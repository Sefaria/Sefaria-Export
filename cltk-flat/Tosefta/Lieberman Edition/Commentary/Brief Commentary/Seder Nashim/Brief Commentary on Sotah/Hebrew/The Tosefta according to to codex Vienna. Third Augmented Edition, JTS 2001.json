{
    "text": {
        "0_Chapter, 0_Halakhah, 0_DH": "<b>אין לדבר סוף.</b> שמא ישקר הבעל ויטען שקינא לה, ולא עלה על דעתה להזהר מלהסתר.",
        "0_Chapter, 1_Halakhah, 0_DH": "<b>עדות הראשונה.</b> כלומר, שאמרו בה (בפ\"ו מ\"ג) שאינה אוסרתה איסור עולם.",
        "0_Chapter, 3_Halakhah, 0_DH": "<b>שנ' את אשר יחטא וכו'.</b> ופירשו במדרש את הפסוק בפרשת סוטה, \"ואת אשר יחטא\" וכו' הכוונה לבא על אשת איש, עיין בה\"א.",
        "1_Chapter, 0_Halakhah, 0_DH": "<b>על מה וכו'.</b> על עיסקי קינוי וסתירה.",
        "1_Chapter, 0_Halakhah, 1_DH": "<b>ובמה וכו'.</b> בכלי מאוס.",
        "1_Chapter, 0_Halakhah, 2_DH": "<b>על מה וכו'.</b> על עיסקי שחוק וילדות.",
        "1_Chapter, 0_Halakhah, 3_DH": "<b>ובמה וכו'.</b> בשוגג, או במזיד, וכו'.",
        "1_Chapter, 1_Halakhah, 0_DH": "<b>תחת טירו וכו'.</b> כלומר, תחת צירו.",
        "1_Chapter, 2_Halakhah, 0_DH": "<b>לידי ספק.</b> כלומר, לידי מספק, לידי סכנה.",
        "1_Chapter, 2_Halakhah, 1_DH": "<b>שניקל ניוולה.</b> צ\"ל. שניקלה (=שניקה לה) ניוולה, עיין בה\"א.",
        "1_Chapter, 2_Halakhah, 2_DH": "<b>מה ת''ל ואם וכו'.</b> הכוונה לסוף הפסוק \"ונזרעה זרע\" (כגי' כי\"ע), כלומר, מה עניין זרע לטהרתה.",
        "1_Chapter, 2_Halakhah, 3_DH": "<b>העולה לחדשיו וכו'.</b> שגדל לפני זמנו בתורה והוא מבזה גדולים ממנו.",
        "1_Chapter, 5_Halakhah, 0_DH": "<b>בין כך ובין כך וכו'.</b> עיין בה\"א.",
        "1_Chapter, 5_Halakhah, 1_DH": "<b>שיש לו בה וכו'.</b> צ\"ל: שיש לה בה וכו'.",
        "1_Chapter, 7_Halakhah, 0_DH": "<b>האיש מעטף ומספר וכו'.</b> שמא צ\"ל: האיש מעטף ולמספר (=ולא מספר), כלומר כשהוא מצורע, אבל האשה אין מעטפת, ומספרת.",
        "1_Chapter, 8_Halakhah, 0_DH": "<b>וחכמים . . . מספרת.</b> בבא זו ליתא בשום נוסח, והיא משובשת, עיין בה\"א.",
        "2_Chapter, 0_Halakhah, 0_DH": "<b>בססאה.</b> בשאר הנוסחאות ובמקרא: בסאסאה, ודורש בסאסאה בשעה \"שמסאסא\" אותה, מודה לה בסאה, בדיוק, ולא בכפישה.",
        "2_Chapter, 0_Halakhah, 1_DH": "<b>תרקב.</b> שלש קבין (τρίκαβος).",
        "2_Chapter, 0_Halakhah, 2_DH": "<b>תומן ועוכלה.</b> תומן כאן היא, כנראה, שמינית הלוג, ועוכלא לפי התלמוד הוא אחד מעשרים בקב. ויש מפרשים ששניהם משקלות הן. ועיין בה\"א.",
        "2_Chapter, 3_Halakhah, 0_DH": "<b>בציצים.</b> צ\"ל: בציצ[ל]ים, כלומר בחגורה של נשים.",
        "2_Chapter, 3_Halakhah, 1_DH": "<b>מאכל בהמה.</b> מנחת שעורים.",
        "2_Chapter, 3_Halakhah, 2_DH": "<b>במקידה וכו'.</b> הוא כלי חרס עשוי חוליות שמחוברות בחישוקים, בעל שולים חדים, צר מלמטה והולך ומתרחב כלפי מעלה, עיין בה\"א.",
        "2_Chapter, 4_Halakhah, 0_DH": "<b>תכסה שנאה.</b> הכוונה לסוף הפסוק. תגלה רעתו בקהל.",
        "2_Chapter, 9_Halakhah, 0_DH": "<b>ואין ישיבה אלא אכילה וכו'.</b> כלומר, אין ישיבה כאן אלא אכילה וכו', וכ\"ה במקבילות, עיין בה\"א.",
        "2_Chapter, 13_Halakhah, 0_DH": "<b>שאין מקבלין שכר וכו'.</b> כלומר, מן המלכות הבאה לכבוש, ועושין כן מחמת חנופה, או מחמת שנאה לנתקף.",
        "2_Chapter, 13_Halakhah, 1_DH": "<b>ולא סנפוהו וכו'.</b> צ\"ל: ולא ספנוהו (כבשאר נוסחאות), כלומר, לבסוף לא כבדוהו ולא החשיבוהו, מפני שנס ברגליו כחייל משרת (גולייר).",
        "2_Chapter, 14_Halakhah, 0_DH": "<b>תחלת קלקלתו בעזה וכו'.</b> שראה שם אשה זונה (שופטים ט\"ז, א'), אבל זו שבתמנה (שם י\"ד, א') לקחה לו לאשה (רש\"י).",
        "2_Chapter, 15_Halakhah, 0_DH": "<b>מה שאין בני טבריה וכו'.</b> כלומר, שלא היה דרכם להסתפר לכבוד שבת, עיין בה\"א.",
        "2_Chapter, 15_Halakhah, 1_DH": "<b>לונכיות.</b> רמחים.",
        "3_Chapter, 0_Halakhah, 0_DH": "<b>דרך סרט מושך וכו'.</b> כלומר, דרך סרטיא (στρᾶτα), רחבה ט\"ז אמה, שהיא מושכת והולכת בלי הפסק באמצע.",
        "3_Chapter, 1_Halakhah, 0_DH": "<b>אין מזיקין.</b> כלומר, אין מזיקן, עיין בה\"א.",
        "3_Chapter, 2_Halakhah, 0_DH": "<b>כה, ודיי.</b> כלומר, דרך יום ממש, ודורש את המלה \"כה\", עיין בה\"א.",
        "3_Chapter, 3_Halakhah, 0_DH": "<b>שנ' ופסח וכו'.</b> מפרש \"ופסח\" והגן, עיין בה\"א.",
        "3_Chapter, 6_Halakhah, 0_DH": "<b>בגפו.</b> כלומר, בזרועו.",
        "3_Chapter, 10_Halakhah, 0_DH": "<b>ואנשי סדום וכו'.</b> ובסוף הפסוק: מנער ועד זקן.",
        "3_Chapter, 10_Halakhah, 1_DH": "<b>הכו וכו'.</b> וסוף הפסוק: מקטן ועד גדול.",
        "3_Chapter, 12_Halakhah, 0_DH": "<b>אף הן לקו תחילה וכו'.</b> עיין בה\"א.",
        "4_Chapter, 0_Halakhah, 0_DH": "<b>מן הקטן וממי שאינו איש.</b> כלומר, חוץ מקטן פחות מבן תשע ויום אחד וחוץ מן הבהמה. ועיין בה\"א.",
        "4_Chapter, 0_Halakhah, 1_DH": "<b>ישקנה שמא נתפקח וכו'.</b> צ\"ל: ישקנה משנתפקח וכו', כלומר, ישקנה ע\"פ קינוי בית דין משנתפקח החרש וכו'. וחולק על הת\"ק במשנ' ספ''ד.",
        "4_Chapter, 0_Halakhah, 2_DH": "<b>והגדיל הקטן.</b> כלומר, שהיתה לו אשה ע\"י ייבום, או ייעוד.",
        "4_Chapter, 0_Halakhah, 3_DH": "<b>בבית הייסורין.</b> הנכון הוא בד המוסיף: ישקנ', כלומר אף אם הלך בעלה למדינת הים, או שהיה חבוש, ישקנה אח\"כ ע\"פ קינוי ב\"ד. ואף לפנינו הפי' כן, אלא שיש כאן קיצור לשון.",
        "4_Chapter, 1_Halakhah, 0_DH": "<b>המסללת בבנה קטן וכו'.</b> כלומר, המתחככת ומשחקת עם בנה קטן פחות מבן תשע.",
        "4_Chapter, 2_Halakhah, 0_DH": "<b>או שותה וכו'.</b> כלומר, דינה ככל ספק סוטה, מפני שהעדיות מבטלות אחת את השניה, וכמסורת שלפנינו במשנתנו ספ\"ו.",
        "4_Chapter, 2_Halakhah, 1_DH": "<b>לא כל הימנו וכו'.</b> ר' יהודה סובר שלעניין לאוסרה לבעלה עד טומאה אחד כשנים הוא, ואין היחיד מכחישו, אבל לעניין כתובה יש כאן עד כננד עד, ואינו נאמן להפסידה, עיין בה\"א.",
        "4_Chapter, 2_Halakhah, 2_DH": "<b>אלא עד אומ' וכו'.</b> חוזר לדברי הת\"ק.",
        "4_Chapter, 2_Halakhah, 3_DH": "<b>בטל יחיד וכו'.</b> עיין בה\"א.",
        "4_Chapter, 3_Halakhah, 0_DH": "<b>נוטלו מוצצו.</b> שחס על התבשיל שספג הזבוב.",
        "4_Chapter, 3_Halakhah, 1_DH": "<b>וצדדיה וכו'.</b> כתפותיה וזרועותיה מגולות. וברש''י: ופרומה משני צדדיה אצל אצילי ידיה כדרך אדומיות שבצרפת שבשרן נראה מצידיהן.",
        "4_Chapter, 6_Halakhah, 0_DH": "<b>השמים ביני וביניך.</b> כלומר, השמים ישפטו ביני וביניך.",
        "4_Chapter, 6_Halakhah, 1_DH": "<b>דרך בקשה וכו'.</b> יעשו הן עצמן דרך פשרה ביניהן.",
        "4_Chapter, 6_Halakhah, 2_DH": "<b>אלא כך אמרה וכו'.</b> כלומר, היא לא אמרה שה' ישפוט ביני ובינך, אלא שהוא ישפוט את \"ביני ובינך\" את זו שנדחקה ביני ובינך, את הגר, עיין בה\"א.",
        "4_Chapter, 6_Halakhah, 3_DH": "<b>שהכריע לראשונה וכו'.</b> כלומר, לשעבוד הגר (בראשית ט\"ז, ו').",
        "5_Chapter, 0_Halakhah, 0_DH": "<b>ושאר כל התרעומת וכו'.</b> אין כאן תרעומות והרהורים אחרי מדותיו של הקב\"ה, ולא נאמרו אלא לעניין סיפור המאורע של יסורי איוב וסבלותיו.",
        "5_Chapter, 1_Halakhah, 0_DH": "<b>על כל עניין וכו'.</b> כלומר, שהרי אין הקטן מוציא את הגדול אלא אם עונה אחריו מה שהוא אומר, כמשנת סוכה פ\"ג מ\"י.",
        "5_Chapter, 4_Halakhah, 0_DH": "<b>פרשה זו.</b> כלומר, ה' אדוננו מה אדיר וכו'.",
        "5_Chapter, 5_Halakhah, 0_DH": "<b>מכבש את הגנות וכו'.</b> צ\"ל: את הגגות (כגי' כי\"ע), והוא כינוי למשכב זכר, עיין בה\"א.",
        "5_Chapter, 5_Halakhah, 1_DH": "<b>ונוטל שני חלקים.</b> כלומר, אפילו יוולדו לו בנים אחרים, עיין בה\"א.",
        "5_Chapter, 6_Halakhah, 0_DH": "<b>בסת'.</b> כלומר, שאמר לו משה כן להקב\"ה בינו לבין עצמו, בסתר.",
        "5_Chapter, 6_Halakhah, 1_DH": "<b>היקרך וכו'</b> פירש \"היקרך\" היפגע בך דברי, וכבר מעכשיו בישרו על הפורענות שעתידה לבוא עליו.",
        "5_Chapter, 6_Halakhah, 2_DH": "<b>אין כשר' מוצאת.</b> צ\"ל: בשר' (=בשרה, בשורה, כגי' כי\"ע) מוצאת, והיא מליצה ע\"פ הכתוב ש\"ב י\"ח, כ\"ב (ח\"ד). ועיין בה\"א.",
        "5_Chapter, 8_Halakhah, 0_DH": "<b>שיש לנו במי לתלו'.</b> כלומר, באברהם.",
        "5_Chapter, 8_Halakhah, 1_DH": "<b>אלא מצות יחידות.</b> בכי\"ע ועוד: מצוה יחידית, כלומר מילה, שהרי על מצוות בני נח נצטוו מקודם.",
        "5_Chapter, 10_Halakhah, 0_DH": "<b>ועשו יום שמועה וכו'.</b> כלומר, וצמים גם ביום שמועה, עיין בה\"א.",
        "6_Chapter, 0_Halakhah, 0_DH": "<b>שנ' ולנה.</b> כלומר, ולנה בתוך ביתו וכלתו ואת עציו ואת אבניו. כבכי\"ע.",
        "6_Chapter, 1_Halakhah, 0_DH": "<b>ולא אתכם לבדכם.</b> פירש\"י: לא כשאתכם במחשבות לבבכם.",
        "6_Chapter, 3_Halakhah, 0_DH": "<b>קיימו וקבלו.</b> ופירשו בגמרא: קיימו מה שקבלו כבר.",
        "6_Chapter, 4_Halakhah, 0_DH": "<b>ברכות.</b> כלומר, ברכת הנהנין וברכת המצוות וברכות הודאה וכו'.",
        "6_Chapter, 4_Halakhah, 1_DH": "<b>שהכהנים עומדים וכו'.</b> כלומר, למעט ברכת כהנים שאמרו לפני הקטרת התמיד (כמשנת תמיד רפ\"ה), שדינה כשאר תפילה, ונאמרת בכל לשון.",
        "6_Chapter, 6_Halakhah, 0_DH": "<b>והקפילו.</b> כלומר, והקבילו.",
        "6_Chapter, 6_Halakhah, 1_DH": "<b>טפילין.</b> תינוקות.",
        "6_Chapter, 12_Halakhah, 0_DH": "<b>אותו היום וכו'.</b> כלומר, ביום הקהל.",
        "6_Chapter, 13_Halakhah, 0_DH": "<b>בו ביום וכו'.</b> כלומר, ביום הקהל.",
        "6_Chapter, 13_Halakhah, 1_DH": "<b>משם ראה וכו'.</b> כלומר, משם ראה [לומר] חגר תוקע וכו'. ועיין בה\"א.",
        "6_Chapter, 14_Halakhah, 0_DH": "<b>ופרשות הנדרשות בה.</b> בכי\"ע: ופרשה הנדרשת בה, כלומר הפרשה העיקרית, פרשת הקהל (דברים ל\"א, י' ואילך) שדרשו החכמים בה באותו יום. ועיין בה\"א.",
        "6_Chapter, 15_Halakhah, 0_DH": "<b>בחמש עיירות.</b> צ\"ל: בחמש שורות, כגי' כי\"ע, והכוונה שבכל שורה היו ארבעה אילני סרק ואילן מאכל אחד. ועיין בבה\"א.",
        "6_Chapter, 15_Halakhah, 1_DH": "<b>אלא כרם.</b> כלומר, אלא חמש גפנים.",
        "6_Chapter, 19_Halakhah, 0_DH": "<b>בימי רע.</b> והכוונה לסוף הפסוק: עון עקבי יסובני, כבכי\"ע.",
        "6_Chapter, 19_Halakhah, 1_DH": "<b>ונאמר להלן אחר.</b> כלומר, ואיש אחר ישכבנה (דברים כ\"ח, ל').",
        "6_Chapter, 20_Halakhah, 0_DH": "<b>פסי העיר.</b> כלומר, מנת חלקו (פסא) במסי העיר.",
        "6_Chapter, 21_Halakhah, 0_DH": "<b>למלחמת הרשות.</b> כלומר, מלחמת מניעה, למעט את כח הגויים שלא יתנפלו עלינו.",
        "6_Chapter, 21_Halakhah, 1_DH": "<b>מלחמת חובה.</b> מלחמת הגנה. ועיין בה\"א.",
        "7_Chapter, 0_Halakhah, 0_DH": "<b>ברכות וקללות אילו.</b> כלומר, שבפרשת כי תבוא פכ\"ו, ט\"ו-כ\"ו.",
        "7_Chapter, 2_Halakhah, 0_DH": "<b>שהיו מגרשין וכו'.</b> צ\"ל: שהיו ניגדשין וכו', כעין גי' כי\"ע.",
        "7_Chapter, 5_Halakhah, 0_DH": "<b>כמה היה באשכול.</b> שהרי כאן טען איש אחד על שכמו מקרקע הירדן (יהושע ד', ה') משוי ארבעים סאה, צא ולמד מכאן את משקל האשכול שלא היו צריכים להרימו מן הקרקע ושנים היו זקוקים לישא אותו במוט.",
        "7_Chapter, 5_Halakhah, 1_DH": "<b>נטורים שלהם וכו'.</b> כלומר את סופריהם (notarii).",
        "7_Chapter, 5_Halakhah, 2_DH": "<b>נתחתם גזר דינם וכו'.</b> שהרי הודיעו להם ולא קיבלו.",
        "7_Chapter, 6_Halakhah, 0_DH": "<b>נתרז, שנ' את אימתי וכו'.</b> כלומר, נתקלקל ברעי, מחמת האימה והפחד.",
        "7_Chapter, 6_Halakhah, 1_DH": "<b>זו ביאה שניה.</b> כלומר, של עזרא.",
        "7_Chapter, 8_Halakhah, 0_DH": "<b>מרובה יותר וכו'.</b> עיין בה\"א.",
        "7_Chapter, 10_Halakhah, 0_DH": "<b>חמש מאות אלף.</b> צ\"ל: שש מאות אלף.",
        "7_Chapter, 10_Halakhah, 1_DH": "<b>שלש עשרה בריתות.</b> נראה שצ\"ל: שש עשרה בריתות , עיין בה\"א.",
        "8_Chapter, 0_Halakhah, 0_DH": "<b>אם היה חלל וכו'.</b> כלומר, אפילו נמצא טמון בגל, או תלוי באילן, או צף על פני המים, בכולן עורפין, ובלבד שיהא חלל חרב.",
        "8_Chapter, 0_Halakhah, 1_DH": "<b>מקום גיתה וכו'.</b> כנראה שהיא גיתה היא גיסתה, שכיבתה, עיין בה\"א.",
        "9_Chapter, 0_Halakhah, 0_DH": "<b>שיראו דברו וכו'.</b> צ\"ל: שיראו ויכירו (כגי' ד), או: שיראו, יכירו וכו'.",
        "9_Chapter, 1_Halakhah, 0_DH": "<b>אינן אלא תקלה וכו'.</b> כלומר, תועלת אין מהן, והשונא יחשוב שעדיין יש להן תקוה לבארות, ויחמוד את ארצנו, מוטב שנסתום אותן ולא נסתכן.",
        "9_Chapter, 4_Halakhah, 0_DH": "<b>נאמ' כאן כלכול וכו'.</b> כלומר, וכלכלתי אתך שם כי עוד חמש שנים רעב (בראשית מ\"ה, י\"א), ונאמר להלן כלכול (שם נ', כ\"א) וכו'.",
        "10_Chapter, 0_Halakhah, 0_DH": "<b>לא רצו לאכול וכו'.</b> שהרי אמר הכתוב (יהושע ה', י\"ג) ולא היה עוד לישראל מן, ויאכלו מתבואת הארץ, משמע שאם היה להם מן לא היו אוכלים מתבואת הארץ.",
        "10_Chapter, 4_Halakhah, 0_DH": "<b>וצוו את העם לאמר וגו'.</b> הכוונה לסוף הפסוק: כי בעוד שלשת ימים אתם עברים את הירדן, כלומר ל\"ג יום אחרי מות משה עברו את הירדן.",
        "10_Chapter, 7_Halakhah, 0_DH": "<b>לא עמד שיקרא.</b> לא עמדה עבודה זרה.",
        "10_Chapter, 7_Halakhah, 1_DH": "<b>שעבר על השבועה.</b> ואמרו בירושלמי ובבבלי שהוא כושן רשעתים הוא לבן הארמי, והוא עבר על השבועה שנשבע (בראשית ל\"א, נ\"ב ואילך).",
        "10_Chapter, 9_Halakhah, 0_DH": "<b>וימת שמואל לעניינו של שאול.</b> בח\"ד משער שיש כאן השמטה ע\"י הדומות, וצ\"ל: לעניינו של [נבל. דבר אחר וימת שמואל. זו מיתה ודאי. ושמואל מת לעניינו של] שאול. והפירוש הוא: לעניינו של נבל, שאילו לא מת שמואל לא היה דוד מתנהג עם נבל כמו שאיים עליו וכו'. ולעניינו של שאול פירושו שאילו לא מת שמואל לא היה שואל בבעלת אוב. ועיין בה\"א.",
        "10_Chapter, 9_Halakhah, 1_DH": "<b>שלא מת שמואל.</b> כלומר, שעלה חי, אלא וימת שמואל, זו מיתה ודאי, כלעיל.",
        "10_Chapter, 11_Halakhah, 0_DH": "<b>בית דינו וכו'.</b> דרשו \"האשל\" זו סנהדרין, עיין בה\"א.",
        "10_Chapter, 12_Halakhah, 0_DH": "<b>איפשר לומ' כן.</b> כלומר, שכולם היו עומדים בשערי ירושלים.",
        "10_Chapter, 13_Halakhah, 0_DH": "<b>וקסקסין.</b> כלומר, ארץ סלעים שאינה חלקה (דוגמת קשקשי דגים), עשויה מעלות ומורדות.",
        "10_Chapter, 14_Halakhah, 0_DH": "<b>לפלטי בן ליש בעבירה וכו'.</b> עיין בה\"א.",
        "10_Chapter, 16_Halakhah, 0_DH": "<b>שלא היו קדושיו קדושין וכו'.</b> מפני שדוד קדש בעושר הגדול שהבטיחו שאול (ש\"א י\"ז, כ\"ה), והמקדש במלוה אינה מקודשת.",
        "10_Chapter, 16_Halakhah, 1_DH": "<b>לא היו נשואיו נישואין וכו'.</b> מפני שבעל על דעת קידושיו הראשונים, והמקדש במלוה ובעל אין צריכה הימנו גט. ועיין בבה\"א.",
        "10_Chapter, 17_Halakhah, 0_DH": "<b>תולדות אהרן ומשה.</b> כלומר, ואח\"כ כתוב: ואלה שמות בני אהרן.",
        "11_Chapter, 0_Halakhah, 0_DH": "<b>אסא קבר את בעשא וכו'.</b> כמפורש (מ\"א ט\"ז, ח'): בשנת עשרים ושש שנה לאסא מלך יהודה מלך אלה בן בעשא.",
        "11_Chapter, 0_Halakhah, 1_DH": "<b>שנה שנתחתן וכו'.</b> עיין בה\"א.",
        "11_Chapter, 1_Halakhah, 0_DH": "<b>יהושפט מלך אחריו חמש שנים.</b> שהרי מפורש (מ\"ב ג', א'): ויהורם בן אחאב מלך על ישראל בשמרון בשנת שמנה עשרה ליהושפט מלך יהודה, ויהושפט מלך עשרים וחמש שנה (מ\"א כ\"ב, מ\"ב), ונמצא שלכל הפחות חי יהושפט חמש שנים במלכות יהורם בן אחאב, וכיצד אפשר לומר (מ\"א א', י\"ז) וימלך יהורם תחתיו בשנת שתים ליהורם בן יהושפט.",
        "11_Chapter, 2_Halakhah, 0_DH": "<b>ובמקום אחר הוא אומ' וכו'.</b> ויש כאן שתי קושיות, והיינו סתירה בין הכתובים, ולא עוד אלא שנמצא שהבן גדול מאביו בשתי שנים.",
        "11_Chapter, 2_Halakhah, 1_DH": "<b>שהשיא אסא מלך יהודה וכו'.</b> ופירש\"י שהכוונה לפסוק ויתחתן לאחאב (דה\"ב י\"ח, א'), ופירשוהו שנשא יהושפט את אחות אחאב.",
        "11_Chapter, 2_Halakhah, 2_DH": "<b>נגזרה על מלכות בית דוד וכו'.</b> ומשנת החיתון עד מות אחזיהו מלך יהודה ארבעים ושתים שנה, ופירשו חז\"ל שאחזיהו היה בן [גזירת] מ\"ב שנה, עיין בה\"א.",
        "11_Chapter, 3_Halakhah, 0_DH": "<b>ועוד שלשה מלכים אחריו.</b> עיין בה\"א.",
        "11_Chapter, 4_Halakhah, 0_DH": "<b>כדי וכו'.</b> עיין בה\"א.",
        "12_Chapter, 0_Halakhah, 0_DH": "<b>ואע\"פ כן לא היו וכו'.</b> לפנינו קיצור לשון מתוספתא מנחות פי\"א ה\"ט: עשרה שולחנות עשה שלמה וכו', אף על פי כן וכו'.",
        "12_Chapter, 0_Halakhah, 1_DH": "<b>דברים.</b> צ\"ל דברות. וכן להלן שורה 28–29: ואין דבר אלא דברות שבו.",
        "12_Chapter, 0_Halakhah, 2_DH": "<b>שתחזירוהו למקומו.</b> כלומר, לעתיד לבוא, שאם גולה הוא לבבל אין אתם מחזירים אותו למקומו, כמפורש בירושלמי.",
        "12_Chapter, 0_Halakhah, 3_DH": "<b>ואת עמו ישר'.</b> שאם גולה הוא לבבל תעבדו את שוביכם ותצטרכו להוליכו (כשם שהולכתם אתכם את כנורותיכם), אלא עתה עבדו את ה' ואת עמו ישראל, ולא את הכשדיים.",
        "12_Chapter, 1_Halakhah, 0_DH": "<b>הקדשים.</b> הכוונה להמשך הפסוק: עד עמוד כהן לאורים ותומים.",
        "12_Chapter, 3_Halakhah, 0_DH": "<b>שמעון וישמעאל וכו'.</b> עיין בה\"א.",
        "12_Chapter, 5_Halakhah, 0_DH": "<b>בטילת עבידתא וכו'.</b> כלומר, בטל השיקוץ שאמר השונא להביא להיכל.",
        "12_Chapter, 5_Halakhah, 1_DH": "<b>ונהרג גסקלגס.</b> כלומר, ונהרג הקיסר Gaius Caligula.",
        "12_Chapter, 6_Halakhah, 0_DH": "<b>לאנשי משמר.</b> זו היא נוסחא מוטעית שנכנסה מן הגליון, ובכי\"ע איננה, וצריך למוחקה.",
        "12_Chapter, 7_Halakhah, 0_DH": "<b>והיו קורין אותו בן החמסן.</b> מפני שחטף פחות משוה פרוטה, ואינו יוצא בדיינין אפילו בדבר שיש לו תובעין, עיין בבה\"א.",
        "12_Chapter, 7_Halakhah, 1_DH": "<b>מלברך בשם.</b> כלומר, בשם המפורש.",
        "12_Chapter, 9_Halakhah, 0_DH": "<b>כדרך שמכין לע\"ז.</b> כדי שהשור לא יתנגד כשמושכין אותו לטבח, משום שחשבו את התנגדות הקרבן לזביחה כסימן רע, עיין בה\"א.",
        "12_Chapter, 9_Halakhah, 1_DH": "<b>גזר על הוודיי.</b> צ''ל: על הוידוי (כגי' כי\"ע), כלומר שגזר שאף הללו שהפרישו את המעשרות כתיקונן לא יתוודו, שלא לבייש את הללו שאינם רשאים להתוודות.",
        "12_Chapter, 9_Halakhah, 2_DH": "<b>וביטל את הדמיי.</b> לפי שהעמיד זוגות שתיקנו את התבואה של עמי הארץ \"ובימיו אין אדם צריך לשאל על הדמאי\" (משנתנו פ\"ט מ\"י וסוף מע\"ש), מפני שהכל מתוקן, עיין להלן בסמוך.",
        "12_Chapter, 9_Halakhah, 3_DH": "<b>מקצתן מפרישין וכו'.</b> מפני שההפסד מרובה (עשרה אחוז), ונמצא שהכל טבול למעשרות.",
        "12_Chapter, 9_Halakhah, 4_DH": "<b>ותרומה גדולה וכו'.</b> כלומר, טבל טבול לתרומה גדולה וכן מעשר טבול לתרומת מעשר שניהם בעון מיתה, ולפיכך תיקן שכולם יפרישו כדין, ויתנו תרומה גדולה ותרומת מעשר (שאף הבעלים יכולים להפריש תרומת מעשר בלי רשות הלוי) לכהן, ומע\"ש מחלל על המעות ומעכבן לעצמו, ובשנת מעשר עני מפריש מעשר עני.",
        "12_Chapter, 9_Halakhah, 5_DH": "<b>והשאר מעשר וכו'.</b> פיסקא זו מפרשת את משנתנו (\"אין אדם צריך לשאול על הדמאי\".), שהרי הכרי מתוקן והשאר שנשאר. והוא מעשר ראשון, או מעשר עני (בשנתו), המוציא מחבירו עליו הראייה.",
        "13_Chapter, 0_Halakhah, 0_DH": "<b>לוחשי לחישות וכו'.</b> כלומר, הולכי רכיל ומגלי סוד מי חייב ומי זיכה, עיין בה\"א.",
        "13_Chapter, 2_Halakhah, 0_DH": "<b>מטילי מלאי וכו'.</b> כלומר שיתעסקו בסחורה בשבילם.",
        "13_Chapter, 3_Halakhah, 0_DH": "<b>מתנות נטלו וכו'.</b> כלומר, זרוע לחיים וקיבה.",
        "13_Chapter, 3_Halakhah, 1_DH": "<b>אלא על תניי וכו'.</b> כלומר, אם תכחד ממני דבר (ש\"א ג', י\"ז), ושמואל הרי לא כיחד, ויגד לו את כל הדברים.",
        "13_Chapter, 4_Halakhah, 0_DH": "<b>ואזלא ונזלא.</b> כלומר, והלכה ונזדלזלה (נעשית יותר זולה).",
        "13_Chapter, 5_Halakhah, 0_DH": "<b>מושכי הרוק.</b> הללו שרקקו ומשכו ברקיקתם כמנהג היהירים, עיין בה\"א.",
        "13_Chapter, 6_Halakhah, 0_DH": "<b>אלא שפסקו.</b> מפני שרבו, עיין לעיל, שורה 5.",
        "13_Chapter, 6_Halakhah, 1_DH": "<b>זחוחי הלב.</b> גבוהי לב.",
        "14_Chapter, 0_Halakhah, 0_DH": "<b>ונופת צופים.</b> יערת דבש.",
        "14_Chapter, 1_Halakhah, 0_DH": "<b>וראשון ראשון עומד.</b> כלומר, הקללה השניה אינה מבטלת את הראשונה, אלא אף היא נשארת במקומה.",
        "14_Chapter, 1_Halakhah, 1_DH": "<b>ואת הדגן.</b> כלומר, את הדיגון, את התמצית המזינה שבדגן.",
        "14_Chapter, 4_Halakhah, 0_DH": "<b>קוטנה של חסידות.</b> כלומר, קוצרה ותמציתה.",
        "14_Chapter, 6_Halakhah, 0_DH": "<b>לבעל זמורה.</b> לנושא המקל (כסמל משרתו). עיין בה\"א.",
        "14_Chapter, 6_Halakhah, 1_DH": "<b>לקטרון.</b> לקצין שהיה נודע בשם Centurio.",
        "14_Chapter, 6_Halakhah, 2_DH": "<b>לשלטון.</b> כלומר, למושל הפרובינקיא, שהיה רשאי לדון דיני נפשות.",
        "14_Chapter, 6_Halakhah, 3_DH": "<b>והטילו בקמין.</b> כלומר, לכבשן האש להשרף.",
        "14_Chapter, 7_Halakhah, 0_DH": "<b>בפולמוס של טיטוס.</b> צ\"ל: של קיטוס, עיין בה\"א.",
        "14_Chapter, 8_Halakhah, 0_DH": "<b>בביצת הסיד.</b> כלומר, סיד מעורב בטיט ומגולגל בצורת ביצה.",
        "14_Chapter, 8_Halakhah, 1_DH": "<b>טרכי סיד.</b> הרי זה סיד מעולה וחזק ומתקיים יותר.",
        "14_Chapter, 8_Halakhah, 2_DH": "<b>פולמוס האחרון.</b> כלומר, של בן כוזיבא.",
        "14_Chapter, 8_Halakhah, 3_DH": "<b>אף על פלטון וכו'.</b> כלומר, על שמן שנותנין בו עלי בשמים, φολιᾶτον.",
        "14_Chapter, 9_Halakhah, 0_DH": "<b>שלא שיכלה וכו'.</b> הסופר הוסיף \"שלא\", ושכח למחוק את השי\"ן של \"שיכלה\". ושוב מחקו את המלה \"שלא\" בנקודות.",
        "14_Chapter, 10_Halakhah, 0_DH": "<b>לא נאכל.</b> כלומר, נניח שאסכים לכם. וכן הפירוש להלן.",
        "14_Chapter, 13_Halakhah, 0_DH": "<b>ומשיירת דבר מועט.</b> כלומר, משיירת קצת מפניה שאינה מסיידת, או צובעת."
    },
    "meta": "Chapter-Halakhah-DH",
    "work": "Brief Commentary on Sotah"
}