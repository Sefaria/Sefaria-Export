{
    "text": {
        "5_Chapter, 13_Halakhah, 0_Comment": "<b>כל הדברים האלה שאמרנו היו בזמן שהיו ב\"ד מקדשין ע\"פ הראיה וכו'.</b> לכאורה קשה שהרי הרמב\"ם כתב בהל' קדוש החדש פ\"ה ה\"ג דהקביעות ע\"פ הראיה לא היה אלא עד ימי אביי ורבא ומשם ואילך היו סומכין על החשבון ואמרינן יום שמת רבא נולד רב אשי , נמצא לפי דברי רבינו בימי רב אשי היו סומכין על החשבון ולא הותר לערב על תנאי, והנה מצינו (ביצה ו') יתיב רבינא קמיה דרב אשי כו', מבואר שם בפירוש שבימי רב אשי עדיין היו מניחין עירובי תבשילין על תנאי. אבל הרמב\"ם לטעמיה אזיל שכתב בהקדמתו לסדר זרעים [וכן בהקדמתו ליד החזקה] וז\"ל בכלל החכמים שקבלו מרבא היו רבינא ורב אשי כו', כי גירסתו בש\"ס היה יום שמת רבה נולד רב אשי, נמצא לפי דבריו היה רב אשי בימי אביי ורבא וקדשו עוד ע\"פ הראיה ועירבו שפיר על תנאי:"
    },
    "meta": "Chapter-Halakhah-Comment",
    "work": "Annotations of R' Zalman of Vilna on Mishneh Torah, Rest on a Holiday"
}