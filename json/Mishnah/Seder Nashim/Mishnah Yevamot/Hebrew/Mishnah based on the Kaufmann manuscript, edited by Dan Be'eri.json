{
    "language": "he",
    "title": "Mishnah Yevamot",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה יבמות",
    "categories": [
        "Mishnah",
        "Seder Nashim"
    ],
    "text": [
        [
            "<small>א</small>\nחֲמֵשׁ עֶשְׂרֵה נָשִׁים פּוֹטְרוֹת צָרוֹתֵיהֶן וְצָרוֹת צָרוֹתֵיהֶן, \nמִן הַחֲלִיצָה וּמִן הַיִּבּוּם, עַד סוֹף הָעוֹלָם: \nבִּתּוֹ, וּבַת בִּתּוֹ, וּבַת בְּנוֹ; \nוּבַת אִשְׁתּוֹ, וּבַת בִּתָּהּ, וּבַת בְּנָהּ; \nחֲמוֹתוֹ, וְאֵם חֲמוֹתוֹ, וְאֵם חָמִיו; \nוַאֲחוֹתוֹ, וַאֲחוֹת אִמּוֹ, וַאֲחוֹת אִשְׁתּוֹ, \nוְאֵשֶׁת אָחִיו מֵאִמּוֹ, \nוְאֵשֶׁת אָחִיו שֶׁלֹּא הָיָה בְעוֹלָמוֹ, \nוְכַלָּתוֹ. \n\n<small>ב</small>\nהֲרֵי אֵלּוּ פוֹטְרוֹת צָרוֹתֵיהֶן וְצָרוֹת צָרוֹתֵיהֶן \nמִן הַחֲלִיצָה וּמִן הַיִּבּוּם, \nעַד סוֹף הָעוֹלָם.  \nוְכֻלָּן אִם מֵתוּ, אוֹ מֵאֵנוּ, אוֹ נִתְגָּרָשׁוּ, \nאוֹ שֶׁנִּמְצְאוּ אַיְלוֹנִיּוֹת, \nצָרוֹתֵיהֶן מֻתָּרוֹת.  \nאֵין אַתְּ יָכוֹל לוֹמַר בַּחֲמוֹתוֹ, \nוְאֵם חֲמוֹתוֹ וְאֵם חָמִיו, \nשֶׁנִּמְצְאוּ אַיְלוֹנִיּוֹת אוֹ שֶׁמֵּאֵנוּ. \n",
            "<small>ג</small>\nכֵּיצַד פּוֹטְרוֹת צָרוֹתֵיהֶן? &lt;צָרוֹתֵיהֶם&gt;\nהָיְתָה בִתּוֹ אוֹ אַחַת מִכָּל הָעֲרָיוֹת הָאֵלּוּ נְשׂוּאָה לְאָחִיו, \nוְלוֹ אִשָּׁה אַחֶרֶת, וּמֵת, \nכַּשֵּׁם שֶׁבִּתּוֹ פְטוּרָה, כָּךְ צָרָתָהּ פְּטוּרָה.  \nהָלְכָה צָרַת בִּתּוֹ וְנִשֵּׂאת לְאָחִיו הַשֵּׁנִי, \nוְלוֹ אִשָּׁה אַחֶרֶת, וּמֵת, \nכַּשֵּׁם שֶׁצָּרַת בִּתּוֹ פְטוּרָה, \nכָּךְ צָרַת צָרָתָהּ פְּטוּרָה, אֲפִלּוּ הֵן מֵאָה.  \n\n<small>ד</small>\nכֵּיצַד אִם מֵתוּ הֵן, צָרוֹתֵיהֶן מֻתָּרוֹת? &lt;צָרוֹתֵיהֶם&gt;\nהָיְתָה בִתּוֹ אוֹ אַחַת מִכָּל הָעֲרָיוֹת הָאֵלּוּ נְשׂוּאָה לְאָחִיו, \nוְלוֹ אִשָּׁה אַחֶרֶת, \nמֵתָה בִתּוֹ, אוֹ נִתְגָּרָשָׁה, וְאַחַר כָּךְ מֵת אָחִיו, \nצָרָתָהּ מֻתֶּרֶת.  \nוְכָל הַיְכוּלָה לְמָאֵן וְלֹא מֵאֵנָה, \nצָרָתָהּ חוֹלֶצֶת וְלֹא מִתְיַבֶּמֶת. \n",
            "<small>ה</small>\nשֵׁשׁ עֲרָיוֹת חֲמוּרוֹת מֵאֵלּוּ, \nמִפְּנֵי שֶׁהֵן נשׁוּאוֹת לַאֲחֵרִים, \nצָרוֹתֵיהֶן מֻתָּרוֹת: &lt;צָרוֹתֵיהֶם&gt;\nאִמּוֹ, וְאֵשֶׁת אָבִיו, וַאֲחוֹת אָבִיו; \nוַאֲחוֹתוֹ מֵאָבִיו, וְאֵשֶׁת אָחִיו מֵאָבִיו, וְאֵשֶׁת אֲחִי אָבִיו. \n",
            "<small>ו</small>\nבֵּית שַׁמַּי מַתִּירִים אֶת הַצָּרוֹת לְאַחִים, \nוּבֵית הֶלֵּל אוֹסְרִין.  \nחָלָצוּ, \nבֵּית שַׁמַּי פּוֹסְלִין מִן הַכְּהֻנָּה, \nוּבֵית הֶלֵּל מַכְשִׁירִין.  \nנִתְיַבָּמוּ, \nבֵּית שַׁמַּי מַכְשִׁירִים, \nוּבֵית הֶלֵּל פּוֹסְלִין.  \nאַף עַל פִּי שֶׁאֵלּוּ פוֹסְלִין וְאֵלּוּ מַכְשִׁירִין, \nלֹא נִמְנְעוּ בֵית שַׁמַּי מִלִּשָּׂא נָשִׁים מִבֵּית הֶלֵּל, \nוְלֹא בֵית הֶלֵּל מִבֵּית שַׁמַּי.  \nכָּל הַטְּהָרוֹת וְהַטְּמָאוֹת \nשֶׁהָיוּ אֵלּוּ מְטַהֲרִין וְאֵלּוּ מְטַמְּאִין, \nלֹא נִמְנְעוּ עוֹשִׂין טְהָרוֹת אֵלּוּ עַל גַּב אֵלּוּ. \n\n\n\n"
        ],
        [
            "<small>א</small>\nכֵּיצַד אֵשֶׁת אָחִיו שֶׁלֹּא הָיָה בְעוֹלָמוֹ? \nשְׁנֵי אַחִים, וּמֵת אֶחָד מֵהֶן, וְנוֹלַד לָהֶם אָח, \nוְאַחַר כָּךְ יִבֵּם הַשֵּׁנִי אֶת אֵשֶׁת אָחִיו, וּמֵת, \nהָרִאשׁוֹנָה יוֹצָא מִשּׁוּם אֵשֶׁת אָחִיו שֶׁלֹּא הָיָה בְעוֹלָמוֹ, \nוְהַשְּׁנִיָּה מִשּׁוּם צָרָתָהּ.  \nעָשָׂה בָהּ מַאֲמָר, וּמֵת, \nשְׁנִיָּה חוֹלֶצֶת וְלֹא מִתְיַבֶּמֶת. \n",
            "<small>ב</small>\nשְׁנֵי אַחִים, וּמֵת אֶחָד מֵהֶן, \nיִבֵּם הַשֵּׁנִי אֶת אֵשֶׁת אָחִיו, \nוְאַחַר כָּךְ נוֹלַד לָהֶן אָח, וּמֵת, \nהָרִאשׁוֹנָה יוֹצָא מִשּׁוּם אֵשֶׁת אָחִיו שֶׁלֹּא הָיָה בְעוֹלָמוֹ, \nוְהַשְּׁנִיָּה מִשּׁוּם צָרָתָהּ.  \nעָשָׂה בָהּ מַאֲמָר, וּמֵת, \nהַשְּׁנִיָּה חוֹלֶצֶת וְלֹא מִתְיַבֶּמֶת.  \nרְבִּי שִׁמְעוֹן אוֹמֵר: \nמְיַבֵּם לְאֵיזוֹ שֶׁיִּרְצֶה, \nאוֹ חוֹלֵץ לְאֵיזוֹ שֶׁיִּרְצֶה. \n",
            "[<small>ג</small>]\nכְּלָל אָמְרוּ בִיבָמָה: \nכָּל שֶׁהִיא אֲסוּרָה אִסּוּר עֶרְוָה, \nלֹא חוֹלֶצֶת וְלֹא מִתְיַבֶּמֶת;  \nאִסּוּר מִצְוָה, וְאִסּוּר קְדֻשָּׁה, \nחוֹלֶצֶת וְלֹא מִתְיַבֶּמֶת.  \nאֲחוֹתָהּ כְּשֶׁהִיא יְבִמְתָּהּ, \nאוֹ חוֹלֶצֶת, אוֹ מִתְיַבֶּמֶת. \n",
            "<small>ד</small>\nאִסּוּר מִצְוָה: \nשְׁנִיּוֹת מִדִּבְרֵי סוֹפְרִים. &lt;עֲרָיוֹת במקום שְׁנִיּוֹת&gt; \nאִסּוּר קְדֻשָּׁה: \nאַלְמָנָה לְכֹהֵן גָּדוֹל, \nגְּרוּשָׁה וַחֲלוּצָה לְכֹהֵן הֶדְיוֹט, \nמַמְזֶרֶת וּנְתִינָה לְיִשְׂרָאֵל, \nוּבַת יִשְׂרָאֵל לַמַּמְזֵר לְלַנָּתִין. \n",
            "<small>ה</small>\nמִי שֶׁיֶּשׁ לוֹ אָח מִכָּל מָקוֹם, \nזוֹקֵק אֶת אֵשֶׁת אָחִיו לַיִּבּוּם. \nוְאָחִיו לְכָל דָּבָר, \nחוּץ מִמַּה שֶּׁיֶּשׁ לוֹ מִן הַשִּׁפְחָה וּמִן הַנָּכְרִית. \n\n<small>ו</small>\nמִי שֶׁיֶּשׁ לוֹ בֵן מִכָּל מָקוֹם, \nפּוֹטֵר אֶת אֵשֶׁת אָבִיו מִן הַיִּבּוּם, \nוְחַיָּב עַל מַכָּתוֹ וְעַל קִלְלָתוֹ. \nוּבְנוֹ הוּא לְכָל דָּבָר, \nחוּץ מִמַּה שֶּׁיֶּשׁ לוֹ מִן הַשִּׁפְחָה וּמִן הַנָּכְרִית. \n",
            "<small>ז</small>\nמִי שֶׁקִּדֵּשׁ אַחַת מִשְּׁתֵי אַחְיוֹת, \nוְאֵין יָדוּעַ לְאֵי זוֹ מֵהֶן קִדֵּשׁ, \nנוֹתֵן גֵּט לָזוֹ וְגֵּט לָזוֹ.  \nמֵת, וְלוֹ אָח אֶחָד, חוֹלֵץ לִשְׁתֵּיהֶן.  \nהָיוּ לוֹ שְׁנַיִם, אֶחָד חוֹלֵץ וְאֶחָד מְיַבֵּם.  \nוְאִם קָדְמוּ וְכָנְסוּ, אֵין מוֹצִיאִין מִיָּדָם. \n",
            "<small>ח</small>\nשְׁנַיִם שֶׁקִּדְּשׁוּ שְׁתֵּי אַחְיוֹת, \nזֶה אֵינוּ יוֹדֵעַ לְאֵי זוֹ קִדֵּשׁ, \nוְזֶה אֵינוּ יוֹדֵעַ לְאֵי זוֹ קִדֵּשׁ, \nזֶה נוֹתֵן שְׁנֵי גִטִּים, וְזֶה נוֹתֵן שְׁנֵי גִטִּים.  \nמֵתוּ, לָזֶה אָח וְלָזֶה אָח, \nזֶה חוֹלֵץ לִשְׁתֵּיהֶם, וְזֶה חוֹלֵץ לִשְׁתֵּיהֶם.  \nלָזֶה אֶחָד וְלָזֶה שְׁנַיִם, \nהַיְּחִידִי חוֹלֵץ לִשְׁתֵּיהֶם, \nוְהַשְּׁנַיִם, אֶחָד חוֹלֵץ וְאֶחָד מְיַבֵּם.  \nאִם קָדְמוּ וְכָנָסוּ, אֵין מוֹצִיאִים מִיָּדָם.  \n\n<small>ט</small>\nלָזֶה שְׁנַיִם, וְלָזֶה שְׁנַיִם, \nאָחִיו שֶׁלָּזֶה חוֹלֵץ לְאַחַת, \nוְאָחִיו שֶׁלָּזֶה חוֹלֵץ לְאַחַת; \nאָחִיו שֶׁלָּזֶה מְיַבֵּם אֶת חֲלוּצָתוֹ שֶׁלָּזֶה, \nוְאָחִיו שֶׁלָּזֶה מְיַבֵּם אֶת חֲלוּצָתוֹ שֶׁלָּזֶה.  \nקָדְמוּ שְׁנַיִם וְחָלְצוּ, לֹא יְיַבְּמוּ הַשְּׁנַיִם, \nאֶלָּא אֶחָד חוֹלֵץ וְאֶחָד מְיַבֵּם.  \nקָדְמוּ וְכָנָסוּ, אֵין מוֹצִיאִין מִיָּדָם. \n",
            "<small>י</small>\nמִצְוָה בַגָּדוֹל לְיַבֵּם. \nוְאִם קָדַם הַקָּטוֹן, זָכָה.  \nהַנִּטְעָן עַל הַשִּׁפְחָה וְנִשְׁתַּחְרָרָה, \nאוֹ עַל הַנָּכְרִית וְנִתְגַּיָּרָה, \nהֲרֵי זֶה לֹא יִכְנֹס.  \nוְאִם כָּנַס, אֵין מוֹצִיאִין מִיָּדוֹ.  \n\n<small>יא</small>\nהַנִּטְעָן עַל אֵשֶׁת אִישׁ, \nוְהוֹצִיאוּהָ מִתַּחַת יָדוֹ, \nאַף עַל פִּי שֶׁכָּנַס, מוֹצִיא. \n",
            "יב [יא!]\nהַמֵּבִיא גֵּט מִמְּדִינַת הַיָּם, וְאָמַר: \nבְּפָנַי נִכְתַּב וּבְפָנַי נֶחְתַּם, \nלֹא יִשָּׂא אֶת אִשְׁתּוֹ.  \nמֵת, \n'הֲרַגְתִּיו', 'הֲרַגְנוּהוּ', \nלֹא יִשָּׂא אֶת אִשְׁתּוֹ.  \nרְבִּי יְהוּדָה אוֹמֵר: \n'הֲרַגְתִּיו', לֹא תִנָּשֵׂא אִשְׁתּוֹ, \n'הֲרַגְנוּהוּ', תִּנָּשֵׂא אִשְׁתּוֹ. \n",
            "יג [יב!]\nהֶחָכָם שֶׁאָסַר אֶת אִשְׁתּוֹ בַנֶּדֶר עַל בַּעְלָהּ, \nהֲרֵי זֶה לֹא יִשָּׂאֶנָּה.  \nמֵאֵנָה, אוֹ שֶׁחָלְצָה בְפָנָיו, \nיִשָּׂאֶנָּה, מִפְּנֵי שֶׁהוּא תְנַי בֵּית דִּין.  \nוְכֻלָּם שֶׁהָיוּ לָהֶם נָשִׁים וּמֵתוּ, \nמֻתָּרוֹת לִנָּשֵׂא לָהֶם.  \nוְכֻלָּם שֶׁנִּשֵּׂאוּ לַאֲחֵרִים, נִתְאַלְמְנוּ אוֹ נִתְגָּרְשׁוּ, \nמֻתָּרוֹת לְהִנָּשֵׂא לָהֶן.  \nוְכֻלָּם מֻתָּרוֹת לִבְנֵיהֶם וְלַאֲחֵיהֶם. \n\n\n\n"
        ],
        [
            "<small>א</small>\nאַרְבָּעָה אַחִין: \nשְׁנַיִם מֵהֶן נְשׁוּאִין שְׁתֵּי אַחְיוֹת, \nוּמֵתוּ הַנְּשׁוּאִין אֶת הָאַחְיוֹת, \nהֲרֵי אֵלּוּ חוֹלְצוֹת וְלֹא מִתְיַבְּמוֹת, \nאִם קָדְמוּ וְכָנָסוּ, יוֹצִיאוּ.  \nרְבִּי אֶלְעָזָר אוֹמֵר מִשּׁוּם בֵּית שַׁמַּי: יְקַיְּמוּ. \nוּבֵית הֶלֵּל אוֹמְרִים: יוֹצִיאוּ. \n",
            "<small>ב</small>\nהָיְתָה אַחַת מֵהֶן אֲסוּרָה לְאֶחָד אִסּוּר עֶרְוָה, \nאָסוּר בָּהּ וּמֻתָּר בַּאֲחוֹתָהּ, \nוְהַשֵּׁנִי אָסוּר בִּשְׁתֵּיהֶם.  \nאִסּוּר מִצְוָה וְאִסּוּר קְדֻשָּׁה, \nחוֹלְצוֹת וְלֹא מִתְיַבְּמוֹת. \n",
            "<small>ג</small>\nהָיְתָה אַחַת מֵהֶן אֲסוּרָה עַל זֶה אִסּוּר עֶרְוָה, \nוְהַשְּׁנִיָּה אֲסוּרָה עַל זֶה אִסּוּר עֶרְוָה, \nהָאָסוּר לָזֶה מֻתָּר לָזֶה, \nוְהָאָסוּר לָזֶה מֻתָּר לָזֶה.  \nזוֹ הִיא שֶׁאָמְרוּ: \nאֲחוֹתָהּ, כְּשֶׁהִיא יְבִמְתָּהּ, \nאוֹ חוֹלֶצֶת אוֹ מִתְיַבֶּמֶת. \n",
            "<small>ד</small>\nשְׁלֹשָׁה אַחִין, \nשְׁנַיִם מֵהֶן נְשׁוּאִין שְׁתֵּי אַחְיוֹת, \nאוֹ אִשָּׁה וּבִתָּהּ, \nאוֹ אִשָּׁה וּבַת בִּתָּהּ, \nאוֹ אִשָּׁה וּבַת בְּנָהּ, \nהֲרֵי אֵלּוּ חוֹלְצוֹת וְלֹא מִתְיַבְּמוֹת. \nרְבִּי שִׁמְעוֹן פּוֹטֵר.  \nהָיְתָה אַחַת מֵהֶן אֲסוּרָה עָלָיו אִסּוּר עֶרְוָה, \nאָסוּר בָּהּ וּמֻתָּר בַּאֲחוֹתָהּ; \nאִסּוּר מִצְוָה וְאִסּוּר קְדֻשָּׁה, \nחוֹלְצוֹת וְלֹא מִתְיַבְּמוֹת. \n",
            "<small>ה</small>\nשְׁלֹשָׁה אַחִים, \nשְׁנַיִם מֵהֶן נְשׁוּאִין לִשְׁתֵּי אַחְיוֹת, וְאֶחָד מֻפְנֶה, \nמֵת אֶחָד מִבַּעֲלֵי אַחְיוֹת, \nוְעָשָׂה בָהּ מֻפְנֶה מַאֲמָר, \nוְאַחַר כָּךְ מֵת אָחִיו הַשֵּׁנִי, \nבֵּית שַׁמַּי אוֹמְרִים: \nאִשְׁתּוֹ עִמּוֹ, וְהַלָּז תֵּצֵא מִשּׁוּם אֲחוֹת אִשָּׁה.  \nוּבֵית הֶלֵּל אוֹמְרִים: \nמוֹצִיא אֶת אִשְׁתּוֹ בַגֵּט וּבַחֲלִיצָה, \nוְאֶת אֵשֶׁת אָחִיו בַּחֲלִיצָה.  \nזוֹ הִיא שֶׁאָמְרוּ: \nאִי לוֹ עַל אִשְׁתּוֹ וְאִי לוֹ עַל אֵשֶׁת אָחִיו. &lt;אִילוּ&gt;\n",
            "<small>ו</small>\nשְׁלֹשָׁה אַחִים, \nשְׁנַיִם מֵהֶן נְשׁוּאִין לִשְׁתֵּי אַחְיוֹת, \nוְאֶחָד נָשׂוּי נָכְרִית, &lt;נָשׂוּאִי! וכך כולם&gt;\nמֵת אֶחָד מִבַּעֲלֵי אַחְיוֹת, \nוְכָנַס הַנָּשׂוּי נָכְרִית אֶת אִשְׁתּוֹ, וּמֵת, \nהָרִאשׁוֹנָה יוֹצָא מִשּׁוּם אֲחוֹת אִשָּׁה, \nוְהַשְּׁנִיָּה מִשֵּׁם צָרָתָהּ.  \nעָשָׂה בָהּ מַאֲמָר, וּמֵת, \nנָכְרִית חוֹלֶצֶת וְלֹא מִתְיַבֶּמֶת.  \n\n<small>ז</small>\nשְׁלֹשָׁה אַחִים, \nשְׁנַיִם מֵהֶן נְשׁוּאִין שְׁתֵּי אַחְיוֹת, \nוְאֶחָד נָשׂוּי נָכְרִית; \nמֵת הַנָּשׁוּי נָכְרִית, \nכָּנַס אֶחָד מִבַּעֲלֵי אַחְיוֹת אֶת אִשְׁתּוֹ, מֵת, \nהָרִאשׁוֹנָה יוֹצָא מִשּׁוּם אֲחוֹת אִשָּׁה, \nוְהַשְּׁנִיָּה מִשֵּׁם צָרָתָהּ.  \nעָשָׂה בָהּ מַאֲמָר, וּמֵת, \nנָכְרִית חוֹלֶצֶת וְלֹא מִתְיַבֶּמֶת. \n",
            "<small>ח</small>\nשְׁלֹשָׁה אַחִים, \nשְׁנַיִם מֵהֶן נְשׁוּאִים שְׁתֵּי אַחְיוֹת, \nוְאֶחָד נָשׂוּי נָכְרִית; \nמֵת אֶחָד מִבַּעֲלֵי אַחְיוֹת, \nכָּנַס (אֶחָד) הַנָּשׁוּי נָכְרִית אֶת אִשְׁתּוֹ, \nוּמֵתָה אִשְׁתּוֹ שֶׁלַּשֵּׁנִי, \nוְאַחַר כָּךְ מֵת הַנָּשׁוּי נָכְרִית, \nהֲרֵי זוֹ אֲסוּרָה עָלָיו עוֹלָמִית, \nהוֹאִיל וְנֶאֶסְרָה עָלָיו שָׁעָה אַחַת.  \n\n<small>ט</small>\nשְׁלֹשָׁה אַחִים, \nשְׁנַיִם מֵהֶם נְשׁוּאִין שְׁתֵּי אַחְיוֹת, \nוְאֶחָד נָשׂוּי נָכְרִית. \nגֵּרַשׁ אֶחָד מִבַּעֲלֵי אַחְיוֹת אֶת אִשְׁתּוֹ, \nוּמֵת הַנָּשׁוּי נָכְרִית, \nוּכְנָסָהּ הַמְגָרֵשׁ, וּמֵת, \nזוֹ הִיא שֶׁאָמָרוּ, \nשֶׁאִם מֵתוּ אוֹ נִתְגָּרְשׁוּ, צָרוֹתֵיהֶם מֻתָּרוֹת. \n",
            "<small>י</small>\nוְכֻלָּם שֶׁהָיוּ לָהֶן קִדּוּשִׁין אוֹ גֵרוּשִׁין בְּסָפֵק, \nהֲרֵי אֵלּוּ חוֹלְצוֹת וְלֹא מִתְיַבְּמוֹת.  \nכֵּיצַד סְפֵק קִדּוּשִׁין אוֹ גֵרוּשִׁים? \nזָרַק לָהּ קִדּוּשֶׁיהָ, סָפֵק קָרוֹב לָהּ, סָפֵק קָרוֹב לוֹ, \nזֶה סְפֵק קִדּוּשִׁין.  \nכֵּיצַד סְפֵק גֵּרוּשִׁין? \nכָּתַב בִּכְתַב יָדוֹ וְאֵין עָלָיו עֵדִים, \nיֵשׁ לוֹ עֵדִים וְאֵין בּוֹ זְמַן, \nיֶשׁ בּוֹ זְמַן וְאֵין בּוֹ אֶלָּא עֵד אֶחָד, \nזֶהוּ סְפֵק גֵּרוּשִׁין. \n",
            "<small>יא</small>\nשְׁלֹשָׁה אַחִים נְשׁוּאִים שָׁלוֹשׁ נָשִׁים נָכְרִיּוֹת, \nמֵת אֶחָד מֵהֶן, \nוְעָשָׂה בָהּ הַשֵּׁנִי מַאֲמָר, וּמֵת, \nהֲרֵי אֵלּוּ חוֹלְצוֹת וְלֹא מִתְיַבְּמוֹת, שֶׁנֶּאֱמַר: (דברים כה,ה) \n\"וּמֵת אַחַד מֵהֶם... יְבָמָהּ יָבֹא עָלֶיהָ\", \nשֶׁעָלֶיהָ זִקַּת יָבָם אֶחָד, \nוְלֹא שֶׁעָלֶיהָ זִקַּת שְׁנֵי יְבָמִים.  \nרְבִּי שִׁמְעוֹן אוֹמֵר: \nמְיַבֵּם לְאֵיזוֹ שֶׁיִּרְצֶה, וְחוֹלֵץ לַשְּׁנִיָּה.  \n\n<small>יב</small>\nשְׁנֵי אַחִים נְשׁוּאִים שְׁתֵּי אַחְיוֹת, \nמֵת אֶחָד מֵהֶן, \nוְאַחַר כָּךְ מֵתָה אִשְׁתּוֹ שֶׁלַּשֵּׁנִי, \nהֲרֵי זוֹ אֲסוּרָה עָלָיו עוֹלָמִית, \nהוֹאִיל וְנֶאֶסְרָה עָלָיו שָׁעָה אַחַת. \n",
            "<small>יג</small>\nשְׁנַיִם שֶׁקִּדְּשׁוּ שְׁתֵּי נָשִׁים, \nבְּשָׁעַת כְּנֵיסָתָן לַחֻפָּה, \nהֶחְלִיפוּ אֶת שֶׁלָּזֶה בָזֶה וְאֶת שֶׁלָּזֶה בָזֶה, \nהֲרֵי אֵלּוּ חַיָּבִים מִשּׁוּם אֵשֶׁת אִישׁ.  \nוְאִם הָיוּ אַחִים, מִשֵּׁם אֵשֶׁת אָח.  \nוְאִם הָיוּ אַחְיוֹת, מִשּׁוּם 'וְאִשָּׁה אֶל אֲחוֹתָהּ'.  \nוְאִם הָיוּ נִדּוֹת, מִשּׁוּם נִדָּה.  \nמַפְרִישִׁין אוֹתָם שְׁלֹשָׁה חֳדָשִׁים, \nשֶׁמֵּא מְעֻבָּרוֹת הֵן. \nוְאִם הָיוּ קְטַנּוֹת וְלֹא רְאוּיוֹת לַוָּלֶד, \nמַחְזִירִין אוֹתָן מִיָּד.  \nוְאִם הָיוּ כֹהֲנוֹת, נִפְסָלוּ מִן הַכְּהֻנָּה. \n\n\n\n"
        ],
        [
            "<small>א</small>\nהַחוֹלֵץ לִיבִמְתּוֹ, וְנִמְצֵאת מְעֻבֶּרֶת וְיָלָדָה, \nבִּזְמַן שֶׁהַוֶּלֶד שֶׁלְּקַיָּמָה, \nהוּא מֻתָּר בִּקְרוֹבוֹתֶיהָ, \nוְהִיא מֻתֶּרֶת בִּקְרוֹבָיו, \nוְלֹא נִפְסָלָה מִן הַכְּהֻנָּה; \nוְאִם אֵין הַוָּלֶד שֶׁלְּקַיָּמָה, \nהוּא אָסוּר בִּקְרוֹבוֹתֶיהָ, \nוְהִיא אֲסוּרָה בִקְרוֹבָיו, \nוּפְסָלָהּ מִן הַכְּהֻנָּה. \n",
            "הַכּוֹנֵס אֶת יְבִמְתּוֹ, וְנִמְצֵאת מְעֻבֶּרֶת וְיָלָדָה, \nבִּזְמַן שֶׁהַוֶּלֶד שֶׁלְּקַיָּמָא, \nיוֹצִיא, וְחַיָּבִין בַּקָּרְבָּן, \nוְאִם אֵין הַוֶּלֶד שֶׁלְּקַיָּמָא, יְקַיֵּם.  \nסָפֵק בֶּן תִּשְׁעָה לָרִאשׁוֹן, \nוּבֶן שִׁבְעָה לַשֵּׁנִי, \nיוֹצִיא, וְהַוָּלֶד כָּשֵׁר, \nוְחַיָּבִים אָשָׁם תָּלוּי. \n",
            "<small>ב</small>\nשׁוֹמֶרֶת יָבָם שֶׁנָּפְלוּ לָהּ נְכָסִים, \nמוֹדִים בֵּית שַׁמַּי וּבֵית הֶלֵּל, \nשֶׁהִיא מוֹכֶרֶת וְנוֹתֶנֶת, וְקַיָּם.  \nמֵתָה, \nמַה יַּעֲשׁוּ בִכְתֻבָּתָהּ וּבִנְכָסִים הַנִּכְנָסִין וְהַיּוֹצְאִין עִמָּהּ? \nבֵּית שַׁמַּי אוֹמְרִים: \nיַחֲלֹקוּ יוֹרְשֵׁי הַבַּעַל עִם יוֹרְשֵׁי הָאָב.  \nוּבֵית הֶלֵּל אוֹמְרִים: \nהַנְּכָסִים, בְּחֶזְקָתָן, \nוּכְתֻבָּה, בְּחֶזְקַת יוֹרְשֵׁי הַבַּעַל, \nוּנְכָסִים הַנִּכְנָסִין וְהַיּוֹצְאִין עִמָּהּ, \nבְּחֶזְקַת יוֹרְשֵׁי הָאָב. \n",
            "<small>ג</small>\nכְּנָסָהּ, \nהֲרֵי הִיא כְאִשְׁתּוֹ לְכָל דָּבָר, \nוּבִלְבַד שֶׁתְּהֵא כְתֻבָּתָהּ עַל נִכְסֵי בַעֲלָהּ הָרִאשׁוֹן. \n",
            "<small>ד</small>\nמִצְוָה בַגָּדוֹל לְיַבֵּם.  \nלֹא רָצָה, מְהַלְּכִין עַל כָּל הָאַחִין.  \nלֹא רָצוּ, חוֹזְרִים אֵצֶל הַגָּדוֹל וְאוֹמְרִים לוֹ: \nעָלֶיךָ מִצְוָה, אוֹ חֲלֹץ, אוֹ יַבֵּם! \n",
            "<small>ה</small>\nתָּלָה בַקָּטוֹן עַד שֶׁיַּגְדִּיל, \nוּבַגָּדוֹל עַד שֶׁיָּבֹא מִמְּדִינַת הַיָּם, \nוּבַחֵרֵשׁ וּבַשּׁוֹטֶה, \nאֵין שׁוֹמְעִין לוֹ, אֶלָּא אוֹמְרִין לוֹ: \nעָלֶיךָ מִצְוָה, אוֹ חֲלֹץ, אוֹ יַבֵּם!\n",
            "<small>ו</small>\nהַחוֹלֵץ לִיבִמְתּוֹ, \nהֲרֵי הוּא כְאֶחָד מִכָּל הָאַחִים בַּנַּחֲלָה.  \nאִם יֶשׁ אָב, הַנְּכָסִים שֶׁלָּאָב.  \nהַכּוֹנֵס אֶת יְבִמְתּוֹ, זָכָה בְנִכְסֵי אָחִיו.  \nרְבִּי יְהוּדָה אוֹמֵר: \nבֵּין כָּךְ וּבֵין כָּךְ, אִם יֶשׁ אָב, הַנְּכָסִים שֶׁלָּאָב.  \n\n<small>ז</small>\nהַחוֹלֵץ לִיבִמְתּוֹ, \nהוּא אָסוּר בִּקְרוֹבוֹתֶיהָ, וְהִיא אֲסוּרָה בִקְרוֹבָיו. \nהוּא אָסוּר בְּאִמָּהּ, וּבְאֵם אִמָּהּ, וּבְאֵם אָבִיהָ, \nוּבְבִתָּהּ, וּבְבַת בִּתָּהּ, וּבְבַת בְּנָהּ, \nוּבַאֲחוֹתָהּ בִּזְמַן שֶׁהִיא קַיֶּמֶת. \nהָאַחִין מֻתָּרִין.  \nוְהִיא אֲסוּרָה בְאָבִיו, וּבַאֲבִי אָבִיו, \nוּבִבְנוֹ, וּבְבֶן בְּנוֹ, \nבְּאָחִיו, וּבְבֶן אָחִיו.  \nמֻתָּר אָדָם בִּקְרוֹבַת צָרַת חֲלוּצָתוֹ, \nוְאָסוּר בְּצָרַת קְרוֹבַת חֲלוּצָתוֹ. \n",
            "<small>ח</small>\nהַחוֹלֵץ לִיבִמְתּוֹ, \nוְנָשָׂא אָחִיו אֶת אֲחוֹתָהּ, וּמֵת, \nחוֹלֶצֶת וְלֹא מִתְיַבֶּמֶת.  \nוְכֵן הַמְגָרֵשׁ אֶת אִשְׁתּוֹ, \nוְנָשָׂא אָחִיו אֶת אֲחוֹתָהּ, וּמֵת, \nהֲרֵי זוֹ פְטוּרָה. \n",
            "<small>ט</small>\nשׁוֹמֶרֶת יָבָם שֶׁקִּדֵּשׁ אָחִיו אֶת אֲחוֹתָהּ, \nמִשֵּׁם רְבִּי יְהוּדָה בֶן בְּתִירָה אָמָרוּ: \nאוֹמְרִים לוֹ: \nהַמְתֵּן עַד שֶׁיַּעֲשֶׂה אָחִיךָ הַגָּדוֹל מַעֲשֶׂה! \nחָלְצוּ אָחִים אוֹ כָנָסוּ, \nיִכְנֹס אֶת אִשְׁתּוֹ.  \nמֵתָה הַיְבָמָה, יִכְנֹס.  \nמֵת הַיָּבָם, מוֹצִיא אֶת אִשְׁתּוֹ בַגֵּט, \nוְאֶת אֵשֶׁת אָחִיו בַּחֲלִיצָה. \n",
            "<small>י</small>\nהַיְבָמָה לֹא תַחֲלֹץ וְלֹא תִתְיַבֵּם, \nעַד שֶׁיְּהוּ לָהּ שְׁלֹשָׁה חֳדָשִׁים.  \nוְכֵן שְׁאָר כָּל הַנָּשִׁים, \nלֹא יִנָּשְׂאוּ וְלֹא יִתְאָרְסוּ, \nעַד שֶׁיִּהְיוּ לָהֶן שְׁלֹשָׁה חֳדָשִׁים,  \nאֶחָד בְּתוּלוֹת וְאֶחָד בְּעוּלוֹת וְאֶחָד אַלְמָנוֹת, \nוְאֶחָד גְּרוּשׁוֹת וְאֶחָד אֲרוּסוֹת וְאֶחָד נְשׁוּאוֹת.  \nרְבִּי יְהוּדָה אוֹמֵר: \nהַנְּשׁוּאוֹת יִתְאָרְסוּ וְהָאֲרוּסוֹת יִנָּשֵׂאוּ, \nחוּץ מִן הָאֲרוּסָה שֶׁבִּיהוּדָה, \nמִפְּנֵי שֶׁלִּבּוֹ גַס בָּהּ.  \nרְבִּי יוֹסֵה אוֹמֵר: \nכָּל הַנָּשִׁים יִתְאָרְסוּ, \nחוּץ מִן הָאַלְמָנָה, מִפְּנֵי הָאִבּוּל. \n",
            "<small>יא</small>\nאַרְבָּעָה אַחִין נְשׁוּאִין אַרְבַּע נָשִׁים, וּמֵתוּ, \nאִם רָצָה הַגָּדוֹל שֶׁבָּהֶן לְיַבֵּם אֶת כֻּלָּם, \nהָרְשׁוּת בְּיָדוֹ.  \nמִי שֶׁהָיָה נָשׂוּי לִשְׁתֵּי נָשִׁים וּמֵת, \nבִּיאָתָהּ אוֹ חֲלִיצָתָהּ שֶׁלְּאַחַת מֵהֶן פּוֹטֶרֶת צָרָתָהּ.  \nהָיְתָה אַחַת כְּשֵׁרָה, וְאַחַת פְּסוּלָה, \nאִם הָיָה חוֹלֵץ, חוֹלֵץ לִפְסוּלָה; \nוְאִם הָיָה מְיַבֵּם, מְיַבֵּם לִכְשֵׁרָה. \n",
            "<small>יב</small>\nהַמַּחְזִיר אֶת גְּרוּשָׁתוֹ, \nוְהַנּוֹשֵׂא אֶת חֲלוּצָתוֹ, \nוְהַנּוֹשֵׂא אֶת קְרוֹבַת חֲלוּצָתוֹ, \nיוֹצִיא, וְהַוָּלֶד מַמְזֵר.  \nדִּבְרֵי רְבִּי עֲקִיבָה.  \nוַחֲכָמִים אוֹמְרִים: \nאֵין הַוָּלֶד מַמְזֵר.  \nוּמוֹדִים בְּנוֹשֵׂא אֶת קְרוֹבַת חֲלוּצָתוֹ, \nשֶׁהַוָּלֶד מַמְזֵר. \n",
            "<small>יג</small>\nאֵי זֶה הוּא מַמְזֵר? \nכָּל שְׁאֵר בָּשָׂר שֶׁהוּא 'בַּל יָבֹא'.  \nדִּבְרֵי רְבִּי עֲקִיבָה.  \nשִׁמְעוֹן הַתִּמְנִי אוֹמֵר: \nכָּל שֶׁחַיָּבִים עָלָיו כָּרֵת בִּידֵי שָׁמַיִם. \nוַהֲלָכָה כִדְבָרָיו.  \nרְבִּי יְהוֹשֻׁעַ אוֹמֵר: \nכָּל שֶׁחַיָּבִים עָלָיו מִיתַת בֵּית דִּין.  \n\n<small>יד</small>\n<small>יד</small>\nאָמַר רְבִּי שִׁמְעוֹן בֶּן עַזַּי: &lt;ר' הוסף על ידי המגיה&gt;\nמָצָאתִי מְגִלַּת יֹחָסִים בִּירוּשָׁלַיִם וְכָתוּב בָּהּ: \n'אִישׁ פְּלוֹנִי מַמְזֵר מֵאֵשֶׁת אִישׁ', \nלְקַיֵּם דִּבְרֵי רְבִּי יְהוֹשֻׁעַ.  \n\n<small>יה</small>\nאִשְׁתּוֹ שֶׁמֵּתָה, מֻתָּר בַּאֲחוֹתָהּ. \nגֵּרְשָׁהּ וּמֵתָה, מֻתָּר בַּאֲחוֹתָהּ. \nיְבִמְתּוֹ שֶׁמֵּתָה, מֻתָּר בַּאֲחוֹתָהּ. \nחָלַץ לָהּ וּמֵתָה, מֻתָּר בַּאֲחוֹתָהּ. \nנִשֵּׂאת לְאַחֵר וּמֵתָה, מֻתָּר בַּאֲחוֹתָהּ.  \n\n\n\n"
        ],
        [
            "<small>א</small>\nרַבָּן גַּמְלִיאֵל אוֹמֵר: \nאֵין גֵּט אַחַר גֵּט, \nוְלֹא מַאֲמָר אַחַר מַאֲמָר, \nוְלֹא בְעִילָה אַחַר בְּעִילָה, \nוְלֹא חֲלִיצָה אַחַר חֲלִיצָה.  \nוַחֲכָמִים אוֹמְרִים: \nיֵשׁ גֵּט אַחַר גֵּט, וְאַחַר מַאֲמָר,\nאֲבָל לֹא אַחַר בְּעִילָה וְלֹא אַחַר חֲלִיצָה כְלוּם. \n",
            "<small>ב</small>\nכֵּיצַד? \nעָשָׂה מַאֲמָר בִּיבִמְתּוֹ, נָתַן לָהּ גֵּט, \nצְרִיכָה הֵימֶנּוּ חֲלִיצָה.  \nעָשָׂה בָהּ מַאֲמָר וְחָלַץ, \nצְרִיכָה הֵימֶנּוּ גֵט.  \nעָשָׂה בָהּ מַאֲמָר וּבָעַל, \nהֲרֵי זוֹ כְמִצְוָתָהּ. \n",
            "<small>ג</small>\nנָתַן גֵּט, וְעָשָׂה בָהּ מַאֲמָר, \nצְרִיכָה גֵט וַחֲלִיצָה.  \nנָתַן גֵּט, וּבָעַל, \nצְרִיכָה גֵט וַחֲלִיצָה.  \nנָתַן גֵּט, וְחָלַץ, \nאֵין אַחַר חֲלִיצָה כְלוּם.  \n\n<small>ד</small>\nחָלַץ, וְעָשָׂה מַאֲמָר, נָתַן גֵּט, וּבָעַל, \nאוֹ בָּעַל, וְעָשָׂה מַאֲמָר, נָתַן גֵּט וְחָלַץ, \nאֵין אַחַר חֲלִיצָה כְלוּם.  \nאֶחָד יְבָמָה אַחַת וְאֶחָד שְׁתֵּי יְבָמוֹת. \n",
            "<small>ה</small>\nכֵּיצַד? \nעָשָׂה מַאֲמָר בָּזוֹ, וּמַאֲמָר בָּזוֹ, \nצְרִיכוֹת שְׁנֵי גִטִּים וַחֲלִיצָה.  \nמַאֲמָר בָּזוֹ, וְגֵּט בָּזוֹ, \nצְרִיכָה גֵט וַחֲלִיצָה.  \nמַאֲמָר בָּזוֹ, וּבָעַל לָזוֹ, \nצְרִיכוֹת שְׁנֵי גִטִּים וַחֲלִיצָה.  \nמַאֲמָר בָּזוֹ, וְגֵט לָזוֹ,\nצְרִיכָה גֵט וַחֲלִיצָה.  \nמַאֲמָר בָּזוֹ, וְחָלַץ לָזוֹ, \nרִאשׁוֹנָה צְרִיכָה גֵט.  \n\n<small>ו</small>\nגֵּט לָזוֹ, וְגֵט לָזוֹ, \nצְרִיכוֹת הֵימֶנּוּ חֲלִיצָה.  \nגֵּט לָזוֹ, וּבָעַל לָזוֹ, \nצְרִיכָה גֵט וַחֲלִיצָה.  \nגֵּט לָזוֹ, וּמַאֲמָר לָזוֹ, \nצְרִיכָה גֵט וַחֲלִיצָה.  \nגֵּט לָזוֹ, וְחָלַץ לָזוֹ, \nאֵין אַחַר חֲלִיצָה כְלוּם. \n",
            "<small>ז</small>\nחָלַץ וְחָלַץ, \nחָלַץ וְעָשָׂה מַאֲמָר, \nנָתַן גֵּט וּבָעַל, \nאוֹ בָּעַל וּבָעַל, \nאוֹ בָעַל וְעָשָׂה מַאֲמָר, \nנָתַן גֵּט וְחָלַץ, \nאֵין אַחַר חֲלִיצָה כְלוּם, \nבֵּין יָבָם אֶחָד לִשְׁתֵּי יְבָמוֹת, \nבֵּין שְׁנֵי יְבָמִין לִיבָמָה אַחַת. \n",
            "<small>ח</small>\nחָלַץ וְעָשָׂה מַאֲמָר, \nנָתַן גֵּט וּבָעַל, \nאוֹ בָעַל וְעָשָׂה מַאֲמָר, \nנָתַן גֵּט וְחָלַץ, \nאֵין אַחַר חֲלִיצָה כְלוּם, \nבֵּין בַּתְּחִלָּה, בֵּין בָּאֶמְצַע, בֵּין בַּסּוֹף. &lt;בֵּין בְּאֶמְצַע, בֵּין בְּסוֹף&gt; \nהַבְּעִילָה, \nבִּזְמַן שֶׁהִיא כַתְּחִלָּה, אֵין אַחֲרֶיהָ כְלוּם.  \nרְבִּי נְחֶמְיָה אוֹמֵר: \nאֶחָד בְּעִילָה וְאֶחָד חֲלִיצָה, \nבֵּין בַּתְּחִלָּה, בֵּין בָּאֶמְצַע, בֵּין בַּסּוֹף, \nאֵין אַחֲרֵיהֶן כְלוּם. \n\n\n\n"
        ],
        [
            "<small>א</small>\nהַבָּא עַל יְבִמְתּוֹ, \nבֵּין שׁוֹגֵג, בֵּין מֵזִיד, בֵּין בְּאֹנֶס, בֵּין בְּרָצוֹן, \nאֲפִלּוּ הוּא שׁוֹגֵג וְהִיא מְזִידָה, \nהוּא מֵזִיד וְהִיא שׁוֹגֶגֶת, \nהוּא אָנוּס וְהִיא לֹא אֲנוּסָה, \nהִיא אֲנוּסָה וְהוּא לֹא אָנוּס, \nאֶחָד הַמְּעָרֶה וְאֶחָד הַגּוֹמֵר, \nקָנָה.  \nוְלֹא חָלַק בֵּין בִּיאָה לְבִיאָה. \n",
            "<small>ב</small>\nוְכֵן הַבָּא עַל אַחַת מִכָּל הָעֲרָיוֹת הָאֲמוּרוֹת בַּתּוֹרָה, \nאוֹ פְסוּלוֹת, אַלְמָנָה לְכֹהֵן גָּדוֹל, \nגְּרוּשָׁה וַחֲלוּצָה לְכֹהֵן הֶדְיוֹט, \nמַמְזֶרֶת וּנְתִינָה לְיִשְׂרָאֵל, \nבַּת יִשְׂרָאֵל לַמַּמְזֵר וְלַנָּתִין, \nפָּסַל.  \nוְלֹא חָלַק בֵּין בִּיאָה לְבִיאָה. \n",
            "<small>ג</small>\nאַלְמָנָה לְכֹהֵן גָּדוֹל, \nגְּרוּשָׁה וַחֲלוּצָה לְכֹהֵן הֶדְיוֹט, \nמִן הָאֵרוּסִין, לֹא יֹאכְלוּ בִתְרוּמָה. \nרְבִּי אֶלְעָזָר וּרְבִּי שִׁמְעוֹן מַכְשִׁירִין.  \nנִתְאַלְמְנוּ אוֹ נִתְגָּרָשׁוּ, \nמִן הַנִּשּׂוּאִין, פְּסוּלוֹת, \nוּמִן הָאֵרוּסִין, כְּשֵׁרוֹת. \n",
            "<small>ד</small>\nכֹּהֵן גָּדוֹל לֹא יִשָּׂא אַלְמָנָה, \nבֵּין אַלְמָנָה מִן הָאֵרוּסִין, \nבֵּין אַלְמָנָה מִן הַנִּשּׂוּאִין.  \nלֹא יִשָּׂא אֶת הַבּוֹגֶרֶת. \nרְבִּי אֶלְעָזָר וּרְבִּי שִׁמְעוֹן מַכְשִׁירִין בַּבּוֹגֶרֶת.  \n\n<small>ה</small>\nלֹא יִשָּׂא אֶת מֻכַּת עֵץ.  \nאֵרַס אֶת הָאַלְמָנָה, וְנִתְמַנָּה לִהְיוֹת כֹּהֵן גָּדוֹל, \nיִכְנֹס.  \nמַעֲשֶׂה בִּיהוֹשֻׁעַ בֶּן גַּמְלָא, \nשֶׁקִּדֵּשׁ אֶת מַרְתָה בַּת בַּיְתוֹס, \nוּמִנָּהוּ הַמֶּלֶךְ לִהְיוֹת כֹּהֵן גָּדוֹל, \nוּכְנָסָהּ.  \nשׁוֹמֶרֶת יָבָם לְכֹהֵן הֶדְיוֹט, \nוְנִתְמַנָּה לִהְיוֹת כֹּהֵן גָּדוֹל, \nאַף עַל פִּי שֶׁעָשָׂה בָהּ מַאֲמָר, \nלֹא יִכְנֹס.  \nכֹּהֵן גָּדוֹל שֶׁמֵּת אָחִיו, \nחוֹלֵץ וְלֹא מְיַבֵּם. \n",
            "<small>ו</small>\nכֹּהֵן הֶדְיוֹט לֹא יִשָּׂא אֶת אַיְלוֹנִית, \nאֶלָּא אִם כֵּן יֵשׁ לוֹ אִשָּׁה וּבָנִים. &lt;אֵם כֵּן&gt; \nרְבִּי יְהוּדָה אוֹמֵר: \nאַף מִי שֶׁיֶּשׁ לוֹ אִשָּׁה וּבָנִים, \nלֹא יִשָּׂא אֶת אַיְלוֹנִית, \nשֶׁהִיא זוֹנָה הָאֲמוּרָה בַתּוֹרָה.  \nוַחֲכָמִים אוֹמְרִים: \nאֵין זוֹנָה אֶלָּא גִיּוֹרֶת וּמְשֻׁחְרֶרֶת, \nוְשֶׁנִּבְעֲלָה בְעִילַת זְנוּת. \n",
            "<small>ז</small>\nלֹא יִבָּטֵל אָדָם מִפִּרְיָה וְרִבְיָה, \nאֶלָּא אִם כֵּן יֵשׁ לוֹ בָנִים.  \nבֵּית שַׁמַּי אוֹמְרִים: שְׁנֵי זְכָרִים.  \nוּבֵית הֶלֵּל אוֹמְרִים: זָכָר וּנְקֵבָה, שֶׁנֶּאֱמַר: (בראשית ה,ב) \n\"זָכָר וּנְקֵבָה בְרָאָם\".  \nנָשָׂא אִשָּׁה, וְשָׁהָה עִמָּהּ עֶשֶׂר שָׁנִים וְלֹא יָלְדָה, \nאֵינוּ רַשַּׁי לִבָּטֵל.  \nגֵּרְשָׁהּ, מֻתֶּרֶת לְהִנָּשֵׂא לְאַחֵר.  \nרַשַּׁי הַשֵּׁנִי לִשְׁהוֹת עִמָּהּ עֶשֶׂר שָׁנִים.  \nוְאִם הִפִּילָה, מוֹנֶה מִשָּׁעָה שֶׁהִפִּילָה.  \nהָאִישׁ מְצֻוֶּה עַל פִּרְיָה וְרִבְיָה, \nאֲבָל לֹא הָאִשָּׁה.  \nרְבִּי יוֹחָנָן בֶּן בְּרוֹקָא אוֹמֵר: \nעַל שְׁנֵיהֶם הוּא אוֹמֵר (בראשית א,כח) \n\"וַיְבָרֶךְ אֹתָם אֱלהִים וַיֹּאמֶר לָהֶם אֱלהִים: \nפְּרוּ וּרְבוּ!\" \n\n\n\n"
        ],
        [
            "<small>א</small>\nאַלְמָנָה לְכֹהֵן גָּדוֹל, \nגְּרוּשָׁה וַחֲלוּצָה לְכֹהֵן הֶדְיוֹט, \nהִכְנִיסָה לּוֹ עַבְדֵי מְלוֹג וְעַבְדֵי צֹאן בַּרְזֶל, \nעַבְדֵי מְלוֹג לֹא יֹאכְלוּ בִתְרוּמָה, \nוְעַבְדֵי צֹאן בַּרְזֶל יֹאכְלוּ.  \nוְאֵלּוּ הֵן עַבְדֵי מְלוֹג: \nאִם מֵתוּ, מֵתוּ לָהּ, \nוְאִם הוֹתִירוּ, הוֹתִירוּ לָהּ.  \nאַף עַל פִּי שֶׁהוּא חַיָּב בִּמְזוֹנוֹתָן, \nלֹא יֹאכְלוּ בִתְרוּמָה.  \n\n<small>ב</small>\nוְאֵלּוּ הֵן עַבְדֵי צֹאן בַּרְזֶל: \nאִם מֵתוּ, מֵתוּ לוֹ, \nוְאִם הוֹתִירוּ, הוֹתִירוּ לוֹ.  \nהוֹאִיל וְהוּא חַיָּב בְּאַחְרָיוּתָן, \nהֲרֵי אֵלּוּ יֹאכֵלוּ. \n",
            "<small>ג</small>\nבַּת יִשְׂרָאֵל שֶׁנִּשֵּׂאת לַכֹּהֵן, \nוְהִכְנִיסָה לוֹ בֵין עַבְדֵי מְלוֹג, \nוּבֵין עַבְדֵי צֹאן בַּרְזֶל, \nהֲרֵי אֵלּוּ יֹאכֵלוּ.  \nוּבַת כֹּהֵן שֶׁנִּשֵּׂאת לְיִשְׂרָאֵל, \nוְהִכְנִיסָה לּוֹ בֵּין עַבְדֵי מְלוֹג, \nוּבֵין עַבְדֵי צֹאן בַּרְזֶל, \nהֲרֵי אֵלּוּ לֹא יֹאכֵלוּ. \n",
            "<small>ד</small>\nבַּת יִשְׂרָאֵל שֶׁנִּשֵּׂאת לַכֹּהֵן, \nמֵת, וְהִנִּיחָהּ מְעֻבֶּרֶת, \nלֹא יֹאכֵלוּ עֲבָדֶיהָ בִתְרוּמָה, \nמִפְּנֵי חֶלְקוֹ שֶׁלָּעֹבֶר. \nהָעֹבֶר פּוֹסֵל וְאֵינוּ מַאֲכִיל.  \nדִּבְרֵי רְבִּי יוֹסֵה.  \nאָמְרוּ לוֹ: \nמֵאַחַר שֶׁהֵעַדֹתָ בָּנוּ עַל בַּת יִשְׂרָאֵל לַכֹּהֵן, \nוְעַל בַּת כֹּהֵן לַכֹּהֵן, \nמֵת, וְהִנִּיחָהּ מְעֻבֶּרֶת, \nלֹא יֹאכְלוּ עֲבָדֶיהָ בִתְרוּמָה, \nמִפְּנֵי חֶלְקוֹ שֶׁלָּעֹבֶר. \n",
            "<small>ה</small>\nהָעֹבֶר, וְהַיָּבָם, וְהָאֵרוּסִין, \nוְהַחֵרֵשׁ, וּבֶן תֵּשַׁע שָׁנִים וְיוֹם אֶחָד, \nפּוֹסְלִין וְלֹא מַאֲכִילִין.  \nסָפֵק שֶׁהוּא בֶן תֵּשַׁע שָׁנִים וְיוֹם אֶחָד, \nסָפֵק שֶׁאֵינוּ בֶן תֵּשַׁע שָׁנִים וְיוֹם אֶחָד, \nסָפֵק שֶׁהֵבִיא שְׁתֵּי שְׂעָרוֹת, \nסָפֵק שֶׁלֹּא הֵבִיא,  \nנָפַל הַבַּיִת עָלָיו וְעַל בַּת אָחִיו, &lt;בן. בגליון: ס\"א בת&gt;\nוְאֵין יָדוּעַ אֵי זֶה מֵת רִאשׁוֹן, \nצָרָתָהּ חוֹלֶצֶת וְלֹא מִתְיַבֶּמֶת. \n",
            "<small>ו</small>\nהָאוֹנֵס, וְהַמְפַתֶּה, וְהַשּׁוֹטֶה, \nלֹא פוֹסְלִין וְלֹא מַאֲכִילִין.  \nוְאִם אֵינָן רְאוּיִין לָבֹא בְיִשְׂרָאֵל, \nהֲרֵי אֵלּוּ פוֹסְלִין.  \nכֵּיצַד? \nהָיָה יִשְׂרָאֵל שֶׁבָּא עַל בַּת כֹּהֵן, \nתֹּאכַל בִּתְרוּמָה; \nעִבְּרָה, לֹא תֹאכַל בִּתְרוּמָה; \nנִתְחַתַּךְ הָעֹבֶר בְּמֵעֶיהָ, תֹּאכַל.  \nהָיָה כֹהֵן שֶׁבָּא עַל בַּת יִשְׂרָאֵל, \nלֹא תֹאכַל בִּתְרוּמָה; \nעִבְּרָה, לֹא תֹאכַל; \nיָלְדָה, תֹּאכַל.  \nנִמְצָא כֹחוֹ שֶׁלַּבֵּן גָּדוֹל מִשֶּׁלָּאָב.  \n\n<small>ז</small>\nהָעֶבֶד פּוֹסֵל מִשֵּׁם בִּיאָה, וְאֵינוּ פוֹסֵל מִשּׁוּם זֶרַע.  \nכֵּיצַד? \nבַּת יִשְׂרָאֵל לַכֹּהֵן וּבַת כֹּהֵן לְיִשְׂרָאֵל, \nוְיָלְדָה מִמֶּנּוּ בֵן, \nוְהָלַךְ הַבֵּן וְנִכְבַּשׁ עַל הַשִּׁפְחָה, וְיָלְדָה מִמֶּנּוּ בֵן, \nהֲרֵי זֶה עֶבֶד. \nהָיְתָה אֵם אָבִיו בַּת יִשְׂרָאֵל לַכֹּהֵן, \nלֹא תֹאכַל בִּתְרוּמָה; \nבַּת כֹּהֵן לְיִשְׂרָאֵל, תֹּאכַל בִּתְרוּמָה.  \n\n<small>ח</small>\nמַמְזֵר פּוֹסֵל וּמַאֲכִיל.  \nכֵּיצַד? \nבַּת יִשְׂרָאֵל לַכֹּהֵן, וּבַת כֹּהֵן לְיִשְׂרָאֵל, \nוְיָלְדָה מִמֶּנּוּ בַת, \nוְהָלְכָה הַבַּת וְנִשֵּׂאת לְעֶבֶד, \nוְנִשֵּׂאת לַנָּכְרִי, וְיָלְדָה מִמֶּנּוּ בֵן, \nהֲרֵי זֶה מַמְזֵר. \nהָיְתָה אֵם אִמּוֹ בַת יִשְׂרָאֵל לַכֹּהֵן, \nתֹּאכַל בִּתְרוּמָה; \nוּבַת כֹּהֵן לְיִשְׂרָאֵל, \nלֹא תֹאכַל בִּתְרוּמָה. \n",
            "<small>ט</small>\nכֹּהֵן גָּדוֹל, פְּעָמִים שֶׁהוּא פוֹסֵל.  \nכֵּיצַד? \nבַּת כֹּהֵן שֶׁנִּשֵּׂאת לְיִשְׂרָאֵל, \nוְיָלְדָה מִמֶּנּוּ בַת, \nוְהָלְכָה הַבַּת וְנִשֵּׂאת לַכֹּהֵן, \nוְיָלְדָה מִמֶּנּוּ בֵן, \nהֲרֵי זֶה רָאוּי לִהְיוֹת כֹּהֵן גָּדוֹל, \nעוֹמֵד וּמְשַׁמֵּשׁ עַל גַּבֵּי הַמִּזְבֵּח, \nמַאֲכִיל אֶת אִמּוֹ, \nוּפוֹסֵל אֶת אֵם אִמּוֹ. \nזֹאת אוֹמֶרֶת: \n\"לֹא כִבְנִי כֹהֵן גָּדוֹל, \nשֶׁהוּא פוֹסְלַנִי מִן הַתְּרוּמָה. \n\n\n\n"
        ],
        [
            "<small>א</small>\nהֶעָרֵל וְכָל הַטְּמֵאִים, \nלֹא יֹאכְלוּ בִתְרוּמָה.  \nנְשֵׁיהֶם וְעַבְדֵיהֶם יֹאכֵלוּ.  \nפְּצוּעַ דַּכָּא וּכְרוּת שָׁפְכָה, \nהֵם וְעַבְדֵיהֶם אוֹכְלִים, \nוּנְשֵׁיהֶם לֹא יֹאכֵלוּ.  \nוְאִם לֹא יְדָעָהּ מִשֶּׁנֶּעֱשָׂה פְצוּעַ דַּכָּא וּכְרוּת שָׁפְכָה, \nהֲרֵי אֵלּוּ יֹאכֵלוּ. \n",
            "<small>ב</small>\nאֵי זֶה פְצוּעַ דַּכָּא? \nכָּל שֶׁנִּפְצְעוּ בֵיצִים שֶׁלּוֹ, \nאֲפִלּוּ אַחַת מֵהֶן.  \nוּכְרוּת שָׁפְכָה? \nשֶׁנִּכְרַת הַגִּיד.  \nוְנִשְׁתַּיַּר בָּעֲטָרָה אֲפִלּוּ כַחוּט, \nכָּשֵׁר.  \nפְּצוּעַ דַּכָּא וּכְרוּת שָׁפְכָה, \nמֻתָּרִין בַּגִּיּוֹרֶת וּבַמְּשֻׁחְרֶרֶת, \nוְאֵינָן אֲסוּרִין אֶלָּא מִלָּבֹא בַקָּהָל, \nשֶׁנֶּאֱמַר: (דְּבָרִים כג,ב) \n\"לֹא יָבֹא פְצוּעַ דַּכָּא וּכְרוּת שָׁפְכָה בִּקְהַל יי\". \n",
            "<small>ג</small>\nעַמּוֹנִי וּמוֹאָבִי אֲסוּרִין, \nוְאִסּוּרָן אִסּוּר עוֹלָם, \nאֲבָל נְקֵבוֹתֵיהֶם מֻתָּרוֹת מִיָּד.  \nמִצְרִי וַאֲדוֹמִי, \nאֵינָן אֲסוּרִין אֶלָּא עַד שְׁלֹשָׁה דוֹרוֹת, \nאֶחָד זְכָרִים וְאֶחָד נְקֵבוֹת.  \n[רְבִּי שִׁמְעוֹן מַתִּיר אֶת הַנְּקֵבוֹת מִיָּד.]  \nאָמַר רְבִּי שִׁמְעוֹן: \nקַל וָחֹמֶר הַדְּבָרִים: \nוּמָה, אִם בִּמְקוֹם שֶׁאָסַר אֶת הַזְּכָרִים אִסּוּר עוֹלָם, \nהִתִּיר אֶת הַנְּקֵבוֹת מִיָּד, \nמְקוֹם שֶׁלֹּא אָסַר אֶת הַזְּכָרִים \nאֶלָּא עַד שְׁלֹשָׁה דוֹרוֹת, \nאֵינוּ דִין שֶׁנַּתִּיר אֶת הַנְּקֵבוֹת מִיָּד? \nאָמְרוּ לוֹ: \n\"אִם הֲלָכָה, נְקַבֵּל, \nוְאִם לַדִּין, יֵשׁ תְּשׁוּבָה.\"  \nאָמַר לָהֶם: \n\"לֹא כִי, אֶלָּא הֲלָכָה אֲנִי אוֹמֵר!\" \nמַמְזֵרִין וּנְתִינִין אֲסוּרִין, \nוְאִסּוּרָן אִסּוּר עוֹלָם, \nאֶחָד זְכָרִים וְאֶחָד נְקֵבוֹת. \n",
            "<small>ד</small>\nאָמַר רְבִּי יְהוֹשֻׁעַ: \nשָׁמַעְתִּי שֶׁהַסָּרִיס חוֹלֵץ, וְחוֹלְצִים לְאִשְׁתּוֹ, \nוְהַסָּרִיס לֹא חוֹלֵץ, וְלֹא חוֹלְצִים לְאִשְׁתּוֹ, \nוְאֵין לִי לְפָרֵשׁ.  \nאָמַר רְבִּי עֲקִיבָה: \nאֲנִי אֲפָרֵשׁ: \nסְרִיס אָדָם חוֹלֵץ, וְחוֹלְצִים [לְאִשְׁתּוֹ], \nשֶׁהָיְתָה לוֹ שָׁעַת כֹּשֶׁר.  \nסְרִיס חַמָּה לֹא חוֹלֵץ וְלֹא חוֹלְצִים לְאִשְׁתּוֹ, \nשֶׁלֹּא הָיְתָה [לוֹ] שָׁעַת כֹּשֶׁר.  \nרְבִּי אֱלִיעֶזֶר אוֹמֵר: \nלֹא כִי, \nאֶלָּא סְרִיס חַמָּה חוֹלֵץ, וְחוֹלְצִין לְאִשְׁתּוֹ, \nשֶׁיֶּשׁ לוֹ רְפוּאָה.  \nסְרִיס אָדָם לֹא חוֹלֵץ וְלֹא חוֹלְצִים לְאִשְׁתּוֹ, \nשֶׁאֵין לוֹ רְפוּאָה.  \nהֵעִיד רְבִּי יְהוֹשֻׁעַ בֶּן בְּתִירָה \nעַל בֶּן מָגוֹסֶת, שֶׁהָיָה בִירוּשָׁלַיִם סְרִיס אָדָם, \nוְיִבְּמוּ אֶת אִשְׁתּוֹ. \nלְקַיֵּם דִּבְרֵי רְבִּי עֲקִיבָה. \n",
            "<small>ה</small>\nהַסָּרִיס לֹא חוֹלֵץ, וְלֹא מְיַבֵּם.  \nוְכֵן אַיְלוֹנִית לֹא חוֹלֶצֶת, וְלֹא מִתְיַבֶּמֶת.  \nהַסָּרִיס שֶׁחָלַץ לִיבִמְתּוֹ, לֹא פְסָלָהּ; \nבְּעָלָהּ, פְּסָלָהּ, מִפְּנֵי שֶׁהִיא בְּעִילַת זְנוּת.  \n\n<small>ו</small>\nוְכֵן אַיְלוֹנִית שֶׁחָלְצוּ לָהּ אַחִים, לֹא פְסָלוּהָ; \nבְּעָלוּהָ, פְּסָלוּהָ, מִפְּנֵי שֶׁהִיא בְּעִילַת זְנוּת. \n",
            "<small>ז</small>\nסְרִיס חַמָּה כֹהֵן שֶׁנָּשָׂא לְבַת יִשְׂרָאֵל, \nמַאֲכִילָהּ בִּתְרוּמָה.  \nרְבִּי יוֹסֵה וּרְבִּי שִׁמְעוֹן אוֹמְרִים: \nאַנְדְּרוֹגִינָס כֹּהֵן שֶׁנָּשָׂא לְבַת יִשְׂרָאֵל, \nמַאֲכִילָהּ בִּתְרוּמָה.  \nרְבִּי יְהוּדָה אוֹמֵר: \nטוֹמְטוֹם שֶׁנִּקְרַע וְנִמְצָא זָכָר, \nלֹא יַחֲלֹץ, מִפְּנֵי שֶׁהוּא כְּסָרִיס.  \nאַנְדּרוֹגִינָס נוֹשֵׂא, אֲבָל לֹא נִשָּׂא.  &lt;נִשֵּׂא&gt;\nרְבִּי אֱלִיעֶזֶר אוֹמֵר: \nחַיָּבִין עָלָיו סְקִילָה כַּזָּכָר. \n\n\n\n"
        ],
        [
            "<small>א</small>\nיֵשׁ מֻתָּרוֹת לְבַעְלֵיהֶן וַאֲסוּרוֹת לִיבִמֵיהֶן, \nמֻתָּרוֹת לִיבִמֵיהֶן וַאֲסוּרוֹת לְבַעְלֵיהֶן, \nמֻתָּרוֹת לְאֵלּוּ וְלָאֵלּוּ, \nוַאֲסוּרוֹת לָאֵלּוּ וְלָאֵלּוּ.  \n\n<small>ב</small>\nאֵלּוּ מֻתָּרוֹת לְבַעְלֵיהֶן וַאֲסוּרוֹת לִיבִמֵיהֶן: \nכֹּהֵן הֶדְיוֹט שֶׁקִּדֵּשׁ אֶת הָאַלְמָנָה, \nוְיֵשׁ לוֹ אָח כֹּהֵן גָּדוֹל; \nכָּשֵׁר שֶׁנָּשָׂא כְשֵׁרָה, \nוְיֵשׁ לוֹ אָח חָלָל; \nיִשְׂרָאֵל שֶׁנָּשָׂא יִשְׂרְאֵלִית, \nוְיֵשׁ לוֹ אָח מַמְזֵר; \nמַמְזֵר שֶׁנָּשָׂא מַמְזֶרֶת, \nוְיֵשׁ לוֹ אָח יִשְׂרָאֵל, \nמֻתָּרוֹת לְבַעֲלֵיהֶן וַאֲסוּרוֹת לִיבִמֵיהֶן. \n",
            "<small>ג</small>\nאֵלּוּ מֻתָּרוֹת לִיבִמֵיהֶן וַאֲסוּרוֹת לְבַעְלֵיהֶם: \nכֹּהֵן גָּדוֹל שֶׁקִּדֵּשׁ אֶת הָאַלְמָנָה, \nוְיֵשׁ לוֹ אָח כֹּהֵן הֶדְיוֹט; \nכָּשֵׁר שֶׁנָּשָׂא חֲלָלָה, \nוְיֵשׁ לוֹ אָח חָלָל; \nיִשְׂרָאֵל שֶׁנָּשָׂא מַמְזֶרֶת, \nוְיֵשׁ לוֹ אָח מַמְזֵר; \nמַמְזֵר שֶׁנָּשָׂא יִשְׂרְאֵלִית, \nוְיֵשׁ לוֹ אָח יִשְׂרָאֵל, \nמֻתָּרוֹת לִיבִמֵיהֶן וַאֲסוּרוֹת לְבַעְלֵיהֶן.  \n\n<small>ד</small>\nאֲסוּרוֹת לָאֵלּוּ וְלָאֵלּוּ: \nכֹּהֵן גָּדוֹל שֶׁנָּשָׂא אֶת הָאַלְמָנָה, \nוְיֵשׁ לוֹ אָח כֹּהֵן גָּדוֹל, אוֹ כֹהֵן הֶדְיוֹט; \nכָּשֵׁר שֶׁנָּשָׂא חֲלָלָה, \nוְיֵשׁ לוֹ אָח כָּשֵׁר; \nיִשְׂרָאֵל שֶׁנָּשָׂא מַמְזֶרֶת, \nוְיֵשׁ לוֹ אָח יִשְׂרָאֵל; \nמַמְזֵר שֶׁנָּשָׂא יִשְׂרְאֵלִית, \nוְיֵשׁ לוֹ אָח מַמְזֵר, \nאֲסוּרוֹת לָאֵלּוּ וְלָאֵלּוּ.  \nוּשְׁאָר כָּל הַנָּשִׁים מֻתָּרוֹת לְבַעְלֵיהֶן וְלִיבִמֵיהֶן. \n",
            "<small>ה</small>\nשְׁנִיּוֹת מִדִּבְרֵי סוֹפְרִים: \nשְׁנִיָּה לַבַּעַל וְלֹא שְׁנִיָּה לַיָּבָם, \nאֲסוּרָה לַבַּעַל וּמֻתֶּרֶת לַיָּבָם.  \nשְׁנִיָּה לַיָּבָם וְלֹא שְׁנִיָּה לַבַּעַל, \nאֲסוּרָה לַיָּבָם וּמֻתֶּרֶת לַבַּעַל.  \nשְׁנִיָּה לָזֶה וְלָזֶה, \nאֲסוּרָה לָזֶה וְלָזֶה.  \nאֵין לָהּ לֹא כְתֻבָּה, וְלֹא פֵרוֹת, \nוְלֹא מְזוֹנוֹת, וְלֹא בְלָיוֹת, \nוְהַוָּלֶד כָּשֵׁר, כּוֹפִין אוֹתוֹ לְהוֹצִיא.  \nאַלְמָנָה לְכֹהֵן גָּדוֹל, \nגְּרוּשָׁה וַחֲלוּצָה לְכֹהֵן הֶדְיוֹט, \nמַמְזֶרֶת וּנְתִינָה לְיִשְׂרָאֵל, \nבַּת יִשְׂרָאֵל לַמַּמְזֵר וְלַנָּתִין, \nוְיֵשׁ לָהֶן כְּתֻבָּה. \n",
            "<small>ו</small>\nבַּת יִשְׂרָאֵל מְאֹרֶסֶת לַכֹּהֵן, \nמְעֻבֶּרֶת מִכֹּהֵן, \nשׁוֹמֶרֶת יָבָם לַכֹּהֵן, \nוְכֵן בַּת כֹּהֵן לְיִשְׂרָאֵל, \nלֹא תֹאכַל בִּתְרוּמָה.  \nבַּת יִשְׂרָאֵל מְאֹרֶסֶת לַלֵּוִי, \nמְעֻבֶּרֶת מִלֵּוִי, \nשׁוֹמֶרֶת יָבָם לַלֵּוִי, \nוְכֵן בַּת לֵוִי לְיִשְׂרָאֵל, \nלֹא תֹאכַל בַּמַּעֲשֵׂר.  \nבַּת לֵוִי מְאֹרֶסֶת לַכֹּהֵן, \nמְעֻבֶּרֶת מִכֹּהֵן, \nשׁוֹמֶרֶת יָבָם לַכֹּהֵן, \nוְכֵן בַּת כֹּהֵן לַלֵּוִי, \nלֹא יֹאכְלוּ לֹא בִתְרוּמָה וְלֹא בַמַּעֲשֵׂר. \n",
            "<small>ז</small>\nבַּת יִשְׂרָאֵל שֶׁנִּשֵּׂאת לַכֹּהֵן, \nתֹּאכַל בִּתְרוּמָה; \nמֵת, וְלָהּ מִמֶּנּוּ בֵן, \nתֹּאכַל בִּתְרוּמָה.  \nנִשֵּׂאת לַלֵּוִי, \nתֹּאכַל בַּמַּעֲשֵׂר; \nמֵת, וְלָהּ מִמֶּנּוּ בֵן, \nתֹּאכַל בַּמַּעֲשֵׂר.  \nנִשֵּׂאת לְיִשְׂרָאֵל, \nלֹא תֹאכַל לֹא בִתְרוּמָה וְלֹא בַמַּעֲשֵׂר. \n\n<small>ח</small>\nמֵת בְּנָהּ מִיִּשְׂרָאֵל, \nתֹּאכַל בַּמַּעֲשֵׂר.  \nמִלֵּוִי, \nתֹּאכַל בִּתְרוּמָה.  \nמֵת בְּנָהּ מִכֹּהֵן, \nלֹא תֹאכַל לֹא בִתְרוּמָה וְלֹא בַמַּעֲשֵׂר. \n",
            "<small>ט</small>\nבַּת כֹּהֵן שֶׁנִּשֵּׂאת לְיִשְׂרָאֵל, \nלֹא תֹאכַל בִּתְרוּמָה; \nמֵת, וְלָהּ מִמֶּנּוּ בֵן, \nלֹא תֹאכַל בִּתְרוּמָה.  \nנִשֵּׂאת לַלֵּוִי, \nתֹּאכַל בַּמַּעֲשֵׂר; \nמֵת, וְלָהּ מִמֶּנּוּ בֵן, \nתֹּאכַל בַּמַּעֲשֵׂר.  \nנִשֵּׂאת לַכֹּהֵן, \nתֹּאכַל בִּתְרוּמָה; \nמֵת, וְלָהּ מִמֶּנּוּ בֵן, \nתֹּאכַל בִּתְרוּמָה.  \nמֵת בְּנָהּ מִכֹּהֵן, \nלֹא תֹאכַל בִּתְרוּמָה.  \nמִלֵּוִי, \nלֹא תֹאכַל בַּמַּעֲשֵׂר.  \nמֵת בְּנָהּ מִיִּשְׂרָאֵל, \nחוֹזֶרֶת בְּבֵית אָבִיהָ. עַל זוֹ נֶאֱמַר: (ויקרא כב,יג) \n\"וְשָׁבָה אֶל בֵּית אָבִיהָ כִנְעוּרֶיהָ, \nמִלֶּחֶם אָבִיהָ תֹאכֵל\". \n\n\n\n"
        ],
        [
            "<small>א</small>\nהָאִשָּׁה שֶׁהָלַךְ בַּעְלָהּ לִמְדִינַת הַיָּם, \nבָּאוּ וְאָמְרוּ לָהּ: \n\"מֵת בַּעְלִיךְ\", \nוְנִשֵּׂאת, \nוְאַחַר כָּךְ בָּא בַעְלָהּ, \nתֵּצֵא מִזֶּה וּמִזֶּה, \nוּצְרִיכָה גֵט מִזֶּה וּמִזֶּה. \nאֵין לָהּ כְּתֻבָּה, וְלֹא פֵרוֹת, \nוְלֹא מְזוֹנוֹת, וְלֹא בְלָיוֹת עַל זֶה וְעַל זֶה. \nאִם נָטְלָה מִזֶּה וּמִזֶּה, תַּחְזִיר.  \nוְהַוָּלֶד מַמְזֵר מִזֶּה וּמִזֶּה.  \nלֹא זֶה וָזֶה מִטַּמִּין לָהּ.  \nוְלֹא זֶה וָזֶה זַכָּאִים לֹא בִמְצִיאָתָהּ, \nוְלֹא בְמַעֲשֵׂה יָדֶיהָ, וְלֹא בְהָפֵר נְדָרֶיהָ.  \nהָיְתָה בַת יִשְׂרָאֵל, נִפְסָלָה מִן הַכְּהֻנָּה, \nוּבַת לֵוִי, מִן הַמַּעֲשֵׂר, \nוּבַת כֹּהֵן, מִן הַתְּרוּמָה.  \nאֵין יוֹרְשָׁיו שֶׁלָּזֶה וְיוֹרְשָׁיו שֶׁלָּזֶה יוֹרְשִׁין כְּתֻבָּתָהּ.  \nמֵתוּ אָחִים שֶׁלָּזֶה וְאָחִין שֶׁלָּזֶה, \nחוֹלְצִין וְלֹא מְיַבְּמִין.  \n\n<small>ב</small>\nרְבִּי יוֹסֵה אוֹמֵר: \nכְּתֻבָּתָהּ עַל נִכְסֵי בַעְלָהּ הָרִאשׁוֹן.  \nרְבִּי אֶלְעָזָר אוֹמֵר: \nהָרִאשׁוֹן זַכַּי בִּמְצִיאָתָהּ וּבְמַעֲשֵׂה יָדֶיהָ, \nוּבְהָפֵר נְדָרֶיהָ.  \nרְבִּי שִׁמְעוֹן אוֹמֵר: \nבִּיאָתָהּ וַחֲלִיצָתָהּ מֵאָחִין שֶׁלָּרִאשׁוֹן פּוֹטֶרֶת צָרָתָהּ, \nוְאֵין הַוָּלֶד מַמְזֵר.  \nוְאִם נִשֵּׂאת שֶׁלֹּא בִרְשׁוּת, \nמֻתֶּרֶת לַחְזֹר לוֹ. \n",
            "<small>ג</small>\nנִשֵּׂאת עַל פִּי בֵית דִּין, \nתֵּצֵא, וּפְטוּרָה מִן הַקָּרְבָּן.  \nוְשֶׁלֹּא עַל פִּי בֵית דִּין, \nתֵּצֵא, וְחַיֶּבֶת בַּקָּרְבָּן.  \nיִפָּה כֹחָן שֶׁלְּבֵית דִּין, \nשֶׁפְּטוּרָה מִן הַקָּרְבָּן.  \nהוֹרוּהָ בֵית דִּין לְהִנָּשֵׂא, \nוְהָלְכָה וְקִלְקְלָה, \nחַיֶּבֶת בַּקָּרְבָּן, \nשֶׁלֹּא הִתִּירוּהָ אֶלָּא לְהִנָּשֵׂא. \n",
            "<small>ד</small>\nהָאִשָּׁה שֶׁהָלַךְ בַּעְלָהּ וּבְנָהּ לִמְדִינַת הַיָּם, \nבָּאוּ וְאָמְרוּ לָהּ: \n'מֵת בַּעְלִיךְ, וְאַחַר כָּךְ מֵת בְּנֵךְ', \nוְנִשֵּׂאת, \nוְאַחַר כָּךְ אָמְרוּ לָהּ: \n'חִלּוּף הָיוּ הַדְּבָרִים', \nתֵּצֵא, וְהַוָּלֶד הָרִאשׁוֹן וְהָאַחֲרוֹן מַמְזֵר.  \n\n<small>ה</small>\nאָמְרוּ לָהּ: \n'מֵת בְּנֵךְ וְאַחַר כָּךְ מֵת בַּעְלִיךְ', \nוְנִתְיַבְּמָה, \nוְאַחַר כָּךְ אָמְרוּ לָהּ: \n'חִלּוּף הָיוּ הַדְּבָרִים', \nתֵּצֵא, וְהַוָּלֶד הָרִאשׁוֹן וְהָאַחֲרוֹן מַמְזֵר.  \n\n<small>ו</small>\nאָמְרוּ לָהּ: \n'מֵת בַּעְלִיךְ', \nוְנִשּׂאֵת, \nוְאַחַר כָּךְ אָמְרוּ לָהּ: \n'קַיָּם הָיָה וּמֵת', \nתֵּצֵא, וְהַוָּלֶד הָרִאשׁוֹן מַמְזֵר, \nוְהָאַחֲרוֹן אֵינוּ מַמְזֵר.  \n\n<small>ז</small>\nאָמְרוּ לָהּ: \n'מֵת בַּעְלִיךְ', \nוְנִתְקַדְּשָׁה, \nוְאַחַר כָּךְ בָּא בַעְלָהּ, \nמֻתֶּרֶת לַחֲזוֹר לוֹ.  \nאַף עַל פִּי שֶׁנָּתַן לָהּ הָאַחֲרוֹן גֵּט, \nלֹא פְסָלָהּ מִן הַכְּהֻנָּה.  \nזֶה מִדְרָשׁ דָרַשׁ רְבִּי אֶלְעָזָר בֶּן מַתְיָה: (ויקרא כא,ז)\n\"וְאִשָּׁה גְרוּשָׁה מֵאִישָּׁהּ\"  \nלֹא מֵאִישׁ שֶׁאֵינוּ אִישָׁהּ. \n",
            "<small>ח</small>\nמִי שֶׁהָלְכָה אִשְׁתּוֹ לִמְדִינַת הַיָּם, \nבָּאוּ וְאָמְרוּ לוֹ: \n'מֵתָה אִשְׁתָּךְ', \nוְנָשָׂא אֶת אֲחוֹתָהּ, \nוְאַחַר כָּךְ בָּאת אִשְׁתּוֹ, \nמֻתֶּרֶת לַחֲזוֹר לוֹ.  \nהוּא מֻתָּר בִּקְרוֹבוֹת שְׁנִיָּה, \nוְהַשְּׁנִיָּה מֻתֶּרֶת בִּקְרוֹבָיו.  \nוְאִם מֵתָה הָרִאשׁוֹנָה, \nמֻתָּר בַּשְּׁנִיָּה.  \n\n<small>ט</small>\nאָמְרוּ לוֹ: \nמֵתָה אִשְׁתָּךְ, \nוְנָשָׂא אֶת אֲחוֹתָהּ, \nוְאַחַר כָּךְ אָמְרוּ לוֹ: \nקַיֶּמֶת הָיַת וּמֵתָה, \nהַוָּלֶד הָרִאשׁוֹן מַמְזֵר, \nוְהָאַחֲרוֹן אֵינוּ מַמְזֵר.  \n\n<small>י</small>\nרְבִּי יוֹסֵה אוֹמֵר: \nכָּל שֶׁהוּא פוֹסֵל עַל יְדֵי אֲחֵרִים, \nפּוֹסֵל עַל יְדֵי עַצְמוֹ; \nוְשֶׁאֵינוּ פוֹסֵל עַל יְדֵי אֲחֵרִים, \nאֵינוּ פוֹסֵל עַל יְדֵי עַצְמוֹ. \n",
            "<small>יא</small>\nאָמְרוּ לוֹ 'מֵתָה אִשְׁתָּךְ', \nוְנָשָׂא אֶת אֲחוֹתָהּ מֵאָבִיהָ, \nמֵתָה, וְנָשָׂא אֶת אֲחוֹתָהּ מֵאִמָּהּ, \nמֵתָה, וְנָשָׂא אֶת אֲחוֹתָהּ מֵאָבִיהָ, \nמֵתָה, וְנָשָׂא אֶת אֲחוֹתָהּ מֵאִמָּהּ, \n[וְנִמְצְאוּ כֻלָּן קַיָּמוֹת], \nמֻתָּר בָּרִאשׁוֹנָה וּבַשְּׁלִישִׁית וּבַחֲמִישִׁית, \nוּפוֹטְרוֹת צָרוֹתֵיהֶם, \nוְאָסוּר בַּשְּׁנִיָּה וּבָרְבִיעִית, \nוְאֵין בִּיאַת אַחַת מֵהֶן פּוֹטֶרֶת צָרָתָהּ.  \n\n<small>יב</small>\nוְאִם בָּא עַל הַשְּׁנִיָּה לְאַחַר מִיתַת הָרִאשׁוֹנָה, \nמֻתָּר בַּשְּׁנִיָּה וּבָרְבִיעִית, \nוּפוֹטְרוֹת צָרוֹתֵיהֶם, \nוְאָסוּר בַּשְּׁלִישִׁית וּבַחֲמִישִׁית, \nוְאֵין בִּיאַת אַחַת מֵהֶן פּוֹטֶרֶת צָרָתָהּ. \n",
            "<small>יג</small>\nבֶּן תֵּשַׁע שָׁנִים וְיוֹם אֶחָד, \nהוּא פוֹסֵל עַל יְדֵי אַחִין, \nוְאַחִין פּוֹסְלִין עַל, \nאֶלָּא שֶׁהוּא פּוֹסֵל תְּחִלָּה, \nוְהָאַחִין פּוֹסְלִין תְּחִלָּה וָסוֹף.  \nבָּאוּ עָלֶיהָ אַחִין וְעָשׁוּ בָהּ מַאֲמָר, \nנָתְנוּ גֵט אוֹ חָלְצוּ, \nפָּסְלוּ עַל יָדָיו. \n\n<small>יד</small>\nכֵּיצַד? \nבֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, \nוּפָסַל עַל יְדֵי אַחִים,\nבָּאוּ עָלֶיהָ אַחִין וְעָשׁוּ בָהּ מַאֲמָר, \nנָתְנוּ גֵט אוֹ חָלְצוּ, \nפָּסְלוּ עַל יָדָיו.\n",
            "<small>טו</small>\nבֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, \nוְאַחַר כָּךְ בָּא אָחִיו שֶׁהוּא בֶּן תֵּשַׁע שָׁנִים וְיוֹם אֶחָד עָלֶיהָ,\nפָּסַל עַל יָדָיו.  \nרְבִּי שִׁמְעוֹן אוֹמֵר: \nלֹא פָסַל. \n\n",
            "<small>יו</small>\nבֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, \nוְאַחַר כָּךְ בָּא עַל צָרָתָהּ, \nפָּסַל עַל יְדֵי עַצְמוֹ.  \nוּרְבִּי שִׁמְעוֹן אוֹמֵר: \nלֹא פָסַל.  \n\n<small>יז</small>\nבֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, וּמֵת, \nחוֹלֶצֶת וְלֹא מִתְיַבֶּמֶת.  \nנָשָׂא אִשָּׁה וּמֵת, \nהֲרֵי זוֹ פְטוּרָה. \n",
            "<small>יח</small>\nבֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, \nוּמִשֶּׁהִגְדִּיל נָשָׂא אִשָּׁה אַחֶרֶת, [וּמֵת], &lt;מִשֶּׁהִגְדִּיל וְנָשָׂא&gt;\nאִם לֹא יָדַע אֶת הָרִאשׁוֹנָה מִשֶּׁהִגְדִּיל, \nהַשְּׁנִיָּה אוֹ חוֹלֶצֶת אוֹ מִתְיַבֶּמֶת,  \nהָרִאשׁוֹנָה חוֹלֶצֶת וְלֹא מִתְיַבֶּמֶת. \nרְבִּי שִׁמְעוֹן אוֹמֵר: \nמְיַבֵּם לְאֵיזוֹ שֶׁיִּרְצֶה, וְחוֹלֵץ לַשְּׁנִיָּה.  \nאֶחָד שֶׁהוּא בֶּן תֵּשַׁע שָׁנִים וְיוֹם אֶחָד, \nוְאֶחָד שֶׁהוּא בֶּן עֶשְׂרִים שָׁנָה שֶׁלֹּא הֵבִיא שְׁתֵּי שְׂעָרוֹת. \n\n\n\n"
        ],
        [
            "<small>א</small>\nנוֹשְׂאִין עַל הָאֲנוּסָה וְעַל הַמְפֻתָּה.  \nהָאוֹנֵס וְהַמְפַתֶּה עַל הַנְּשׁוּאָה, חַיָּב.  \nנוֹשֵׂא הוּא אָדָם אֲנוּסַת אָבִיו וּמְפֻתַּת אָבִיו, \nאֲנוּסַת בְּנוֹ וּמְפֻתַּת בְּנוֹ.  \nרְבִּי יְהוּדָה אוֹסֵר בַּאֲנוּסַת אָבִיו וּבִמְפֻתַּת אָבִיו. \n",
            "<small>ב</small>\nגִּיּוֹרֶת שֶׁנִּתְגַּיְּרוּ בָנֶיהָ עִמָּהּ, \nלֹא חוֹלְצִים וְלֹא מְיַבְּמִין, \nאֲפִלּוּ הוֹרָתוֹ שֶׁלָּרִאשׁוֹן שֶׁלֹּא בִקְדֻשָּׁה וְלֵדָתוֹ בִקְדֻשָּׁה, \nוְהַשֵּׁנִי הוֹרָתוֹ וְלֵדָתוֹ בִקְדֻשָּׁה. \nוְכֵן הַשִּׁפְחָה שֶׁנִּשְׁתַּחְרְרוּ בָנֶיהָ עִמָּהּ. \n",
            "<small>ג</small>\nחָמֵשׁ נָשִׁים שֶׁנִּתְעָרְבוּ וַלְדוֹתֵיהֶן, \nהִגְדִּילוּ הַתַּעֲרוּבוֹת וְנָשְׂאוּ נָשִׁים, וּמֵתוּ, \nאַרְבָּעָה חוֹלְצִים לְאַחַת, וְאֶחָד מְיַבֵּם.  \nהוּא וּשְׁלֹשָׁה חוֹלְצִים לְאַחַת, וְאֶחָד מְיַבֵּם.  \nנִמְצְאוּ אַרְבַּע חֲלִיצוֹת וְיִבּוּם לְכָל אַחַת וְאַחַת. \n",
            "<small>ד</small>\nהָאִשָּׁה שֶׁנִּתְעָרַב וַלְדָהּ בִּוְלַד כַּלָּתָהּ, \nהִגְדִּילוּ הַתַּעֲרוּבוֹת וְנָשְׂאוּ נָשִׁים וּמֵתוּ, \nבְּנֵי הַכַּלָּה חוֹלְצִין וְלֹא מְיַבְּמִין, \nשֶׁהוּא סְפֵק אֵשֶׁת אָחִיו, וְאֵשֶׁת אֲחִי אָבִיו. \nוּבְנֵי הַזְּקֵנָה, אוֹ חוֹלְצִין אוֹ מְיַבְּמִין, \nשֶׁהוּא סְפֵק אֵשֶׁת אָחִיו וְאֵשֶׁת בֶּן אָחִיו.  \nמֵתוּ כְשֵׁרִין, \nהַתַּעֲרוּבוֹת לִבְנֵי הַזְּקֵנָה חוֹלְצִין וְלֹא מְיַבְּמִין, \nשֶׁסְּפֵק אֵשֶׁת אָחִיו וְאֵשֶׁת אֲחִי אָבִיו. \nוּבְנֵי הַכַּלָּה, \nאֶחָד חוֹלֵץ וְאֶחָד מְיַבֵּם. \n",
            "<small>ה</small>\nכֹּהָנֶת שֶׁנִּתְעָרַב וַלְדָּהּ בִּוְלַד שִׁפְחָתָהּ, \nהֲרֵי אֵלּוּ אוֹכְלִין בִּתְרוּמָה, \nוְחוֹלְקִים חֵלֶק אֶחָד עַל הַגֹּרֶן, \nאֵינָן מִטַּמִּין לַמֵּתִים, \nוְאֵינָן נוֹשְׂאִין נָשִׁים, \nבֵּין כְּשֵׁרוֹת בֵּין פְּסוּלוֹת.  \n\n<small>ו</small>\nהִגְדִּילוּ הַתַּעֲרוּבוֹת, \nוְשִׁחְרְרוּ זֶה אֶת זֶה, \nנוֹשְׂאִין נָשִׁים וּרְאוּיוֹת לִכְהֻנָּה; \nוְאֵינָן מִטַּמִּין לַמֵּתִים, \nוְאִם נִטַּמּוּ, אֵין סוֹפְגִין אֶת הָאַרְבָּעִים; \nאֵין אוֹכְלִין בִּתְרוּמָה, \nוְאִם אָכָלוּ, אֵינָן מְשַׁלְּמִין קֶרֶן וְחֹמֶשׁ; \nוְאֵין חוֹלְקִין עַל הַגֹּרֶן; \nוּמוֹכְרִין אֶת הַתְּרוּמָה, \nוְהַדָּמִין שֶׁלָּהֶן; \nוְאֵין חוֹלְקִים בְּקָדְשֵׁי הַמִּקְדָּשׁ, \nוְאֵין נוֹתְנִין לָהֶם קָדָשִׁים, \nוְאֵין מוֹצִיאִים אֶת שֶׁלָּהֶם מִידֵיהֶם; \nוּפְטוּרִים מִן הַזְּרוֹעַ וּמִן הַלְּחָיַיִם וּמִן הַקֵּיבָה; \nוּבְכוֹרָן יְהֵי רוֹעֶה עַד שֶׁיִּסְתָּאֵב; \nוְנוֹתְנִין לָהֶם חָמְרֵי יִשְׂרָאֵל וְחָמְרֵי כֹהֲנִים. \n",
            "<small>ז</small>\nמִי שֶׁלֹּא שָׁהַת אַחַר בַּעְלָהּ שְׁלֹשָׁה חֳדָשִׁים, \nוְנִשֵּׂאת וְיָלְדָה, \nוְאֵין יָדוּעַ אִם בֶּן תִּשְׁעָה לָרִאשׁוֹן וְאִם בֶּן שִׁבְעָה לָאַחֲרוֹן, \nהָיוּ לָהּ בָּנִים מִן הָרִאשׁוֹן וּבָנִים מִן הַשֵּׁנִי, \nחוֹלְצִין וְלֹא מְיַבְּמִין. \nוְכֵן הוּא לָהֶם, חוֹלֵץ וְלֹא מְיַבֵּם.  \nהָיוּ לוֹ אַחִים מִן הָרִאשׁוֹן וְאַחִין מִן הַשֵּׁנִי, \nשֶׁלֹּא מֵאוֹתָהּ הָאֵם, \nהוּא חוֹלֵץ וּמְיַבֵּם, \nוְהֵן חוֹלְצִין וּמְיַבְּמִין.\n",
            "<small>ח</small>\nהָיָה אֶחָד יִשְׂרָאֵל וְאֶחָד כֹּהֵן, \nנָשָׂא אִשָּׁה וּרְאוּיָה לַכֹּהֵן, \nאֵינוּ מִטַּמֵּא לַמֵּתִים, \nוְאִם נִטַּמָּא, אֵינוּ סוֹפֵג אֶת הָאַרְבָּעִים; \nוְאֵינוּ אוֹכֵל בִּתְרוּמָה, \nוְאִם אָכַל, אֵינוּ מְשַׁלֵּם קֶרֶן וְחֹמֶשׁ; \nוְאֵינוּ חוֹלֵק עַל הַגֹּרֶן; \nוּמוֹכֵר אֶת הַתְּרוּמָה, וְהַדָּמִין שֶׁלּוֹ; \nוְאֵינוּ חוֹלֵק בְּקָדְשֵׁי הַמִּקְדָּשׁ, \nוְאֵין נוֹתְנִין לוֹ קָדָשִׁים, \nוְאֵין מוֹצִיאִין אֶת שֶׁלּוֹ מִיָּדוֹ; \nוּפָטוּר מִן הַזְּרוֹעַ וּמִן הַלְּחָיַיִם וּמִן הַקֵּיבָה; \nוּבְכוֹרוֹ יְהֵי רוֹעֶה עַד שֶׁיִּסְתָּאֵב; \nוְנוֹתְנִין לוֹ חָמְרֵי יִשְׂרָאֵל וְחָמְרֵי כֹהֲנִים.  \n\n<small>ט</small>\nהָיוּ שְׁנֵיהֶם כֹּהֲנִים, \nהוּא אוֹנֵן עֲלֵיהֶם, וְהֵן אוֹנְנִין עָלָיו; \nהוּא אֵינוּ מִטַּמֵּא לָהֶם, וְהֵן אֵינָן מִטַּמִּין לוֹ; \nהוּא לֹא יוֹרֵשׁ אוֹתָם, אֲבָל הֵן יוֹרְשִׁין אוֹתוֹ; \nוּפָטוּר עַל מַכָּתוֹ וְעַל קִלְלָתוֹ שֶׁלָּזֶה וְשֶׁלָּזֶה; \nוְעוֹלֶה בְמִשְׁמָרוֹ שֶׁלָּזֶה וְשֶׁלָּזֶה, וְאֵינוּ חוֹלֵק; \nוְאִם הָיוּ שְׁנֵיהֶם בְּמִשְׁמָר אֶחָד, \nנוֹטֵל חֵלֶק אֶחָד. \n\n\n\n"
        ],
        [
            "<small>א</small>\nמִצְוַת חֲלִיצָה, בִּשְׁלֹשָׁה דַיָּנִים, \nאֲפִלּוּ שְׁלָשְׁתָּן הֶדְיוֹטוֹת.  \nחָלְצָה בְמַנְעָל, חֲלִיצָתָהּ כְּשֵׁרָה; \nבְּאַנְפֶּלְיָא, חֲלִיצָתָהּ פְּסוּלָה.  \nבְּסַנְדָּל שֶׁיֶּשׁ לוֹ עָקֵב, כָּשֵׁר; \nוְשֶׁאֵין לוֹ עָקֵב, פָּסוּל.  \nמִן הָאַרְכֻּבָה וּלְמַטָּן, חֲלִיצָתָהּ כְּשֵׁרָה; \nמִן הָאַרְכֻּבָה וּלְמַעְלָן, חֲלִיצָתָהּ פְּסוּלָה. \n",
            "<small>ב</small>\nחָלְצָה בְסַנְדָּל שֶׁאֵינוּ שֶׁלּוֹ, \nאוֹ בְסַנְדָּל שֶׁלָּעֵץ, \nאוֹ בְשֶׁלִּשְׂמאל בְּיָמִין, \nחֲלִיצָתָהּ כְּשֵׁרָה.  \nחָלְצָה בְגָדוֹל שֶׁהוּא יָכוֹל לְהַלֵּךְ בּוֹ, (כָּשֵׁר)\nאוֹ בַקָּטוֹן שֶׁהוּא חוֹפֶה אֶת רוֹב רַגְלוֹ, \nחֲלִיצָתָהּ כְּשֵׁרָה.  \nחָלְצָה בַלַּיְלָה, \nחֲלִיצָתָהּ כְּשֵׁרָה; \nוּרְבִּי אֱלִיעֶזֶר פּוֹסֵל.  \nוּבַשְּׂמאל, חֲלִיצָתָהּ פְּסוּלָה. \nרְבִּי אֱלִיעֶזֶר מַכְשִׁיר. \n",
            "<small>ג</small>\nחָלְצָה וְרָקְקָה, אֲבָל לֹא קָרָאת, \nחֲלִיצָתָהּ כְּשֵׁרָה.  \nקָרָאת וְרָקְקָה, אֲבָל לֹא חָלְצָה, \nחֲלִיצָתָהּ פְּסוּלָה.  \nחָלְצָה וְקָרָאתָה, אֲבָל לֹא רָקְקָה, \nרְבִּי אֱלִיעֶזֶר אוֹמֵר: \nחֲלִיצָתָהּ פְּסוּלָה. \nוּרְבִּי עֲקִיבָה [אוֹמֵר]: \nחֲלִיצָתָהּ כְּשֵׁרָה.  \n\n<small>ד</small>\nאָמַר רְבִּי אֱלִיעֶזֶר: (דברים כה,ט)\n\"כָּכָה יֵעָשֶׂה\", דָּבָר שֶׁהוּא מַעֲשֶׂה מְעַכֵּב.  \nאָמַר לוֹ רְבִּי עֲקִיבָה: \nמִשָּׁם רְאָיָה? \n\"כָּכָה יֵעָשֶׂה לָאִישׁ\", דָּבָר שֶׁהוּא מַעֲשֶׂה בְאִישׁ. \n",
            "<small>ה</small>\nהַחֵרֵשׁ שֶׁנֶּחֱלַץ, \nוְהַחֵרֶשֶׁת שֶׁחָלְצָה, \nוְהַחוֹלֶצֶת לַקָּטוֹן, \nחֲלִיצָתָהּ פְּסוּלָה.  \nקְטַנָּה שֶׁחָלְצָה, תַּחֲלֹץ מִשֶּׁתַּגְדִּיל, \nוְאִם לֹא חָלְצָה, \nחֲלִיצָתָהּ פְּסוּלָה. \n",
            "<small>ו</small>\nחָלְצָה בִשְׁנַיִם אוֹ בִשְׁלֹשָׁה, \nנִמְצָא אֶחָד מֵהֶם קָרוֹב אוֹ פָסוּל, \nחֲלִיצָתָהּ פְּסוּלָה.  \nרְבִּי שִׁמְעוֹן וּרְבִּי יוֹחָנָן הַסַּנְדְּלָר מַכְשִׁירִין.  \nמַעֲשֶׂה שֶׁחָלְצָה בֵּינוֹ לְבֵינָהּ בְּבֵית הָאֲסוּרִין, &lt;וּלְבֵית&gt;\nבָּא מַעֲשֶׂה לִפְנֵי רְבִּי עֲקִיבָה, וְהִכְשִׁיר. \n",
            "<small>ז</small>\nמִצְוַת חֲלִיצָה: \nבָּא הוּא וִיבִמְתּוֹ לִפְנֵי בֵית דִּין, \nוְהֵן נוֹתְנִין לוֹ עֵצָה אֶת הַהוֹגֵן לוֹ, שֶׁנֶּאֱמַר: (דברים כה,ח) \n\"וְקָרְאוּ לוֹ זִקְנֵי עִירוֹ וְדִבְּרוּ אֵלָיו\".  \nוְהִיא אוֹמֶרֶת: (דברים כה,ז) \n\"מֵאֵן יְבָמִי לְהָקִים לְאָחִיו שֵׁם בְּיִשְׂרָאֵל, \nלֹא אָבָה יַבְּמִי\". \nוְהוּא אוֹמֵר: (דברים כה,ח)\n\"לֹא חָפַצְתִּי לְקַחְתָּהּ\". \nבִּלְשׁוֹן הַקֹּדֶשׁ. \nוְהָיוּ אוֹמְרִין: (דברים כה,ט)   \n\"וְנִגְּשָׁה יְבִמְתּוֹ אֵלָיו לְעֵינֵי הַזְּקֵנִים, \nוְחָלְצָה נַעֲלוֹ מֵעַל רַגְלוֹ וְיָרְקָה בְפָנָיו\", \nרֹק שֶׁהוּא נִרְאֶה לַדַּיָּנִין. (דברים כה,ט)   \n\"וְעָנְתָה וְאָמְרָה:  \nכָּכָה יֵעָשֶׂה לָאִישׁ אֲשֶׁר לֹא יִבְנֶה אֶת בֵּית אָחִיו!\" \nוְעַד כָּאן הָיוּ מַקְרִיאִים.  \nוּכְשֶׁהָקְרָא רְבִּי אָרְקָנוֹס תַּחַת הָאֵלָה בִכְפַר אַכּוּס, \nוְגָמַר אֶת כָּל הַפָּרָשָׁה, \nהָחְזָקוּ לִהְיוֹת מַקְרִיאִים כָּל הַפָּרָשָׁה. \n\n<small>ח</small> \n(דברים כה,י) \"וְנִקְרָא שְׁמוֹ בְיִשְׂרָאֵל בֵּית חֲלוּץ הַנָּעַל\", \nמִצְוָה בַדַּיָּנִין וְלֹא מִצְוָה בַּתַּלְמִידִים.  \nרְבִּי יְהוּדָה אוֹמֵר: \nמִצְוָה עַל כָּל הָעוֹמְדִים שָׁם לוֹמַר: \n'חֲלוּץ הַנַּעַל, חֲלוּץ הַנַּעַל!' \n\n\n\n"
        ],
        [
            "<small>א</small>\nבֵּית שַׁמַּי אוֹמְרִים: \nאֵין מְמָאֲנִין אֶלָּא אֲרוּסוֹת. \nוּבֵית הֶלֵּל אוֹמְרִים: \nאֲרוּסוֹת וּנְשׁוּאוֹת.  \nבֵּית שַׁמַּי אוֹמְרִים: \nבַּבַּעַל. \nוּבֵית הֶלֵּל אוֹמְרִים: \nבַּבַּעַל וּבַיָּבָם.  \nבֵּית שַׁמַּי אוֹמְרִים: \nבְּפָנָיו. \nוּבֵית הֶלֵּל אוֹמְרִים: \nבְּפָנָיו וְשֶׁלֹּא בְּפָנָיו.  \nבֵּית שַׁמַּי אוֹמְרִים: \nבְּבֵית דִּין. \nוּבֵית הֶלֵּל אוֹמְרִים: \nבְּבֵית דִּין וְשֶׁלֹּא בְּבֵית דִּין.  \nאָמְרוּ בֵּית הֶלֵּל לְבֵית שַׁמַּי: \nמְמָאֶנֶת וְהִיא קְטַנָּה, \nאֲפִלּוּ אַרְבָּעָה וַחֲמִשָּׁה פְעָמִים.  \nאָמְרוּ לָהֶן בֵּית שַׁמַּי: \nאֵין בְּנוֹת יִשְׂרָאֵל הֶפְקֵר! \nאֶלָּא מְמָאֶנֶת וּמַמְתֶּנֶת עַד שֶׁתַּגְדִּיל, \nוּתְמָאֵן וְתִנָּשֵׂא. \n",
            "<small>ב</small>\nאֵי זוֹ הִיא קְטַנָּה שֶׁצְּרִיכָה לְמָאֵן? \nכָּל שֶׁהִשִּׂיאוַתָּהּ אִמָּהּ אוֹ אַחֶיהָ לְדַעְתָּהּ. \nהִשִּׂיאוּהָ שֶׁלֹּא לְדַעְתָּהּ, אֵינָה צְרִיכָה לְמָאֵן.  \nרְבִּי חֲנַנְיָה בֶן אַנְטִיגְנָס אוֹמֵר: \nכָּל תִּינוֹקֶת שֶׁאֵינָהּ יְכוּלָה לִשְׁמוֹר אֶת קִדּוּשֶׁיהָ, \nאֵינָה צְרִיכָה לְמָאֵן.  \nרְבִּי אֱלִיעֶזֶר אוֹמֵר: \nאֵין מַעֲשֵׂה קְטַנָּה אֶלָּא כִמְפֻתָּה. \nבַּת יִשְׂרָאֵל לַכֹּהֵן, לֹא תֹאכַל בִּתְרוּמָה, \nוּבַת כֹּהֵן לְיִשְׂרָאֵל, תֹּאכַל בִּתְרוּמָה. \n",
            "<small>ג</small>\nרְבִּי אֱלִיעֶזֶר בֶּן יַעֲקֹב אוֹמֵר: \nכָּל עַכָּבָה שֶׁהִיא מִן הָאִישׁ, \nכְּאִלּוּ הִיא אִשְׁתּוֹ; \nוְכָל עַכָּבָה שֶׁאֵינָהּ מִן הָאִישׁ, \nכְּאִלּוּ אֵינָה אִשְׁתּוֹ. \n",
            "<small>ד</small>\nהַמְמָאֶנֶת בָּאִישׁ, \nהוּא מֻתָּר בִּקְרוֹבוֹתֶיהָ, וְהִיא מֻתֶּרֶת בִּקְרוֹבָיו, \nוְלֹא פְסָלָהּ מִן הַכְּהֻנָּה.  \nנָתַן לָהּ גֵּט, \nהוּא אָסוּר בִּקְרוֹבוֹתֶיהָ וְהִיא אֲסוּרָה בִקְרוֹבָיו, \nוּפְסָלָהּ מִן הַכְּהֻנָּה.  \nנָתַן לָהּ גֵּט וְהֶחֱזִירָהּ, \nמֵאֲנָה בוֹ וְנִשֵּׂאת לְאַחֵר, \nוְנִתְאַרְמְלָה אוֹ נִתְגָּרְשָׁה, \nמֻתֶּרֶת לַחְזוֹר לוֹ.  \nמֵאֲנָה בוֹ וְהֶחֱזִירָהּ, \nנָתַן לָהּ גֵּט וְנִשֵּׂאת לְאַחֵר, \nנִתְאַרְמְלָה אוֹ נִתְגָּרְשָׁה, \nאֲסוּרָה לַחְזוֹר לוֹ.  \nזֶה הַכְּלָל: \nגֵּט אַחַר מֵאוּן, אֲסוּרָה לַחְזוֹר לוֹ. \nמֵאוּן אַחַר גֵּט, מֻתֶּרֶת לַחְזוֹר לוֹ. \n",
            "<small>ה</small>\nהַמְמָאֶנֶת בָּאִישׁ, וְנִשֵּׂאת לְאַחֵר, וְגֵרְשָׁהּ, \nלְאַחֵר, וּמֵאֵנָה בוֹ, \nלְאַחֵר, וְגֵרְשָׁהּ, \nלְאַחֵר וּמֵאֵנָה בוֹ; \nכָּל שֶׁיָּצָאת מִמֶּנּוּ בַגֵּט, אֲסוּרָה לַחְזוֹר לוֹ; \nבַּמֵּאוּן, מֻתֶּרֶת לַחְזוֹר לוֹ. \n",
            "<small>ו</small>\nהַמְגָרֵשׁ אֶת הָאִשָּׁה וְהֶחֱזִירָהּ, \nמֻתֶּרֶת לַיָּבָם. \nרְבִּי אֶלְעָזָר אוֹסֵר.  \nוְכֵן הַמְגָרֵשׁ אֶת הַיְתוֹמָה וְהֶחֱזִירָהּ, \nמֻתֶּרֶת לַיָּבָם. \nרְבִּי אֶלְעָזָר אוֹסֵר.  \nקְטַנָּה שֶׁהִשִּׂיאָהּ אָבִיהָ וְנִתְגָּרְשָׁה, \nכִּיתוֹמָה בְחַיֵּי הָאָב: \nהֶחֱזִירָהּ, אֲסוּרָה לַיָּבָם. \n",
            "<small>ז</small>\nשְׁנֵי אַחִים נְשׁוּאִים שְׁתֵּי אַחְיוֹת יְתוֹמוֹת קְטַנּוֹת, \nמֵת בַּעְלָהּ שֶׁלְּאַחַת מֵהֶן, \nתֵּצֵא מִשֵּׁם אֲחוֹת אִשָּׁה; \nוְכֵן שְׁתֵּי חֵרְשׁוֹת, גְּדוֹלָה וּקְטַנָּה, \nמֵת בַּעְלָהּ שֶׁלַּקְּטַנָּה, \nתֵּצֵא מִשֵּׁם אֲחוֹת אִשָּׁה; \nמֵת בַּעְלָהּ שֶׁלַּגְּדוֹלָה, \nרְבִּי אֱלִיעֶזֶר אוֹמֵר: \nמְלַמְּדִין אֶת הַקְּטַנָּה שֶׁתְּמָאֵן בּוֹ.  \nרַבָּן גַּמְלִיאֵל אוֹמֵר: \nאִם מֵאֵנָה, מֵאֵנָה; \nוְאִם לָאו, תַּמְתִּין עַד שֶׁתַּגְדִּיל, \nוְתֵצֵא הַלָּז מִשֵּׁם אֲחוֹת אִשָּׁה.  \nרְבִּי יְהוֹשֻׁעַ אוֹמֵר: \nאִי לוֹ עַל אִשְׁתּוֹ, \nוְאִי לוֹ עַל אֵשֶׁת אָחִיו: \nמוֹצִיא אֶת אִשְׁתּוֹ בַגֵּט, \nוְאֶת אֵשֶׁת אָחִיו בַּחֲלִיצָה. \n",
            "<small>ח</small>\nמִי שֶׁהָיָה נָשׂוּי שְׁתֵּי יְתוֹמוֹת קְטַנּוֹת, וּמֵת, \nבִּיאָתָהּ אוֹ חֲלִיצָתָהּ שֶׁלְּאַחַת מֵהֶן פּוֹטֶרֶת צָרָתָהּ. \nוְכֵן שְׁתֵּי חֵרְשׁוֹת.  \nקְטַנָּה וְחֵרֶשֶׁת, \nאֵין בִּיאַת אַחַת מֵהֶם פּוֹטֶרֶת צָרָתָהּ.  \n\n<small>ט</small>\nפִּקַּחַת וְחֵרֶשֶׁת, \nבִּיאַת הַפִּקַּחַת פּוֹטֶרֶת אֶת הַחֵרֶשֶׁת, \nוְאֵין בִּיאַת הַחֵרֶשֶׁת פּוֹטֶרֶת אֶת הַפִּקַּחַת.  \n\n<small>י</small>\nגְּדוֹלָה וּקְטַנָּה, \nבִּיאַת הַגְּדוֹלָה פוֹטֶרֶת אֶת הַקְּטַנָּה, \nוְאֵין בִּיאַת הַקְּטַנָּה פוֹטֶרֶת אֶת הַגְּדוֹלָה. \n",
            "<small>יא</small>\nמִי שֶׁהָיָה נָשׂוּי שְׁתֵּי יְתוֹמוֹת קְטַנּוֹת, וּמֵת, \nבָּא הַיָּבָם עַל הָרִאשׁוֹנָה, \nוְחָזַר וּבָא עַל הַשְּׁנִיָּה, \nאוֹ שֶׁבָּא אָחִיו עַל הַשְּׁנִיָּה, \nלֹא פָסַל אֶת הָרִאשׁוֹנָה. \nוְכֵן שְׁתֵּי חֵרְשׁוֹת.  \nקְטַנָּה וְחֵרֶשֶׁת, \nבָּא הַיָּבָם עַל הַקְּטַנָּה, \nוְחָזַר וּבָא עַל הַחֵרֶשֶׁת, \nאוֹ שֶׁבָּא אָחִיו עַל הַחֵרֶשֶׁת, \nלֹא פָסַל אֶת הַקְּטַנָּה. \nבָּא הַיָּבָם עַל הַחֵרֶשֶׁת, \nוְחָזַר וּבָא עַל הַקְּטַנָּה, \nאוֹ שֶׁבָּא אָחִיו עַל הַקְּטַנָּה, \nפָּסַל אֶת הַחֵרֶשֶׁת. \n",
            "<small>יב</small>\nפִּקַּחַת וְחֵרֶשֶׁת, \nבָּא יָבָם עַל הַפִּקַּחַת, \nוְחָזַר וּבָא עַל הַחֵרֶשֶׁת, \nאוֹ שֶׁבָּא אָחִיו עַל הַחֵרֶשֶׁת, \nלֹא פָסַל אֶת הַפִּקַּחַת. \nבָּא הַיָּבָם עַל הַחֵרֶשֶׁת, \nוְחָזַר וּבָא עַל הַפִּקַּחַת, \nאוֹ שֶׁבָּא אָחִיו עַל הַפִּקַּחַת, \nפָּסַל אֶת הַחֵרֶשֶׁת. \n",
            "<small>יג</small>\nגְּדוֹלָה וּקְטַנָּה, \nבָּא הַיָּבָם עַל הַגְּדוֹלָה, \nוְחָזַר וּבָא עַל הַקְּטַנָּה, \nאוֹ שֶׁבָּא אָחִיו עַל הַקְּטַנָּה, \nלֹא פָסַל אֶת הַגְּדוֹלָה. \nבָּא יָבָם עַל הַקְּטַנָּה, \nוְחָזַר וּבָא עַל הַגְּדוֹלָה, \nאוֹ שֶׁבָּא אָחִיו עַל הַגְּדוֹלָה, \nפָּסַל אֶת הַקְּטַנָּה.  \nרְבִּי אֶלְעָזָר אוֹמֵר: \nמְלַמְּדִין אֶת הַקְּטַנָּה שֶׁתְּמָאֵן בּוֹ. \n",
            "<small>יד</small>\nיָבָם קָטָן שֶׁבָּא עַל יְבָמָה קְטַנָּה, \nיִגְדְּלוּ זֶה עִם זֶה. \nבָּא עַל יְבָמָה גְדוֹלָה, תַּגְדִּילֶנּוּ.  \nיְבָמָה שֶׁאָמְרָה בְתוֹךְ שְׁלֹשִׁים יוֹם: לֹא נִבְעַלְתִּי, \nכּוֹפִין אוֹתוֹ שֶׁיַּחֲלֹץ לָהּ; \nלְאַחַר שְׁלֹשִׁים יוֹם, \nמְבַקְשִׁים מִמֶּנּוּ שֶׁיַּחֲלֹץ לָהּ.  \nוּבִזְמַן שֶׁהוּא מוֹדֶה, \nאֲפִלּוּ לְאַחַר שְׁנֵים עָשָׂר חֹדֶשׁ, \nכּוֹפִין אוֹתוֹ שֶׁיַּחֲלֹץ לָהּ. \n",
            "<small>יה</small>\nהַנּוֹדֶרֶת הֲנָיָה מִיבָמָהּ, \nבְּחַיֵּי בַעְלָהּ, כּוֹפִין אוֹתוֹ שֶׁיַּחֲלֹץ לָהּ; \nאַחַר מִיתַת בַּעְלָהּ, מְבַקְשִׁים מִמֶּנּוּ שֶׁיַּחֲלֹץ לָהּ.  \nאִם נִתְכַּוְּנָה לְכֵן, \nאֲפִלּוּ בְחַיֵּי בַעְלָהּ, מְבַקְשִׁים מִמֶּנּוּ שֶׁיַּחֲלֹץ לָהּ.  \n\n\n\n"
        ],
        [
            "<small>א</small>\nחֵרֵשׁ שֶׁנָּשָׂא פִקַּחַת, וּפִקֵּחַ שֶׁנָּשָׂא חֵרֶשֶׁת, \nאִם רָצָה, יוֹצִיא, וְאִם רָצָה, יְקַיֵּם. \nכַּשֵּׁם שֶׁהוּא כוֹנֵס בִּרְמִיזָה, כָּךְ הוּא מוֹצִיא בִרְמִיזָה.  \nאֲבָל פִּקֵּחַ שֶׁנָּשָׂא פִקַּחַת וְנִתְחָרְשָׁה, \nאִם רָצָה, יוֹצִיא, וְאִם רָצָה, יְקַיֵּם.  \nנִשְׁתַּטְּטָה, לֹא יוֹצִיא.  \nנִתְחָרַשׁ הוּא, אוֹ נִשְׁתַּטָּה, \nאֵינוּ מוֹצִיא עוֹלָמִית.  \n\n<small>ב</small>\nאָמַר רְבִּי יוֹחָנָן בֶּן נוּרִי: \nוְכִי מִפְּנֵי מָה הָאִשָּׁה שֶׁנִּתְחָרְשָׁה, יוֹצִיא, \nוְהָאִישׁ שֶׁנִּתְחָרַשׁ אֵינוּ מוֹצִיא? \nאָמְרוּ לוֹ: \nלֹא דוֹמֶה הָאִישׁ הַמְגָרֵשׁ לָאִשָּׁה הַמִּתְגָּרֶשֶׁת, \nשֶׁהָאִשָּׁה יוֹצָא בִרְצוֹנָהּ וְשֶׁלֹּא בִרְצוֹנָהּ, \nוְהָאִישׁ אֵינוּ מוֹצִיא אֶלָּא לִרְצוֹנוֹ. &lt;ברצונו&gt;\n",
            "<small>ג</small>\nהֵעִיד רְבִּי יוֹחָנָן בֶּן גֻּדְגְּדָא \nעַל הַחֵרֶשֶׁת שֶׁהִשִּׂיאָהּ אָבִיהָ, \nשֶׁהִיא יוֹצָא בַגֵּט.  \nאָמְרוּ לוֹ: \nאַף זוֹ כַּיּוֹצֵא בָהּ. \n",
            "<small>ד</small>\nשְׁנֵי אַחִים חֵרְשִׁים נְשׁוּאִים לִשְׁתֵּי אַחְיוֹת חֵרְשׁוֹת, \nאוֹ לִשְׁתֵּי אַחְיוֹת פִּקְחוֹת, \nאוֹ לִשְׁתֵּי אַחְיוֹת, אַחַת חֵרֶשֶׁת וְאַחַת פִּקַּחַת; \nוְכֵן שְׁתֵּי אַחְיוֹת חֵרְשׁוֹת נְשׁוּאוֹת לִשְׁנֵי אַחִים פִּקְחִים, \nאוֹ לִשְׁנֵי אַחִים חֵרְשִׁים, \nאוֹ לִשְׁנֵי אַחִים, אֶחָד חֵרֵשׁ וְאֶחָד פִּקֵּחַ, \nהֲרֵי אֵלּוּ פְטוּרוֹת מִן הַחֲלִיצָה וּמִן הַיִּבּוּם. &lt;פְטוּרִים&gt; \nוְאִם הָיוּ נָכְרִיּוֹת, יַכְנִיסוּ, \nוְאִם רָצוּ לְהוֹצִיא, יוֹצִיאוּ. \n",
            "<small>ה</small>\nשְׁנֵי אַחִים, \nאֶחָד חֵרֵשׁ וְאֶחָד פִּקֵּחַ, \nנְשׁוּאִים לִשְׁתֵּי אַחְיוֹת פִּקְּחוֹת; \nמֵת חֵרֵשׁ בַּעַל הַפִּקַּחַת, \nמַה יַּעֲשֶׂה פִקֵּחַ בַּעַל הַפִּקַּחַת? \nתֵּצֵא מִשֵּׁם אֲחוֹת אִשָּׁה.  \nמֵת פִּקֵּחַ בַּעַל הַפִּקַּחַת, \nמַה יַּעֲשֶׂה חֵרֵשׁ בַּעַל הַפִּקַּחַת? \nמוֹצִיא אֶת אִשְׁתּוֹ בַגֵּט, \nוְאֵשֶׁת אָחִיו אֲסוּרָה לְעוֹלָם. \n",
            "<small>ו</small>\nשְׁנֵי אַחִין פִּקְחִין, \nנְשׁוּאִין לִשְׁתֵּי אַחְיוֹת, \nאַחַת חֵרֶשֶׁת וְאַחַת פִּקַּחַת; \nמֵת פִּקֵּחַ בַּעַל הַחֵרֶשֶׁת, \nמַה יַּעֲשֶׂה פִקֵּחַ בַּעַל הַפִּקַּחַת? \nתֵּצֵא מִשֵּׁם אֲחוֹת אִשָּׁה.  \nמֵת פִּקֵּחַ בַּעַל הַפִּקַּחַת, \nמַה יַּעֲשֶׂה פִקֵּחַ בַּעַל הַחֵרֶשֶׁת? \nמוֹצִיא אֶת אִשְׁתּוֹ בַגֵּט, \nוְאֵשֶׁת אָחִיו בַּחֲלִיצָה. \n",
            "<small>ז</small>\nשְׁנֵי אַחִים, \nאֶחָד חֵרֵשׁ וְאֶחָד פִּקֵּחַ, \nנְשׁוּאִין לִשְׁתֵּי אַחְיוֹת, \nאַחַת חֵרֶשֶׁת וְאַחַת פִּקַּחַת; \nמֵת חֵרֵשׁ, \nמַה יַּעֲשֶׂה פִקֵּחַ בַּעַל פִּקַּחַת? \nתֵּצֵא מִשּׁוּם אֲחוֹת אִשָּׁה.  \nמֵת פִּקֵּחַ בַּעַל הַפִּקַּחַת, \nמַה יַּעֲשֶׂה חֵרֵשׁ בַּעַל חֵרֶשֶׁת? \nמוֹצִיא אֶת אִשְׁתּוֹ בַגֵּט, \nוְאֵשֶׁת אָחִיו אֲסוּרָה לְעוֹלָם. \n",
            "<small>ח</small>\nשְׁנֵי אַחִים, \nאֶחָד חֵרֵשׁ וְאֶחָד פִּקֵּחַ, \nנְשׁוּאִין לִשְׁתֵּי אַחְיוֹת נָכְרִיּוֹת פִּקְחוֹת; \nמֵת חֵרֵשׁ בַּעַל הַפִּקַּחַת, \nמַה יַּעֲשֶׂה פִקֵּחַ בַּעַל הַפִּקַּחַת? \nאוֹ חוֹלֵץ אוֹ מְיַבֵּם.  \nמֵת פִּקֵּחַ בַּעַל הַפִּקַּחַת, \nמַה יַּעֲשֶׂה חֵרֵשׁ בַּעַל הַפִּקַּחַת? \nכּוֹנֵס, וְאֵינוּ מוֹצִיא לְעוֹלָם. \n",
            "<small>ט</small>\nשְׁנֵי אַחִים פִּקְחִים, \nנְשׁוּאִין לִשְׁתֵּי אַחְיוֹת נָכְרִיּוֹת, \nאַחַת חֵרֶשֶׁת וְאַחַת פִּקַּחַת; \nמֵת פִּקֵּחַ בַּעַל הַחֵרֶשֶׁת, \nמַה יַּעֲשֶׂה פִקֵּחַ בַּעַל הַפִּקַּחַת? \nכּוֹנֵס, אִם רוֹצֶה לְהוֹצִיא, יוֹצִיא.  \nמֵת פִּקֵּחַ בַּעַל הַפִּקַּחַת, \nמַה יַּעֲשֶׂה פִקֵּחַ בַּעַל חֵרֶשֶׁת? \nאוֹ חוֹלֵץ אוֹ מְיַבֵּם. \n",
            "<small>י</small>\nשְׁנֵי אַחִים, \nאֶחָד חֵרֵשׁ וְאֶחָד פִּקֵּחַ, \nנְשׁוּאִין לִשְׁתֵּי נָכְרִיּוֹת, \nאַחַת חֵרֶשֶׁת וְאַחַת פִּקַּחַת; \nמֵת חֵרֵשׁ בַּעַל חֵרֶשֶׁת, \nמַה יַּעֲשֶׂה פִקֵּחַ בַּעַל פִּקַּחַת? \nכּוֹנֵס, וְאִם רָצָה לְהוֹצִיא, יוֹצִיא.  \nמֵת פִּקֵּחַ בַּעַל פִּקַּחַת, \nמַה יַּעֲשֶׂה חֵרֵשׁ בַּעַל חֵרֶשֶׁת? \nכּוֹנֵס, וְאֵינוּ מוֹצִיא לְעוֹלָם. \n\n\n\n"
        ],
        [
            "<small>א</small>\nהָאִשָּׁה שֶׁהָלְכָה הִיא וּבַעֲלָהּ בִּמְדִינַת הַיָּם, \nשָׁלוֹם בֵּינוֹ לְבֵינָהּ וְשָׁלוֹם בָּעוֹלָם, \nבָּאת וְאָמְרָה 'מֵת בַּעֲלִי', תִּנָּשֵׂא; \n'מֵת בַּעֲלִי', תִּתְיַבֵּם.  \nשָׁלוֹם בֵּינוֹ לְבֵינָהּ וּמִלְחָמָה בָעוֹלָם, \nקְטָטָה בֵּינוֹ לְבֵינָהּ וְשָׁלוֹם בָּעוֹלָם, \nבָּאת וְאָמְרָה 'מֵת בַּעֲלִי', אֵינָה נֶאֱמֶנֶת.  \nרְבִּי יְהוּדָה אוֹמֵר: \nלְעוֹלָם אֵינָה נֶאֱמֶנֶת, \nאֶלָּא אִם כֵּן בָּאת בּוֹכָה וּבְגָדֶיהָ קְרוּעִים.  \nאָמְרוּ לוֹ: \nאַחַת זוֹ וְאַחַת זוֹ, תִּנָּשֵׂא. \n",
            "<small>ב</small>\nבֵּית הֶלֵּל אוֹמְרִים: \nלֹא שָׁמַעְנוּ אֶלָּא בְּבָאָה מִן הַקָּצִיר בִּלְבָד. \nאָמְרוּ לָהֶם בֵּית שַׁמַּי: \nאֶחָד הַבָּאָה מִן הַקָּצִיר, \nוְאֶחָד הַבָּאָה מִן הַזֵּיתִים, \nוְאֶחָד הַבָּאָה מִמְּדִינַת הַיָּם, \nלֹא דִבְּרוּ בַקָּצִיר אֶלָּא בַהוֹוֶה.  \nחָזְרוּ בֵית הֶלֵּל לְהוֹרוֹת כְּבֵית שַׁמַּי. \n",
            "<small>ג</small>\nבֵּית שַׁמַּי אוֹמְרִים: \nתִּנָּשֵׂא וְתִטֹּל כְּתֻבָּה.  \nוּבֵית הֶלֵּל אוֹמְרִים: \nתִּנָּשֵׂא וְלֹא תִטֹּל כְּתֻבָּה.  \nאָמְרוּ לָהֶם בֵּית שַׁמַּי: \nהִתַּרְתֶּם אֶת הָעֶרְוָה הַחֲמוּרָה, \nוְלֹא תַתִּירוּ אֶת הַמָּמוֹן הַקַּל? \nאָמְרוּ לָהֶם בֵּית הֶלֵּל: \nמָצִינוּ שֶׁאֵין הָאַחִין נִכְנָסִין לַנַּחֲלָה עַל פִּיהָ.  \nאָמְרוּ לָהֶם בֵּית שַׁמַּי: \nוַהֲלֹא מִסֵּפֶר כְּתֻבָּתָהּ נִלְמַד, \nשֶׁהוּא כוֹתֵב לָהּ, \nשֶׁ\"אִם תִּנָּשְׂאִי לְאַחֵר, \nתִּטְּלִי מַה שֶּׁכָּתוּב לִיךְ\".  \nחָזְרוּ בֵית הֶלֵּל לְהוֹרוֹת כְּדִבְרֵי בֵית שַׁמַּי. \n",
            "<small>ד</small>\nהַכֹּל נֶאֱמָנִים לְהַעִידָהּ, \nחוּץ מֵחֲמוֹתָהּ, וּבַת חֲמוֹתָהּ, \nוְצָרָתָהּ, וִיבִמְתָּהּ, וּבַת בַּעְלָהּ.  \nמַה בֵּין גֵּט לַמִּיתָה? \nאֶלָּא שֶׁהַכְּתָב מוֹכִיחַ.  \nעֵד אוֹמֵר \"מֵת\", וְנִשֵּׂאת; \nוּבָא אַחֵר וְאָמַר \"לֹא מֵת\", \nהֲרֵי זוֹ לֹא תֵצֵא.  \nעֵד אוֹמֵר \"מֵת\", \nוּשְׁנַיִם אוֹמְרִים \"לֹא מֵת\", \nאַף עַל פִּי שֶׁנִּשֵּׂאת, תֵּצֵא.  \nשְׁנַיִם אוֹמְרִים \"מֵת\", \nוְעֵד אוֹמֵר \"לֹא מֵת\", \nאַף עַל פִּי שֶׁלֹּא נִשֵּׂאת, תִּנָּשֵׂא. \n",
            "<small>ה</small>\nאַחַת אוֹמֶרֶת 'מֵת', וְאַחַת אוֹמֶרֶת 'לֹא מֵת'. \nזוֹ שֶׁאָמְרָה 'מֵת', \nתִּנָּשֵׂא וְתִטֹּל כְּתֻבָּה, &lt;כתובתה&gt;\nוְזוֹ שֶׁאָמְרָה 'לֹא מֵת', \nלֹא תִנָּשֵׂא וְלֹא תִטֹּל כְּתֻבָּה.  \nאַחַת אוֹמֶרֶת 'מֵת', \nוְאַחַת אוֹמֶרֶת 'נֶהֱרַג', \nרְבִּי מֵאִיר אוֹמֵר: \nהוֹאִיל וְהֵן מַכְחִישׁוֹת זוֹ אֶת זוֹ, \nהֲרֵי אֵלּוּ לֹא תִנָּשֵׂאוּ.  \nרְבִּי יְהוּדָה וּרְבִּי שִׁמְעוֹן אוֹמְרִים: \nהוֹאִיל וְזוֹ וָזוֹ מוֹדוֹת שֶׁאֵינוּ קַיָּם, \nהֲרֵי אֵלּוּ יִנָּשֵׂאוּ.  \n\n<small>ו</small>\nעֵד אוֹמֵר 'מֵת', וְעֵד אוֹמֵר 'לֹא מֵת'; \nאִשָּׁה אוֹמֶרֶת 'מֵת', וְאִשָּׁה אוֹמֶרֶת 'לֹא מֵת'. \nהֲרֵי זוֹ לֹא תִנָּשֵׂא. \n",
            "<small>ז</small>\nהָאִשָּׁה שֶׁהָלְכָה הִיא וּבַעְלָהּ לִמְדִינַת הַיָּם, \nבָּאת וְאָמְרָה 'מֵת בַּעְלִי', \nתִּנָּשֵׂא וְתִטֹּל כְּתֻבָּה, וְצָרָתָהּ אֲסוּרָה. \nהָיְתָה בַת יִשְׂרָאֵל לַכֹּהֵן, תֹּאכַל בִּתְרוּמָה.  \nדִּבְרֵי רְבִּי טַרְפוֹן.  \nרְבִּי עֲקִיבָה אוֹמֵר: \nאֵין זוֹ דֶרֶךְ מוֹצִיאַתָּהּ מִידֵי עֲבֵרָה, \nעַד שֶׁתְּהֵא אֲסוּרָה לְהִנָּשֵׂא, \nוַאֲסוּרָה מִלֹּאכַל בִּתְרוּמָה. \n",
            "<small>ח</small>\nאָמְרָה 'מֵת בַּעְלִי' וְאַחַר כָּךְ 'מֵת חָמִי', \nתִּנָּשֵׂא וְתִטֹּל כְּתֻבָּה, וַחֲמוֹתָהּ אֲסוּרָה; \nהָיְתָה בַת יִשְׂרָאֵל לַכֹּהֵן, תֹּאכַל בִּתְרוּמָה.  \nדִּבְרֵי רְבִּי טַרְפוֹן.  \nרְבִּי עֲקִיבָה אוֹמֵר: \nאֵין זוֹ דֶרֶךְ מוֹצִיאַתָּהּ מִידֵי עֲבֵרָה, \nעַד שֶׁתְּהֵא אֲסוּרָה לְהִנָּשֵׂא, \nוַאֲסוּרָה מִלֹּאכַל בִּתְרוּמָה. \n\n<small>ט</small>\nקִדֵּשׁ אַחַת מֵחָמֵשׁ נָשִׁים, \nוְאֵין יָדוּעַ לְאֵי זוֹ קִדֵּשׁ, \nכָּל אַחַת וְאַחַת אוֹמֶרֶת 'אוֹתִי קִדֵּשׁ', \nנוֹתֵן גֵּט לְכָל אַחַת וְאַחַת, \nוּכְתֻבָּה בֵינֵיהֶן, וּמִסְתַּלֵּק.  \nדִּבְרֵי רְבִּי טַרְפוֹן.  \nרְבִּי עֲקִיבָה אוֹמֵר: \nאֵין זוֹ דֶרֶךְ מוֹצִיאַתּוּ מִידֵי עֲבֵרָה, \nעַד שֶׁיִּתֵּן גֵּט וּכְתֻבָּה לְכָל אַחַת וְאַחַת.  \n\n<small>י</small>\nגָּזַל אֶחָד מֵחֲמִשָּׁה, \nוְאִי יָדוּעַ לְאֵי זוֹ גָזַל, \nכָּל אֶחָד וְאֶחָד אוֹמֵר 'אוֹתִי גָזַל', \nמַנִּיחַ אֶת הַגְּזֵלָה בֵינֵיהֶן וּמִסְתַּלֵּק.  \nדִּבְרֵי רְבִּי טַרְפוֹן.  \nרְבִּי עֲקִיבָה אוֹמֵר: \nאֵין זוֹ דֶרֶךְ מוֹצִיאַתּוּ מִידֵי עֲבֵרָה, \nעַד שֶׁיְּשַׁלֵּם הַגְּזֵלָה לְכָל אֶחָד וְאֶחָד. \n",
            "<small>יא</small>\nהָאִשָּׁה שֶׁהָלְכָה הִיא וּבַעְלָהּ וּבְנָהּ לִמְדִינַת הַיָּם, \nבָּאת וְאָמְרָה 'מֵת בַּעְלִי, וְאַחַר כָּךְ מֵת בְּנִי', \nנֶאֱמֶנֶת.  \n'בְּנִי, וְאַחַר כָּךְ מֵת בַּעְלִי', \nאֵינָה נֶאֱמֶנֶת.  \nחוֹשְׁשִׁים לִדְבָרֶיהָ, \nחוֹלֶצֶת וְלֹא מִתְיַבֶּמֶת. \n",
            "<small>יב</small>\n'נִתַּן לִי בֵן בִּמְדִינַת הַיָּם', \nאָמְרָה: \n'מֵת בְּנִי וְאַחַר כָּךְ מֵת בַּעְלִי', \nנֶאֱמֶנֶת; \n'בַּעְלִי, וְאַחַר כָּךְ מֵת בְּנִי, \nאֵינָה נֶאֱמֶנֶת.  \nחוֹשְׁשִׁין לִדְבָרֶיהָ, \nחוֹלֶצֶת וְלֹא מִתְיַבֶּמֶת. \n",
            "<small>יג</small>\n'נִתַּן לִי יָבָם בִּמְדִינַת הַיָּם', \nאָמְרָה: \n'מֵת בַּעְלִי, וְאַחַר כָּךְ מֵת יְבָמִי', \n'יְבָמִי, וְאַחַר כָּךְ בַּעְלִי', \nנֶאֱמֶנֶת.  \nהָלְכָה הִיא וּבַעְלָהּ וִיבָמָהּ לִמְדִינַת הַיָּם, \nאָמְרָה: \n'מֵת בַּעְלִי, וְאַחַר כָּךְ מֵת יְבָמִי', \n'יְבָמִי, וְאַחַר כָּךְ בַּעְלִי', \nאֵינָה נֶאֱמֶנֶת,  \nשֶׁאֵין הָאִשָּׁה נֶאֱמֶנֶת לוֹמַר 'מֵת יְבָמִי', \nשֶׁתִּנָּשֵׂא, \nוְלֹא 'מֵתָה אֲחוֹתִי', \nשֶׁתִּכָּנֵס לְבֵיתָהּ.  \nוְאֵין הָאִישׁ נֶאֱמָן לוֹמַר 'מֵת אָחִי', \nשֶׁיְּיַבֵּם אִשְׁתּוֹ, \nוְלֹא 'מֵתָה אִשְׁתִּי', \nשֶׁיִּשָּׂא אֶת אֲחוֹתָהּ. \n\n\n\n"
        ],
        [
            "<small>א</small>\nהָאִשָּׁה שֶׁהָלַךְ בַּעְלָהּ וְצָרָתָהּ לִמְדִינַת הַיָּם, \nבָּאוּ וְאָמְרוּ לָהּ: \nמֵת בַּעְלִיךְ, לֹא תִנָּשֵׂא, וְלֹא תִתְיַבֵּם, \nעַד שֶׁתֵּדַע שֶׁמֵּא מְעֻבֶּרֶת הִיא צָרָתָהּ.  \nהָיָה לָהּ חָמוֹת, אֵינָה חוֹשֶׁשֶׁת.  \nיָצַאת מְלֵאָה, חוֹשֶׁשֶׁת. \nוּרְבִּי יְהוֹשֻׁעַ אוֹמֵר: \nאֵינָה חוֹשֶׁשֶׁת. \n",
            "<small>ב</small>\nשְׁתֵּי יְבָמוֹת, \nזֹאת אוֹמֶרֶת 'מֵת בַּעְלִי', \nוְזֹאת אוֹמֶרֶת 'מֵת בַּעְלִי',  \nזוֹ אֲסוּרָה מִפְּנֵי בַעְלָהּ שֶׁלָּזוֹ, \nוְזוֹ אֲסוּרָה מִפְּנֵי בַעְלָהּ שֶׁלָּזוֹ.  \nלָזוֹ עֵדִים, וְלָזוֹ אֵין עֵדִים, \nאֶת שֶׁיֶּשׁ לָהּ עֵדִים אֲסוּרָה, \nוְאֶת שֶׁאֵין לָהּ עֵדִים מֻתֶּרֶת.  \nלָזוֹ בָנִים וְלָזוֹ אֵין בָּנִים, \nאֶת שֶׁיֶּשׁ לָהּ בָּנִים מֻתֶּרֶת, \nוְאֶת שֶׁאֵין לָהּ בָּנִים אֲסוּרָה.  \nנִתְיַבְּמוּ, וּמֵתוּ יְבָמִין, \nאֲסוּרוֹת לְהִנָּשֵׂא.  \nרְבִּי אֶלְעָזָר אוֹמֵר: \nהוֹאִיל וְהֻתָּרוּ לַיְבָמִין, הֻתָּרוּ לְכָל אָדָם. \n",
            "<small>ג</small>\nאֵין מְעִידִין אֶלָּא עַל פַּרְסוּף הַפָּנִים עִם הַחֹטֶם, \nאַף עַל פִּי שֶׁיֵּשׁ סִימָנִים בְּגוּפוֹ וּבְכֵלָיו.  \nאֵין מְעִידִין אֶלָּא עַד שְׁלֹשָׁה יָמִים.  \nאֲפִלּוּ רָאוּהוּ מְגֻיָּד, וְצָלוּב, עַל הַצָּלוּב,\nוְהַחַיָּה אוֹכֶלֶת בּוֹ,  \nאֵין מְעִידִין עַד שֶׁתֵּצֵא נַפְשׁוֹ.\n\n<small>ד</small>\nרְבִּי יְהוּדָה בֶן בָּבָא אוֹמֵר: \nלֹא כָל אָדָם, וְלֹא כָל הַמְּקוֹמוֹת, \nוְלֹא כָל הַשָּׁעוֹת שָׁוִין. \n",
            "נָפַל לַמַּיִם, \nבֵּין שֶׁיֵּשׁ לָהֶן סוֹף, וּבֵין שֶׁאֵין לָהֶם סוֹף, \nהֲרֵי אִשְׁתּוֹ אֲסוּרָה.  \nאָמַר רְבִּי מֵאִיר: \nמַעֲשֶׂה בְאֶחָד שֶׁנָּפַל לְבוֹר הַגָּדוֹל, \nוְעָלָה לְאַחַר שְׁלֹשָׁה יָמִים.  \nאָמַר רְבִּי יוֹסֵה: \nמַעֲשֶׂה בְסוֹמֶה שֶׁיָּרַד לִטְבּוֹל בַּמְּעָרָה, \nוְיָרַד מוֹשְׁכוֹ אַחֲרָיו, \nוְשָׁהוּ כְדֵי שֶׁתֵּצֵא נַפְשָׁם, \nוְהִשִּׂיאוּ אֶת נְשׁוֹתֵיהֶם.  \nשׁוּב מַעֲשֶׂה בְאַסְיָא, \nבְּאֶחָד שֶׁשִּׁלְשְׁלוּהוּ אֶל הַיָּם, \nוְלֹא עָלַת בְּיָדָם אֶלָּא רַגְלוֹ. \nאָמְרוּ לָהֶם חֲכָמִים: \nמֵאַרְכּוּבָה וּלְמַעְלָן, תִּנָּשֵׂא, \nמֵאַרְכּוּבָה וּלְמַטָּן, לֹא תִנָּשֵׂא. \n",
            "<small>ה</small>\nאֲפִלּוּ שָׁמַע מִן הַנָּשִׁים אוֹמְרוֹת 'מֵת אִישׁ פְּלוֹנִי', \nדַּיּוֹ.  \nרְבִּי יְהוּדָה אוֹמֵר: \nאֲפִלּוּ שָׁמַע מִן הַתִּינוֹקוֹת אוֹמְרִים: \n'הֲרֵי אָנוּ הוֹלְכִין לִסְפֹּד וְלִקְבֹּר אֶת אִישׁ פְּלוֹנִי'.  \nבֵּין מִתְכַּוֵּן וּבֵין שֶׁאֵין מִתְכַּוֵּן.  \nרְבִּי יְהוּדָה בֶן בָּבָא אוֹמֵר: \nבְּיִשְׂרָאֵל, עַד שֶׁיְּהֵא מִתְכַּוֵּן, \nוּבַגּוֹי, אִם הָיָה מִתְכַּוֵּן, \nאֵין עֵדוּתוֹ עֵדוּת. \n",
            "<small>ו</small>\nמְעִידִין לְאוֹר הַנֵּר וּלְאוֹר הַלְּבָנָה, \nוּמַשִּׂיאִין עַל פִּי בַת קוֹל.  \nמַעֲשֶׂה בְאֶחָד שֶׁעָמַד עַל רֹאשׁ הָהָר וְאָמַר: \n\"אִישׁ פְּלוֹנִי בֶן אִישׁ פְּלוֹנִי מִמְּקוֹם פְּלוֹנִי מֵת\", \nוְהָלְכוּ וְלֹא מָצְאוּ שָׁם אָדָם, \nוְהִשִּׂיאוּ אֶת אִשְׁתּוֹ.  \nשׁוּב מַעֲשֶׂה בְצַלְמִין בְּאֶחָד שֶׁאָמַר: \n\"אֲנִי אִישׁ פְּלוֹנִי בֶן אִישׁ פְּלוֹנִי, \nנְשָׁכַנִי הַנָּחָשׁ, וַהֲרֵי אֲנִי מֵת\", \nוְהָלְכוּ אַחֲרָיו וְלֹא הִכִּירוּהוּ, \nוְהִשִּׂיאוּ אֶת אִשְׁתּוֹ. \n",
            "<small>ז</small>\nאָמַר רְבִּי עֲקִיבָה: \nכְּשֶׁיָּרַדְתִּי לִנְהַרְדְּעָא לְעִבּוּר הַשָּׁנָה, \nמְצָאָנִי נְחֶמְיָא אִישׁ בֵּית דְּלִי, \nאָמַר לִי: \nשָׁמַעְתִּי שֶׁאֵין מַשִּׂיאִין אֶת הָאִשָּׁה בְּאֶרֶץ יִשְׂרָאֵל \nעַל פִּי עֵד אֶחָד, \nאֶלָּא יְהוּדָה בֶן בָּבָא.  \nנֻמֵּיתִי לוֹ כֵן הַדְּבָרִים.  \nאָמַר לִי: \nלֵךְ וֶאֱמֹר לָהֶן מִשְּׁמִי: \nאַתֶּם יוֹדְעִים שֶׁהַמְּדִינָה הַזֹּאת מְשֻׁבֶּשֶׁת בִּגְיָסוֹת, \nמְקֻבָּל אֲנִי מֵרַבָּן גַּמְלִיאֵל הַזָּקֵן, \nשֶׁמַּשִּׂיאִין אֶת הָאִשָּׁה עַל פִּי עֵד אֶחָד.  \nוּכְשֶׁבָּאתִי וְהִרְצֵיתִי אֶת הַדְּבָרִים לִפְנֵי רַבָּן גַּמְלִיאֵל, \nשָׂמַח לִדְבָרַי וְאָמַר: \nמָצִינוּ חָבֵר לִיהוּדָה בֶן בָּבָא.  \n\n<small>ח</small>\nמִתּוֹךְ הַדְּבָרִים, נִזְכַּר רַבָּן גַּמְלִיאֵל, \nשֶׁנֶּהֶרְגוּ הֲרוּגִים בְּתֵל אַרְזָא, \nוְהִשִּׂיא רַבָּן גַּמְלִיאֵל הַזָּקֵן אֶת נְשׁוֹתֵיהֶם \nעַל פִּי עֵד אֶחָד.  \nוְהָחְזָקוּ לִהְיוֹת מַשִּׂיאִין עֵד מִפִּי עֵד, \nמִפִּי אִשָּׁה, אִשָּׁה מִפִּי אִשָּׁה, \nמִפִּי עֶבֶד, וּמִפִּי שִׁפְחָה.  \n\n<small>ט</small>\nרְבִּי אֱלִיעֶזֶר וּרְבִּי יְהוֹשֻׁעַ אוֹמְרִים: \nאֵין מַשִּׂיאִין אֶת הָאִשָּׁה עַל פִּי עֵד אֶחָד.  \nרְבִּי עֲקִיבָה אוֹמֵר: \nלֹא עַל פִּי אִשָּׁה, וְלֹא עַל פִּי קְרוֹבִים.  \n\n<small>י</small>\nאָמְרוּ לוֹ: \nמַעֲשֶׂה בִבְנֵי לֵוִי שֶׁהָלְכוּ לְצֹעַר הַתְּמָרִים, \nוְחָלָה אֶחָד מֵהֶם בַּדֶּרֶךְ, וְהִנִּיחוּהוּ בַּפָּנְדֵּק, \nוּבַחֲזָרָתָן אָמְרוּ לַפָּנְדְּקִית: \nאַיִן חֲבֵרֵנוּ? \nוְנֻמַּת לָהֶן: \nמֵת וּקְבַרְתִּיו.  \nוְהִשִּׂיאוּ אֶת אִשְׁתּוֹ.  \nאָמְרוּ לוֹ: \nלֹא תְהֵא כֹהָנֶת כַּפָּנְדְּקִית! \nאָמַר לָהֶן: \nוּכְשֶׁתְּהֵא הַפָּנְדְּקִית נֶאֱמֶנֶת.  \nאַף הַפָּנְדְּקִית הוֹצִיאָה לָהֶן מַקְלוֹ וּמַנְעַלּוֹ וְתַרְמִלּוֹ, \nוְסֵפֶר תּוֹרָה שֶׁהָיָה בְיָדוֹ.  \n"
        ]
    ],
    "sectionNames": [
        "Chapter",
        "Mishnah"
    ]
}