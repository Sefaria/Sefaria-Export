{
    "language": "he",
    "title": "Mishnah Nazir",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה נזיר",
    "categories": [
        "Mishnah",
        "Seder Nashim"
    ],
    "text": [
        [
            "<small>א</small>\nכָּל כִּנּוּיֵי נְזִירוּת כִּנְזִירוּת. &lt;כנזיריות&gt; \nהָאוֹמֵר \"אֱהֵא\", הֲרֵי זֶה נָזִיר. &lt;אוהא&gt;\nאוֹ \"אֱהֵא נָאֶה לְנָזִיר\",  \n\"נָזִיק\", \"נָזִיחַ\", \"פָּזִיחַ\", הֲרֵי זֶה נָזִיר.  \n\"הֲרֵינִי בָזֶה\", \"הֲרֵינִי מְסַלְסֵל\", \n\"הֲרֵינִי מְכַלְכֵּל\", \"הֲרֵי עָלַי לְשַׁלַּח פֶּרַע\", &lt;עליו&gt;\nהֲרֵי זֶה נָזִיר.  \n\"הֲרֵי עָלַי צִפֳּרִים\", \nרְבִּי מֵאִיר אוֹמֵר: \nנָזִיר.  \nוַחֲכָמִים אוֹמְרִים: \nאֵינוּ נָזִיר. \n",
            "<small>ב</small>\n\"הֲרֵי אֲנִי מִן הַחַרְצַנִּים\", וּ\"מִן הַזַּגִּים\", &lt;הזוגים&gt;\nוּ\"מִן הַתִּגְלַחַת\", וּ\"מִן הַטֻּמְאָה\", \nהֲרֵי זֶה נָזִיר, וְכָל דִּקְדּוּקֵי נְזִירוּת עָלָיו. &lt;עליו מנוקד עָלַי והו\"ו מחוקה&gt; \n\"הֲרֵי אנִי נָזִיר כְּשִׁמְשׁוֹן\", \"כְּבֶן מָנוֹחַ\", \n\"כְּבַעַל דְּלִילָה\", \"כְּמִי שֶׁעִקֵּר דַּלְתוֹת עַזָּה\", \n\"כְּמִי שֶׁנִּקְּרוּ פְלִשְׁתִּים אֶת עֵינָיו\", \nהֲרֵי זֶה נְזִיר שִׁמְשׁוֹן.  \nמַה בֵּין נְזִיר עוֹלָם לִנְזִיר שִׁמְשׁוֹן? \nנְזִיר עוֹלָם, \nהִכְבִּיד אֶת שְׂעָרוֹ, מֵקֵל בַּתַּעַר, \nמֵבִיא שָׁלוֹשׁ בְּהֵמוֹת. \nוְאִם נִטַּמָּא, אֵינוּ מֵבִיא קָרְבַּן טֻמְאָה.  \nנְזִיר שִׁמְשׁוֹן, \nהִכְבִּיד שְׂעָרוֹ, אֵינוּ מֵקֵל, \nוְאִם נִטַּמָּא, אֵינוּ מֵבִיא קָרְבַּן טֻמְאָה. \n",
            "<small>ג</small>\nסְתָם נְזִירוּת שְׁלוֹשִׁים יוֹם.  \nאָמַר: \n\"הֲרֵי אֲנִי נָזִיר אַחַת גְּדוֹלָה\", \n\"הֲרֵי אֲנִי נָזִיר אַחַת קְטַנָּה\", \nאֲפִלּוּ מִכָּן וְעַד סוֹף הָעוֹלָם, \nנָזִיר שְׁלוֹשִׁים יוֹם.  \n\"הֲרֵינִי יוֹם אֶחָד\", \n\"הֲרֵינִי נָזִיר שָׁעָה אַחַת\", \n\"הֲרֵינִי נָזִיר אַחַת וּמַחְצָה\", \nהֲרֵי זֶה נָזִיר שְׁתַּיִם.  \n\"הֲרֵי אֲנִי שְׁלוֹשִׁים יוֹם וְשָׁעָה אַחַת\", \nנָזִיר שְׁלוֹשִׁים וְאֶחָד יוֹם, \nשֶׁאֵין נוֹזְרִים שָׁעוֹת. \n",
            "<small>ד</small>\n\"הֲרֵי אֲנִי נָזִיר כִּשְׂעַר רֹאשִׁי\", \nוְ\"כַעֲפַר הָאָרֶץ\", וּ\"כְחוֹל הַיָּם\", \nהֲרֵי זֶה נְזִיר עוֹלָם, \nוּמְגַלֵּחַ אַחַת לִשְׁלוֹשִׁים יוֹם.  \nרְבִּי אוֹמֵר: \nאֵין זֶה מְגַלֵּחַ אַחַת לִשְׁלוֹשִׁים יוֹם.  \nוְאֵי זֶה הוּא שֶׁהוּא מְגַלֵּחַ אַחַת לִשְׁלוֹשִׁים יוֹם? \nהָאוֹמֵר: \n\"הֲרֵי עָלַי נְזִירוּת כִּשְׂעַר רֹאשִׁי\", \nוְ\"כַעֲפַר הָאָרֶץ\", וּ\"כְחוֹל הַיָּם\". \n",
            "<small>ה</small>\n\"הֲרֵינִי נָזִיר מְלֹא הַבַּיִת\", וּ\"מְלֹא הַקֻּפָּה\", &lt;הקוף&gt;\nבּוֹדְקִין אוֹתוֹ. \nאִם אָמַר \"אַחַת גְּדוֹלָה נָזַרְתִּי\", \nנָזִיר שְׁלוֹשִׁים יוֹם. \nוְאִם אָמַר \"סְתָם נָזַרְתִּי\", \nרוֹאִין אֶת הַקֻּפָּה כְּאִלּוּ הִיא מְלֵאָה חַרְדָּל, &lt;הקופא כילו&gt;\nוְנָזִיר כָּל יָמָיו. \n",
            "<small>ו</small>\n\"הֲרֵינִי נָזִיר מִכָּן וְעַד מְקוֹם פְּלוֹנִי\", \nאוֹמֵד כַּמָּה יָמִים מִכָּן וְעַד מְקוֹם פְּלוֹנִי. \nפָּחוּת מִשְּׁלשִׁים יוֹם, נָזִיר שְׁלוֹשִׁים יוֹם, \nוְאִם לָאו, נָזִיר כְּמִנְיַן הַיָּמִים. \n",
            "<small>ז</small>\n\"הֲרֵינִי נָזִיר כְּמִנְיַן יְמוֹת הַשָּׁנָה\", \nמוֹנֶה נְזִירוּת כְּמִנְיַן יְמוֹת הַשָּׁנָה.  \nאָמַר רְבִּי יְהוּדָה: \nמַעֲשֶׂה הָיָה, וְכֵיוָן שֶׁהִשְׁלִים, מֵת. \n\n\n\n"
        ],
        [
            "<small>א</small>\n\"הֲרֵינִי נָזִיר מִן הַגְּרוֹגְרוֹת וּמִן הַדְּבֵלָה\", \nבֵּית שַׁמַּי אוֹמְרִים: \nנָזִיר. \nוּבֵית הֶלֵּל אוֹמְרִים: \nאֵינוּ נָזִיר.  \nאָמַר רְבִּי יְהוּדָה: \nאַף כְּשֶׁאָמְרוּ בֵית שַׁמַּי, \nלֹא אָמְרוּ אֶלָּא בְאוֹמֵר: \nהֲרֵי הוּא עָלַי קָרְבָּן. \n",
            "<small>ב</small>\nאָמַר: \n\"אָמְרָה פָרָה זוֹ: \nהֲרֵינִי נְזִירָה אִם עוֹמֶדֶת אֲנִי\"; \n\"אָמַר הַדֶּלֶת הַזֶּה: \nהֲרֵי אֲנִי נָזִיר אִם נִפְתָּח אָנִי\", \nבֵּית שַׁמַּי אוֹמְרִים: \nנָזִיר. \nוּבֵית הֶלֵּל אוֹמְרִים: \nאֵינוּ נָזִיר.  \nאָמַר רְבִּי יְהוּדָה: \nאַף כְּשֶׁאָמְרוּ בֵית שַׁמַּי, \nלֹא אָמְרוּ אֶלָּא כְּאוֹמֵר: \n\"הֲרֵי פָרָה זוֹ קָרְבָּן אִם עוֹמֶדֶת הִיא\". \n",
            "<small>ג</small>\nמָזְגוּ לוֹ אֶת הַכּוֹס, אָמַר: \n\"הֲרֵינִי נָזִיר מִמֶּנּוּ\", \nהֲרֵי זֶה נָזִיר.  \nמַעֲשֶׂה בְאִשָּׁה אַחַת שֶׁהָיְתָה שִׁכֹּרֶת, \nוּמָזְגוּ לָהּ אֶת הַכּוֹס, וְאָמְרָה: \n\"הֲרֵינִי נְזִירָה מִמֶּנּוּ\". \nאָמְרוּ חֲכָמִים: \nלֹא נִתְכַּוְּנָה זוֹ אֶלָּא בְלוֹמַר: \n\"הֲרֵי הוּא עָלַי קָרְבָּן\". \n",
            "<small>ד</small>\n\"הֲרֵינִי נָזִיר עַל מְנָת שֶׁאֱהֵא שׁוֹתֶה בַיַּיִן וּמִטַּמֵּא לַמֵּתִים\", \nהֲרֵי זֶה נָזִיר, וְאָסוּר בְּכֻלָּם.  \n\"יוֹדֵעַ אֲנִי שֶׁיֵּשׁ נְזִירִים, \nאֲבָל אֵינִי יוֹדֵעַ שֶׁהַנָּזִיר אָסוּר בַּיַּיִן\", \nהֲרֵי זֶה אָסוּר. \nוּרְבִּי שִׁמְעוֹן מַתִּיר.  \n\"יוֹדֵעַ אֲנִי שֶׁהַנָּזִיר אָסוּר בַּיַּיִן, \nאֲבָל סָבוּר הָיִיתִי שֶׁחֲכָמִים מַתִּירִין לִי, \nמִפְּנֵי שֶׁאֵינִי יָכוֹל לִחְיוֹת אֶלָּא בַיַּיִן\", \n\"מִפְּנֵי שֶׁאֲנִי קוֹבֵר אֶת הַמֵּתִים\", \nהֲרֵי זֶה מֻתָּר. \nוּרְבִּי שִׁמְעוֹן אוֹסֵר. \n",
            "<small>ה</small>\n\"הֲרֵינִי נָזִיר, וְעָלַי לְגַלֵּחַ נָזִיר\", \nוְשָׁמַע חֲבֵרוֹ, וְאָמַר: \n\"וַאֲנִי, וְעָלַי לְגַלֵּחַ נָזִיר\". \nאִם הָיוּ פִקְחִין, מְגַלְּחִין זֶה אֶת זֶה; \nוְאִם לָאו, מְגַלְּחִין נְזִירִים אֲחֵרִים. \n",
            "<small>ו</small>\n\"הֲרֵי עָלַי לְגַלֵּחַ חֲצִי נָזִיר\", \nוְשָׁמַע חֲבֵרוֹ, וְאָמַר: \n\"וַאֲנִי, וְעָלַי לְגַלֵּחַ חֲצִי נָזִיר\", \nזֶה מְגַלֵּחַ נָזִיר שָׁלֵם, וְזֶה מְגַלֵּחַ נָזִיר שָׁלֵם.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nזֶה מְגַלֵּחַ חֲצִי נָזִיר, וְזֶה מְגַלֵּחַ חֲצִי נָזִיר. \n",
            "<small>ז</small>\n\"הֲרֵינִי נָזִיר כְּשֶׁיְּהֵא לִי בֵן\". \nנוֹלַד לוֹ בֵן, הֲרֵי זֶה נָזִיר.  \nבַּת, טוֹמְטוֹם וְאַנְדְּרוֹגִינָס, אֵינוּ נָזִיר.  \nאִם אָמַר: \n\"כְּשֶׁאֶרְאֶה לִי וֶלֶד\", \nאֲפִלּוּ נוֹלַד לוֹ בַת וְטוֹמְטוֹם וְאַנְדְּרוֹגִינָס, \nהֲרֵי זֶה נָזִיר. \n",
            "<small>ח</small>\nהִפִּילָה אִשְׁתּוֹ, אֵינוּ נָזִיר. \nרְבִּי שִׁמְעוֹן אוֹמֵר: \nיֹאמַר: \n\"אִם הָיָה בֶן קַיָּמָא, הֲרֵינִי נְזִיר חוֹבָה, &lt;חובא&gt;\nוְאִם לָאו, הֲרֵינִי נְזִיר נְדָבָה\".  \nחָזְרָה וְיָלְדָה, הֲרֵי זֶה נָזִיר. \nרְבִּי שִׁמְעוֹן אוֹמֵר: \nיֹאמַר: \n\"אִם הָרִאשׁוֹן הָיָה בֶן קַיָּמָא, \nהָרִאשׁוֹנָה חוֹבָה, וְזוֹ נְדָבָה, \nוְאִם לָאו, הָרִאשׁוֹנָה נְדָבָה, וְזוֹ חוֹבָה\". \n",
            "<small>ט</small>\n\"הֲרֵינִי נָזִיר וְנָזִיר כְּשֶׁיְּהֵא לִי בֵן\", \nהִתְחִיל מוֹנֶה אֶת שֶׁלּוֹ, וְאַחַר כָּךְ נוֹלַד לוֹ בֵּן, \nמַשְׁלִים אֶת שֶׁלּוֹ, וְאַחַר כָּךְ מוֹנֶה אֶת שֶׁלִּבְנוֹ.  \n\"הֲרֵינִי נָזִיר כְּשֶׁיְּהֵא לִי בֵן, וְנָזִיר\". \nהִתְחִיל מוֹנֶה אֶת שֶׁלּוֹ, וְאַחַר כָּךְ נוֹלַד לוֹ בֵן, \nמַנִּיחַ אֶת שֶׁלּוֹ, וּמוֹנֶה אֶת שֶׁלִּבְנוֹ, \nוְאַחַר כָּךְ מַשְׁלִים אֶת שֶׁלּוֹ. \n",
            "<small>י</small>\n\"הֲרֵינִי נָזִיר כְּשֶׁיְּהֵא לִי בֵן, וְנָזִיר מֵאָה יוֹם\", \nנוֹלַד לוֹ בֵן עַד שִׁבְעִים, לֹא הִפְסִיד כְּלוּם; \nלְאַחַר שִׁבְעִים, סוֹתֵר שִׁבְעִים, \nשֶׁאֵין תִּגְלַחַת פָּחוּת משְּׁלוֹשִׁים יוֹם. \n\n\n\n"
        ],
        [
            "<small>א</small>\nמִי שֶׁאָמַר \"הֲרֵינִי נָזִיר\", \nמְגַלֵּחַ יוֹם שְׁלוֹשִׁים וְאֶחָד.  \nוְאִם גִּלַּח יוֹם שְׁלוֹשִׁים, יָצָא.  \n\"הֲרֵינִי נָזִיר שְׁלוֹשִׁים יוֹם\", \nוְאִם גִּלַּח יוֹם שְׁלוֹשִׁים, לֹא יָצָא. \n",
            "<small>ב</small>\nמִי שֶׁנָּזַר שְׁתֵּי נְזִירִיּוֹת, \nמְגַלֵּחַ אֶת הָרִאשׁוֹנָה יוֹם שְׁלוֹשִׁים וְאֶחָד, \nוְאֶת הַשְּׁנִיָּה יוֹם שִׁשִּׁים וְאֶחָד.  \nאִם גִּלַּח אֶת הָרִאשׁוֹנָה יוֹם שְׁלוֹשִׁים, \nמְגַלֵּחַ אֶת הַשְּׁנִיָּה יוֹם שִׁשִּׁים. \nוְאִם גִּלַּח יוֹם שִׁשִּׁים חָסֵר אֶחָד, יָצָא.  \nזוֹ עֵדוּת הֵעִיד רְבִּי פַּפְּיַס \nעַל מִי שֶׁנָּזַר שְׁתֵּי נְזִירִיּוֹת: \nשֶׁאִם גִּלַּח אֶת הָרִאשׁוֹנָה יוֹם שְׁלוֹשִׁים, \nמְגַלֵּחַ אֶת הַשְּׁנִיָּה יוֹם שִׁשִּׁים, \nוְאִם גִּלַּח יוֹם שִׁשִּׁים חָסֵר אֶחָד, יָצָא, \nשֶׁיּוֹם שְׁלוֹשִׁים עוֹלֶה לוֹ מִן הַמִּנְיָן. \n",
            "<small>ג</small>\nמִי שֶׁאָמַר \"הֲרֵינִי נָזִיר\", \nנִטַּמָּא יוֹם שְׁלוֹשִׁים, \nסָתַר אֶת הַכֹּל.  \nוּרְבִּי אֱלִיעֶזֶר אוֹמֵר: \nלֹא סָתַר אֶלָּא שִׁבְעָה.  \n\"הֲרֵינִי נָזִיר שְׁלוֹשִׁים יוֹם\", \nנִטַּמָּא יוֹם שְׁלוֹשִׁים, \nסָתַר אֶת הַכֹּל.  \n",
            "<small>ד</small>\n\"הֲרֵינִי נָזִיר מֵאָה יוֹם\", \nנִטַּמָּא יוֹם מֵאָה, \nסָתַר אֶת הַכֹּל.  \nוּרְבִּי אֱלִיעֶזֶר אוֹמֵר: \nלֹא סָתַר אֶלָּא שְׁלוֹשִׁים.  \nנִטַּמָּא יוֹם מֵאָה וְאֶחָד, \nסָתַר שְׁלוֹשִׁים.  \nרְבִּי אֱלִיעֶזֶר אוֹמֵר: \nלֹא סָתַר אֶלָּא שִׁבְעָה. \n",
            "<small>ה</small>\nמִי שֶׁנָּזַר וְהוּא בֵין הַקְּבָרוֹת, \nאֲפִלּוּ הוּא שָׁם שְׁלוֹשִׁים יוֹם, \nאֵין עוֹלִין לוֹ מִן הַמִּנְיָן, \nוְאֵינוּ מֵבִיא קָרְבַּן טֻמְאָה.  \nיָצָא וְנִכְנַס, עוֹלִין לוֹ מִן הַמִּנְיָן, \nוּמֵבִיא קָרְבַּן טֻמְאָה.  \nרְבִּי אֱלִיעֶזֶר אוֹמֵר: \nלֹא בוֹ בַיּוֹם, שֶׁנֶּאֱמַר: (במדבר ו,יב) \n\"וְהַיָּמִים הָרִאשֹׁנִים יִפְּלוּ\", \nעַד שֶׁיְּהוּ לוֹ יָמִים רִאשׁוֹנִים. \n",
            "<small>ו</small>\nמִי שֶׁנָּזַר נְזִירוּת מְרֻבָּה, \nהִשְׁלִים אֶת נְזִירוּתוֹ, וְאַחַר כָּךְ בָּא לָאָרֶץ, \nבֵּית שַׁמַּי אוֹמְרִים: \nנָזִיר שְׁלוֹשִׁים יוֹם. \nוּבֵית הֶלֵּל אוֹמְרִים: \nנָזִיר כַּתְּחִלָּה.  \nמַעֲשֶׂה בְהֵילְנֵי הַמַּלְכָּה, \nשֶׁהָלַךְ בְּנָהּ לַמִּלְחָמָה, וְאָמְרָה: \n\"אִם יָבֹא בְנִי מִן הַמִּלְחָמָה בְשָׁלוֹם, \nאֱהֵא נְזִירָה שֶׁבַע שָׁנִים\". &lt;אֱהִא&gt;\nוּבָא בְנָהּ מִן הַמִּלְחָמָה, \nוְהָיְתָה נְזִירָה שֶׁבַע שָׁנִים.  \nוּבְסוֹף שֶׁבַע שָׁנִים עָלַת לָאָרֶץ, \nוְהוֹרוּהָ בֵית הֶלֵּל, \nשֶׁתְּהֵא נְזִירָה עוֹד שֶׁבַע שָׁנִים אֲחֵרוֹת.  \nוּבְסוֹף שֶׁבַע שָׁנִים אֲחֵרוֹת נִטַּמַּאת. \nנִמְצֵאת נְזִירָה עֶשְׂרִים וְאַחַת שָׁנָה.  \nאָמַר רְבִּי יְהוּדָה: \nלֹא הָיְתָה נְזִירָה אֶלָּא אַרְבַּע עֶשְׂרֵה. &lt;עשרי&gt;\n",
            "<small>ז</small>\nמִי שֶׁהָיוּ שְׁתֵּי כִתֵּי עֵדִים מְעִידוֹת אוֹתוֹ, \nאֵלּוּ מְעִידִים שֶׁנָּזַר שְׁתַּיִם, \nוְאֵלּוּ מְעִידִים שֶׁנָּזַר חָמֵשׁ, \nבֵּית שַׁמַּי אוֹמְרִים: \nנֶחְלְקָה הָעֵדוּת, אֵין כָּן נְזִירוּת.  \nוּבֵית הֶלֵּל אוֹמְרִים: \nיֵשׁ בִּכְלַל חָמֵשׁ שְׁתַּיִם; \nשֶׁיְּהֵא נָזִיר שְׁתַּיִם. \n\n\n\n"
        ],
        [
            "<small>א</small>\nמִי שֶׁאָמַר \"הֲרֵינִי נָזִיר\", \nוְשָׁמַע חֲבֵרוֹ, וְאָמַר: \n\"אֲנִי\", \"וַאֲנִי\", \nכֻּלָּם נְזִירִים.  \nהֻתַּר הָרִאשׁוֹן, הֻתָּרוּ כֻלָּם; \nהֻתַּר הָאַחֲרוֹן, הָאַחֲרוֹן מֻתָּר, וְכֻלָּם אֲסוּרִין.  \n\"הֲרֵינִי נָזִיר\", \nוְשָׁמַע חֲבֵרוֹ, וְאָמַר: \n\"פִּי כְפִיו, וּשְׂעָרִי כִשְׂעָרוֹ\", &lt;וסערו כסערו&gt;\nהֲרֵי זֶה נָזִיר.  \n\"הֲרֵינִי נָזִיר\", \nוְשָׁמְעָה אִשְׁתּוֹ, וְאָמְרָה \"וַאֲנִי\", \nמֵפֵר אֶת שֶׁלָּהּ וְשֶׁלּוֹ קַיָּם.  \n\"הֲרֵינִי נְזִירָה\", \nוְשָׁמַע בַּעְלָהּ, וְאָמַר \"וַאֲנִי\", \nאֵינוּ יָכוֹל לְהָפֵר. \n",
            "<small>ב</small>\n\"הֲרֵינִי נָזִיר, וְאַתְּ\", \nוְאָמְרָה \"אָמֵן\", \nמֵפֵר אֶת שֶׁלָּהּ, וְשֶׁלּוֹ בָּטֵל.  \n\"הֲרֵינִי נְזִירָה, וְאַתְּ\", \nוְאָמַר \"אָמֵן\", &lt;וְאָמְרָה&gt;\nאֵינוּ יָכוֹל לְהָפֵר. \n",
            "<small>ג</small>\nהָאִשָּׁה שֶׁנָּדְרָה בַנָּזִיר, \nהָיְתָה שׁוֹתָה בַיַּיִן, וּמִטַּמָּא לַמֵּתִים, \nהֲרֵי זוֹ סוֹפֶגֶת אֶת הָאַרְבָּעִים.  \nהֵפֵר לָהּ בַּעְלָהּ, \nוְהִיא לֹא יָדְעָה שֶׁהֵפֵר לָהּ בַּעְלָהּ, \nהָיְתָה שׁוֹתָה בַיַּיִן וּמִטַּמָּא לַמֵּתִים, \nאֵינָה סוֹפֶגֶת אֶת הָאַרְבָּעִים. \nרְבִּי יְהוּדָה אוֹמֵר: \nאִם אֵינָה סוֹפֶגֶת אֶת הָאַרְבָּעִים, \nתִּסְפֹּג מַכּוֹת מַרְדּוּת. \n",
            "<small>ד</small> \nהָאִשָּׁה שֶׁנָּדְרָה בַנָּזִיר, \nהִפְרִישָׁה אֶת בְּהֶמְתָּהּ, \nוְאַחַר כָּךְ הֵפֵר לָהּ בַּעְלָהּ, \nאִם מִשֶּׁלּוֹ הָיְתָה בְהֵמָה, \nתֵּצֵא וְתִרְעֶה בָעֵדֶר.  \nוְאִם מִשֶּׁלָּהּ הָיְתָה הַבְּהֵמָה, \nהַחַטָּאת תָּמוּת, וְהָעוֹלָה תִקָּרֵב עוֹלָה, \nוּשְׁלָמִים יִקָּרְבוּ שְׁלָמִים, \nוְנֶאֱכָלִים לְיוֹם אֶחָד וְאֵינָן טְעוּנִין לֶחֶם.  \nהָיוּ לָהּ מָעוֹת סְתוּמִים, יִפְּלוּ לִנְדָבָה; &lt;לו&gt;\nמָעוֹת מְפרָשִׁים, \nדְּמֵי חַטָּאת, \nיֵלְכוּ לְיַם הַמֶּלַח, לֹא נֶהְנִים וְלֹא מוֹעֲלִין; \nדְּמֵי עוֹלָה, \nיָבוֹאוּ עוֹלָה, וּמוֹעֲלִין בָּהֶם; \nדְּמֵי שְׁלָמִים, \nיָבוֹאוּ שְׁלָמִים, וְנֶאֱכָלִין לְיוֹם אֶחָד וְאֵינָן טְעוּנִין לֶחֶם. \n",
            "<small>ה</small>\nנִזְרַק עָלֶיהָ אֶחָד מִן הַדָּמִים, \nאֵינוּ יָכוֹל לְהָפֵר.  \nרְבִּי עֲקִיבָה אוֹמֵר: \nאֲפִלּוּ נִשְׁחָטָה עָלֶיהָ אַחַת מִכָּל הַבְּהֵמוֹת, \nאֵינוּ יָכוֹל לְהָפֵר.  \nבַּמֵּי דְבָרִים אֲמוּרִים? \nבְּתִגְלַחַת הַטַּהֲרָה; \nאֲבָל בְּתִגְלַחַת הַטֻּמְאָה, יָפֵר, \nשֶׁהוּא יָכוֹל לוֹמַר: \n\"אֵי אֶפְשִׁי אִשָּׁה מְנֻוֶּלֶת\".  \nרְבִּי אוֹמֵר: \nאַף בְּתִגְלַחַת הַטַּהֲרָה, יָפֵר, \nשֶׁהוּא יָכוֹל לוֹמַר: \n\"אֵי אֶפְשִׁי אִשָּׁה מְגֻלַּחַת\". \n",
            "[<small>ו</small>] \nהָאִישׁ מַדִּיר אֶת בְּנוֹ בַנָּזִיר, \nוְאֵין הָאִשָּׁה מַדֶּרֶת אֶת בְּנָהּ בַּנָּזִיר.  \nכֵּיצַד? \nגִּלַּח אוֹ שֶׁגִּלְּחוּהוּ קְרוֹבִים, \nמֵחָה אוֹ שֶׁמֵּחוּהוּ קְרוֹבִים, \nהָיְתָה לוֹ בְהֵמָה מֻפְרֶשֶׁת, \nהַחַטָּאת תָּמוּת, \nוְהָעוֹלָה תִקָּרֵב עוֹלָה, \nוּשְׁלָמִים יִקָּרְבוּ שְׁלָמִים, \nוְנֶאֱכָלִים לְיוֹם אֶחָד וְאֵינָן טְעוּנִין לֶחֶם.  \nהָיוּ לוֹ מָעוֹת סְתוּמִים, \nיִפְּלוּ לִנְדָבָה; \nמָעוֹת מְפֹרָשִׁים, \nדְּמֵי חַטָּאת, \nיֵלְכוּ לְיַם הַמֶּלַח, לֹא נֶהְנִין וְלֹא מוֹעֲלִין; \nדְּמֵי עוֹלָה, \nיָבוֹאוּ עוֹלָה, וּמוֹעֲלִין בָּהֶן; \nדְּמֵי שְׁלָמִים, \nיָבוֹא שְׁלָמִין, וְנֶאֱכָלִין לְיוֹם אֶחָד, וְאֵינָן טְעוּנִין לֶחֶם. \n",
            "<small>ז</small>\nהָאִישׁ מְגַלֵּחַ עַל נְזִירוּת אָבִיו, \nוְאֵין הָאִשָּׁה מְגַלַּחַת עַל נְזִירוּת אָבִיהָ.  \nכֵּיצַד? \nמִי שֶׁהָיָה אָבִיו נָזִיר, \nוְהִפְרִישׁ מָעוֹת סְתוּמִים לִנְזִירוּתוֹ וּמֵת, \nאָמַר: \n\"הֲרֵינִי נָזִיר עַל מְנָת שֶׁאֲגַלַּח עַל מְעוֹת אַבָּא\", \nאָמַר רְבִּי יוֹסֵה: \nהֲרֵי אֵלּוּ יִפְּלוּ לִנְדָבָה, \nאֵין זֶה מְגַלֵּחַ עַל נְזִירוּת אָבִיו.  \nוְאֵי זֶה הוּא שֶׁהוּא מְגַלֵּחַ עַל נְזִירוּת אָבִיו? \nמִי שֶׁהָיָה הוּא וְאָבִיו נְזִירִים, \nוְהִפְרִישׁ אָבִיו מָעוֹת סְתוּמִים לִנְזִירוּתוֹ וּמֵת, \nזֶהוּ שֶׁהוּא מְגַלֵּחַ עַל נְזִירוּת אָבִיו. \n\n\n\n"
        ],
        [
            "<small>א</small>\nבֵּית שַׁמַּי אוֹמְרִים: \nהֶקְדֵּשׁ טָעִיּוֹת, הֶקְדֵּשׁ. \nוּבֵית הֶלֵּל אוֹמְרִים: \nאֵינוּ הֶקְדֵּשׁ.  \nכֵּיצַד? \nאָמַר: \n\"שׁוֹר שָׁחוֹר שֶׁיֵּצֵא מִבֵּיתִי רִאשׁוֹן הֲרֵי הוּא הֶקְדֵּשׁ\", \nוְיָצָא לָבָן, \nבֵּית שַׁמַּי אוֹמְרִים: \nהֶקְדֵּשׁ; \nוּבֵית הֶלֵּל אוֹמְרִים: \nאֵינוּ הֶקְדֵּשׁ. \n",
            "<small>ב</small>\n\"דִּינַר זָהָב שֶׁיַּעֲלֶה בְיָדִי רִאשׁוֹן, הֲרֵי הוּא הֶקְדֵּשׁ\", \nוְעָלָה שֶׁלַּכֶּסֶף, \nבֵּית שַׁמַּי אוֹמְרִים: \nהֶקְדֵּשׁ. \nוּבֵית הֶלֵּל אוֹמְרִים: \nאֵינוּ הֶקְדֵּשׁ.  \n\n<small>ג</small> \n\"חָבִית שֶׁלַּיַּיִן שֶׁתַּעֲלֶה בְיָדִי רִאשׁוֹנָה, \nהֲרֵי הִיא הֶקְדֵּשׁ\", &lt;הוּא&gt;\nוְעָלַת שֶׁלַּשֶּׁמֶן, \nבֵּית שַׁמַּי אוֹמְרִים: \nהֶקְדֵּשׁ. \nוּבֵית הֶלֵּל אוֹמְרִים: \nאֵינוּ הֶקְדֵּשׁ. \n",
            "<small>ד</small>\nמִי שֶׁנָּדַר בַּנָּזִיר וְנִשְׁאַל לַחֲכָמִים וְאָסָרוּ, &lt;וַאֲסָרוּ&gt;\nמוֹנֶה מִשָּׁעָה שֶׁנָּדַר.  \nנִשְׁאַל לַחֲכָמִים וְהִתִּירוּ, \nהָיְתָה לּוֹ בְהֵמָה מֻפְרֶשֶׁת, \nתֵּצֵא וְתִרְעֶה בָעֵדֶר.  \nאָמְרוּ בֵית הֶלֵּל לְבֵית שַׁמַּי: \nאֵין אַתֶּם מוֹדִין בָּזֶה שֶׁהוּא הֶקְדֵּשׁ טָעוּת, \nשֶׁתֵּצֵא וְתִרְעֶה בָעֵדֶר? \nאָמְרוּ לָהֶן בֵּית שַׁמַּי: \nאֵין אַתֶּם מוֹדִין בְּמִי שֶׁטָּעָה, \nוְקָרָא לַתְּשִׁיעִי, עֲשִׂירִי, \nוְלַעֲשִׂירִי, תְּשִׁיעִי, \nוּלְאֶחָד עָשָׂר, עֲשִׂירִי, \nשֶׁהוּא מְקֻדָּשׁ? \nאָמְרוּ לָהֶן בֵּית הֶלֵּל: \nלֹא הַשֵּׁבֶט קִדְּשׁוֹ, \nמָה אִלּוּ טָעָה וְהִנִּיחַ אֶת הַשֵּׁבֶט \nעַל הַשְּׁמִינִי אוֹ עַל שְׁנֵים עָשָׂר, \nשֶׁמֵּא עָשָׂה כְלוּם? \nאֶלָּא כָתוּב שֶׁקִּדֵּשׁ אֶת הָעֲשִׂירִי, \nהוּא קִדֵּשׁ אֶת הַתְּשִׁיעִי וְאֶת אֶחָד עָשָׂר. \n",
            "<small>ה</small>\nמִי שֶׁנָּדַר בַּנָּזִיר, \nוְהָלַךְ לְהָבִיא אֶת בְּהֶמְתּוֹ וּמְצָאָהּ שֶׁנִּגְנָבָה, \nאִם עַד שֶׁלֹּא נִגְנְבָה הַבְּהֵמָה נָדַר, \nהֲרֵי זֶה נָזִיר, \nאִם מִשֶּׁנִּגְנְבָה הַבְּהֵמָה נָדַר, \nאֵינוּ נָזִיר.  \nזוֹ טָעוּת טָעָה נַחוּם אִיש הַמָּדִי: \nכְּשֶׁעָלוּ נְזִירִין מִן הַגּוֹלָה וּמָצְאוּ בֵית הַמִּקְדָּשׁ חָרֵב, \nאָמַר לָהֶן נַחוּם אִיש הַמָּדִי: \n\"אִלּוּ הֱיִיתֶם יוֹדְעִים שֶׁבֵּית הַמִּקְדָּשׁ עָתִיד לֵחָרֵב, \nנְזִירִים הֱיִיתֶם?\" \nאָמְרוּ לוֹ \"לָאו!\" \nוְהִתִּירָן נַחוּם אִיש הַמָּדִי.  \nוּכְשֶׁבָּא דָבָר אֵצֶל חֲכָמִים, אָמְרוּ: \nכָּל שֶׁנָּזַר עַד שֶׁלֹּא חָרַב בֵּית הַמִּקְדָּשׁ, נָזִיר, \nמִשֶּׁחָרַב בֵּית הַמִּקְדָּשׁ, אֵינוּ נָזִיר. &lt;מֵשֶׁחָרַב&gt;\n",
            "<small>ו</small>\nהָיוּ מַהְלְכִין בַּדֶּרֶךְ וְאֶחָד בָּא כְנֶגְדָּן, \nאָמַר אֶחָד מֵהֶן: \n\"הֲרֵינִי נָזִיר שֶׁזֶּה אִיש פְּלוֹנִי!\" \nוְאֶחָד אָמַר: \n\"הֲרֵינִי נָזִיר שֶׁאֵינוּ הוּא!\" \n\"הֲרֵינִי נָזִיר שֶׁאֶחָד מִכֶּם נָזִיר!\" \n\"שֶׁאֵין אֶחָד מִכֶּם נָזִיר\", \n\"שֶׁשְּׁנֵיכֶם נְזִירִים\", \n\"שֶׁכֻּלְּכֶם נְזִירִים\", \nבֵּית שַׁמַּי אוֹמְרִים: \nכֻּלָּם נְזִירִים.  \nוּבֵית הֶלֵּל אוֹמְרִים: \nאֵינוּ נָזִיר אֶלָּא מִי שֶׁלֹּא נִתְקַיְּמוּ דְבָרָיו.  \nוּרְבִּי טַרְפוֹן אוֹמֵר: \nאֵין אֶחָד מֵהֶן נָזִיר. \n",
            "<small>ו</small>\nהִרְתִּיעַ לְאַחֲרָיו, אֵינוּ נָזִיר.  \nרְבִּי שִׁמְעוֹן אוֹמֵר: \nיוֹמַר: \n\"אִם הָיָה כִדְבָרַי, הֲרֵינִי נְזִיר חוֹבָה, \nוְאִם לָאו, הֲרֵינִי נְזִיר נְדָבָה.\" \n",
            "רָאָה אֶת הַכּוֹי וְאָמַר: \n\"הֲרֵינִי נָזִיר שֶׁזֶּה חַיָּה\", \n\"הֲרֵינִי נָזִיר שֶׁאֵין זֶה חַיָּה\", \n\"הֲרֵינִי נָזִיר שֶׁזֶּה בְהֵמָה\", \n\"הֲרֵינִי נָזִיר שֶׁאֵין זֶה בְהֵמָה\", \n\"הֲרֵינִי נָזִיר שֶׁזֶּה חַיָּה וּבְהֵמָה\", \n\"הֲרֵינִי נָזִיר שֶׁאֵין זֶה לֹא חַיָּה וְלֹא בְהֵמָה\", \n\"הֲרֵינִי נָזִיר שֶׁאֶחָד מִכֶּם נָזִיר\", \n\"שֶׁאֵין אֶחָד מִכֶּם נָזִיר\", \n\"שֶׁכֻּלְּכֶם נְזִירִים\", \n\"שֶׁשְּׁנֵיכֶם נְזִירִים\", \nהֲרֵי כֻלָּם נְזִירִים. \n\n\n\n"
        ],
        [
            "<small>א</small>\nשְׁלֹשָׁה מִינִים אֲסוּרִים בַּנָּזִיר: \nהַטֻּמְאָה, וְהַתִּגְלַחַת, וְהַיּוֹצֵא מִן הַגֶּפֶן.  \n[וְהַיּוֹצֵא מִן הַגֶּפֶן] מִצְטָרְפִין זֶה עִם זֶה.  \nאֵינוּ חַיָּב עַד שֶׁיֹּאכַל מִן הָעֲנָבִים כַּזַּיִת. \nמִשְׁנָה הָרִאשׁוֹנָה: \nעַד שֶׁיִּשְׁתֶּה רְבִיעִית יַיִן. \nרְבִּי עֲקִיבָה אוֹמֵר: \nאֲפִלּוּ שָׁרָה פִתּוֹ בַיַּיִן, \nוְיֶשׁ בָּהּ כְּדֵי לְצָרֵף כַּזַּיִת, \nחַיָּב. \n",
            "<small>ב</small>\nוְחַיָּב עַל הַיַּיִן בִּפְנֵי עַצְמוֹ, \nוְעַל הָעֲנָבִים בִּפְנֵי עַצְמָן, \nוְעַל הַחַרְצַנִּים בִּפְנֵי עַצְמָן, \nוְעַל הַזַּגִּים בִּפְנֵי עַצְמָן.  &lt;הזוגים&gt;\nרְבִּי אֶלְעָזָר בֶּן עֲזַרְיָה אוֹמֵר: \nאֵינוּ חַיָּב, \nעַד שֶׁיֹּאכַל שְׁנֵי חַרְצַנִּין וְזַגָּן. &lt;וזוגן&gt; \nאֵילוּ הֵן הַחַרְצַנִּים וְאֵילוּ הֵן הַזַּגִּים? &lt;אֵילּוּ; הזוגים&gt;\nהַחַרְצַנִּים, אֵלּוּ הֵן הַחִיצוֹנִים, \nוְהַזַּגִּים, אֵלּוּ הֵן הַפְּנִימִיִּים. &lt;והזוגים&gt; \nדִּבְרֵי רְבִּי יוּדָה.  \nרְבִּי יוֹסֵה אוֹמֵר: \nשֶׁלֹּא תִטְעֶה כַזּוֹג שֶׁלִּבְהֵמָה, \nהַחִיצוֹן זוֹג וְהַפְּנִימִי עִנְבֵל. &lt;ענבול&gt;\n",
            "<small>ג</small>\nסְתָם נְזִירוּת שְׁלוֹשִׁים יוֹם.  \nגִּלַּח אוֹ שֶׁגִּלְּחוּהוּ לֶסְטִים, \nסוֹתֵר שְׁלוֹשִׁים יוֹם.  \nנָזִיר שֶׁגִּלַּח בֵּין בַּזּוֹג בֵּין בַּתַּעַר, \nאוֹ שֶׁסִּפְסֵף כָּל שֶׁהוּא, \nחַיָּב.  \nנָזִיר חוֹפֵף וּמְפַסְפֵּס, \nאֲבָל לֹא סוֹרֵק.  \nרְבִּי יִשְׁמָעֵאל אוֹמֵר: \nלֹא יָחוּף בָּאֲדָמָה, \nמִפְּנֵי שֶׁהִיא מַשֶּׁרֶת אֶת הַשֵּׂעָר. \n",
            "<small>ד</small>\nנָזִיר שֶׁהָיָה שׁוֹתֶה בַיַּיִן כָּל הַיּוֹם, \nאֵינוּ חַיָּב אֶלָּא אַחַת; \nאָמְרוּ לוֹ: \n\"אַל תִּשְׁתֶּה\", \"אַל תִּשְׁתֶּה!\" \nוְהוּא שׁוֹתֶה, \nחַיָּב עַל כָּל אַחַת וְאַחַת.  \n\n<small>ה</small>\nהָיָה מִטַּמֵּא לַמֵּתִים כָּל הַיּוֹם, \nאֵינוּ חַיָּב אֶלָּא אַחַת. \nאָמְרוּ לוֹ: \n\"אַל תִּטַּמֵּא\", אַל תִּטַּמֵּא!\" \nוְהוּא מִטַּמֵּא, \nחַיָּב עַל כָּל אַחַת וְאַחַת. \n\n<small>ו</small>\nהָיָה מְגַלֵּחַ כָּל הַיּוֹם, \nאֵינוּ חַיָּב אֶלָּא אַחַת. \nאָמְרוּ לוֹ: \n\"אַל תְּגַלַּח\", \"אַל תְּגַלַּח!\" \nוְהוּא מְגַלֵּחַ, \nחַיָּב עַל כָּל אַחַת וְאַחַת.  \n",
            "<small>ז</small>\nשְׁלֹשָׁה מִינִים אֲסוּרִים בַּנָּזִיר: \nהַטֻּמְאָה וְהַתִּגְלַחַת וְהַיּוֹצֵא מִן הַגֶּפֶן.  \nחֹמֶר בַּטֻּמְאָה וּבַתִּגְלַחַת מִבַּיּוֹצֵא מִן הַגֶּפֶן, \nשֶׁהַטֻּמְאָה וְהַתִּגְלַחַת סוֹתְרִים, \nוְהַיּוֹצֵא מִן הַגֶּפֶן אֵינוּ סוֹתֵר.  \nחֹמֶר בַּיּוֹצֵא מִן הַגֶּפֶן מִבַּטֻּמְאָה וּבַתִּגְלַחַת: \nשֶׁהַיּוֹצֵא מִן הַגֶּפֶן לֹא הֻתַּר מִכְּלָלוֹ, &lt;שֶׁהַיּוֹצֵא מִן הַגֶּפֶ שֶׁלֹּא הוֹתַּר בִּכְלַל הַיּוֹצֵא מִן הַגֶּפֶן הטומאה והתגלחת הוּתָּרו&gt;\nוְהַטֻּמְאָה וְהַתִּגְלַחַת הֻתְּרוּ מִכְּלָלָן \nבְּתִגְלַחַת מִצְוָה וּבְמֵת מִצְוָה.  \nחֹמֶר בַּטֻּמְאָה מִבַּתִּגְלַחַת, \nשֶׁהַטֻּמְאָה סוֹתֶרֶת אֶת הַכֹּל, \nוְחַיָּבִין עָלֶיהָ קָרְבָּן, \nוְתִגְלַחַת אֵינָה סוֹתֶרֶת אֶלָּא עַד שְׁלוֹשִׁים יוֹם, \nוְאֵין חַיָּבִין עָלֶיהָ קָרְבָּן. \n",
            "<small>ח</small>\nתִּגְלַחַת הַטֻּמְאָה כֵיצַד? \nהָיָה מַזֶּה בַשְּׁלִישִׁי וּבַשְּׁבִיעִי, \nוּמְגַלֵּחַ בַּשְּׁבִיעִי, \nוּמֵבִיא קָרְבְּנוֹתָיו בַּשְּׁמִינִי.  \nאִם גִּלַּח בַּשְּׁמִינִי, מֵבִיא קָרְבְּנוֹתָיו בּוֹ בַיּוֹם.  \nדִּבְרֵי רְבִּי עֲקִיבָה.  \nאָמַר לוֹ רְבִּי טַרְפוֹן: \nמַה בֵּין זֶה לִמְצֹרָע? \nאָמַר לוֹ: \nשֶׁזֶּה טַהֲרָתוֹ תְלוּיָה בְיָמָיו, \nוּמְצֹרָע טַהֲרָתוֹ תְלוּיָה בְתִגְלַחְתּוֹ, \nוְאֵינוּ מֵבִיא אֶת קָרְבְּנוֹתָיו \nאֶלָּא אִם כֵּן הָיָה מְעֹרַב שֶׁמֶשׁ. &lt;השמש&gt;\n",
            "<small>ט</small>\nתִּגְלַחַת הַטַּהֲרָה כֵיצַד? \nהָיָה מֵבִיא שָׁלוֹשׁ בְּהֵמוֹת: \nחַטָּאת, וְעוֹלָה וּשְׁלָמִים, \nוְשׁוֹחֵט אֶת הַשְּׁלָמִים וּמְגַלֵּחַ עֲלֵיהֶם; \nדִבְרֵי רְבִּי יְהוּדָה.  \nרְבִּי אֶלְעָזָר אוֹמֵר: \nלֹא הָיָה מְגַלֵּחַ אֶלָּא עַל הַחַטָּאת, \nשֶׁהַחַטָּאת קוֹדֶמֶת בְּכָל מָקוֹם.  \nוְאִם גִּלַּח עַל אַחַת מִשְּׁלָשְׁתָּן, יָצָא. \n",
            "<small>י</small>\nרַבָּן שִׁמְעוֹן בֶּן גַּמְלִיאֵל אוֹמֵר: \nהֵבִיא שָׁלוֹשׁ בְּהֵמוֹת וְלֹא פֵרֵשׁ, \nהָרְאוּיָה לְחַטָּאת תִּקָּרֵב חַטָּאת, \nלְעוֹלָה תִּקָּרֵב עוֹלָה, \nלַשְּׁלָמִים תִּקָּרֵב שְׁלָמִים.  \nהָיָה נוֹטֵל שְׂעַר רֹאשׁ נִזְרוֹ וּמְשַׁלֵּחַ תַּחַת הַדּוּד. &lt;הדור&gt;  \nוְאִם גִּלַּח בַּמְּדִינָה, הָיָה מְשַׁלֵּחַ תַּחַת הַדּוּד. &lt;הדור&gt;  \nבַּמֵּי דְבָרִים אֲמוּרִין? \nבְּתִגְלַחַת הַטַּהֲרָה. \nאֲבָל בְּתִגְלַחַת הַטֻּמְאָה, \nלֹא הָיָה מְשַׁלֵּחַ תַּחַת הַדּוּד. &lt;הדור&gt; \nרְבִּי מֵאִיר אוֹמֵר: \nהַכֹּל מְשַׁלְּחִין תַּחַת הַדּוּד, \nחוּץ מִן הַטָּמֵא שֶׁבַּמְּדִינָה בִלְבַד. \n",
            "<small>יא</small>\nהָיָה מְבַשֵּׁל אֶת הַשְּׁלָמִים אוֹ שׁוֹלְקָן, \nכֹּהֵן נוֹטֵל אֶת הַזְּרוֹעַ בְּשֵׁלָה מִן הָאַיִל, \nוְחַלַּת מַצָּה אַחַת מִן הַסַּל, \nוּרְקִיק מַצָּה אַחַת, \nוְנוֹתְנָן עַל כַּפֵּי הַנָּזִיר וּמְנִיפָן, \nוְאַחַר כָּךְ הֻתַּר הַנָּזִיר לִשְׁתּוֹת בַּיַּיִן וְלִטַּמֵּא לַמֵּתִים.  \nרְבִּי שִׁמְעוֹן אוֹמֵר: \nכֵּיוָן שֶׁנִּזְרַק עָלָיו אֶחָד מִן הַדָּמִים, \nהֻתַּר הַנָּזִיר לִשְׁתּוֹת בַּיַּיִן וְלִטַּמֵּא לַמֵּתִים. \n",
            "<small>יב</small>\nגִּלַּח עַל הַזֶּבַח וְנִמְצָא פָסוּל, \nתִּגְלַחְתּוֹ פְסוּלָה, וּזְבָחָיו לֹא עָלוּ לוֹ.  \nגִּלַּח עַל הַחַטָּאת שֶׁלֹּא לִשְׁמָהּ, \nוְאַחַר כָּךְ הֵבִיא קָרְבְּנוֹתָיו לִשְׁמָן, \nתִּגְלַחְתּוֹ פְסוּלָה וּזְבָחָיו לֹא עָלוּ לוֹ.  \nגִּלַּח עַל הָעוֹלָה אוֹ עַל הַשְּׁלָמִים שֶׁלֹּא לִשְׁמָן, \nוְאַחַר כָּךְ הֵבִיא קָרְבְּנוֹתָיו לִשְׁמָן, \nתִּגְלַחְתּוֹ פְסוּלָה וּזְבָחָיו לֹא עָלוּ לוֹ.  \nרְבִּי שִׁמְעוֹן אוֹמֵר: \nאוֹתוֹ הַזֶּבַח לֹא עָלָה לוֹ, \nוּשְׁאָר כָּל הַזְּבָחִים עָלוּ לוֹ.  \nוְאִם גִּלַּח עַל שְׁלָשְׁתָּן וְנִמְצָא אֶחָד מֵהֶן כָּשֵׁר, \nתִּגְלַחְתּוֹ כְשֵׁרָה, וְיָבִיא שְׁאָר הַזְּבָחִים. \n",
            "<small>יג</small>\nמִי שֶׁנִּזְרַק עָלָיו אֶחָד מִן הַדָּמִים וְנִטְמָא, \nרְבִּי אֱלִיעֶזֶר אוֹמֵר: \nסוֹתֵר אֶת הַכֹּל.  \nוַחֲכָמִים אוֹמְרִים: \nיָבִיא שְׁאָר קָרְבְּנוֹתָיו וְיִטְהַר.  \nאָמְרוּ לוֹ: \nמַעֲשֶׂה בְמִרְיָם הַתַּדְמוֹרִית, &lt;התודמרית&gt;\nשֶׁנִּזְרַק עָלֶיהָ אֶחָד מִן הַדָּמִים, \nוּבָאוּ וְאָמְרוּ לָהּ עַל בִּתָּהּ שֶׁהִיא מְסַכֶּנֶת, \nוְהָלְכָה וּמְצָאַתָּהּ שֶׁמֵּתָה, \nאָמְרוּ חֲכָמִים: \nתָּבִיא שְׁאָר קָרְבְּנוֹתֶיהָ וְתִטְהַר. &lt;ויטהר&gt;\n\n\n\n"
        ],
        [
            "<small>א</small>\nכֹּהֵן גָּדוֹל וְנָזִיר אֵינָן מִטַּמִּים בִּקְרוֹבֵיהֶם, \nהָיוּ מְהַלְּכִים בַּדֶּרֶךְ וּמָצְאוּ מֵת מִצְוָה, \nרְבִּי אֱלִיעֶזֶר אוֹמֵר: \nיִטַּמֵּא כֹהֵן גָּדוֹל, וְאַל יִטַּמֵּא נָזִיר. \nוַחֲכָמִים אוֹמְרִים: \nיִטַּמֵּא נָזִיר, וְאַל יִטַּמֵּא כֹהֵן גָּדוֹל.  \nאָמַר לָהֶן רְבִּי אֱלִיעֶזֶר: \nיִטַּמֵּא כֹהֵן, \nשֶׁאֵינוּ מֵבִיא קָרְבָּן עַל טֻמְאָתוֹ, \nוְאַל יִטַּמֵּא נָזִיר, \nשֶׁהוּא מֵבִיא קָרְבָּן עַל טֻמְאָתוֹ.  \nאָמְרוּ לוֹ: \nיִטַּמֵּא נָזִיר, \nשֶׁקְּדֻשָּׁתוֹ קְדֻשַּׁת שָׁעָה, \nוְאַל יִטַּמֵּא כֹהֵן, \nשֶׁקְּדֻשָּׁתוֹ קְדֻשַּׁת עוֹלָם. \n",
            "<small>ב</small>\nעַל אֵלּוּ הַטְּמָאוֹת הַנָּזִיר מְגַלֵּחַ: \nעַל הַמֵּת, \nוְעַל כַּזַּיִת מִן הַמֵּת, \nוְעַל כַּזַּיִת נֶצֶל, \nוְעַל מְלֹא תַרְוָד רָקָב, \nוְעַל הַשִּׁזְרָה, \nוְעַל הַגֻּלְגּלֶת, \nוְעַל אֵבֶר מִן הַמֵּת, \nוְעַל אֵבֶר מִן הַחַי שֶׁיֵּשׁ עֲלֵיהֶם בָּשָׂר כָּרָאוּי, \nוְעַל חֲצִי קַב עֲצָמוֹת, \nוְעַל חֲצִי לֹג דָּם. \nעַל מַגָּעָן, וְעַל מַשָּׂאָן, וְעַל אֲהֵילָן.  \nוְעַל עֶצֶם כִּסְעוֹרָה; \nעַל מַגָּעוֹ וְעַל מַשָּׂאוֹ.  \nוְעַל אֵלּוּ הַנָּזִיר מְגַלֵּחַ, \nמַזֶּה בַשְּׁלִישִׁי וּבַשְּׁבִיעִי, \nוְסוֹתֵר אֶת הַקּוֹדְמִים, \nוְאֵינוּ מַתְחִיל לִמְנוֹת עַד שֶׁיִּטְהַר, \nוְיָבִיא אֶת קָרְבָּנוֹ. \n",
            "<small>ג</small>\nאֲבָל הַסְּכָכוֹת, וְהַפְּרָעוֹת, וּבֵית הַפְּרַס, \nוְאֶרֶץ הָעַמִּים, וְהַגּוֹלֵל, וְהַדּוֹפֵק, \nוּרְבִיעִית דָּם, וְאָהֵל, וְרֹבַע עֲצָמוֹת, \nוְכֵלִים הַנּוֹגְעִים בַּמֵּת, \nוִימֵי סָפְרוֹ וִימֵי גָמְרוֹ; &lt;בימי, בימי&gt;\nעַל אֵלּוּ, אֵין הַנָּזִיר מְגַלֵּחַ \nוּמַזֶּה בַּשְּׁלִישִׁי וּבַשְּׁבִיעִי, \nוְאֵינוּ סוֹתֵר אֶת הַקּוֹדְמִים, \nוּמַתְחִיל מוֹנֶה מִיָּד, \nוְקָרְבָּן אֵין לוֹ.  \nבֶּאֱמֶת, יְמֵי הַזָּב וְהַזָּבָה, \nוִימֵי הֶסְגֵּרוֹ שֶׁלִּמְצֹרָע, \nהֲרֵי אֵלּוּ עוֹלִים לוֹ. \n",
            "<small>ד</small>\nרְבִּי אֱלִיעֶזֶר אוֹמֵר מִשֵּׁם רְבִּי יְהוֹשֻׁעַ: \nכָּל טֻמְאָה מִן הַמֵּת שֶׁהַנָּזִיר מְגַלֵּחַ עָלֶיהָ, \nחַיָּבִין עָלֶיהָ עַל בִּיאַת הַמִּקְדָּשׁ. \nוְכָל טֻמְאָה מִן הַמֵּת שֶׁאֵין הַנָּזִיר מְגַלֵּחַ עָלֶיהָ, \nאֵין חַיָּבִין עָלֶיהָ עַל בִּיאַת הַמִּקְדָּשׁ.  \nאָמַר רְבִּי מֵאִיר: \nלֹא תְהֵא זוֹ קַלָּה מִן הַשֶּׁרֶץ.  \nאָמַר רְבִּי עֲקִיבָה: \nדַּנְתִּי לִפְנֵי רְבִּי אֱלִיעֶזֶר: \nמָה אִם עֶצֶם כִּסְעוֹרָה, \nשֶׁאֵינוּ מְטַמֵּא אֶת הָאָדָם בְּאָהֵל, \nהַנָּזִיר מְגַלֵּחַ עַל מַגָּעוֹ וְעַל מַשָּׂאוֹ, \nרְבִיעִית דָּם, \nשֶׁהוּא מְטַמֵּא אֶת הָאָדָם בְּאָהֵל, \nאֵינוּ דִין שֶׁיְּהֵא הַנָּזִיר מְגַלֵּחַ \nעַל מַגָּעָהּ וְעַל מַשָּׂאָהּ? &lt;נמחקו הה\"אין ותוקנו לנונים סופיים&gt;\nאָמַר לִי: \nמַה זֶּה עֲקִיבָה! \nאֵין דָּנִין כָּן קַל וָחֹמֶר.  &lt;קול&gt;\nוּכְשֶׁבָּאתִי וְהִרְצֵיתִי אֶת הַדְּבָרִים \nלִפְנֵי רְבִּי יְהוֹשֻׁעַ, \nאָמַר לִי: \nיָפֶה אָמַרְתָּ, אֶלָּא כָךְ אָמְרוּ הֲלָכָה. \n\n\n\n"
        ],
        [
            "<small>א</small>\nשְׁנֵי נְזִירִים שֶׁאָמַר לָהֶם אֶחָד: \n\"רָאִיתִי אֶחָד מִכֶּם שֶׁנִּטַּמָּא, \nוְאֵינִי יוֹדֵעַ אֵיזֶה מִכֶּם\", \nמְבִיאִין קָרְבַּן טֻמְאָה וְקָרְבַּן טַהֲרָה, \nוְאוֹמֵר: \n\"אִם אֲנִי הוּא הַטָּמֵא, \nקָרְבַּן טֻמְאָה שֶׁלִּי וְקָרְבַּן טַהֲרָה שֶׁלָּךְ, \nוְאִם אֲנִי הוּא הַטָּהוֹר, \nקָרְבַּן טַהֲרָה שֶׁלִּי וְקָרְבַּן טֻמְאָה שֶׁלָּךְ.\" \nוְסוֹפְרִים שְׁלוֹשִׁים יוֹם, \nוּמְבִיאִין קָרְבַּן טַהֲרָה, \n\n<small>ב</small>\nוְאוֹמֵר: \n\"אִם אֲנִי הוּא הַטָּמֵא, \nקָרְבַּן טֻמְאָה שֶׁלִּי וְקָרְבַּן טַהֲרָה שֶׁלָּךְ, \nוְזֶה קָרְבַּן טַהֲרָתִי, \nאִם אֲנִי הוּא הַטָּהוֹר, \nקָרְבַּן טַהֲרָה שֶׁלִּי וְקָרְבַּן טֻמְאָה שֶׁלָּךְ, \nוְזֶה קָרְבַּן טַהֲרָתָךְ\".  \nמֵת אֶחָד מֵהֶן, \nאָמַר רְבִּי יְהוֹשֻׁעַ: \nיְבַקֵּשׁ מֵאֶחָד מִן הַשּׁוּק שֶׁיִּדֹּר כְּנֶגְדּוֹ בַנָּזִיר, \nוְיֹאמַר: \n\"אִם טָמֵא הָיִיתִי, \nהֲרֵי אַתָּה נָזִיר מִיָּד, &lt;אֲנִי&gt;\nוְאִם טָהוֹר הָיִיתִי, \nהֲרֵי אַתָּה נָזִיר לְאַחַר שְׁלוֹשִׁים יוֹם.\" \nוְסוֹפְרִין שְׁלוֹשִׁים יוֹם, \nוּמְבִיאִין קָרְבַּן טֻמְאָה וְקָרְבַּן טַהֲרָה, \n\n<small>ג</small>\nוְאוֹמֵר: \n\"אִם אֲנִי הוּא הַטָּמֵא, \nקָרְבַּן טֻמְאָה שֶׁלִּי וְקָרְבַּן טַהֲרָה שֶׁלָּךְ. \nאִם אֲנִי הוּא הַטָּהוֹר, \nקָרְבַּן טַהֲרָה שֶׁלִּי, וְקָרְבַּן טֻמְאָה בְסָפֵק.\" &lt;ספק&gt;\nוְסוֹפְרִים שְׁלוֹשִׁים יוֹם, \nוּמְבִיאִין קָרְבַּן טַהֲרָה, \n\n<small>ד</small>\nוְאוֹמֵר: \n\"אִם אֲנִי הוּא הַטָּמֵא, \nקָרְבַּן טֻמְאָה שֶׁלִּי, וְקָרְבַּן טַהֲרָה שֶׁלָּךְ, \nזֶה קָרְבַּן טַהֲרָתִי. \nאִם אֲנִי הוּא הַטָּהוֹר, \nקָרְבַּן טַהֲרָה שֶׁלִּי, וְקָרְבַּן טֻמְאָה בְסָפֵק, \nוְזֶה קָרְבַּן טַהֲרָתָךְ.\"  \nאָמַר לוֹ בֶן זוֹמָה: \nוּמִי שׁוֹמֵעַ לוֹ שֶׁיִּדֹּר כְּנֶגְדּוֹ בַנָּזִיר? \nאֶלָּא מֵבִיא חַטָּאת הָעוֹף וְעוֹלַת בְּהֵמָה, \nוְאוֹמֵר: \n\"אִם טָמֵא הָיִיתִי, \nהַחַטָּאת מֵחוֹבָתִי וְהָעוֹלָה נְדָבָה, \nוְאִם טָהוֹר הָיִיתִי, \nהָעוֹלָה מֵחוֹבָתִי וְהַחַטָּאת בְּסָפֵק.\" \nוְסוֹפֵר שְׁלוֹשִׁים יוֹם, \nוּמֵבִיא קָרְבַּן טַהֲרָה, \n\n<small>ה</small>\nוְאוֹמֵר: \n\"אִם טָמֵא הָיִיתִי, \nהָעוֹלָה הָרִאשׁוֹנָה נְדָבָה וְזוֹ חוֹבָה. \nאִם טָהוֹר הָיִיתִי, \nהָעוֹלָה הָרִאשׁוֹנָה חוֹבָה וְזוֹ נְדָבָה, \nוְזֶה שְׁאָר קָרְבָּנִי.\"  \nאָמַר רְבִּי יוֹסֵה: \nיְהוֹשֻׁעַ! \nנִמְצָא זֶה מֵבִיא קָרְבְּנוֹתָיו מְחֻצִּים! \nאֲבָל הוֹדוּ חֲכָמִים לְדִבְרֵי בֶן זוֹמָה. \n",
            "<small>ו</small>\nנָזִיר שֶׁהָיָה טָמֵא בְסָפֵק וּמֻחֲלָט בְּסָפֵק, \nאוֹכֵל בַּקָּדָשִׁים לְאַחַר שִׁשִּׁים יוֹם, \nוְשׁוֹתֶה בַיַּיִן וּמִטַּמֵּא לַמֵּתִים \nלְאַחַר מֵאָה וְעֶשְׂרִים יוֹם, \nשֶׁתִּגְלַחַת הַנֶּגַע דּוֹחָה תִגְלַחַת הַנָּזִיר, \nבִּזְמַן שֶׁהִיא וַדַּי, \nאֲבָל בִּזְמַן שֶׁהִיא סָפֵק, אֵינָה דּוֹחָה. \n\n\n\n"
        ],
        [
            "<small>א</small>\nהַגּוֹיִם אֵין לָהֶם נְזִירוּת.  \nנָשִׁים וַעֲבָדִים, יֵשׁ לָהֶם נְזִירוּת.  \nחֹמֶר בַּנָּשִׁים מִבָּעֲבָדִים, \nשֶׁהוּא כוֹפֵף אֶת עַבְדּוֹ, \nוְאֵינוּ כוֹפֵף אֶת אִשְׁתּוֹ.  \nחֹמֶר בָּעֲבָדִים מִבַּנָּשִׁים, \nשֶׁהוּא מֵפֵר נִדְרֵי אִשְׁתּוֹ, \nוְאֵינוּ מֵפֵר נִדְרֵי עַבְדּוֹ.  \nהֵפֵר לְאִשְׁתּוֹ, \nהֵפֵר לָהּ עוֹלָמִית.  \nהֵפֵר לְעַבְדּוֹ, \nיָצָא לְחֵרוּת, מַשְׁלִים אֶת נְזִירוּתוֹ.  \nעָבַר מִכְּנֶגֶד פָּנָיו, \nרְבִּי מֵאִיר אוֹמֵר: \nלֹא יִשְׁתֶּה. \nוּרְבִּי יוֹסֵה אוֹמֵר: \nיִשְׁתֶּה. \n",
            "<small>ב</small>\nנָזִיר שֶׁגִּלַּח וְנוֹדַע שֶׁהָיָה טָמֵא, \nאִם טֻמְאָה יְדוּעָה, סוֹתֵר, \nוְאִם טֻמְאַת הַתְּהוֹם, אֵינוּ סוֹתֵר.  \nאִם עַד שֶׁלֹּא גִלַּח, \nבֵּין כָּךְ וּבֵין כָּךְ, סוֹתֵר.  \nכֵּיצַד? \nיָרַד לִטְבּוֹל בַּמְּעָרָה, \nוְנִמְצָא מֵת צָף עַל פִּי הַמְּעָרָה, טָמֵא. \nנִמְצָא מְשֻׁקָּע בְּקַרְקַע הַמְּעָרָה, \nיָרַד לְהָקֵר, טָהוֹר, \nלִטַּהֵר מִטֻּמְאַת הַמֵּת, טָמֵא, \nשֶׁחֶזְקַת הַטָּמֵא, טָמֵא, \nוְחֶזְקַת הַטָּהוֹר, טָהוֹר, \nשֶׁרַגְלַיִם לַדָּבָר. \n&lt;הֲלָכָה הַמּוֹצֵא ובתריה כל ספק ובתריה&gt; \n",
            "<small>ד</small>\nהַמּוֹצֵא מֵת כַּתְּחִלָּה, וּמֻשְׁכָּב כְּדַרְכּוֹ, \nנוֹטְלוֹ וְאֶת תְּבוּסָתוֹ.  \nמָצָא שְׁנַיִם, נוֹטְלָן וְאֶת תְּבוּסָתָן.  \nמָצָא שְׁלֹשָׁה, \nאִם יֵשׁ בֵּין זֶה לָזֶה מֵאַרְבַּע אַמּוֹת וְעַד שְׁמוֹנֶה, \nכִּמְלוֹא מִטָּה וְקוֹבְרֶיהָ,\nהֲרֵי זוֹ שְׁכוּנַת קְבָרוֹת, \nבּוֹדֵק מִמֶּנּוּ וּלְהַלָּן עֶשְׂרִים אַמָּה.  \nמָצָא אֶחָד בְּסוֹף עֶשְׂרִים, \nבּוֹדֵק מִמֶּנּוּ וּלְהַלָּן עֶשְׂרִים אַמָּה, \nשֶׁרַגְלַיִם לַדָּבָר; \nשֶׁאִלּוּ מִתְּחִלָּה מְצָאוֹ, \nהָיָה נוֹטְלוֹ וְאֶת תְּבוּסָתוֹ. \n",
            "<small>ג</small>\nכָּל סְפֵק נְגָעִים כַּתְּחִלָּה, טָהוֹר, \nעַד שֶׁלֹּא נִזְקַק לַטֻּמְאָה. \nמִשֶּׁנִּזְקַק לַטֻּמְאָה, סְפֵקוֹ טָמֵא.  \nבְּשֶׁבַע דְּרָכִים בּוֹדְקִים אֶת הַזָּב \nעַד שֶׁלֹּא נִזְקַק לַטֻּמְאָה: &lt;'לַטֻּמְאָה' כתוב על די המגיה על מקום מחוק&gt;\nבְּמַאֲכָל, בְּמִשְׁתֶּה, \nבְּמַשָּׂא, בִּקְפִיצָה, \nבְּחֹלִי, וּבְמַרְאֶה, וּבְהִרְהוּר. \nמִשֶּׁנִּזְקַק לַטֻּמְאָה, &lt;'לַטֻּמְאָה' כתוב על די המגיה על מקום מחוק&gt;\nאֵין בּוֹדְקִים אוֹתוֹ.  \nאָנְסוֹ וּסְפֵקוֹ וְשִׁכְבַת זַרְעוֹ טְמֵאִים, \nשֶׁרַגְלַיִם לַדָּבָר.  \n\n<small>ה</small>\nהַמַּכֶּה אֶת חֲבֵרוֹ, וַעֲמָדוּהוּ לַמִּיתָה, \nהֵקֵל מִמַּה שֶּׁהָיָה, \nלְאַחַר מִכֵּן הִכְבִּיד וּמֵת, \nחַיָּב.  \nרְבִּי נְחֶמְיָה פוֹטֵר, \nשֶׁרַגְלַיִם לַדָּבָר. \n",
            "<small>ו</small>\nנָזִיר הָיָה שְׁמוּאֵל, \nכְּדִבְרֵי רְבִּי נְהוֹרַי, שֶׁנֶּאֱמַר: (שמואל א א,יא) \n\"וּמוֹרָה לֹא יַעֲלֶה עַל רֹאשׁוֹ\"; \nנֶאֱמַר בְּשִׁמְשׁוֹן (שופטים יג,ה) \"מוֹרָה\", \nוְנֶאֱמַר בִּשְׁמוּאֵל \"מוֹרָה\", \nמַה מּוֹרָה אֲמוּרָה בְשִׁמְשׁוֹן, נָזִיר, \nאַף מוֹרָה אֲמוּרָה בִשְׁמוּאֵל, נָזִיר.  \nאָמַר רְבִּי יוֹסֵה: \nוַהֲלֹא אֵין מוֹרָה אֶלָּא שֶׁלְבָּשָׂר וָדָם? \nאָמַר לוֹ רְבִּי נְהוֹרַי: \nוַהֲלֹא כְבָר נֶאֱמַר: (שמואל א טז,ב) \n\"וַיֹּאמֶר שְׁמוּאֵל אֵיךְ אֵלֵךְ וְשָׁמַע שָׁאוּל וַהֲרָגָנִי\", \nשֶׁכְּבָר הָיָה עָלָיו מוֹרָא שֶׁלְבָּשָׂר וָדָם.  \n\n\n\n\n"
        ]
    ],
    "sectionNames": [
        "Chapter",
        "Mishnah"
    ]
}