{
    "language": "he",
    "title": "Mishnah Zevachim",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה זבחים",
    "categories": [
        "Mishnah",
        "Seder Kodashim"
    ],
    "text": [
        [
            "<small>א</small>\nכָּל הַזְּבָחִים שֶׁנִּזְבָּחוּ שֶׁלֹּא לִשְׁמָן, כְּשֵׁרִים, \nאֶלָּא שֶׁלֹּא עָלוּ לַבְּעָלִין מִשֵּׁם חוֹבָה, \nחוּץ מִן הַפֶּסַח וּמִן הַחַטָּאת, \nהַפֶּסַח, בִּזְמַנּוֹ, וְהַחַטָּאת, בְּכָל זְמַן.  \nרְבִּי אֱלִיעֶזֶר אוֹמֵר: \nאַף הָאָשָׁם. \nהַפֶּסַח בִּזְמַנּוֹ, וְהַחַטָּאת וְהָאָשָׁם בְּכָל זְמַן.  \nאָמַר רְבִּי אֱלִיעֶזֶר: \nחַטָּאת בָּאָה עַל חֵטְא, \nוְאָשָׁם בָּא עַל [חֵטְא], \nחַטָּאת פְּסוּלָה שֶׁלֹּא לִשְׁמָהּ, \nאַף הָאָשָׁם פָּסוּל שֶׁלֹּא לִשְׁמוֹ. \n",
            " <small>ב</small>\nיוֹסֵה בֶן חוֹנִי אוֹמֵר: \nהַנִּשְׁחָטִין לְשֵׁם פֶּסַח לְשֵׁם חַטָּאת, \nפְּסוּלִין.  \nשִׁמְעוֹן אֲחִי עֲזַרְיָה אוֹמֵר: \nשְׁחָטָן לְשֵׁם גָּבוֹהַּ מֵהֶן, \nכְּשֵׁרִין; \nלְשֵׁם נָמוּךְ מֵהֶן, \nפְּסוּלִין.  \n\n<small>ג</small>\nכֵּיצַד? \nקָדְשֵׁי קָדָשִׁים שֶׁשְּׁחָטָן לְשֵׁם קָדָשִׁים קַלִּים, \nפְּסוּלִין, \nקָדָשִׁים קַלִּים שֶׁשְּׁחָטָן לְשֵׁם קָדְשֵׁי קָדָשִׁים, \nכְּשֵׁרִים. \nהַבְּכוֹר וְהַמַּעְשֵׂר שֶׁשְּׁחָטָן לְשֵׁם שְׁלָמִים, \nכְּשֵׁרִין, \n[שְׁלָמִים] שֶׁשְּׁחָטָן לְשֵׁם בְּכוֹר וּלְשֵׁם מַעֲשֵׂר, \nפְּסוּלִין. \n",
            "<small>ד</small>\nהַפֶּסַח שֶׁשְּׁחָטוֹ שַׁחְרִית בְּאַרְבָּעָה עָשָׂר שֶׁלֹּא לִשְׁמוֹ, \nרְבִּי יְהוֹשֻׁעַ מַכְשִׁיר, \nכְּאִלּוּ נִשְׁחַט בִּשְׁלֹשָׁה עָשָׂר.  \nבֶּן בְּתִירָה פוֹסֵל, \nכְּאִלּוּ נִשְׁחַט בֵּין הָעַרְבַּיִם.  \nאָמַר רְבִּי שִׁמְעוֹן בֶּן עַזַּי: \nמְקֻבָּל אֲנִי מִפִּי שִׁבְעִים וּשְׁנַיִם זָקֵן, \nבְּיוֹם שֶׁהוֹשִׁיבוּ אֶת רְבִּי אֶלְעָזָר בֶּן עֲזַרְיָה בִישִׁיבָה, \nשֶׁכָּל הַזְּבָחִין שֶׁנִּזְבָּחוּ שֶׁלֹּא לִשְׁמָן, כְּשֵׁרִים, \nאֶלָּא שֶׁלֹּא עָלוּ לַבְּעָלִים מִשֵּׁם חוֹבָה, \nחוּץ מִן הַפֶּסַח וּמִן הַחַטָּאת.  \nלֹא הוֹסִיף בֶּן עַזַּי אֶלָּא הָעוֹלָה, \nוְלֹא הוֹדוּ לוֹ חֲכָמִים. \n",
            "<small>ה</small>\nהַפֶּסַח וְהַחַטָּאת שֶׁשְּׁחָטָן שֶׁלֹּא לִשְׁמָן, \nקִבֵּל, וְהִלֵּךְ, וְזָרַק שֶׁלֹּא לִשְׁמָן, \nאוֹ לִשְׁמָן וְשֶׁלֹּא לִשְׁמָן, \nאוֹ שֶׁלֹּא לִשְׁמָן וְלִשְׁמָן, פְּסוּלִין.  \nכֵּיצַד לִשְׁמָן וְשֶׁלֹּא לִשְׁמָן? \nלְשֵׁם פֶּסַח וּלְשֵׁם שְׁלָמִים. \nשֶׁלֹּא לִשְׁמָן וְלִשְׁמָן? \nלְשֵׁם שְׁלָמִים וּלְשֵׁם פֶּסַח.  \n\n<small>ו</small>\nשֶׁהַזֶּבַח נִפְסָל בְּאַרְבָּעָה דְבָרִים: \nבִּשְׁחִיטָה, בְּקִבּוּל, בְּהִלּוּךְ, וּבִזְרִיקָה.  \nרְבִּי שִׁמְעוֹן מַכְשִׁיר בְּהִלּוּךְ, \nשֶׁהָיָה אוֹמֵר: \nאֵי אֶפְשָׁר שֶׁלֹּא בִשְׁחִיטָה, \nשֶׁלֹּא בְקַבָּלָה, \nוְשֶׁלֹּא בִזְרִיקָה, \nאֲבָל אֶפְשָׁר שֶׁלֹּא בְהִלּוּךְ, &lt;הִלּוּךְ&gt;\nוְשׁוֹחֵט בְּצַד הַמִּזְבֵּחַ וְזוֹרֵק.  \nרְבִּי אֶלְעָזָר אוֹמֵר: \nאַף הַמְהַלֵּךְ בִּמְקוֹם שֶׁהוּא צָרִיךְ לְהַלֵּךְ, \nהַמַּחֲשָׁבָה פוֹסֶלֶת; \nוּבִמָקוֹם שֶׁאֵינוּ צָרִיךְ לְהַלֵּךְ, \nאֵין הַמַּחֲשָׁבָה פוֹסֶלֶת. \n\n\n\n"
        ],
        [
            "<small>א</small>\nכָּל הַזְּבָחִים שֶׁקִּבֵּל דָּמָן זָר, אוֹנֵן, \nטְבוּל יוֹם, מְחֻסַּר בְּגָדִים, מְחֻסַּר כִּפּוּרִים, \nוְשֶׁלֹּא רְחוּץ יָדַיִם וְרַגְלַיִם, \nעָרֵל וְטָמֵא, יוֹשֵׁב, \nעוֹמֵד כֵּלִים עַל גַּבֵּי כֵלִים, \nעַל גַּבֵּי בְהֵמָה, עַל גַּבֵּי רַגְלֵי חֲבֵרוֹ, פָּסַל.  \nקִבֵּל בִּשְׂמֹאל, פָּסַל.  \nרְבִּי שִׁמְעוֹן מַכְשִׁיר.  \nנִשְׁפַּךְ עַל הָרִצְפָּה וַאֲסָפוֹ, פָּסוּל.  \nנְתָנוֹ עַל גַּבֵּי הַכֶּבֶשׁ שֶׁלֹּא כְנֶגֶד הַיְסוֹד, \nנָתַן אֶת הַנִּתָּנִין לְמַטָּן לְמַעְלָן, \nוְאֶת הַנִּתָּנִין לְמַעְלָן לְמַטָּן, \nאֶת הַנִּתָּנִים בִּפְנִים בַּחוּץ, \nוְאֶת הַנִּתָּנִים בַּחוּץ בִּפְנִים, \nפָּסוּל וְאֵין בּוֹ כָרֵת. \n",
            "<small>ב</small>\nהַשּׁוֹחֵט אֶת הַזֶּבַח לִזְרוֹק דָּמוֹ בַחוּץ, \nלְהַקְטִיר אֱמוּרָיו בַּחוּץ, \nאוֹ מִקְצָת אֵמוּרָיו בַּחוּץ, \nלֹאכַל בְּשָׂרוֹ בַחוּץ, \nאוֹ כַזַּיִת מִבְּשָׂרוֹ בַחוּץ, \nאוֹ לֹאכַל כַּזַּיִת מֵעוֹר הָאַלְיָה בַחוּץ, \nפָּסוּל וְאֵין בּוֹ כָרֵת.  \n\n<small>ג</small>\nלִזְרוֹק דָּמוֹ לְמָחָר, \nאוֹ מִקְצָת דָּמוֹ לְמָחָר, \nלְהַקְטִיר אֱמוּרָיו לְמָחָר, \nאוֹ מִקְצָת אֱמוּרָיו לְמָחָר, \nלֹאכַל בְּשָׂרוֹ לְמָחָר, \nאוֹ כַזַּיִת מִבְּשָׂרוֹ לְמָחָר, \nאוֹ לֹאכַל כַּזַּיִת מֵעוֹר הָאַלְיָה לְמָחָר, \nפִּגּוּל, וְחַיָּבִין עָלָיו כָּרֵת. \n",
            "<small>ד</small>\nזֶה הַכְּלָל: \nכָּל הַשּׁוֹחֵט, וְהַמְקַבֵּל, וְהַמְהַלֵּךְ, וְהַזּוֹרֵק, \nלֹאכַל דָּבָר שֶׁדַּרְכּוֹ לֹאכַל, \nוּלְהַקְטִיר דָּבָר שֶׁדַּרְכּוֹ לְהַקְטִיר, \nחוּץ לִמְקוֹמוֹ, פָּסוּל וְאֵין בּוֹ כָרֵת; \nחוּץ לִזְמַנּוֹ, פִּגּוּל וְחַיָּבִין עָלָיו כָּרֵת, \nוּבִלְבַד שֶׁיִּקְרַב הַמַּתִּיר כְּמִצְוָתוֹ. &lt;שֶׁיּקָרב&gt;\n",
            "<small>ה</small>\nכֵּיצַד קָרַב הַמַּתִּיר כְּמִצְוָתוֹ? \nשָׁחַט בִּשְׁתִיקָה, וְקִבֵּל וְהִלֵּךְ וְזָרַק לִזְמַנּוֹ; \nאוֹ שֶׁשָּׁחַט חוּץ לִזְמַנּוֹ, \nוְקִבֵּל וְהִלֵּךְ וְזָרַק בִּשְׁתִיקָה; \nאוֹ שֶׁשָּׁחַט, וְקִבֵּל וְהִלֵּךְ וְזָרַק חוּץ לִזְמַנּוֹ, \nזֶה הוּא שֶׁקָּרַב הַמַּתִּיר כְּמִצְוָתוֹ.  \n\n<small>ו</small>\nכֵּיצַד לֹא קָרַב הַמַּתִּיר כְּמִצְוָתוֹ? \nשָׁחַט חוּץ לִמְקוֹמוֹ, \nוְקִבֵּל וְהִלֵּךְ וְזָרַק חוּץ לִזְמַנּוֹ; \nאוֹ שֶׁשָּׁחַט חוּץ לִזְמַנּוֹ, \nוְקִבֵּל וְהִלֵּךְ וְזָרַק חוּץ לִמְקוֹמוֹ; \nאוֹ שֶׁשָּׁחַט, וְקִבֵּל וְהִלֵּךְ, וְזָרַק חוּץ לִמְקוֹמוֹ.  \nהַפֶּסַח וְהַחַטָּאת שֶׁשְּׁחָטָן שֶׁלֹּא לִשְׁמָן, \nוְקִבֵּל וְהִלֵּךְ וְזָרַק חוּץ לִזְמַנָּן; \nאוֹ שֶׁשָּׁחַט חוּץ לִזְמַנָּן, \nוְקִבֵּל וְהִלֵּךְ וְזָרַק שֶׁלֹּא לִשְׁמָן; \nאוֹ שֶׁשָּׁחַט, וְקִבֵּל, וְהִלֵּךְ, וְזָרַק שֶׁלֹּא לִשְׁמָן, \nזֶה הוּא שֶׁלֹּא קָרַב הַמַּתִּיר כְּמִצְוָתוֹ. \n",
            "<small>ז</small>\nלֹאכַל כַּזַּיִת בַּחוּץ, כַּזַּיִת לְמָחָר; \nכַּזַּיִת לְמָחָר, כַּזַּיִת בַּחוּץ; \nכַּחֲצִי זַיִת בַּחוּץ, כַּחֲצִי זַיִת לְמָחָר; \nכַּחֲצִי זַיִת לְמָחָר, כַּחֲצִי זַיִת בַּחוּץ, \nפָּסוּל וְאֵין בּוֹ כָרֵת.  \n\n<small>ח</small>\nאָמַר רְבִּי יְהוּדָה: \nזֶה הַכְּלָל: \nאִם מַחְשֶׁבֶת הַזְּמַן קָדְמָה לְמַחְשֶׁבֶת הַמָּקוֹם, \nפִּגּוּל וְחַיָּבִין עָלָיו כָּרֵת; \nאִם מַחְשֶׁבֶת הַמָּקוֹם קָדְמָה לְמַחְשֶׁבֶת הַזְּמַן, \nפָּסוּל וְאֵין בּוֹ כָרֵת.  \nוַחֲכָמִים אוֹמְרִים: \nזֶה וָזֶה פָסוּל וְאֵין בּוֹ כָרֵת.  \nלֹאכַל כַּחֲצִי זַיִת [וּלְהַקְטִיר כַּחֲצִי זַיִת], \nכָּשֵׁר, שֶׁאֵין אֲכִילָה וְהַקְטָרָה מִצְטָרְפִין. \n\n\n\n"
        ],
        [
            "<small>א</small>\nכָּל הַפְּסוּלִים שֶׁשָּׁחֲטוּ, שְׁחִיטָתָן כְּשֵׁרָה, \nשֶׁהַשְּׁחִיטָה כְּשֵׁרָה בַזָּרִים, בַּנָּשִׁים, וּבָעֲבָדִים, \nאֲפִלּוּ בְקָדְשֵׁי קָדָשִׁים, \nוּבִלְבַד שֶׁלֹּא יְהוּ טְמֵאִים נוֹגְעִים בַּבָּשָׂר.  \nלְפִיכָךְ הֵם פּוֹסְלִים בְּמַחֲשָׁבָה.  \nוְכֻלָּם שֶׁקִּבְּלוּ אֶת הַדָּם חוּץ לִזְמַנּוֹ, וְחוּץ לִמְקוֹמוֹ, \nאִם יֵשׁ דַּם הַנֶּפֶשׁ, יַחְזֹר הַכָּשֵׁר וִיקַבֵּל. \n",
            "<small>ב</small>\nקִבֵּל הַכָּשֵׁר וְנָתַן לַפָּסוּל, יַחְזִיר לַכָּשֵׁר.  \nקִבֵּל בִּימִינוֹ וְנָתַן לִשְׂמאלוֹ, יַחְזִיר לִימִינוֹ.  \nקִבֵּל בִּכְלִי קֹדֶשׁ וְנָתַן לִכְלִי חֹל, \nיַחְזִיר לִכְלִי קֹדֶשׁ.  \nנִשְׁפַּךְ מִן הַכֶּלִי עַל הָרִצְפָּה וַאֲסָפוֹ, כָּשֵׁר.  \nנְתָנוֹ עַל גַּבֵּי הַכֶּבֶשׁ שֶׁלֹּא כְנֶגֶד הַיְסוֹד, \nנָתַן אֶת הַנִּתָּנִין לְמַטָּן לְמַעְלָן, \nוְאֶת הַנִּתָּנִין לְמַעְלָן לְמַטָּן, \nוְאֶת הַנִּתָּנִין בִּפְנִים בַּחוּץ, \nוְאֶת הַנִּתָּנִים בַּחוּץ בִּפְנִים, \nאִם יֵשׁ דַּם הַנֶּפֶשׁ, יַחְזֹר הַכָּשֵׁר וִיקַבֵּל. \n",
            "<small>ג</small>\nהַשּׁוֹחֵט אֶת הַזֶּבַח לֹאכַל דָּבָר שֶׁאֵין דַּרְכּוֹ לֹאכַל, \nוּלְהַקְטִיר דָּבָר שֶׁאֵין דַּרְכּוֹ לְהַקְטִיר, \nכָּשֵׁר.  \nרְבִּי אֱלִיעֶזֶר פּוֹסֵל.  \nלֹאכַל דָּבָר שֶׁדַּרְכּוֹ לֹאכַל, \nוּלְהַקְטִיר דָּבָר שֶׁדַּרְכּוֹ לְהַקְטִיר, \nפָּחוּת מִכַּזַּיִת, כָּשֵׁר.  \nלֹאכַל כַּחֲצִי זַיִת וּלְהַקְטִיר כַּחֲצִי זַיִת, \nכָּשֵׁר, שֶׁאֵין אֲכִילָה וְהַקְטָרָה מִצְטָרְפִין. \n",
            "<small>ד</small>\nהַשּׁוֹחֵט אֶת הַזֶּבַח \nלֹאכַל כַּזַּיִת מִן הָעוֹר, \nמִן הָרֹטֶב, \nמִן הַקּוּפָה, \nמִן הָאֲלַל, \nמִן הָעֲצָמוֹת, \nמִן הַגִּידִים, \nמִן הַקְּרָנַיִם, \nמִן הַטְּלָפַיִם, \nכָּשֵׁר, \nוְאֵין חַיָּבִין עֲלֵיהֶן מִשֵּׁם פִּגּוּל, נוֹתָר וְטָמֵא. \n",
            "<small>ה</small>\nהַשּׁוֹחֵט אֶת הַמֻּקְדָּשִׁין \nלֹאכַל שְׁלִיל אוֹ שִׁלְיָה בַחוּץ, \nלֹא פִגֵּל.  \nהַמּוֹלֵק תּוֹרִין בִּפְנִים \nלֹאכַל בֵּיצֵיהֶן בַּחוּץ, \nלֹא פִגֵּל.  \nחֲלֵב מֻקְדָּשִׁין וּבֵיצֵי תוֹרִין, \nאֵין חַיָּבִין עֲלֵיהֶן מִשֵּׁם פִּגּוּל, נוֹתָר וְטָמֵא.\n",
            "<small>ו</small>\nשְׁחָטוֹ עַל מְנָת לְהַנִּיחַ אֶת דָּמוֹ אוֹ אֶת אֵמוּרָיו לְמָחָר, \nאוֹ לְהוֹצִיאָן בַּחוּץ, \nרְבִּי יְהוּדָה פוֹסֵל, \nוַחֲכָמִים מַכְשִׁירִין.  \nשְׁחָטוֹ עַל מְנָת לִתְּנוֹ עַל גַּבֵּי הַכֶּבֶשׁ שֶׁלֹּא כְנֶגֶד הַיְסוֹד, \nלִתֵּן אֶת הַנִּתָּנִין לְמַטָּן לְמַעְלָן, \nוְאֶת הַנִּתָּנִין לְמַעְלָן לְמַטָּה, \nוְאֶת הַנִּתָּנִים בִּפְנִים בַּחוּץ, \nוְאֶת הַנִּתָּנִים בַּחוּץ בִּפְנִים, \nשֶׁיֹּאכְלוּהוּ טְמֵאִין, \nשֶׁיַּקְרִיבוּהוּ טְמֵאִין, \nשֶׁיֹּאכְלוּהוּ עֲרֵלִים, \nשֶׁיַּקְרִיבוּהוּ עֲרֵלִים, \nלְשַׁבֵּר עַצְמוֹת הַפֶּסַח, לֹאכַל מִמֶּנּוּ נָא; \nלְעָרֵב דָּמוֹ בְדַם פְּסוּלִין, \nכָּשֵׁר, שֶׁאֵין הַמַּחֲשָׁבָה פוֹסֶלֶת, \nאֶלָּא חוּץ לִזְמַנּוֹ וְחוּץ לִמְקוֹמוֹ; \nהַפֶּסַח וְהַחַטָּאת, שֶׁלֹּא לִשְׁמָן. \n\n\n\n"
        ],
        [
            "<small>א</small>\nבֵּית שַׁמַּי אוֹמְרִים: \nכָּל הַנִּתָּנִים עַל מִזְבֵּחַ הַחִיצוֹן, \nשֶׁנְּתָנָן מַתָּנָה אַחַת, כִּפֵּר; \nוְהַחַטָּאת שְׁתֵּי מַתָּנוֹת.  \nבֵּית הֶלֵּל אוֹמְרִים: \nאַף חַטָּאת שֶׁנִּתָּנָה מַתָּנָה אַחַת, כִּפֵּר. \nלְפִיכָךְ, \nאִם נָתַן אֶת הָרִאשׁוֹנָה כְתִקְנָהּ, \nוְהַשְּׁנִיָּה חוּץ לִזְמַנָּהּ, כִּפֵּר. \nנָתַן אֶת הָרִאשׁוֹנָה חוּץ לִזְמַנָּהּ, \nוְאֶת הַשְּׁנִיָּה חוּץ לִמְקוֹמָהּ, \nפִּגּוּל וְחַיָּבִין עָלָיו כָּרֵת. \n",
            "<small>ב</small>\nכָּל הַנִּתָּנִין עַל מִזְבֵּחַ הַפְּנִימִי, \nשֶׁאִם חִסֵּר אַחַת מִן הַמַּתָּנוֹת, כְּאִלּוּ לֹא כִפֵּר; \nלְפִיכָךְ, \nאִם נָתַן כֻּלָּם כְּתִקְנָן, וְאַחַת שֶׁלֹּא כְתִקְנָהּ, &lt;כְּתִקְנָן&gt;\nפָּסוּל, אֵין בּוֹ כָרֵת. \n",
            "<small>ג</small>\nאֵלּוּ דְבָרִים שֶׁאֵינָן חַיָּבִין עֲלֵיהֶם מִשֵּׁם פִּגּוּל: \nהַקֹּמֶץ, וְהַלְּבוֹנָה, וְהַקְּטֹרֶת, \nוּמִנְחַת הַכֹּהֲנִים, וּמִנְחַת כֹּהֵן מָשִׁיחַ, \nוּמִנְחַת הַנְּסָכִים, וְהַדָּם, \nוְהַנְּסָכִים הַבָּאִים בִּפְנֵי עַצְמָן.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאַף הַבָּאִים עִם הַבְּהֵמָה.  \nלֹג שֶׁמֶן שֶׁלִּמְצֹרָע, \nרְבִּי שִׁמְעוֹן אוֹמֵר: \nאֵין חַיָּבִין עָלָיו מִשֵּׁם פִּגּוּל.  \nוּרְבִּי מֵאִיר אוֹמֵר: \nחַיָּבִין עָלָיו מִשֵּׁם פִּגּוּל, \nשֶׁדַּם הָאָשָׁם מַתִּירוֹ, \nוְכָל שֶׁיֶּשׁ לוֹ מַתִּירִין, בֵּין לָאָדָם, בֵּין לַמִּזְבֵּחַ, \nחַיָּבִין עָלָיו מִשֵּׁם פִּגּוּל. \n",
            "<small>ד</small>\nהָעוֹלָה, \nדָּמָהּ מַתִּיר אֶת בְּשָׂרָהּ לַמִּזְבֵּחַ, \nוְעוֹרָהּ לַכֹּהֲנִים.  \nעוֹלַת הָעוֹף, \nדָּמָהּ מַתִּיר, וּבְשָׂרָהּ לַמִּזְבֵּחַ.  \nחַטַּאת הָעוֹף, \nדָּמָהּ מַתִּיר וּבְשָׂרָהּ לַכֹּהֲנִים. &lt;מגיה הוסיף אֶת&gt; \nפָּרִין הַנִּשְׂרָפִין וּשְׂעִירִין הַנִּשְׂרָפִין, \nדָּמָן מַתִּיר אֶת אֵמוּרֵיהֶן לִקָּרֵב.  \nרְבִּי שִׁמְעוֹן אוֹמֵר: \nכָּל שֶׁאֵינוּ עַל מִזְבֵּחַ הַחִיצוֹן כַּשְּׁלָמִים, \nאֵין חַיָּבִין עָלָיו מִשֵּׁם פִּגּוּל. \n",
            "<small>ה</small>\nקָדְשֵׁי גוֹיִם, \nאֵין חַיָּבִין עֲלֵיהֶם מִשֵּׁם פִּגּוּל, נוֹתָר וְטָמֵא.  \nוְהַשּׁוֹחֲטָן בַּחוּץ, פָּטוּר.  \nדִּבְרֵי רְבִּי שִׁמְעוֹן.  \nרְבִּי יוֹסֵה מְחַיֵּב.  \nדְּבָרִים שֶׁאֵין חַיָּבִים עֲלֵיהֶם מִשֵּׁם פִּגּוּל, \nחַיָּבִין עֲלֵיהֶם מִשֵּׁם נוֹתָר, מִשֵּׁם טָמֵא, \nחוּץ מִן הַדָּם.  \nוְנוּמוֹ רְבִּי שִׁמְעוֹן: \nבְּדָבָר שֶׁדַּרְכּוֹ לְהֵאָכֵל, \nאֲבָל כְּגוֹן הָעֵצִים, וְהַלְּבוֹנָה, וְהַקְּטֹרֶת, \nאֵין חַיָּבִין עֲלֵיהֶן מִשֵּׁם טֻמְאָה. \n",
            "<small>ו</small>\nלְשֵׁם שִׁשָּׁה דְבָרִים הַזֶּבַח נִזְבָּח: \n[לְשֵׁם זֶבַח], לְשֵׁם זוֹבֵחַ, לְשֵׁם שֵׁם, \nלְשֵׁם אִשִּׁים, לְשֵׁם רֵיחַ, לְשֵׁם נִיחוֹחַ; \nחַטָּאת וְאָשָׁם, לְשֵׁם חֵטְא.  \nאָמַר רְבִּי יוֹסֵה: \nאַף מִי שֶׁלֹּא הָיָה בְלִבּוֹ לְשֵׁם אֶחָד מִכָּל אֵלּוּ, &lt;'שֶׁלֹּא' מחוק בקו&gt;\nכָּשֵׁר, שֶׁהוּא תְנַי בֵּית דִּין; \nשֶׁאֵין הַמַּחֲשָׁבָה הוֹלֶכֶת אֶלָּא לְאַחַר הָעוֹבֵד. \n\n\n\n"
        ],
        [
            "<small>א</small>\nאֵי זֶה הוּא מְקוֹמָן שֶׁלַּזְּבָחִין? \nקָדְשֵׁי קָדָשִׁים, \nשְׁחִיטָתָן בַּצָּפוֹן.  \nפַּר וְשָׂעִיר שֶׁלְּיוֹם הַכִּפּוּרִים, \nשְׁחִיטָתָן בַּצָּפוֹן, \nוְקִבּוּל דָּמָן בִּכְלֵי שָׁרֵת בַּצָּפוֹן, \nוְדָמָן טָעוּן הַזָּיָה עַל בֵּין הַבַּדִּים, \nוְעַל הַפָּרֹכֶת, וְעַל מִזְבַּח הַזָּהָב. \nמַתָּנָה אַחַת מֵהֶן מְעַכֶּבֶת.  \nשִׁירֵי הַדָּם, \nהָיָה שׁוֹפֵךְ עַל יְסוֹד מַעֲרָבִי שֶׁלְּמִזְבֵּחַ הַחִיצוֹן.  \nאִם לֹא נָתַן, לֹא עִכֵּב. \n",
            "<small>ב</small>\nפָּרִים הַנִּשְׂרָפִין וּשְׂעִירִין הַנִּשְׂרָפִין, \nשְׁחִיטָתָן בַּצָּפוֹן, וְקִבּוּל דָּמָן בִּכְלֵי שָׁרֵת בַּצָּפוֹן, \nוְדָמָן טָעוּן הַזָּיָה עַל הַפָּרֹכֶת, וְעַל מִזְבַּח הַזָּהָב, \nוּמַתָּנָה אַחַת מֵהֶן מְעַכֶּבֶת.  \nשִׁירֵי הַדָּם, \nהָיָה שׁוֹפֵךְ עַל יְסוֹד מַעֲרָבִי שֶׁלְּמִזְבֵּחַ הַחִיצוֹן. \nאִם לֹא נָתַן, לֹא עִכֵּב.  \nאֵלּוּ וָאֵלּוּ נִשְׂרָפִין בְּבֵית הַדֶּשֶׁן. \n",
            "<small>ג</small>\nחַטֹּאת הַצִּבּוּר וְהַיָּחִיד, \nאֵלּוּ הֵן חַטֹּאות הַצִּבּוּר: \nשְׂעִירֵי רָאשֵׁי חֳדָשִׁים וְשֶׁלַּמּוֹעֲדוֹת, \nשְׁחִיטָתָן בַּצָּפוֹן, \nוְקִבּוּל דָּמָן בִּכְלִי שָׁרֵת בַּצָּפוֹן, \nוְדָמָן טָעוּן אַרְבַּע מַתָּנוֹת עַל אַרְבַּע קְרָנוֹת.  \nכֵּיצַד? \nעָלָה בַכֶּבֶשׁ, \nוּפָנָה לַסּוֹבֵב, \nבָּא לוֹ לְקֶרֶן דְּרוֹמִית מִזְרָחִית, \nמִזְרָחִית צְפוֹנִית, \nצְפוֹנִית מַעֲרָבִית, \nמַעֲרָבִית דְּרוֹמִית.  \nשִׁירֵי הַדָּם הָיָה שׁוֹפֵךְ עַל יְסוֹד דְּרוֹמִי.  \nוְנֶאֱכָלִים לִפְנִים מִן הַקְּלָעִים, \nלְזִכְרֵי כְהֻנָּה, בְּכָל מַאֲכָל, \nלְיוֹם וְלַיְלָה עַד חֲצוֹת. \n",
            "<small>ד</small>\nהָעוֹלָה, \nקָדְשֵׁי קָדָשִׁים, \nשְׁחִיטָתָהּ בַּצָּפוֹן, \nוְקִבּוּל דָּמָהּ בִּכְלֵי שָׁרֵת בַּצָּפוֹן, \nוְדָמָהּ טָעוּן שְׁתֵּי מַתָּנוֹת שֶׁהֵן אַרְבַּע, &lt;וְדָמָן&gt;\nוּטְעוּנָה הֶפְשֵׁט, וְנִתּוּחַ, וְכָלִיל לָאִשִּׁים. \n",
            "<small>ה</small>\nזִבְחֵי שַׁלְמֵי צִבּוּר וַאֲשָׁמוֹת, \nאֵלּוּ הֵן אֲשָׁמוֹת: \nאֲשַׁם גְּזֵלוֹת, \nאֲשַׁם מְעִילוֹת, \nאֲשַׁם שִׁפְחָה חֲרוּפָה, \nאֲשַׁם נָזִיר, \nאֲשַׁם מְצֹרָע, \nוְאָשָׁם תָּלוּי; &lt;וַאֲשַׁם&gt;\nשְׁחִיטָתָן בַּצָּפוֹן, \nוְקִבּוּל דָּמָן בִּכְלֵי שָׁרֵת בַּצָּפוֹן, \nוְדָמָן טָעוּן שְׁתֵּי מַתָּנוֹת שֶׁהֵן אַרְבַּע. \nנֶאֱכָלִים לִפְנִים מִן הַקְּלָעִים, \nלְזִכְרֵי כְהֻנָּה, בְּכָל מַאֲכָל, \nלְיוֹם וְלַיְלָה עַד חֲצוֹת. \n",
            "<small>ו</small>\nהַתּוֹדָה וְאֵיל נָזִיר, \nקָדָשִׁים קַלִּים, \nשְׁחִיטָתָן בְּכָל מָקוֹם בָּעֲזָרָה, \nוְדָמָן טָעוּן שְׁתֵּי מַתָּנוֹת שֶׁהֵן אַרְבַּע, \nוְנֶאֱכָלִים בְּכָל הָעִיר, \nלְכָל אָדָן, בְּכָל מַאֲכָל, \nלְיוֹם וְלַיְלָה עַד חֲצוֹת.  \nהַמּוּרָם מֵהֶן, כַּיּוֹצֵא בָהֶן, \nאֶלָּא שֶׁהַמּוּרָם נֶאֱכָל לַכֹּהֲנִים, \nלִנְשֵׁיהֶן, לִבְנֵיהֶן, וּלְעַבְדֵיהֶם. \n",
            "<small>ז</small>\nשְׁלָמִים, \nקָדָשִׁים קַלִּים, \nשְׁחִיטָתָן בְּכָל מָקוֹם בָּעֲזָרָה, \nוְדָמָן טָעוּן שְׁתֵּי מַתָּנוֹת שֶׁהֵן אַרְבַּע, \nוְנֶאֱכָלִים בְּכָל הָעִיר, \nלְכָל אָדָן, בְּכָל מַאֲכָל, \nלִשְׁנֵי יָמִים וְלַיְלָה אֶחָד.  \nהַמּוּרָם מֵהֶן, כַּיּוֹצֵא בָהֶן, \nאֶלָּא שֶׁהַמּוּרָם נֶאֱכָל לַכֹּהֲנִים, \nלִנְשֵׁיהֶן, וְלִבְנֵיהֶן, וּלְעַבְדֵיהֶם. \n",
            "<small>ח</small>\nהַבְּכוֹר וְהַמַּעְשֵׂר וְהַפֶּסַח קָדָשִׁים קַלִּים, \nשְׁחִיטָתָן בְּכָל מָקוֹם בָּעֲזָרָה, \nוְדָמָן טָעוּן מַתָּנָה אַחַת, \nוּבִלְבַד שֶׁיִּתֵּן כְּנֶגֶד הַיְסוֹד.  \nשִׁנָּה בַאֲכִילָתָן: \nהַבְּכוֹר נֶאֱכָל לַכֹּהֲנִים, \nוְהַמַּעֲשֵׂר לְכָל אָדָן, \nוְנֶאֱכָלִים בְּכָל הָעִיר, בְּכָל מַאֲכָל, \nלִשְׁנֵי יָמִים וְלַיְלָה אֶחָד; \nהַפֶּסַח אֵינוּ נֶאֱכָל אֶלָּא בַלַּיְלָה, \nאֵינוּ נֶאֱכָל אֶלָּא עַד חֲצוֹת, \nאֵינוּ נֶאֱכָל אֶלָּא לִמְנוּיָו, \nוְאֵינוּ נֶאֱכָל אֶלָּא צָלִי. \n\n\n\n"
        ],
        [
            "<small>א</small>\nקָדְשֵׁי קָדָשִׁין שֶׁשְּׁחָטָן בְּרֹאשׁ הַמִּזְבֵּחַ, \nרְבִּי יוֹסֵה אוֹמֵר: \nכְּאִלּוּ נִשְׁחַט בַּצָּפוֹן.  \nרְבִּי יְהוּדָה בִרְבִּי יוֹסֵה אוֹמֵר: \nמֵחֲצִי הַמִּזְבֵּחַ וְלַצָּפוֹן, בַּצָּפוֹן; \nמֵחֲצִי הַמִּזְבֵּחַ וְלַדָּרוֹם, בַּדָּרוֹם.  \nהַמְּנָחוֹת הָיוּ נִקְמָצוֹת בְּכָל מָקוֹם בָּעֲזָרָה, \nוְנֶאֱכָלוֹת לִפְנִים מִן הַקְּלָעִים, \nלְזִכְרֵי כְהֻנָּה, בְּכָל מַאֲכָל, \nלְיוֹם וְלַיְלָה עַד חֲצוֹת. \n",
            "<small>ב</small>\nחַטַּאת הָעוֹף הָיְתָה נֶעֱשֵׂית עַל קֶרֶן דְּרוֹמִית מַעֲרָבִית.  \nבְּכָל מָקוֹם הָיְתָה כְשֵׁרָה, אֶלָּא שֶׁזֶּה הָיָה מְקוֹמָהּ.  \nוּשְׁלֹשָׁה דְבָרִים הָיְתָה אוֹתָהּ הַקֶּרֶן מְשַׁמֶּשֶׁת מִלְּמַטָּן, \nוּשְׁלֹשָׁה מִלְמַעְלָן. \nמִלְּמַטָּן: \nחַטַּאת הָעוֹף, וְהַגָּשׁוֹת, וְשִׁירֵי הַדָּם; \nמִלְמַעְלָן: \nנִסּוּךְ הַמַּיִם וְהַיַּיִן, וְעוֹלַת הָעוֹף וּכְשֶׁהִיא רַבָּה בַמִּזְרָח. \n",
            "<small>ג</small>\nכָּל הָעוֹלִין לַמִּזְבֵּחַ עוֹלִין דֶּרֶךְ יָמִין, \nוּמַקִּיפִין וְיוֹרְדִין דֶּרֶךְ שְׂמֹאל, \nחוּץ מִן הָעוֹלֶה לִשְׁלֹשָׁה דְבָרִים אֵלּוּ, \nשֶׁהָיוּ עוֹלִים וְחוֹזְרִין לְעָקֵב. \n",
            "<small>ד</small>\nחַטַּאת הָעוֹף כֵּיצַד הָיְתָה נֶעֱשֵׂית? \nהָיָה מוֹלֵק אֶת רֹאשָׁהּ מִמּוּל עָרְפָּהּ, \nוְאֵינוּ מַבְדִּיל.  \nוּמַזֶּה מִדָּמָהּ עַל קִיר הַמִּזְבֵּחַ.  \nשִׁירֵי הַדָּם הָיָה מִתְמַצֶּה עַל הַיְסוֹד.  \nאֵין לַמִּזְבֵּחַ אֶלָּא דָמָהּ, \nוְכֻלָּהּ לַכֹּהֲנִים. \n",
            "<small>ה</small>\nעוֹלַת הָעוֹף כֵּיצַד הָיְתָה נֶעֱשֵׂית? \nעָלָה בַכֶּבֶשׁ, וּפָנָה לַסּוֹבֵב; \nבָּא לוֹ לְקֶרֶן דְּרוֹמִית מִזְרָחִית, \nהָיָה מוֹלֵק אֶת רֹאשָׁהּ מִמּוּל עָרְפָּהּ, וּמַבְדִּיל.  \nוּמוֹצֶה אֶת דָּמָהּ עַל קִיר הַמִּזְבֵּחַ.  \nנָטַל אֶת הָרֹאשׁ, &lt;הָרִאשׁוֹן&gt;\nוְהִקִּיף אֶת מְלִיקָתוֹ לַמִּזְבֵּחַ, \nסְפָגוֹ בַמֶּלַח, וּזְרָקוֹ עַל גַּבֵּי הָאִשִּׁים.  \n\n<small>ו</small>\nבָּא לוֹ לַגּוּף, \nהֵסִיר אֶת הַמֻּרְאָה וְאֶת הַנּוֹצָה, \nוְאֶת בְּנֵי מֵעַיִם הַיּוֹצְאִין עִמָּהּ, \nוְהִשְׁלִיכָן לְבֵית הַדֶּשֶׁן.  \nשִׁסַּע, לֹא יַבְדִּיל; \nוְאִם הִבְדִּיל, כָּשֵׁר.  \nסְפָגוֹ בַמֶּלַח, וּזְרָקוֹ עַל גַּבֵּי הָאִשִּׁים. \n",
            "<small>ז</small>\nלֹא הֵסִיר לֹא אֶת הַמֻּרְאָה וְלֹא אֶת הַנּוֹצָה, \nוְלֹא אֶת בְּנֵי מֵעַיִם הַיּוֹצְאִין עִמָּן, \nלֹא סְפָגָן בַּמֶּלַח, \nכָּל שֶׁשִּׂנָּה בָהּ מֵאַחַר שֶׁמִּצָּה דָמָהּ, כְּשֵׁרָה.  \nהִבְדִּיל בַּחַטָּאת, וְלֹא הִבְדִּיל בָּעוֹלָה, פָּסַל.  \nמִצָּה דַם הָרֹאשׁ, לֹא מִצָּה דַם הַגּוּף, פְּסוּלָה.  \nדַם הַגּוּף, וְלֹא מִצָּה דַם הָרֹאשׁ, כְּשֵׁרָה. \n",
            "<small>ח</small>\nחַטַּאת הָעוֹף שֶׁמְּלָקָהּ שֶׁלֹּא לִשְׁמָהּ, \nמִצָּה דָמָהּ שֶׁלֹּא לִשְׁמָהּ, \nאוֹ לִשְׁמָהּ שֶׁלֹּא לִשְׁמָהּ, \nאוֹ שֶׁלֹּא לִשְׁמָהּ וְלִשְׁמָהּ, \nפְּסוּלָה.  \nעוֹלַת הָעוֹף כְּשֵׁרָה, \nוּבִלְבַד שֶׁלֹּא עָלַת לַבְּעָלִים.  \n\n<small>ט</small>\nאֶחָד חַטַּאת הָעוֹף, \nוְאֶחָד עוֹלַת הָעוֹף, \nשֶׁמְּלָקָן, שֶׁמִּצָּה דָמָן, \nלֹאכַל דָּבָר שֶׁדַּרְכּוֹ לֹאכַל, \nוּלְהַקְטִיר דָּבָר שֶׁדַּרְכּוֹ לְהַקְטִיר, \nחוּץ לִמְקוֹמוֹ, פָּסוּל וְאֵין בּוֹ כָרֵת; \nחוּץ לִזְמַנּוֹ, פִּגּוּל, חַיָּבִין עָלָיו כָּרֵת, \nוּבִלְבַד שֶׁיִּקְרַב הַמַּתִּיר כְּמִצְוָתוֹ.  \n\n<small>י</small>\nכֵּיצַד קָרַב הַמַּתִּיר כְּמִצְוָתוֹ? \nמָלַק בִּשְׁתִיקָה, מִצָּה הַדָּם חוּץ לִזְמַנּוֹ, \nאוֹ שֶׁמָּלַק חוּץ לִזְמַנּוֹ, מִצָּה הַדָּם בִּשְׁתִיקָה; \nאוֹ שֶׁמָּלַק מִצָּה הַדָּם חוּץ לִזְמַנּוֹ, \nזֶה הוּא שֶׁקָּרַב הַמַּתִּיר כְּמִצְוָתוֹ.  \n\n<small>יא</small>\nכֵּיצַד לֹא קָרַב הַמַּתִּיר כְּמִצְוָתוֹ? \nמָלַק חוּץ לִמְקוֹמוֹ, מִצָּה הַדָּם חוּץ לִזְמַנּוֹ; \nאוֹ שֶׁמָּלַק חוּץ לִזְמַנּוֹ, מִצָּה הַדָּם חוּץ לִמְקוֹמוֹ; \nאוֹ שֶׁמָּלַק מִצָּה הַדָּם חוּץ לִמְקוֹמוֹ.  \nחַטַּאת הָעוֹף שֶׁמְּלָקָהּ שֶׁלֹּא לִשְׁמָהּ, \nמִצָּה דָמָהּ חוּץ לִזְמַנָּהּ, \nאוֹ שֶׁמָּלַק חוּץ לִזְמַנָּהּ, \nמִצָּה הַדָּם שֶׁלֹּא לִשְׁמָהּ, \nזֶה הוּא שֶׁלֹּא קָרַב הַמַּתִּיר כְּמִצְוָתוֹ.  \n\n<small>יב</small>\nלֹאכַל כַּזַּיִת בַּחוּץ, כַּזַּיִת לְמָחָר; \nכַּזַּיִת לְמָחָר, כַּזַּיִת בַּחוּץ; \nכַּחֲצִי זַיִת לְמָחָר כַּחֲצִי זַיִת בַּחוּץ, \nפָּסוּל וְאֵין בּוֹ כָּרֵת.  \n\n<small>יג</small>\nאָמַר רְבִּי יְהוּדָה: \nזֶה הַכְּלָל: \nאִם מַחְשֶׁבֶת הַזְּמַן קָדְמָה לְמַחְשֶׁבֶת הַמָּקוֹם, \nפִּגּוּל וְחַיָּבִין עָלָיו כָּרֵת. \nאִם מַחְשֶׁבֶת הַמָּקוֹם קָדְמָה לְמַחְשֶׁבֶת הַזְּמַן, \nפָּסוּל וְאֵין בּוֹ כָרֵת.  \nוַחֲכָמִים אוֹמְרִים: \nזֶה וָזֶה פָסוּל וְאֵין בּוֹ כָּרֵת.  \nלֹאכַל כַּחֲצִי זַיִת וּלְהַקְטִיר כַּחֲצִי זַיִת, \nכָּשֵׁר, שֶׁאֵין אֲכִילָה וְהַקְטָרָה מִצְטָרְפִין. \n\n\n\n"
        ],
        [
            "<small>א</small>\nחַטַּאת הָעוֹף שֶׁעֲשָׂאָהּ לְמַטָּן, \nכְּמַעֲשֵׂה חַטָּאת לְשֵׁם חַטָּאת, \nכְּשֵׁרָה; \nכְּמַעֲשֵׂה חַטָּאת לְשֵׁם עוֹלָה, \nכְּמַעֲשֵׂה עוֹלָה לְשֵׁם חַטָּאת, \nכְּמַעֲשֵׂה עוֹלָה לְשֵׁם עוֹלָה, \nפְּסוּלָה.  \nעֲשָׂאָהּ לְמַעְלָן כְמַעֲשֵׂה כֻלָּם, \nפְּסוּלָה. \n",
            "<small>ב</small>\nעוֹלַת הָעוֹף שֶׁעֲשָׂאָהּ לְמַעְלָן, \nכְּמַעֲשֵׂה עוֹלָה לְשֵׁם עוֹלָה, \nכְּשֵׁרָה; \nכְּמַעֲשֵׂה עוֹלָה לְשֵׁם חַטָּאת, \nכְּשֵׁרָה, וּבִלְבַד שֶׁלֹּא עָלַת לַבְּעָלִים; \nכְּמַעֲשֵׂה חַטָּאת לְשֵׁם עוֹלָה, \nכְּמַעֲשֵׂה חַטָּאת לְשֵׁם חַטָּאת, \nפְּסוּלָה.  \nעֲשָׂאָהּ לְמַטָּן כְּמַעֲשֵׂה כֻלָּם, \nפְּסוּלָה. \n",
            "<small>ג</small>\nוְכֻלָּם אֵינָן מְטַמּוֹת אֶלָּא בְבֵית הַבְּלִיעָה, \nוּמוֹעֲלִין בָּהֶן, \nחוּץ מֵחַטַּאת הָעוֹף שֶׁעֲשָׂאָהּ לְמַטָּן, \nכְּמַעֲשֵׂה חַטָּאת לְשֵׁם חַטָּאת. \n",
            "<small>ד</small>\nעוֹלַת הָעוֹף שֶׁעֲשָׂאָהּ לְמַטָּן, \nכְּמַעֲשֵׂה חַטָּאת לְשֵׁם חַטָּאת, \nרְבִּי אֱלִיעֶזֶר אוֹמֵר: \nמוֹעֲלִין בָּהּ.  \nרְבִּי יְהוֹשֻׁעַ אוֹמֵר: \nאֵין מוֹעֲלִין בָּהּ.  \nאָמַר רְבִּי אֱלִיעֶזֶר: \nמָה אִם חַטָּאת, שֶׁאֵין מוֹעֲלִין בָּהּ לִשְׁמָהּ, \nכְּשֶׁשִּׁנָּה אֶת שְׁמָהּ, מוֹעֲלִין בָּהּ, \nעוֹלָה, שֶׁמּוֹעֲלִין בָּהּ לִשְׁמָהּ, \nכְּשֶׁשִּׁנָּה אֶת שְׁמָהּ, \nאֵינוּ דִין שֶׁיִּמְעֲלוּ בָהּ? \nאָמַר לוֹ רְבִּי יְהוֹשֻׁעַ: \nלֹא! \nאִם אָמַרְתָּ בְחַטָּאת שֶׁשִּׁנָּה אֶת שְׁמָהּ לְשֵׁם עוֹלָה, \nשֶׁכֵּן שִׁנָּה אֶת שְׁמָהּ בְּדָבָר שֶׁיֶּשׁ בּוֹ מְעִילָה, \nתֹּאמַר בָּעוֹלָה שֶׁשִּׁנָּה אֶת שְׁמָהּ לְשֵׁם חַטָּאת, \nשֶׁכֵּן שִׁנָּה אֶת שְׁמָהּ בְּדָבָר שֶׁאֵין בּוֹ מְעִילָה! \n\n<small>ה</small>\nאָמַר לוֹ רְבִּי אֱלִיעֶזֶר: \nוַהֲרֵי קָדְשֵׁי קָדָשִׁים שֶׁשְּׁחָטָן בַּדָּרוֹם, \nוּשְׁחָטָן לְשֵׁם קָדָשִׁים קַלִּים יוֹכִיחוּ, \nשֶׁכֵּן שִׁנָּה אֶת שְׁמָן לְדָבָר שֶׁאֵין בּוֹ מְעִילָה, \nוּמוֹעֲלִין בָּהֶן; \nאַף אַתָּה, אַל תִּתְמַהּ עַל הָעוֹלָה, \nשֶׁאַף עַל פִּי שֶׁשִּׁנָּה אֶת שְׁמָהּ לְדָבָר שֶׁאֵין בּוֹ מְעִילָה, \nשֶׁיִּמְעֲלוּ בָהּ.  \n\n<small>ו</small>\nאָמַר לוֹ רְבִּי יְהוֹשֻׁעַ: \nלֹא! \nאִם אָמַרְתָּ בְקָדְשֵׁי קָדָשִׁים שֶׁשְּׁחָטָן בַּדָּרוֹם, \nוּשְׁחָטָן לְשֵׁם קָדָשִׁים קַלִּים, \nשֶׁכֵּן שִׁנָּה אֶת שְׁמָן בְּדָבָר שֶׁיֶּשׁ בּוֹ אִסּוּר וְהֶתֵּר, \nתֹּאמַר בָּעוֹלָה שֶׁשִּׁנָּה אֶת שְׁמָהּ בְּדָבָר שֶׁכֻּלּוֹ הֶתֵּר? \nכָּל הַפְּסוּלִים שֶׁמָּלְקוּ, מְלִיקָתָן פְּסוּלָה, \nוְאֵינָן מְטַמּוֹת בְּבֵית הַבְּלִיעָה.\n",
            "<small>ז</small>\nמָלַק בִּשְׂמֹאלוֹ, אוֹ בַלַּיְלָה, \nשָׁחַט חֻלִּין בִּפְנִים, וְקָדָשִׁים בַּחוּץ, \nאֵינָן מְטַמְּאִין בְּבֵית הַבְּלִיעָה.  \nמָלַק בְּסְכִין, \nמָלַק חֻלִּין בִּפְנִים קָדָשִׁים בַּחוּץ, \nתּוֹרִין שֶׁלֹּא הִגִּיעוּ זְמַנָּן, \nוּבְנֵי יוֹנָה שֶׁעִבֵּר זְמַנָּן, \nשֶׁיָּבַשׁ גַּפָּהּ, שֶׁנִּסְמַת עֵינָהּ, \nוְשֶׁנִּקְטָעָה רַגְלָהּ, \nמְטַמָּא בְּבֵית הַבְּלִיעָה.  \nזֶה הַכְּלָל: \nכָּל שֶׁהָיָה פְסוּלָה בַקֹּדֶשׁ, \nאֵינָהּ מְטַמָּא בְּבֵית הַבְּלִיעָה.  \nלֹא הָיָה פְסוּלָה בַקֹּדֶשׁ, \nמְטַמָּא בְּבֵית הַבְּלִיעָה.  \n",
            "<small>ח</small>\nמָלַק וְנִמְצָא טְרֵפָה, \nרְבִּי מֵאִיר אוֹמֵר: \nאֵינָה מְטַמָּא בְּבֵית הַבְּלִיעָה.  \nרְבִּי יְהוּדָה אוֹמֵר: \nמְטַמָּא בְּבֵית הַבְּלִיעָה.  \nאָמַר רְבִּי מֵאִיר: \nמָה אִם נִבְלַת בְּהֵמָה, \nשֶׁהִיא מְטַמָּא בְמַגָּע וּבְמַשָּׂא, \nשְׁחִיטָתָהּ מְטַהֶרֶת טְרֵפָתָהּ מִטֻּמְאָתָהּ, \nנִבְלַת הָעוֹף, שֶׁאֵינָה מְטַמָּא בְמַגָּע וּבְמַשָּׂא, \nאֵינוּ דִין שֶׁתְּהֵא שְׁחִיטָתָהּ מְטַהֶרֶת טְרֵפָתָהּ מִטֻּמְאָתָהּ? \nמַה מָּצִינוּ בִשְׁחִיטָתָהּ שֶׁהִיא מַכְשְׁרַתָּהּ לַאֲכִילָה, \nוּמְטַהֶרֶת טְרֵפָתָהּ מִטֻּמְאָתָהּ, \nאַף מְלִיקָתָהּ, שֶׁהִיא מַכְשְׁרַתָּהּ לַאֲכִילָה, \nתְּטַהֵר טְרֵפָתָהּ מִטֻּמְאָתָהּ.  \nרְבִּי יוֹסֵה אוֹמֵר: \nדַּיָּהּ כְּנִבְלַת הַבְּהֵמָה, \nשְׁחִיטָתָהּ מְטַהֶרֶת, אֲבָל לֹא מְלִיקָתָהּ. \n\n\n\n"
        ],
        [
            "<small>א</small>\nכָּל הַזְּבָחִים שֶׁנִּתְעָרְבוּ בְחַטָּאוֹת מֵתוֹת, \nאוֹ בְשׁוֹר הַנִּסְקָל, \nאֲפִלּוּ אֶחָד בָּרִבּוֹא, יָמוּתוּ כֻלָּם.  \nנִתְעָרְבוּ בְשׁוֹר שֶׁנֶּעֶבְרָה בוֹ עֲבֵרָה, \nשֶׁהֵמִית אֶת הָאָדָם עַל פִּי עֵד אֶחָד, \nאוֹ עַל פִּי הַבְּעָלִים, \nבָּרוֹבֵעַ וּבַנִּרְבָּע, \nוּבַמֻּקְצֶה, וּבַנֶּעְבָּד, \nוּבְאֶתְנַן, וּבִמְחִיר, \nוּבַכִּלְאַיִם, וּבִטְרֵפָה, וּבַיּוֹצֵא דֹפֶן, \nיִרְעוּ עַד שֶׁיִּסְתָּאֵבוּ, וְיִמָּכְרוּ, \nוְיָבִיא בִּדְמֵי הַיָּפֶה שֶׁבָּהֶן מֵאוֹתוֹ הַמִּין.  \nנִתְעָרַב בְּחֻלִּין תְּמִימִים, \nיִמָּכְרוּ הַחֻלִּין לִצְרִיכֵי אוֹתוֹ הַמִּין. \n",
            "<small>ב</small>\nקָדָשִׁים בְּקָדָשִׁים, מִין בְּמִינוֹ, \nזֶה יִקְרַב לְשֵׁם מַה שֶּׁהוּא, \n[וְזֶה יִקְרַב לְשֵׁם מַה שֶּׁהוּא].  \nקָדָשִׁים בְּקָדָשִׁים, מִין בְּשֶׁאֵינוּ מִינוֹ, \nיִרְעוּ עַד שֶׁיִּסְתָּאֵבוּ, וְיִמָּכְרוּ, \nוְיָבִיא בִּדְמֵי הַיָּפֶה שֶׁבָּהֶן מִמִּין זֶה, \nוּבִדְמֵי הַיָּפֶה שֶׁבָּהֶן מִמִּין זֶה, \nוְיַפְסִיד הַמּוֹתָר מִבֵּיתוֹ.  \nנִתְעָרְבוּ בִבְכוֹר וּבְמַעֲשֵׂר, \nכֻּלָּם יִרְעוּ עַד שֶׁיִּסְתָּאֵבוּ, \nוְיֵאָכְלוּ בַבְּכוֹר וּבַמַּעֲשֵׂר.  \nהַכֹּל יְכוּלִין לְהִתְעָרֵב, \nחוּץ מִן הַחַטָּאת וּמִן הָאָשָׁם. \n",
            "<small>ג</small>\nאָשָׁם שֶׁנִּתְעָרַב בִּשְׁלָמִים, \n[יִרְעוּ עַד שֶׁיִּסְתָּאֵבוּ.]  \nרְבִּי שִׁמְעוֹן אוֹמֵר: \nשְׁנֵיהֶם יִשָּׁחֲטוּ בַצָּפוֹן וְיֵאָכְלוּ כֶחָמוּר שֶׁבָּהֶן.  \nאָמְרוּ לוֹ: \nאֵין מְבִיאִין קָדָשִׁים לְבֵית הַפְּסוּל.  \n\n<small>ד</small>\nנִתְעָרְבוּ חֲתִכּוֹת בַּחֲתִכּוֹת, \nקָדְשֵׁי קָדָשִׁים בְּקָדָשִׁים קַלִּים, \nהַנֶּאֱכָלִים לְיוֹם אֶחָד בְּנֶאֱכָלִים לִשְׁנֵי יָמִים, \nיֵאָכְלוּ כֶחָמוּר שֶׁבָּהֶן. \n",
            "<small>ה</small>\nאֵבָרֵי חַטָּאת שֶׁנִּתְעָרְבוּ בְאֵבָרֵי הָעוֹלָה, \nרְבִּי אֱלִיעֶזֶר אוֹמֵר: \nיִתֵּן לְמַעְלָה. \nוְרוֹאֶה אֲנִי אֶת בְּשַׂר חַטָּאת לְמַעְלָן כְּאִלּוּ הֵן עֵצִים.  \nוַחֲכָמִים אוֹמְרִים: \nתְּעֻבַּר צוּרָתוֹ, וְיֵצֵא לְבֵית הַשְּׂרִיפָה. \n",
            "<small>ו</small>\nאֵבָרִין בְּאֵבָרֵי בַעֲלֵי מוּמִין, \nרְבִּי אֱלִיעֶזֶר אוֹמֵר: \nקָרַב רֹאשׁ אֶחָד, יִקָּרְבוּ כָל הָרָאשִׁין, \nכְּרָעָיו שֶׁלְּאֶחָד, יִקָּרְבוּ כָל הַכְּרָעַיִם. \nוַחֲכָמִים אוֹמְרִים: \nאֲפִלּוּ קָרְבוּ כֻלָּם חוּץ מֵאֶחָד מֵהֶן, \nיֵצֵא לְבֵית הַשְּׂרִיפָה. \n",
            "<small>ז</small>\nדָּם שֶׁנִּתְעָרַב בַּמַּיִם, \nאִם יֶשׁ בּוֹ מַרְאֵה דָם, כָּשֵׁר.  \nנִתְעָרַב בַּיַּיִן, \nרוֹאִין אוֹתוֹ כְאִלּוּ הוּא מַיִם.  \nנִתְעָרַב בְּדַם בְּהֵמָה אוֹ בְדַם הַחַיָּה, \nרוֹאִין אוֹתוֹ כְאִלּוּ הוּא מַיִם.  \nרְבִּי יוּדָה אוֹמֵר: \nאֵין דָּם מְבַטֵּל דָּם. \n",
            "<small>ח</small>\nנִתְעָרַב בְּדַם פְּסוּלִין, יִשָּׁפֵךְ לָאַמָּה;  \nבְּדַם תַּמְצִית, יִשָּׁפֵךְ לָאַמָּה.  \nרְבִּי לְעָזָר מַכְשִׁיר.  \nאִם לֹא נִמְלַךְ וְנָתַן, כָּשֵׁר. \n",
            "<small>ט</small>\nדָּם בְּדַם בַּעֲלֵי מוּמִין, יִשָּׁפֵךְ לָאַמָּה.  \nכּוֹס בַּכּוֹסוֹת, \nרְבִּי אֶלְעָזָר אוֹמֵר: \nקָרַב כּוֹס אֶחָד, יִקְרְבוּ כָל הַכּוֹסוֹת.  \nוַחֲכָמִים אוֹמְרִים; \nאֲפִלּוּ קָרְבוּ כֻלָּם חוּץ מֵאֶחָד מֵהֶן, \nיִשָּׁפֵךְ לָאַמָּה. \n",
            "<small>י</small>\nהַנִּתָּנִין לְמַטָּן שֶׁנִּתְעָרְבוּ בְנִתָּנִין לְמַעְלָן, \nרְבִּי אֱלִיעֶזֶר אוֹמֵר: \nיִתֵּן לְמַעְלָן. \nוְרוֹאֶה אֲנִי אֶת הַתַּחְתּוֹנִים לְמַעְלָן כְאִלּוּ הֵן מַיִם, \nוְיַחְזֹר וְיִתֵּן לְמַטָּן.  \nוַחֲכָמִים אוֹמְרִים: \nיִשָּׁפְכוּ לָאַמָּה.  \nאִם לֹא נִמְלַךְ וְנָתַן, כָּשֵׁר. \n",
            "<small>יא</small>\nהַנִּתָּנִין מַתָּנָה אַחַת שֶׁנִּתְעָרְבוּ בְנִתָּנִין מַתָּנָה אַחַת, \nיִנָּתְנוּ מַתָּנָה אַחַת.  \nמַתַּן אַרְבַּע בְּמַתַּן אַרְבַּע, \nיִנָּתְנוּ מַתַּן אַרְבַּע.  \nמַתַּן אַרְבַּע בְּמַתָּנָה אַחַת, \nרְבִּי אֱלִיעֶזֶר אוֹמֵר: \nיִנָּתְנוּ מַתַּן אַרְבַּע.  \nרְבִּי יְהוֹשֻׁעַ אוֹמֵר: \nיִנָּתְנוּ מַתָּנָה אַחַת.  \nאָמַר רְבִּי אֱלִיעֶזֶר: \nוַהֲרֵי הוּא עוֹבֵר עַל בַּל תִּגְרַע! \nאָמַר רְבִּי יְהוֹשֻׁעַ: \nוַהֲרֵי הוּא עוֹבֵר עַל בַּל תּוֹסֵיף!  \nאָמַר רְבִּי אֱלִיעֶזֶר: \nלֹא נֶאֱמַר בַּל תּוֹסֵיף אֶלָּא כְשֶׁהוּא עַצְמוֹ.  \nאָמַר רְבִּי יְהוֹשֻׁעַ: \nלֹא נֶאֱמַר בַּל תִּגְרַע אֶלָּא כְשֶׁהוּא עַצְמוֹ.  \nוְעוֹד אָמַר רְבִּי יְהוֹשֻׁעַ: \nכְּשֶׁנְּתַתָּהּ, עָבַרְתָּ עַל בַּל תּוֹסֵיף, \nוְעָשִׂיתָ בְיָדֶיךָ; \nכְּשֶׁלּא נְתַתָּהּ, עָבַרְתָּ עַל בַּל תִּגְרַע, \nלֹא עָשִׂיתָ בְיָדֶיךָ. \n",
            "<small>יב</small>\nהַנִּתָּנִין בִּפְנִים שֶׁנִּתְעָרְבוּ בְנִתָּנִין חוּץ, \nיִשָּׁפְכוּ לָאַמָּה.  \nנָתַן בַּחוּץ וְחָזַר וְנָתַן בִּפְנִים, \nכָּשֵׁר.  \nבִּפְנִים וְחָזַר וְנָתַן בַּחוּץ, \nרְבִּי עֲקִיבָה פוֹסֵל, \nוַחֲכָמִים מַכְשִׁירִין.  \nשֶׁרְּבִּי עֲקִיבָה אוֹמֵר: \nכָּל דָּמִים שֶׁנִּכְנְסוּ לְכַפֵּר בַּהֵיכָל פְּסוּלִין.  \nוַחֲכָמִים אוֹמְרִים: \nחַטָּאת בִּלְבַד.  \nרְבִּי אֱלִיעֶזֶר אוֹמֵר: \nאַף הָאָשָׁם, שֶׁנֱּאֱמַר (וַיִּקְרָא ז,ז) \"כַּחַטָּאת כָּאָשָׁם\". \n",
            "<small>יג</small>\nחַטָּאת שֶׁקִּבֵּל דָּמָהּ בִּשְׁנֵי כוֹסוֹת, \nיָצָא אֶחָד מֵהֶן לַחוּץ, הַפְּנִימִי כָשֵׁר.  \nנִכְנַס אֶחָד מֵהֶן לִפְנִים, \nרְבִּי יוֹסֵה הַגָּלִילִי מַכְשִׁיר בַּחִיצוֹן, \nוַחֲכָמִים פּוֹסְלִין.  \nאָמַר רְבִּי יוֹסֵה הַגָּלִילִי: \nמָה אִם בִּמְקוֹם שֶׁהַמַּחְשָׁבָה פוֹסֶלֶת בַּחוּץ, \nלֹא עָשָׂה אֶת הַמְשֹׁאָר כַּיּוֹצֵא, \nבִּמְקוֹם שֶׁאֵין הַמַּחֲשָׁבָה פוֹסֶלֶת בִּפְנִים, \nאֵינוּ דִין שֶׁנַּעֲשֶׂה אֶת הַמְשֹׁאָר כְּנִכְנָס? \nנִכְנַס לְכַפֵּר, \nאַף עַל פִּי שֶׁלֹּא כִפֵּר, פָּסַל.  \nדִּבְרֵי רְבִּי אֶלְעָזָר.  \nרְבִּי שִׁמְעוֹן אוֹמֵר: \nעַד שֶׁיְּכַפֵּר.  \nרְבִּי יְהוּדָה אוֹמֵר: \nאִם הִכְנִיס שׁוֹגֵג, כָּשֵׁר.  \nכָּל הַדָּמִים הַפְּסוּלִין שֶׁנִּתָּנוּ עַל גַּבֵּי הַמִּזְבֵּחַ, \nלֹא הוֹרְצָה הַצִּיץ אֶלָּא עַל הַטָּמֵא, \nשֶׁהַצִּיץ מְרַצֶּה עַל הַטָּמֵא, \nוְאֵינוּ מְרַצֶּה עַל הַיּוֹצֵא. \n\n\n\n"
        ],
        [
            "<small>א</small>\nהַמִּזְבֵּחַ מְקַדֵּשׁ אֶת הָרָאוּי לוֹ.  \nרְבִּי יְהוֹשֻׁעַ אוֹמֵר: \nכָּל הָרָאוּי לָאִשִּׁים, אִם עָלָה לֹא יֵרֵד, \nשֶׁנֶּאֱמַר (וַיִּקְרָא ו,ב) \"עַל מוֹקְדָה\". \nמָה עוֹלָה, שֶׁהִיא רְאוּיָה לָאִשִּׁים, \nאִם עָלַת, לֹא תֵרֵד, \nאַף כָּל דָּבָר שֶׁהוּא רָאוּי לָאִשִּׁים, \nאִם עָלָה לֹא יֵרֵד.  \n\n<small>ב</small>\nרַבָּן גַּמְלִיאֵל אוֹמֵר: \nכָּל הָרָאוּי לַמִּזְבֵּחַ, אִם עָלָה לֹא יֵרֵד, \nשֶׁנֶּאֱמַר: (וַיִּקְרָא ו,ב) \n\"הִוא הָעלָה עַל מוֹקְדָה עַל הַמִּזְבֵּחַ\", \nמָה עוֹלָה שֶׁהִיא רְאוּיָה לַמִּזְבֵּחַ, \nאִם עָלַת, לֹא תֵרֵד, \nאַף כָּל דָּבָר שֶׁהוּא רָאוּי לַמִּזְבֵּחַ, \nאִם עָלָה לֹא יֵרֵד.  \n\n<small>ג</small> \nאֵין בֵּין דִּבְרֵי רַבָּן גַּמְלִיאֵל לְדִבְרֵי רְבִּי יְהוֹשֻׁעַ, \nאֶלָּא הַדָּם וְהַנְּסָכִים, \nשֶׁרַבָּן גַּמְלִיאֵל אוֹמֵר: לֹא יֵרְדוּ, \nוּרְבִּי יְהוֹשֻׁעַ אוֹמֵר: יֵרְדוּ.  \n\n[<small>ד</small>]\nרְבִּי שִׁמְעוֹן אוֹמֵר: \nהַזֶּבַח כָּשֵׁר, וְהַנְּסָכִים פְּסוּלִין, \nהַנְּסָכִים כְּשֵׁרִין וְהַזֶּבַח פָּסוּל, \nאֲפִלּוּ זֶה וָזֶה פָסוּל, \nהַזֶּבַח לֹא יֵרֵד, הַנְּסָכִים יֵרֵדוּ. \n",
            "<small>ה</small>\nאֵלּוּ, אִם עָלוּ, לֹא יֵרֵדוּ: \nהַלָּן, וְהַטָּמֵא, וְהַיּוֹצֵא, \nוְשֶׁנִּשְׁחַט חוּץ לִזְמַנּוֹ וְחוּץ לִמְקוֹמוֹ, \nוְשֶׁקִּבְּלוּ פְסוּלִין וְזָרְקוּ אֶת דָּמוֹ.  \nרְבִּי יְהוּדָה אוֹמֵר: \nשֶׁנִּשְׁחָטָה בַלַּיְלָה, \nוְשֶׁנִּשְׁפַּךְ דָּמָהּ, \nוְשֶׁיָּצָא דָמָהּ חוּץ לַקְּלָעִים, \nאִם עָלַת, תֵּרֵד.  \nרְבִּי שִׁמְעוֹן אוֹמֵר: \nלֹא תֵרֵד, שֶׁהִיא פְסוּלָה בַקֹּדֶשׁ. \nשֶׁרְּבִּי שִׁמְעוֹן אוֹמֵר: \nכָּל שֶׁפְּסוּלוֹ בַקֹּדֶשׁ, שֶׁהַקֹּדֶשׁ מְקַבְּלוֹ. &lt;שֶׁפְּסוּלָה&gt;\nלֹא הָיָה פְסוּלוֹ בַקֹּדֶשׁ, \nאֵין הַקֹּדֶשׁ מְקַבְּלוֹ. \n",
            "<small>ו</small>\nאֵלּוּ, לֹא הָיָה פְסוּלָן בַּקֹּדֶשׁ: \nהָרוֹבֵעַ, וְהַנִּרְבָּע, \nוְהַמֻּקְצֶה, וְהַנֶּעְבָּד, \nוְהָאֶתְנַן, וְהַמְּחִיר, \nוְהַכִּלְאַיִם, וְהַטְּרֵפָה, \nוְיוֹצֵא דֹפֶן, וּבַעֲלֵי מוּמִין.  \nרְבִּי עֲקִיבָה מַכְשִׁיר בְּבַעֲלֵי מוּמִין.  \nרְבִּי חֲנַנְיָה סְגַן הַכֹּהֲנִים אוֹמֵר: \nדּוֹחֶה הָיָה אַבָּא אֶת בַּעֲלֵי מוּמִין \nמֵעַל גַּבֵּי הַמִּזְבֵּחַ. \n",
            "<small>ז</small>\nכַּשֵּׁם שֶׁאִם עָלוּ, לֹא יֵרֵדוּ, \nכָּךְ אִם יָרָדוּ, לֹא יַעֲלוּ.  \nוְכֻלָּם שֶׁעָלוּ חַיִּים בְּרֹאשׁ הַמִּזְבֵּחַ, יֵרֵדוּ.  \nעוֹלָה שֶׁעָלַת חַיָּה בְרֹאשׁ הַמִּזְבֵּחַ, תֵּרֵד.  \nשְׁחָטָהּ בְּרֹאשׁ הַמִּזְבֵּחַ, \nיַפְשִׁיט וִינַתַּח בִּמְקוֹמָהּ. \n",
            "<small>ח</small>\nאֵלּוּ, אִם עָלוּ, לֹא יֵרֵדוּ: \nבְּשַׂר קָדְשֵׁי קָדָשִׁים, \nוּבְשַׂר קָדָשִׁים קַלִּים; \nמוֹתַר הָעֹמֶר, \nוּשְׁתֵּי הַלֶּחֶם, \nוְלֶחֶם הַפָּנִים, \nוְשִׁירֵי מְנָחוֹת, \nוְהַקְּטֹרֶת.  \nהַצֶּמֶר שֶׁבְּרָאשֵׁי הַכְּבָשִׂים, \nהַשֵּׂעָר שֶׁבִּזְקַן הַתְּיָשִׁים, &lt;שֶׁבַּזָּקָן&gt;\nהָעֲצָמוֹת, וְהַגִּידִים, וְהַקְּרָנַיִם, וְהַטְּלָפַיִם, \nבִּזְמַן שֶׁהֵן מְחֻבָּרִין, יַעֲלוּ, שֶׁנֶּאֱמַר: (וַיִּקְרָא א,ט) \n\"וְהִקְטִיר הַכֹּהֵן אֶת הַכֹּל הַמִּזְבֵּחָה\".  \nפֵּרֵשׁוּ, לֹא יַעֲלוּ, שֶׁנֶּאֱמַר: (דְּבָרִים יב,כז) \n\"וְעָשִׂיתָ עֹלֹתֶיךָ, הַבָּשָׂר וְהַדָּם, עַל מִזְבַּח יי אֱלֹהֶיךָ\". \n",
            "<small>ט</small>\nוְכֻלָּם שֶׁפָּקְעוּ מֵעַל גַּבֵּי הַמִּזְבֵּחַ, לֹא יַחְזִיר.  \nוְכֵן גַּחֶלֶת שֶׁפָּקְעָה מֵעַל גַּבֵּי הַמִּזְבֵּחַ.  \nאֵבָרִים שֶׁפָּקְעוּ מֵעַל גַּבֵּי הַמִּזְבֵּחַ, \nקֹדֶם לַחֲצוֹת, יַחְזִיר, וּמוֹעֲלִין בָּהֶן; \nלְאַחַר חֲצוֹת, לֹא יַחְזִיר, וְאֵין מוֹעֲלִין בָּהֶן. \n",
            "<small>י</small>\nכַּשֵּׁם שֶׁהַמִּזְבֵּחַ מְקַדֵּשׁ אֶת הָרָאוּי לוֹ, \nכָּךְ הַכֶּבֶשׁ מְקַדֵּשׁ אֶת הָרָאוּי לוֹ.  \nכַּשֵּׁם שֶׁהַמִּזְבֵּחַ וְהַכֶּבֶשׁ מְקַדְּשִׁין אֶת הָרָאוּי לָהֶן, \nכָּךְ הַכֵּלִים מְקַדְּשִׁין: \nכְּלֵי הַלַּח מְקַדְּשִׁים אֶת הַלַּח, \nוּמִדּוֹת הַיָּבֵשׁ מְקַדְּשׁוֹת אֶת הַיָּבֵשׁ.  \nאֵין כְּלֵי הַלַּח מְקַדְּשִׁין אֶת הַיָּבֵשׁ, \nוְלֹא מִדּוֹת הַיָּבֵשׁ מְקַדְּשׁוֹת אֶת הַלַּח.  \nכְּלֵי קֹדֶשׁ שֶׁנִּקָּבוּ, \nאִם עוֹשִׂין הֵן מֵעֵין מְלַאכְתָּן שֶׁהָיוּ עוֹשִׂין וְהֵן שְׁלֵמִים, מְקַדְּשִׁים, \nוְאִם לָאו, אֵינָן מְקַדְּשִׁים.  \nוְכֻלָּן אֵינָן מְקַדְּשִׁים אֶלָּא בַקֹּדֶשׁ. \n\n\n\n"
        ],
        [
            "<small>א</small>\nכָּל הַתָּדִיר מֵחֲבֵרוֹ, קוֹדֵם אֶת חֲבֵרוֹ: \nהַתְּמִידִין קוֹדְמִין לַמּוּסָפִין, \nוּמוּסְפֵי הַשַּׁבָּת קוֹדְמִין לְמוּסְפֵי רֹאשׁ חֹדֶשׁ, \nמוּסְפֵי רֹאשׁ חֹדֶשׁ קוֹדְמִים \nלְמוּסְפֵי יוֹם טוֹב שֶׁלְּרֹאשׁ הַשָּׁנָה, שֶׁנֶּאֱמַר: (בְּמִדְבַּר כח,כג) \n\"מִלְּבַד עלַת הַבֹּקֶר אֲשֶׁר לְעֹלַת הַתָּמִיד תַּעֲשׁוּ אֶת אֵלֶּה\". \n",
            "<small>ב</small>\nכָּל הַמְקֻדָּשׁ מֵחֲבֵרוֹ קוֹדֵם אֶת חֲבֵרוֹ: \nדַּם חַטָּאת קוֹדֵם לְדַם עוֹלָה, \nמִפְּנֵי שֶׁהוּא מְרַצֶּה.  \nאֵבָרֵי עוֹלָה קוֹדְמִין לְאֵמוּרֵי חַטָּאת, \nמִפְּנֵי שֶׁהֵן כָּלִיל לָאִשִּׁים.  \nחַטָּאת קוֹדֶמֶת לָאָשָׁם, \nמִפְּנֵי שֶׁדָּמָהּ נִתָּן עַל אַרְבַּע קְרָנוֹת עַל הַיְסוֹד.  \nאָשָׁם קוֹדֵם לַתּוֹדָה וְאֵיל נָזִיר, \nמִפְּנֵי שֶׁהוּא קֹדֶשׁ קָדָשִׁים.  \nהַתּוֹדָה וְאֵיל נָזִיר קוֹדְמִין לִשְׁלָמִים, \nמִפְּנֵי שֶׁהֵן נֶאֱכָלִים לְיוֹם אֶחָד, וּטְעוּנִים לֶחֶם.  \nשְׁלָמִים קוֹדְמִין לַבְּכוֹר, \nמִפְּנֵי שֶׁהֵם טְעוּנִין מַתַּן אַרְבַּע, \nוּסְמִיכָה, וּנְסָכִים, וּתְנוּפַת חָזֶה וָשׁוֹק. \n",
            "<small>ג</small>\nהַבְּכוֹר קוֹדֵם לַמַּעֲשֵׂר, \nמִפְּנֵי שֶׁקְּדֻשָּׁתוֹ מֵרֶחֶם, וְנֶאֱכָל לַכֹּהֲנִים.  \nהַמַּעֲשֵׂר קוֹדֵם לָעוֹפוֹת, \nמִפְּנֵי שֶׁהוּא זֶבַח, וְיֶשׁ בּוֹ קָדְשֵׁי קָדָשִׁים, \nדָּמוֹ וְאֵמוּרָיו. \n",
            "<small>ד</small>\nהָעוֹפוֹת קוֹדְמִין לַמְּנָחוֹת, \nמִפְּנֵי שֶׁהֵן מִינֵי דָמִים.  \nמִנְחַת חוֹטֵא קוֹדֶמֶת לְמִנְחַת נְדָבָה, \nמִפְּנֵי שֶׁהִיא בָאָה עַל חֵטְא.  \nחַטַּאת הָעוֹף קוֹדֶמֶת לְעוֹלַת הָעוֹף.  \nוְכֵן בְּהֶקְדֵּשָׁם. \n",
            "<small>ה</small>\nכָּל הַחַטָּאוֹת שֶׁבַּתּוֹרָה קוֹדְמוֹת לָאֲשָׁמוֹת, \nחוּץ מֵאֲשַׁם מְצֹרָע, \nמִפְּנֵי שֶׁהוּא בָּא עַל הֶכְשֵׁר.  \nכָּל הָאֲשָׁמוֹת שֶׁבַּתּוֹרָה בָאִים בְּנֵי שְׁתַּיִם, \nוּבָאִים בְּכֶסֶף שְׁקָלִים, \nחוּץ מֵאֲשַׁם נָזִיר וַאֲשַׁם מְצֹרָע, \nשֶׁהֵן בָּאִין בְּנֵי שְׁנָתָן, \nוְאֵינָן בָּאִים בְּכֶסֶף שְׁקָלִים. \n",
            "<small>ו</small>\nכַּשֵּׁם שֶׁהֵן קוֹדְמִין בְּהַקְרָבָתָן, \nכָּךְ קוֹדְמִין בַּאֲכִילָתָן.  \nשְׁלָמִים שֶׁלָּאֶמֶשׁ, שְׁלָמִים שֶׁלַּיּוֹם, \nשֶׁלָּאֶמֶשׁ קוֹדְמִין.  \nשְׁלָמִים שֶׁלָּאֶמֶשׁ וְחַטָּאת וְאָשָׁם שֶׁלַּיּוֹם, \nשֶׁלָּאֶמֶשׁ קוֹדְמִין.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nחַטָּאת קוֹדֶמֶת, מִפְּנֵי שֶׁהִיא קֹדֶשׁ קָדָשִׁים. \n",
            "<small>ז</small>\nוְכֻלָּם, הַכֹּהֲנִים רַשָּׁיִים לְשַׁנּוֹת בַּאֲכִילָתָן: \nלְאָכְלָן צְלוּיִים וּשְׁלוּקִים וּמְבֻשָּׁלִים, \nלָתֵת לְתוֹכָן תַּבְלֵי תְרוּמָה.  \nדִּבְרֵי רְבִּי שִׁמְעוֹן.  \nרְבִּי מֵאִיר אוֹמֵר: \nלֹא יִתֵּן לְתוֹכָן תַבְלֵי תְרוּמָה, \nשֶׁלֹּא יָבִיאוּ אֶת הַתְּרוּמָה לִידֵי פְסוּל. \n",
            "<small>ח</small>\nאָמַר רְבִּי שִׁמְעוֹן: \nאִם רָאִיתָ שֶׁמֶן שֶׁהוּא מִתְחַלֵּק בָּעֲזָרָה, \nאֵין אַתְּ צָרִיךְ לִשְׁאוֹל מַה הוּא, אֶלָּא: \nמוֹתַר רְקִיקֵי מִנְחוֹת יִשְׂרָאֵל, \nוְלֹג שֶׁמֶן שֶׁלִּמְצֹרָע.  \nאִם רָאִיתָ שֶׁמֶן שֶׁהוּא נִתַּן עַל גַּבֵּי הָאִשִּׁים, \nאֵין אַתְּ צָרִיךְ לִשְׁאוֹל מַה הוּא, אֶלָּא: \nמוֹתַר רְקִיקֵי מִנְחוֹת כֹּהֲנִים, \nוּמִנְחַת כֹּהֵן מָשִׁיחַ, \nשֶׁאֵין מִתְנַדְּבִין שֶׁמֶן.  \nרְבִּי טַרְפוֹן אוֹמֵר: \nמִתְנַדְּבִין שֶׁמֶן. \n\n\n\n"
        ],
        [
            "<small>א</small>\nדַּם חַטָּאת שֶׁנִּתַּז עַל הַבֶּגֶד, &lt;שֶׁנָּתַן&gt;\nהֲרֵי זֶה טָעוּן כִּבּוּס.  \nאַף עַל פִּי שֶׁאֵין הַכָּתוּב מְדַבֵּר אֶלָּא בְנֶאֱכָלוֹת, \nשֶׁנֶּאֱמַר: (וַיִּקְרָא ו,יט) \n\"בְּמָקוֹם קָדֹשׁ תֵּאָכֵל\", \nאֶחָד הַנֶּאֱכָלוֹת וְאֶחָד הַפְּנִימִיּוֹת, \nטְעוּנוֹת כִּבּוּס, שֶׁנֶּאֱמַר: (וַיִּקְרָא ו,יח) \n\"תּוֹרַת הַחַטָּאת\", תּוֹרָה אַחַת לְכָל הַחַטָּאוֹת. \n",
            "<small>ב</small>\nחַטָּאת פְּסוּלָה, \nאֵין דָּמָהּ טָעוּן כִּבּוּס, \nבֵּין שֶׁהָיָה לָהּ שָׁעַת הַכֹּשֶׁר, \nוּבֵין שֶׁלֹּא הָיָה לָהּ שָׁעַת הַכֹּשֶׁר.  \nאֵיזוֹ הִיא שֶׁהָיָה לָהּ שָׁעַת הַכֹּשֶׁר? \nשֶׁלָּנָה, וְשֶׁנִּטַּמַּאת, וְשֶׁיָּצַאת.  \nוְאֵיזוֹ הִיא שֶׁלֹּא הָיָה לָהּ שָׁעַת הַכֹּשֶׁר? \nשֶׁנִּשְׁחָטָה חוּץ לִזְמַנָּהּ וְחוּץ לִמְקוֹמָהּ, \nוְשֶׁקִּבְּלוּ פְסוּלִין וְזָרְקוּ אֶת דָּמָהּ. \n",
            "<small>ג</small>\nנִתַּז מִן הַצַּוָּאר עַל הַבֶּגֶד, &lt;נָתַן&gt;\nאֵינוּ טָעוּן כִּבּוּס.  \nמִן הַקֶּרֶן וּמִן הַיְסוֹד, \nאֵינוּ טָעוּן כִּבּוּס.  \nנִשְׁפַּךְ עַל הָרִצְפָּה וַאֲסָפוֹ, \nאֵינוּ טָעוּן כִּבּוּס.  \nאֵינוּ טָעוּן כִּבּוּס אֶלָּא הַדָּם \nשֶׁנִּתְקַבַּל בַּכֶּלִי וְרָאוּי לְהַזָּיָה.  \n\n<small>ד</small>\nנִתַּז עַל הָעוֹר עַד שֶׁלֹּא הָפְשַׁט, &lt;נָתַן&gt;\nאֵינוּ טָעוּן כִּבּוּס.  \nמִשֶּׁהָפְשַׁט, טָעוּן כִּבּוּס.  \nדִּבְרֵי רְבִּי יְהוּדָה.  \nרְבִּי אֶלְעָזָר אוֹמֵר: \nאַף מִשֶּׁהָפְשַׁט אֵינוּ טָעוּן כִּבּוּס.  \nאֵינוּ טָעוּן כִּבּוּס אֶלָּא מְקוֹם הַדָּם, \nוְדָבָר שֶׁהוּא רָאוּי לְקַבֵּל טֻמְאָה, \nוְרָאוּי לַכִּבּוּס. \n",
            "<small>ה</small>\nאֶחָד הַבֶּגֶד וְאֶחָד הַשַּׂק וְאֶחָד הָעוֹר, \nטְעוּנִים כִּבּוּס. \nהַכִּבּוּס בְּמָקוֹם קָדוֹשׁ,  \nוּשְׁבִירַת כְּלִי חֶרֶשׂ בְּמָקוֹם קָדוֹשׁ.  \nוּמְרִיקָה וּשְׁטִיפָה בִכְלִי נְחֹ שֶׁת, בְּמָקוֹם קָדוֹשׁ.  \nזֶה חֹמֶר בַּחַטָּאת מִקָּדְשֵׁי קָדָשִׁים. \n",
            "<small>ו</small>\nבֶּגֶד שֶׁיָּצָא חוּץ לַקְּלָעִים, \nנִכְנָס וּמְכַבְּסוֹ בְמָקוֹם קָדוֹשׁ.  \nנִטַּמָּא חוּץ לַקְּלָעִים, \nקוֹרְעוֹ, וְנִכְנָס, וּמְכַבְּסוֹ בְמָקוֹם קָדוֹשׁ.  \n\n<small>ז</small>\nכְּלִי חֶרֶשׂ שֶׁיָּצָא חוּץ לַקְּלָעִים, \nנִכְנָס וְשׁוֹבְרוֹ בְמָקוֹם קָדוֹשׁ.  \nנִטַּמָּא חוּץ לַקְּלָעִים, \nנוֹקְבוֹ, נִכְנָס וְשׁוֹבְרוֹ בְמָקוֹם קָדוֹשׁ. \n",
            "<small>ח</small>\nכְּלִי נְחשֶׁת שֶׁיָּצָא חוּץ לַקְּלָעִים, \nנִכְנָס, וּמוֹרְקוֹ וְשׁוֹטְפוֹ בְמָקוֹם קָדוֹשׁ.  \nנִטַּמָּא חוּץ לַקְּלָעִים, \nפּוֹחֲתוֹ, נִכְנָס וּמוֹרְקוֹ וְשׁוֹטְפוֹ בְמָקוֹם קָדוֹשׁ. \n",
            "<small>ט</small>\nאֶחָד שֶׁבִּשֵּׁל בּוֹ וְאֶחָד שֶׁעֵרָה לְתוֹכוֹ רוֹתֵחַ, \nאֶחָד קָדְשֵׁי קָדָשִׁים וְאֶחָד קָדָשִׁים קַלִּים, \nטְעוּנִים מְרִיקָה וּשְׁטִיפָה.  \nרְבִּי שִׁמְעוֹן אוֹמֵר: \nקָדָשִׁים קַלִּים אֵינָן טְעוּנִין מְרִיקָה וּשְׁטִיפָה.  \nרְבִּי טַרְפוֹן אוֹמֵר: \nאִם בִּשֵּׁל בּוֹ תְחִלַּת הָרֶגֶל, \nיְבַשֵּׁל בּוֹ כָל הָרֶגֶל.  \nוַחֲכָמִים אוֹמְרִים: \nעַד זְמַן אֲכִילָה.  \nמְרִיקָה וּשְׁטִיפָה: \nמְרִיקָה, כִּמְרִיקַת הַכּוֹס, \nוּשְׁטִיפָה, כִּשְׁטִיפַת הַכּוֹס.  \nמְרִיקָה [בַחַמִּים] וּשְׁטִיפָה בַצּוֹנִים.  \nהַשְּׁפוּד וְהָאַסְכָּלָה, מַגְעִילָן בַּחַמִּים. \n",
            "<small>י</small>\nבִּשֵּׁל בּוֹ קָדָשִׁין וְחֻלִּין, \nאוֹ קָדְשֵׁי קָדָשִׁים וְקָדָשִׁים קַלִּים, \nאִם יֶשׁ בְּנוֹתֵן טַעַם, \nהֲרֵי הַקַּלִים נֶאֱכָלִים כַּחֲמוּרִין, \nאֵינָן טְעוּנִין מְרִיקָה וּשְׁטִיפָה, \nוְאֵינָן פּוֹסְלִין בְּמַגָּע.  \nוְרָקִיק שֶׁנָּגַע בְּרָקִיק, \nוַחֲתִכָּה בַחֲתִכָּה, \nלֹא כָל הָרָקִיק וְלֹא כָל הַחֲתִכָּה אֲסוּרִין, \nאֵינוּ אָסוּר אֶלָּא מָקוֹם שֶׁבָּלַע. \n\n\n\n"
        ],
        [
            "<small>א</small>\nטְבוּל יוֹם וּמְחֻסַּר כִּפּוּרִין, \nאֵינָן חוֹלְקִין בַּקָּדָשִׁין לֹאכַל בָּעֶרֶב.  \nאוֹנֵן נוֹגֵעַ וְאֵינוּ מַקְרִיב, \nחוֹלֵק לֹאכַל בָּעֶרֶב.  \n[בַּעֲלֵי מוּמִין,] \nבֵּין בַּעֲלֵי מוּמִין קְבוּעִין, \nבֵּין בַּעֲלֵי מוּמִין עוֹבְרִין, \nחוֹלְקִין וְאוֹכְלִין, אֲבָל לֹא מַקְרִיבִין.  \nכָּל שֶׁאֵינוּ רָאוּי לַעֲבוֹדָה, אֵינוּ חוֹלֵק בַּבָּשָׂר.  \nוְכָל שֶׁאֵין לוֹ בַבָּשָׂר, אֵין לוֹ בָעוֹרוֹת.  \nאֲפִלּוּ טָמֵא בְשָׁעַת זְרִיקַת דָּמִים, \nוְטָהוֹר בְּשָׁעַת הֶקְטֵר חֲלָבִים, \nאֵינוּ חוֹלֵק בַּבָּשָׂר, שֶׁנֶּאֱמַר: (וַיִּקְרָא ז,לג) \n\"הַמַּקְרִיב אֶת דַּם הַשְּׁלָמִים וְאֶת הַחֵלֶב מִבְּנֵי אַהֲרֹן, \nלוֹ תִהְיֶה שׁוֹק הַיָּמִין לְמָנָה\". \n",
            "<small>ב</small>\nכָּל שֶׁלֹּא זָכָה הַמִּזְבֵּחַ בִּבְשָׂרָהּ, \nלֹא זָכוּ הַכֹּהֲנִים בְּעוֹרָהּ, שֶׁנֶּאֱמַר: (וַיִּקְרָא ז,ח) \n\"עֹלַת אִישׁ\", עוֹלָה שֶׁעָלַת, לָאִישׁ.  \n\n<small>ג</small>\nעוֹלָה שֶׁנִּשְׁחָטָה שֶׁלֹּא לִשְׁמָהּ, \nאַף עַל פִּי שֶׁלֹּא עָלַת לַבְּעָלִים, \nעוֹרָהּ לַכֹּהֲנִים.  \nאֶחָד עוֹלַת הָאִישׁ וְאֶחָד עוֹלַת הָאִשָּׁה, \nעוֹרוֹתֵיהֶן לַכֹּהֲנִים. \n",
            "<small>ד</small>\nעוֹרוֹת קָדָשִׁים קַלִּים, לַבְּעָלִים, \nוְעוֹרוֹת קָדְשֵׁי קָדָשִׁים, לַכֹּהֲנִים. \nקַל וָחֹמֶר: &lt;קול&gt;\nמָה אִם עוֹלָה שֶׁלֹּא זָכוּ בִבְשָׂרָהּ, זָכוּ בְעוֹרָהּ, \nקָדְשֵׁי קָדָשִׁים, שֶׁזָּכוּ בִבְשָׂרָן, \nאֵינוּ דִין שֶׁיִּזְכּוּ בְעוֹרָן? \nאֵין לַמִּזְבֵּחַ מוֹכִיחַ, שֶׁאֵין לוֹ עוֹר מִכָּל מָקוֹם. \n",
            "<small>ה</small>\nכָּל קָדָשִׁים שֶׁאֵרַע בָּהֶן פְּסוּל קֹדֶם לְהֶפְשֵׁטָן, \nאֵין עוֹרוֹתֵיהֶם לַכֹּהֲנִים; \nלְאַחַר הֶפְשֵׁטָן, עוֹרוֹתֵיהֶם לַכֹּהֲנִים.  \n\n<small>ו</small>\nאָמַר רְבִּי חֲנַנְיָה סְגַן הַכֹּהֲנִים: \nמִיָּמַי לֹא רָאִיתִי עוֹר יוֹצֵא לְבֵית הַשְּׂרִיפָה.  \nאָמַר רְבִּי עֲקִיבָה: \nמִדְּבָרָיו לָמַדְנוּ, \nשֶׁהַמַּפְשִׁיט אֶת הַבְּכוֹר וְנִמְצָא טְרֵפָה, \nשֶׁיֵּאוֹתוּ הַכֹּהֲנִים בְּעוֹרוֹ.  \nוַחֲכָמִים אוֹמְרִים: \n[אֵין] 'לֹא רָאִינוּ' רְאָיָה, \nאֶלָּא יוֹצֵא לְבֵית הַשְּׂרִיפָה. \n",
            "<small>ז</small>\nפָּרִים הַנִּשְׂרָפִין וּשְׂעִירִין הַנִּשְׂרָפִין, \nבִּזְמַן שֶׁהֵן נִשְׂרָפִין כְּמִצְוָתָן, \nנִשְׂרָפִין בְּבֵית הַדֶּשֶׁן, וּמְטַמִּין בְּגָדִים; \nאִם אֵינָן נִשְׂרָפִין כְּמִצְוָתָן, \nנִשְׂרָפִין בְּבֵית הַבִּירָה, \nוְאֵינָן מְטַמִּין בְּגָדִים. \n",
            "<small>ח</small>\nהָיוּ סוֹבְלִים אוֹתוֹ בַמּוֹטוֹת.  \nיָצְאוּ הָרִאשׁוֹנִים חוּץ לְחוֹמַת הָעֲזָרָה, \nוְהָאַחֲרוֹנִים לֹא יָצְאוּ, \nהָרִאשׁוֹנִים מְטַמִּין בְּגָדִים, \nוְהָאַחֲרוֹנִים אֵינָן מְטַמִּין בְּגָדִים עַד שֶׁיֵּצֵאוּ.  \nיָצְאוּ אֵלּוּ וָאֵלּוּ, \nאֵלּוּ וָאֵלּוּ מְטַמִּין בְּגָדִים.  \nרְבִּי שִׁמְעוֹן [אוֹמֵר]: \nאֵלּוּ וָאֵלּוּ אֵינָן מְטַמִּין בְּגָדִים, \nעַד שֶׁיִּצַּת הָאוּר בְּרֻבָּן.  \nנִתַּךְ הַבָּשָׂר, אֵין הַשּׂוֹרֵף מְטַמֵּא בְגָדִים. &lt;חֻתַּךְ&gt;\n\n\n\n"
        ],
        [
            "<small>א</small>\nהַשּׁוֹחֵט וְהַמַּעֲלֶה בַחוּץ, \nחַיָּב עַל הַשְּׁחִיטָה וְחַיָּב עַל הָעֲלָיָה.  \nרְבִּי יוֹסֵה הַגָּלִילִי אוֹמֵר: \nשָׁחַט בִּפְנִים וְהֶעֱלָה בַחוּץ, חַיָּב.  \nשָׁחַט בַּחוּץ וְהֶעֱלָה בַחוּץ, פָּטוּר, \nשֶׁלֹּא הֶעֱלָה אֶלָּא דָבָר פָּסוּל.  \nאָמְרוּ לוֹ: \nאַף הַשּׁוֹחֵט בִּפְנִים וְהַמַּעֲלֶה בַחוּץ, \nכֵּיוָן שֶׁהוֹצִיאוֹ, פְּסָלוֹ. \n",
            "<small>ב</small>\nטָמֵא שֶׁאָכַל, \nבֵּין קֹדֶשׁ טָמֵא וּבֵין קֹדֶשׁ טָהוֹר, חַיָּב.  \nרְבִּי יוֹסֵה הַגָּלִילִי אוֹמֵר: \nטָמֵא שֶׁאָכַל טָהוֹר, חַיָּב, \nטָמֵא שֶׁאָכַל טָמֵא, פָּטוּר, \nשֶׁלֹּא אָכַל אֶלָּא דָבָר טָמֵא.  \nאָמְרוּ לוֹ: \nאַף טָמֵא שֶׁאָכַל טָהוֹר, \nכֵּיוָן שֶׁנָּגַע בּוֹ, טִמָּהוּ.  \nוְטָהוֹר שֶׁאָכַל טָמֵא, פָּטוּר, \nשֶׁאֵינוּ חַיָּב אֶלָּא עַל טֻמְאַת הַגּוּף. \n",
            "<small>ג</small>\nחֹמֶר בַּשְּׁחִיטָה מִבָּעֲלָיָה, \nוּבָעֲלָיָה מִבַּשְּׁחִיטָה.  \nשֶׁהַשּׁוֹחֵט לַהֶדְיוֹט, חַיָּב, \nוְהַמַּעֲלֶה לַהֶדְיוֹט, פָּטוּר.  \nחֹמֶר בָּעֲלָיָה, \nשְׁנַיִם שֶׁאָחֲזוּ בַסְּכִין וְשָׁחָטוּ, פְּטוּרִין, \nאָחֲזוּ בָאֵבֶר וְהֶעֱלוּהוּ, חַיָּבִין.  \nהֶעֱלָה, חָזַר וְהֶעֱלָה, חָזַר וְהֶעֱלָה, \nחַיָּב עַל כָּל הַעֲלָיָה וְהַעֲלָיָה.  \nדִּבְרֵי רְבִּי שִׁמְעוֹן.  \nרְבִּי יוֹסֵה אוֹמֵר: \nאֵינוּ חַיָּב עַד שֶׁיַּעֲלֶה בְרֹאשׁ הַמִּזְבֵּחַ.  \nרְבִּי שִׁמְעוֹן אוֹמֵר: \nאֲפִלּוּ הֶעֱלָה עַל הַסֶּלַע, \nאוֹ עַל הָאֶבֶן, חַיָּב. \n",
            "<small>ד</small>\nאֶחָד קָדָשִׁים כְּשֵׁרִים, \nוְאֶחָד קָדָשִׁים פְּסוּלִין שֶׁהָיָה פְסוּלָן בַּקֹּדֶשׁ, \nוְהִקְרִיבָן בַּחוּץ, \nחַיָּב.  \nהַמַּעֲלֶה כַזַּיִת מִן הָעוֹלָה, \nמִן הָאֵמוּרִין בַּחוּץ, \nחַיָּב.  \nהַקֹּמֶץ, וְהַלְּבוֹנָה, וְהַקְּטֹרֶת, \nוּמִנְחַת כֹּהֲנִים, \nוּמִנְחַת כֹּהֵן מָשִׁיחַ, \nוּמִנְחַת נְסָכִים, \nשֶׁהִקְרִיב מֵאֶחָת מֵהֶן כַּזַּיִת בַּחוּץ, \nחַיָּב.  \nרְבִּי אֶלְעָזָר פּוֹטֵר עַד שֶׁיַּקְרִיב אֶת כֻּלּוֹ.  \nוְכֻלָּן, שֶׁהִקְרִיבָן בִּפְנִים, \nוְשִׁיֵּר מֵהֶן כַּזַּיִת, \nוְהִקְרִיבוֹ בַחוּץ, \nחַיָּב.  \nוְכֻלָּם שֶׁחָסְרוּ כָל שֶׁהֵן, \nוְהִקְרִיבָן בַּחוּץ, \nפָּטוּר. \n",
            "<small>ה</small>\nהַמַּקְרִיב קָדָשִׁים וֶאֱמוּרֵיהֶן בַּחוּץ, חַיָּב.  \nמִנְחָה שֶׁלֹּא נִקְמָצָה, \nוְהִקְרִיבָהּ בַּחוּץ, פָּטוּר.  \nקְמָצָהּ, וְחָזַר קֻמְצָהּ לְתוֹכָהּ, \nוְהִקְרִיבָהּ בַּחוּץ, חַיָּב. \n",
            "<small>ו</small>\nהַקֹּמֶץ וְהַלְּבוֹנָה שֶׁהִקְרִיב אֶת אֶחָד מֵהֶן בַּחוּץ, \nחַיָּב.  \nרְבִּי אֱלִיעֶזֶר פּוֹטֵר עַד שֶׁיַּקְרִיב אֶת הַשֵּׁנִי.  \nאֶחָד בִּפְנִים וְאֶחָד בַּחוּץ, חַיָּב.  \nשְׁנֵי בָזִכֵּי לְבוֹנָה שֶׁהִקְרִיב אֶת אֶחָד מֵהֶן בַּחוּץ, \nחַיָּב.  \nרְבִּי אֶלְעָזָר פּוֹטֵר, עַד שֶׁיַּקְרִיב אֶת הַשֵּׁנִי.  \nאֶחָד בִּפְנִים וְאֶחָד בַּחוּץ, חַיָּב.  \nהַזּוֹרֵק מִקְצָת דָּמִים בַּחוּץ, חַיָּב.  \nרְבִּי אֶלְעָזָר אוֹמֵר: \nאַף הַמְנַסֵּךְ מֵי הֶחַג בֶּחָג בַּחוּץ, חַיָּב.  \nרְבִּי נְחֶמְיָה אוֹמֵר: \nשִׁירֵי הַדָּם שֶׁהִקְרִיבָן בַּחוּץ, חַיָּב. \n",
            "<small>ז</small>\nהַמּוֹלֵק אֶת הָעוֹף בִּפְנִים וְהֶעֱלָה בַחוּץ, חַיָּב.  \nמָלַק בַּחוּץ וְהֶעֱלָה בַחוּץ, פָּטוּר.  \nהַשּׁוֹחֵט אֶת הָעוֹף בִּפְנִים וְהֶעֱלָה בַחוּץ, פָּטוּר.  \nשָׁחַט בַּחוּץ וְהֶעֱלָה בַחוּץ, חַיָּב.  \nנִמְצָא דֶרֶךְ הֶכְשֵׁרוֹ מִבִּפְנִים, וּפְטוּרוֹ מִבַּחוּץ; \nדֶּרֶךְ הֶכְשֵׁרוֹ מִבַּחוּץ, וּפְטוּרוֹ מִבִּפְנִים.  \nרְבִּי שִׁמְעוֹן אוֹמֵר: \nכָּל שֶׁחַיָּבִין עָלָיו בַּחוּץ, \nחַיָּבִין עַל כַּיּוֹצֵא בוֹ בִפְנִים שֶׁהֶעֱלָה בַחוּץ, \nחוּץ מִן הַשּׁוֹחֵט בִּפְנִים וּמַעֲלֶה בַחוּץ. \n",
            "<small>ח</small>\nחַטָּאת שֶׁקִּבֵּל דָּמָהּ בְּכוֹס אֶחָד, \nנָתַן בַּחוּץ וְחָזַר וְנָתַן בִּפְנִים, \nבִּפְנִים וְחָזַר וְנָתַן בַּחוּץ, \nחַיָּב, שֶׁכֻּלּוֹ רָאוּי לָבֹא בִפְנִים.  \nקִבֵּל דָּמָהּ בִּשְׁנֵי כוֹסוֹת, \nנָתַן שְׁנֵיהֶם בִּפְנִים, פָּטוּר; \nשְׁנֵיהֶן בַּחוּץ, חַיָּב; \nאֶחָד בִּפְנִים וְאֶחָד בַּחוּץ, פָּטוּר; \nאֶחָד בַּחוּץ וְאֶחָד בִּפְנִים, \nחַיָּב עַל הַחִיצוֹן, וְהַפְּנִימִי מְכַפֵּר.  \nלְמָה הַדָּבָר דּוֹמֶה? \nלְמַפְרִישׁ חַטָּאתוֹ וְאָבָדָה, \nוְהִפְרִישׁ אַחֶרֶת תַּחְתֶּיהָ, \nוְאַחַר כָּךְ נִמְצֵאת הָרִאשׁוֹנָה, \nוַהֲרֵי שְׁתֵּיהֶן עוֹמְדוֹת! \nשָׁחַט שְׁתֵּיהֶן בִּפְנִים, פָּטוּר; \nשְׁתֵּיהֶן בַּחוּץ, חַיָּב; \nאַחַת בִּפְנִים וְאַחַת בַּחוּץ, פָּטוּר; &lt;אֶחָד; וְאֶחָד&gt;\nאַחַת בַּחוּץ וְאַחַת בִּפְנִים, &lt;אֶחָד; וְאֶחָד&gt;\nחַיָּב עַל הַחִיצוֹנָה, וְהַפְּנִימִית מְכַפֶּרֶת.  \nכַּשֵּׁם שֶׁדָּמָהּ פּוֹטֵר אֶת בְּשָׂרָהּ, \nכָּךְ הוּא פּוֹטֵר אֶת בְּשַׂר חֲבֶרְתָּהּ. \n\n\n\n"
        ],
        [
            "<small>א</small>\nפָּרַת חַטָּאת שֶׁשְּׂרָפָהּ חוּץ מִגִּתָּהּ, \nוְכֵן שָׂעִיר הַמִּשְׁתַּלֵּחַ שֶׁהִקְרִיבוֹ בַחוּץ, \nפָּטוּר, שֶׁנֶּאֱמַר: (וַיִּקְרָא יז,ד) \n\"וְאֶל פֶּתַח אֹהֶל מוֹעֵד לֹא הֱבִיאוֹ\", \nכָּל שֶׁאֵינוּ רָאוּי לָבֹא אֶל פֶּתַח אֹהֶל מוֹעֵד, \nאֵין חַיָּבִין עָלָיו. \n",
            "<small>ב</small>\nהָרוֹבֵעַ, וְהַנִּרְבָּע, \nוְהַמֻּקְצֶה, וְהַנֶּעְבָּד, \nוְהָאֶתְנַן, וְהַמְּחִיר, \nוְהַכִּלְאַיִם, וְהַטְּרֵפָה, וְיוֹצֵא דֹפֶן, \nשֶׁהִקְרִיבָן בַּחוּץ, פָּטוּר, שֶׁנֶּאֱמַר: (וַיִּקְרָא יז,ד) \n\"לִפְנֵי מִשְׁכַּן יי\", \nכָּל שֶׁאֵינוּ רָאוּילִפְנֵי מִשְׁכַּן יי, \nאֵין חַיָּבִין עָלָיו.  \n\n<small>ג</small>\nבַּעֲלֵי מוּמִין, \nבֵּין בַּעֲלֵי מוּמִין קְבוּעִין, \nבֵּין בַּעֲלֵי מוּמִין עוֹבְרִין, \nשֶׁהִקְרִיבָן בַּחוּץ, פָּטוּר.  \nרְבִּי שִׁמְעוֹן אוֹמֵר: \nבַּעֲלֵי מוּמִין קְבוּעִין, פָּטוּר, \nוּבַעֲלֵי מוּמִין עוֹבְרִין, בְּלֹא תַעֲשֶׂה.  \n\n<small>ד</small>\nתּוֹרִין שֶׁלֹּא הִגִּיעַ זְמַנָּן, \nוּבְנֵי יוֹנָה שֶׁעִבֵּר זְמַנָּן, \nשֶׁהִקְרִיבָן בַּחוּץ, פָּטוּר.  \nרְבִּי שִׁמְעוֹן אוֹמֵר: \nבְּנֵי יוֹנָה שֶׁעִבֵּר זְמַנָּן, פָּטוּר, \nוְתוֹרִין שֶׁלֹּא הִגִּיעַ זְמַנָּן, בְּלֹא תַעֲשֶׂה.  \n\n<small>ה</small>\n'אֹתוֹ וְאֶת בְּנוֹ', וּמְחֻסַּר זְמַן, [פָּטוּר].  \nרְבִּי שִׁמְעוֹן אוֹמֵר: \nהֲרֵי זֶה בְלֹא תַעֲשֶׂה. \nשֶׁהָיָה רְבִּי שִׁמְעוֹן אוֹמֵר: \nכָּל שֶׁהוּא רָאוּי לָבֹא לְאַחַר זְמַן, \nהֲרֵי זֶה בְלֹא תַעֲשֶׂה, וְאֵין בּוֹ מִשֵּׁם כָּרֵת.  \nוַחֲכָמִים אוֹמְרִים: \nכָּל שֶׁאֵין בּוֹ כָרֵת, אֵין בּוֹ בְלֹא תַעֲשֶׂה. \n",
            "<small>ו</small>\nמְחֻסַּר זְמַן, בֵּין בְּגוּפוֹ, בֵּין בִּבְעָלָיו.  \nוְאֵי זֶה הוּא מְחֻסַּר זְמַן בִּבְעָלָיו? \nהַזָּב, וְהַזָּבָה, הַיּוֹלֶדֶת, וְהַמְּצֹרָע, \nשֶׁהִקְרִיבוּ חַטָּאתָן וַאֲשָׁמָן בַּחוּץ, פְּטוּרִין; \nעוֹלוֹתֵיהֶן וְשַׁלְמֵיהֶן בַּחוּץ, חַיָּבִין.  \nהַמַּעֲלֶה מִבְּשַׂר חַטָּאת, \nמִבְּשַׂר אָשָׁם, \nמִבְּשַׂר קָדְשֵׁי קָדָשִׁים, \nמִבְּשַׂר קָדָשִׁים קַלִּים, \nמוֹתַר הָעֹמֶר, \nוּשְׁתֵּי הַלֶּחֶם, \nוְלֶחֶם הַפָּנִים, \nוְשִׁירֵי מְנָחוֹת, \nהַיּוֹצֵק, הַבּוֹלֵל, הַפּוֹתֵת, \nהַמּוֹלֵחַ, הַמֵּנִיף, הַמַּגִּישׁ, \nהַמְסַדֵּר אֶת הַשֻּׁלְחָן, \nהַמֵּטִיב אֶת הַנֵּרוֹת, \nהַקּוֹמֵץ, וְהַמְקַבֵּל דָּמִים בַּחוּץ, פָּטוּר.  \nאֵין חַיָּבִין עָלָיו לֹא מִשֵּׁם זָרוּת, \nוְלֹא מִשֵּׁם טֻמְאָה, \nוְלֹא מִשֵּׁם מְחֻסַּר בְּגָדִים, \nוְלֹא מִשֵּׁם רְחוּץ יָדַיִם וְרַגְלַיִם. \n",
            "<small>ז</small>\nעַד שֶׁלֹּא הוּקַם הַמִּשְׁכָּן, \nהָיוּ הַבָּמוֹת מֻתָּרוֹת, \nוַעֲבוֹדָה בַבְּכוֹרוֹת.  \nמִשֶּׁהוּקַם הַמִּשְׁכָּן, \nנֶאֶסְרוּ הַבָּמוֹת, \nוַעֲבוֹדָה בַכֹּהֲנִים.  \nקָדְשֵׁי קָדָשִׁים נֶאֱכָלִים לִפְנִים מִן הַקְּלָעִים, \nקָדָשִׁים קַלִּים בְּכָל מַחֲנֵה יִשְׂרָאֵל. \n",
            "<small>ח</small>\nבָּאוּ לַגִּלְגָּל, וְהֻתְּרוּ הַבָּמוֹת; \nקָדְשֵׁי קָדָשִׁים נֶאֱכָלִין לִפְנִים מִן הַקְּלָעִים, \nקָדָשִׁים קַלִּים בְּכָל מָקוֹם. \n",
            "<small>ט</small>\nבָּאוּ שִׁילֹה, וְנֶאֶסְרוּ הַבָּמוֹת. \nלֹא הָיָה שָׁם תִּקְרָה, \nאֶלָּא בַיִת שֶׁלַּאֲבָנִים מִלְּמַטָּה, וִירִיעוֹת מִלְמַעְלָן. \nהִיא הָיְתָה מְנוּחָה.  \nקָדְשֵׁי קָדָשִׁים נֶאֱכָלִים לִפְנִים מִן הַקְּלָעִים, \nקָדָשִׁים קַלִּים וּמַעֲשֵׂר שֵׁנִי בְכָל הָרוֹאֶה. \n",
            "<small>י</small>\nבָּאוּ לְנוֹב וּלְגִבְעוֹן, וְהֻתְּרוּ הַבָּמוֹת. \nקָדְשֵׁי קָדָשִׁים נֶאֱכָלִים לִפְנִים מִן הַקְּלָעִים, \nקָדָשִׁים קַלִּים בְּכָל עָרֵי יִשְׂרָאֵל. \n",
            "<small>יא</small>\nבָּאוּ לִירוּשָׁלַיִם וְנֶאֶסְרוּ הַבָּמוֹת, \nוְלֹא הָיָה לָהֶם עוֹד הֶתֵּר. \nהִיא הָיְתָה נַחֲלָה.  \nקָדְשֵׁי קָדָשִׁים נֶאֱכָלִים לִפְנִים מִן הַקְּלָעִים, \nקָדָשִׁים קַלִּים וּמַעֲשֵׂר שֵׁנִי לִפְנִים מִן הַחוֹמָה. \n",
            "<small>יב</small>\nכָּל קָדָשִׁים שֶׁהִקְדִּישָׁן בְּשָׁעַת אִסּוּר בָּמוֹת, \nהִקְרִיבָן בְּשָׁעַת אִסּוּר בָּמוֹת בַּחוּץ, \nהֲרֵי אֵלּוּ בַעֲשֵׂה וּבְלֹא תַעֲשֶׂה, \nוְחַיָּבִין עֲלֵיהֶן כָּרֵת. &lt;עָלָיו&gt; \nהִקְדִּישָׁן בְּשָׁעַת הֶתֵּר בָּמוֹת, \nוְהִקְרִיבָן בְּשָׁעַת אִסּוּר בָּמוֹת, \nהֲרֵי אֵלּוּ בַעֲשֵׂה וּבְלֹא תַעֲשֶׂה, \nוְאֵין חַיָּבִין עֲלֵיהֶן כָּרֵת.  \nהִקְדִּישָׁן בְּשָׁעַת אִסּוּר בָּמוֹת, \nוְהִקְרִיבָן בְּשָׁעַת הֶתֵּר בָּמוֹת, \nהֲרֵי אֵלּוּ בַעֲשֵׂה, וְאֵין בָּהֶן בְּלֹא תַעֲשֶׂה. \n",
            "<small>יג</small>\nאֵלּוּ קָדָשִׁים קְרֵבִין בַּמִּשְׁכָּן: \nקָדָשִׁים שֶׁהָקְדָּשׁוּ לַמִּשְׁכָּן, \nקָרְבְּנוֹת הַצִּבּוּר קְרֵבִים בַּמִּשְׁכָּן, \nוְקָרְבְּנוֹת הַיָּחִיד בַּבָּמָה.  \nקָרְבְּנוֹת הַיָּחִיד שֶׁהָקְדְּשׁוּ לַמִּשְׁכָּן, \nיִקָּרְבוּ בַמִּשְׁכָּן; \nוְאִם הִקְרִיבָן בַּבָּמָה, פָּטוּר.  \nמַה בֵּין בָּמַת הַיָּחִיד לְבָמַת צִבּוּר? \nסְמִיכָה, וּשְׁחִיטַת צָפוֹן, וּמַתַּן סָבִיב, \nוּתְנוּפָה, וְהַגָּשָׁה. \nרְבִּי יְהוּדָה אוֹמֵר: \nאֵין מִנְחָה בַבָּמָה,  \nוְכֵהוּן, וּבִגְדֵי שָׁרֵת, וּכְלֵי שָׁרֵת, \nוְרֵיחַ נִיחוֹחַ, וּמְחִצָּה בַדָּמִים, \nוּרְחוּץ יָדַיִם וְרַגְלַיִם.  \nאֲבָל הַזְּמַן, הַנּוֹתָר, וְהַטָּמֵא שָׁוִים בָּזֶה וּבָזֶה.  \n"
        ]
    ],
    "sectionNames": [
        "Chapter",
        "Mishnah"
    ]
}