{
    "language": "he",
    "title": "Mishnah Keritot",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה כריתות",
    "categories": [
        "Mishnah",
        "Seder Kodashim"
    ],
    "text": [
        [
            "<small>א</small>\nשְׁלֹשִׁים וְשֵׁשׁ כָּרֵתוֹת בַּתּוֹרָה: \nהַבָּא עַל הָאֵם, \nוְעַל אֵשֶׁת הָאָב, \nוְעַל הַכַּלָּה; \nהַבָּא עַל הַזָּכָר, \nוְעַל הַבְּהֵמָה, \nוְהָאִשָּׁה מְבִיאָה אֶת הַבְּהֵמָה; \nהַבָּא עַל אִשָּׁה וּבִתָּהּ, \nוְעַל אֵשֶׁת אִישׁ; \nהַבָּא עַל אֲחוֹתוֹ, \nוְעַל אֲחוֹת אָבִיו, \nוְעַל אֲחוֹת אִמּוֹ, \nוְעַל אֲחוֹת אִשְׁתּוֹ, \nוְעַל אֵשֶׁת אָחִיו, \nוְעַל אֵשֶׁת אֲחִי אָבִיו, \nוְעַל הַנִּדָּה; \nוְהַמְגַדֵּף, \nוְהָעוֹבֵד עֲבוֹדָה זָרָה, \nוְהַנּוֹתֵן מִזַּרְעוֹ לַמּלֶךְ, \nוּבַעַל אוֹב וְיִדְּעוֹנִי; \nוְהַמְחַלֵּל אֶת הַשַּׁבָּת; \nוְטָמֵא שֶׁאָכַל אֶת הַקֹּדֶשׁ, \nוְהַבָּא אֶל הַמִּקְדָּשׁ טָמֵא; \nהָאוֹכֵל חֵלֶב, וְדָם, וְנוֹתָר, וּפִגּוּל; \nוְהַשּׁוֹחֵט וְהַמַּעֲלֶה בַחוּץ; \nוְהָאוֹכֵל חָמֵץ בַּפֶּסַח, \nוְהָאוֹכֵל וְעוֹשֶׂה מְלָאכָה בְיוֹם הַכִּפּוּרִים; \nוְהַמְפַטֵּם אֶת הַשֶּׁמֶן, \nוְהַמְפַטֵּם אֶת הַקְּטֹרֶת, \nוְהַסָּךְ שֶׁמֶן הַמִּשְׁחָה; \nהַפֶּסַח וְהַמִּילָה מִצְווֹת עֲשֵׂה. \n",
            "<small>ב</small>\nעַל אֵלּוּ חַיָּבִים עַל זְדוֹנָם כָּרֵת, \nוְעַל שִׁגְגָתָן חַטָּאת, \nוְעַל לֹא הוֹדַע שֶׁלָּהֶן אָשָׁם תָּלוּי, \nחוּץ מִן הַמְטַמֵּא מִקְדָּשׁ וְקָדָשָׁיו, \nמִפְּנֵי שֶׁהוּא בְעוֹלֶה וְיוֹרֵד.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאַף הַמְגַדֵּף, שֶׁנֶּאֱמַר: (במדבר טו,כט) \n\"תּוֹרָה אַחַת יִהְיֶה לָכֶם לָעשֶׂה בִשְׁגָגָה\", \nיָצָא מְגַדֵּף, שֶׁאֵינוּ מַעֲשֶׂה. \n",
            "<small>ג</small>\nיֵשׁ מְבִיאוֹת קָרְבָּן וְנֶאֱכָל, \nמְבִיאוֹת וְאֵינוּ נֶאֱכָל, \nוְיֵשׁ שֶׁאֵינָן מְבִיאוֹת.  \nאֵלּוּ מְבִיאוֹת קָרְבָּן וְנֶאֱכָל: \nהַמַּפֶּלֶת כְּמִין בְּהֵמָה, חַיָּה וָעוֹף.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nעַד שֶׁיְּהֵא מִצּוּרַת הָאָדָם.  \nהַמַּפֶּלֶת סַנְדָּל, אוֹ שִׁלְיָה וְשָׁפִיר מְרֻקָּם, \nוְהַיּוֹצֵא מְחֻתָּךְ.  \nוְכֵן שִׁפְחָה שֶׁהִפִּילָה, \nמְבִיאָה קָרְבָּן וְנֶאֱכָל. \n",
            "<small>ד</small>\nאֵלּוּ מְבִיאוֹת וְאֵינוּ נֶאֱכָל: \nהַמַּפֶּלֶת, וְאֵין יָדוּעַ מַה הִפִּילָה, \nוְכֵן שְׁתֵּי נָשִׁים שֶׁהִפִּילוּ, \nאַחַת מִמִּין פְּטוּר וְאַחַת מִמִּין חוֹבָה.  \nאָמַר רְבִּי יוֹסֵה: \nאֶמָּתַי? \nבִּזְמַן שֶׁהָלְכוּ זוֹ לַמִּזְרָח וְזוֹ לַמַּעֲרָב.  \nאֲבָל אִם הָיוּ שְׁתֵּיהֶן עוֹמְדוֹת, \nמְבִיאוֹת קָרְבָּן וְנֶאֱכָל. \n",
            "<small>ה</small>\nאֵלּוּ שֶׁאֵינָן מְבִיאוֹת: \nהַמַּפֶּלֶת שָׁפִיר מָלֵא מַיִם, \nמָלֵא דָם, מָלֵא גְנִינִים, \nהַמַּפֶּלֶת כְּמִין דָּגִים וַחֲגָבִים, שְׁקָצִים וּרְמָשִׂים, \nהַמַּפֶּלֶת יוֹם אַרְבָּעִים, \nוְיוֹצֵא דֹפֶן.  \nרְבִּי שִׁמְעוֹן מְחַיֵּב בְּיוֹצֵא דֹפֶן. \n",
            "<small>ו</small>\nהַמַּפֶּלֶת אוֹר לִשְׁמוֹנִים וְאֶחָד, \nבֵּית שַׁמַּי פּוֹטְרִין מִן הַקָּרְבָּן, \nבֵּית הֶלֵּל מְחַיְּבִין.  \nאָמְרוּ בֵית הֶלֵּל לְבֵית שַׁמַּי: \nמַה שָּׁנָה אוֹר לִשְׁמוֹנִים וְאֶחָד מִיּוֹם שְׁמוֹנִים וְאֶחָד? \nאִם שָׁוֶה לוֹ לַטֻּמְאָה, \nלֹא יִשְׁוֶה לּוֹ לַקָּרְבָּן? \nאָמְרוּ לָהֶם בֵּית שַׁמַּי: \nלֹא! אִם אֲמַרְתֶּם בְּמַפֶּלֶת יוֹם שְׁמוֹנִים וְאֶחָד, \nשֶׁכֵּן יָצָא בְשָׁעָה שֶׁהִיא רְאוּיָה לְהָבִיא בָהּ קָרְבָּן, \nתֹּאמְרוּ בְמַפֶּלֶת אוֹר לִשְׁמוֹנִים וְאֶחָד, \nשֶׁלֹּא יָצָא בְשָׁעָה שֶׁהִיא רְאוּיָה לְהָבִיא בָהּ קָרְבָּן! \nאָמְרוּ לָהֶן בֵּית הֶלֵּל: \nוַהֲרֵי הַמַּפֶּלֶת יוֹם שְׁמוֹנִים וְאֶחָד שֶׁחָל לִהְיוֹת בַּשַּׁבָּת תּוֹכִיחַ, \nשֶׁלֹּא יָצָא בְשָׁעָה שֶׁהִיא רְאוּיָה לְהָבִיא בָהּ קָרְבָּן, \nוְחַיֶּבֶת בַּקָּרְבָּן.  \nאָמְרוּ לָהֶן בֵּית שַׁמַּי: \nלֹא! אִם אֲמַרְתֶּם \nבְּמַפֶּלֶת יוֹם שְׁמוֹנִים וְאֶחָד [שֶׁ]חָל לִהְיוֹת בַּשַּׁבָּת, \nשֶׁאַף עַל [פִּי] שֶׁאֵינוּ רָאוּי לְקָרְבַּן יָחִיד, \nרָאוּי לְקָרְבַּן צִבּוּר, \nתֹּאמְרוּ בְמַפֶּלֶת אוֹר לִשְׁמוֹנִים וְאֶחָד, \nשֶׁאֵין הַלַּיְלָה רָאוּי, \nלֹא לְקָרְבַּן יָחִיד וְלֹא לְקָרְבַּן צִבּוּר! \nהַדָּמִין אֵינָן מוֹכִיחִין, \nשֶׁהַמַּפֶּלֶת בְּתוֹךְ מְלֹאת, \nדָּמֶיהָ טְמֵאִין, \nוּפְטוּרָה מִן הַקָּרְבָּן. \n",
            "<small>ז</small>\nהָאִשָּׁה שֶׁיֵּשׁ עָלֶיהָ סְפֵק חָמֵשׁ לֵדוֹת, \nסְפֵק חָמֵשׁ זִיבוֹת, \nמְבִיאָה קָרְבָּן אֶחָד, \nוְאוֹכֶלֶת בִּזְבָחִים, \nוְאֵין הַשְּׁאָר עָלֶיהָ חוֹבָה.  \nחָמֵשׁ לֵדוֹת וַדָּיוֹת, \nחָמֵשׁ זִיבוֹת וַדָּיוֹת, \nמְבִיאָה קָרְבָּן אֶחָד, \nוְאוֹכֶלֶת בִּזְבָחִים, \nוְהַשְּׁאָר עָלֶיהָ חוֹבָה.  \nמַעֲשֶׂה שֶׁעָמְדוּ קִנִּים בִּירוּשָׁלַיִם בְּדִינַר זָהָב.  \nאָמַר רַבָּן שִׁמְעוֹן בֶּן גַּמְלִיאֵל: \nהַמָּעוֹן הַזֶּה! לֹא אָלִין הַלַּיְלָה, \nעַד שֶׁיְּהוּ בְדִינָרִים.  \nוְנִכְנַס לְבֵית דִּין, וְלִמֵּד: \n[הָאִשָּׁה] שֶׁיֵּשׁ עָלֶיהָ חָמֵשׁ לֵדוֹת וַדָּיוֹת, \nחָמֵשׁ זִיבוֹת וַדָּיוֹת, \nמְבִיאָה קָרְבָּן אֶחָד, \nוְאוֹכֶלֶת בִּזְבָחִים, \nוְאֵין הַשְּׁאָר עָלֶיהָ חוֹבָה.  \nוְעָמְדוּ קִנִּים בּוֹ בַיּוֹם בִּרְבַעְתַּיִם. \n\n\n\n"
        ],
        [
            "<small>א</small>\nאַרְבָּעָה מְחֻסְּרֵי כִפּוּרִים, \nאַרְבָּעָה מְבִיאִין עַל הַזָּדוֹן כִּשְׁגָגָה.  \nאֵלּוּ הֵן מְחֻסְּרֵי כִפּוּרִין: \nהַזָּב, וְהַזָּבָה, וְהַיּוֹלֶדֶת, וְהַמְצֹרָע.  \nרְבִּי אֱלִיעֶזֶר בֶּן יַעֲקֹב אוֹמֵר: \nגֵּר מְחֻסַּר כִּפּוּרִין, \nעַד שֶׁיִּזָּרֵק עָלָיו הַדָּם, \nוְנָזִיר, יֵינוֹ וְתִגְלַחְתּוֹ וְטֻמְאָתוֹ. \n",
            "<small>ב</small>\nאֵלּוּ מְבִיאִין עַל הַזָּדוֹן כִּשְׁגָגָה: \nהַבָּא עַל הַשִּׁפְחָה, \nוְנָזִיר שֶׁנִּטַּמָּא, \nוּשְׁבוּעַת הָעֵדוּת, \nוּשְׁבוּעַת הַפִּקָּדוֹן. \n",
            "<small>ג</small>\nחֲמִשָּׁה מְבִיאִין קָרְבָּן אֶחָד עַל עֲבֵרוֹת הַרְבֵּה, \nוַחֲמִשָּׁה מְבִיאִין קָרְבָּן עוֹלֶה וְיוֹרֵד.  \nאֵלּוּ מְבִיאִין קָרְבָּן אֶחָד עַל עֲבֵרוֹת הַרְבֵּה: \nהַבָּא עַל הַשִּׁפְחָה בִּיאוֹת הַרְבֵּה, \nוְנָזִיר שֶׁנִּטַּמָּא טֻמְאוֹת הַרְבֵּה, \nוְהַמְקַנֵּא לְאִשְׁתּוֹ עַל יְדֵי אֲנָשִׁים הַרְבֵּה, \nוּמְצֹרָע שֶׁנִּתְנַגַּע נְגָעִים הַרְבֵּה.  \nהֵבִיא צִפֳּרָיו וְנִתְנַגַּע, הֵבִיא צִפֳּרָיו וְנִתְנַגַּע, \nלֹא עָלָה לוֹ, \nעַד שֶׁיָּבִיא אֶת חַטָּאתוֹ.  \nרְבִּי יְהוּדָה אוֹמֵר: \nעַד שֶׁיָּבִיא אֶת אֲשָׁמוֹ. \n",
            "ד &lt;ה&gt;\nהָאִשָּׁה שֶׁיָּלְדָה וְלָדוֹת הַרְבֵּה: \nהִפִּילָה בְתוֹךְ שְׁמוֹנִים נְקֵבָה, \nחָזְרָה וְהִפִּילָה בְתוֹךְ שְׁמוֹנִים נְקֵבָה, \nוְהַמַּפֶּלֶת תְּאוֹמִים,  \nרְבִּי יְהוּדָה אוֹמֵר: \nמְבִיאָה עַל הָרִאשׁוֹן, \nוְאֵינָה מְבִיאָה עַל הַשֵּׁנִי, \nמְבִיאָה עַל הַשְּׁלִישִׁי, \nוְאֵינָה מְבִיאָה עַל הָרְבִיעִי.  \n\nה &lt;ו&gt;\nאֵלּוּ מְבִיאִין קָרְבָּן עוֹלֶה וְיוֹרֵד: \nעַל שְׁמִיעַת קוֹל, \nוְעַל בִּטּוּי שְׂפָתַיִם, \nוְעַל טֻמְאַת מִקְדָּשׁ וְקָדָשָׁיו, \nוְהַיּוֹלֶדֶת, \nוְהַמְצֹרָע.  \nמַה בֵּין שִׁפְחָה לְבֵין כָּל הָעֲרָיוֹת? \nשֶׁלֹּא שָׁוָת לָהֶם לֹא בָעֹנֶשׁ וְלֹא בַקָּרְבָּן: \nשֶׁכָּל הָעֲרָיוֹת בַּחַטָּאת, \nוְהַשִּׁפְחָה בָאָשָׁם; \nכָּל הָעֲרָיוֹת, \nאֶחָד הָאִישׁ וְאֶחָד הָאִשָּׁה שָׁוִים בַּמַּכּוֹת וּבַקָּרְבָּן, \nוְהַשִּׁפְחָה לֹא הָשְׁוָה אֶת הָאִישׁ לָאִשָּׁה בַמַּכּוֹת, &lt;הישווה&gt;\nוְלֹא אֶת הָאִשָּׁה לָאִישׁ בַּקָּרְבָּן.  \nכָּל הָעֲרָיוֹת, \nעָשָׂה בָהֶם אֶת הַמְעָרֶה כַגּוֹמֵר, \nוְחַיָּב עַל כָּל בִּיאָה וּבִיאָה.  \nהֶחְמִיר בַּשִּׁפְחָה, \nשֶׁעָשָׂה בָהּ אֶת הַמֵּזִיד כַּשּׁוֹגֵג. \n",
            "אֵי זוֹ הִיא שִׁפְחָה? \nכָּל שֶׁחֶצְיָהּ שִׁפְחָה וְחֶצְיָהּ בַּת חוֹרִין, \nשֶׁנֶּאֱמַר: (ויקרא יט,כ) \n\"וְהָפְדֵּה לֹא נִפְדָּתָה אוֹ חֻפְשָׁה לֹא נִתַּן לָהּ\", \nדִּבְרֵי רְבִּי עֲקִיבָה.  \nרְבִּי יִשְׁמָעֵאל אוֹמֵר: \nאֵי זוֹ הִיא? \nשִׁפְחָה וַדַּי.  \nרְבִּי אֶלְעָזָר בֶּן עֲזַרְיָה אוֹמֵר: \nכָּל הָעֲרָיוֹת הַמְּפֹרָשׁוֹת, \nמִשִּׁיּוּר אֵין לָנוּ אֶלָּא \nשֶׁחֶצְיָהּ שִׁפְחָה וְחֶצְיָהּ בַּת חֹרִין. \n",
            "ו &lt;ז&gt;\nכָּל הָעֲרָיוֹת: \nאֶחָד גָּדוֹל וְאֶחָד קָטֹן, \nקָטָן פָּטוּר. \nאֶחָד עֵר וְאֶחָד יָשֵׁן, \nהַיָּשֵׁן פָּטוּר.  \nאֶחָד שׁוֹגֵג וְאֶחָד מֵזִיד, \nהַשּׁוֹגֵג בַּחַטָּאת וְהַמֵּזִיד בַּהִכָּרֵת. \n\n\n\n"
        ],
        [
            "<small>א</small>\nאָמְרוּ לוֹ \"אָכַלְתָּ חֵלֶב\",\n מֵבִיא חַטָּאת.  \nעֵד אוֹמֵר \"אָכַל\", \nוְעֵד אוֹמֵר \"לֹא אָכַל\", \nאִשָּׁה אוֹמֶרֶת \"אָכַל\", \nוְאִשָּׁה אוֹמֶרֶת \"לֹא אָכַל\", \nמֵבִיא אָשָׁם תָּלוּי.  \nעֵד אוֹמֵר \"אָכַל\", \nוְהוּא אוֹמֵר \"לֹא אָכַלְתִּי\", \nפָּטוּר.  \nשְׁנַיִם אוֹמְרִין \"אָכַל\", \nוְהוּא אוֹמֵר \"לֹא אָכַלְתִּי\", \nרְבִּי מֵאִיר מְחַיֵּב.  \nאָמַר רְבִּי מֵאִיר: \nאִם הֱבִיאוּהוּ שְׁנַיִם לְמִיתָה חֲמוּרָה, \nלֹא יְבִיאוּהוּ לְקָרְבָּן הַקַּל? \nאָמְרוּ לוֹ: \nמָה, אִם יִרְצֶה, \nיוֹמַר \"מֵזִיד הָיִיתִי!\" \n",
            "<small>ב</small>\nאָכַל חֵלֶב וְחֵלֶב בְּהֶעְלֵם אֶחָד, \nאֵינוּ חַיָּב אֶלָּא חַטָּאת אַחַת.  \nאָכַל חֵלֶב וְדָם וְנוֹתָר וּפִגּוּל בְּהֶעְלֵם אֶחָד, \nחַיָּב עַל כָּל אַחַת וְאַחַת.  \nזֶה חֹמֶר בְּמִינִים הַרְבֵּה מִמִּין אֶחָד.  \nחֹמֶר בְּמִין אֶחָד מִמִּינִים הַרְבֵּה, \nשֶׁאִם אָכַל כַּחֲצִי זַיִת, \nוְחָזַר וְאָכַל כַּחֲצִי זַיִת, \nמִמִּין אֶחָד, חַיָּב,  \nמִשְּׁנֵי מִינִים, פָּטוּר. \n",
            "<small>ג</small>\nכַּמָּה יִשְׁהֶה אוֹכְלָן? \nכְּאִלּוּ אוֹכְלָן קָלִיּוֹת.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nעַד שֶׁיְּהֵא מִתְּחִלָּה וְעַד סוֹף כְּדֵי אֲכִילַת פֶּרֶס.  \nאָכַל אֳכָלִין טְמֵאִין, שָׁתָה מַשְׁקִין טְמֵאִין, \nשָׁתָה רְבִיעִית יַיִן, נִכְנַס לַמִּקְדָּשׁ \nוְשָׁהָא כְדֵי אֲכִילַת פֶּרֶס.  \nרְבִּי אֶלְעָזָר אוֹמֵר: \nאִם הִפְסִיק בָּהּ, \nאוֹ שֶׁנָּתַן לְתוֹכָהּ מַיִם כָּל שֶׁהֵן, פָּטוּר. \n",
            "<small>ד</small>\nיֵשׁ אוֹכֵל אֲכִילָה אַחַת, \nחַיָּב עָלֶיהָ אַרְבַּע חַטָּאוֹת וְאָשָׁם אֶחָד: \nטָמֵא שֶׁאָכַל אֶת הַחֵלֶב, \nוְהָיָה נוֹתָר מִן הַמֻּקְדָּשִׁין, \nבְּיוֹם הַכִּפּוּרִין.  \nרְבִּי מֵאִיר אוֹמֵר: \nאִם הָיְתָה שַׁבָּת וְהוֹצִיאוֹ בַשַּׁבָּת.  \nאָמְרוּ לוֹ: \nאֵינוּ הַשֵּׁם. \n",
            "<small>ה</small>\nיֵשׁ בָּא בִיאָה אַחַת, \nחַיָּב עָלֶיהָ שֵׁשׁ חַטָּאוֹת: \nהַבָּא עַל בִּתּוֹ, \nחַיָּב עָלֶיהָ מִשֵּׁם בִּתּוֹ, \nוַאֲחוֹתוֹ, \nוְאֵשֶׁת אָחִיו, \nוְאֵשֶׁת אֲחִי אָבִיו, \nוְאֵשֶׁת אִישׁ, \nוְנִדָּה.  \nוְהַבָּא עַל בַּת בִּתּוֹ, \nחַיָּב עָלֶיהָ מִשֵּׁם בַּת בִּתּוֹ, \nוְכַלָּתוֹ, \nוַאֲחוֹת אִשְׁתּוֹ, \nוְאֵשֶׁת אָחִיו, \nוְאֵשֶׁת אֲחִי אָבִיו, \nוְאֵשֶׁת אִישׁ, \nוְנִדָּה.  \nרְבִּי יוֹסֵה אוֹמֵר: \nאִם עָבַר זָקֵן וּנְשָׂאָהּ, \nחַיָּב עָלֶיהָ מִשֵּׁם אֵשֶׁת אָב.  \nוְכֵן הַבָּא עַל בַּת אִשְׁתּוֹ, \nוְעַל בַּת בַּת אִשְׁתּוֹ. \n",
            "<small>ו</small>\nהַבָּא עַל חֲמוֹתוֹ, \nחַיָּב עָלֶיהָ מִשֵּׁם חֲמוֹתוֹ, \nוְכַלָּתוֹ, \nוַאֲחוֹת אִשְׁתּוֹ, \nוְאֵשֶׁת אָחִיו, \nוְאֵשֶׁת אֲחִי אָבִיו, \nוְאֵשֶׁת אִישׁ, \nוְנִדָּה.  \nוְכֵן הַבָּא עַל אֵם חֲמוֹתוֹ, \nוְעַל אֵם חָמִיו.  \nרְבִּי יוֹחָנָן בֶּן נוּרִי אוֹמֵר: \nהַבָּא עַל חֲמוֹתוֹ, \nחַיָּב עָלֶיהָ מִשֵּׁם חֲמוֹתוֹ, \n[וְאֵם חֲמוֹתוֹ], \nוְאֵם חָמִיו.  \nאָמְרוּ לוֹ: \nשְׁלָשְׁתָּן שֵׁם אֶחָד הֵן. \n",
            "<small>ז</small>\nאָמַר רְבִּי עֲקִיבָה: \nשָׁאַלְתִּי אֶת רַבָּן גַּמְלִיאֵל וְאֶת רְבִּי יְהוֹשֻׁעַ, \nבָּאַטְלֵס שֶׁלְּאֶמָּאוּס, &lt;שֶׁלֹּא מָאוּס&gt;\nשֶׁהָלְכוּ לִקַּח בְּהֵמָה לְמִשְׁתֵּה בְנוֹ: \n\"הַבָּא עַל אֲחוֹתוֹ וְעַל אֲחוֹת אָבִיו \nוְעַל אֲחוֹת אִמּוֹ בְּהֶעְלֵם אֶחָד, מַה הוּא? \nחַיָּב אַחַת עַל כֻּלָּם, \nאוֹ אַחַת עַל כָּל אַחַת וְאַחַת?\" \nאָמְרוּ לִי: \n\"לֹא שָׁמַעְנוּ.  \nאֲבָל שָׁמַעְנוּ בַבָּא עַל חָמֵשׁ נָשָׁיו נִדּוֹת בְּהֶעְלֵם אֶחָד, \n\n&lt;חסר עמוד בכתב יד קאופמן. \nעד סוף החסר, הושווה עם פרמה דה רוסי 138&gt;\n\n[שֶׁהוּא חַיָּב עַל כָּל אַחַת וְאַחַת. \nוְרוֹאִין אָנוּ, שֶׁהַדְּבָרִים קַל וָחֹמֶר.\" &lt;בפרמה א, תמיד \"קוֹל וָחוֹמֶר\"&gt;\n",
            "<small>ח</small>\nשְׁאָלָן רְבִּי עֲקִיבָה: \n\"אֵבֶר הַמְדֻלְדָּל בַּבְּהֵמָה מַה הוּא?\" \nאָמְרוּ לוֹ: \n\"לֹא שָׁמַעְנוּ.  \nאֲבָל שָׁמַעְנוּ בְאֵבֶר הַמְדֻלְדָּל בְּאָדָם, \nשֶׁהוּא טָהוֹר. \nכָּךְ הָיוּ מֻכֵּי שְׁחִין שֶׁבִּירוּשָׁלַיִם עוֹשִׂין: \nהוֹלֵךְ לוֹ עֶרֶב פְּסָחִים אֵצֶל הָרוֹפֵא, \nוְחוֹתְכוֹ עַד שֶׁהוּא מַנִּיחַ בּוֹ כִשְׂעוֹרָה, \nוְתוֹחֲבוֹ בַּסִּירָה, \nוְנִמְשָׁךְ מִמֶּנּוּ, \nוְהַלָּה עוֹשֶׂה פִסְחוֹ, \nוְהָרוֹפֵא עוֹשֶׂה פִסְחוֹ. \nוְרוֹאִין אָנוּ שֶׁהַדְּבָרִים קַל וָחֹמֶר.\" \n",
            "<small>ט</small>\nוְעוֹד שְׁאָלָן רְבִּי עֲקִיבָה: \n\"הַשּׁוֹחֵט חֲמִשָּׁה זְבָחִים בַּחוּץ בְּהֶעְלֵם אֶחָד, \nמַה הוּא? \nחַיָּב אַחַת עַל כֻּלָּם, \nאוֹ אַחַת עַל כָּל אֶחָד וְאֶחָד?\" \nאָמְרוּ לוֹ: \n\"לֹא שָׁמַעְנוּ.\"  \nאָמַר רְבִּי יְהוֹשֻׁעַ: \n\"שָׁמַעְתִּי בָאוֹכֵל מִזֶּבַח אֶחָד בַּחֲמִשָּׁה תַמְחוּיִין בְּהֶעְלֵם אֶחָד, \nשֶׁהוּא חַיָּב עַל כָּל אֶחָד וְאֶחָד מִשֵּׁם מְעִילָה. \nוְרוֹאֶה אֲנִי שֶׁהַדְּבָרִים קַל וָחֹמֶר.\"  \n\n<small>י</small>\nאָמַר רְבִּי שִׁמְעוֹן: \nלֹא כָּךְ שְׁאָלָן רְבִּי עֲקִיבָה, \nאֶלָּא: \n\"בָאוֹכֵל נוֹתָר מֵחֲמִשָּׁה זְבָחִים בַּחוּץ בְּהֶעְלֵם אֶחָד, \nמַה הוּא? \nחַיָּב אַחַת עַל כֻּלָּן, \nאוֹ אַחַת עַל כָּל אַחַת וְאַחַת?\" \nאָמְרוּ לוֹ: \n\"לֹא שָׁמַעְנוּ.\"  \nאָמַר רְבִּי יְהוֹשֻׁעַ: \n\"שָׁמַעְתִּי בָּאוֹכֵל מִזֶּבַח אֶחָד בַּחֲמִשָּׁה תַמְחוּיִים בְּהֶעְלֵם אֶחָד, \nשֶׁהוּא חַיָּב עַל כָּל אֶחָד וְאֶחָד מִשֵּׁם מְעִילָה. \nוְרוֹאֶה אֲנִי שֶׁהַדְּבָרִים קַל וָחֹמֶר.\"  \n\n<small>יא</small>\nאָמַר רְבִּי עֲקִיבָה: \n\"אִם הֲלָכָה, נְקַבֵּל. \nוְאִם לָדִין, יֵשׁ תְּשׁוּבָה.\"  \nאָמַר לוֹ: \n\"הָשֵׁב!\" \nאָמַר לוֹ: \n\"לֹא! אִם אָמַרְתָּ בִמְעִילָה, \nשֶׁעָשָׂה בָהּ אֶת הַמַּאֲכִיל כָּאוֹכֵל, \nוְאֶת הַמַּהֲנֶה כַנֶּהְנֶה, \nצָרַף אֶת הַמְּעִילָה לִזְמַן מְרֻבֶּה, \nתֹּאמַר בַּנּוֹתָר, \nשֶׁאֵין בּוֹ אַחַת מִכָּל אֵלּוּ?\" \n",
            "<small>יב</small>\nאָמַר רְבִּי עֲקִיבָה: \nשָׁאַלְתִּי אֶת רְבִּי אֱלִיעֶזֶר: \n\"הָעוֹשֶׂה מְלָאכוֹת הַרְבֵּה בְּשַׁבָּתוֹת הַרְבֵּה \nמֵעֵין מְלָאכָה אַחַת בְּהֶעְלֵם אֶחָד, \nמַה הוּא? \nחַיָּב אַחַת עַל כֻּלָּן, \nאוֹ אַחַת עַל כָּל אַחַת וְאַחַת?\" \nאָמַר לִי: \n\"חַיָּב עַל כָּל אַחַת וְאַחַת, מִקַּל וָחֹמֶר: \nוּמָה, אִם הַנִּדָּה, \nשֶׁאֵין בָּהּ תּוֹצָאוֹת הַרְבֵּה וְחַטָּאוֹת הַרְבֵּה, \nחַיָּב עַל כָּל אַחַת וְאַחַת, \nשַׁבָּת, \nשֶׁיֶּשׁ בָּהּ תּוֹצָאוֹת הַרְבֵּה וְחַטָּאוֹת הַרְבֵּה, \nאֵינוּ דִין שֶׁיְּהֵא חַיָּב עַל כָּל אַחַת וְאַחַת?\" \nאָמַרְתִּי לוֹ: \n\"לֹא! אִם אָמַרְתָּ בַנִּדָּה, שֶׁיֶּשׁ בָּהּ שְׁתֵּי אַזְהָרוֹת, \nשֶׁהוּא מֻזְהָר עַל הַנִּדָּה, וְהִיא מֻזְהֶרֶת עָלָיו, \nתֹּאמַר בַּשַּׁבָּת, \nשֶׁאֵין בָּהּ אֶלָּא אַזְהָרָה אַחַת?\" \nאָמַר לִי: \n\"הַבָּא עַל הַקְּטַנּוֹת יוֹכִיחַ, \nשֶׁאֵין בָּהֶן אֶלָּא אַזְהָרָה אַחַת, \nוְחַיָּב עַל כָּל אַחַת וְאַחַת.\"  \nאָמַרְתִּי לוֹ: \n\"לֹא! אִם אָמַרְתָּ בַבָּא עַל הַקְּטַנּוֹת, \nשֶׁאַף עַל פִּי שֶׁאֵין לָהֶן עַכְשָׁיו, \nיֵשׁ לָהֶן לְאַחַר זְמַן, \nתֹּאמַר בַּשַּׁבָּת, \nשֶׁאֵין בָּהּ לֹא עַכְשָׁיו וְלֹא לְאַחַר זְמַן?\" \nאָמַר לִי: \n\"הַבָּא עַל הַבְּהֵמָה יוֹכִיחַ.\" \nאָמַרְתִּי לוֹ: \n\"הַבְּהֵמָה כַשַּׁבָּת.\" \n\n\n\n"
        ],
        [
            "<small>א</small>\nסָפֵק אָכַל חֵלֶב, סָפֵק לֹא אָכַל, \nוַאֲפִלּוּ אָכַל, \nסָפֵק יֶשׁ בּוֹ כַשֵּׁעוּר, סָפֵק שֶׁאֵין בּוֹ; \nחֵלֶב וְשֻׁמָּן לְפָנָיו, &lt;וְשׁוּמֶן&gt;\nאָכַל אֶת אֶחָד מֵהֶן, \nוְאֵין יָדוּעַ אֵי זֶה מֵהֶן אָכַל; \nאִשְׁתּוֹ וַאֲחוֹתוֹ עִמּוֹ בַבַּיִת, \nשָׁגַג בְּאַחַת מֵהֶן, \nוְאֵין יָדוּעַ בְּאֵי זוֹ מֵהֶן שָׁגַג; \nשַׁבָּת וְיוֹם טוֹב, \nוְעָשָׂה מְלָאכָה בְאֶחָד מֵהֶן, \nוְאֵין יָדוּעַ בְּאֵי זֶה מֵהֶן עָשָׂה, \nמֵבִיא אָשָׁם תָּלוּי. \n",
            "<small>ב</small>\nכַּשֵּׁם שֶׁאִם אָכַל חֵלֶב וְחֵלֶב בְּהֶעְלֵם אֶחָד, \nאֵינוּ חַיָּב אֶלָּא חַטָּאת אַחַת, \nכָּךְ עַל לֹא הוֹדַע שֶׁלָּהֶן, \nאֵינוּ מֵבִיא אֶלָּא אָשָׁם אֶחָד.  \nאִם הָיְתָה יְדִיעָה בִנְתַּיִם, \nכַּשֵּׁם שֶׁהוּא מֵבִיא חַטָּאת עַל כָּל אֶחָד וְאֶחָד, \nכָּךְ הוּא מֵבִיא אָשָׁם תָּלוּי עַל כָּל אֶחָד וְאֶחָד.  \n\n<small>ג</small>\nכַּשֵּׁם שֶׁאִם אָכַל חֵלֶב וְדָם וְנוֹתָר וּפִגּוּל בְּהֶעְלֵם אֶחָד, \nחַיָּב עַל כָּל אֶחָד וְאֶחָד, \nכָּךְ עַל לֹא הוֹדַע שֶׁלָּהֶן, \nמֵבִיא אָשָׁם תָּלוּי עַל כָּל אֶחָד וְאֶחָד.  \nחֵלֶב וְנוֹתָר לְפָנָיו, \nאָכַל אֶת אֶחָד מֵהֶם, \nוְאֵין יָדוּעַ אֵי זֶה מֵהֶן אָכַל; \nאִשְׁתּוֹ נִדָּה וַאֲחוֹתוֹ עִמּוֹ בַבַּיִת, \nשָׁגַג בְּאַחַת מֵהֶן, \nוְאֵין יָדוּעַ בְּאֵי זוֹ מֵהֶן שָׁגַג; \nשַׁבָּת וְיוֹם הַכִּפּוּרִים, \nוְעָשָׂה מְלָאכָה בֵין הַשְּׁמָשׁוֹת, \nוְאֵין יָדוּעַ בְּאֵי זֶה מֵהֶן עָשָׂה, \nרְבִּי אֱלִיעֶזֶר מְחַיֵּב חַטָּאת, \nוּרְבִּי יְהוֹשֻׁעַ פּוֹטֵר.  \n\n<small>ד</small>\nאָמַר רְבִּי יוֹסֵה: \nלֹא נֶחְלְקוּ עַל הָעוֹשֶׂה מְלָאכָה בֵין הַשְּׁמָשׁוֹת, \nשֶׁהוּא פָּטוּר, \nשֵׁנִי אוֹמֵר: &lt;=שֶׁאֲנִי&gt;\nמִקְצָת מְלָאכָה עָשָׂה מֵהַיּוֹם, וּמִקְצָתָהּ לְמָחָר. \nוְעַל מַה נֶּחְלָקוּ? \nעַל הָעוֹשֶׂה בְתוֹךְ הַיּוֹם, \nוְאֵין יָדוּעַ אִם בַּשַּׁבָּת עָשָׂה, \nוְאִם בְּיוֹם הַכִּפּוּרִים עָשָׂה; \nאוֹ עַל הָעוֹשֶׂה, \nוְאֵין יָדוּעַ מֵעֵין אֵי זוֹ מְלָאכָה עָשָׂה, \nרְבִּי לִיעֶזֶר מְחַיֵּב חַטָּאת, \nוּרְבִּי יְהוֹשֻׁעַ פּוֹטֵר.  \nאָמַר רְבִּי יְהוּדָה: \nפּוֹטְרוֹ הָיָה רְבִּי יְהוֹשֻׁעַ אַף מֵאָשָׁם תָּלוּי. \n",
            "<small>ה</small>\nרְבִּי יִשְׁמָעֵאל הַשְּׁזוּרִי וּרְבִּי שִׁמְעוֹן אוֹמְרִים: \nלֹא נֶחְלְקוּ עַל דָּבָר שֶׁהוּא מִשֵּׁם אֶחָד, \nשֶׁהוּא חַיָּב. \nוְעַל מַה נֶּחְלְקוּ? \nעַל דָּבָר שֶׁהוּא מִשֵּׁם שְׁנֵי שֵׁמוֹת. \nשֶׁרְבִּי אֱלִיעֶזֶר מְחַיֵּב חַטָּאת, \nוּרְבִּי יְהוֹשֻׁעַ פּוֹטֵר.  \nאָמַר רְבִּי יְהוּדָה: \nאֲפִלּוּ נִתְכַּוַּן לִלְקֹט תְּאֵנִים, וְלָקַט עֲנָבִים, \nעֲנָבִים, וְלָקַט תְּאֵנִים, \nשְׁחוֹרוֹת, וְלָקַט לְבָנוֹת, \nלְבָנוֹת, וְלָקַט שְׁחוֹרוֹת, \nרְבִּי לִיעֶזֶר מְחַיֵּב חַטָּאת, \nוּרְבִּי יְהוֹשֻׁעַ פּוֹטֵר.  \nתָּמֵהַּ אֲנִי אִם יִפְטֹר בָּהּ רְבִּי יְהוֹשֻׁעַ ? \nאִם כֵּן, לָמָּה נֶאֱמַר: (ויקרא ד,כג) \n\"אֲשֶׁר חָטָא בָהּ\"? \nפְּרָט לַמִּתְעַסֵּק. \n\n\n\n"
        ],
        [
            "<small>א</small>\nדַּם שְׁחִיטָה בַבְּהֵמָה וּבַחַיָּה וּבָעוֹפוֹת, \nבֵּין טְמֵאִים, בֵּין טְהוֹרִים, \nדַּם נְחִירָה, \nדַּם עִקּוּר, \nדַּם הַקֵּז, שֶׁהַנֶּפֶשׁ יוֹצְאָה בוֹ, \nחַיָּבִין עָלָיו.  \nדַּם הַטְּחוֹל, \nדַּם הַלֵּב, \nדַּם בֵּיצִים, \nדַּם חֲגָבִים, \nדַּם דָּגִים, \nדַּם תַּמְצִית, \nאֵין חַיָּבִין עָלָיו.  \nרְבִּי יְהוּדָה מְחַיֵּב בְּדַם תַּמְצִית. \n",
            "<small>ב</small>\nרְבִּי עֲקִיבָה מְחַיֵּב עַל סְפֵק מְעִילוֹת אָשָׁם תָּלוּי. \nוַחֲכָמִים פּוֹטְרִין.  \nוּמוֹדֶה רְבִּי עֲקִיבָה, \nבְּשֶׁאֵינוּ מֵבִיא אֶת מְעִילָתוֹ עַד שֶׁתִּוָּדַע לוֹ, \nשֶׁמֵּבִיא עִמָּהּ אָשָׁם וַדַּאי.  \n\n<small>ג</small>\nאָמַר רְבִּי טַרְפוֹן: \nמַה לָּזֶה מֵבִיא שְׁנֵי אֲשָׁמוֹת? \nאֶלָּא, יָבִיא מְעִילָה וְחֻמְשָׁהּ, \nוְיָבִיא אָשָׁם וּשְׁתֵּי סְלָעִים, וְיֹאמַר: \n\"אִם וַדַּי מָעַלְתִּי, \nזוֹ מְעִילָתִי, וְזֶה אֲשָׁמִי. \nוְאִם סָפֵק, \nהַמָּעוֹת נְדָבָה, וְהָאָשָׁם תָּלוּי, &lt;מכאן ממשיך כ\"י קאופמן&gt;\nשֶׁמִּמִּין שֶׁהוּא מֵבִיא עַל הוֹדַע, \nמֵבִיא עַל לֹא הוֹדַע. \n",
            "<small>ד</small>\nאָמַר רְבִּי עֲקִיבָה: \nנִרְאִין דְּבָרֶיךָ בִמְעִילָה מְעוּטָה. &lt;דְּבָרִיך&gt;\nהֲרֵי שֶׁבָּא עַל יָדוֹ סְפֵק מְעִילָה בְמֵאָה מָנֶא, \nלֹא יָפֶה לוֹ שֶׁיָּבִיא אָשָׁם בִּשְׁתֵּי סְלָעִים, \nוְאַל יָבִיא סְפֵק מְעִילָה בְמֵאָה מָנֶא? \nהָא מוֹדֶה רְבִּי עֲקִיבָה לִרְבִּי טַרְפוֹן בִּמְעִילָה מְעוּטָה.  \n\n<small>ה</small>\nהָאִשָּׁה שֶׁהֵבִיאָה חַטַּאת הָעוֹף בְּסָפֵק, \nאִם עַד שֶׁלֹּא נִמְלָקָה נוֹדַע לָהּ שֶׁיָּלָדָה וַדַּי, \nתַּעֲשֶׂנָּה &lt;'וודי' מחוק&gt; \nשֶׁמִּמִּין שֶׁהִיא מְבִיאָה עַל לֹא הוֹדַע, \nמְבִיאָה עַל הוֹדַע. \n",
            "<small>ו</small>\nחֲתִכָּה שֶׁלַּחֻלִּין וַחֲתִכָּה שֶׁלַּקֹּדֶשׁ, \nאָכַל אֶת אֶחָד מֵהֶן, \nוְאֵין יָדוּעַ אֵי זוֹ מֵהֶן אָכַל, \nפָּטוּר.  \nרְבִּי עֲקִיבָה מְחַיֵּב אָשָׁם תָּלוּי.  \nאָכַל אֶת הַשְּׁנִיָּה, \nמֵבִיא אָשָׁם וַדַּי.  \nאָכַל אֶחָד אֶת הָרִאשׁוֹנָה, \nוּבָא אַחֵר וְאָכַל אֶת הַשְּׁנִיָּה, \nזֶה מֵבִיא אָשָׁם תָּלוּי, \nוְזֶה מֵבִיא אָשָׁם תָּלוּי.  \nדִּבְרֵי רְבִּי עֲקִיבָה.  \nרְבִּי שִׁמְעוֹן אוֹמֵר: \nשְׁנֵיהֶן מְבִיאִין אָשָׁם אֶחָד.  \nרְבִּי יוֹסֵה אוֹמֵר: \nאֵין שְׁנַיִם מְבִיאִין אָשָׁם אֶחָד. \n",
            "<small>ז</small>\nחֲתִכָּה שֶׁלַּחֻלִּין וַחֲתִכָּה שֶׁלַּחֵלֶב, \nאָכַל אֶת אֶחָד מֵהֶן, \nוְאֵין יָדוּעַ אֶת אֵי זֶה מֵהֶן אָכַל, \nמֵבִיא אָשָׁם תָּלוּי.  \nאָכַל אֶת הַשְּׁנִיָּה, \nמֵבִיא חַטָּאת.  \nאָכַל אֶחָד אֶת הָרִאשׁוֹנָה, \nוּבָא אַחֵר וְאָכַל אֶת הַשְּׁנִיָּה, \nזֶה מֵבִיא אָשָׁם תָּלוּי, \nוְזֶה מֵבִיא אָשָׁם תָּלוּי.  \nרְבִּי שִׁמְעוֹן אוֹמֵר: \nשְׁנֵיהֶם מְבִיאִים חַטָּאת אַחַת.  \nרְבִּי יוֹסֵה אוֹמֵר: \nאֵין מְבִיאִין שְׁנַיִם חַטָּאת אַחַת. \n",
            "<small>ח</small>\nחֲתִכָּה שֶׁלַּחֵלֶב וַחֲתִכָּה שֶׁלַּקֹּדֶשׁ, \nאָכַל אֶת אַחַת מֵהֶן, \nוְאֵין יָדוּעַ אֶת אֵי זֶה מֵהֶן אָכַל, \nמֵבִיא אָשָׁם תָּלוּי.  \nאָכַל אֶת הַשְּׁנִיָּה, \nמֵבִיא חַטָּאת וְאָשָׁם וַדַּי.  \nאָכַל אֶחָד אֶת הָרִאשׁוֹנָה, \nוּבָא אַחֵר וְאָכַל אֶת הַשְּׁנִיָּה, \nזֶה מֵבִיא אָשָׁם תָּלוּי, \nוְזֶה מֵבִיא אָשָׁם תָּלוּי.  \nרְבִּי שִׁמְעוֹן אוֹמֵר: \nשְׁנֵיהֶם מְבִיאִין חַטָּאת וְאָשָׁם.  \nרְבִּי יוֹסֵה אוֹמֵר: \nאֵין שְׁנַיִם [מְבִיאִין] חַטָּאת וְאָשָׁם. \n",
            "<small>ט</small>\nחֲתִכָּה שֶׁלַּחֵלֶב וַחֲתִכָּה שֶׁלְּחֵלֶב קֹדֶשׁ, \nאָכַל אֶת אַחַת מֵהֶן, \nוְאֵין יָדוּעַ אֶת אֵי זוֹ מֵהֶן אָכַל, \nמֵבִיא חַטָּאת.  \nרְבִּי עֲקִיבָה אוֹמֵר: \nאָשָׁם תָּלוּי.  \nאָכַל אֶת הַשְּׁנִיָּה, \nמֵבִיא שְׁתֵּי חַטָּאוֹת וְאָשָׁם וַדַּי.  \nאָכַל אֶחָד אֶת הָרִאשׁוֹנָה, \nוּבָא אַחֵר וְאָכַל אֶת הַשְּׁנִיָּה, \nזֶה מֵבִיא חַטָּאת וְזֶה מֵבִיא חַטָּאת.  \nרְבִּי עֲקִיבָה אוֹמֵר: \nזֶה מֵבִיא אָשָׁם תָּלוּי, \nוְזֶה מֵבִיא אָשָׁם תָּלוּי.  \nרְבִּי שִׁמְעוֹן אוֹמֵר: \nזֶה חַטָּאת, וְזֶה חַטָּאת, \nוּשְׁנֵיהֶם מְבִיאִין אָשָׁם אֶחָד.  \nרְבִּי יוֹסֵה אוֹמֵר: \nאֵין שְׁנַיִם מְבִיאִין אָשָׁם אֶחָד. \n",
            "<small>י</small>\nחֲתִכָּה שֶׁלַּחֵלֶב וַחֲתִכָּה שֶׁלְּחֵלֶב נוֹתָר, \nאָכַל אֶת אַחַת מֵהֶן, \nוְאֵין יָדוּעַ אֶת אֵי זוֹ מֵהֶן אָכַל, \nמֵבִיא חַטָּאת וְאָשָׁם תָּלוּי.  \nאָכַל אֶת הַשְּׁנִיָּה, \nמֵבִיא שָׁלוֹשׁ חַטָּאוֹת.  \nאָכַל אֶחָד אֶת הָרִאשׁוֹנָה, \nוּבָא אַחֵר וְאָכַל אֶת הַשְּׁנִיָּה, \nזֶה מֵבִיא חַטָּאת וְאָשָׁם תָּלוּי, \nוְזֶה מֵבִיא חַטָּאת וְאָשָׁם תָּלוּי.  \nרְבִּי שִׁמְעוֹן אוֹמֵר: \nזֶה חַטָּאת, וְזֶה חַטָּאת, \nשְׁנֵיהֶן מְבִיאִין חַטָּאת אַחַת.  \nרְבִּי יוֹסֵה אוֹמֵר: \nכָּל חַטָּאת שֶׁהִיא בָאָה עַל חֵט, \nאֵין שְׁנַיִם מְבִיאִין אוֹתָהּ. \n\n\n\n"
        ],
        [
            "<small>א</small>\nהַמֵּבִיא אָשָׁם תָּלוּי, \nוְנוֹדַע לוֹ שֶׁלֹּא חָטָא, \nאִם עַד שֶׁלֹּא נִשְׁחַט, \nיֵצֵא וְיִרְעֶה בָעֵדֶר.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nיִרְעֶה עַד שֶׁיִּסְתָּאֵב, \nוְיִמָּכֵר, וְיִפְּלוּ דָמָיו לִנְדָבָה.  \nרְבִּי אֱלִיעֶזֶר אוֹמֵר: \nיִקָרֵב, \nשֶׁאִם אֵינוּ בָא עַל חֵטְא זֶה, \nהֲרֵי הוּא בָּא עַל חֵטְא אַחֵר.  \n\n<small>ב</small>\nאִם מִשֶּׁנִּשְׁחַט נוֹדַע לוֹ, \nהַדָּם יִשָּׁפֵךְ, \nוְהַבָּשָׂר יֵצֵא לְבֵית הַשְּׂרִיפָה.  \nנִזְרַק הַדָּם, הַבָּשָׂר יֵאָכֵל.  \nרְבִּי יוֹסֵה אוֹמֵר: \nאֲפִלּוּ הַדָּם בַּכּוֹס, יִזָּרֵק, \nוְהַבָּשָׂר יֵאָכֵל. \n",
            "<small>ג</small>\nאָשָׁם וַדַּי אֵינוּ כֵן. \nאִם עַד שֶׁלֹּא נִשְׁחַט, \nיֵצֵא וְיִרְעֶה בָעֵדֶר; \nאִם מִשֶּׁנִּשְׁחַט, \nהֲרֵי זֶה יִקָּבֵר; \nנִזְרַק הַדָּם, \nהַבָּשָׂר יֵצֵא לְבֵית הַשְּׂרִיפָה.  \n\n<small>ד</small>\nשׁוֹר הַנִּסְקָל אֵינוּ כֵן. \nאִם עַד שֶׁלֹּא נִסְקַל, \nיֵצֵא וְיִרְעֶה בָעֵדֶר; \nאִם מִשֶּׁנִּסְקַל, \nמֻתָּר בַּהֲנָיָה.  \nעֶגְלָה עֲרוּפָה אֵינָהּ כֵּן, \nאִם עַד שֶׁלֹּא נֶעְרְפָה, \nתֵּצֵא וְתִרְעֶה בָעֵדֶר; \nאִם מִשֶּׁנֶּעְרְפָה, \nתִּקָּבֵר בִּמְקוֹמָהּ, \nשֶׁעַל סָפֵק בָּאת מִתְּחִלָּתָהּ, \nכִּפְּרָה סְפֵקָהּ וְהָלְכָה לָהּ. \n",
            "<small>ה</small>\nרְבִּי אֱלִיעֶזֶר אוֹמֵר: \nמִתְנַדֵּב אָדָם אָשָׁם תָּלוּי בְּכָל יוֹם, \nוּבְכָל שָׁעָה שֶׁיִּרְצֶה. \nהוּא הָיָה נִקְרֵא \"אֲשַׁם חֲסִידִין\".  \nאָמְרוּ עָלָיו עַל בָּבָא בֶן בּוֹטָא, \nשֶׁהָיָה מִתְנַדֵּב אָשָׁם תָּלוּי בְּכָל יוֹם, \nחוּץ מֵאַחַר יוֹם הַכִּפּוּרִים יוֹם אֶחָד. \nאָמַר: \n\"הַמָּעוֹן הַזֶּה! \nאִלּוּ הָיוּ מַנִּיחִין לִי, הָיִיתִי מֵבִיא, \nאֶלָּא אוֹמְרִים לִי: \nהַמְתֵּן עַד שֶׁתִּכָּנֵס לְסָפֵק!\"  \nוַחֲכָמִים אוֹמְרִים: \nאֵין מְבִיאִין אָשָׁם תָּלוּי, \nאֶלָּא עַל דָּבָר שֶׁזְּדוֹנוֹ כָרֵת, \nוְשִׁגְגָתוֹ חַטָּאת. \n\n",
            "<small>ו</small>\nחַיְבֵי חַטָּאוֹת וַאֲשָׁמוֹת וַדָּיִין, \nשֶׁעָבַר עֲלֵיהֶן יוֹם הַכִּפּוּרִים, \nחַיָּבִין לְהָבִיא לְאַחַר יוֹם הַכִּפּוּרִים.  \nוְחַיְבֵי אֲשָׁמוֹת תְּלוּיִים, \nפְּטוּרִים.  \nמִי שֶׁבָּא עַל יָדוֹ סְפֵק עֲבֵרָה בְיוֹם הַכִּפּוּרִין, \nאֲפִלּוּ עִם חֲשֵׁכָה, \nפָּטוּר, שֶׁכָּל יוֹם הַכִּפּוּרִים מְכַפֵּר. \n",
            "<small>ז</small>\nהָאִשָּׁה שֶׁיֵּשׁ עָלֶיהָ חַטַּאת הָעוֹף בְּסָפֵק, \nוְעָבַר עָלֶיהָ יוֹם הַכִּפּוּרִים, \nחַיֶּבֶת לְהָבִיא לְאַחַר יוֹם הַכִּפּוּרִים, \nמִפְּנֵי שֶׁהִיא מַכְשְׁרַתָּהּ לֹאכַל בִּזְבָחִים.  \nחַטַּאת הָעוֹף הַבָּאָה עַל סָפֵק, \nאִם מִשֶּׁנִּמְלָקָה נוֹדַע לָהּ, \nהֲרֵי זוֹ תִקָּבֵר. &lt;זה&gt;\n",
            "<small>ח</small>\nהַמַּפְרִישׁ שְׁתֵּי סְלָעִים לְאָשָׁם, \nוְלָקַח בָּהֶן שְׁנֵי אֵילִים לְאָשָׁם, \nאִם הָיָה אֶחָד מֵהֶן יָפֶה שְׁתֵּי סְלָעִים, \nיִקְרַב לַאֲשָׁמוֹ, \nוְהַשֵּׁנִי יִרְעֶה עַד שֶׁיִּסְתָּאֵב, \nוְיִמָּכֵר, וְיִפְּלוּ דָמָיו לִנְדָבָה.  \nלָקַח בָּהֶן שְׁנֵי אֵילִים לַחֻלִּין, \nאֶחָד יָפֶה שְׁתֵּי סְלָעִים, \nוְאֶחָד יָפֶה עֲשָׂרָה זוּז, &lt;זִין&gt;\nהַיָּפֶה שְׁתֵּי סְלָעִים יִקָּרֵב לַאֲשָׁמוֹ, \nוְהַשֵּׁנִי לִמְעִילָתוֹ.  \nאֶחָד לְאָשָׁם וְאֶחָד לַחֻלִּין, \nאִם הָיָה שֶׁלָּאָשָׁם יָפֶה שְׁתֵּי סְלָעִים, \nיִקָּרֵב לַאֲשָׁמוֹ, \nוְהַשֵּׁנִי לִמְעִילָתוֹ, \nוְיָבִיא עִמָּהּ סֶלַע וְחָמְשָׁהּ. \n",
            "<small>ט</small>\nהַמַּפְרִישׁ חַטָּאתוֹ, וּמֵת, \nלֹא יְבִיאֶנָּה בְנוֹ אַחֲרָיו.  \nוְלֹא יְבִיאֶנָּה מֵחֵט עַל חֵטְא, \nאֲפִלּוּ [עַל חֵלֶב שֶׁאָכַל אֶמֶשׁ, \nלֹא יְבִיאֶנָּה] עַל חֵלֶב שֶׁאָכַל הַיּוֹם, \nתַּלְמוּד לוֹמַר: (ויקרא ד,כח) \n\"קָרְבָּנוֹ... עַל חַטָּאתוֹ\", \nשֶׁיְּהֵא קָרְבָּנוֹ עַל שֵׁם חַטָּאתוֹ. \n",
            "<small>י</small>\nמְבִיאִין מֵהֶקְדֵּשׁ כִּשְׂבָה, שְׂעִירָה, \nמֵהֶקְדֵּשׁ כִּשְׂבָה שְׂעִירָה, \nתּוֹרִין וּבְנֵי יוֹנָה וַעֲשִׂירִית הָאֵיפָה.  \n\n<small>יא</small>\nכֵּיצַד? \nהִפְרִישׁ לְכִשְׂבָה אוֹ לִשְׂעִירָה, \nהֶעְנִי, יָבִיא עוֹף; \nהֶעְנִי, יָבִיא עֲשִׂירִית הָאֵיפָה.  \nהִפְרִישׁ לַעֲשִׂירִית הָאֵיפָה, \nהֶעְשִׂיר, יָבִיא הָעוֹף; \nהֶעְשִׂיר, יָבִיא כִשְׂבָה אוֹ שְׂעִירָה.  \nהִפְרִישׁ כִּשְׂבָה אוֹ שְׂעִירָה, וְנִסְתָּאָבוּ, \nאִם רָצָה, יָבִיא בְדָמֶיהָ עוֹף.  \nהִפְרִישׁ עוֹף, וְנִסְתָּאַב, \nיָבִיא בְדָמָיו עֲשִׂירִית הָאֵיפָה, \nשֶׁאֵין לָעוֹף פִּדָּיוֹן. \n",
            "<small>יב</small>\nרְבִּי שִׁמְעוֹן אוֹמֵר: \nכְּבָשִׂים קוֹדְמִין לָעִזִּים בְּכָל מָקוֹם. \nיָכוֹל מִפְּנֵי שֶׁהֵן מֻבְחָרִין מֵהֶן? \nתַּלְמוּד לוֹמַר: (ויקרא ד,לב) \n\"וְאִם כֶּבֶשׁ יָבִיא קָרְבָּנוֹ לְחַטָּאת\", \nמְלַמֵּד שֶׁשְּׁנֵיהֶם שְׁקוּלִים.  \n\n<small>יג</small>\nתּוֹרִין קוֹדְמִין לִבְנֵי יוֹנָה בְכָל מָקוֹם. \nיָכוֹל מִפְּנֵי שֶׁהֵן מֻבְחָרִין מֵהֶן? \nתַּלְמוּד לוֹמַר: (ויקרא יב,ו) \n\"וּבֶן יוֹנָה אוֹ תֹר לְחַטָּאת\", \nמְלַמֵּד שֶׁשְּׁנֵיהֶן שְׁקוּלִים.  \n\n<small>יד</small>\nהָאָב קוֹדֵם לָאֵם בְּכָל מָקוֹם. \nיָכוֹל שֶׁכְּבוֹד הָאָב עוֹדֵף עַל כְּבוֹד הָאֵם? \nתַּלְמוּד לוֹמַר: (ויקרא יט,ג) \n\"אִישׁ אִמּוֹ וְאָבִיו תִּירָאוּ\", \nמְלַמֵּד שֶׁשְּׁנֵיהֶם שְׁקוּלִים. \nאֲבָל אָמְרוּ חֲכָמִים: \nהָאָב קוֹדֵם לָאֵם בְּכָל מָקוֹם, \nמִפְּנֵי שֶׁהוּא וְאִמּוֹ חַיָּבִין בִּכְבוֹד אָבִיו.  \n\n<small>יה</small>\nוְכֵן בְּתַלְמוּד תּוֹרָה: \nאִם זָכָה הַבֵּן לִפְנֵי הָרַב, \nהָרַב קוֹדֵם אֶת הָאָב בְּכָל מָקוֹם, \nמִפְּנֵי שֶׁהוּא וְאָבִיו חַיָּבִין בִּכְבוֹד רַבּוֹ.  \n\nחסל כריתות \n\n \n\n"
        ]
    ],
    "sectionNames": [
        "Chapter",
        "Mishnah"
    ]
}