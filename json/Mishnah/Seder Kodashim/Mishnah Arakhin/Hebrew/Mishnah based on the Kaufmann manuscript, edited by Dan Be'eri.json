{
    "language": "he",
    "title": "Mishnah Arakhin",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה ערכין",
    "categories": [
        "Mishnah",
        "Seder Kodashim"
    ],
    "text": [
        [
            "<small>א</small>\nהַכֹּל מַעֲרִיכִים וְנֶעֱרָכִין, \nנוֹדְרִים וְנִדָּרִים: \nכֹּהֲנִים וּלְוִיִּם וְיִשְׂרְאֵל, \nנָשִׁים וַעֲבָדִים.  \nוְטָמְטוֹם וְאַנְדְּרוֹגִינָס, \nנוֹדְרִים וְנִדָּרִים, וּמַעֲרִיכִים, \nאֲבָל לֹא נֶעֱרָכִים, \nשֶׁאֵינוּ נֶעֱרָךְ אֶלָּא זָכָר וַדַּי, \nוּנְקֵבָה וַדָּיִית.  \n\n<small>ב</small>\nחֵרֵשׁ, שׁוֹטֶה וְקָטָן, \nנִדָּרִים וְנֶעֱרָכִים, \nאֲבָל לֹא נוֹדְרִים וְלֹא מַעֲרִיכִים, \nמִפְּנֵי שֶׁאֵין בָּהֶן דַּעַת.  \nפָּחוּת מִבֶּן חֹדֶשׁ, \nנִדָּר, אֲבָל לֹא נֶעֱרָךְ. \n",
            "<small>ג</small>\nהַנָּכְרִי, \nרְבִּי מֵאִיר אוֹמֵר: \nנֶעֱרָךְ, אֲבָל לֹא מַעֲרִיךְ.  \nרְבִּי יְהוּדָה אוֹמֵר: \nמַעֲרִיךְ, אֲבָל לֹא נֶעֱרָךְ.  \nזֶה וָזֶה מוֹדִים, \nשֶׁנּוֹדְרִים וְנִדָּרִים. \n",
            "<small>ד</small>\nהַגּוֹסֵס וְהַיּוֹצֵא לֵהָרֵג, \nלֹא נִדָּר וְלֹא נֶעֱרָךְ.  \nרְבִּי חֲנַנְיָה בֶן עֲקַבְיָה אוֹמֵר: \nנֶעֱרָךְ, מִפְּנֵי שֶׁדָּמָיו קְצוּבִין; \nאֲבָל אֵינוּ נִדָּר, מִפְּנֵי שֶׁאֵין דָּמָיו קְצוּבִין.  \nרְבִּי יוֹסֵה אוֹמֵר: \nנוֹדֵר וּמַעֲרִיךְ, וּמַקְדִּישׁ, \nוְאִם הִזִּיק, חַיָּב בַּתַּשְׁלוּמִין. \n",
            "<small>ה</small>\nהָאִשָּׁה שֶׁהִיא יוֹצָא לֵהָרֵג, \nאֵין מַמְתִּינִין לָהּ עַד שֶׁתֵּלֵד.  \nיָשְׁבָה עַל הַמַּשְׁבֵּר, \nמַמְתִּינִין לָהּ עַד שֶׁתֵּלֵד.  \nהָאִשָּׁה שֶׁנֶּהֱרָגָה, נֶהְנִים בִּשְׂעָרָהּ.  &lt;בסערה&gt;\nבְּהֵמָה שֶׁנֶּהֱרָגָה, אֲסוּרָה בַהֲנָיָה. \n\n\n\n"
        ],
        [
            "<small>א</small>\nאֵין בָּעֲרָכִין פָּחוּת מִסֶּלַע, \nוְלֹא יָתֵר עַל חֲמִשִּׁים סֶלַע.  \nכֵּיצַד? \nנָתַן סֶלַע, וְהֶעְשִׁיר, \nאֵינוּ נוֹתֵן כְּלוּם; \nפָּחוּת מִסֶּלַע, וְהֶעְשִׁיר,\nנוֹתֵן חֲמִשִּׁים סֶלַע.  \nהָיוּ בְיָדָיו חָמֵשׁ סְלָעִים, \nרְבִּי מֵאִיר אוֹמֵר: \nאֵינוּ נוֹתֵן אֶלָּא אַחַת.  \nוַחֲכָמִים אוֹמְרִים: \nנוֹתֵן אֶת כֻּלָּם.  \n\n<small>ב</small>\nאֵין בָּעֲרָכִין פָּחוּת מִסֶּלַע, \nוְלֹא יָתֵר עַל חֲמִשִּׁים סֶלַע.  \nאֵין פֶּתַח בַּטּוֹעָה פָחוּת מִשִּׁבְעָה, \nוְלֹא יָתֵר עַל שִׁבְעָה עָשָׂר.  \nאֵין בַּנְּגָעִים פָּחוּת מִשָּׁבוּעַ אֶחָד, \nוְלֹא יָתֵר עַל שְׁלֹשָׁה שָׁבוּעוֹת. \n",
            "<small>ג</small>\nאֵין פּוֹחֲתִין מֵאַרְבָּעָה חֳדָשִׁים הַמְעֻבָּרִין בַּשָּׁנָה, \nוְלֹא נִרְאֶה יָתֵר עַל שְׁמוֹנָה. &lt;שְׁמוֹנֶה&gt; \nשְׁתֵּי הַלֶּחֶם נֶאֱכָלוֹת, \nאֵין פָּחוּת מִשְּׁנַיִם, \nוְלֹא יָתֵר עַל שְׁלֹשָׁה.  \nלֶחֶם הַפָּנִים נֶאֱכָל, \nאֵין פָּחוּת מִתִּשְׁעָה, \nוְלֹא יָתֵר עַל אֶחָד עָשָׂר.  \nקָטָן נִמּוֹל, \nאֵין פָּחוּת מִשְּׁמוֹנָה, \nוְלֹא יָתֵר עַל שְׁנֵים עָשָׂר. \n",
            "<small>ד</small>\nאֵין פּוֹחֲתִין מֵעֶשְׂרִים וְאַחַת תְּקִיעָה בַמִּקְדָּשׁ, \nוְלֹא מוֹסִיפִין עַל אַרְבָּעִים וּשְׁמוֹנֶה.  \nאֵין פּוֹחֲתִין מִשְּׁנֵי נְבָלִים, \nוְלֹא מוֹסִיפִין עַל שִׁשָּׁה.  \nלֹא יִפְחֹת מִשִּׁשָּׁה חֲלִילִים, \nוְלֹא מוֹסִיפִין עַל שְׁנֵים עָשָׂר.  \nוּבִשְׁנֵים עָשָׂר יוֹם בַּשָּׁנָה, \nהֶחָלִיל מַכֶּה לִפְנֵי הַמִּזְבֵּחַ: \nבִּשְׁחִיטַת פֶּסַח רִאשׁוֹן, \nבִּשְׁחִיטַת פֶּסַח שֵׁנִי, \nבְּיוֹם טוֹב רִאשׁוֹן שֶׁלַּפֶּסַח, \nבְּיוֹם טוֹב שֶׁלָּעֲצֶרֶת, \nוּבִשְׁמוֹנַת יְמֵי הֶחָג.  \nלֹא הָיָה מַכֶּה בְאַבּוּב שֶׁלִּנְחֹשֶׁת, \nאֶלָּא בְאַבּוּב שֶׁלַּקָּנֶה, \nמִפְּנֵי שֶׁקּוֹלוֹ עָרֵב.  \nלֹא הָיָה מְחַלֵּק בְּאַבּוּב יְחִידִי, \nמִפְּנֵי שֶׁהוּא מְחַלֵּק יָפֶה. \n",
            "<small>ה</small>\nוְעַבְדֵי כֹהֲנִים הָיוּ.  \nדִּבְרֵי רְבִּי מֵאִיר.  \nרְבִּי יוֹסֵה אוֹמֵר: \nמִשְׁפְּחוֹת בֵּית פְּגָרִים וּבֵית צִפְּרַיָּה, \nוּמֵאֶמְאוּס הָיוּ מַשִּׂיאִין לִכְהֻנָּה.  \nרְבִּי חֲנַנְיָה בֶן אַנְטִיגְנָס אוֹמֵר: \nלְוִיִּם הָיוּ. \n",
            "<small>ו</small>\nאֵין פּוֹחֲתִין מִשִּׁשָּׁה טְלָיִים הַמְבֻקָּרִין בְּלִשְׁכַּת הַטְּלָיִים, \nכְּדֵי לַשַּׁבָּת וְלִשְׁנֵי יָמִים טוֹבִים שֶׁלְּרֹאשׁ הַשָּׁנָה, \nוּמוֹסִיפִין עַד לְעוֹלָם.  \nמִשְּׁתֵי חֲצוֹצְרוֹת, \nוּמוֹסִיפִין עַד לְעוֹלָם.  \nמִתִּשְׁעָה כִנּוֹרוֹת, \nוּמוֹסִיפִין עַד לְעוֹלָם.  \nוְהַצַּלְצֵל לְבַד. \n",
            "<small>ז</small>\nאֵין פּוֹחֲתִים מִשְּׁנֵים עָשָׂר לְוִיִּם עוֹמְדִין עַל הַדּוּכָן, \nוּמוֹסִיפִין עַד לְעוֹלָם.  \nאֵין קָטָן נִכְנָס לַעֲזָרָה לַעֲבוֹדָה, \nאֶלָּא בְשָׁעָה שֶׁהַלְוִיִּם אוֹמְרִין בַּשִּׁיר.  \nלֹא הָיוּ אוֹמְרִים בְּנֵבֶל וְכִנּוֹר אֶלָּא בַפֶּה, \nכְּדֵי תָּבֵל בְּנַעֲמָה.  \nרְבִּי אֱלִיעֶזֶר בֶּן יַעֲקֹב אוֹמֵר: \nאֵין עוֹלִין לְמִנְיָן, \nוְלֹא עוֹמְדִין עַל הַדּוּכָן, \nאֶלָּא בָאָרֶץ הָיוּ עוֹמְדִין, \nוְרָאשֵׁיהֶם כְּבֵין רַגְלֵי הַלְוִיִּם, \nוּצְעִירֵי הַלְוִיִּם הָיוּ נִקְרִין. &lt;וצוערי&gt;\n\n\n\n"
        ],
        [
            "<small>א</small>\nיֵשׁ בָּעֲרָכִים לְהָקֵל וּלְהַחְמִיר, \nוּבִשְׂדֵה אֲחֻזָּה לְהָקֵל וּלְהַחְמִיר, \nבְּשׁוֹר הַמּוּעָד שֶׁהֵמִית אֶת הָעֶבֶד לְהָקֵל וּלְהַחְמִיר, \nבְּאוֹנֵס וּבִמְפַתֶּה וּבְמוֹצִיא שֵׁם רַע לְהָקֵל וּלְהַחְמִיר.  \n\n<small>ב</small>\nיֵשׁ בָּעֲרָכִין לְהָקֵל וּלְהַחְמִיר, \nכֵּיצַד? \nאֶחָד שֶׁהֱעֱרִיךְ אֶת הַנָּוֶה שֶׁבְּיִשְׂרָאֵל, \nאֶת הַכָּאוּר שֶׁבְּיִשְׂרָאֵל, \nנוֹתֵן חֲמִשִּׁים סֶלַע.  \nאִם אָמַר: \n\"הֲרֵי דָמָיו עָלַי!\" \nנוֹתֵן אֶת שָׁוְיוֹ. \n",
            "<small>ג</small>\nוּבִשְׂדֵה אֲחֻזָּה לְהָקֵל וּלְהַחְמִיר, \nכֵּיצַד? \nאֶחָד הַמַּקְדִּישׁ בְּחוֹלַת הַמָּחוֹז, \nוְאֶחָד הַמַּקְדִּישׁ בְּפַרְדְּסוֹת סְבַסְטֵא, \nנוֹתֵן בְּזֶרַע חֹמֶר שְׂעוֹרִים חֲמִשִּׁים שֶׁקֶל כֶּסֶף, \nוּבִשְׂדֵה מִקְנָה, אֶת שָׁוְיוֹ.  \nרְבִּי אֶלְעָזָר אוֹמֵר: \nאֶחָד שְׂדֵה אֲחֻזָּה וְאֶחָד שְׂדֵה מִקְנָה.  \nמַה בֵּין שְׂדֵה אֲחֻזָּה לִשְׂדֵה מִקְנָה? \nשֶׁבִּשְׂדֵה אֲחֻזָּה הוּא נוֹתֵן חֹמֶשׁ, \nוּבִשְׂדֵה מִקְנָה אֵינוּ נוֹתֵן חֹמֶשׁ. \n",
            "<small>ד</small>\nוּבְשׁוֹר הַמּוּעָד שֶׁהֵמִית אֶת הָעֶבֶד, \nלְהָקֵל וּלְהַחְמִיר, כֵּיצַד? \nאֶחָד שֶׁהֵמִית אֶת הַנָּוֶה שֶׁבָּעֲבָדִים, \nוְאֶת הַכָּאוּר שֶׁבָּעֲבָדִים, \nנוֹתֵן שְׁלֹשִׁים סֶלַע.  \nהֵמִית בֶּן חוֹרִין, \nנוֹתֵן אֶת שָׁוְיוֹ.  \nחָבַל בָּזֶה וּבָזֶה, \nמְשַׁלֵּם נֶזֶק שָׁלֵם. \n",
            "<small>ה</small>\nוּבָאוֹנֵס וּבַמְפַתֶּה, לְהָקֵל וּלְהַחְמִיר, \nכֵּיצַד? \nאֶחָד שֶׁאָנַס וּפִתָּה אֶת הַגְּדוֹלָה שֶׁבִּכְהֻנָּה, \nוְאֶת הַקְּטַנָּה שֶׁבְּיִשְׂרָאֵל, \nנוֹתֵן חֲמִשִּׁים סֶלַע.  \nוּבַבֹּשֶׁת וּבַפְּגָם, \nהַכֹּל לְפִי הַמְבַיֵּשׁ וְהַמִּתְבַּיֵּשׁ. \n",
            "<small>ו</small>\nוּבַמּוֹצִיא שֵׁם רַע, לְהָקֵל וּלְהַחְמִיר, \nכֵּיצַד? \nאֶחָד שֶׁהוֹצִיא שֵׁם רַע עַל הַגְּדוֹלָה שֶׁבִּכְהֻנָּה, \nוְעַל הַקְּטַנָּה [שֶׁבְּיִשְׂרָאֵל], \nנוֹתֵן מֵאָה סֶלַע.  \nנִמְצָא הָאוֹמֵר בְּפִיו חָמוּר יָתֵר מִן הָעוֹשֶׂה מַעֲשֶׂה.  \nשֶׁכֵּן מָצִינוּ, &lt;מצאנו&gt;\nשֶׁלֹּא נִתְחַתַּם גְּזַר דִּין עַל אֲבוֹתֵינוּ בַמִּדְבָּר, \nאֶלָּא עַל לְשׁוֹן הָרַע, \nשֶׁנֱּאֱמַר (במדבר יד,כב) \n\"וַיְנַסּוּ אֹתִי זֶה עֶשֶׂר פְּעָמִים וְלֹא שָׁמְעוּ בְּקוֹלִי\". \n\n\n\n"
        ],
        [
            "<small>א</small>\nהֶשֵּׂג יָד, בַּנּוֹדֵר, \nוְהַשָּׁנִים, בַּנִּדָּר, \nוַעֲרָכִים, בַּנֶּעֱרָךְ, \nוְהָעֵרֶךְ, בִּזְמַן הָעֶרֶךְ.  \nהֶשֵּׂג יָד בַּנּוֹדֵר, כֵּיצַד? \nעָנִי שֶׁהֱעֱרִיךְ אֶת הֶעָשִׁיר, \nנוֹתֵן עֶרֶךְ עָנִי, \nוְעָשִׁיר שֶׁהֱעֱרִיךְ אֶת הֶעָנִי, \nנוֹתֵן עֶרֶךְ עָשִׁיר. \n",
            "<small>ב</small>\nאֲבָל בַּקָּרְבָּנוֹת אֵינוּ כֵן.  \nהֲרֵי שֶׁאָמַר: \n\"קָרְבָּנוֹ שֶׁלִּמְצֹרָע זֶה עָלַי!\" \nאִם הָיָה מְצֹרָע עָנִי, מֵבִיא קָרְבַּן עָנִי; \nעָשִׁיר, מֵבִיא קָרְבַּן עָשִׁיר.  \n\n<small>ג</small>\nרְבִּי אוֹמֵר: \nאוֹמֵר אֲנִי, אַף בָּעֲרָכִים כֵּן.  \nוְכִי מִפְּנֵי מָה \nעָנִי שֶׁהֱעֱרִיךְ אֶת הֶעָשִׁיר נוֹתֵן עֶרֶךְ עָנִי? \nשֶׁאֵין הֶעָשִׁיר חַיָּב כְּלוּם.  \nאֲבָל עָשִׁיר שֶׁאָמַר: \n\"עֶרְכִּי עָלַי!\" \nוְשָׁמַע עָנִי וְאָמַר: \n\"מַה שֶּׁאָמַר זֶה עָלַי!\" \nנוֹתֵן עֶרֶךְ עָשִׁיר.  \nאִם הָיָה עָנִי וְהֶעְשִׁיר, \nאוֹ עָשִׁיר וְהֶעְנִי, \nנוֹתֵן עֶרֶךְ עָשִׁיר.  \nרְבִּי יְהוּדָה אוֹמֵר: \nאֲפִלּוּ עָנִי וְהֶעְשִׁיר, וְחָזַר וְהֶעְנִי, \nנוֹתֵן עֶרֶךְ עָשִׁיר. \n",
            "<small>ד</small>\nאֲבָל בַּקָּרְבָּנוֹת אֵינוּ כֵן.  \nאֲפִלּוּ אָבִיו מֵת, \nוְהִנִּיחַ לוֹ רִבּוֹא סְפִינוֹת בַּיָּם וּבָאוּ לוֹ בָרִבּוֹאוֹת, \nאֵין לַהֶקְדֵּשׁ בָּהֶם כְּלוּם. \n",
            "<small>ה</small>\nוְהַשָּׁנִים בַּנִּדָּר, כֵּיצַד? \nיֶלֶד שֶׁהֱעֱרִיךְ אֶת הַזָּקֵן, \nנוֹתֵן עֶרֶךְ זָקֵן, \nוְזָקֵן שֶׁהֱעֱרִיךְ אֶת הַיֶּלֶד, \nנוֹתֵן עֶרֶךְ יֶלֶד.  \n\n<small>ו</small>\nוַעֲרָכִים בַּנֶּעֱרָךְ, כֵּיצַד? \nאִישׁ שֶׁהֱעֱרִיךְ אֶת הָאִשָּׁה, \nנוֹתֵן עֶרֶךְ אִשָּׁה, \nוְאִשָּׁה שֶׁהֶעֱרִיכָה אֶת הָאִישׁ, \nנוֹתֶנֶת עֶרֶךְ אִישׁ.  \n\n<small>ז</small>\nוְהָעֵרֶךְ בִּזְמַן הָעֶרֶךְ, כֵּיצַד? \nהֶעֱרִיכוֹ פָחוּת מִבֶּן חָמֵשׁ, \nוְנֶעֱשָׂה יָתֵר עַל בֶּן חָמֵשׁ; \nפָּחוּת מִבֶּן עֶשְׂרִים, \nוְנֶעֱשָׂה יָתֵר עַל בֶּן עֶשְׂרִים, \nנוֹתֵן כִּזְמַן הָעֶרֶךְ.  \n\n<small>ח</small>\nיוֹם שְׁלֹשִׁים, כִּלְמַטָּה הֵמֶנּוּ. \nשְׁנַת חָמֵשׁ וּשְׁנַת עֶשְׂרִים, כִּלְמַטָּה הֵמֶנָּה, \nשֶׁנֶּאֱמַר: (ויקרא כז,ז) \n\"וְאִם מִבֶּן שִׁשִּׁים שָׁנָה וָמַעְלָה אִם זָכָר\", \nהֲרֵי אָנוּ לְמֵדִים בְּכֻלָּן מִשְּׁנַת שִׁשִּׁים: \nמַה שְּׁנַת שִׁשִּׁים כִּלְמַטָּה הֵמֶנָּה, \nאַף שְׁנַת חָמֵשׁ וּשְׁנַת עֶשְׂרִים כִּלְמַטָּה הֵמֶנָּה.  \n\n<small>ט</small>\nהִן? \nאִם עָשָׂת שְׁנַת שִׁשִּׁים כִּלְמַטָּה הֵמֶנָּה לְהַחְמִיר, \nנֶעֱשָׂה שְׁנַת חָמֵשׁ וּשְׁנַת עֶשְׂרִים &lt;חֲמִשִּׁים&gt;\nכִּלְמַטָּה הֵמֶנָּה לְהָקֵל? \nתַּלְמוּד לוֹמַר: \n\"שָׁנָה\", \"שָׁנָה\" לִגְזֵרָה שָׁוָה: \nמַה \"שָּׁנָה\" הָאֲמוּרָה מִשְּׁנַת שִׁשִּׁים, כִּלְמַטָּה מִמֶּנָּה, \nאַף \"שָׁנָה\" הָאֲמוּרָה שְׁנַת חָמֵשׁ וּשְׁנַת עֶשְׂרִים, \nכִּלְמַטָּה מִמֶּנָּה, בֵּין לְהָקֵל בֵּין לְהַחְמִיר.  \nרְבִּי אֱלִיעֶזֶר אוֹמֵר: \nעַד שֶׁיְּהוּ יְתֵרוֹת עַל הַשָּׁנִים חֹדֶשׁ וְיוֹם אֶחָד. \n\n\n\n"
        ],
        [
            "<small>א</small>\nהָאוֹמֵר \"מִשְׁקָלִי עָלַי!\" \nנוֹתֵן מִשְׁקָלוֹ, אִם כֶּסֶף, כֶּסֶף, אִם זָהָב, זָהָב.  \nמַעֲשֶׂה בְאִמָּהּ שֶׁלִּרְמַטְיָה, \nשֶׁאָמְרָה \"מִשְׁקַל בִּתִּי עָלַי!\" \nוְעָלָת לִירוּשָׁלַיִם, וּשְׁקָלוּהָ, \nוְנָתְנָה מִשְׁקָלָהּ זָהָב.  \n\"מִשְׁקַל יָדִי עָלַי!\" \nרְבִּי יְהוּדָה אוֹמֵר: \nמְמַלֵּא חָבִית מַיִם, וּמַכְנִיסָהּ עַד מַרְפַּקּוֹ, \nוְשׁוֹקֵל בְּשַׂר חֲמוֹר וְגִידִים וַעֲצָמוֹת, \nוְנוֹתֵן לְתוֹכָהּ עַד שֶׁתִּתְמַלֵּא.  \nאָמַר רְבִּי יוֹסֵה: \nוְכִי הֵיאָךְ אֶפְשָׁר לְכַוֵּן בָּשָׂר כְּנֶגֶד בָּשָׂר, \nוַעֲצָמוֹת כְּנֶגֶד עֲצָמוֹת? \nאֶלָּא שָׁמִין אֶת הַיָּד, \nכַּמָּה הִיא רְאוּיָה לִשְׁקֹל. \n",
            "<small>ב</small>\n\"דְּמֵי יָדִי עָלַי!\" \nשָׁמִין אוֹתוֹ כַּמָּה הוּא שׁוֹוֶה בַיָּד, \nכַּמָּה הוּא שׁוֹוֶה שֶׁלֹּא בְיָד.  \nזֶה חֹמֶר בַּנְּדָרִים מִבָּעֲרָכִים,  \nוּבָעֲרָכִין מִבַּנְּדָרִים, \nכֵּיצַד? \nהָאוֹמֵר \"עֶרְכִּי עָלַי!\", וּמֵת, \nיִתְּנוּ הַיּוֹרְשִׁין; \n\"דָּמִי עָלַי!\" וּמֵת, \nלֹא יִתְּנוּ הַיּוֹרְשִׁין, \nשֶׁאֵין דָּמִים לַמֵּתִים.  \n\n<small>ג</small>\nעֶרֶךְ יָדִי וְעֶרֶךְ רַגְלִי עָלַי, \nלֹא אָמַר כְּלוּם.  \n\"עֶרֶךְ רֹאשִׁי וְעֶרֶךְ כְּבֵדִי עָלַי!\" \nנוֹתֵן עֶרֶךְ כֻּלּוֹ.  \nזֶה הַכְּלָל: \nדָּבָר שֶׁהַנְּשָׁמָה תְלוּיָה בוֹ, \nנוֹתֵן עֶרֶךְ כֻּלּוֹ. \n",
            "<small>ד</small>\n\"חֲצִי עֶרְכִּי עָלַי!\" \nנוֹתֵן חֲצִי עֶרְכּוֹ.  \n\"עֶרֶךְ חֲצִי עָלַי!\" \nנוֹתֵן עֶרֶךְ כֻּלּוֹ.  \n\"חֲצִי דָמִי עָלַי!\" \nנוֹתֵן חֲצִי דָמָיו.  \n\"בִּדְמֵי חֲצִי עָלַי!\" \nנוֹתֵן דְּמֵי כֻלּוֹ.  \nזֶה הַכְּלָל: \nדָּבָר שֶׁהַנְּשָׁמָה תְלוּיָה בוֹ, \nנוֹתֵן דְּמֵי כֻלּוֹ. \n",
            "<small>ה</small>\nהָאוֹמֵר \"עֶרְכּוֹ שֶׁלִּפְלוֹנִי עָלַי!\" \nמֵת הַנּוֹדֵר וְהַנִּדָּר, \nיִתְּנוּ הַיּוֹרְשִׁין.  \n\"דָּמָיו שֶׁלִּפְלוֹנִי עָלַי!\" \nמֵת הַנּוֹדֵר, \nיִתְּנוּ הַיּוֹרְשִׁין; \nמֵת הַנִּדָּר, \nלֹא יִתְּנוּ הַיּוֹרְשִׁין, \nשֶׁאֵין דָּמִים לַמֵּתִים. \n",
            "<small>ו</small>\n\"שׁוֹר זֶה עוֹלָה!\" \nוּ\"בַיִת זֶה קָרְבָּן!\" \nמֵת הַשּׁוֹר אוֹ נָפַל הַבַּיִת, \nאֵינוּ חַיָּב לְשַׁלֵּם.  \n\"דְּמֵי שׁוֹר זֶה עָלַי עוֹלָה!\" \nוּ\"דְמֵי בַיִת זֶה עָלַי קָרְבָּן!\" \nמֵת הַשּׁוֹר אוֹ נָפַל הַבַּיִת, \nחַיָּב לְשַׁלֵּם. \n",
            "<small>ז</small>\nחַיְבֵי עֲרָכִים, מְמַשְׁכְּנִים אוֹתָם.  \nחַיְבֵי חַטָּאוֹת וַאֲשָׁמוֹת, אֵין מְמַשְׁכְּנִים אוֹתָם.  \nחַיְבֵי עוֹלָה וּשְׁלָמִים, מְמַשְׁכְּנִים אוֹתָם.  \nאַף עַל פִּי שֶׁאֵינוּ מִתְכַּפֵּר לוֹ עַד שֶׁיִּתְרַצֶּה, \nשֶׁנֶּאֱמַר \"לִרְצנוֹ\", (ויקרא א,ג) \nכּוֹפִין אוֹתוֹ עַד שֶׁיֹּאמַר \"רוֹצֶה אָנִי\".  \nוְכֵן אַתָּה אוֹמֵר בְּגִטֵּי נָשִׁים: \nכּוֹפִין אוֹתוֹ עַד שֶׁיֹּאמַר \"רוֹצֶה אָנִי\".  \n\n\n\n"
        ],
        [
            "<small>א</small>\nשׁוּם הַיְתוֹמִין, שְׁלֹשִׁים יוֹם, \nשׁוּם הַהֶקְדֵּשׁ, שִׁשִּׁים יוֹם.  \nוּמַכְרִיזִין בַּבֹּקֶר וּבָעֶרֶב.  \nהַמַּקְדִּישׁ נְכָסָיו, \nוְהָיְתָה עָלָיו כְּתֻבַּת אִשָּׁה, \nרְבִּי אֱלִיעֶזֶר אוֹמֵר: \nכְּשֶׁיְּגָרְשֶׁנָּה, יַדִּיר הֲנָיָה.  \nרְבִּי יְהוֹשֻׁעַ אוֹמֵר: \nאֵינוּ צָרִיךְ.  \nכַּיּוֹצֵא בוֹ אָמַר רַבָּן שִׁמְעוֹן בֶּן גַּמְלִיאֵל: \nהֶעָרֵב לָאִשָּׁה בִכְתֻבָּתָהּ, \nהָיָה בַעְלָהּ מְגָרְשָׁהּ, יַדִּיר הֲנָיָה, \nשֶׁמֵּא יַעֲשׂוּ קְנוֹנְיָה עַל נְכָסָיו שֶׁלָּזֶה, \nוְיַחְזִיר אֶת אִשְׁתּוֹ. \n",
            "<small>ב</small>\nהַמַּקְדִּישׁ נְכָסָיו, \nוְהָיְתָה עָלָיו כְּתֻבַּת אִשָּׁה וּבַעַל חוֹב, \nאֵין הָאִשָּׁה יְכוּלָה לִגְבּוֹת כְּתֻבָּתָהּ מִן הַהֶקְדֵּשׁ, \nוְלֹא בַעַל חוֹב אֶת חוֹבוֹ. \nאֶלָּא הַפּוֹדֶה, \nפּוֹדֶה עַל מְנָת לִתֵּן לָאִשָּׁה כְתֻבָּתָהּ, \nוּלְבַעַל חוֹב אֶת חוֹבוֹ.  \nהִקְדִּישׁ תִּשְׁעִים מָנֶא, \nוְהָיָה חוֹבוֹ מֵאָה מָנֶא, \nמוֹסִיף עוֹד דִּינָר, \nוּפוֹדֶה אֶת הַנְּכָסִים אֵלּוּ, \nעַל מְנָת לִתֵּן לָאִשָּׁה כְתֻבָּתָהּ, \nוּלְבַעַל חוֹב אֶת חוֹבוֹ. \n",
            "<small>ג</small>\nאַף עַל פִּי שֶׁאָמָרוּ: \nחַיְבֵי עֲרָכִין מְמַשְׁכְּנִים אוֹתָן, \nנוֹתְנִין לוֹ מְזוֹן שְׁלֹשִׁים יוֹם, \nוּכְסוּת שְׁנֵים עָשָׂר חֹדֶשׁ, \nמִטָּה מֻצַּעַת, סַנְדַּלָּיו, וּתְפִלָּיו,  \nלוֹ, אֲבָל לֹא לְאִשְׁתּוֹ וּלְבָנָיו.  \nאֲבָל אִם הָיָה אֻמָּן, \nנוֹתְנִין לוֹ שְׁנֵי כְלֵי אֻמָּנוּת מִכָּל מִין וּמִין. \nחָרָשׁ, \nנוֹתְנִין לוֹ שְׁנֵי מַעְצָדִים וּשְׁתֵּי מְגֵרוֹת.  \nרְבִּי אֱלִיעֶזֶר אוֹמֵר: \nאִם הָיָה אִכָּר, \nנוֹתְנִין לוֹ אֶת צִמְדּוֹ.  \nחַמָּר, \nנוֹתְנִין לוֹ חֲמוֹרוֹ. \n",
            "ד &lt;ה&gt;\nהָיָה לוֹ מִין אֶחָד מְרֻבֶּה, \nוּמִין אֶחָד מְמֻעָט, \nאֵין אוֹמְרִין לִמְכֹּר מִן הַמְרֻבֶּה, \nוְנִקַּח לוֹ מִן הַמְמֻעָט, \nאֶלָּא נוֹתְנִין לוֹ שְׁנֵי מִינִין מִן הַמְרֻבֶּה, \nוְכָל שֶׁיֶּשׁ לוֹ מִן הַמְמֻעָט.  \nהַמַּקְדִּישׁ אֶת נְכָסָיו, \nמַעְלִין אֶת תְּפִלָּיו. \n",
            "ה &lt;ו&gt; \nאֶחָד הַמַּקְדִּישׁ נְכָסָיו, \nוְאֶחָד הַמַּעֲרִיךְ אֶת עַצְמוֹ, \nאֵין לוֹ לֹא בִכְסוּת אִשְׁתּוֹ, \nוְלֹא בִכְסוּת בָּנָיו, \nוְלֹא בְצֶבַע שֶׁצְּבָעָן לִשְׁמָן, \nוְלֹא בְסַנְדַּלִּים חֲדָשִׁים שֶׁלְּקָחָן לִשְׁמָן.  \nאַף עַל פִּי שֶׁאָמָרוּ: \nעֲבָדִים נִמְכָּרִין בִּכְסוּתָן לְשֶׁבַח, \nשֶׁאִם תִּלָּקַח לוֹ כְסוּת בִּשְׁלֹשִׁים דִּינָר, \nמַשְׁבִּיחַ הוּא מָנֶא. \nוְכֵן פָּרָה, \nאִם מַמְתִּינִים אוֹתָהּ לְאַטְלֵס, \nמְשַׁבַּחַת הִיא. \nוְכֵן מַרְגָּלִית, \nאִם מַעְלִים אוֹתָהּ לִכְרַךְ, \nמְשַׁבַּחַת הִיא. \nאֵין לַהֶקְדֵּשׁ אֶלָּא מְקוֹמוֹ וְשַׁעְתוֹ. \n\n\n\n"
        ],
        [
            "<small>א</small>\nאֵין מַקְדִּישִׁין לִפְנֵי הַיּוֹבֵל פָּחוּת מִשְּׁתֵי שָׁנִים, \nוְלֹא גוֹאֲלִין לְאַחַר הַיּוֹבֵל פָּחוּת מִשָּׁנָה.  \nאֵין מְחַשְּׁבִים חֳדָשִׁים לַהֶקְדֵּשׁ, \nאֲבָל הֶקְדֵּשׁ מְחַשֵּׁב חֳדָשִׁים.  \n\n<small>ב</small>\nהַמַּקְדִּישׁ אֶת שָׂדֵהוּ בְשָׁעַת הַיּוֹבֵל, \nנוֹתֵן בְּזֶרַע חֹמֶר שְׂעוֹרִים חֲמִשִּׁים שֶׁקֶל כֶּסֶף.  \nהָיוּ שָׁם נְקָעִים עֲמֻקִּים עֲשָׂרָה טְפָחִים, \nסְלָעִים גְּבוֹהִין עֲשָׂרָה טְפָחִים, \nאֵין נִמְדָּדִין עִמָּהּ.  \nפָּחוּת מִכֵּן, נִמְדָּדִין עִמָּהּ.  \nהִקְדִּישָׁהּ שְׁתַּיִם שָׁלוֹשׁ שָׁנִים לִפְנֵי הַיּוֹבֵל, \nנוֹתֵן סֶלַע וּפַנְדְּיוֹן לַשָּׁנָה.  \nאִם אָמַר: \n\"הֲרֵי אֲנִי נוֹתֵן דְּבַר שָׁנָה בְשָׁנָה\", \nאֵין שׁוֹמְעִין לוֹ, \nאֶלָּא נוֹתֵן כֻּלָּם כְּאַחַת. \n",
            "<small>ג</small>\nאֶחָד הַבְּעָלִים, וְאֶחָד כָּל הָאָדָם.  \nמַה בֵּין הַבְּעָלִים לְבֵין כָּל הָאָדָם? \nאֶלָּא שֶׁהַבְּעָלִים נוֹתְנִין חֹמֶשׁ, \nוְכָל אָדָם אֵינוּ נוֹתֵן חֹמֶשׁ. \n",
            "<small>ד</small>\nהִקְדִּישָׁהּ וּגְאָלָהּ, \nאֵינָה יוֹצָא מִיָּדוֹ בַיּוֹבֵל.  \n(גְּאָלָהּ בְּנוֹ, יוֹצְאָה לְאָבִיו בַּיּוֹבֵל.)  \nגְּאָלָהּ אַחֵר, אוֹ אֶחָד מִן הַקְּרוֹבִין, \nוּגְאָלָהּ מִיָּדוֹ, \nאֵינָה יוֹצָא מִיָּדוֹ בַיּוֹבֵל.  \nגְּאָלָהּ אֶחָד מִן הַכֹּהֲנִים, \nוַהֲרֵי הִיא תַּחַת יָדוֹ, \nלֹא יֹאמַר: \n\"הוֹאִיל וְהִיא יוֹצָא לַכֹּהֲנִים בַּיּוֹבֵל, \nהֲרֵי הִיא תַּחַת יָדִי, \nוַהֲרֵי הִיא שֶׁלִּי!\" \nאֶלָּא יוֹצָא לְכָל אֶחָיו הַכֹּהֲנִים. \n",
            "<small>ה</small>\nהִגִּיעַ הַיּוֹבֵל וְלֹא נִגְאָלָה, \nהַכֹּהֲנִים נִכְנָסִים לְתוֹכָהּ, וְנוֹתְנִים דָּמֶיהָ.  \nדִּבְרֵי רְבִּי יְהוּדָה.  \nרְבִּי שִׁמְעוֹן אוֹמֵר: \nנִכְנָסִין אֲבָל לֹא נוֹתְנִים.  \n(רְבִּי אֱלִיעֶזֶר אוֹמֵר: \nלֹא נִכְנָסִין וְלֹא נוֹתְנִין,) \nאֶלָּא נִקְרֵאת שְׂדֵה רְטוּשִׁין, \nעַד הַיּוֹבֵל הַשֵּׁנִי.  \nהִגִּיעַ יוֹבֵל הַשֵּׁנִי וְלֹא נִגְאָלָה, \nנִקְרֵאת רְטוּשֵׁי רְטוּשִׁין, \nעַד הַיּוֹבֵל הַשְּׁלִישִׁי.  \nלְעוֹלָם אֵין הַכֹּהֲנִים נִכְנָסִין לְתוֹכָהּ, \nעַד שֶׁיִּגְאָלֶנָּה אַחֵר. \n",
            "ו &lt;ה&gt;\nהַלּוֹקֵחַ שָׂדֶה מֵאָבִיו, \nמֵת אָבִיו וְאַחַר כָּךְ הִקְדִּישָׁהּ, \nהֲרֵי הִיא כִשְׂדֵה אֲחֻזָּה.  \nהִקְדִּישָׁהּ, וְאַחַר כָּךְ מֵת אָבִיו, \nהֲרֵי הִיא כִשְׂדֵה מִקְנָה.  \nדִּבְרֵי רְבִּי מֵאִיר.  \nרְבִּי יְהוּדָה וּרְבִּי שִׁמְעוֹן אוֹמְרִים: \nכִּשְׂדֵה אֲחֻזָּה, שֶׁנֶּאֱמַר: (ויקרא כז,כב) \n\"וְאִם אֶת שְׂדֵה מִקְנָתוֹ אֲשֶׁר לֹא מִשְּׂדֵה אֲחֻזָּתוֹ\". \nשָׂדֶה שֶׁאֵינָה רְאוּיָה לִהְיוֹת שְׂדֵה אֲחֻזָּה, \nיָצְאתָה זוֹ שֶׁהִיא רְאוּיָה לִהְיוֹת שְׂדֵה אֲחֻזָּה.  \nשְׂדֵה מִקְנָה אֵינָה יוֹצָא לַכֹּהֲנִים בַּיּוֹבֵל, \nשֶׁאֵין אָדָם מַקְדִּישׁ דָּבָר שֶׁאֵינוּ שֶׁלּוֹ.  \nהַכֹּהֲנִים וְהַלְוִיִּם \nמַקְדִּישִׁים לְעוֹלָם וְגוֹאֲלִין לְעוֹלָם, \nבֵּין לִפְנֵי הַיּוֹבֵל וּבֵין לְאַחַר הַיּוֹבֵל. \n\n\n\n"
        ],
        [
            "<small>א</small>\nהַמַּקְדִּישׁ שָׂדֵהוּ בְשָׁעָה שֶׁאֵינָה יוֹבֵל, \nאוֹמְרִין לוֹ: \nפְּתַח אַתְּ רִאשׁוֹן, &lt;אֶת&gt;\nשֶׁהַבְּעָלִים נוֹתְנִין חֹמֶשׁ, \nוְכָל אָדָם אֵינוּ נוֹתֵן חֹמֶשׁ.  \nמַעֲשֶׂה בְאֶחָד שֶׁהִקְדִּישׁ אֶת שָׂדֵהוּ מִפְּנֵי רָעָתָהּ, \nאָמְרוּ לוֹ: \n\"פְּתַח אַתְּ רִאשׁוֹן!\" &lt;אֶת&gt;\nאָמַר: \n\"הֲרֵי הִיא שֶׁלִּי בְאִסָּר!\" \nאָמַר רְבִּי יוֹסֵה: \nלֹא אָמַר זֶה אֶלָּא ב'ְכַבֵּיצָה', \nשֶׁהַהֶקְדֵּשׁ נִפְדֶּה בְכֶסֶף וּבְשׁוֹוֶה כֶסֶף. \nאוֹמְרִין לוֹ: \n\"הִגִּיעַתְךָ!\" &lt;הִגִּיעַתְכָה&gt;\nנִמְצָא מַפְסִיד אִסָּר, וְשָׂדֵהוּ לְפָנָיו. \n",
            "<small>ב</small>\nאָמַר אֶחָד: \n\"הֲרֵי הִיא שֶׁלִּי בְעֶשֶׂר סְלָעִים\", \nוְאֶחָד אוֹמֵר: \n\"בְּעֶשְׂרִים\", \nוְאֶחָד אוֹמֵר: \n\"בִּשְׁלֹשִׁים\", \nוְאֶחָד אוֹמֵר: \n\"בְּאַרְבָּעִים\", \nוְאֶחָד אוֹמֵר: \n\"בַּחֲמִשִּׁים\", \nחָזַר בּוֹ שֶׁלַּחֲמִשִּׁים, \nמְמַשְׁכְּנִים מִנְּכָסָיו עַד עֶשֶׂר.  \nחָזַר בּוֹ שֶׁלְּאַרְבָּעִים, \nמְמַשְׁכְּנִים מִנְּכָסָיו עַד עֶשֶׂר.  \nחָזַר בּוֹ שֶׁלִּשְׁלֹשִׁים, \nמְמַשְׁכְּנִים מִנְּכָסָיו עַד עֶשֶׂר.  \nחָזַר בּוֹ שֶׁלְּעֶשְׂרִים, \nמְמַשְׁכְּנִים מִנְּכָסָיו עַד עֶשֶׂר.  \nחָזַר בּוֹ שֶׁלְּעֶשֶׂר, \nמוֹכְרִין אוֹתָהּ בְּשׁוֹוֶהָ, \nוְנִפְרָעִין מִשֶּׁלְּעֶשֶׂר אֶת הַמּוֹתָר.  \nהַבְּעָלִים אוֹמְרִים: \n\"בְּעֶשְׂרִים\", \nוְכָל אָדָן אוֹמֵר: \n\"בְּעֶשְׂרִים\", \nהַבְּעָלִים קוֹדְמִין, \nמִפְּנֵי שֶׁהֵן מוֹסִיפִין חֹמֶשׁ. \n",
            "<small>ג</small>\nאָמַר אֶחָד: \n\"הֲרֵי הִיא שֶׁלִּי בְעֶשְׂרִים וְאַחַת\", \nהַבְּעָלִים נוֹתְנִים עֶשְׂרִים וָשֵׁשׁ; \n\"בְּעֶשְׂרִים וּשְׁתַּיִם\", \nהַבְּעָלִים נוֹתְנִים עֶשְׂרִים וָשֶׁבַע; \n\"בְּעֶשְׂרִים וְשָׁלוֹשׁ\", \nהַבְּעָלִים נוֹתְנִים עֶשְׂרִים וּשְׁמוֹנֶה; \n\"בְּעֶשְׂרִים וְאַרְבַּע\", \nהַבְּעָלִים נוֹתְנִים עֶשְׂרִים וָתֵשַׁע; \n\"בְּעֶשְׂרִים וְחָמֵשׁ\", \nהַבְּעָלִים נוֹתְנִים שְׁלֹשִׁים, \nשֶׁאֵין מוֹסִיפִין חֹמֶשׁ עַל עִלּוּיוֹ שֶׁלַּזֶּה.  \nאָמַר אֶחָד: \n\"הֲרֵי הִיא שֶׁלִּי בְעֶשְׂרִים וָשֵׁשׁ\", \nאִם רָצוּ הַבְּעָלִין לִתֵּן שְׁלֹשִׁים וְאֶחָד דִּינָר, \nהַבְּעָלִין קוֹדְמִין; \nוְאִם לָאו, אוֹמְרִים לוֹ: \n\"הִגִּיעַתְךָ!\" &lt;הִגִּיעַתְכָה&gt; \n",
            "<small>ד</small>\nמַחֲרִים אָדָם מִצֹּאנוֹ וּמִבְּקָרוֹ, \nמֵעֲבָדָיו וּמִשִּׁפְחוֹתָיו הַכְּנַעֲנִים, \nוּמִשְּׂדֵה אֲחֻזָּתוֹ.  \nוְאִם הֶחֱרִים אֶת כֻּלָּם, אֵינָן מֻחְרָמִין.  \nדִּבְרֵי רְבִּי אֱלִיעֶזֶר.  \nאָמַר רְבִּי אֶלְעָזָר בֶּן עֲזַרְיָה: \nמָה אִם לַגָּבוֹהַּ, \nשֶׁאֵין אָדָם רַשַּׁי לְהַחֲרִים אֶת כָּל נְכָסָיו, \nעַל אַחַת כַּמָּה וְכַמָּה, \nיְהֵא אָדָם חַיָּב לִהְיוֹת חָס עַל נְכָסָיו. \n",
            "<small>ה</small>\nהַמַּחֲרִים בְּנוֹ וּבִתּוֹ, \nוְעַבְדּוֹ וְשִׁפְחָתוֹ הָעִבְרִים, \nוּשְׂדֵה מִקְנָתוֹ, \nאֵינָן מֻחְרָמִים, \nשֶׁאֵין אָדָם מַחֲרִים דָּבָר שֶׁאֵינוּ שֶׁלּוֹ.  \nהַכֹּהֲנִים וְהַלְוִיִּם אֵינָן מֻחְרָמִים.  \nדִּבְרֵי רְבִּי יְהוּדָה.  \nרְבִּי שִׁמְעוֹן אוֹמֵר: \nהַכֹּהֲנִים אֵינָן מֻחְרָמִין, &lt;מחרימין&gt;\nשֶׁהַחֲרָמִין שֶׁלָּהֶן, \nוְהַלְוִיִּם מֻחְרָמִים, &lt;מחרימים&gt;\nשֶׁאֵין הַחֲרָמִין שֶׁלָּהֶן.  \nרְבִּי אוֹמֵר: \nנִרְאִין דִּבְרֵי רְבִּי יְהוּדָה בַקַּרְקָעוֹת, \nשֶׁנֶּאֱמַר: (ויקרא כה,לד) \n\"כִּי אֲחֻזַּת עוֹלָם הוּא לָהֶם\", \nוּכְדִבְרֵי רְבִּי שִׁמְעוֹן בַּמִּטַּלְטְלִין, \nשֶׁאֵין הַחֲרָמִין שֶׁלָּהֶן. \n",
            "[<small>ו</small>]\nוְחֶרְמֵי כֹהֲנִים אֵין לָהֶם פִּדְיוֹן, \nאֶלָּא נִתָּנִין לַכֹּהֲנִים.  \nרְבִּי יְהוּדָה בֶן בְּתִירָה אוֹמֵר: \nסְתָם חֲרָמִים, לְבֶדֶק הַבַּיִת, \nשֶׁנֶּאֱמַר: (ויקרא כז,כח) \n\"כָּל חֵרֶם קֹדֶשׁ קָדָשִׁים הוּא לַיי\".  \nוַחֲכָמִים אוֹמְרִים: \nסְתָם חֲרָמִים, לַכֹּהֲנִים, \nשֶׁנֶּאֱמַר: (ויקרא כז,כא) \n\"כִּשְׂדֵה הַחֵרֶם לַכֹּהֵן תִּהְיֶה אֲחֻזָּתוֹ\".  \nאִם כֵּן, לָמָּה נֶאֱמַר: (ויקרא כז,כח) \n\"כָּל חֵרֶם קֹדֶשׁ קָדָשִׁים הוּא לַיי\"? \nשֶׁהוּא חָל עַל קָדְשֵׁי קָדָשִׁים וְעַל קָדָשִׁים קַלִּים. \n",
            "<small>ז</small>\nמַחֲרִים אָדָם אֶת קֳדָשָׁיו, \nבֵּין קָדְשֵׁי קָדָשִׁים, \nוּבֵין קָדָשִׁים קַלִּים. \nאִם נֶדֶר, נוֹתֵן אֶת דְּמֵיהֶן, \nאִם נְדָבָה, נוֹתֵן אֶת טוֹבָתָהּ.  \n\"שׁוֹר זֶה עוֹלָה\", \nאוֹמְדִין כַּמָּה אָדָם רוֹצֶה לִתֵּן בְּשׁוֹר זֶה, \nלְהַעֲלוֹתוֹ עוֹלָה שֶׁאֵינוּ חַיָּב.  \nהַבְּכוֹר, \nבֵּין תָּמִים, בֵּין בַּעַל מוּם, \nמַחֲרִימִין אוֹתוֹ.  \nכֵּיצַד פּוֹדִין אוֹתוֹ? \nאוֹמְדִין כַּמָּה אָדָן רוֹצֶה לִתֵּן בִּבְכוֹר זֶה, \nלִתְּנוֹ לְבֶן בִּתּוֹ אוֹ לְבֶן אֲחוֹתוֹ.  \n\n<small>ח</small>\nרְבִּי יִשְׁמָעֵאל אוֹמֵר: \nכָּתוּב אֶחָד אוֹמֵר: \n\"הַקְדֵּשׁ\", \nוְכָתוּב אַחֵר אוֹמֵר: \n\"אַל תַּקְדֵּשׁ\".  \nאֵי אֶפְשָׁר לוֹמַר 'הַקְדֵּשׁ', \nשֶׁכְּבָר נֶאֱמַר 'אַל תַּקְדֵּשׁ', \nוְאֵי אֶפְשָׁר לוֹמַר 'אַל תַּקְדֵּשׁ', \nשֶׁכְּבָר נֶאֱמַר 'הַקְדֵּשׁ'!\nאֱמֹר מֵעַתָּה: \nמַקְדִּישׁוֹ אַתָּה הֶקְדֵּשׁ עִלּוּי, \nוְאֵין אַתָּה מַקְדִּישׁוֹ הֶקְדֵּשׁ מִזְבֵּחַ. \n\n\n\n"
        ],
        [
            "<small>א</small>\nהַמּוֹכֵר אֶת שָׂדֵהוּ בְשָׁעַת הַיּוֹבֵל, \nאֵינוּ מֻתָּר לִגְאֹל פָּחוּת מִשְּׁתֵי שָׁנִים, \nשֶׁנֶּאֱמַר: (ויקרא כה,טו) \n\"בְּמִסְפַּר שְׁנֵי תְבוּאת יִמְכָּר לָךְ\".  \nהָיְתָה שְׁנַת שִׁדָּפוֹן וְיֵרָקוֹן, אוֹ שְׁבִיעִית, \nאֵינָה עוֹלָה לוֹ מִן הַמִּנְיָן.  \nנָרָהּ, אוֹ הֵבִירָהּ, \nעוֹלָה לוֹ מִן הַמִּנְיָן.  \nרְבִּי אֱלִיעֶזֶר אוֹמֵר: \nמְכָרָהּ לוֹ לִפְנֵי רֹאשׁ הַשָּׁנָה, \nוְהִיא מְלֵאָה פֵרוֹת, \nהֲרֵי זֶה אוֹכֵל מִמֶּנָּה שָׁלוֹשׁ תְּבוּאוֹת לִשְׁתֵּי שָׁנִים. \n",
            "<small>ב</small>\nמְכָרָהּ לָרִאשׁוֹן בְּמָנֶא, \nוּמָכַר הָרִאשׁוֹן לַשֵּׁנִי בְמָאתַיִם, \nאֵינוּ מְחַשֵּׁב אֶלָּא עִם הָרִאשׁוֹן, \nשֶׁנֶּאֱמַר: (ויקרא כה,כז) \n\"לָאִישׁ אֲשֶׁר מָכַר לוֹ\". &lt;לאשר&gt; \nמְכָרָהּ לָרִאשׁוֹן בְּמָאתַיִם, \nוּמָכַר הָרִאשׁוֹן לַשֵּׁנִי בְמָנֶא, \nאֵינוּ מְחַשֵּׁב אֶלָּא עִם הָאַחֲרוֹן, \nשֶׁנֶּאֱמַר: \"לָאִישׁ\", \nלָאִישׁ אֲשֶׁר בְּתוֹכָהּ.  \nלֹא יִמְכֹּר בְּרָחוֹק וְיִגְאַל בְּקָרוֹב, \nבְּרָע, וְיִגְאֹל בְּיָפֶה.  \nלֹא יִלְוֶה וְיִגְאֹל, \nוְלֹא יִגְאֹל חֲצָיִים.  \nוּבַהֶקְדֵּשׁ, מֻתָּר בְּכֻלָּם.  \nזֶה חֹמֶר בַּהֶדְיוֹט מִבַּהֶקְדֵּשׁ. \n",
            "<small>ג</small>\nהַמּוֹכֵר בַּיִת בְּבָתֵּי עָרֵי חוֹמָה, \nהֲרֵי זֶה גוֹאֵל מִיָּד, \nוְגוֹאֵל כָּל שְׁנֵים עָשָׂר חֹדֶשׁ. \nהֲרֵי זוֹ כְמִין רִבִּית, וְאֵינָהּ רִבִּית.  \nמֵת הַמּוֹכֵר, יִגְאַל בְּנוֹ.  \nמֵת הַלּוֹקֵחַ, יִגְאַל מִיַּד בְּנוֹ,  \nוְאֵינוּ מוֹנֶה לוֹ שָׁנָה, \nאֶלָּא מִשָּׁעָה שֶׁמָּכַר לוֹ, \nשֶׁנֶּאֱמַר: (ויקרא כה,ל) \n\"עַד מְלֹאת לוֹ שָׁנָה תְמִימָה, \nוְקָם הַבַּיִת אֲשֶׁר בָּעִיר אֲשֶׁר לוֹ חֹמָה\".  \nוּכְשֶׁהוּא אוֹמֵר \"תְמִימָה\", \nלְהָבִיא אֶת חֹדֶשׁ הָעִבּוּר.  \nרְבִּי אוֹמֵר: \nיִתֵּן לוֹ שָׁנָה וְעִבּוּרָהּ. \n",
            "<small>ד</small>\nהִגִּיעַ יוֹם שְׁנֵים עָשָׂר חֹדֶשׁ, וְלֹא נִגְאָלָה, \nהָיְתָה חָלוּטָה לוֹ.  \nאֶחָד הַלּוֹקֵחַ וְאֶחָד שֶׁנִּתַּן לוֹ מַתָּנָה, \nשֶׁנֶּאֱמַר \"לַצְּמִיתֻת\". (ויקרא כה,ל)  \nבָּרִאשׁוֹנָה הָיָה נִטְמָן יוֹם שְׁנֵים עָשָׂר חֹדֶשׁ, \nשֶׁתְּהֵא חָלוּטָה לוֹ. \nהִתְקִין הֶלֵּל הַזָּקֵן, \nשֶׁיְּהֵא חוֹלֵשׁ אֶת מָעוֹתָיו בַּלִּשְׁכָּה, \nוִיהֵא שׁוֹבֵר אֶת הַדֶּלֶת וְנִכְנָס.  \nאֶמָּתַי שֶׁיִּרְצֶה הַלָּז, \nיָבוֹא וְיִטֹּל אֶת מָעוֹתָיו. \n",
            "<small>ה</small>\nכָּל שֶׁהוּא לִפְנִים מִן הַחוֹמָה, \nהֲרֵי הוּא כְבָתֵּי עָרֵי חוֹמָה, \nחוּץ מִן הַשָּׂדוֹת.  \nרְבִּי מֵאִיר אוֹמֵר: \nאַף הַשָּׂדוֹת.  \nבַּיִת הַבָּנוּי בַּחוֹמָה, \nרְבִּי יְהוּדָה אוֹמֵר: \nאֵינוּ כְבָתֵּי עָרֵי חוֹמָה.  \nרְבִּי שִׁמְעוֹן אוֹמֵר: \nכֹּתֶל הַחִיצוֹן הוּא חוֹמָתוֹ. \n",
            "<small>ו</small>\nעִיר שֶׁגַּגּוֹתֶיהָ חוֹמָתָהּ, \nוְשֶׁאֵינָה מֻקֶּפֶת חוֹמָה מִימוֹת יְהוֹשֻׁעַ בִּן נוּן, \nאֵינָה כְבָתֵּי עָרֵי חוֹמָה.  \nוְאֵלּוּ הֵן בָּתֵּי עָרֵי חוֹמָה: \nשָׁלוֹשׁ חֲצֵרוֹת שֶׁלִּשְׁנֵי שְׁנֵי בָתִּים, \nמֻקָּפוֹת חוֹמָה מִימוֹת יְהוֹשֻׁעַ בִּן נוּן, \nכְּגוֹן: \nקַצְרָה הַיְשָׁנָה שֶׁלְּצִפּוֹרִין, \nוְחָקָרָה שֶׁלְּגַשׁחָלָב, \nוְיוֹתְפַת הַיְשָׁנָה, \nוְגַמְלָא, וּגְדוֹד, וְחָדִיד, וְאוֹנוֹ, וִירוּשָׁלַיִם, \nוְכֵן כַּיּוֹצֵא בָהֶן. \n",
            "<small>ז</small>\nבָּתֵּי הַחֲצֵרִים, \nנוֹתְנִין לָהֶן כְּכֹחַ יָפֶה שֶׁבְּבָתֵּי עָרֵי חוֹמָה, \nוּכְכֹחַ יָפֶה שֶׁבַּשָּׂדוֹת, \nוְנִגְאָלִין מִיָּד, \nוְנִגְאָלִין כָּל שְׁנֵים עָשָׂר חֹדֶשׁ כַּבָּתִּים, \nוְיוֹצְאִין בַּיּוֹבֵל וּבְגִרְעוֹן כֶּסֶף כַּשָּׂדוֹת.  \nוְאֵלּוּ הֵן בָּתֵּי חֲצֵרִים: \nשְׁתֵּי חֲצֵרוֹת שֶׁלִּשְׁנֵי שְׁנֵי בָתִּים, \nאַף עַל פִּי מֻקָּפִין חוֹמָה מִימוֹת יְהוֹשֻׁעַ בִּן נוּן, \nהֲרֵי אֵלּוּ כְבָתֵּי הַחֲצֵרִים. \n",
            "<small>ח</small>\nיִשְׂרָאֵל שֶׁיָּרַשׁ אֶת אֲבִי אִמּוֹ לֵוִי, \nאֵינוּ גוֹאֵל כַּסֵּדֶר זֶה.  \nוְכֵן לֵוִי שֶׁיָּרַשׁ אֶת אֲבִי אִמּוֹ יִשְׂרָאֵל, \nאֵינוּ גוֹאֵל כַּסֵּדֶר זֶה, \nשֶׁנֶּאֱמַר: (ויקרא כה,לג) \n\"כִּי בָתֵּי עָרֵי הַלְוִיִּם\", \nעַד שֶׁיְּהֵא לֵוִי וּבְעָרֵי הַלְוִיִּם.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאֵין הַדְּבָרִין אֲמוּרִין אֶלָּא בְעָרֵי הַלְוִיִּם.  \nאֵין עוֹשִׂין שָׂדֶה מִגְרָשׁ, וְלֹא מִגְרָשׁ שָׂדֶה, \nלֹא מִגְרָשׁ עִיר, וְלֹא עִיר מִגְרָשׁ.  \nאָמַר רְבִּי אֶלְעָזָר: \nבַּמֵּי דְבָרִים אֲמוּרִים? \nבְּעָרֵי הַלְוִיִּם. \nאֲבָל בְּעָרֵי יִשְׂרָאֵל, \nעוֹשִׂים שָׂדֶה מִגְרָשׁ, וְלֹא מִגְרָשׁ שָׂדֶה, \nמִגְרָשׁ עִיר, וְלֹא עִיר מִגְרָשׁ, \nכְּדֵי שֶׁלֹּא יַחֲרִיבוּ אֶת עָרֵי יִשְׂרָאֵל.  \nהַכֹּהֲנִים וְהַלְוִיִּם מוֹכְרִין לְעוֹלָם, \nוְגוֹאֲלִין לְעוֹלָם, \nשֶׁנֶּאֱמַר: (ויקרא כה,לב) \n\"גְּאֻלַּת עוֹלָם תִּהְיֶה לַלְוִיִּם\".  \n\n\n\n\n\n"
        ]
    ],
    "sectionNames": [
        "Chapter",
        "Mishnah"
    ]
}