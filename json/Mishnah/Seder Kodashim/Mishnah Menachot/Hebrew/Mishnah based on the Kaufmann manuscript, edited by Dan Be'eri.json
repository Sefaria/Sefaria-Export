{
    "language": "he",
    "title": "Mishnah Menachot",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה מנחות",
    "categories": [
        "Mishnah",
        "Seder Kodashim"
    ],
    "text": [
        [
            "<small>א</small>\nכָּל הַמְּנָחוֹת שֶׁנִּקְמָצוּ שֶׁלֹּא לִשְׁמָן, כְּשֵׁרוֹת, \nאֶלָּא שֶׁלֹּא עָלוּ לַבְּעָלִין מִשֵּׁם חוֹבָה, \nחוּץ מִמִּנְחַת חוֹטֵא וּמִנְחַת קְנָאוֹת.  \nמִנְחַת חוֹטֵא, מִנְחַת קְנָאוֹת שֶׁקְּמָצָן שֶׁלֹּא לִשְׁמָן, \nנָתַן בַּכֶּלִי, וְהִלֵּךְ, וְהִקְטִיר שֶׁלֹּא לִשְׁמָן, \nאוֹ לִשְׁמָן וְשֶׁלֹּא לִשְׁמָן, \nאוֹ שֶׁלֹּא לִשְׁמָן וְלִשְׁמָן, פְּסוּלוֹת.  \nכֵּיצַד לִשְׁמָן וְשֶׁלֹּא לִשְׁמָן? \nלְשֵׁם מִנְחַת חוֹטֵא וּלְשֵׁם מִנְחַת נְדָבָה.  \nשֶׁלֹּא לִשְׁמָן וְלִשְׁמָן? \nלְשֵׁם מִנְחַת נְדָבָה וּלְשֵׁם מִנְחַת חוֹטֵא. \n",
            "<small>ב</small>\nאֶחָד מִנְחַת חוֹטֵא \nוְאֶחָד כָּל הַמְּנָחוֹת שֶׁקְּמָצָן זָר, \nאוֹנֵן, \nטְבוּל יוֹם, \nמְחֻסַּר בְּגָדִים, \nמְחֻסַּר כִּפּוּרִים, \nשֶׁלֹּא רְחוּץ יָדַיִם וְרַגְלַיִם, \nעָרֵל, \nוְטָמֵא, \nיוֹשֵׁב, \nעוֹמֵד עַל גַּבֵּי כֵלִים, \nעַל גַּבֵּי בְהֵמָה, \nעַל גַּבֵּי רַגְלֵי חֲבֵרוֹ, \nפָּסַל.  \nקָמַץ בִּשְׂמֹאל, פָּסַל.  \nבֶּן בְּתִירָה אוֹמֵר: \nיַחְזִיר, וְיַחְזֹר וְיִקְמֹץ בִּימִין.  \nקָמַץ וְעָלָה בְיָדוֹ צְרוֹר, \nאוֹ גַרְגֵּר מֶלַח, \nאוֹ קֹרֶט שֶׁלִּלְבוֹנָה, \nפָּסַל, מִפְּנֵי שֶׁאָמְרוּ: \nהַקֹּמֶץ הַיָּתֵר וְהֶחָסֵר פָּסוּל.  \nוְאֵי זֶה הוּא הַיָּתֵר? \nשֶׁקְּמָצוֹ מְבֹרָץ; \nוְחָסֵר? \nשֶׁקְּמָצוֹ בְרָאשֵׁי אֶצְבְּעוֹתָיו.  \n\n<small>ג</small>\nכֵּיצַד הוּא עוֹשֶׂה? \nפּוֹשֵׁט אֶת אֶצְבְּעוֹתָיו עַל פַּס יָדוֹ. \n",
            "רִבָּה שַׁמְנָהּ, \nוְחִסַּר שַׁמְנָהּ, \nחִסַּר לְבוֹנָתָהּ, \nפְּסוּלָה.  \nהַקּוֹמֵץ אֶת הַמִּנְחָה לֹאכַל שִׁירֶיהָ בַחוּץ, \nאוֹ כַזַּיִת מִשִּׁירֶיהָ בַחוּץ, \nלְהַקְטִיר קֻמְצָהּ בַּחוּץ, \nאוֹ כַזַּיִת מִקֻּמְצָהּ בַּחוּץ, \nאוֹ לְהַקְטִיר לְבוֹנָתָהּ בַּחוּץ, \nפָּסוּל, וְאֵין בּוֹ כָרֵת.  \n\n<small>ד</small>\nלֹאכַל שִׁירֶיהָ לְמָחָר, \nאוֹ כַזַּיִת מִשִּׁירֶיהָ לְמָחָר, \nלְהַקְטִיר קֻמְצָהּ לְמָחָר, \nאוֹ כַזַּיִת קֻמְצָהּ לְמָחָר, \nאוֹ לְהַקְטִיר לְבוֹנָתָהּ לְמָחָר, \nפִּגּוּל, וְחַיָּבִין עָלָיו כָּרֵת.  \n\n<small>ה</small>\nזֶה הַכְּלָל: \nכָּל הַקּוֹמֵץ, הַנּוֹתֵן בַּכֶּלִי, וְהַמְהַלֵּךְ \nהַמַּקְטִיר לֹאכַל דָּבָר שֶׁדַּרְכּוֹ לֹאכַל, \nוּלְהַקְטִיר דָּבָר שֶׁדַּרְכּוֹ לְהַקְטִיר, \nחוּץ לִמְקוֹמוֹ, \nפָּסוּל, וְאֵין בּוֹ כָרֵת; \nחוּץ לִזְמַנּוֹ, \nפִּגּוּל, וְחַיָּבִין עָלָיו כָּרֵת, \nוּבִלְבַד שֶׁיִּקְרַב הַמַּתִּיר כְּמִצְוָתוֹ.  \n\n[ו] &lt;ד&gt;\nכֵּיצַד קָרַב הַמַּתִּיר כְּמִצְוָתוֹ? \nקָמַץ בִּשְׁתִיקָה, \nנָתַן בַּכֶּלִי וְהִלֵּךְ וְהִקְטִיר בִּשְׁתִיקָה; \nאוֹ שֶׁקָּמַץ, נָתַן בַּכֶּלִי, וְהִלֵּךְ וְהִקְטִיר חוּץ לִזְמַנּוֹ, \nזֶה הוּא שֶׁקָּרַב הַמַּתִּיר כְּמִצְוָתוֹ. \n",
            "[ז] &lt;ה&gt;\nכֵּיצַד לֹא קָרַב הַמַּתִּיר כְּמִצְוָתוֹ? \nקָמַץ חוּץ לִמְקוֹמוֹ, \nנָתַן בַּכֶּלִי וְהִלֵּךְ וְהִקְטִיר חוּץ לִזְמַנּוֹ; \nאוֹ שֶׁקָּמַץ חוּץ לִזְמַנּוֹ, \nנָתַן בַּכֶּלִי וְהִלֵּךְ וְהִקְטִיר חוּץ לִמְקוֹמוֹ; \nאוֹ שֶׁקָּמַץ, נָתַן בַּכֶּלִי, וְהִלֵּךְ וְהִקְטִיר חוּץ לִמְקוֹמוֹ.  \nמִנְחַת חוֹטֵא וּמִנְחַת קְנָאוֹת שֶׁקְּמָצָן שֶׁלֹּא לִשְׁמָן, \nנָתַן בַּכֶּלִי וְהִלֵּךְ וְהִקְטִיר חוּץ לִזְמַנָּן; \nאוֹ שֶׁקָּמַץ חוּץ לִזְמַנָּן, \nנָתַן בַּכֶּלִי וְהִלֵּךְ וְהִקְטִיר שֶׁלֹּא לִשְׁמָן; \nאוֹ שֶׁקָּמַץ וְנָתַן בַּכֶּלִי וְהִלֵּךְ וְהִקְטִיר שֶׁלֹּא לִשְׁמָן, \nזֶה הוּא שֶׁלֹּא קָרַב הַמַּתִּיר כְּמִצְוָתוֹ.  \n\n<small>ח</small>\nלֹאכַל כַּזַּיִת בַּחוּץ, כַּזַּיִת לְמָחָר; \nכַּזַּיִת לְמָחָר, כַּזַּיִת בַּחוּץ; \nכַּחֲצִי זַיִת בַּחוּץ, כַּחֲצִי זַיִת לְמָחָר; \nכַּחֲצִי זַיִת לְמָחָר, כַּחֲצִי זַיִת בַּחוּץ, \nפָּסוּל, וְאֵין בּוֹ כָרֵת.  \n\n<small>ט</small>\nאָמַר רְבִּי יוּדָה: \nזֶה הַכְּלָל: \nאִם מַחְשֶׁבֶת הַזְּמַן קָדְמָה לְמַחְשֶׁבֶת הַמָּקוֹם, \nפִּגּוּל, וְחַיָּבִין עָלָיו כָּרֵת; \nאִם מַחְשֶׁבֶת הַמָּקוֹם קָדְמָה לְמַחְשֶׁבֶת הַזְּמַן, \nפָּסוּל, וְאֵין בּוֹ כָרֵת.  \nוַחֲכָמִים אוֹמְרִים: \nזֶה וָזֶה פָסוּל, וְאֵין בּוֹ כָרֵת.  \nלֹאכַל כַּחֲצִי זַיִת וּלְהַקְטִיר כַּחֲצִי זַיִת, \nכָּשֵׁר, שֶׁאֵין אֲכִילָה וְהַקְטָרָה מִצְטָרְפִין. \n\n\n\n"
        ],
        [
            "<small>א</small>\nהַקּוֹמֵץ אֶת הַמִּנְחָה לֹאכַל שִׁירֶיהָ \nאוֹ לְהַקְטִיר קֻמְצָהּ לְמָחָר, \nמוֹדֶה רְבִּי יוֹסֵה בָזֶה \nשֶׁהוּא פִּגּוּל, וְחַיָּבִין עָלָיו כָּרֵת.  \nלְהַקְטִיר לְבוֹנָתָהּ לְמָחָר, \nרְבִּי יוֹסֵה אוֹמֵר: \nפִּגּוּל, וְאֵין בּוֹ כָרֵת.  \nוַחֲכָמִים אוֹמְרִים: \nפִּגּוּל, וְחַיָּבִין עָלָיו כָּרֵת.  \nאָמְרוּ לוֹ: \nמַה שָּׁנַת זוֹ מִן הַזֶּבַח? \nאָמַר לָהֶם: \nשֶׁהַזֶּבַח, דָּמוֹ וּבְשָׂרוֹ וְאֵמוּרָיו אֶחָד; \nוּלְבוֹנָה אֵינָה מִן הַמִּנְחָה. \n",
            "<small>ב</small>\nשָׁחַט שְׁנֵי כְבָשִׂים לֹאכַל אַחַת מִן הַחַלּוֹת לְמָחָר; \nהִקְטִיר שְׁנֵי בַזִּכִּים לֹאכַל אֶחָד מִן הַסְּדָרִים, \nרְבִּי יוֹסֵה אוֹמֵר: \nאוֹתָהּ הַחַלָּה וְאוֹתוֹ הַסֵּדֶר שֶׁחָשַׁב עָלָיו, \nפִּגּוּל וְחַיָּבִין עָלָיו כָּרֵת; \nוְהַשֵּׁנִי, פָּסוּל וְאֵין בּוֹ כָרֵת.  \nוַחֲכָמִים אוֹמְרִים: \nזֶה וָזֶה פִגּוּל וְחַיָּבִין עָלָיו כָּרֵת.  \nנִטַּמָּאת אַחַת מִן הַחַלּוֹת, \nאוֹ אֶחָד מִן הַסְּדָרִים, \nרְבִּי יוּדָה אוֹמֵר: \nשְׁנֵיהֶם יֵצְאוּ לְבֵית הַשְּׂרִיפָה, \nשֶׁאֵין קָרְבָּן צִבּוּר חָלוּק.  \nוַחֲכָמִים אוֹמְרִים: \nהַטָּמֵא כְטֻמְאָתוֹ, \nוְהַטָּהוֹר יֵאָכֵל. \n",
            "<small>ג</small>\nהַתּוֹדָה מְפַגֶּלֶת אֶת הַלֶּחֶם, \nוְהַלֶּחֶם אֵינוּ מְפַגֵּל אֶת הַתּוֹדָה.  \nכֵּיצַד? \nהַשּׁוֹחֵט אֶת הַתּוֹדָה לֹאכַל מִמֶּנָּה לְמָחָר, \nהִיא וְהַלֶּחֶם מְפֻגָּלִין.  \nלֹאכַל מִן הַלֶּחֶם לְמָחָר, \nהַלֶּחֶם מְפֻגָּל, \nוְהַתּוֹדָה אֵינָה מְפֻגֶּלֶת.  \n\n<small>ד</small>\nהַכְּבָשִׂים מְפַגְּלִים אֶת הַלֶּחֶם, \nוְהַלֶּחֶם אֵינוּ מְפַגֵּל אֶת הַכְּבָשִׂים.  \nכֵּיצַד? \nהַשּׁוֹחֵט אֶת הַכְּבָשִׂים לֹאכַל מֵהֶן לְמָחָר, \nהֵן וְהַלֶּחֶם מְפֻגָּלִים.  \nלֹאכַל מִן הַלֶּחֶם לְמָחָר, \nהַלֶּחֶם מְפֻגָּל, \nוְהַכְּבָשִׂים אֵינָן מְפֻגָּלִין. \n",
            "<small>ה</small>\nהַזֶּבַח מְפַגֵּל אֶת הַנְּסָכִים, \nמִשֶּׁקָּדְשׁוּ בַכֶּלִי.  \nדִּבְרֵי רְבִּי מֵאִיר.  \nהַנְּסָכִים אֵינָן מְפַגְּלִין אֶת הַזֶּבַח.  \nכֵּיצַד? \nהַשּׁוֹחֵט אֶת הַזֶּבַח לֹאכַל מִמֶּנּוּ לְמָחָר, \nהוּא וּנְסָכָיו מְפֻגָּלִין.  \nלְהַקְרִיב נְסָכָיו לְמָחָר, \nהַנְּסָכִים מְפֻגָּלִין, \nוְהַזֶּבַח אֵינוּ מְפֻגָּל. \n",
            "<small>ו</small>\nפִּגֵּל בַּקֹּמֶץ, אֲבָל לֹא בַלְּבוֹנָה, \nבַּלְּבוֹנָה, אֲבָל לֹא בַקּמֶץ, \nרְבִּי מֵאִיר אוֹמֵר: \nפִּגּוּל, וְחַיָּבִין עָלָיו כָּרֵת.  \nוַחֲכָמִים אוֹמְרִים: \nאֵין בּוֹ כָרֵת, \nעַד שֶׁיְּפַגֵּל אֶת כָּל הַמַּתִּיר.  \nמוֹדִים חֲכָמִים לִרְבִּי מֵאִיר \nבְּמִנְחַת חוֹטֵא, וּבְמִנְחַת קְנָאוֹת, \nשֶׁאִם פִּגֵּל בַּקֹּמֶץ, \nשֶׁהוּא פִּגּוּל וְחַיָּבִין עָלָיו כָּרֵת, \nשֶׁהַקֹּמֶץ הוּא מַתִּיר.  \n\n<small>ז</small>\nשָׁחַט אֶחָד מִן הַכְּבָשִׂים לֹאכַל שְׁתֵּי חַלּוֹת לְמָחָר, \nהִקְטִיר אֶחָד מִן הַבַּזִּכִּים לֹאכַל שְׁתֵּי סְדָרִים לְמָחָר, \nרְבִּי מֵאִיר אוֹמֵר: \nפִּגּוּל וְחַיָּבִין עָלָיו כָּרֵת.  \nוַחֲכָמִים אוֹמְרִים: \nאֵין בּוֹ כָרֵת, \nעַד שֶׁיְּפַגֵּל אֶת כָּל הַמַּתִּיר.  \nשָׁחַט אֶחָד מִן הַכְּבָשִׂים לֹאכַל מִמֶּנּוּ לְמָחָר, \nהוּא פִּגּוּל, וַחֲבֵרוֹ כָשֵׁר;  \nלֹאכַל מֵחֲבֵרוֹ לְמָחָר, \nשְׁנֵיהֶן כְּשֵׁרִין. \n\n\n\n"
        ],
        [
            "<small>א</small>\nהַקּוֹמֵץ אֶת הַמִּנְחָה, \nלֹאכַל דָּבָר שֶׁאֵין דַּרְכּוֹ לֹאכַל, \nוּלְהַקְטִיר דָּבָר שֶׁאֵין דַּרְכּוֹ לְהַקְטִיר, \nכָּשֵׁר.  \nרְבִּי אֱלִיעֶזֶר פּוֹסֵל.  \nלֹאכַל דָּבָר שֶׁדַּרְכּוֹ לֹאכַל, \nוּלְהַקְטִיר דָּבָר שֶׁדַּרְכּוֹ לְהַקְטִיר, \nפָּחוּת מִכַּזַּיִת, כָּשֵׁר.  \nלֹאכַל כַּחֲצִי זַיִת, וּלְהַקְטִיר כַּחֲצִי זַיִת, \nכָּשֵׁר, שֶׁאֵין אֲכִילָה וְהַקְטָרָה מִצְטָרְפִין. \n",
            "<small>ב</small>\nלֹא יָצַק, לֹא בָלַל, לֹא פָתַת, לֹא מָלַח, \nלֹא הֵנִיף, לֹא הִגִּישׁ, \nאוֹ שֶׁפִּתְּתָן פִּתִּים מְרֻבּוֹת וְלֹא מְשָׁחָן, \nכְּשֵׁרָה.  \nנִתְעָרַב קֻמְצָהּ בְּקֹמֶץ חֲבֶרְתָּהּ, \nבְּמִנְחוֹת כֹּהֵן, \nוּמִנְחַת נְסָכִים, \nכְּשֵׁרָה.  \nרְבִּי יְהוּדָה אוֹמֵר: \nמִנְחַת כֹּהֵן מָשִׁיחַ, \nוּמִנְחַת נְסָכִים, \nפְּסוּלָה, \nשֶׁזּוֹ בוֹלְלָתָהּ רַכָּה, \nוְזוֹ בוֹלְלָתָהּ עָבָה, \nוְהֵן בּוֹלְעוֹת זוֹ מִזּוֹ. \n",
            "<small>ג</small>\nשְׁתֵּי מְנָחוֹת שֶׁלֹּא נִקְמָצוּ, \nוְנִתְעָרְבוּ זוֹ בָזוֹ, \nאִם יָכוֹל לִקְמוֹץ זוֹ בִפְנֵי עַצְמָהּ וְזוֹ בִפְנֵי עַצְמָהּ, \nכְּשֵׁרוֹת, \nוְאִם לָאו, פְּסוּלוֹת.  \nקֹמֶץ שֶׁנִּתְעָרַב בְּמִנְחָה שֶׁלֹּא נִקְמָצָה, \nלֹא יַקְטִיר.  \nוְאִם הִקְטִיר, \nזוֹ שֶׁנִּקְמָצָה עָלָת לַבְּעָלִים, \nוְזוֹ שֶׁלֹּא נִקְמָצָה, לֹא עָלָת לַבְּעָלִים.  &lt;וְזֶה&gt;\nנִתְעָרַב קֻמְצָהּ בְּשִׁירֶיהָ, \nאוֹ בִשְׁיָרֶיהָ שֶׁלַּחֲבֶרְתָּהּ, \nלֹא יַקְטִיר.  \nוְאִם הִקְטִיר, עָלָת לַבְּעָלִים.  \n\n<small>ד</small>\nנִטַּמָּא הַקֹּמֶץ וְהִקְרִיבוֹ, \nהַצִּיץ מְרַצֶּה.  \nיָצָא וְהִקְרִיבוֹ, \nאֵין הַצִּיץ מְרַצֶּה, \nשֶׁהַצִּיץ מְרַצֶּה עַל הַטָּמֵא \nוְאֵינוּ מְרַצֶּה עַל הַיּוֹצֵא. \n",
            "\n<small>ה</small>\nנִטַּמּוּ שִׁירֶיהָ, \nנִשְׂרְפוּ שִׁירֶיהָ, \nאָבְדוּ שִׁירֶיהָ, \nכְּמִדַּת רְבִּי אֱלִיעֶזֶר, \nכְּשֵׁרָה, \nוּכְמִדַּת רְבִּי יְהוֹשֻׁעַ, \nפְּסוּלָה.  \nשֶׁלֹּא בִכְלֵי שָׁרֵת, \nפְּסוּלָה.  \nרְבִּי שִׁמְעוֹן מַכְשִׁיר.  \nהִקְטִיר קֻמְצָהּ פַּעֲמַיִם, כְּשֵׁרָה. \n",
            "<small>ו</small>\nהַקֹּמֶץ, מֵעוּטוֹ מְעַכֵּב אֶת רֻבּוֹ.  \nעִשָּׂרוֹן, מֵעוּטוֹ מְעַכֵּב אֶת רֻבּוֹ.  \nהַיַּיִן, מֵעוּטוֹ מְעַכֵּב אֶת רֻבּוֹ.  \nהַשֶּׁמֶן, מֵעוּטוֹ מְעַכֵּב אֶת רֻבּוֹ.  \nהַסֹּלֶת וְהַשֶּׁמֶן מְעַכְּבִין זֶה אֶת זֶה.  \nהַקֹּמֶץ וְהַלְּבוֹנָה מְעַכְּבִין זֶה אֶת זֶה. \n",
            "[<small>ז</small>]\nשְׁנֵי שְׂעִירֵי יוֹם הַכִּפּוּרִים מְעַכְּבִים זֶה אֶת זֶה.  \nשְׁנֵי כִבְשֵׂי עֲצֶרֶת מְעַכְּבִים זֶה אֶת זֶה.  \nשְׁתֵּי חַלּוֹת מְעַכְּבִים זֶה אֶת זֶה.  \nשְׁנֵי סְדָרִים מְעַכְּבִים זֶה אֶת זֶה.  \nשְׁנֵי בָזִכִּים מְעַכְּבִים זֶה אֶת זֶה.  \nהַסְּדָרִים וְהַבָּזִכִּים מְעַכְּבִים זֶה אֶת זֶה.  \n\n<small>ח</small>\nשְׁנֵי מִינִים שֶׁבַּנָּזִיר, \nשְׁלֹשָׁה שֶׁבַּפָּרָה, \nאַרְבָּעָה שֶׁבַּתּוֹדָה, \nאַרְבָּעָה שֶׁבַּלּוּלָב, \nאַרְבָּעָה שֶׁבִּמְצֹרָע, \nמְעַכְּבִים זֶה אֶת זֶה.  \nשֶׁבַע הַזָּיוֹת שֶׁבַּפָּרָה מְעַכְּבוֹת זוֹ אֶת זוֹ.  \nשֶׁבַע הַזָּיוֹת שֶׁעַל בֵּין הַבַּדִּים, \nשֶׁעַל הַפָּרֹכֶת, שֶׁעַל מִזְבַּח הַזָּהָב, \nמְעַכְּבוֹת זוֹ אֶת זוֹ. \n",
            "[<small>ט</small>]\nשִׁבְעָה קְנֵי מְנוֹרָה מְעַכְּבִין זֶה אֶת זֶה.  \nשִׁבְעָה נֵרוֹתֶיהָ מְעַכְּבִין זֶה אֶת זֶה.  \nשְׁתֵּי פָרָשׁוֹת שֶׁבַּמְּזוּזָה מְעַכְּבוֹת זוֹ אֶת זוֹ. \nאֲפִלּוּ כְתָב אֶחָד מְעַכְּבָן.  \nאַרְבַּע פָּרָשׁוֹת שֶׁבַּתְּפִלִּים מְעַכְּבוֹת זוֹ אֶת זוֹ. \nאֲפִלּוּ כְתָב אֶחָד מְעַכְּבָן.  \nאַרְבַּע צִיצָיוֹת מְעַכְּבוֹת זוֹ אֶת זוֹ, \nשֶׁבְּאַרְבַּעְתָּן מִצְוָה אַחַת.  \nרְבִּי יִשְׁמָעֵאל אוֹמֵר: \nאַרְבַּעְתָּן אַרְבַּע מִצְווֹת. \n\n\n\n"
        ],
        [
            "<small>א</small>\nהַתְּכֵלֶת אֵינָה מְעַכֶּבֶת אֶת הַלָּבָן, \nוְהַלָּבָן אֵינוּ מְעַכֵּב אֶת הַתְּכֵלֶת.  \nתְּפִלָּה שֶׁלַּיָּד אֵינָה מְעַכֶּבֶת שֶׁלְּרֹאשׁ, \nוְשֶׁלְּרֹאשׁ אֵינָה מְעַכֶּבֶת שֶׁלַּיָּד.  \nהַסֹּלֶת וְהַשֶּׁמֶן אֵינָן מְעַכְּבִין אֶת הַיַּיִן, \nוְלֹא הַיַּיִן מְעַכְּבָן.  \nהַמַּתָּנוֹת שֶׁעַל מִזְבֵּחַ הַחִיצוֹן מְעַכְּבוֹת זוֹ אֶת זוֹ. \n",
            "<small>ב</small>\nהַפָּרִים וְהָאֵילִים וְהַכְּבָשִׂים אֵינָן מְעַכְּבִים זֶה אֶת זֶה.  \nרְבִּי שִׁמְעוֹן אוֹמֵר: \nאִם הָיוּ לָהֶן פָּרִים, &lt;הָיה&gt;\nוְלֹא הָיוּ לָהֶן נְסָכִים, \nיָבִיאוּ פַר אֶחָד וּנְסָכָיו, \nוְאַל יִקְרְבוּ כֻלָּם בְּלֹא נְסָכִים. \n",
            "<small>ג</small>\nהַפָּר וְהָאַיִל וְהַכֶּבֶשׂ וְהַשָּׂעִיר, \nאֵינָן מְעַכְּבִין אֶת הַלֶּחֶם, \nוְלֹא הַלֶּחֶם מְעַכְּבָן.  \nהַלֶּחֶם מְעַכֵּב אֶת הַכְּבָשִׂים, \nוְהַכְּבָשִׂים אֵינָן מְעַכְּבִין אֶת הַלֶּחֶם.  \nדִּבְרֵי רְבִּי עֲקִיבָה.  \nאָמַר שִׁמְעוֹן בֶּן נָנָס: \nלֹא כִי, אֶלָּא כְבָשִׂים מְעַכְּבִים אֶת הַלֶּחֶם, \nוְהַלֶּחֶם אֵינוּ מְעַכֵּב אֶת הַכְּבָשִׂים, \nשֶׁכֵּן מָצִינוּ, \nשֶׁכְּשֶׁהָיוּ יִשְׂרָאֵל בַּמִּדְבָּר אַרְבָּעִים שָׁנָה, \nקָרְבוּ כְבָשִׂים בְּלֹא לֶחֶם. \nאַף כָּאן, \nיַקְרִיבוּ כְבָשִׂים בְּלֹא לֶחֶם.  \n\n<small>ד</small>\nאָמַר רְבִּי שִׁמְעוֹן: \nהֲלָכָה כְדִבְרֵי בֶן נָנָס, \nאֲבָל אֵין הַטַּעַם כִּדְבָרָיו, \nשֶׁכָּל הָאָמוּר בְּחֻמַּשׁ פְּקוּדִים קָרֵב בַּמִּדְבָּר, \nוְהָאָמוּר בְּתוֹרַת כֹּהֲנִים לֹא קָרַב בַּמִּדְבָּר. \nמִשֶּׁבָּאוּ לָאָרֶץ, קָרְבוּ אֵלּוּ וָאֵלּוּ.  \nמִפְּנֵי מָה אֲנִי אוֹמֵר 'יִקְרְבוּ כְבָשִׂים בְּלֹא לֶחֶם'? \nשֶׁהַכְּבָשִׂים מַתִּירִין אֶת עַצְמָן. \nלֹא לֶחֶם וְלֹא כְבָשִׂים, אֵין לִי מִי יַתִּירֶנּוּ. \n",
            "<small>ה</small>\nהַתְּמִידִין אֵינָן מְעַכְּבִין אֶת הַמּוּסָפִים, \nוְלֹא מוּסָפִין מְעַכְּבִין אֶת הַתְּמִידִים, \nוְלֹא מוּסָפִין מְעַכְּבִין זֶה אֶת זֶה.  \nלֹא הִקְרִיבוּ כֶבֶשׁ בַּבֹּקֶר, \nיַקְרִיבוּ בֵין הָעַרְבַּיִם.  \nאָמַר רְבִּי שִׁמְעוֹן: \nאֶמָּתַי? \nבִּזְמַן שֶׁהֵן אֲנוּסִין אוֹ שׁוֹגְגִין, \nאֲבָל אִם הָיוּ מְזִידִין, \nלֹא הִקְרִיבוּ כֶבֶשׁ בַּבֹּקֶר, \nלֹא יַקְרִיבוּ בֵין הָעַרְבַּיִם.  \n\n<small>ו</small>\nלֹא הִקְטִירוּ קְטֹרֶת בַּבֹּקֶר, \nיַקְטִירוּ בֵין הָעַרְבַּיִם.  \nאָמַר רְבִּי שִׁמְעוֹן: \nוְכֻלָּהּ הָיְתָה קְרֵבָה בֵין הָעַרְבַּיִם, \nשֶׁאֵין מְחַנְּכִים אֶת מִזְבַּח הַזָּהָב \nאֶלָּא בִקְטֹרֶת הַסַּמִּים, \nוְלֹא אֶת מִזְבַּח הָעוֹלָה \nאֶלָּא בְתָמִיד שֶׁלַּשַּׁחַר, \nוְלֹא אֶת הַשֻּׁלְחָן \nאֶלָּא בְלֶחֶם הַפָּנִים בַּשַּׁבָּת, \nוְלֹא אֶת הַמְּנוֹרָה \nאֶלָּא בְשִׁבְעָה נֵרוֹתֶיהָ בֵין הָעַרְבַּיִם. \n",
            "<small>ז</small>\nחֲבִתֵּי כֹהֵן גָּדוֹל לֹא הָיוּ בָאוֹת חֶצְיָם, \nאֶלָּא מֵבִיא עִשָּׂרוֹן שָׁלֵם וְחוֹצֵהוּ, \nוּמַקְרִיב מַחְצָה בַבֹּקֶר וּמַחְצָה בֵין הָעַרְבַּיִם.  \nוְכֹהֵן שֶׁהִקְרִיב מַחְצָה בַשַּׁחֲרִית, וּמֵת, \nוּמִנּוּ כֹהֵן אַחֵר תַּחְתָּיו, \nלֹא יָבִיא חֲצִי עִשָּׂרוֹן מִבֵּיתוֹ, \nוַחֲצִי עֶשְׂרוֹנוֹ שֶׁלָּרִאשׁוֹן, \nאֶלָּא מֵבִיא עִשָּׂרוֹן שָׁלֵם וְחוֹצֵהוּ, \nוּמַקְרִיב מַחְצָה, וּמַחְצָה אָבֵד.  \nנִמְצְאוּ שְׁנֵי חֲצָיִין קְרֵבִין, \nוּשְׁנֵי חֲצָיִים אוֹבְדִים.  \nלֹא מִנּוּ כֹהֵן אַחֵר, \nמִשֶּׁלְּמִי הָיְתָה קְרֵבָה? \nרְבִּי יְהוּדָה אוֹמֵר: \nמִשֶּׁלַּצִּבּוּר.  \nרְבִּי שִׁמְעוֹן אוֹמֵר: \nמִשֶּׁלַּיּוֹרְשִׁין.  \nשְׁלֵמָה הָיְתָה קְרֵבָה. \n\n\n\n"
        ],
        [
            "<small>א</small>\nכָּל הַמְּנָחוֹת בָּאוֹת מַצָּה, \nחוּץ מֵחָמֵץ שֶׁבַּתּוֹדָה, \nוּשְׁתֵּי הַלֶּחֶם, \nשֶׁהֵן בָּאוֹת חָמֵץ.  \nרְבִּי מֵאִיר אוֹמֵר: \nשְׂאוֹר כַּזַּיִת בּוֹדֶה לָהֶם מִתּוֹכָן וּמְחַמְּצָן.  \nרְבִּי יְהוּדָה אוֹמֵר: \nאַף הִיא אֵינָה מִן הַמְּחֻבָּר, \nאֶלָּא מֵבִיא אֶת הַשְּׂאוֹר, \nוְנוֹתֵן לְתוֹךְ הַמִּדָּה, \nוּמְמַלֵּא אֶת הַמִּדָּה.  \nאָמְרוּ לוֹ: \nאַף הִיא הָיְתָה חֲסֵרָה אוֹ יְתֵרָה. \n",
            "<small>ב</small>\nכָּל הַמְּנָחוֹת נִלּוֹשׁוֹת בַּפּוֹשְׁרִין, \nוּמְשַׁמְּרָן שֶׁלֹּא יַחְמִיצוּ.  \nוְאִם הֶחְמִיצוּ שִׁירֶיהָ, \nעוֹבֵר בְּ'לֹא תַעֲשֶׂה', שֶׁנֶּאֱמַר: (ויקרא ב,יא) \n\"כָּל הַמִּנְחָה אֲשֶׁר תַּקְרִיבוּ לַיי, \nלֹא תֵעָשֶׂה חָמֵץ\".  \nוְחַיָּבִים עַל לִישָׁתָהּ, וְעַל עֲרִיכָתָהּ, וְעַל אֲפִיָּתָהּ. \n",
            "<small>ג</small>\nיֵשׁ טְעוּנוֹת שֶׁמֶן וּלְבוֹנָה, \nשֶׁמֶן וְלֹא לְבוֹנָה, \nלְבוֹנָה וְלֹא שֶׁמֶן, \nלֹא שֶׁמֶן וְלֹא לְבוֹנָה.  \nאֵלּוּ טְעוּנוֹת שֶׁמֶן וּלְבוֹנָה: \nמִנְחַת הַסֹּלֶת, \nוְהַמַּחֲבַת, \nוְהַמַּרְחֶשֶׁת, \nוְהַחַלּוֹת, \nוְהָרְקִיקִים, \nוּמִנְחַת כֹּהֲנִים, \nוּמִנְחַת כֹּהֵן מָשִׁיחַ, \nמִנְחַת גּוֹיִם, \nמִנְחַת נָשִׁים, \nמִנְחַת הָעֹמֶר.  \nמִנְחַת נְסָכִים טְעוּנָה שֶׁמֶן, \nוְאֵינָה טְעוּנָה לְבוֹנָה.  \nלֶחֶם הַפָּנִים טָעוּן לְבוֹנָה, \nוְאֵינוּ טָעוּן שֶׁמֶן.  \nשְׁתֵּי הַלֶּחֶם, \nוּמִנְחַת חוֹטֵא, \nוּמִנְחַת קְנָאוֹת, \nאֵינָן טְעוּנוֹת לֹא שֶׁמֶן וְלֹא לְבוֹנָה. &lt;טְעון&gt;\n",
            "[ד] &lt;ח&gt;\nוְחַיָּב עַל הַשֶּׁמֶן בִּפְנֵי עַצְמוֹ, \nוְעַל הַלְּבוֹנָה בִפְנֵי עַצְמָהּ.  \nנָתַן עָלֶיהָ שֶׁמֶן, פְּסָלָהּ; \nלְבוֹנָה, יְלַקְּטֶנָּה.  \nנָתַן שֶׁמֶן עַל שִׁירֶיהָ, \nאֵינוּ עוֹבֵר בְּ'לֹא תַעֲשֶׂה'.  \nנָתַן כֶּלִי עַל גַּבֵּי כֶלִי, \nלֹא פְסָלָהּ. \n",
            "<small>ה</small>\nיֵשׁ טְעוּנוֹת הַגָּשָׁה וְאֵינָן טְעוּנוֹת תְּנוּפָה, \nתְּנוּפָה וְלֹא הַגָּשָׁה, \nהַגָּשָׁה וּתְנוּפָה, \nלֹא תְנוּפָה וְלֹא הַגָּשָׁה.  \nאֵלּוּ טְעוּנוֹת הַגָּשָׁה וְאֵינָן טְעוּנוֹת תְּנוּפָה: \nמִנְחַת הַסֹּלֶת, \nוְהַמַּחֲבַת, \nוְהַמַּרְחֶשֶׁת, \nוְהַחַלּוֹת, \nוְהָרְקִיקִין, \nוּמִנְחַת כֹּהֲנִים, \nוּמִנְחַת כֹּהֵן מָשִׁיחַ, \nוּמִנְחַת גּוֹיִם, \nוּמִנְחַת נָשִׁים, \nוּמִנְחַת חוֹטֵא.  \nרְבִּי שִׁמְעוֹן אוֹמֵר: \nמִנְחַת כֹּהֲנִים וּמִנְחַת כֹּהֵן מָשִׁיחַ, \nאֵין בָּהֶן הַגָּשָׁה, \nמִפְּנֵי שֶׁאֵין בָּהּ תְּנוּפָה, \nוְכָל שֶׁאֵין בָּהּ תְּנוּפָה, \nאֵין בָּהּ הַגָּשָׁה. \n",
            "[ו] &lt;י&gt;\nאֵלּוּ טְעוּנִים תְּנוּפָה וְאֵינָן טְעוּנִין הַגָּשָׁה: \nלֹג שֶׁמֶן שֶׁלִּמְצֹרָע וַאֲשָׁמוֹ, \nוְהַבִּכּוּרִין, \nדִּבְרֵי רְבִּי אֱלִיעֶזֶר בֶּן יַעֲקֹב ; \nוֶאֱמוּרֵי שַׁלְמֵי יָחִיד, \nוְחָזֶה וָשׁוֹק שֶׁלָּהֶן, \nאֶחָד אֲנָשִׁים, אֶחָד נָשִׁים, \nבְּיִשְׂרָאֵל, \nאֲבָל לֹא בָאֲחֵרִים; \nוּשְׁתֵּי הַלֶּחֶם, \nוּשְׁתֵּי כִבְשֵׂי עֲצֶרֶת.  \n\n<small>ז</small>\nכֵּיצַד הוּא עוֹשֶׂה? \nנוֹתֵן אֶת שְׁתֵּי הַלֶּחֶם עַל גַּבֵּי שְׁנֵי כְבָשִׂים, \nוְהֶחָזֶה שׁוֹק לְמַעְלָה מֵהֶן, \nוּשְׁתֵּי כְלָיוֹת, יוֹתֶרֶת הַכָּבֵד לְמַעְלָה מֵהֶן.\nאִם יֵשׁ לֶחֶם, מַנִּיחַ אֶת הַלֶּחֶם, \nוּמַנִּיחַ שְׁתֵּי יָדָיו לְמַטָּן, \nוּמוֹלִיךְ וּמֵבִיא, \nוּמַעֲלֶה וּמוֹרִיד, שֶׁנֶּאֱמַר: (שמות כט,כז) \n\"אֲשֶׁר הוּנַף וַאֲשֶׁר הוּרָם\".  \nוּתְנוּפָה הָיְתָה בַמִּזְרָח, \nוְהַגָּשָׁה בַמַּעֲרָב, \nוּתְנוּפָה קוֹדֶמֶת לְהַגָּשׁוֹת.  \nמִנְחַת הָעֹמֶר וּמִנְחַת קְנָאוֹת \nטְעוּנוֹת תְּנוּפָה וְהַגָּשָׁה.  \nלֶחֶם הַפָּנִים וּמִנְחַת נְסָכִים, \nלֹא תְנוּפָה וְלֹא הַגָּשָׁה. \n",
            "<small>ח</small>\nרְבִּי שִׁמְעוֹן אוֹמֵר: \nשְׁלֹשָׁה מִינִים טְעוּנִים שָׁלוֹשׁ מִצְוֹת, \nשְׁתַּיִם בְּכָל אֶחָד, וְהַשְּׁלִישִׁית אֵין בָּהֶן.  \nוְאֵלּוּ הֵן: \nזִבְחֵי שַׁלְמֵי יָחִיד, \nוְזִבְחֵי שַׁלְמֵי צִבּוּר, \nוַאֲשַׁם מְצֹרָע.  \nוְזִבְחֵי שַׁלְמֵי יָחִיד, \nטְעוּנִים סְמִיכָה חַיִּים, \nוּתְנוּפָה שְׁחוּטִים, \nוְאֵין בָּהֶן תְּנוּפָה חַיִּים.  \nזִבְחֵי שַׁלְמֵי צִבּוּר, \nטְעוּנִים תְּנוּפָה חַיִּים וּשְׁחוּטִין, \nוְאֵין בָּהֶן סְמִיכָה.  \nאֲשַׁם מְצֹרָע טָעוּן סְמִיכָה וּתְנוּפָה חַיִּים, \nוְאֵין בּוֹ תְנוּפָה שָׁחוּט. \n",
            "<small>ט</small>\nהָאוֹמֵר \"עָלַי בַּמַּחֲבַת!\" \nלֹא יָבִיא בַּמַּרְחֶשֶׁת; \n\"בַּמַּרְחֶשֶׁת!\" לֹא יָבִיא בַּמַּחֲבַת.  \nמַה בֵּין מַחֲבַת לַמַּרְחֶשֶׁת? \nאֶלָּא שֶׁהַמַּרְחֶשֶׁת יֶשׁ לָהּ כִּסּוּי, \nוְהַמַּחֲבַת אֵין לָהּ כִּסּוּי.  \nדִּבְרֵי רְבִּי יוֹסֵה הַגָּלִילִי.  \nרְבִּי נְחֶמְיָה בֶּן גַּמְלִיאֵל אוֹמֵר: \nמַרְחֶשֶׁת עֲמֻקָּה וּמַעֲשֶׂיהָ רוֹחֲשִׁין, \nמַחֲבַת צָפָה וּמַעֲשֶׂיהָ קָשִׁין. \n",
            "<small>י</small>\n\"הֲרֵי עָלַי בַּתַּנּוּר!\" \nלֹא יָבִיא מַאֲפֵה כֻּפָּח וּמַאֲפֵה רְעָפִין, \nוּמַאֲפֵה יוֹרוֹת הָעַרְבִיִּים.  \nרְבִּי יְהוּדָה אוֹמֵר: \nאִם רָצָה, יָבִיא מַאֲפֵה כֻּפָּח.  \n\"הֲרֵי עָלַי מִנְחַת מַאֲפֵה\", \nלֹא יָבִיא מַחְצָה חַלּוֹת וּמַחְצָה רְקִיקִין. \nרְבִּי שִׁמְעוֹן מַתִּיר, \nמִפְּנֵי שֶׁהִיא קָרְבָּן אֶחָד. \n\n\n\n"
        ],
        [
            "<small>א</small>\nאֵלּוּ מְנָחוֹת נִקְמָצוֹת וְשִׁירֵיהֶן לַכֹּהֲנִים: \nמִנְחַת הַסֹּלֶת, \nוְהַמַּחֲבַת, \nוְהַמַּרְחֶשֶׁת, \nוְהַחַלּוֹת, \nוְהָרְקִיקִין, \nוּמִנְחַת גּוֹיִם, \nוּמִנְחַת נָשִׁים, \nוּמִנְחַת הָעֹמֶר, \nוּמִנְחַת חוֹטֵא, \nוּמִנְחַת קְנָאוֹת.  \nרְבִּי שִׁמְעוֹן אוֹמֵר: \nמִנְחַת חוֹטֵא שֶׁלַּכֹּהֲנִים נִקְמֶצֶת, \nוְהַקֹּמֶץ קָרֵב לְעַצְמוֹ, \nוְהַשִּׁירַיִם קְרֵבִין לְעַצְמָן. \n",
            "<small>ב</small>\nמִנְחַת כֹּהֲנִים, \nוּמִנְחַת כֹּהֵן מָשִׁיחַ, \nוּמִנְחַת נְסָכִים, \nלַמִּזְבֵּחַ, וְאֵין בָּהֶן לַכֹּהֲנִים.  \nבָּזֶה יָפֶה כֹחַ הַמִּזְבֵּחַ מִכֹּחַ הַכֹּהֲנִים.  \nשְׁתֵּי הַלֶּחֶם, \nוְלֶחֶם הַפָּנִים, \nלַכֹּהֲנִים, וְאֵין בָּהֶן לַמִּזְבֵּחַ.  \nבָּזֶה יִפָּה כֹחַ הַכֹּהֲנִים מִכֹּחַ הַמִּזְבֵּחַ. \n",
            "<small>ג</small>\nכָּל הַמְּנָחוֹת נֶעֱשׁוֹת בַּכֶּלִי, \nוּטְעוּנוֹת שָׁלוֹשׁ מַתְּנוֹת שֶׁמֶן: &lt;שְׁלֹשָׁה מַתָּנוֹת&gt;\nיְצִיקָה וּבְלִילָה, מַתַּן שֶׁמֶן בַּכֶּלִי קֹדֶם לַעֲשִׂיָּתָם.  \nחַלּוֹת, בּוֹלְלָן.  \nדִּבְרֵי רְבִּי.  \nוַחֲכָמִים אוֹמְרִים: \nסֹלֶת.  \nהַחַלּוֹת טְעוּנוֹת בְּלִילָה, \nוְהָרְקִיקִים מְשִׁחָה.  \nכֵּיצַד מוֹשְׁחָן? \nכְּמִין כִי. &lt;כִּי&gt;\nוּשְׁאָר הַשֶּׁמֶן נֶאֱכָל לַכֹּהֲנִים. \n",
            "<small>ד</small>\nכָּל הַמְּנָחוֹת נֶעֱשׁוֹת בַּכֶּלִי, \nוּטְעוּנוֹת פְּתִיתָה.  \nמִנְחַת יִשְׂרָאֵל, \nכּוֹפֵל אֶחָד לִשְׁנַיִם, \nוּשְׁנַיִם לְאַרְבָּעָה וּמַבְדִּיל.  \nוּמִנְחַת כֹּהֲנִים, \nכּוֹפֵל אֶחָד לִשְׁנַיִם, \nוּשְׁנַיִם לְאַרְבָּעָה וְאֵינוּ מַבְדִּיל.  \nוּמִנְחַת כֹּהֵן מָשִׁיחַ, מְכַפְּלָהּ.  \nרְבִּי שִׁמְעוֹן אוֹמֵר: \nמִנְחוֹת כֹּהֲנִים, וּמִנְחַת כֹּהֵן מָשִׁיחַ, \nאֵין בָּהֶן פְּתִיתָה, \nמִפְּנֵי שֶׁאֵין בָּהֶן קְמִיצָה. \nוְכָל שֶׁאֵין בָּהֶן קְמִיצָה, \nאֵין בָּהֶם פְּתִיתָה. &lt;בָּהּ&gt; \nוְכֻלָּם פְּתִיתִין כַּזֵּיתִין. \n",
            "<small>ה</small>\nכָּל הַמְּנָחוֹת טְעוּנוֹת שְׁלֹשׁ מֵאוֹת שִׁיפָה, \nוַחֲמֵשׁ מֵאוֹת בְּעִיטָה.  \nשִׁיפָה וּבְעִיטָה בַחִטִּין.  \nרְבִּי יוֹסֵה אוֹמֵר: \nאַף בַּבָּצֵק.  \nכָּל הַמְּנָחוֹת בָּאוֹת עֶשֶׂר עֶשֶׂר, \nחוּץ מִלֶּחֶם הַפָּנִים, \nוַחֲבִתֵּי כֹהֵן גָּדוֹל, \nשֶׁהֵן בָּאוֹת שְׁתֵּים עֶשְׂרֵה.  \nדִּבְרֵי רְבִּי יְהוּדָה.  \nרְבִּי מֵאִיר אוֹמֵר: \nכֻּלָּם בָּאוֹת שְׁתֵּים עֶשְׂרֵה, \nחוּץ מֵחַלּוֹת הַתּוֹדָה וְהַנְּזִירוּת, \nשֶׁהֵן בָּאוֹת עֶשֶׂר עֶשֶׂר. \n",
            "<small>ו</small>\nהָעֹמֶר הָיָה בָא עִשָּׂרוֹן מִשָּׁלֹשׁ סְאִים.  \nשְׁתֵּי הַלֶּחֶם, \nשְׁנֵי עֶשְׂרוֹנוֹת מִשָּׁלֹשׁ סְאִים.  \nלֶחֶם הַפָּנִים, \nעֶשְׂרִים וְאַרְבָּעָה עֶשְׂרוֹנוֹת מֵעֶשְׂרִים וְאַרְבָּעָה סְאִים. \n",
            "<small>ז</small>\nהָעֹמֶר הָיָה מְנֻפֶּה בִשְׁלֹשׁ עֶשְׂרֵה נָפָה. \nשְׁתֵּי הַלֶּחֶם, בִּשְׁתֵּים עֶשְׂרֵה; \nלֶחֶם הַפָּנִים, בְּאַחַת עֶשְׂרֵה.  \nרְבִּי שִׁמְעוֹן אוֹמֵר: \nלֹא הָיָה לָהּ קִצְבָה, \nאֶלָּא סֹלֶת מְנֻפָּה כָל צָרְכָהּ הָיָה מֵבִיא, &lt;מְנֻפֶּה&gt;\nשֶׁנֶּאֱמַר: (ויקרא כד, ה-ו) \n\"וְלָקַחְתָּ סֹלֶת וְאָפִיתָ אֹתָהּ, \nשְׁתֵּים עֶשְׂרֵה חַלּוֹת, \nשְׁנֵי עֶשְׂרֹנִים יִהְיֶה הַחַלָּה הָאֶחָת. \nוְשַׂמְתָּ אוֹתָם שְׁתַּיִם מַעֲרָכוֹת\",\nשֶׁתְּהֵא מְנֻפָּה כָל צָרְכָּהּ. \n\n\n\n"
        ],
        [
            "<small>א</small>\nהַתּוֹדָה הָיְתָה בָאָה חָמֵשׁ סְאִים יְרוּשַׁלְמִיּוֹת, \nשֶׁהֵן שֵׁשׁ מִדְבָּרִיּוֹת. \nשְׁתֵּי אֵיפוֹת, הָאֵיפָה שָׁלוֹשׁ סְאִים, \nעֶשְׂרִים עִשָּׂרוֹן, \nעֲשָׂרָה לֶחָמֵץ וַעֲשָׂרָה לַמַּצָּה.  \nעֲשָׂרָה לֶחָמֵץ, עִשָּׂרוֹן לַחַלָּה.  \nוַעֲשָׂרָה לַמַּצָּה, וּבַמַּצָּה שְׁלֹשֶׁת מִינִים: \nחַלּוֹת וּרְקִיקִין וּרְבוּכָה. \nנִמְצְאוּ שְׁלֹשָׁה עֶשְׂרוֹנוֹת וְשָׁלֹשׁ לְכָל מִין, \nוְשָׁלֹשׁ חַלּוֹת לָעִשָּׂרוֹן.  \n\n<small>ב</small>\nבְּמִדָּה יְרוּשַׁלְמִית הָיוּ שְׁלֹשִׁים קַב, \nחֲמִשָּׁה עָשָׂר לֶחָמֵץ, וַחֲמִשָּׁה עָשָׂר לַמַּצָּה.  \nחֲמִשָּׁה עָשָׂר לֶחָמֵץ, קַב וּמַחְצָה לַחַלָּה.  \nוַחֲמִשָּׁה עָשָׂר לַמַּצָּה, וּבַמַּצָּה שְׁלֹשֶׁת מִינִים: \nחַלּוֹת וּרְקִיקִין וּרְבוּכָה.  \nנִמְצְאוּ [חֲמֵשֶׁת] קַבִּין לְכָל מִין, \nוּשְׁתֵּי חַלּוֹת לַקַּב. \n",
            "<small>ג</small>\nהַמִּלּוּאִים הָיָה בָא כְמַצָּה שֶׁבַּתּוֹדָה: \nחַלּוֹת וּרְקִיקִין וּרְבוּכָה.  \nהַנְּזִירוּת הָיְתָה בָאָה \nשְׁתֵּי יָדוֹת כְּמַצָּה שֶׁבַּתּוֹדָה: \nחַלּוֹת וּרְקִיקִים, וְאֵין בָּהּ רְבוּכָה; \nוַעֲשֶׂרֶת קַבִּים יְרוּשַׁלְמִיִּים, \nשֶׁהֵן שִׁשָּׁה עֶשְׂרוֹנוֹת וְעַדְוַיִם.  \n\n<small>ד</small>\nמִכֻּלָּם הָיָה נוֹטֵל אֶחָד מֵעֲשָׂרָה תְרוּמָה, \nשֶׁנֶּאֱמַר: (ויקרא ז,יד) \n\"וְהִקְרִיב מִמֶּנּוּ אֶחָד מִכָּל קָרְבָּן תְּרוּמָה לַיי\", \n\"אֶחָד\", שֶׁלֹּא יִטֹּל פָּרוּס; \n\"מִכָּל קָרְבָּן\", שֶׁיְּהוּא כָל הַקָּרְבָּנוֹת שָׁוִים, \nזֶה שֶׁלֹּא יִטֹּל מִקָּרְבָּן לַחֲבֵרוֹ.  \n\"לַכֹּהֵן הַזּרֵק אֶת דַּם הַשְּׁלָמִים לוֹ יִהְיֶה\", \nוְהַשְּׁאָר נֶאֱכָל לַכֹּהֲנִים. \n",
            "<small>ה</small>\nהַשּׁוֹחֵט אֶת הַתּוֹדָה בִּפְנִים, \nוְלַחְמָהּ חוּץ לַחוֹמָה, \nלֹא קָדַשׁ הַלֶּחֶם.  \nשְׁחָטָהּ עַד שֶׁלֹּא קָרְמוּ בַתַּנּוּר, \nאֲפִלּוּ קָרְמוּ כֻלָּם חוּץ מֵאֶחָד מֵהֶן, \nלֹא קָדַשׁ הַלֶּחֶם.  \nשְׁחָטָהּ חוּץ לִזְמַנָּהּ וְחוּץ לִמְקוֹמָהּ, \nקָדַשׁ הַלֶּחֶם.  \nשְׁחָטָהּ וְנִמְצֵאת טְרֵפָה, \nלֹא קָדַשׁ הַלֶּחֶם.  \nשְׁחָטָהּ וְנִמְצֵאת בַּעֲלַת מוּם, \nרְבִּי אֱלִיעֶזֶר אוֹמֵר: \nקָדַשׁ. \nוַחֲכָמִים אוֹמְרִים: \nלֹא קָדַשׁ.  \nשְׁחָטָהּ שֶׁלֹּא לִשְׁמָהּ, \nוְכֵן אֵיל הַמִּלּוּאִים, \nוְכֵן שְׁנֵי כִבְשֵׂי עֲצֶרֶת שֶׁשְּׁחָטָן שֶׁלֹּא לִשְׁמָן, \nלֹא קָדַשׁ הַלֶּחֶם. \n",
            "<small>ו</small>\nנְסָכִים שֶׁקָּדְשׁוּ בַכֶּלִי וְנִמְצָא זֶבַח פָּסוּל: \nאִם יֶשׁ שָׁם זֶבַח אַחֵר, יִקָּרְבוּ עִמּוֹ; \nוְאִם לָאו, יִפָּסְלוּ בַלִּינָה.  \nוְלַד תּוֹדָה וּתְמוּרָתָהּ, \nוְהַמַּפְרִישׁ אַחֵר תַּחְתֶּיהָ, \nאֵינָה טְעוּנָה לֶחֶם, \nשֶׁנֶּאֱמַר: (ויקרא ז,יב) \n\"וְהִקְרִיב עַל זֶבַח הַתּוֹדָה\". \nהַתּוֹדָה טְעוּנָה לֶחֶם, \nלֹא וַלְדָהּ וְלֹא חֲלִיפָתָהּ, \nוְלֹא תְמוּרָתָהּ טְעוּנִין לֶחֶם. \n",
            "<small>ז</small>\nהָאוֹמֵר: \n\"הֲרֵי עָלַי תּוֹדָה!\" \nיָבִיא הַתּוֹדָה הִיא וְלַחְמָהּ מִן הַחֻלִּין.  \n\"תּוֹדָה מִן הַחֻלִּין וְלַחְמָהּ מִן הַמַּעֲשֵׂר\", \nיָבִיא לַחְמָהּ מִן הַחֻלִּין.  \n\"וְהַתּוֹדָה מִן הַמַּעֲשֵׂר וְלַחְמָהּ מִן הַחֻלִּין\", \nיָבִיא הַתּוֹדָה הִיא וְלַחְמָהּ מִן הַמַּעֲשֵׂר.  \nלֹא יָבִיא מֵחִטֵּי מַעֲשֵׂר שֵׁנִי, \nאֶלָּא מִמְּעוֹת מַעֲשֵׂר שֵׁנִי. \n",
            "<small>ח</small>\nמְנַיִן לָאוֹמֵר: \n\"הֲרֵי עָלַי תּוֹדָה\", \nלֹא יָבִיא אֶלָּא מִן הַחֻלִּין? \nשֶׁנֶּאֱמַר: (דברים טז,ב) \n\"וְזָבַחְתָּ פֶסַח לַיי אֱלהֶיךָ צֹאן וּבָקָר\", \nוַהֲלֹא אֵין הַפֶּסַח אֶלָּא מִן הַכְּבָשִׂים וּמִן הָעִזִּים? \nאִם כֵּן, לָמָּה נֶאֱמַר \"צֹאן וּבָקָר\"? \nאֶלָּא לְהַקִּישׁ כָּל הַבָּא מִן הַצֹּאן וּמִן הַבָּקָר בַּפֶּסַח: \nמַה פֶּסַח, שֶׁהוּא בָא חוֹבָה, \nאֵינוּ בָא אֶלָּא מִן הַחֻלִּין, \nאַף כָּל דָּבָר שֶׁהוּא בָּא בְחוֹבָה, \nאֵינוּ בָא אֶלָּא מִן הַחֻלִּין. \n\"הֲרֵי עָלַי שְׁלָמִים!\" \nהוֹאִיל וְהֵן בָּאִים חוֹבָה, \nאֵינָן בָּאִים אֶלָּא מִן הַחֻלִּין.  \nהַנְּסָכִים בְּכָל מָקוֹם, \nאֵינָן בָּאִים אֶלָּא מִן הַחֻלִּין. \n\n\n\n"
        ],
        [
            "<small>א</small>\nכָּל קָרְבְּנוֹת הַצִּבּוּר וְהַיָּחִיד \nבָּאִין מֵהָאָרֶץ, וּמִחוּצָה לָאָרֶץ, \nמִן הֶחָדָשׁ, וּמִן הַיָּשָׁן, \nחוּץ מִן הָעֹמֶר וּשְׁתֵּי הַלֶּחֶם, \nשֶׁאֵינָן בָּאִין אֶלָּא מִן הֶחָדָשׁ וּמִן הָאָרֶץ.  \n\n<small>ב</small>\nוְכֻלָּם אֵינָן בָּאִין אֶלָּא מִן הַמֻּבְחָר.  \nוְאֵי זֶה הוּא מֻבְחָר? \nמִכְמָס וְזוֹנִיחָה אַלְפָּא לַסֹּלֶת. &lt;מכמס וזוניחה&gt; \nשְׁנִיָּה לָהֶם חֲפָרַיִם בַּבִּקְעָה.  \nכָּל הָאֲרָצוֹת הָיוּ כְשֵׁרוֹת, \nאֶלָּא מִכָּן הָיוּ מְבִיאִין. \n",
            "<small>ג</small>\nאֵין מְבִיאִין, \nלֹא מִבֵּית הַזְּבָלִים, \nוְלֹא מִבֵּית הַשְּׁלָחִים, \nוְלֹא מִבֵּית הָאִילָן; \nוְאִם הֵבִיא כָשֵׁר.  \nכֵּיצַד הוּא עוֹשֶׂה? \nנָרָהּ שָׁנָה רִאשׁוֹנָה, \nהַשְּׁנִיָּה זוֹרְעָהּ קֹדֶם לַפֶּסַח שִׁבְעִים יוֹם, \nוְהִיא עוֹשָׂה סֹלֶת מְרֻבָּה.  \nכֵּיצַד הוּא בוֹדֵק? \nהַגִּזְבָּר מַכְנִיס יָדוֹ לְתוֹכָהּ. \nעָלָה בָהּ אָבָק, פְּסוּלָה, \nעַד שֶׁיְּנַפֶּנָּה.  \nוְאִם הִתְלִיעָה, פְּסוּלָה. \n",
            "<small>ד</small>\nהַתְּקוֹעָה אַלְפָא לַשֶּׁמֶן.  \nאַבָּא שָׁאוּל אוֹמֵר: \nשְׁנִיָּה לָהּ רֵגָב בְּעֵבֶר הַיַּרְדֵּן.  \nכָּל הָאֲרָצוֹת הָיוּ כְשֵׁרוֹת, \nאֶלָּא מִכָּן הָיוּ מְבִיאִין.  \n\n<small>ה</small>\nאֵין מְבִיאִין, \nלֹא מִבֵּית הַזְּבָלִים, \nוְלֹא מִבֵּית הַשְּׁלָחִים, \nוְלֹא מִמַּה שֶּׁנִּזְרַע בֵּינֵיהֶן. &lt;מִמָּה שֶׁנִּזְרַע&gt;\nוְאִם הֵבִיא כָשֵׁר.  \nאֵין מְבִיאִין אַנְפּוֹקִינוֹן, \nוְאִם הֵבִיא פָסוּל.  \nאֵין מְבִיאִין מִן הַגַּרְגֵּרִים שֶׁנּוֹשְׁרוּ בַּמַּיִם, \nוְלֹא מִן הַכְּבוּשִׁים, \nוְלֹא מִן הַשְּׁלוּקִים, \nוְאִם הֵבִיא, פָּסוּל. \n",
            "<small>ו</small>\nשְׁלֹשָׁה זֵיתִים, \nוּבָהֶן שְׁלֹשָׁה שְׁלֹשָׁה שְׁמָנִים.  \nהַזַּיִת הָרִאשׁוֹן, \nמְגַרְגְּרוֹ בְרֹאשׁ הַזַּיִת, \nוְכוֹתֵשׁ, וְנוֹתֵן לְתוֹךְ הַסַּל. \nרְבִּי יְהוּדָה אוֹמֵר: \nסְבִיבוֹת הַסַּל, זֶה רִאשׁוֹן. \nטָעַן בַּקּוֹרָה. \nרְבִּי יוּדָה אוֹמֵר: \nבָּאֲבָנִים, זֶה שֵׁנִי.  \nחָזַר וְטָחַן וְטָעַן, זֶה שְׁלִישִׁי.  \nהָרִאשׁוֹן לִמְנוֹרָה, \nוְהַשְּׁאָר לִמְנָחוֹת.  \n\n<small>ז</small>\nהַזַּיִת הַשֵּׁנִי, \nמְגַרְגְּרוֹ בְרֹאשׁ הַגַּג, \nוְכוֹתֵשׁ, וְנוֹתֵן לְתוֹךְ הַסַּל. \nרְבִּי יְהוּדָה אוֹמֵר: \nסְבִיבוֹת הַסַּל, זֶה רִאשׁוֹן.  \nטָעַן בַּקּוֹרָה, \nרְבִּי יְהוּדָה אוֹמֵר: \nבָּאֲבָנִים, זֶה שֵׁנִי.  \nחָזַר וְטָחַן וְטָעַן, זֶה שְׁלִישִׁי.  \nהָרִאשׁוֹן לִמְנוֹרָה, \nוְהַשְּׁאָר לִמְנָחוֹת.  \n\n<small>ח</small>\nהַזַּיִת הַשְּׁלִישִׁי: \nעוֹטְנוֹ בַבַּיִת עַד שֶׁיִּלָּקֶה, \nוּמַעֲלֵהוּ וּמְנַגְּבוֹ בְרֹאשׁ הַגַּג, \nוְכוֹתֵשׁ, וְנוֹתֵן לְתוֹךְ הַסַּל. \nרְבִּי יְהוּדָה אוֹמֵר: \nסְבִיבוֹת הַסַּל, זֶה רִאשׁוֹן.  \nטָעַן בַּקּוֹרָה, \nרְבִּי יוּדָה אוֹמֵר: \nבָּאֲבָנִים, זֶה שֵׁנִי.  \nחָזַר וְטָחַן וְטָעַן, זֶה שְׁלִישִׁי.  \nהָרִאשׁוֹן לִמְנוֹרָה, \nוְהַשְּׁאָר לִמְנָחוֹת.  \n",
            "<small>ט</small>\nהָרִאשׁוֹן שֶׁבָּרִאשׁוֹן, אֵין לְמַעְלָה מִמֶּנּוּ.  \nהַשֵּׁנִי שֶׁבָּרִאשׁוֹן, הָרִאשׁוֹן שֶׁבַּשֵּׁנִי, שָׁוִים.  \nהַשְּׁלִישִׁי שֶׁבָּרִאשׁוֹן, הַשֵּׁנִי שֶׁבַּשֵּׁנִי, \nהָרִאשׁוֹן שֶׁבַּשְּׁלִישִׁי, שָׁוִים.  \nוְהַשְּׁלִישִׁי שֶׁבַּשֵּׁנִי, וְהַשֵּׁנִי שֶׁבַּשְּׁלִישִׁי, שָׁוִים.  \nהַשְּׁלִישִׁי שֶׁבַּשְּׁלִישִׁי, אֵין לְמַטָּה מִמֶּנּוּ.  \n\n<small>י</small>\nאַף הַמְּנָחוֹת, \nהָיוּ בַדִּין שֶׁיִּטְעֲנוּ שֶׁמֶן זַיִת זַךְ: \nמָה, אִם הַמְּנוֹרָה, שֶׁאֵינָה אֲכִילָה, \nטְעוּנָה שֶׁמֶן זַיִת זַךְ, \nמְנָחוֹת, שֶׁהֵן לַאֲכִילָה, \nאֵינוּ דִין שֶׁיִּטְעֲנוּ שֶׁמֶן זַיִת זַךְ? \nשֶׁנֶּאֱמַר: (שמות כז,כ) \n\"זָךְ כָּתִית לַמָּאוֹר\", לֹא זַךְ כָּתִית לִמְנָחוֹת. \n",
            "<small>יא</small>\nמְנַיִן הָיוּ מְבִיאִין אֶת הַיַּיִן? \nקְרוּחַיִם וַעֲטוֹלַיִם אַלְפָה לַיַּיִן.  \nשְׁנִיָּה לָהֶם בֵּית רִמָּה וּבֵית לָבָן בָּהָר, \nוּכְפַר סִגְנָה בַבִּקְעָה.  \nכָּל הָאֲרָצוֹת הָיוּ כְשֵׁרוֹת, \nאֶלָּא מִכָּן הָיוּ מְבִיאִין.  \n\n<small>יב</small>\nאֵין מְבִיאִין לֹא מִבֵּית הַזְּבָלִים וְלֹא מִבֵּית הַשְּׁלָחִים, \nוְלֹא מִמַּה שֶּׁנִּזְרַע בֵּינֵיהֶן, \nוְאִם הֵבִיא, כָּשֵׁר.  \nאֵין מְבִיאִין יָשָׁן.  \nדִּבְרֵי רְבִּי.  \nוַחֲכָמִים מַכְשִׁירִין.  \nאֵין מְבִיאִין לֹא מָתוֹק, \nוְלֹא מְעֻשָּׁן, וְלֹא מְבֻשָּׁל, \nוְאִם הֵבִיא פָסוּל.  \nאֵין מְבִיאִין מִן הַדָּלִיּוֹת, \nאֶלָּא מִן הָרוֹגְלִיּוֹת, \nמִן הַכְּרָמִים הָעֲבוּדִים. \n",
            "<small>יג</small>\nלֹא הָיוּ כוֹנְסִין אוֹתוֹ בַחֲצָבִים גְּדוֹלִים, \nאֶלָּא בְחָבִיּוֹת קְטַנּוֹת.  \nוְאֵינוּ מְמַלֵּא חָבִית עַד פִּיהָ, \nכְּדֵי שֶׁיְּהֵא רֵיחוֹ נוֹדֵף.  \nאֵינוּ מֵבִיא לֹא מִפִּיהָ, מִפְּנֵי הַקַּמְחוֹן, \nוְלֹא מִשּׁוּלֶיהָ, מִפְּנֵי הַשְּׁמָרִין, \nאֶלָּא מֵבִיא שְׁלִישָׁהּ מֵאֶמְצָעָהּ.  \nכֵּיצַד הוּא בוֹדֵק? \nהַגִּזְבָּר יוֹשֵׁב וְהַקָּנֶה בְיָדוֹ, \nזָרַק אֶת הַגִּיד וְהִקִּישׁ בַּקָּנֶה.  \nרְבִּי יוֹסֵה בִרְבִּי יְהוּדָה אוֹמֵר: \nיַיִן שֶׁעָלָה בוֹ קִמְחוֹן, פָּסוּל, \nשֶׁנֶּאֱמַר: (במדבר כח,יט) \n\"תְּמִימִם יִהְיוּ לָכֶם וּמִנְחָתָם\", \n\"תְּמִימִם יִהְיוּ לָכֶם וְנִסְכֵּיהֶם\". \n\n\n\n"
        ],
        [
            "<small>א</small>\nשְׁתֵּי מִדּוֹת שֶׁלַּיָּבֵשׁ הָיוּ בַמִּקְדָּשׁ: \nעִשָּׂרוֹן, וַחֲצִי עִשָּׂרוֹן.  \nרְבִּי מֵאִיר אוֹמֵר: \nעִשָּׂרוֹן [וְעִשָּׂרוֹן] וַחֲצִי עִשָּׂרוֹן.  \nעִשָּׂרוֹן מָה הָיָה מְשַׁמֵּשׁ? \nשֶׁבּוֹ הָיָה מוֹדֵד כָּל הַמְּנָחוֹת.  \nלֹא הָיָה מוֹדֵד, \nלֹא בְשֶׁלִּשְׁלֹשָׁה לַפָּר, &lt;בְשְׁלֹשָׁה&gt;\nוְלֹא בְשֶׁלִּשְׁנַיִם לָאַיִל, \nאֶלָּא מוֹדְדִן עֶשְׂרוֹנוֹת.  \nחֲצִי עִשָּׂרוֹן מָה הָיָה מְשַׁמֵּשׁ? \nשֶׁבּוֹ הָיָה חוֹלֵק מִנְחַת כֹּהֵן גָּדוֹל, \nמַחְצָה בַבֹּקֶר, מַחְצָה בֵין הָעַרְבַּיִם. \n",
            "<small>ב</small>\nשֶׁבַע מִדּוֹת שֶׁלַּלַּח הָיוּ בַמִּקְדָּשׁ: \nהִין, \nוַחֲצִי הַהִין, \nוּשְׁלִישִׁית הַהִין, \nוּרְבִיעִית הַהִין, \nלֹג, \nוַחֲצִי לֹג, \nוּרְבִיעִית.  \nרְבִּי אֶלְעָזָר בִּרְבִּי צָדוֹק אוֹמֵר: \nשְׁנָתוֹת הָיוּ לַהִין: \nעַד כָּן לַפָּר, \nעַד כָּן לָאַיִל, \nעַד כָּן לַכֶּבֶשׁ.  \nרְבִּי שִׁמְעוֹן אוֹמֵר: \nלֹא הָיָה שָׁם הִין, \nאֶלָּא מִדָּה יְתֵרָה שֶׁלַּלֹּג וּמַחְצָה הָיָה שָׁם, \nשֶׁבּוֹ הָיָה מוֹדֵד לְמִנְחַת כֹּהֵן גָּדוֹל, \nלֹג וּמַחְצָה בַבֹּקֶר, \nוְלֹג וּמַחְצָה בֵין הָעַרְבַּיִם. \n",
            "<small>ג</small>\nרְבִיעִית מָה הָיְתָה מְשַׁמֶּשֶׁת? \nרְבִיעִית מַיִם שֶׁלִּמְצֹרָע, \nרְבִיעִית שֶׁמֶן לַנָּזִיר.  \nחֲצִי לֹג מָה הָיָה מְשַׁמֵּשׁ? \nחֲצִי לֹג מַיִם לַסּוֹטָה, \nחֲצִי לֹג שֶׁמֶן לַתּוֹדָה.  \nוּבַלֹּג הָיָה מוֹדֵד לְכָל הַמְּנָחוֹת.  \nאֲפִלּוּ מִנְחָה שֶׁלְּשִׁשִּׁים עִשָּׂרוֹן, \nנוֹתֵן לָהּ שִׁשִּׁים לֹג.  \nרְבִּי אֱלִיעֶזֶר בֶּן יַעֲקֹב אוֹמֵר: \nאֲפִלּוּ מִנְחָה שֶׁלְּשִׁשִּׁים עִשָּׂרוֹן, \nאֵין לָהּ אֶלָּא לָגָּהּ, שֶׁנֶּאֱמַר: (ויקרא יד,כא) \n\"לְמִנְחָה וְלֹג שָׁמֶן\".  \nשִׁשָּׁה לַפָּר, \nאַרְבָּעָה לָאַיִל, \nשְׁלֹשָׁה לַכֶּבֶשׁ, \nוּשְׁלֹשָׁה וּמַחְצָה לַמְּנוֹרָה, \nמֵחֲצִי לֹג לְכָל נֵר. \n",
            "<small>ד</small>\nמְעָרְבִין נִסְכֵּי פָרִים בְּנִסְכֵּי אֵילִים, \nנִסְכֵּי אֵילִים בְּנִסְכֵּי כְבָשִׂים, \nשֶׁלַּיָּחִיד בְּשֶׁלַּצִּבּוּר, \nשֶׁלְּיוֹם בְּשֶׁלָּאֶמֶשׁ.  \nאֲבָל אֵין מְעָרְבִין נִסְכֵּי כְבָשִׂים בְּנִסְכֵּי פָרִים וְאֵילִים.  \nאִם בְּלָלָן, אֵלּוּ בִפְנֵי עַצְמָן וְאֵלּוּ בִפְנֵי עַצְמָן, \nוְנִתְעָרְבוּ כְשֵׁרִין.  \nאִם עַד שֶׁלֹּא בָלַל, פָּסַל.  \nהַכֶּבֶשׁ הַבָּא עִם הָעֹמֶר, \nאַף עַל פִּי שֶׁמִּנְחָתוֹ כְפוּלָה, \nלֹא הָיוּ נְסָכָיו כְּפוּלִין. \n",
            "<small>ה</small>\nכָּל מִדּוֹת שֶׁהָיוּ בַמִּקְדָּשׁ הָיוּ נִגְדָּשׁוֹת, \nחוּץ מִשֶּׁלְּכֹהֵן גָּדוֹל, \nשֶׁהָיָה גֶדְשָׁהּ בְּתוֹכָהּ.  \nמִדּוֹת הַלַּח, בִּרוּצֵיהֶן קֹדֶשׁ. &lt;מִדַּת&gt;\nמִדּוֹת הַיָּבֵשׁ, בִּרוּצֵיהֶן חֹל.  \nרְבִּי עֲקִיבָה אוֹמֵר: \nמִדּוֹת הַלַּח, קֹדֶשׁ, &lt;מִדַּת&gt;\nלְפִיכָךְ בֵּרוּצֵיהֶן קֹדֶשׁ; \nמִדּוֹת הַיָּבֵשׁ, חֹל, &lt;מִדַּת&gt;\nלְפִיכָךְ בֵּרוּצֵיהֶן חֹל.  \nרְבִּי יוֹסֵה אוֹמֵר: \nלֹא מִשֵּׁם זֶה, אֶלָּא שֶׁהַלַּח נֶעְכָּר, \nוְהַיָּבֵשׁ אֵינוּ נֶעְכָּר. \n",
            "<small>ו</small>\nכָּל קָרְבְּנוֹת הַצִּבּוּר וְהַיָּחִיד טְעוּנִים נְסָכִים, \nחוּץ מִן הַבְּכוֹר, וְהַמַּעְשֵׂר, וְהַפֶּסַח, \nוְהַחַטָּאת, וְהָאָשָׁם, \nאֶלָּא שֶׁחַטָּאתוֹ שֶׁלִּמְצֹרָע וַאֲשָׁמוֹ טְעוּנִים נְסָכִים. \n",
            "<small>ז</small>\nכָּל קָרְבְּנוֹת הַצִּבּוּר אֵין בָּהֶן סְמִיכָה, \nחוּץ מִן הַפָּר הַבָּא עַל כָּל הַמִּצְוֹת, \nוְשָׂעִיר הַמִּשְׁתַּלֵּחַ.  \nרְבִּי שִׁמְעוֹן אוֹמֵר: \n[אַף] שְׂעִירֵי עֲבוֹדָה זָרָה.  \n\n<small>ח</small>\nכָּל קָרְבְּנוֹת הַיָּחִיד טְעוּנִים סְמִיכָה, \nחוּץ מִן הַבְּכוֹר, וְהַמַּעֲשֵׂר, וְהַפֶּסַח.  \nוְהַיּוֹרֵשׁ סוֹמֵךְ, וּמֵבִיא נְסָכָיו, וּמֵמִיר. \n",
            "<small>ט</small>\nהַכֹּל סוֹמְכִין, \nחוּץ מֵחֵרֵשׁ, שׁוֹטֶה וְקָטָן, \nסוֹמֵא, וְנָכְרִי, \nוְהָעֶבֶד, וְהַשָּׁלִיחַ, וְהָאִשָּׁה.  \nוּסְמִיכָה, שִׁירֵי מִצְוָה, \nעַל הָרֹאשׁ בִּשְׁתֵּי הַיָּדַיִם.  \nוּבִמָקוֹם שֶׁסּוֹמְכִין שׁוֹחֲטִין, \nוְתֵכֶף לִסְמִיכָה שְׁחִיטָה. \n",
            "<small>י</small>\nחֹמֶר בִּסְמִיכָה מִבַּתְּנוּפָה, \nוּבַתְּנוּפָה מִבַּסְּמִיכָה, \nשֶׁאֶחָד מֵנִיף לְכָל הַחוֹבְרִין, \nוְאֵין אֶחָד סוֹמֵךְ לְכָל הַחוֹבְרִין.  \nחֹמֶר בִּתְנוּפָה, \nשֶׁהַתְּנוּפָה נוֹהֶגֶת \nבְּקָרְבְּנוֹת הַיָּחִיד וּבְקָרְבְּנוֹת הַצִּבּוּר, \nבַּחַיִּים וּבַשְּׁחוּטִים, \nבְּדָבָר שֶׁיֶּשׁ בּוֹ רוּחַ חַיִּים, \nוּבְדָבָר שֶׁאֵין בּוֹ, \nמַה שֶּׁאֵין כֵּן בִּסְמִיכָה. \n\n\n\n"
        ],
        [
            "<small>א</small>\nרְבִּי יִשְׁמָעֵאל אוֹמֵר: \nהָעֹמֶר הָיָה בָא בַשַּׁבָּת מִשָּׁלֹשׁ סְאִים, \nוּבַחֹל, מֵחָמֵשׁ.  \nוַחֲכָמִים אוֹמְרִים: \nאֶחָד שַׁבָּת וְאֶחָד חֹל, \nמִשָּׁלֹשׁ הָיָה בָא.  \nרְבִּי חֲנַנְיָה סְגַן הַכֹּהֲנִים אוֹמֵר: \nבַּשַּׁבָּת הָיָה נִקְצָר בַּיָּחִיד, \nוּבְמַגָּל אַחַת, וּבְקֻפָּה אַחַת; \nוּבַחֹל, בִּשְׁלֹשָׁה, \nוּבְשָׁלוֹשׁ קֻפּוֹת, וּבְשָׁלוֹשׁ מַגָּלוֹת.  \nוַחֲכָמִים אוֹמְרִים: \nאֶחָד שַׁבָּת וְאֶחָד הַחֹל, בִּשְׁלֹשָׁה, \nוּבְשָׁלֹשׁ קֻפּוֹת וּבְשָׁלוֹשׁ מַגָּלוֹת. \n",
            "<small>ב</small>\nמִצְוַת הָעֹמֶר לָבֹא מִן הַקָּרוֹב.  \nלֹא בִכֵּר הַקָּרוֹב לִירוּשָׁלַיִם, \nמְבִיאִין אוֹתוֹ מִכָּל מָקוֹם.  \nמַעֲשֶׂה שֶׁבָּא מִגַּנּוֹת צְרִיפִין, \nוּשְׁתֵּי הַלֶּחֶם מִבִּקְעַת עֵין סוֹכֵר. \n",
            "<small>ד</small>\nכֵּיצַד הָיוּ עוֹשִׂין? \nשְׁלוּחֵי בֵית דִּין יוֹצְאִין מֵעֶרֶב יוֹם טוֹב, \nוְעוֹשִׂין אוֹתוֹ כְרֵיכוֹת בִּמְחֻבָּר לַקַּרְקַע, \nכְּדֵי שֶׁיְּהֵא נוֹחַ לִקְצֹר.  \nכָל הָעֲיָרוֹת הַסְּמוּכוֹת לַשָּׁם מִתְכַּנְּסוֹת לַשָּׁם, \nכְּדֵי שֶׁיְּהֵא נִקְצָר בְּעֵסֶק גָּדוֹל.  \n\n<small>ה</small>\nכֵּיוָן שֶׁחֲשֵׁכָה, אָמַר לָהֶם: \n\"בָּא הַשֶּׁמֶשׁ?\" \nאוֹמְרִים \"הִין.\"  \n\"בָּא הַשֶּׁמֶשׁ?\" \nאוֹמְרִים \"הִין.\"  \n\"מַגָּל זוֹ?\" \nאוֹמְרִים \"הִין.\"  \n\"מַגָּל זוֹ?\" \nאוֹמְרִים \"הִין.\"  \n\"קֻפָּה זוֹ?\" \nאוֹמְרִים \"הִין.\"  \n\"קֻפָּה זוֹ?\" \nאוֹמְרִים \"הִין.\"  \nוּבַשַּׁבָּת אוֹמֵר לָהֶם: &lt;אוֹמְ' הִין&gt;\n\"שַׁבָּת זוֹ?\" \nאוֹמְרִים \"הִין.\"  \n\"שַׁבָּת זוֹ?\" \nאוֹמְרִים \"הִין.\"  \n\"אֶקְצֹר?\" \nאוֹמְרִים לוֹ \"קְצֹר!\" \n\"אֶקְצֹר?\" \nאוֹמְרִים לוֹ \"קְצֹר!\" \nשְׁלֹשָׁה פְעָמִים עַל כָּל דָּבָר וְדָבָר, \nוְהֵן אוֹמְרִין לוֹ: \n\"הִין, הִין, הִין.\" \n\n<small>ו</small>\nכָּל כָּךְ לָמָּה? \nמִפְּנֵי הַבֵּיתְסִין, שֶׁהָיוּ אוֹמְרִים לוֹ: \nאֵין קְצִירַת הָעֹמֶר בְּמוֹצָאֵי יוֹם טוֹב. \n",
            "<small>ז</small>\nקְצָרוּהוּ וּנְתָנוּהוּ לַקֻּפּוֹת, \nהֱבִיאוּהוּ לָעֲזָרָה, \nהָיוּ מְהַבְהֲבִין אוֹתוֹ בָאוּר, \nכְּדֵי לְקַיֵּם בּוֹ מִצְוַת קָלִי.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nוּבַקּוֹלָחוֹת חוֹבְטִין אוֹתוֹ, \nכְּדֵי שֶׁלֹּא יִתְמָעֵךְ.  \n\n<small>ח</small>\nנְתָנוּהוּ לְאַבּוּב, וְאַבּוּב הָיָה מְנֻקָּב, \nכְּדֵי שֶׁיְּהֵא הָאוּר שׁוֹלֵט בְּכֻלָּן. \nשְׁטָחוּהוּ בָעֲזָרָה וְהָרוּחַ מְנַשֶּׁבֶת בּוֹ, &lt;שְׁחָטוּהוּ&gt;\nנְתָנוּהוּ לָרֵחַיִם שֶׁלַּגָּרוֹסוֹת, \nהוֹצִיאוּ מִמֶּנּוּ עִשָּׂרוֹן, \nשֶׁהוּא מְנֻפֶּה מִשְּׁלָשׁ עֶשְׂרֵה נָפָה, \nוְהַשְּׁאָר נִפְדֶּה וְנֶאֱכָל לְכָל אָדָם.  \nוְחַיָּב בַּחַלָּה וּפָטוּר מִן הַמַּעַשְׂרוֹת.  \nרְבִּי עֲקִיבָה מְחַיֵּב בַּחַלָּה וּבַמַּעַשְׂרוֹת.  \n\n<small>ט</small>\nבָּא לוֹ לְעִשָּׂרוֹן, \nנָתַן שַׁמְנוֹ וּלְבוֹנָתוֹ, \nיָצַק וּבָלַל, \nוְהֵנִיף וְהִגִּישׁ, \nקָמַץ וְהִקְטִיר. \nוְהַשְּׁאָר נֶאֱכָל לַכֹּהֲנִים. \n",
            "<small>י</small>\nמִשֶּׁקָּרַב הָעֹמֶר, \nיוֹצְאִין וּמוֹצְאִין שׁוּק יְרוּשָׁלַיִם \nשֶׁהוּא מָלֵא קֶמַח קָלִי, \nשֶׁלֹּא כִרְצוֹן חֲכָמִים.  \nדִּבְרֵי רְבִּי מֵאִיר.  \nרְבִּי יְהוּדָה אוֹמֵר: \nכִּרְצוֹן חֲכָמִים הָיוּ עוֹשִׂין.  \nמִשֶּׁקָּרַב הָעֹמֶר, הֻתַּר הֶחָדָשׁ מִיָּד.  \nוְהָרְחוֹקִין מֻתָּרִין מֵחֲצוֹת הַיּוֹם וּלְהַלָּן.  \nמִשֶּׁחָרַב בֵּית הַמִּקְדָּשׁ, \nהִתְקִין רַבָּן יוֹחָנָן בֶּן זַכַּי, \nשֶׁיְּהֵא יוֹם הֶנֶף כֻּלּוֹ אָסוּר.  \nאָמַר רְבִּי יְהוּדָה: \nוַהֲלֹא מִן הַתּוֹרָה הוּא אָסוּר, \nשֶׁנֶּאֱמַר: (ויקרא כג,יד) \n\"עַד עֶצֶם הַיּוֹם הַזֶּה\"? \nמִפְּנֵי מָה הָרְחוֹקִין מֻתָּרִין \nמֵחֲצוֹת הַיּוֹם וּלְהַלָּן? \nמִפְּנֵי שֶׁהֵן יוֹדְעִין, \nשֶׁאֵין בֵּית דִּין מִתְעַצְּלִין בּוֹ. \n",
            "<small>יא</small>\nהָעֹמֶר הָיָה מַתִּיר בַּמְּדִינָה, \nוּשְׁתֵּי הַלֶּחֶם בַּמִּקְדָּשׁ.  \nאֵין מְבִיאִין מְנָחוֹת וּבִכּוּרִין, \nוּמִנְחַת בְּהֵמָה קֹדֶם לָעֹמֶר, \nוְאִם הֵבִיא פָסוּל.  \nקֹדֶם לִשְׁתֵּי הַלֶּחֶם לֹא יָבִיא, \nוְאִם הֵבִיא, כָּשֵׁר. \n",
            "<small>יב</small>\nהַחִטִּין, וְהַשְּׂעוֹרִין, \nוְהַכֻּסְּמִין, וְשִׁבֹּלֶת שׁוּעָל, וְהַשִּׁיפוֹן, \nהֲרֵי אֵלּוּ חַיָּבִין בַּחַלָּה, \nוּמִצְטָרְפִין זֶה עִם זֶה, \nוַאֲסוּרִין בֶּחָדָשׁ מִלִּפְנֵי הַפֶּסַח, \nוּמִלִּקְצוֹר מִלִּפְנֵי הָעֹמֶר.  \nאִם הִשְׁרִישׁוּ קֹדֶם לָעֹמֶר, \nהָעֹמֶר מַתִּירָן, \nוְאִם לָאו, \nאֲסוּרִין עַד שֶׁיָּבוֹא הָעֹמֶר הַבָּא. \n",
            "<small>יג</small>\nקוֹצְרִין בְּבֵית הַשְּׁלָחִין שֶׁבָּעֲמָקִין, \nאֲבָל לֹא גוֹדְשִׁין.  \nאַנְשֵׁי יְרִיחוֹ קוֹצְרִין כִּרְצוֹן חֲכָמִים, \nוְגוֹדְשִׁין שֶׁלֹּא כִרְצוֹן חֲכָמִים, \nוְלֹא מֵחוּ בְיָדָן חֲכָמִים.  \nוְקוֹצֵר לַשַּׁחַת, וּמַאֲכִיל לַבְּהֵמָה.  \nאָמַר רְבִּי יְהוּדָה: \nאֶמָּתַי? \nבִּזְמַן שֶׁהִתְחִיל, \nעַד שֶׁלֹּא הֵבִיאָה שָׁלִישׁ. &lt;הֵבִיא הַשָּׁלִישׁ&gt; \nרְבִּי שִׁמְעוֹן אוֹמֵר: \nאַף יִקְצֹר וְיַאֲכִיל אַף מִשֶּׁהֵבִיאָה שָׁלִישׁ. \n",
            "<small>יד</small>\nקוֹצְרִין מִפְּנֵי נְטִיעוֹת, \nמִפְּנֵי בֵית הָאֵבֶל, \nמִפְּנֵי בִטּוּל בֵּית הַמִּדְרָשׁ.  \nלֹא יַעֲשֶׂה אוֹתָן כְּרֵיכוֹת, \nאֲבָל מַנִּיחָן צְבָתִין.  \nמִצְוַת הָעֹמֶר לָבֹא מִן הַקָּמָה. \nלֹא מָצָא, יָבִיא מִן הָעֳמָרִין.  \nמִצְוָתוֹ לָבֹא מִן הַלַּח; \nלֹא מָצָא, יָבִיא מִן הַיָּבֵשׁ.  \nמִצְוָתוֹ לִקְצוֹר בַּלַּיְלָה. \nנִקְצַר בַּיּוֹם, כָּשֵׁר.  \nוְדוֹחֶה אֶת הַשַּׁבָּת. \n\n\n\n"
        ],
        [
            "<small>א</small>\nשְׁתֵּי הַלֶּחֶם \nנִלּוֹשׁוֹת אַחַת אַחַת, \nוְנֶאֱפוֹת אַחַת אַחַת.  \nלֶחֶם הַפָּנִים \nנִלּוֹשׁ אֶחָד אֶחָד, \nוְנֶאֱפֶה שְׁנַיִם שְׁנַיִם. &lt;שְׁתַיִם שְׁתַיִם&gt; \nוּבִטְפָס הָיָה עוֹשֶׂה אוֹתָן.  \nכְּשֶׁהוּא רָדָן, \nנוֹתְנָן לִטְפָס, \nכְּדֵי שֶׁלֹּא יִתְקַלְקֵלוּ. \n",
            "<small>ב</small>\nאֶחָד שְׁתֵּי הַלֶּחֶם, אֶחָד לֶחֶם הַפָּנִים, \nלִישָׁתָן וַעֲרִיכָתָן בַּחוּץ, \nוַאֲפִיָּתָן בִּפְנִים. \nרְבִּי יְהוּדָה אוֹמֵר: \nכָּל מַעֲשֵׂיהֶם בִּפְנִים.  \nרְבִּי שִׁמְעוֹן אוֹמֵר: \nלְעוֹלָם הֱוֵי רָגִיל לוֹמַר: \nשְׁתֵּי הַלֶּחֶם וְלֶחֶם הַפָּנִים \nכְּשֵׁרוֹת בָּעֲזָרָה, וּכְשֵׁרוֹת בְּבֵית פָּגֵי. \n",
            "<small>ג</small>\nחֲבִתֵּי כֹהֵן גָּדוֹל, \nלִישָׁתָן וַאֲפִיָּתָן בִּפְנִים, \nוְדוֹחוֹת אֶת הַשַּׁבָּת.  \nטְחָנָן וְהִרְקִידָן, &lt;טחונן והירקידן&gt;\nאֵינָן דּוֹחוֹת אֶת הַשַּׁבָּת. &lt;דוחים&gt; \nכְּלָל אָמַר רְבִּי עֲקִיבָה: \nכָּל מְלָאכָה שֶׁאפְשָׁר לָהּ לֵעָשׁוֹת מֵעֶרֶב שַׁבָּת, \nאֵינָה דּוֹחָה אֶת הַשַּׁבָּת, \nוְשֶׁאֵי אֶפְשָׁר לָהּ לֵעָשׁוֹת מֵעֶרֶב שַׁבָּת, \nדּוֹחָה אֶת הַשַּׁבָּת. \n",
            "<small>ד</small>\nכָּל הַמְּנָחוֹת, \nיֵשׁ בָּהֶן מַעֲשֵׂה כֶלִי בִפְנִים, \nוְאֵין בָּהֶן מַעֲשֵׂה כֶלִי בַחוּץ.  \nכֵּיצַד? \nשְׁתֵּי הַלֶּחֶם, \nאָרְכָּן שִׁבְעָה, וְרָחְבָּן אַרְבָּעָה, \nוְקַרְנוֹתֵיהֶן אַרְבַּע אֶצְבָּעוֹת.  \nלֶחֶם הַפָּנִים, \nאָרְכּוֹ עֲשָׂרָה וְרָחְבּוֹ חֲמִשָּׁה, \nוְקַרְנוֹתָיו שֶׁבַע אֶצְבָּעוֹת.  \nרְבִּי יְהוּדָה אוֹמֵר: \nשֶׁלֹּא תִטְעֶה, זד\"ד יה\"ז.  \nבֶּן זוֹמָא אוֹמֵר: (שמות כה,ל)\n\"וְנָתַתָּ עַל הַשֻּׁלְחָן לֶחֶם פָּנִים לְפָנַי תָּמִיד\", \nשֶׁיְּהוּא לוֹ פִּנִּים. \n",
            "<small>ה</small>\nהַשֻּׁלְחָן, \nאָרְכּוֹ עֲשָׂרָה וְרָחְבּוֹ חֲמִשָּׁה, \nלֶחֶם הַפָּנִים, \nאָרְכּוֹ עֲשָׂרָה וְרָחְבּוֹ חֲמִשָּׁה. \nנוֹתֵן אָרְכּוֹ כְנֶגֶד רָחְבּוֹ שֶׁלַּשֻּׁלְחָן, \nוְכוֹפֵל טִפְחַיִם וּמַחְצָה מִכָּאן, \nוְטִפְחַיִם וּמַחְצָה מִכָּן, \nנִמְצָא אָרְכּוֹ מְמַלֵּא רָחְבּוֹ שֶׁלַּשֻּׁלְחָן.  \nדִּבְרֵי רְבִּי יְהוּדָה. &lt;יודה&gt; \n\n<small>ו</small>\nרְבִּי מֵאִיר אוֹמֵר: \nהַשֻּׁלְחָן, \nאָרְכּוֹ שְׁנֵים עָשָׂר וְרָחְבּוֹ שִׁשָּׁה, \nלֶחֶם הַפָּנִים, \nאָרְכּוֹ עֲשָׂרָה וְרָחְבּוֹ חֲמִשָּׁה. \nנוֹתֵן אָרְכּוֹ כְנֶגֶד רָחְבּוֹ שֶׁלַּשֻּׁלְחָן, \nוְכוֹפֵל טִפְחַיִם מִכָּאן וְטִפְחַיִם מִכָּאן, \nרֶוַח בָּאֶמְצַע, \nכְּדֵי שֶׁתְּהֵא הָרוּחַ מְנַשֶּׁבֶת בּוֹ.  \nאַבָּא שָׁאוּל אוֹמֵר: \nשָׁם הָיוּ נוֹתְנִין \nשְׁנֵי בָזִכֵּי לְבוֹנָה שֶׁלְּלֶחֶם הַפָּנִים.  \nאָמְרוּ לוֹ: \nוַהֲלֹא כְבָר נֶאֱמַר: (ויקרא כד,ז) \n\"וְנָתַתָּ עַל הַמַּעֲרֶכֶת לְבנָה זַכָּה\"?  \nאָמַר לָהֶם: \nוַהֲלֹא נֶאֱמַר: (במדבר ב,כ) \n\"וְעָלָיו מַטֵּה מְנַשֶּׁה\"? \n",
            "<small>ז</small>\nאַרְבָּעָה סְנִיפִים שֶׁלַּזָּהָב הָיוּ שָׁם, \nמֻפְצָלִין מֵרָאשֵׁיהֶן, \nשֶׁהָיוּ סוֹמְכִין בָּהֶן, \nשְׁנַיִם לְסֵדֶר זֶה וּשְׁנַיִם לְסֵדֶר זֶה.  \nוְעֶשְׂרִים וּשְׁמוֹנָה קָנִים, \nכַּחֲצִי קָנֶה חָלוּל, &lt;וַחֲצִי&gt;\nאַרְבָּעָה עָשָׂר לְסֵדֶר זֶה, \nוְאַרְבָּעָה עָשָׂר לְסֵדֶר זֶה.  \nלֹא סִדּוּר קָנִים וְלֹא נְטִילָתָן דּוֹחִים אֶת הַשַּׁבָּת, \nאֶלָּא נִכְנָס מֵעֶרֶב שַׁבָּת, \nוְשׁוֹמְטָן, וְנוֹתְנָן לְאָרְכּוֹ שֶׁלַּשֻּׁלְחָן.  \nכָּל הַכֵּלִים שֶׁהָיוּ בַמִּקְדָּשׁ, \nאָרְכָּן לְאָרְכּוֹ שֶׁלַּבַּיִת. \n",
            "<small>ח</small>\nשְׁנֵי שֻׁלְחָנוֹת הָיוּ בָאוּלָם מִבִּפְנִים, \nעַל פֶּתַח הַבַּיִת, \nאֶחָד שֶׁלַּשַּׁיִשׁ וְאֶחָד שֶׁלַּזָּהָב.  \nעַל שֶׁלַּשַּׁיִשׁ נוֹתְנִין לֶחֶם הַפָּנִים בִּכְנֵיסָתוֹ, \nוְעַל שֶׁלַּזָּהָב בִּיצִיאָתוֹ, \nשֶׁמַּעֲלִין בַּקֹּדֶשׁ וְלֹא מוֹרִידִין.  \nוְאֶחָד שֶׁלַּזָּהָב מִבִּפְנִים, \nשֶׁעָלָיו לֶחֶם הַפָּנִים תָּמִיד.  \n\n<small>ט</small>\nאַרְבָּעָה כֹהֲנִים נִכְנָסִין, \nשְׁנַיִם בְּיָדָן שְׁנֵי סְדָרִין, \nוּשְׁנַיִם בְּיָדָן שְׁנֵי בַזִּכִּין.  \nוְאַרְבָּעָה מְקַדְּמִין לִפְנֵיהֶם, \nשְׁנַיִם לִטּוֹל שְׁנֵי סְדָרִים, \nוּשְׁנַיִם לִטּוֹל שְׁנֵי בַזִּכִּין.  \nהַמַּכְנִיסִין עוֹמְדִים בַּצָּפוֹן, \nוּפְנֵיהֶם לַדָּרוֹם.  \nהַמּוֹצִיאִין עוֹמְדִים בַּדָּרוֹם, \nוּפְנֵיהֶן בַּצָּפוֹן.  \nאֵלּוּ מוֹשְׁכִין, וְאֵלּוּ מַנִּיחִין, \nוְטִפְחוֹ שֶׁלַּזֶּה לְתוֹךְ טִפְחוֹ שֶׁלַּזֶּה, \nשֶׁנֶּאֱמַר: (שמות כה,ל) \n\"לְפָנַי תָּמִיד\".  \nרְבִּי יוֹסֵה אוֹמֵר: \nאֲפִלּוּ אֵלּוּ נוֹטְלִין וְאֵלּוּ מַנִּיחִין, \nאַף זוֹ הָיְתָה תָמִיד.  \nיָצְאוּ וּנְתָנוּם עַל שֻׁלְחָן הַזָּהָב שֶׁהָיָה בָאוּלָם, \nהִקְטִירוּ הַבַּזִּכִּין, \nהַחַלּוֹת מִתְחַלְּקוֹת לַכֹּהֲנִים.  \n\n<small>י</small>\nחָל יוֹם הַכִּפּוּרִים לִהְיוֹת בַּשַּׁבָּת, \nהַחַלּוֹת מִתְחַלְּקוֹת לָעֶרֶב.  \nחָל לִהְיוֹת עֶרֶב שַׁבָּת, \nשָׂעִיר שֶׁלְּיוֹם הַכִּפּוּרִים נֶאֱכָל לָעֶרֶב.  \nהַבַּבְלִיִּין אוֹכְלִין אוֹתוֹ כְשֶׁהוּא חַי, \nמִפְּנֵי שֶׁדַּעְתָּן יָפָה. \n",
            "<small>יא</small>\nסִדֵּר אֶת הַלֶּחֶם בַּשַּׁבָּת, \nוְאֶת הַבַּזִּכִּין לְאַחַר שַׁבָּת, \nוְהִקְטִיר אֶת הַבַּזִּכִּין בַּשַּׁבָּת, \nפְּסוּלָה, \nוְאֵין חַיָּבִין עֲלֵיהֶן מִשֵּׁם פִּגּוּל וְנוֹתָר וְטָמֵא.  \n\n<small>יב</small>\nסִדֵּר אֶת הַלֶּחֶם וְאֶת הַבַּזִּכִּין בַּשַּׁבָּת, \nוְהִקְטִיר אֶת הַבַּזִּכִּין לְאַחַר הַשַּׁבָּת, \nפְּסוּלָה, \nוְאֵין חַיָּבִין עֲלֵיהֶן מִשֵּׁם פִּגּוּל וְנוֹתָר וְטָמֵא.  \n\n<small>יג</small>\nסִדֵּר אֶת הַלֶּחֶם וְאֶת הַבַּזִּכִּין בַּשַּׁבָּת, \nוְהִקְטִיר אֶת הַבַּזִּכִּין בַּשַּׁבָּת, \nכֵּיצַד יַעֲשֶׂה? \nיַנִּיחֶנָּה לַשַּׁבָּת, \nשֶׁאֲפִלּוּ הִיא עַל הַשֻּׁלְחָן יָמִים, \nאֵין בְּכָךְ כְּלוּם. \n",
            "<small>יד</small>\nשְׁתֵּי הַלֶּחֶם נֶאֱכָלוֹת, \nאֵין פָּחוּת מִשְּׁנַיִם וְלֹא יָתֵר עַל שְׁלֹשָׁה.  \nכֵּיצַד? \nנֶאֱפוֹת מֵעֶרֶב יוֹם טוֹב, &lt;וּמֵעֶרֶב&gt;\nוְנֶאֱכָלוֹת בְּיוֹם טוֹב, לִשְׁנַיִם. \nחָל יוֹם טוֹב לִהְיוֹת אַחַר שַׁבָּת, \nנֶאֱכָלוֹת לִשְׁלֹשָׁה.  \nלֶחֶם הַפָּנִים נֶאֱכָל \nאֵין פָּחוּת מִתִּשְׁעָה וְלֹא יָתֵר עַל אַחַד עָשָׂר. &lt;אֶחָד עָשָׂר&gt;\nכֵּיצַד? \nנֶאֱפֶה בְעֶרֶב שַׁבָּת וְנֶאֱכָל בַּשַּׁבָּת, \nלְתִשְׁעָה. \nחָל יוֹם טוֹב לִהְיוֹת עֶרֶב שַׁבָּת, \nנֶאֱכָל לַעֲשָׂרָה. \nשְׁנֵי יָמִים שֶׁלְּרֹאשׁ הַשָּׁנָה, \nנֶאֱכָל לְאַחַד עָשָׂר. &lt;לְאֶחָד עָשָׂר&gt; \nאֵינוּ דוֹחֶה לֹא אֶת הַשַּׁבָּת וְלֹא אֶת יוֹם טוֹב.  \nרַבָּן שִׁמְעוֹן בֶּן גַּמְלִיאֵל אוֹמֵר, \nמִשֵּׁם רְבִּי שִׁמְעוֹן בֶּן הַסֶּגֶן: \nדּוֹחֶה אֶת יוֹם טוֹב, \nוְאֵינוּ דוֹחֶה אֶת יוֹם צוֹם. \n\n\n\n"
        ],
        [
            "<small>א</small>\nהַמְּנָחוֹת וְהַנְּסָכִים שֶׁנִּטַּמּוּ, \nעַד שֶׁלֹּא קָדְשׁוּ בַכֶּלִי, יֵשׁ לָהֶן פִּדָּיוֹן; \nמִשֶּׁקָּדְשׁוּ בַכֶּלִי, אֵין לָהֶן פִּדָּיוֹן.  \nהָעוֹפוֹת וְהָעֵצִים, הַלְּבוֹנָה וּכְלֵי שָׁרֵת, \nאֵין לָהֶן פִּדָּיוֹן, \nשֶׁלֹּא נֶאֱמַר אֶלָּא בְהֵמָה. \n",
            "<small>ב</small>\nהָאוֹמֵר: \n\"הֲרֵי עָלַי בַּמַּחֲבַת\", וְהֵבִיא בַמַּרְחֶשֶׁת; \n\"בַּמַּרְחֶשֶׁת\", וְהֵבִיא בַמַּחֲבַת, \nמַה שֶּׁהֵבִיא, הֵבִיא, \nוִידֵי חוֹבָתוֹ לֹא יָצָא.  \n\"זוֹ לְהָבִיא בַמַּחֲבַת\", וְהֵבִיא בַמַּרְחֶשֶׁת; \n\"בַּמַּרְחֶשֶׁת\", וְהֵבִיא בַמַּחֲבַת, \nהֲרֵי זוֹ פְסוּלָה.  \n\n<small>ג</small>\n\"הֲרֵי עָלַי שְׁנֵי עֶשְׂרוֹנוֹת לְהָבִיא בְכֶלִי אֶחָד\", \nוְהֵבִיא בִשְׁנֵי כֵלִים; \n\"בִּשְׁנֵי כֵלִים\", וְהֵבִיא בְכֶלִי אֶחָד, \nמַה שֶּׁהֵבִיא הֵבִיא, \nוִידֵי חוֹבָתוֹ לֹא יָצָא.  \n\"אֵלּוּ לְהָבִיא בְכֶלִי אֶחָד\", \nוְהֵבִיא בִשְׁנֵי כֵלִים; \n\"בִּשְׁנֵי כֵלִים\", וְהֵבִיא בְכֶלִי אֶחָד, \nהֲרֵי אֵלּוּ פְסוּלִין.  \n\n<small>ד</small>\n\"הֲרֵי עָלַי שְׁנֵי עֶשְׂרוֹנִים לְהָבִיא בִשְׁנֵי כֵלִים\", \nוְהֵבִיא בְכֶלִי אֶחָד, \nאָמְרוּ לוֹ \"בִּשְׁנֵי כֵלִים\" נָדַרְתָּ; \nהִקְרִיבָן בִּשְׁנֵי כֵלִים, כְּשֵׁרִים; \nנְתָנָן בְּכֶלִי אֶחָד, \nכִּשְׁתֵּי מְנָחוֹת שֶׁנִּתְעָרָבוּ. \n\n<small>ה</small>\n\"הֲרֵי עָלַי שְׁנֵי עֶשְׂרוֹנִים לְהָבִיא בְכֶלִי אֶחָד\", \nוְהֵבִיא בִשְׁנֵי כֵלִים; \nאָמְרוּ לוֹ \"בְּכֶלִי אֶחָד\" נָדַרְתָּ; \nהִקְרִיבָן בְּכֶלִי אֶחָד, כְּשֵׁרִים; \nבִּשְׁנֵי כֵלִים, פְּסוּלִין.\n",
            "<small>ו</small>\n\"הֲרֵי עָלַי מִנְחָה מִן הַשְּׂעוֹרִין\", \nיָבִיא מִן הַחִטִּין.  \n\"קֶמַח\", יָבִיא סֹלֶת.  \n\"בְּלֹא שֶׁמֶן וּלְבוֹנָה\", &lt;שֶׁלֹּא&gt;\nיָבִיא שֶׁמֶן וּלְבוֹנָה.  \n\"חֲצִי עִשָּׂרוֹן\", &lt;חֲצִי עִשָּׂרוֹן שָׁלֵם&gt;\nיָבִיא עִשָּׂרוֹן שָׁלֵם.  \n\"עִשָּׂרוֹן וּמַחְצָה\", יָבִיא שְׁנַיִם.  \nרְבִּי שִׁמְעוֹן פּוֹטֵר, \nשֶׁלֹּא הִתְנַדַּב כְּדֶרֶךְ הַמִּתְנַדְּבִין. ",
            "וּמִתְנַדֵּב אָדָם מִנְחָה שֶׁלְּשִׁשִּׁים עִשָּׂרוֹן, \nוּמֵבִיא בְּכֶלִי אֶחָד.  \nאִם אָמַר \"הֲרֵי עָלַי שִׁשִּׁים וְאֶחָד\", \nמֵבִיא שִׁשִּׁים בְּכֶלִי אֶחָד, \nוְאֶחָד בְּכֶלִי אֶחָד, \nשֶׁכֵּן הַצִּבּוּר מֵבִיא בְיוֹם טוֹב הָרִאשׁוֹן שֶׁלֶּחָג \nשֶׁחָל לִהְיוֹת בַּשַּׁבָּת שִׁשִּׁים וְאֶחָד. \nדַּיּוֹ לַיָּחִיד שֶׁיְּהֵא פָחוּת מִן הַצִּבּוּר אֶחָד.  \n\n<small>ח</small>\nאָמַר רְבִּי שִׁמְעוֹן: \nוַהֲלֹא אֵלּוּ לַפָּרִים, וְאֵלּוּ לַכְּבָשִׂים, \nאֵין נִבְלָלִין זֶה עִם זֶה? \nאֶלָּא, עַד שִׁשִּׁים, יְכוּלִין לְהִבָּלֵל.  \nאָמְרוּ לוֹ: \nשִׁשִּׁים נִבְלָלִין, \nוְשִׁשִּׁים וְאֶחָד אֵינָן נִבְלָלִין? \nאָמַר לָהֶן: \nכָּל מִדּוֹת חֲכָמִים כֵּן: \nבְּאַרְבָּעִים סְאָה, \nהוּא טוֹבֵל, \nאַרְבָּעִים סְאָה חָסֵר קַרְטוֹב, \nאֵינוּ יָכוֹל לִטְבֹּל בָּהֶן.  \nשֶׁאֵינָן מִתְנַדְּבִין לֹג, שְׁנַיִם וַחֲמִשָּׁה.  \nאֲבָל מִתְנַדְּבִין שְׁלֹשָׁה וְאַרְבָּעָה, \nוְשִׁשָּׁה, וּמִשִּׁשָּׁה וּלְמַעְלָן. \n",
            "<small>ט</small>\nמִתְנַדְּבִים יַיִן, \nוְאֵין מִתְנַדְּבִים שֶׁמֶן.  \nדִּבְרֵי רְבִּי עֲקִיבָה.  \nרְבִּי טַרְפוֹן אוֹמֵר: \nמִתְנַדְּבִין שֶׁמֶן.  \nאָמַר רְבִּי טַרְפוֹן: \nמַה מָּצִינוּ בַיַּיִן, \nשֶׁהוּא בָא חוֹבָה וּבָא נְדָבָה, \nאַף הַשֶּׁמֶן, \nשֶׁהוּא בָא חוֹבָה, יָבֹא נְדָבָה.  \nאָמַר לוֹ רְבִּי עֲקִיבָה: \nלֹא, אִם אָמַרְתָּ בַיַּיִן, \nשֶׁכֵּן הוּא קָרֵב חוֹבָתוֹ בִפְנֵי עַצְמוֹ, \nתֹּאמַר בַּשֶּׁמֶן, שֶׁאֵינוּ קָרֵב חוֹבָתוֹ בִפְנֵי עַצְמוֹ? \nשֶׁאֵין שְׁנַיִם מִתְנַדְּבִין עִשָּׂרוֹן אֶחָד, \nאֲבָל מִתְנַדְּבִין עוֹלָה וּשְׁלָמִים,  \nוּבָעוֹף, אֲפִלּוּ פְּרִידָה אַחַת. \n\n\n\n"
        ],
        [
            "<small>א</small>\n\"הֲרֵי עָלַי עִשָּׂרוֹן\", יָבִיא אֶחָד; \n\"עֶשְׂרוֹנוֹת\", יָבִיא שְׁנַיִם.  \n\"פֵּרַשְׁתִּי, וְאֵינִי יוֹדֵעַ מַה פֵּרַשְׁתִּי\", \nיָבִיא שִׁשִּׁים עִשָּׂרוֹן.  \n\"הֲרֵי עָלַי מִנְחָה\", יָבִיא אֵי זֶה שֶׁיִּרְצֶה.  \nרְבִּי יְהוּדָה אוֹמֵר: \nיָבִיא מִנְחַת סֹלֶת, \nשֶׁהִיא מְיֻחֶדֶת שֶׁבַּמְּנָחוֹת. \n",
            "<small>ב</small>\n\"מִנְחָה\", \"מִן הַמִּנְחָה\", יָבִיא אַחַת.  \n\"מְנָחוֹת\", \"מִן הַמְּנָחוֹת\", יָבִיא שְׁתַּיִם.  \n\"פֵּרַשְׁתִּי, וְאֵינִי יוֹדֵעַ מַה פֵּרַשְׁתִּי\", \nיָבִיא חֲמֶשְׁתָּן.  \n\"פֵּרַשְׁתִּי מְנָחוֹת שֶׁלָּעֶשְׂרוֹנוֹת, \nוְאֵינִי יוֹדֵעַ מַה פֵּרַשְׁתִּי\", \nיָבִיא מִנְחָה שֶׁלְּשִׁשִּׁים עִשָּׂרוֹן.  \nרְבִּי יְהוּדָה אוֹמֵר: \nיָבִיא מְנָחוֹת שֶׁלָּעֶשְׂרוֹנוֹת, \nמֵאֶחָד וְעַד שִׁשִּׁים. \n",
            "<small>ג</small>\n\"הֲרֵי עָלַי עֵצִים\", לֹא יִפְחֹת מִשְּׁנֵי גִזֵרִין.  \n\"לְבוֹנָה\", לֹא יִפְחֹת מִקֹּמֶץ.  \nחֲמִשָּׁה קֳמָצִים הֵן: \nהָאוֹמֵר: \n\"הֲרֵי עָלַי לְבוֹנָה\", לֹא יִפְחֹת מִקֹּמֶץ.  \nהַמִּתְנַדֵּב מִנְחָה, יָבִיא עִמָּהּ קֹמֶץ לְבוֹנָה.  \nהַמַּעֲלֶה אֶת הַקֹּמֶץ בַּחוּץ, חַיָּב.  \nוּשְׁנֵי בַזִּכִּים טְעוּנִים שְׁנֵי קֳמָצִין. \n",
            "<small>ד</small>\n\"הֲרֵי עָלַי זָהָב\", \nלֹא יִפְחֹת מִדִּינַר זָהָב.  \n\"וְכֶסֶף\", לֹא יִפְחֹת מִדִּינַר כֶּסֶף.  \n\"וּנְחשֶׁת\", לֹא יִפְחֹת מִמָּעָה כֶּסֶף.  \n\"פֵּרַשְׁתִּי, וְאֵינִי יוֹדֵעַ מַה פֵּרַשְׁתִּי\", \nיְהֵא מֵבִיא עַד שֶׁיֹּאמַר: \n\"לֹא לְכָךְ נִתְכַּוַּנְתִּי. \"\n",
            "<small>ה</small>\n\"הֲרֵי עָלַי יַיִן\", \nלֹא יִפְחֹת מִשְּׁלֹשֶׁת לָגִּין.  \n\"שֶׁמֶן\", \nלֹא יִפְחֹת מִלֹּג.  \nרְבִּי אוֹמֵר: \nמִשְּׁלֹשֶׁת לָגִּין.  \n\"פֵּרַשְׁתִּי, וְאֵינִי יוֹדֵעַ מַה פֵּרַשְׁתִּי\", \nיָבִיא כִמְרֻבֶּה. \n",
            "<small>ו</small>\n\"הֲרֵי עָלַי עוֹלָה\", יָבִיא כֶבֶשׁ.  \nרְבִּי אֶלְעָזָר בֶּן עֲזַרְיָה אוֹמֵר: \nתּוֹר, [אוֹ] בֶן יוֹנָה.  \n\"פֵּרַשְׁתִּי בֶן בָּקָר, \nוְאֵינִי יוֹדֵעַ מַה פֵּרַשְׁתִּי\", \nיָבִיא פַר וְעֵגֶל.  \n\"מִן הַבְּהֵמָה, \nוְאֵינִי יוֹדֵעַ מַה פֵּרַשְׁתִּי\", \nיָבִיא פַר וְעֵגֶל, אַיִל וּגְדִי וְטָלֶה.  \n\"פֵּרַשְׁתִּי, וְאֵינִי יוֹדֵעַ מַה פֵּרַשְׁתִּי\", \nמוֹסִיף עֲלֵיהֶן תּוֹר וּבֶן יוֹנָה. \n",
            "<small>ז</small>\n\"הֲרֵי עָלַי תּוֹדָה אוֹ שְׁלָמִים\", \nיָבִיא כֶבֶשׁ.  \n\"פֵּרַשְׁתִּי בֶן בָּקָר, \nוְאֵינִי יוֹדֵעַ מַה פֵּרַשְׁתִּי\", \nיָבִיא פַר וּפָרָה, עֵגֶל וְעֶגְלָה. &lt;וַעֲגָלָה&gt; \n\"מִן הַבְּהֵמָה, \nוְאֵינִי יוֹדֵעַ מַה פֵּרַשְׁתִּי\", \nיָבִיא פַר וּפָרָה, עֵגֶל וְעֶגְלָה, &lt;וַעֲגָלָה&gt; \nאַיִל וְרָחֵל, גְּדִי וּגְדִיָּה, \nשָׂעִיר וּשְׂעִירָה, טָלֶה וְטָלָה. \n",
            "<small>ח</small>\n\"הֲרֵי עָלַי שׁוֹר\", \nיָבִיא הוּא וּנְסָכָיו בְּמָנֶה. &lt;מָנֶא בכל מקום&gt; \n\"עֵגֶל\", יָבִיא הוּא וּנְסָכָיו בְּחָמֵשׁ.  \n\"אַיִל\", יָבִיא הוּא וּנְסָכָיו בִּשְׁתַּיִם.  \n\"כֶּבֶשׁ\", יָבִיא הוּא בְסֶלַע.  \n\"שׁוֹר בְּמָנֶה\", יָבִיא בְמָנֶה חוּץ מִנְּסָכָיו.  \n\"עֵגֶל בְּחָמֵשׁ\", יָבִיא בְחָמֵשׁ חוּץ מִנְּסָכָיו.  \n\"אַיִל בִּשְׁתַּיִם\", יָבִיא בִשְׁתַּיִם חוּץ מִנְּסָכָיו.  \n\"כֶּבֶשׁ בְּסֶלַע\", יָבִיא בְסֶלַע חוּץ מִנְּסָכָיו.  \n\"שׁוֹר בְּמָנֶה\", וְהֵבִיא שְׁנַיִם בְּמָנֶה, \nלֹא יָצָא. \nאֲפִלּוּ זֶה בְמָנֶה חָסֵר דִּינָר, \nזֶה בְמָנֶה חָסֵר דִּינָר.  \n\"שָׁחוֹר\", וְהֵבִיא לָבָן; \n\"לָבָן\", וְהֵבִיא שָׁחוֹר; \n\"גָּדוֹל\", וְהֵבִיא קָטָן, \nלֹא יָצָא.  \n\"קָטָן\", וְהֵבִיא גָּדוֹל, \nיָצָא.  \nרְבִּי אוֹמֵר: \nלֹא יָצָא. \n",
            "<small>ט</small>\n\"שׁוֹר זֶה עוֹלָה\", וְנִסְתָּאַב, \nאִם רָצָה, יָבִיא בְדָמָיו שְׁנַיִם.  \n\"שְׁנֵי שְׁוָרִים אֵלּוּ עוֹלָה\", וְנִסְתָּאָבוּ, \nאִם רָצָה, יָבִיא בִדְמֵיהֶם אֶחָד.  \nרְבִּי אוֹסֵר.  \n\"אַיִל זֶה עוֹלָה\", וְנִסְתָּאַב, \nאִם רָצָה, יָבִיא בְדָמָיו כֶּבֶשׁ.  \n\"כֶּבֶשׁ זֶה עוֹלָה\", וְנִסְתָּאַב, \nאִם רָצָה, יָבִיא בְדָמָיו אַיִל.  \nרְבִּי אוֹסֵר.  \nהָאוֹמֵר: \n\"אֶחָד מִכִּיסַי הֶקְדֵּשׁ, \nוְאֶחָד מִשְּׁוָרַי הֶקְדֵּשׁ\", \nהָיוּ לוֹ שְׁנַיִם, הַקָּטָן שֶׁבָּהֶן הֶקְדֵּשׁ; \nשְׁלֹשָׁה, הַבֵּינוֹנִי שֶׁבָּהֶן הֶקְדֵּשׁ.  \nפֵּרַשְׁתִּי, \nוְאֵינִי יוֹדֵעַ מַה פֵּרַשְׁתִּי, \nאוֹ שֶׁאָמַר לִי אַבָּה, \nהַגָּדוֹל שֶׁבָּהֶן הֶקְדֵּשׁ. \n",
            "<small>י</small>\n\"הֲרֵי עָלַי עוֹלָה\", \nיַקְרִיבֶנָּה בַמִּקְדָּשׁ. \nוְאִם הִקְרִיבָהּ בְּבֵית נְחוּנְיוֹן, \nלֹא יָצָא.  \n\"לֹא שֶׁאַקְרִיבָהּ בְבֵית נְחוּנְיוֹן\", \nיַקְרִיבֶנָּה בַמִּקְדָּשׁ; \nוְאִם הִקְרִיבָהּ בְּבֵית נְחוּנְיוֹן, \nיָצָא.  \nרְבִּי שִׁמְעוֹן אוֹמֵר: \nאֵין זֶה עוֹלָה.  \n\"הֲרֵינִי נָזִיר\", \nיְגַלַּח בַּמִּקְדָּשׁ. \nאִם גִּלַּח בְּבֵית נְחוּנְיוֹן, \nלֹא יָצָא.  \n\"שֶׁאֲגַלַּח בְּבֵית נְחוּנְיוֹן\", \nיְגַלַּח בַּמִּקְדָּשׁ. \nוְאִם גִּלַּח בְּבֵית נְחוּנְיוֹן, \nיָצָא.  \nרְבִּי שִׁמְעוֹן אוֹמֵר: \nאֵין זֶה נָזִיר.  \nהַכֹּהֲנִים שֶׁשִּׁמְּשׁוּ בְבֵית נְחוּנְיוֹן, \nלֹא יְשַׁמְּשׁוּ בַמִּקְדָּשׁ בִּירוּשָׁלַיִם.  \nוְאֵין צֹרֶךְ לוֹמַר לְדָבָר אַחֵר, \nשֶׁנֶּאֱמַר: (מלכים ב כג,ט) \n\"אַךְ לֹא יַעֲלוּ כֹהֲנֵי הַבָּמוֹת אֶל מִזְבַּח יי בִּירוּשָׁלָ ִם, \nכִּי אִם אָכְלוּ מַצּוֹת בְּתוֹךְ אֲחֵיהֶם\", \nהֲרֵי הֵם כְּבַעֲלֵי מוּמִים: \nחוֹלְקִים וְאוֹכְלִים, \nאֲבָל לֹא מַקְרִיבִים. \n",
            "נֶאֱמַר בְּעוֹלַת הַבְּהֵמָה: (ויקרא א,ט) \n\"אִשֵּׁה רֵיחַ נִיחוֹחַ\", \nבַמִּנְחָה: (ויקרא ב,ב) \n\"אִשֵּׁה רֵיחַ נִיחֹחַ\", \nלְלַמֵּד שֶׁאֶחָד מַרְבֶּה וְאֶחָד מְמָעֵט, \nוּבִלְבַד שֶׁיְּכַוֵּן אָדָם אֶת דַּעְתּוֹ לַשָּׁמַיִם.  \n\nחסל "
        ]
    ],
    "sectionNames": [
        "Chapter",
        "Mishnah"
    ]
}