{
    "language": "he",
    "title": "Mishnah Temurah",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה תמורה",
    "categories": [
        "Mishnah",
        "Seder Kodashim"
    ],
    "text": [
        [
            "<small>א</small>\nהַכֹּל מְמִירִים, \nאֶחָד אֲנָשִׁים, וְאֶחָד נָשִׁים.  \nלֹא שֶׁאָדָם רַשַּׁי לְהָמִיר, \nאֶלָּא, אִם הֵמִיר, מוּמָר, \nוְסוֹפֵג אֶת הָאַרְבָּעִים.  \nהַכֹּהֲנִים מְמִירִים אֶת שֶׁלָּהֶן, \nוְיִשְׂרָאֵל מְמִירִים אֶת שֶׁלָּהֶן.  \nאֵין הַכֹּהֲנִים מְמִירִים לֹא בַחַטָּאת, \nוְלֹא בָאָשָׁם, וְלֹא בִבְכוֹר.  \nאָמַר רְבִּי יוֹחָנָן בֶּן נוּרִי: \nוְכִי מִפְּנֵי מָה אֵין מְמִירִים בִּבְכוֹר? \nאָמַר לוֹ רְבִּי עֲקִיבָה: \nחַטָּאת וְאָשָׁם מַתָּנָה לַכֹּהֵן, \nוְהַבְּכוֹר מַתָּנָה לַכֹּהֵן, \nמַה חַטָּאת וְאָשָׁם, אֵין מְמִירִין בָּהֶן, \nאַף הַבְּכוֹר, לֹא יְמִירוּ בוֹ.  \n\n<small>ב</small>\nאָמַר לוֹ רְבִּי יוֹחָנָן בֶּן נוּרִי: \nמָה לוֹ אֵינוּ מֵמִיר בַּחַטָּאת וּבָאָשָׁם, \nשֶׁאֵין זָכִין בָּהֶן בְּחַיֵּיהֶן, \nתֹּאמַר בִּבְכוֹר שֶׁזָּכִין בּוֹ בְחַיָּיו? \nאָמַר לוֹ רְבִּי עֲקִיבָה: \nוַהֲלֹא כְבָר נֶאֱמַר: (ויקרא כז,י) \n\"וְהָיָה הוּא וּתְמוּרָתוֹ יִהְיֶה קּדֶשׁ\", \nאֵיכָן קְדֻשָּׁה חָלָה עָלָיו? \nבְּבֵית הַבְּעָלִים! \nאַף תְּמוּרָה, בְּבֵית הַבְּעָלִים. \n",
            "<small>ג</small>\nמְמִירִין מִן הַבָּקָר עַל הַצֹּאן, \nוּמִן הַצֹּאן עַל הַבָּקָר, \nמִן הַכְּבָשִׂים עַל הָעִזִּים, \nוּמִן הָעִזִּים עַל הַכְּבָשִׂים, \nמִן הַזְּכָרִים עַל הַנְּקֵבוֹת, \nוּמִן הַנְּקֵבוֹת עַל הַזְּכָרִים, \nמִן תְּמִימִים עַל בַּעֲלֵי מוּמִין, \nוּמִן בַּעֲלֵי מוּמִין עַל תְּמִימִים, \nשֶׁנֶּאֱמַר: (ויקרא כז,י) \n\"לֹא יַחֲלִיפֶנּוּ וְלֹא יָמִיר אֹתוֹ טוֹב בְּרָע\".  \nאֵי זֶה הוּא \"טוֹב בְּרָע\"? \nבַּעֲלֵי מוּמִין שֶׁקָּדַם הֶקְדֵּשָׁן אֶת מוּמָן.  \n\n<small>ד</small>\nמְמִירִין אֶחָד בִּשְׁנַיִם, וּשְׁנַיִם בְּאֶחָד; \nאֶחָד בְּמֵאָה, וּמֵאָה בְאֶחָד.  \nרְבִּי שִׁמְעוֹן אוֹמֵר: \nאֵין מְמִירִין אֶלָּא אֶחָד בְּאֶחָד, \nשֶׁנֶּאֱמַר: (ויקרא כז,י) \n\"וְהָיָה הוּא וּתְמוּרָתוֹ יִהְיֶה קּדֶשׁ\", \nמַה \"הוּא\" מְיֻחָד, \nאַף \"תְּמוּרָתוֹ\" מְיֻחֶדֶת. \n",
            "<small>ה</small>\nאֵין מְמִירִין אֵבָרִין בַּעֲבָרִין, \nוְלֹא עֲבָרִין בָּאֵבָרִין, \nוְלֹא אֵבָרִין וַעֲבָרִין בִּשְׁלֵמִין, \nוְלֹא שְׁלֵמִים בָּהֶם.  \nרְבִּי יוֹסֵה אוֹמֵר: \nמְמִירִין אֵבָרִין בִּשְׁלֵמִים, \nוְלֹא שְׁלֵמִים בָּהֶם.  \nאָמַר רְבִּי יוֹסֵה: \nוַהֲלֹא בַמֻּקְדָּשִׁין הוּא אוֹמֵר: \n\"רַגְלָהּ שֶׁלָּזוֹ עוֹלָה\", כֻּלָּהּ עוֹלָה, \nאַף כְּשֶׁיֹּאמַר: \n\"רַגְלָהּ שֶׁלָּזוֹ תַחַת זוֹ\", \nתְּהֵא כֻלָּהּ תְּמוּרָה תַחְתֶּיהָ. \n",
            "<small>ו</small>\nאֵין הַמְדֻמָּע מְדַמֵּעַ אֶלָּא לְפִי חֶשְׁבּוֹן.  \nאֵין הַמְחֻמָּץ מַחְמִיץ אֶלָּא לְפִי חֶשְׁבּוֹן.  \nאֵין מַיִם שְׁאוּבִין פּוֹסְלִין אֶת הַמִּקְוֶה, \nאֶלָּא לְפִי חֶשְׁבּוֹן. \n",
            "<small>ז</small>\nאֵין מֵי חַטָּאת נֶעֱשִׂים מֵי חַטָּאת, \nאֶלָּא עִם מַתַּן הָאֵפֶר.  \nאֵין בֵּית פְּרַס עוֹשֶׂה בֵית פְּרַס, \nוְלֹא תְרוּמָה אַחַר תְּרוּמָה, \nוְלֹא תְמוּרָה עוֹשָׂה תְמוּרָה, \n[וְלֹא הַוֶּלֶד עוֹשֶׂה תְמוּרָה.]  \nרְבִּי יְהוּדָה אוֹמֵר: \nהַוֶּלֶד עוֹשֶׂה תְמוּרָה.  \nאָמְרוּ לוֹ: \nהַקֹּדֶשׁ עוֹשֶׂה תְמוּרָה, \nלֹא הַוֶּלֶד וְלֹא תְמוּרָה עוֹשִׂין תְּמוּרָה. \n",
            "<small>ח</small>\nהָעוֹפוֹת וְהַמְּנָחוֹת אֵינָן עוֹשִׂין תְּמוּרָה, \nשֶׁלֹּא נֶאֱמַר אֶלָּא \"בְהֵמָה\".  \nהַצִּבּוּר וְהַשּׁוּתָפִין אֵינָן עוֹשִׂין תְּמוּרָה, \nשֶׁנֶּאֱמַר: (ויקרא כז,י) \n\"לֹא  יָמִיר אֹתוֹ\". \nהַיָּחִיד עוֹשֶׂה תְמוּרָה, \nוְלֹא הַצִּבּוּר וְלֹא הַשּׁוּתָפִין עוֹשִׂין תְּמוּרָה.  \n\n<small>ט</small>\nקָרְבְּנוֹת בֶּדֶק הַבַּיִת אֵינָן עוֹשִׂין תְּמוּרָה.  \nאָמַר רְבִּי שִׁמְעוֹן: \nוַהֲלֹא מַעֲשֵׂר בַּכְּלָל הָיָה, \nוְלָמָּה יָצָא? לְהַקִּישׁ אֵלָיו: \nמַה מַּעְשֵׂר קָרְבַּן יָחִיד, \nיָצְאוּ קָרְבְּנוֹת צִבּוּר; \nמַה מַּעְשֵׂר קָרְבַּן מִזְבֵּחַ, \nיָצְאוּ קָרְבְּנוֹת בֶּדֶק הַבַּיִת. \n\n\n\n"
        ],
        [
            "<small>א</small>\nיֵשׁ בְּקָרְבְּנוֹת הַיָּחִיד, \nמַה שֶּׁאֵין בְּקָרְבְּנוֹת הַצִּבּוּר, \nוְיֵשׁ בְּקָרְבְּנוֹת הַצִּבּוּר, \nמַה שֶּׁאֵין בְּקָרְבְּנוֹת הַיָּחִיד, \nשֶׁקָּרְבְּנוֹת הַיָּחִיד עוֹשִׂין תְּמוּרָה, \nוְקָרְבְּנוֹת הַצִּבּוּר אֵינָן עוֹשִׂין תְּמוּרָה. \nקָרְבְּנוֹת הַיָּחִיד נוֹהֲגִין בַּזְּכָרִים וּבַנְּקֵבוֹת, \nוְקָרְבְּנוֹת הַצִּבּוּר אֵינָן נוֹהֲגִין אֶלָּא בַזְּכָרִין. \nקָרְבְּנוֹת הַיָּחִיד, חַיָּבִין בְּאַחְרָיוּתָן, \nוּבְאַחְרָיוּת נִסְכֵּיהֶן, \nוְקָרְבְּנוֹת הַצִּבּוּר אֵינָן חַיָּבִין לֹא בְאַחְרָיוּתָן, \nוְלֹא בְאַחְרָיוּת נִסְכֵּיהֶן, \nאֲבָל חַיָּבִין בְּאַחְרָיוּת נִסְכֵּיהֶן מִשֶּׁקָּרַב הַזֶּבַח.  \n\n<small>ב</small>\nיֵשׁ בְּקָרְבְּנוֹת הַצִּבּוּר, \n[מַה שֶּׁאֵין בְּקָרְבְּנוֹת הַיָּחִיד,] \nשֶׁקָּרְבְּנוֹת הַצִּבּוּר \nדּוֹחִין אֶת הַשַּׁבָּת וְאֶת הַטֻּמְאָה, \nוְקָרְבְּנוֹת הַיָּחִיד \nאֵינָן דּוֹחִין לֹא אֶת הַשַּׁבָּת וְלֹא אֶת הַטֻּמְאָה.  \nאָמַר רְבִּי מֵאִיר: \nוַהֲלֹא חֲבִתֵּי כֹהֵן גָּדוֹל, \nוּפַר יוֹם הַכִּפּוּרִים, \nקָרְבַּן יָחִיד, \nוְדוֹחִין אֶת הַשַּׁבָּת וְאֶת הַטֻּמְאָה? \nאֶלָּא שֶׁזְּמַנָּן קָבוּעַ. \n",
            "<small>ג</small>\nחַטֹּאת הַיָּחִיד שֶׁכִּפְּרוּ הַבְּעָלִים, מֵתוֹת, \nוְשֶׁלַּצִּבּוּר, אֵינָן מֵתוֹת.  \nרְבִּי יְהוּדָה אוֹמֵר: \nיָמוּת.  \nאָמַר רְבִּי שִׁמְעוֹן: \nמַה מָּצִינוּ בִוְלַד חַטָּאת, \nוּתְמוּרַת חַטָּאת, \nוְחַטָּאת שֶׁמֵּתוּ בְעָלֶיהָ, \nבְּיָחִיד דְּבָרִים אֲמוּרִים, אֲבָל לֹא בַצִּבּוּר; \nאַף כְּשֶׁכִּפְּרוּ הַבְּעָלִים וְשֶׁעִבְּרָה שְׁנָתָן, \nבְּיָחִיד דְּבָרִין אֲמוּרִין, אֲבָל לֹא בַצִּבּוּר. \n",
            "<small>ד</small>\nחֹמֶר בַּקָּדָשִׁין מִבַּתְּמוּרָה, \nוּבַתְּמוּרָה מִבַּקֳּדָשִׁים, \nשֶׁהַקָּדָשִׁים עוֹשִׂין תְּמוּרָה, \nוְאֵין תְּמוּרָה עוֹשָׂה תְמוּרָה. \n[הַצִּבּוּר] וְהַשֻּׁתָּפִין מַקְדִּישִׁין, \nאֲבָל לֹא מְמִירִים. \nוּמַקְדִּישִׁין אֵבָרִין וַעֲבָרִין, \nאֲבָל לֹא מְמִירִין.  \n\n<small>ה</small>\nחֹמֶר בַּתְּמוּרָה, \nשֶׁהַקְּדֻשָּׁה חָלָה עָלֶיהָ בַּעֲלַת מוּם קָבוּעַ, \nוְאֵינָה יוֹצָא לַחֻלִּים לְהִגָּזֵז וְלֵעָבֵד.  \nרְבִּי יוֹסֵה בִרְבִּי יְהוּדָה אוֹמֵר: \nעָשָׂה שׁוֹגֵג כַּמֵּזִיד בַּתְּמוּרָה, \nלֹא עָשָׂה שׁוֹגֵג [כַּמֵּזִיד] בַּמֻּקְדָּשִׁין.  \nרְבִּי אֱלִיעֶזֶר אוֹמֵר: \nהַכִּלְאַיִם, וְהַטְּרֵפָה, וְיוֹצֵא דֹפֶן, \nוְטָמְטוֹם וְאַנְדְּרוֹגִינָס, \nלֹא קְדֵשִׁין, וְלֹא מַקְדִּישִׁין. \n\n\n\n"
        ],
        [
            "<small>א</small>\nאֵלּוּ קָדָשִׁין שֶׁוַּלְדוֹתֵיהֶן וּתְמוּרוֹתֵיהֶן כַּיּוֹצֵא בָהֶן: \nוְלַד שְׁלָמִים וּתְמוּרָתָן, \nוְלָדָן, וּוְלַד וְלָדָן עַד סוֹף הָעוֹלָם, \nהֲרֵי אֵלּוּ כִשְׁלָמִים, \nוּטְעוּנִים סְמִיכָה וּנְסָכִים, \nוּתְנוּפַת חָזֶה וָשׁוֹק.  \n\n<small>ב</small>\nרְבִּי אֱלִיעֶזֶר אוֹמֵר: \nוְלַד שְׁלָמִים לֹא יִקָּרֵב שְׁלָמִים.  \nוַחֲכָמִים אוֹמְרִים: \nיִקָּרֵב.  \nאָמַר רְבִּי שִׁמְעוֹן: \nלֹא נֶחְלְקוּ עַל וְלַד וְלַד שְׁלָמִים, \nוְעַל וְלַד וְלַד תְּמוּרָה, \nשֶׁלֹּא יִקָּרֵב, \nוְעַל מַה נֶּחְלָקוּ? \nעַל הַוֶּלֶד, \nשֶׁרְבִּי אֱלִיעֶזֶר אוֹמֵר: \nלֹא יִקָּרֵב, \nוַחֲכָמִים אוֹמְרִים: \nיִקָּרֵב.  \n\n<small>ג</small>\nהֵעִיד רְבִּי יְהוֹשֻׁעַ וּרְבִּי פַּפְּיַס \nעַל וְלַד שְׁלָמִים שֶׁיִּקָּרֵב שְׁלָמִים.  \nאָמַר רְבִּי פַּפְּיַס: \nאֲנִי מֵעִיד, \nשֶׁהָיְתָה לָּנוּ פָרָה זִבְחֵי שְׁלָמִים, \nוַאֲכַלְנוּהָ בַפֶּסַח, \nוְאָכַלְנוּ וַלְדָהּ שְׁלָמִים בֶּחָג. \n",
            "<small>ד</small>\nוְלַד תּוֹדָה, וּתְמוּרָתָהּ, \nוַלְדָהּ וּוְלַד וַלְדָהּ עַד סוֹף הָעוֹלָם, \nהֲרֵי אֵלּוּ כְתוֹדָה, \nוּבִלְבַד שֶׁאֵינָן טְעוּנִין לֶחֶם.  \nתְּמוּרַת עוֹלָה, \nוְלַד תְּמוּרָה, \nוְלָדָן וּוְלַד וְלָדָן עַד סוֹף הָעוֹלָם, \nהֲרֵי אֵלּוּ כְעוֹלָה, \nוּטְעוּנָה הֶפְשֵׁט וְנִתּוּחַ, \nוְכָלִיל לָאִשִּׁים. \n",
            "<small>ה</small>\nהַמַּפְרִישׁ נְקֵבָה לָעוֹלָה וְיָלְדָה זָכָר, \nיִרְעֶה עַד שֶׁיִּסְתָּאֵב, \nוְיִמָּכֵר, וְיָבִיא בְדָמָיו עוֹלָה.  \nרְבִּי אֱלִיעֶזֶר אוֹמֵר: \nהוּא בְעַצְמוֹ יִקְרַב עוֹלָה.  \n\n<small>ו</small>\nהַמַּפְרִישׁ נְקֵבָה לְאָשָׁם, \nתִּרְעֶה עַד שֶׁתִּסְתָּאֵב, &lt; שֶׁיִּסְתָּאֵב&gt;\nתִּמָּכֵר, וְיָבִיא בְדָמֶיהָ אָשָׁם. &lt;ימכר&gt; \nאִם קָרַב אֲשָׁמוֹ, יִפְּלוּ דָמֶיהָ לִנְדָבָה.  \nרְבִּי שִׁמְעוֹן אוֹמֵר: \nתִּמָּכֵר שֶׁלֹּא בַמּוּם.  \n\n<small>ז</small> \nאָשָׁם שֶׁמֵּתוּ בְעָלָיו, \nוְשֶׁכִּפְּרוּ בְעָלָיו, \nיִרְעֶה עַד שֶׁיִּסְתָּאֵב, \nוְיִמָּכֵר, וְיִפְּלוּ דָמָיו לִנְדָבָה.  \nרְבִּי אֱלִיעֶזֶר אוֹמֵר: \nיָמוּת.  \nרְבִּי אֶלְעָזָר אוֹמֵר: \nיָבִיא בְדָמָיו עוֹלָה. \n\n<small>ח</small>\nתְּמוּרַת אָשָׁם, \nוְלַד תְּמוּרָה, \nוְלָדָן, וְלַד וְלָדָן עַד סוֹף הָעוֹלָם, \nיִרְעוּ עַד שֶׁיִּסְתָּאֲבוּ, \nוְיִמָּכְרוּ, וְיִפְּלוּ דְמֵיהֶן לִנְדָבָה. &lt;דָמֶיהָ&gt; \nרְבִּי אֱלִיעֶזֶר אוֹמֵר: \nיָמוּתוּ.  \nרְבִּי אֶלְעָזָר אוֹמֵר: \nיָבִיא בִדְמֵיהֶם עוֹלוֹת.  \n",
            "<small>ט</small>\nוַהֲלֹא אַף הַנְּדָבָה עוֹלָה הִיא? &lt;עוֹלוֹת&gt;\nמַה בֵּין דִּבְרֵי רְבִּי אֶלְעָזָר לְדִבְרֵי חֲכָמִים? &lt;אֱלִיעֶזֶר&gt;\nאֶלָּא בִזְמַן שֶׁהִיא בָּאָה חוֹבָה, \nהוּא סוֹמֵךְ עָלֶיהָ, \nוּמֵבִיא עָלֶיהָ נְסָכִים, \nוּנְסָכֶיהָ מִשֶּׁלּוֹ. \nאִם הָיָה כֹהֵן, \nעֲבוֹדָתָהּ וְעוֹרָהּ שֶׁלּוֹ.  \nבִּזְמַן שֶׁהִיא בָאָה נְדָבָה, \nאֵינוּ סוֹמֵךְ עָלֶיהָ, \nוְאֵינוּ מֵבִיא עָלֶיהָ נְסָכִים, \nוּנְסָכֶיהָ מִשֶּׁלַּצִּבּוּר. \nאַף עַל פִּי כֹהֵן, \nעֲבוֹדָתָהּ וְעוֹרָהּ שֶׁלְּאַנְשֵׁי מִשְׁמָר. \n",
            "<small>י</small>\nתְּמוּרַת הַבְּכוֹר וְהַמַּעֲשֵׂר, \nוְלָדָן, וְלַד וְלָדָן עַד סוֹף הָעוֹלָם, \nהֲרֵי אֵלּוּ כִבְכוֹר וּכְמַעֲשֵׂר, \nוְיֵאָכְלוּ בְמוּמָן לַבְּעָלִים.  \nמַה בֵּין הַבְּכוֹר וְהַמַּעֲשֵׂר לְבֵין כָּל הַקָּדָשִׁים? \nשֶׁכָּל הַקָּדָשִׁים נִמְכָּרִין בְּאַטְלֵס וְנִשְׁחָטִין בְּאַטְלֵס, \nוְנִשְׁקָלִין בְּלִטְרָה, \nחוּץ מִן הַבְּכוֹר וּמִן הַמַּעֲשֵׂר. \nוְיֵשׁ לָהֶן פִּדָּיוֹן, \nוְלִתְמוּרוֹתֵיהֶן פִּדָּיוֹן, \nחוּץ מִן הַבְּכוֹר וּמִן הַמַּעֲשֵׂר. \nוּבָאִין מִחוּץ לָאָרֶץ לָאָרֶץ, \nחוּץ מִן הַבְּכוֹר וּמִן הַמַּעֲשֵׂר. \nאִם בָּאוּ תְמִימִין, \nיִקָּרֵבוּ, \nוְאִם בַּעֲלֵי מוּמִין, \nיֵאָכְלוּ בְמוּמָן לַבְּעָלִים.  \nאָמַר רְבִּי שִׁמְעוֹן: \nמַה הַטַּעַם? \nשֶׁהַבְּכוֹר וְהַמַּעֲשֵׂר יֵשׁ לָהֶם פַּרְנָסָה בִמְקוֹמָן, \nוּשְׁאָר כָּל הַקָּדָשִׁין, \nאַף עַל פִּי שֶׁנּוֹלַד לָהֶם מוּם, &lt;שֶׁנּוֹלְדוּ&gt;\nהֲרֵי בִקְדֻשָּׁתָן. \n\n\n\n"
        ],
        [
            "<small>א</small>\nוְלַד חַטָּאת, וּתְמוּרַת חַטָּאת, \nוְחַטָּאת שֶׁמֵּתוּ בְעָלֶיהָ, יָמוּתוּ.  \nוְשֶׁעִבְּרָה שְׁנָתָהּ, \nוְשֶׁאָבָדָה וְנִמְצֵאת וּבַעֲלַת מוּם: \nאִם מִשֶּׁכִּפְּרוּ הַבְּעָלִים, תָּמוּת, \nאֵינָה עוֹשָׂה תְמוּרָה, \nלֹא נֶהְנִין וְלֹא מוֹעֲלִין; \nאִם עַד שֶׁלֹּא כִפְּרוּ הַבְּעָלִים, \nתִּרְעֶה עַד שֶׁתִּסְתָּאֵב, \nוְתִמָּכֵר, וְיָבִיא בְדָמֶיהָ אַחֶרֶת, \nוְעוֹשָׂה תְמוּרָה, \nוּמוֹעֲלִין בָּהּ. \n",
            "<small>ב</small>\nהַמַּפְרִישׁ חַטָּאתוֹ וְאָבָדָה, \nוְהִקְרִיב אַחֶרֶת תַּחְתֶּיהָ, \nוְאַחַר כָּךְ נִמְצֵאת הָרִאשׁוֹנָה, \nתָּמוּת.  \nהַמַּפְרִישׁ מָעוֹת לְחַטָּאתוֹ וְאָבָדוּ, \nוְהִקְרִיב חַטָּאוֹת תַּחְתֵּיהֶן, \nוְאַחַר כָּךְ נִמְצְאוּ הַמָּעוֹת, \nיֵלְכוּ לְיָם הַמֶּלַח. \n",
            "<small>ג</small>\nהַמַּפְרִישׁ מָעוֹת לְחַטָּאתוֹ וְאָבָדוּ, \nוְהִפְרִישׁ מָעוֹת אֲחֵרוֹת תַּחְתֵּיהֶן, &lt;אֲחֵרִים&gt;\nלֹא הִסְפִּיק לִקַּח בָּהֶן חַטָּאת, \nעַד שֶׁנִּמְצְאוּ הַמָּעוֹת הָרִאשׁוֹנוֹת, \nיָבִיא מֵאֵלּוּ וּמֵאֵלּוּ [חַטָּאת], \nוְהַשְּׁאָר יִפְּלוּ לִנְדָבָה.  \n\n<small>ד</small>\nהַמַּפְרִישׁ מָעוֹת לְחַטָּאתוֹ וְאָבָדוּ, \nוְהִפְרִישׁ חַטָּאת תַּחְתֵּיהֶן, \nלֹא הִסְפִּיק לְהַקְרִיבָהּ עַד שֶׁנִּמְצְאוּ הַמָּעוֹת, \nוַהֲרֵי חַטָּאת בַּעֲלַת מוּם, \nתִּמָּכֵר, \nוְיָבִיא מֵאֵלּוּ וּמֵאֵלּוּ חַטָּאת, \nוְהַשְּׁאָר יִפְּלוּ לִנְדָבָה.  \n\n<small>ה</small>\nהַמַּפְרִישׁ חַטָּאתוֹ וְאָבָדָה, \nוְהִפְרִישׁ מָעוֹת תַּחְתֶּיהָ, \nלֹא הִסְפִּיק לִקַּח בָּהֶן חַטָּאת עַד שֶׁנִּמְצֵאת חַטָּאתוֹ, \nוַהֲרֵי הִיא בַעֲלַת מוּם, \nתִּמָּכֵר, \nוְיָבִיא מֵאֵלּוּ וּמֵאֵלּוּ חַטָּאת, \nוְהַשְּׁאָר יִפְּלוּ לִנְדָבָה.  \n\n<small>ו</small>\nהַמַּפְרִישׁ חַטָּאתוֹ וְאָבָדָה, \nוְהִפְרִישׁ אַחֶרֶת תַּחְתֶּיהָ, \nלֹא הִסְפִּיק לְהַקְרִיבָהּ עַד שֶׁנִּמְצֵאת הָרִאשׁוֹנָה, \nוַהֲרֵי שְׁתֵּיהֶן בַּעֲלוֹת מוּם, &lt;בַּעֲלַת&gt;\nיִמָּכְרוּ, \nוְיָבִיא מֵאֵלּוּ וּמֵאֵלּוּ חַטָּאת, \nוְהַשְּׁאָר יִפְּלוּ לִנְדָבָה.  \n\n<small>ז</small>\nהַמַּפְרִישׁ חַטָּאתוֹ וְאָבָדָה, \nוְהִפְרִישׁ אַחֶרֶת תַּחְתֶּיהָ, \nלֹא הִסְפִּיק לְהַקְרִיבָהּ עַד שֶׁנִּמְצֵאת הָרִאשׁוֹנָה, \nוַהֲרֵי שְׁתֵּיהֶן תְּמִימוֹת, \nאַחַת מֵהֶן תִּקָּרֵב חַטָּאת, \nוְהַשְּׁנִיָּה תָמוּת.  \nדִּבְרֵי רְבִּי.  \nוַחֲכָמִים אוֹמְרִים: \nאֵין חַטָּאת מֵתָה, \nאֶלָּא שֶׁנִּמְצֵאת מֵאַחַר שֶׁכִּפְּרוּ הַבְּעָלִים. \nאֵין הַמָּעוֹת הוֹלְכוֹת לְיָם הַמֶּלַח, \nאֶלָּא שֶׁנִּמְצְאוּ מֵאַחַר שֶׁכִּפְּרוּ הַבְּעָלִים. \n",
            "<small>ח</small>\nהַמַּפְרִישׁ חַטָּאתוֹ, \nוַהֲרֵי הִיא בַעֲלַת מוּם, \nמוֹכְרָהּ, \nוּמֵבִיא בְדָמֶיהָ אַחֶרֶת. &lt;ויביא&gt; \nרְבִּי אֱלִיעֶזֶר בִּרְבִּי שִׁמְעוֹן אוֹמֵר: \nאִם קֵרְבָה שְׁנִיָּה עַד שֶׁלֹּא נִשְׁחָטָה הָרִאשׁוֹנָה, \nתָּמוּת, \nשֶׁכְּבָר כִּפְּרוּ הַבְּעָלִים. \n\n\n\n"
        ],
        [
            "<small>א</small>\nכֵּיצַד מַעֲרִימִין עַל הַבְּכוֹר? \nמְבַכֶּרֶת שֶׁהָיְתָה מְעֻבֶּרֶת, אוֹמֵר: \n\"מַה שֶּׁבְּמֵעֶיהָ שֶׁלָּזוֹ, אִם זָכָר, עוֹלָה.\" \nיָלְדָה זָכָר, יִקָּרֵב עוֹלָה. \n\"אִם נְקֵבָה, זִבְחֵי שְׁלָמִים.\" \nיָלְדָה נְקֵבָה, תִּקָּרֵב שְׁלָמִים; \n\"אִם זָכָר, עוֹלָה, אִם נְקֵבָה, זִבְחֵי שְׁלָמִים\", \nיָלְדָה זָכָר וּנְקֵבָה, \nהַזָּכָר יִקָּרֵב עוֹלָה, \nוְהַנְּקֵבָה תִקָּרֵב שְׁלָמִים. \n",
            "<small>ב</small>\nיָלְדָה שְׁנֵי זְכָרִים, \nאֶחָד מֵהֶן יִקָּרֵב עוֹלָה, \nוְהַשֵּׁנִי יִמָּכֵר לְחַיְבֵי עוֹלָה, \nוְדָמָיו חֻלִּין.  \nיָלְדָה שְׁתֵּי נְקֵבוֹת, \nאַחַת מֵהֶן תִקָּרֵב שְׁלָמִים, \nוְהַשְּׁנִיָּה תִמָּכֵר לְחַיְבֵי שְׁלָמִים, \nוְדָמֶיהָ חֻלִּין.  \nיָלְדָה טָמְטוֹם וְאַנְדְּרוֹגִינָס, \nרַבָּן שִׁמְעוֹן בֶּן גַּמְלִיאֵל אוֹמֵר: \nאֵין קְדֻשָּׁה חָלָה עֲלֵיהֶן. \n",
            "<small>ג</small>\nהָאוֹמֵר: \n\"וַלְדָהּ שֶׁלָּזוֹ עוֹלָה, וְהִיא שְׁלָמִים\", \nדְּבָרָיו קַיָּמִין.  \n\"הִיא שְׁלָמִים וּוְלָדָהּ עוֹלָה\", \nהֲרֵי זוֹ וְלַד שְׁלָמִים.  \nדִּבְרֵי רְבִּי מֵאִיר.  \nאָמַר רְבִּי יוֹסֵה: \nאִם לְכֵן נִתְכַּוַּן מִתְּחִלָּה, \nאַף עַל פִּי שֶׁאֵי אֶפְשָׁר לִקְרוֹת שְׁנֵי שֵׁמוֹת כְּאַחַת, \nדְּבָרָיו קַיָּמִין. \nאִם מִשֶּׁאָמַר \"הֲרֵי זוֹ שְׁלָמִים\" \nוְנִמְלַךְ וְאָמַר \"וַלְדָהּ עוֹלָה\", \nהֲרֵי זוֹ וְלַד שְׁלָמִים. \n\n&lt;לא נמצא בכתב היד&gt;\n",
            "הֲרֵי זוֹ תְמוּרַת עוֹלָה וּתְמוּרַת שְׁלָמִים, \nהֲרֵי זוֹ תְמוּרַת עוֹלָה.  \nדִּבְרֵי רְבִּי מֵאִיר.  \nאָמַר רְבִּי יוֹסֵה: \nאִם לָכֵן נִתְכַּוַּן מִתְּחִלָּה, \nהוֹאִיל וְאֵי  אֶפְשָׁר לִקְרוֹת שְׁנֵי שֵׁמוֹת כְּאַחַת, \nדְּבָרָיו קַיָּמִין; \nוְאִם מִשֶּׁאָמַר: \nתְּמוּרַת עוֹלָה, \nנִמְלַךְ וְאָמַר: \nתְּמוּרַת שְׁלָמִים, הֲרֵי זוֹ תְמוּרַת עוֹלָה. )\n",
            "<small>ה</small>\n\"הֲרֵי זוֹ תַחַת זוֹ\", \"תְּמוּרָה זוֹ\", \"חֲלִפֵּי זוֹ\", \nהֲרֵי זוֹ תְמוּרָה.  \n\"זוֹ מְחֻלֶּלֶת עַל זוֹ\", \nאֵינָה תְּמוּרָה.  \nאִם הָיָה הֶקְדֵּשׁ בַּעַל מוּם, \nיֵצֵא לַחֻלִּין, \nצָרִיךְ לְהֵעָשׁוֹת דָּמִים. \n",
            "<small>ו</small>\n\"הֲרֵי זוֹ תַחַת חַטָּאת, \nתַחַת עוֹלָה\", \nלֹא אָמַר כְּלוּם.  \n\"תַּחַת חַטָּאת זוֹ\", \nתַחַת עוֹלָה זוֹ\", \n\"תַּחַת חַטָּאת, תַחַת עוֹלָה שֶׁיֶּשׁ לִי בְתוֹךְ הַבַּיִת\", \nהָיָה לוֹ, דְּבָרָיו קַיָּמִין.  \nאָמַר עַל בְּהֵמָה הַטְּמֵאָה וְעַל בַּעֲלַת מוּם: \n\"הֲרֵי אֵלּוּ עוֹלָה\", \nלֹא אָמַר כְּלוּם.  \n\"הֲרֵי אֵלּוּ לְעוֹלָה\", \nיִמָּכֵרוּ וְיָבִיא בִדְמֵיהֶן עוֹלוֹת. \n\n\n\n"
        ],
        [
            "<small>א</small>\nכָּל הָאֲסוּרִין עַל גַּבֵּי הַמִּזְבֵּח, \nאוֹסְרִים כָּל שֶׁהֵן: \nהָרוֹבֵעַ, &lt;הָרוֹבַע&gt;\nוְהַנִּרְבָּע, \nוְהַמֻּקְצֶה, \nוְהַנֶּעְבָּד, \nוְהָאֶתְנָן, \nוְהַמְּחִיר, \nוְהַכִּלְאַיִם, &lt;וְהַכְּלַאִים&gt;\nוְהַטְּרֵפָה, \nוְיוֹצֵא דֹפֶן.  \nאֵי זֶה הוּא הַמֻּקְצֶה? \nהַמֻּקְצֶה לַעֲבוֹדָה זָרָה.  \nהוּא אָסוּר, \nוּמַה שֶּׁעָלָיו מֻתָּר.  \nוְאֵי זֶה הַנֶּעְבָּד? \nכָּל שֶׁעוֹבְדִין אוֹתוֹ.  \nהוּא וּמַה שֶּׁעָלָיו אָסוּר.  \nזֶה וָזֶה מֻתָּרִין בַּאֲכִילָה. \n",
            "<small>ב</small>\nאֵי זֶה הוּא אֶתְנָן? \nהָאוֹמֵר לַזּוֹנָה: \n\"הֵא לִיךְ בִּשְׂכָרִיךְ.\"  \nאֲפִלּוּ מֵאָה, כֻּלָּן אֲסוּרִין.  \nוְכֵן הָאוֹמֵר לַחֲבֵרוֹ: \n\"הֵא לָךְ טָלֶה זֶה, \nוְתֵן לִי שִׁפְחָתָךְ אֵצֶל עַבְדִּי.\" \nרְבִּי אוֹמֵר: \nאֵינוּ אֶתְנָן. \nוַחֲכָמִים אוֹמְרִים: \nאֶתְנָן. \n",
            "<small>ג</small>\nאֵיזֶה הוּא מְחִיר כֶּלֶב? \nהָאוֹמֵר לַחֲבֵרוֹ: \n\"הֵא לָךְ טָלֶה זֶה תַחַת כֶּלֶב זֶה.\"  \nוְכֵן שְׁנֵי שׁוּתָפִין שֶׁחָלְקוּ: \nאֶחָד נוֹטֵל עֲשָׂרָה, \nוְאֶחָד נוֹטֵל תִּשְׁעָה וְכֶלֶב, \nשֶׁכְּנֶגֶד הַכֶּלֶב אֲסוּרִין, \nוְשֶׁעִם הַכֶּלֶב מֻתָּרִין.  \nאֶתְנַן כֶּלֶב וּמְחִיר זוֹנָה, \nהֲרֵי אֵלּוּ מֻתָּרִים, \nשֶׁנֶּאֱמַר \"שְׁנֵי\", לֹא אַרְבָּעָה.  \nוַלְדוֹתֵיהֶן מֻתָּרִין, \nשֶׁנֶּאֱמַר \"הֵן\", לֹא וַלְדוֹתֵיהֶן. \n",
            "<small>ד</small>\nנָתַן לָהּ כְּסָפִים, \nהֲרֵי אֵלּוּ מֻתָּרִין.  \nיֵינוֹת, שְׁמָנִים, וּסְלָתוֹת, \nוְכָל דָּבָר שֶׁכַּיּוֹצֵא בוֹ קָרֵב עַל גַּבֵּי מִזְבֵּחַ, &lt;בָהּ&gt;\nאָסוּר.  \n\n<small>ה</small>\nנָתַן לָהּ מֻקְדָּשִׁין, \nהֲרֵי אֵלּוּ מֻתָּרִין. \nעוֹפוֹת, \nהֲרֵי אֵלּוּ אֲסוּרִין.  \nשֶׁהָיָה בַדִּין: \nמָה אִם הַמֻּקְדָּשִׁין שֶׁהַמּוּם פּוֹסֵל בָּהֶן, \nוְאֵין אֶתְנָן וּמְחִיר חָל עֲלֵיהֶם, \nעוֹף, שֶׁאֵין הַמּוּם פּוֹסֵל בּוֹ, \nאֵינוּ דִין שֶׁלֹּא יְהֵא אֶתְנָן וּמְחִיר חָל עָלָיו? \nתַּלְמוּד לוֹמַר: (דברים כג,יט) \n\"לְכָל נֶדֶר\", לְהָבִיא אֶת הָעוֹף. \n",
            "<small>ו</small>\nכָּל הָאֲסוּרִין עַל גַּבֵּי הַמִּזְבֵּח, \nוַלְדוֹתֵיהֶן מֻתָּרִין.  \nוְלַד טְרֵפָה, רְבִּי אֱלִיעֶזֶר אוֹמֵר: \nלֹא יִקָּרֵב עַל גַּבֵּי הַמִּזְבֵּחַ.  \n(וַחֲכָמִים אוֹמְרִים: יִקָּרֵב.)  \nרְבִּי חֲנַנְיָה בֶן אַנְטִיגְנָס אוֹמֵר: \nכְּשֵׁרָה שֶׁיָּנְקָה מִן הַטְּרֵפָה, \nפְּסוּלָה מֵעַל גַּבֵּי הַמִּזְבֵּחַ.  \nכָּל הַקָּדָשִׁין שֶׁנֶּעֱשׁוּ טְרֵפָה, \nאֵין פּוֹדִין, \nשֶׁאֵין פּוֹדִין אֶת הַקָּדָשִׁים לְהַאֲכִילָן לַכְּלָבִין. \n\n\n\n"
        ],
        [
            "<small>א</small>\nיֵשׁ בְּקָדְשֵׁי הַמִּזְבֵּחַ מַה שֶּׁאֵין בְּקָדְשֵׁי בֶדֶק הַבַּיִת, \nיֵשׁ בְּקָדְשֵׁי בֶדֶק הַבַּיִת מַה שֶּׁאֵין בְּקָדְשֵׁי הַמִּזְבֵּחַ, \nשֶׁקָּדְשֵׁי הַמִּזְבֵּחַ עוֹשִׂין תְּמוּרָה, \nוְחַיָּבִין עֲלֵיהֶם מִשֵּׁם פִּגּוּל, נוֹתָר וְטָמֵא, \nוְלָדָן וַחֲלָבָן אָסוּר לְאַחַר פִּדְיוֹנָן, \nוְהַשּׁוֹחֲטָן בַּחוּץ חַיָּב. \nאֵין נוֹתְנִין מֵהֶן לָאֻמָּנִים בִּשְׂכָרָן. \n(מַה שֶּׁאֵין כֵּן בְּקָדְשֵׁי בֶדֶק הַבַּיִת.) \n",
            "<small>ב</small>\nיֵשׁ בְּקָדְשֵׁי בֶדֶק הַבַּיִת, \nשֶׁסְּתָם הֶקְדֵּשׁוֹת לְבֶדֶק הַבַּיִת. \nהֶקְדֵּשׁ בֶּדֶק הַבַּיִת חָל עַל הַכֹּל, \nוּמוֹעֲלִין בְּגִדּוּלֵיהֶן, \nוְאֵין בָּהֶן הֲנָיָה לַכֹּהֲנִים. \n",
            "<small>ג</small>\nאֶחָד קָדְשֵׁי הַמִּזְבֵּחַ, \nוְאֶחָד קָדְשֵׁי בֶדֶק הַבַּיִת, \nאֵין מְשַׁנִּין אוֹתָן מִקְּדֻשָּׁה לִקְדֻשָּׁה, \nמַקְדִּישִׁין אוֹתָן הֶקְדֵּשׁ עִלּוּי, \nוּמַחֲרִימִין אוֹתָן.  \nוְאִם מֵתוּ, יִקָּבֵרוּ.  \nרְבִּי שִׁמְעוֹן אוֹמֵר: \nקָדְשֵׁי בֶדֶק הַבַּיִת, \nאִם מֵתוּ, יִפָּדוּ. \n",
            "<small>ד</small>\nאֵלּוּ הֵן הַנִּקְבָּרִין: \nקָדָשִׁים שֶׁהִפִּילוּ, יִקָּבֵרוּ. \nהִפִּילָה שִׁלְיָה, תִּקָּבֵר. \nשׁוֹר הַנִּסְקָל, \nוְעֶגְלָה עֲרוּפָה, \nוְצִפֳּרֵי מְצֹרָע, \nוּשְׂעַר נָזִיר, \nוּפֶטֶר חֲמוֹר, \nוּבָשָׂר בֶּחָלָב, \nוְחֻלִּין שֶׁנִּשְׁחָטוּ בָעֲזָרָה,  \nרְבִּי שִׁמְעוֹן אוֹמֵר: \nחֻלִּין שֶׁנִּשְׁחָטוּ בָעֲזָרָה, יִשָּׂרֵפוּ. \nוְכֵן חַיָּה שֶׁנִּשְׁחָטָה בָעֲזָרָה. \n",
            "<small>ה</small>\nאֵלּוּ הֵן הַנִּשְׂרָפִין: \nחָמֵץ בַּפֶּסַח, יִשָּׂרֵף. \nוּתְרוּמָה טְמֵאָה, \nהָעָרְלָה, \nוְכִלְאֵי הַכֶּרֶם, \nאֶת שֶׁדַּרְכּוֹ לְהִשָּׂרֵף, יִשָּׂרֵף, \nאֶת שֶׁדַּרְכּוֹ לְהִקָּבֵר, יִקָּבֵר.  \nמַדְלִיקִין בְּפַת וּבְשֶׁמֶן שֶׁלִּתְרוּמָה. \n",
            "<small>ו</small>\nכָּל קָדָשִׁים שֶׁנִּשְׁחָטוּ חוּץ לִזְמַנָּן, \nוְחוּץ לִמְקוֹמָן, הֲרֵי אֵלּוּ יִשָּׂרְפוּ.  \nאָשָׁם תָּלוּי, יִשָּׂרֵף; \nרְבִּי יְהוּדָה אוֹמֵר: \nיִקָּבֵר.  \nחַטַּאת הָעוֹף הַבָּאָה עַל סָפֵק, תִּשָּׂרֵף.  \nרְבִּי יְהוּדָה אוֹמֵר: \nיְטִילֶנָּה לְאַמָּה.  \nכָּל הַנִּשְׂרָפִין לֹא יִקָּבֵרוּ, \nכָּל הַנִּקְבָּרִים לֹא יִשָּׂרֵפוּ.  \nרְבִּי יְהוּדָה אוֹמֵר: \nאִם רָצָה לְהַחְמִיר עַל עַצְמוּ, \nלִשְׂרוֹף אֶת הַנִּקְבָּרִין, רַשַּׁי; \nאָמְרוּ לוֹ: \nאֵינוּ מֻתָּר לְשַׁנּוֹת.  \n\nחסל תמורה \n\n"
        ]
    ],
    "sectionNames": [
        "Chapter",
        "Mishnah"
    ]
}