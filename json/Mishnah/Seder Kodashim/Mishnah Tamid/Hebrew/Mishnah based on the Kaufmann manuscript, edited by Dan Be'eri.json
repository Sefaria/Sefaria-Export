{
    "language": "he",
    "title": "Mishnah Tamid",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה תמיד",
    "categories": [
        "Mishnah",
        "Seder Kodashim"
    ],
    "text": [
        [
            "<small>א</small>\nבִּשְׁלֹשָׁה מְקוֹמוֹת הַכֹּהֲנִים שׁוֹמְרִים בְּבֵית הַמִּקְדָּשׁ: \nבֵּית אַבְטִינָס, וּבֵית הַנִּיצוֹץ, וּבֵית הַמּוֹקֵד.  \nבֵּית אַבְטִינָס [וּבֵית הַנִּיצוֹץ] הָיוּ עֲלִיּוֹת, \nוְהָרוֹבִים שׁוֹמְרִים שָׁם.  \nבֵּית הַמּוֹקֵד, כִּפָּה, וּבַיִת גָּדוֹל הָיָה, \nמֻקָּף רוֹבְדִין שֶׁלָּאֶבֶן, &lt;רוֹבֵדִין&gt;\nוְזִקְנֵי בֵית אָב יְשֵׁנִים שָׁם, \nוּמַפְתְּחוֹת עֲזָרָה בְיָדָן.  \nוּפִרְחֵי כְהֻנָּה, אִישׁ כְּסוּתוֹ בָאָרֶץ.  &lt;כיסתו&gt;\nלֹא הָיוּ יְשֵׁנִים בְּבִגְדֵי קֹדֶשׁ, \nאֶלָּא פוֹשְׁטִין וּמְקַפְּלִין, \nוּמַנִּיחִין אוֹתָן תַּחַת רָאשֵׁיהֶן, \nוּמִתְכַּסִּין כְּסוּת עַצְמָן.  \nאֵרַע קֶרִי בְּאֶחָד מֵהֶן, &lt;בְּאַחַד&gt;\nיוֹצֵא וְהוֹלֵךְ לוֹ בִמְסִבָּה הַהוֹלֶכֶת תַּחַת הַבִּירָה, \nוְהַנֵּרוֹת דּוֹלְקִין מִכָּן וּמִכָּן, \nעַד שֶׁהוּא מַגִּיעַ לְבֵית הַטְּבִילָה.  \nוּמְדוּרָה הָיְתָה שָׁם, וּבֵית כִּסֵּא שֶׁלַּכָּבוֹד.  \nוְזֶה הוּא כְבוֹדוֹ: \nמְצָאוֹ נָעוּל, יוֹדֵעַ שֶׁיֶּשׁ שָׁם אָדָם; \nפָּתוּחַ, יוֹדֵעַ שֶׁאֵין שָׁם אָדָם.  \nיָרַד וְטָבַל, עָלָה וְנִסְתַּפַּג, \nוְנִתְחַמַּם כְּנֶגֶד הַמְּדוּרָה.  \nבָּא וְיָשַׁב לוֹ אֵצֶל אֶחָיו הַכֹּהֲנִים, \nעַד שֶׁהַשְּׁעָרִים נִפְתָּחִים, \nיוֹצֵא וְהוֹלֵךְ לוֹ. \n",
            "<small>ב</small>\nמִי שֶׁהוּא רוֹצֶה לִתְרֹם אֶת הַמִּזְבֵּחַ, \nמַשְׁכִּים וְטוֹבֵל עַד שֶׁלֹּא יָבֹא הַמְמֻנֶּה.  \nוְכִי בְאֵיזוֹ שָׁעָה הַמְמֻנֶּה בָא? \nלֹא כָל הָעִתִּים שָׁווֹת, \nפְּעָמִים שֶׁהוּא בָא מִקְּרוֹת הַגֶּבֶר, &lt;מקראות&gt;\nאוֹ סָמוּךְ לוֹ מִלְּפָנָיו אוֹ מֵאַחֲרָיו.  \nוְהַמְמֻנֶּה יָבֹא וְדָפַק עֲלֵיהֶן, וְהֵן פָּתְחוּ לוֹ.  \nאָמַר לָהֶן: \n'מִי שֶׁטָּבַל, יָבֹא וְיָפִיס!' \nהֵפִיסוּ, זָכָה מִי שֶׁזָּכָה. \n",
            "<small>ג</small>\nנָטַל אֶת הַמַּפְתֵּחַ וּפָתַח אֶת הַפְּשֶׁפֶשׁ, \nוְנִכְנַס מִבֵּית הַמּוֹקֵד לָעֲזָרָה, \nוְנִכְנְסוּ אַחֲרָיו, שְׁתֵּי אֲבוּקוֹת שֶׁלָּאוּר בְּיָדָן.  \nוְנֶחְלְקוּ לִשְׁתֵּי כִתּוֹת: \nאֵלּוּ הָלְכוּ בְאַכְסַדְרָא דֶרֶךְ הַמִּזְרָח, \nוְאֵלּוּ הָלְכוּ בְאַכְסַדְרָא דֶּרֶךְ הַמַּעֲרָב.  \nהָיוּ בוֹדְקִין וְהוֹלְכִין, \nעַד שֶׁמַּגִּיעִין לִמְקוֹם עוֹשֵׂה חֲבִתִּין.  \nהִגִּיעוּ לִמְקוֹם עוֹשֵׂה חֲבִתִּין, \nאֵלּוּ וָאֵלּוּ אָמְרוּ: \n'שָׁלוֹם, הַכֹּל שָׁלוֹם!' \nהֶעֱמִידוּ בֵית עוֹשֵׂה חֲבִתִּין לַעֲשׁוֹת חֲבִתָּן. \n",
            "<small>ד</small>\nמִי שֶׁזָּכָה לִתְרֹם אֶת הַמִּזְבֵּחַ, \nהוּא יִתְרֹם אֶת הַמִּזְבֵּחַ, \nאוֹמְרִין לוֹ: \n'הִזָּהֵר! שֶׁמֵּא תִגַּע בַּכֶּלִי \nעַד שֶׁתְּקַדֵּשׁ יָדֶיךָ וְרַגְלֶיךָ מִן הַכִּיּוֹר; \nוַהֲרֵי הַמַּחְתָּה נְתוּנָה בַמִּקְצוֹעַ, \nבֵּין הַכֶּבֶשׁ לַמִּזְבֵּחַ, בְּמַעֲרָבוֹ שֶׁלַּכֶּבֶשׁ.  \nאֵין אָדָם נִכְנָס עִמּוֹ, וְלֹא נֵר בְּיָדוֹ, \nאֶלָּא מְהַלֵּךְ לְאוֹר הַמַּעֲרָכָה.  \n\n<small>ה</small>\nלֹא הָיוּ רוֹאִין אוֹתוֹ, אֶלָּא שׁוֹמְעִין אֶת קוֹלוֹ, \nעַד שֶׁשּׁוֹמְעִין קוֹל הָעֵץ שֶׁעָשָׂה בֶן קָטִין מִכְנֶה לַכִּיּוֹר, \nוְהֵן אוֹמְרִין 'הִגִּיעַ [עֵת]!' \nקִדֵּשׁ יָדָיו וְרַגְלָיו מִן הַכִּיּוֹר, \nנָטַל מַחְתַּת הַכֶּסֶף וְעָלָה לְרֹאשׁ הַמִּזְבֵּחַ, \nוּפִנָּה אֶת הַגֶּחָלִים הֵילָךְ וְהֵילָךְ, \nוְחָתָה מִן הַמַּאֲכוֹלוֹת הַפְּנִימִיּוֹת, וְיָרַד. &lt;הַמַּאֲוכֹלוֹת! להלן פרק ה,ה: הַמְאוֹכָלוֹת&gt;\nהִגִּיעַ לָרִצְפָּה, וְהָפַךְ פָּנָיו לַצָּפוֹן, \nהִלֵּךְ בְּמִזְרָחוֹ שֶׁלַּכֶּבֶשׁ כְּעֶשֶׂר אַמּוֹת, \nצָבַר אֶת הַגֶּחָלִים עַל גַּבֵּי הָרִצְפָּה, \nרָחוֹק מִן הַכֶּבֶשׁ שְׁלֹשָׁה טְפָחִים, \nמָקוֹם שֶׁנּוֹתְנִין מֻרְאַת הָעוֹף, \nוְדִשּׁוּן מִזְבֵּחַ הַפְּנִימִי וְהַמְּנוֹרָה. \n\n\n\n"
        ],
        [
            "<small>א</small>\nרָאוּהוּ אֶחָיו שֶׁיָּרַד, וְהֵם רָצוּ וּבָאוּ.  \nמִהֲרוּ וְהִקְדִּישׁוּ יְדֵיהֶם וְרַגְלֵיהֶם מִן הַכִּיּוֹר, \nנָטְלוּ אֶת הַמַּגְרֵפוֹת וְאֶת הַצִּנּוֹרוֹת וְעָלוּ לְרֹאשׁ הַמִּזְבֵּחַ.  \nהָאֵבָרִים וְהַפְּדָרִים שֶׁלֹּא נִתְאָכְלוּ מִבָּעֶרֶב, \nסוֹנְקִין אוֹתָן לִצְדָדֵי הַמִּזְבֵּחַ.  \nאִם אֵין הַצְּדָדִין מַחֲזִיקִין, \nסוֹדְרִין אוֹתָן בַּסּוֹבֵב, עַל הַכֶּבֶשׁ. \n",
            "<small>ב</small>\nהֵחֵלּוּ מַעֲלִין בָּאֵפֶר עַל גַּבֵּי הַתַּפּוּחַ.  \nוְתַפּוּחַ הָיָה בְאֶמְצַע הַמִּזְבֵּחַ, \nפְּעָמִים עָלָיו שְׁלֹשׁ מֵאוֹת כּוֹר.  \nוּבָרְגָלִים לֹא הָיוּ מְדַשְּׁנִים אוֹתוֹ, \nמִפְּנֵי שֶׁהוּא נוֹי לַמִּזְבֵּחַ.  \nמִיָּמָיו לֹא נִתְעַצַּל כֹּהֵן מִלְּהוֹצִיא אֶת הַדֶּשֶׁן. \n",
            "<small>ג</small>\nהֵחֵלּוּ מַעֲלִין בְּגִזֵּרִין, לְסַדֵּר אֶת הַמַּעֲרָכָה.  \nוְכִי כָל הָעֵצִים כְּשֵׁרִים לַמַּעֲרָכָה? \nהֵין כָּל הָעֵצִים כְּשֵׁרִים, חוּץ מִשֶּׁלַּזַּיִת וּמִשֶּׁלַּגֶּפֶן. &lt;המגיה מחק הין ותיקן היוּ&gt; \nאֲבָל בְּאֵלּוּ רְגִילִים: \nבְּמָרְבְּיוֹת שֶׁלִּתְאֵנָה וְשֶׁלָּאֵגוֹז, וְשֶׁלְּעֵץ שֶׁמֶן. \n",
            "<small>ד</small>\nסִדֵּר אֶת הַמַּעֲרָכָה גְדוֹלָה מִזְרָחָה, וַחֲזִיתָהּ מִזְרָחָה, \nוְרָאשֵׁי גִזֵּרִין הַפְּנִימִיִּים הָיוּ נוֹגְעִים בַּתַּפּוּחַ.  \nוְרֶוַח הָיָה בֵין הַגִּזֵּרִים, \nשֶׁהָיוּ מַצִּיתִין אֶת הָאַלִּיתָה מִשָּׁם. \n",
            "<small>ה</small>\nבֵּרְרוּ מִשָּׁם עֲצֵי תְאֵנָה יָפִים, \nלְסַדֵּר אֶת הַמַּעֲרָכָה שְׁנִיָּה לִקְטֹרֶת, \nמִכְּנֶגֶד קֶרֶן מַעֲרָבִית דְּרוֹמִית, \nמָשׁוּךְ מִן הַקֶּרֶן כְּלַפֵּי הַצָּפוֹן אַרְבַּע אַמּוֹת; \nכְּעֶמֶד חָמֵשׁ סְאִים גֶּחָלִים, \n[וּבַשַּׁבָּת בְּעֹמֶד שְׁמוֹנַת סְאִין גֶּחָלִים,] \nשֶׁשָּׁם הָיוּ נוֹתְנִין שְׁנֵי בָזִכֵּי לְבוֹנָה שֶׁלְּלֶחֶם הַפָּנִים. &lt;בַזִּכֵּי&gt; \nוְהָאֵבָרִים וְהַפְּדָרִים שֶׁלֹּא נִתְאַכְּלוּ מִבָּעֶרֶב, \nמַחְזִירִין אוֹתָם לַמַּעֲרָכָה.  \nהִצִּיתוּ שְׁתֵּי הַמַּעֲרָכוֹת בָּאֵשׁ, \nוְיָרְדוּ וּבָאוּ לָהֶם לְלִשְׁכַּת הַגָּזִית. \n\n\n\n"
        ],
        [
            "<small>א</small>\nאָמַר לָהֶם הַמְמֻנֶּה: \n'בּוֹאוּ וְהָפִיסוּ: \nמִי שׁוֹחֵט, \nמִי זוֹרֵק, \nמִי מְדַשֵּׁן אֶת מִזְבֵּחַ הַפְּנִימִי, \nמִי מְדַשֵּׁן אֶת הַמְּנוֹרָה, \nמִי מַעֲלֶה אֵבָרִים לַכֶּבֶשׁ: \nהָרֹאשׁ וְהָרֶגֶל, \nוּשְׁתֵּי הַיָּדַיִם, \nהָעֹקֶץ וְהָרֶגֶל, \nהֶחָזֶה וְהַגֵּרָה וּשְׁתֵּי הַדְּפָנוֹת, \nהַקְּרָבַיִם, \nוְהַסֹּלֶת, \nוְהַחֲבִתִּים, \nוְהַיַּיִן.'  \nהֵפִיסוּ, זָכָה מִי שֶׁזָּכָה. \n",
            "<small>ב</small>\nאָמַר לָהֶם: \n'צְאוּ וּרְאוּ, אִם הִגִּיעַ זְמַן הַשְּׁחִיטָה.'  \nאִם הִגִּיעַ, הָרוֹאֶה אוֹמֵר 'בֻּרְקִי!' \nמַתְּיָה בֶן שְׁמוּאֵל אוֹמֵר: \n'הֵאִיר פְּנֵי כָל הַמִּזְרָח?' \n['עַד שֶׁהוּא בְּחֶבְרוֹן?'] \nוְהוּא אוֹמֵר ' הֵין, הֵין!' \n",
            "<small>ג</small>\nאָמַר לָהֶם: \n'צְאוּ וְהָבִיאוּ טָלֶה מִלִּשְׁכַּת הַטְּלָיִים.'  \n[וַהֲרֵי לִשְׁכַּת הַטְּלָאִים] הָיְתָה בְמִקְצוֹעַ צְפוֹנִית מַעֲרָבִית.  \nוְאַרְבַּע לְשָׁכוֹת הָיוּ שָׁם: \nאַחַת לִשְׁכַּת הַטְּלָיִים, \nוְאַחַת לִשְׁכַּת הַחוֹתָמוֹת, \nוְאַחַת בֵּית הַמּוֹקֵד, \nוְאַחַת לִשְׁכָּה שֶׁהָיוּ עוֹשִׂין בָּהּ לֶחֶם הַפָּנִים. \n",
            "<small>ד</small>\nנִכְנְסוּ לְלִשְׁכַּת הַכֵּלִים, \nהוֹצִיאוּ מִשָּׁם תִּשְׁעִים וּשְׁלֹשָׁה כְלֵי כֶסֶף וּכְלֵי זָהָב.  \nוְהִשְׁקוּ אֶת הַתָּמִיד בְּכוֹס שֶׁלַּזָּהָב.  \nאַף עַל פִּי שֶׁהוּא מְבֻקָּר מִבָּעֶרֶב, \nמְבַקְּרִין אוֹתוֹ לְאוֹר הָאֲבוּקוֹת. \n",
            "<small>ה</small>\nמִי שֶׁזָּכָה בַתָּמִיד, \nמוֹשְׁכוֹ, וְהוֹלֵךְ לְבֵית הַמִּטְבָּחַיִם.  \nוּמִי שֶׁזָּכוּ בָאֵבָרִים הוֹלְכִין אַחֲרָיו.  \nוּבֵית הַמִּטְבָּחַיִם הָיָה לִצְפוֹנוֹ שֶׁלַּמִּזְבֵּחַ, \nוְעָלָיו שְׁמוֹנָה עַמּוּדִים נַנָּסִין, \nוּרְבִיעִין שֶׁלָּאֶרֶז עַל גַּבֵּיהֶן, &lt;וּרְבִיעִית&gt;\nוְאֻנְקְלָיוֹת שֶׁלַּבַּרְזֶל הָיוּ קְבוּעִין בָּהֶן, \nוּשְׁלֹשָׁה סְדָרִים הָיָה לְכָל אֶחָד וְאֶחָד, \nשֶׁבָּהֶן תּוֹלִין וּמַפְשִׁיטִין, \nוְשֻׁלְחָנוֹת שֶׁלַּשַּׁיִשׁ בֵּין הָעַמּוּדִים. \n",
            "<small>ו</small>\nמִי שֶׁזָּכוּ בְדִשּׁוּן מִזְבֵּחַ הַפְּנִימִי וְהַמְּנוֹרָה, \nהָיוּ מְקַדְּמִין, וְאַרְבָּעָה כֵלִים בְּיָדָן: \nהַטְּנִי וְהַכּוּז, וּשְׁנֵי מַפְתְּחוֹת.  \nהַטְּנִי דוֹמֶה לְתַרְקָב גָּדוֹל שֶׁלַּזָּהָב, \nמַחֲזִיק קַבַּיִם וָחֵצִי, \nוְהַכּוּז דּוֹמֶה לְקִיתוֹן גָּדוֹל שֶׁלַּזָּהָב.  \nוּשְׁנֵי מַפְתְּחוֹת, \nאֶחָד יוֹרֵד לְאַמַּת הַשֶּׁחִי, \nוְאֶחָד פּוֹתֵחַ כֵּיוָן. \n",
            "<small>ז</small>\nבָּא לוֹ לִפְשֶׁפֶשׁ הַצְּפוֹנִי.  \nוּשְׁנֵי פְשַׁפְשִׁין הָיוּ לוֹ לְשַׁעַר הַגָּדוֹל, \nאֶחָד בַּצָּפוֹן וְאֶחָד בַּדָּרוֹם.  \nשֶׁבַּדָּרוֹם, לֹא נִכְנַס בּוֹ אָדָם מֵעוֹלָם, \nוְעָלָיו הוּא מְפָרֵשׁ עַל יְדֵי יְחֶזְקֵאל (יחזקאל מד,ב) \n\"וַיֹּאמֶר אֵלַי יי, \nהַשַּׁעַר הַזֶּה סָגוּר יִהְיֶה, לֹא יִפָּתֵחַ, \nוְאִישׁ לֹא יָבֹא בוֹ, \nכִּי יי אֱלֹהֵי יִשְׂרָאֵל בָּא בוֹ, וְהָיָה סָגוּר\".  \n\n<small>ח</small>\nנָטַל אֶת הַמַּפְתֵּחַ וּפָתַח אֶת הַפְּשֶׁפֶשׁ, \nנִכְנַס לְהַתָּא, וּמֵהַתָּא לַהֵיכָל, \nעַד שֶׁהוּא מַגִּיעַ לְשַׁעַר הַגָּדוֹל.  \nהִגִּיעַ לְשַׁעַר הַגָּדוֹל, \nהֶעֱבִיר אֶת הַנֶּגֶר, וְאֶת הַפּוֹתָחִיּוֹת, וּפְתָחוֹ. &lt;וּפָתָחוֹ&gt; \nלֹא הָיָה הַשּׁוֹחֵט שׁוֹחֵט, \nעַד שֶׁהוּא שׁוֹמֵעַ קוֹל שַׁעַר הַגָּדוֹל שֶׁנִּפְתַּח. \n",
            "ט &lt;ח&gt;\nמִירִיחוֹ הָיוּ שׁוֹמְעִין קוֹל שַׁעַר הַגָּדוֹל שֶׁנִּפְתַּח.  \nמִירִיחוֹ הָיוּ שׁוֹמְעִין קוֹל הַמַּגְרֵפָה.  \nמִירִיחוֹ הָיוּ שׁוֹמְעִין קוֹל הָעֵץ שֶׁעָשָׂה בֶן קָטִין מִכְנֶה לַכִּיּוֹר.  \nמִירִיחוֹ הָיוּ שׁוֹמְעִין קוֹל גְּבִינִי כָרוֹז.  \nמִירִיחוֹ הָיוּ שׁוֹמְעִין קוֹל הֶחָלִיל.  \nמִירִיחוֹ הָיוּ שׁוֹמְעִין קוֹל הַצִּלְצֵל.  \nוְיֵשׁ אוֹמְרִים: &lt;וְהוּא אוֹמֵ'&gt;\nאַף קוֹלוֹ שֶׁלְּכֹהֵן גָּדוֹל, &lt;הִגִּיעַ&gt;\nשֶׁהָיָה מַזְכִּיר אֶת הַשֵּׁם בְּיוֹם הַכִּפּוּרִים.  \nמִירִיחוֹ הָיוּ מְרִיחִים רֵיחַ פִּטּוּם הַקְּטֹרֶת.  \nאָמַר רְבִּי אֶלְעָזָר בֶּן דַּלְגַּי: \nעִזִּים הָיוּ לְבֵית אַבָּא בְהַר מִכְוָר, &lt;מִכְבָר&gt;\nוְהָיוּ מִתְעַטְּשׁוֹת מֵרֵיחַ פִּטּוּם הַקְּטֹרֶת. \n",
            "<small>י</small>\nמִי שֶׁזָּכָה בְדִשּׁוּן מִזְבֵּחַ הַפְּנִימִי, \nנִכְנַס וְנָטַל אֶת הַטֶּנִי, וְהִנִּיחוֹ לְפָנָיו, \nוְהָיָה חוֹפֵן וְנוֹתֵן לְתוֹכוֹ.  \nבָּאַחֲרוֹנָה, כִּבֵּד אֶת הַשְּׁאָר לְתוֹכוֹ, \nוְהִנִּיחוֹ, וְיָצָא.  \n\n<small>יא</small>\nמִי שֶׁזָּכָה בְדִשּׁוּן הַמְּנוֹרָה, \nנִכְנַס וּמָצָא שְׁנֵי נֵרוֹת מִזְרָחִיִּים דּוֹלְקִין, \nמְדַשֵּׁן אֶת הַשְּׁאָר, וּמַנִּיחַ אֵלּוּ בִמְקוֹמָן.  \nמְצָאָן שֶׁכָּבוּ, \nמְדַשְּׁנָן, וּמַדְלִיקָן מִן הַדּוֹלְקִים, \nוְאַחַר כָּךְ מְדַשֵּׁן אֶת הַשְּׁאָר.  \nוְאֶבֶן [הָיְתָה] לִפְנֵי הַמְּנוֹרָה, וּבָהּ שָׁלוֹשׁ מַעֲלוֹת, \nשֶׁעָלֶיהָ כֹהֵן עוֹמֵד וּמֵטִיב אֶת הַנֵּרוֹת.  \nהִנִּיחַ אֶת הַכּוּז עַל מַעֲלָה שְׁנִיָּה, וְיָצָא. \n\n\n\n"
        ],
        [
            "<small>א</small>\nלֹא הָיוּ כוֹפְתִים אֶת הַטָּלֶה, \nאֶלָּא מַעֲקִירִין אוֹתוֹ.  \nמִי שֶׁזָּכוּ בָאֵבָרִים אוֹחֲזִין בּוֹ.  \nוְכָךְ הָיְתָה עֲקֵדָתוֹ: \nרֹאשׁוֹ דָרוֹם וּפָנָיו לַמַּעֲרָב.  \nהַשּׁוֹחֵט עוֹמֵד בַּמִּזְרָח, וּפָנָיו לַמַּעֲרָב.  \nשֶׁלַּשַּׁחַר הָיָה נִשְׁחָט עַל קֶרֶן צְפוֹנִית מַעֲרָבִית, \nעַל טַבַּעַת שְׁנִיָּה.  \nוְשֶׁלְּבֵין הָעַרְבַּיִם הָיָה נִשְׁחָט עַל קֶרֶן צְפוֹנִית מִזְרָחִית, \nעַל טַבַּעַת שְׁנִיָּה.  \nשָׁחַט הַשּׁוֹחֵט, וְקִבֵּל הַמְקַבֵּל, \nבָּא לוֹ לְקֶרֶן מִזְרָחִית צְפוֹנִית, וְנָתַן מִזְרָחָה צָפוֹנָה; \nמַעֲרָבִית דְּרוֹמִית, וְנָתַן מַעֲרָבָה דָרוֹמָה.  \nשִׁירֵי הַדָּם הָיָה שׁוֹפֵךְ עַל יְסוֹד דְּרוֹמִי. \n",
            "<small>ב</small>\nלֹא הָיָה שׁוֹבֵר בּוֹ אֶת הָרֶגֶל, \nאֶלָּא נוֹקְבוֹ מִתּוֹךְ עַרְכֻּבּוֹ, וְתוֹלֶה בוֹ. &lt;עַרְקוּבּוֹ&gt;\nהָיָה מַפְשִׁיט וְיוֹרֵד, עַד שֶׁהוּא מַגִּיעַ לֶחָזֶה.  \nהִגִּיעַ לֶחָזֶה, \nחָתַךְ אֶת הָרֹאשׁ, וּנְתָנוֹ לְמִי שֶׁזָּכָה בוֹ. \nחָתַךְ אֶת הַכְּרָעַיִם, וּנְתָנָן לְמִי שֶׁזָּכָה בָהֶם. \nמֵרֵק אֶת הַהֶפְשֵׁט. &lt;מֵרֵק וְהִפְשִׁיט&gt; \nקָרַע אֶת הַלֵּב, וְהוֹצִיא אֶת דָּמוֹ.  \nחָתַךְ אֶת הַיָּדַיִם, וּנְתָנָן לְמִי שֶׁזָּכָה בָהֶן. \nעָלָה לְרֶגֶל הַיְמָנִית, חֲתָכָהּ, \nוּנְתָנָהּ לְמִי שֶׁזָּכָה בָהּ, וּשְׁתֵּי בֵיצִים עִמָּהּ.  \n\n<small>ג</small>\nקְרָעוֹ, וְנִמְצָא כֻלּוֹ גָלוּי לְפָנָיו.  \nנָטַל אֶת הַפֶּדֶר, \nוּנְתָנוֹ עַל בֵּית שְׁחִיטָתוֹ, הָרֹאשׁ מִלְמַעְלָן.  \nנָטַל אֶת הַקְּרָבַיִם, וּנְתָנָן לְמִי שֶׁזָּכָה בָהֶן לְהָדִיחָן.  \nהַכֶּרֶס, מְדִיחִין אוֹתָהּ בְּבֵית מְדִיחִין כָּל צָרְכָהּ. &lt;בַּבַּיִת&gt; \nהַקְּרָבַיִם, מְדִיחִין אוֹתָן שְׁלֹשָׁה פְעָמִים בְּמֵעוּטָה, \nעַל שֻׁלְחָנוֹת שֶׁלַּשַּׁיִשׁ שֶׁבֵּין הָעַמּוּדִים. \n",
            "<small>ד</small>\nנָטַל אֶת הַסְּכִין, \nוְהִפְרִישׁ אֶת הָרֵאָה מִן הַכָּבֵד, \nוְאֶצְבַּע כָּבֵד מִן הַכָּבֵד, לֹא הָיָה מְזִיזָהּ מִמְּקוֹמָהּ.  \nנָקַב אֶת הֶחָזֶה, וּנְתָנוֹ לְמִי שֶׁזָּכָה בוֹ. &lt;נָטַל&gt; \nעָלָה לְדֹפֶן הַיְמָנִית, \nהָיָה חוֹתֵךְ וְיוֹרֵד עַד הַשִּׁזְרָה, \nלֹא הָיָה נוֹגֵעַ בַּשִּׁזְרָה, \nעַד שֶׁהוּא מַגִּיעַ לִשְׁתֵּי צְלָעוֹת רַכּוֹת, \nחֲתָכָהּ, וּנְתָנָהּ לְמִי שֶׁזָּכָה בָהּ, \nוְהַכָּבֵד תְּלוּיָה בָהּ.  \n\n<small>ה</small>\nבָּא לוֹ לְגֵרָה, \nהִנִּיחַ בָּהּ שְׁתֵּי צְלָעוֹת מִכָּן וּשְׁתֵּי צְלָעוֹת [מִכָּן], \nחֲתָכָהּ, וּנְתָנָהּ לְמִי שֶׁזָּכָה בָהּ, \nוְהַקָּנֶה וְהַלֵּב וְהָרֵאָה תְלוּיִין בָּהּ.  \n\n<small>ו</small>\nבָּא לוֹ לְדֹפֶן הַשְּׂמָאלִית, \nהִנִּיחַ בָּהּ שְׁתֵּי צְלָעוֹת רַכּוֹת מִלְמַעְלָן, \nוּשְׁתֵּי [צְלָעוֹת] רַכּוֹת מִלְּמַטָּן, \nוְכָךְ הָיָה מַנִּיחַ בַּחֲבֶרְתָּהּ. \nנִמְצָא מַנִּיחַ בִּשְׁתֵּיהֶן שְׁתַּיִם שְׁתַּיִם מִלְמַעְלָן, \nוּשְׁתַּיִם שְׁתַּיִם מִלְּמַטָּן.  \nחֲתָכָהּ, וּנְתָנָהּ לְמִי שֶׁזָּכָה בָהּ, \nוְהַשִּׁזְרָה עִמָּהּ, וְהַטְּחוֹל תָּלוּי בָּהּ.  \nוְהִיא הָיְתָה גְדוֹלָה, \nאֶלָּא שֶׁלַּיָּמִין קוֹרִין גְּדוֹלָה, שֶׁהַכָּבֵד תְּלוּיָה בָהּ.  \n\n<small>ז</small>\nבָּא לוֹ לְעֹקֶץ, \nחֲתָכוֹ, וּנְתָנוֹ לְמִי שֶׁזָּכָה בוֹ, \nוְהָאַלְיָה וְאֶצְבַּע הַכָּבֵד וּשְׁתֵּי הַכְּלָיוֹת עִמּוֹ.  \nנָטַל רֶגֶל הַשְּׂמָאלִית, וּנְתָנָהּ לְמִי שֶׁזָּכָה בָהּ.  \nנִמְצְאוּ כֻלָּן עוֹמְדִין בַּשּׁוּרָה, וְהָאֵבָרִים בְּיָדָן. \n\n<small>ח</small>\nהָרִאשׁוֹן, בָּרֹאשׁ וּבָרֶגֶל. \nהָרֹאשׁ בִּימִינוֹ, \nוְחַרְטוּמוֹ כְלַפֵּי זְרוֹעוֹ, \nוְקַרְנָיו בֵּין אֶצְבְּעוֹתָיו, \nוּבֵית שְׁחִיטָתוֹ מִלְמַעְלָן, וְהַפֶּדֶר נָתוּן עָלֶיהָ; \nוְהָרֶגֶל שֶׁלַּיָּמִין בִּשְׂמֹאלוֹ, וּבֵית עוֹרָהּ לַחוּץ.  \n\n<small>ט</small>\nהַשֵּׁנִי בִשְׁתֵּי הַיָּדַיִם. \nשֶׁלַּיָּמִין בִּימִינוֹ, שֶׁלַּשְּׂמֹאל בִּשְׂמֹאלוֹ, \nוּבֵית עוֹרָן לַחוּץ.  \n\n<small>י</small>\nהַשְּׁלִישִׁי בָעֹקֶץ וּבָרֶגֶל. \nהָעֹקֶץ בִּימִינוֹ, וְהָאַלְיָה מְדֻלְדֶּלֶת בֵּין אֶצְבְּעוֹתָיו, \nאֶצְבַּע הַכָּבֵד וּשְׁתֵּי הַכְּלָיוֹת עִמּוֹ. \nהָרֶגֶל שֶׁלִּשְׂמֹאל בִּשְׂמֹאלוֹ, \nוּבֵית עוֹרָהּ לַחוּץ.  \n\n<small>יא</small>\nהָרְבִיעִי בֶחָזֶה וּבַגֵּרָה. \nהֶחָזֶה בִימִינוֹ, וְהַגֵּרָה בִשְׂמֹאלוֹ, \nוְצַלְעוֹתֶיהָ בֵין אֶצְבְּעוֹתָיו.  \n\n<small>יב</small>\nהַחֲמִישִׁי בִשְׁתֵּי דְפָנוֹת. \nשֶׁלַּיָּמִין בִּימִינוֹ וְשֶׁלַּשְּׂמֹאל בִּשְׂמֹאלוֹ, \nוּבֵית עוֹרָהּ לַחוּץ.  \n\n<small>יג</small>\nהַשִּׁשִּׁי בַקְּרָבַיִם הַנְּתוּנִים בַּבָּזֵךְ, \nוּכְרָעַיִם עַל גַּבֵּיהֶם מִלְמַעְלָה.  \nהַשְּׁבִיעִי בַסֹּלֶת.  \nהַשְּׁמִינִי בַחֲבִתִּים.  \nהַתְּשִׁיעִי בַיַּיִן.  \nהָלְכוּ וּנְתָנוּם מֵחֲצִי כֶבֶשׁ וּלְמַטָּה בְמַעֲרָבוֹ,\n וּמְלָחוּם.  \nוְיָרְדוּ וּבָאוּ לָהֶם לְלִשְׁכַּת הַגָּזִית לִקְרוֹת אֶת שְׁמַע. \n\n\n\n"
        ],
        [
            "<small>א</small>\nאָמַר לָהֶם הַמְמֻנֶּה: \n'בָּרְכוּ בְרָכָה אַחַת!' וְהֵן בֵּרְכוּ, \nוְקָרְאוּ עֲשֶׂרֶת הַדְּבָרִים, \n\"שְׁמַע\", \"וְהָיָה אִם שָׁמֹעַ תִּשְׁמְעוּ\", \"וַיֹּאמֶר\",  \nוּבֵרְכוּ אֶת הָעָם שָׁלוֹשׁ בְּרָכוֹת: \n'אֱמֶת וְיַצִּיב', וַעֲבוֹדָה, וּבִרְכַּת כֹּהֲנִים.  \nוּבַשַּׁבָּת מוֹסִיפִין בְּרָכָה אַחַת לְמִשְׁמָר הַיּוֹצֵא. \n",
            "<small>ב</small>\nאָמַר לָהֶם: \n'חֲדָשִׁים לִקְטֹרֶת, בֹּאוּ וְהָפִיסוּ!' \n[וְהֵפִיסוּ], זָכָה מִי שֶׁזָּכָה.  \n'חֲדָשִׁים עִם יְשָׁנִים, בֹּאוּ וְהָפִיסוּ!' \nמִי מַעֲלֶה אֵבָרִים מִן הַכֶּבֶשׁ לַמִּזְבֵּחַ? \nרְבִּי אֱלִיעֶזֶר בֶּן יַעֲקֹב אוֹמֵר: \nהַמַּעֲלֶה אֵבָרִים לַכֶּבֶשׁ, \nהוּא מַעֲלֶה אוֹתָן עַל גַּבֵּי הַמִּזְבֵּחַ. \n",
            "<small>ג</small>\nמְסָרוּם לַחַזָּנִים, \nהָיוּ מַפְשִׁיטִין אוֹתָן אֶת בִּגְדֵיהֶם, \nוְלֹא הָיוּ מַנִּיחִין עֲלֵיהֶן אֶלָּא מִכְנְסַיִם בִּלְבַד.  \nוְחַלּוֹנוֹת הָיוּ שָׁם, וְכָתוּב עֲלֵיהֶם: \n'תַּשְׁמִישֵׁי הַכֵּלִים'. \n",
            "<small>ד</small>\nמִי שֶׁזָּכָה בִקְטֹרֶת הָיָה נוֹטֵל אֶת הַכַּף.  \nהַכַּף דּוֹמֶה לְתַרְקָב גָּדוֹל שֶׁלַּזָּהָב, \nמַחֲזִיק שְׁלֹשֶׁת קַבִּים.  \nוְהַבָּזֵךְ לְתוֹכוֹ, מָלֵא וְגָדוּשׁ קְטֹרֶת.  \nוְכִסּוּי הָיָה לוֹ, \nוּכְמִין מְטוֹטֶלֶת הָיָה עָלָיו מִלְמַעְלָה. \n",
            "<small>ה</small>\nמִי שֶׁזָּכָה בַמַּחְתָּה נָטַל מַחְתַּת כֶּסֶף, \nוְעָלָה לְרֹאשׁ הַמִּזְבֵּחַ, \nוּפִנָּה אֶת הַגֶּחָלִים הֵילָךְ וְהֵילָךְ, \nוְחָתָה. מִן הַמְאוֹכָלוֹת הַפְּנִימִיּוֹת, \nוְיָרַד וְעֵרָן לְתוֹךְ שֶׁלַּזָּהָב. &lt;וְיָרְדוּ&gt; \nנִתְפַּזַּר מִמֶּנּוּ כְקַב גֶּחָלִים, הָיָה מְכַבְּדָן לְאַמָּה.  \nוּבַשַּׁבָּת, כּוֹפֶה עֲלֶיהָ פְסַקְטֵר.  \nוּפְסַקְתֵּר הָיַת כֶּלִי גָדוֹל, מַחֲזֶקֶת לֶתֶךְ, \nוּשְׁתֵּי שַׁרְשְׁרוֹת הָיוּ בָהּ, \nאַחַת שֶׁהוּא מוֹשֵׁךְ בָּהּ וְיוֹרֵד, \nוְאַחַת שֶׁהוּא אוֹחֵז [בָּהּ] מִלְמַעְלָן, \nבִּשְׁבִיל שֶׁלֹּא תִתְגַּלְגֵּל.  \n\n<small>ו</small>\nוּשְׁלֹשָׁה דְבָרִים הָיְתָה מְשַׁמֶּשֶׁת: \nכּוֹפִים אוֹתָהּ עַל קַב גֶּחָלִים וְעַל הַשֶּׁרֶץ בַּשַּׁבָּת, \nוּמוֹרִידִין בָּהּ אֶת הַדֶּשֶׁן [מֵ]עַל גַּבֵּי הַמִּזְבֵּחַ. \n",
            "<small>ז</small>\nהִגִּיעוּ בֵין הָאוּלָם וְלַמִּזְבֵּחַ, \nנָטַל אֶחָד אֶת הַמַּגְרֵפָה, \nוּזְרָקָהּ בֵּין הָאוּלָם וְלַמִּזְבֵּחַ.  \nאֵין אָדָם שׁוֹמֵעַ קוֹל חֲבֵרוֹ בִירוּשָׁלַיִם מִקּוֹל הַמַּגְרֵפָה.  \nוּשְׁלֹשָׁה דְבָרִים הָיְתָה מְשַׁמֶּשֶׁת: \nכֹּהֵן שֶׁהוּא שׁוֹמֵעַ אֶת קוֹלָהּ, \nיוֹדֵעַ שֶׁאֶחָיו הַכֹּהֲנִים נִכְנָסִים לְהִשְׁתַּחֲווֹת, \nוְהוּא רָץ וּבָא;  \nוּבֶן לֵוִי שֶׁהוּא שׁוֹמֵעַ אֶת קוֹלָהּ, \nיוֹדֵעַ שֶׁאֶחָיו הַלְוִיִּם נִכְנָסִים לְדַבֵּר בַּשִּׁיר, \nוְהוּא רָץ וּבָא.  \nוְרֹאשׁ הַמַּעֲמָד הָיָה מַעֲמִיד טְמֵאִין בְּשַׁעֲרֵי הַמִּזְרָח. \n\n\n\n"
        ],
        [
            "<small>א</small>\nהֵחֵלּוּ עוֹלִין בְּמַעֲלוֹת הָאוּלָם.  \nמִי שֶׁזָּכוּ בְדִשּׁוּן מִזְבֵּחַ הַפְּנִימִי וְהַמְּנוֹרָה, \nהָיוּ מַקְדִּימִין לִפְנֵיהֶם.  \nמִי שֶׁזָּכָה בְדִשּׁוּן מִזְבֵּחַ הַפְּנִימִי נִכְנַס, \nוְנָטַל אֶת הַטְּנִי, וְהִשְׁתַּחֲוָה, וְיָצָא.  \nמִי שֶׁזָּכָה בְדִשּׁוּן הַמְּנוֹרָה נִכְנַס, \nוּמָצָא שְׁנֵי נֵרוֹת מִזְרָחִיִּים דּוֹלְקִים, \nמְדַשֵּׁן אֶת הַמִּזְרָחִי, וּמַנִּיחַ אֶת הַמַּעֲרָבִי דוֹלֵק, \nשֶׁמִּמֶּנּוּ מַדְלִיק אֶת הַמְּנוֹרָה בֵין הָעַרְבַּיִם.  \nמְצָאוֹ שֶׁכָּבָה, \nמְדַשְּׁנוֹ וּמַדְלִיק[וֹ] מִמִּזְבַּח הָעוֹלָה.  \nנָטַל אֶת הַכּוּז מִן מַעֲלָה שְׁנִיָּה, \nוְהִשְׁתַּחֲוָה, וְיָצָא. \n",
            "<small>ב</small>\nמִי שֶׁזָּכָה בַמַּחְתָּה, \nצָבַר אֶת הַגֶּחָלִים עַל גַּבֵּי הַמִּזְבֵּחַ, \nוְרִדְּדָן בְּשׁוּלֵי הַמַּחְתָּה, \nוְהִשְׁתַּחֲוָה, וְיָצָא. \n",
            "<small>ג</small>\nמִי שֶׁזָּכָה בִקְטֹרֶת, \nהָיָה נוֹטֵל אֶת הַבָּזֵךְ מִתּוֹךְ הַכַּף, \nוְנוֹתְנוֹ לְאוֹהֲבוֹ אוֹ לִקְרוֹבוֹ.  \nנִתְפַּזַּר מִמֶּנּוּ לְתוֹכוֹ, \nנוֹתְנוֹ לוֹ בְחָפְנָיו.  \nוּמְלַמְּדִים אוֹתוֹ: \n'הִזָּהֵר! שֶׁמֵּא תַתְחִיל מִפָּנֶיךָ, שֶׁלֹּא תִכָּוֶה.'  &lt;תִכָּבֶה&gt;\nהִתְחִיל מְרַדֵּד וְיוֹצֵא.  \nלֹא הָיָה הַמַּקְטִיר מַקְטִיר, \nעַד שֶׁהַמְּמֻנֶּה אוֹמֵר לוֹ 'הַקְטֵר!' \nאִם הָיָה כֹהֵן גָּדוֹל, הַמְּמֻנֶּה אוֹמֵר לוֹ: \n'אִישִׁי כֹהֵן גָּדוֹל, הַקְטֵר!' \nפֵּרְשׁוּ הָעָם, \nהִקְטִיר, וְהִשְׁתַּחֲוָה, וְיָצָא. \n\n\n\n(פרק ז) \n"
        ],
        [
            "<small>ד</small>\nבִּזְמַן שֶׁכֹּהֵן גָּדוֹל נִכְנָס לְהִשְׁתַּחֲווֹת, \nשְׁלֹשָׁה אוֹחֲזִין בּוֹ, \nאֶחָד בִּימִינוֹ, וְאֶחָד בִּשְׂמֹאלוֹ, \nוְאֶחָד בָּאֲבָנִים טוֹבוֹת.  \nוְכֵיוָן שֶׁשָּׁמַע הַמְמֻנֶה \nקוֹל רַגְלָיו שֶׁלְּכֹהֵן גָּדוֹל שֶׁהוּא יוֹצֵא, \nהִגְבִּיהַּ לוֹ אֶת הַפָּרֹכֶת, \nוְהִשְׁתַּחֲוָה, וְיָצָא. \nנִכְנְסוּ אֶחָיו הַכֹּהֲנִים, וְהִשְׁתַּחֲווּ, וְיָצְאוּ. \n",
            "<small>ה</small>\nבָּאוּ וְעָמְדוּ עַל מַעֲלוֹת הָאוּלָם.  \nעָמְדוּ הָרִאשׁוֹנִים לִדְרוֹם אֲחֵיהֶם הַכֹּהֲנִים, &lt;לַדָּרוֹם&gt;\nוַחֲמִשָּׁה כֵלִים בְּיָדָן: \nהַטְּנִי בְיַד אֶחָד, \nוְהַכּוּז בְּיַד אֶחָד, \nוְהַמַּחְתָּה בְיַד אֶחָד, \nהַבָּזֵךְ בְּיַד אֶחָד, \nוְכַף וְכִסּוּיָהּ בְּיַד אֶחָד.  &lt;וְכִסּוּיָו&gt;\nוּבֵרְכוּ אֶת הָעָם בְּרָכָה אַחַת; \nאֶלָּא שֶׁבַּמְּדִינָה אוֹמְרִין אוֹתָהּ שָׁלוֹשׁ בְּרָכוֹת, \nוּבַמִּקְדָּשׁ בְּרָכָה אַחַת.  \nוּבַמִּקְדָּשׁ אוֹמְרִים אֶת הַשֵּׁם כִּכְתוּבוֹ, \nוּבַמְּדִינָה כְכִנּוּיוֹ.  \nוּבַמְּדִינָה, \nהַכֹּהֲנִים נוֹשְׂאִים אֶת יְדֵיהֶם כְּנֶגֶד כִּתְפוֹתֵיהֶם, \nוּבַמִּקְדָּשׁ עַל גַּבֵּי רָאשֵׁיהֶן, \nחוּץ מִכֹּהֵן גָּדוֹל, \nשֶׁאֵינוּ מַגְבִּיהַּ אֶת יָדָיו לְמַעְלָה מִן הַצִּיץ.  \nרְבִּי יְהוּדָה אוֹמֵר: \nאַף כֹּהֵן גָּדוֹל מַגְבִּיהַּ אֶת יָדָיו לְמַעְלָה מִן הַצִּיץ, \nשֶׁנֶּאֱמַר: (ויקרא ט,כב) \n\"וַיִּשָּׂא אַהֲרֹן אֶת יָדָו אֶל הָעָם וַיְבָרְכֵם\". \n",
            "<small>ו</small>\nבִּזְמַן שֶׁכֹּהֵן גָּדוֹל רוֹצֶה לְהַקְטִיר, \nהָיָה עוֹלֶה בַכֶּבֶשׁ, הַסֶּגֶן בִּימִינוֹ.  \nהִגִּיעַ לְמַחֲצִית הַכֶּבֶשׁ, \nאָחַז הַסֶּגֶן בִּימִינוֹ וְהֶעֱלָהוּ.  \nהוֹשִׁיט לוֹ הָרִאשׁוֹן הָרֹאשׁ וְהָרֶגֶל, \nוְסָמַךְ עֲלֵיהֶם וּזְרָקָן.  \nוְהוֹשִׁיט הַשֵּׁנִי לָרִאשׁוֹן [שְׁתֵּי הַיָּדַיִם], \nוְנָתַן לְכֹהֵן גָּדוֹל, \nוְסָמַךְ עֲלֵיהֶן, וּזְרָקָן.  \nנִשְׁמַט הַשֵּׁנִי וְהָלַךְ לוֹ.  \nכָּךְ הָיוּ מוֹשִׁיטִין לוֹ (וּ)שְׁאָר כָּל הָאֵבָרִין, \nהוּא סוֹמֵךְ עֲלֵיהֶן, וְזוֹרְקָן.  \nבִּזְמַן שֶׁהוּא רוֹצֶה, \nסוֹמֵךְ, וַאֲחֵרִין זוֹרְקִין.  \n\n<small>ז</small>\nבָּא לוֹ לְהַקִּיף אֶת הַמִּזְבֵּחַ.  \nמֵאֵיכָן הוּא מַתְחִיל? \nמִקֶּרֶן דְּרוֹמִית מִזְרָחִית, \nמִזְרָחִית צְפוֹנִית, \nצְפוֹנִית מַעֲרָבִית, \nמַעֲרָבִית דְּרוֹמִית.  \nנָתְנוּ לוֹ יַיִן לְנַסֵּךְ.  \nהַסֶּגֶן עוֹמֵד עַל הַקֶּרֶן, וְהַסּוּדָרִין בְּיָדוֹ, \nוּשְׁנֵי כֹהֲנִים עוֹמְדִים עַל שֻׁלְחַן הַחֲלָבִים, \nוּשְׁתֵּי חֲצוֹצְרוֹת בְּיָדָן, \nתָּקְעוּ, וְהֵרִיעוּ, וְתָקָעוּ, \nוּבָאוּ וְעָמְדוּ אֵצֶל בֶּן אַרְזָא, \nאֶחָד מִימִינוֹ, וְאֶחָד מִשְּׂמאלוֹ.  \nשָׁחָה לְנַסֵּךְ, &lt;שהחה&gt;\nהֵנִיף הַסֶּגֶן בַּסּוּדָרִין, \nוְהִקִּישׁ בֶּן אַרְזָה עַל הַצִּלְצָל, \nוְדִבְּרוּ הַלְוִיִּם בַּשִּׁיר.  \nהִגִּיעוּ לַפֶּרֶק, תָּקָעוּ, \nוְהִשְׁתַּחֲוָה הָעָם.  \nעַל כָּל פֶּרֶק, תְּקִיעָה, \nוְעַל כָּל תְּקִיעָה, הִשְׁתַּחֲוָיָה.  \nזֶה סֵדֶר הַתָּמִיד לַעֲבוֹדַת בֵּית יי אֱלֹהֵינוּ.  \nשֶׁיִּבָּנֶה בִּמְהֵרָה בְיָמֵנוּ. \n",
            "<small>ח</small>\nהַשִּׁיר שֶׁהָיוּ הַלְוִיִּם אוֹמְרִים בְּבֵית הַמִּקְדָּשׁ: \nבַּיּוֹם הָרִאשׁוֹן הָיוּ אוֹמְרִים: (תהלים כד) \n\"לַיי הָאָרֶץ וּמְלוֹאָהּ תֵּבֵל וְישְׁבֵי בָהּ\".  \nבַּשֵּׁנִי הָיוּ אוֹמְרִים (תהלים מח) \n\"גָּדוֹל יי וּמְהֻלָּל מְאֹד, בְּעִיר אֱלֹהֵינוּ הַר קָדְשׁוֹ\".  \nבַּשְּׁלִישִׁי הָיוּ אוֹמְרִים: (תהלים פב) \n\"אֱלֹהִים נִצָּב בַּעֲדַת אֵל, בְּקֶרֶב אֱלֹהִים יִשְׁפֹּט\".  \nבָּרְבִיעִי הָיוּ אוֹמְרִים (תהלים צד) \n\"אֵל נְקָמוֹת יי אֵל נְקָמוֹת הוֹפִיעַ,\nהִנָּשֵׂא שֹׁפֵט הָאָרֶץ, הָשֵׁב גְּמוּל עַל גֵּאִים\".  \nבַּחֲמִישִׁי הָיוּ אוֹמְרִים (תהלים פא) \n\"הַרְנִינוּ לֵאלֹהִים עוּזֵּנוּ, הָרִיעוּ לֵאלֹהֵי יַעֲקֹב\".  \nבַּשִּׁשִּׁי הָיוּ אוֹמְרִים (תהלים צג) \n\"יי מָלָךְ, גֵּאוּת לָבֵשׁ,\nלָבֵשׁ יי עֹז הִתְאַזָּר, אַף תִּכּוֹן תֵּבֵל בַּל תִּמּוֹט\".  \nבַּשַּׁבָּת הָיוּ אוֹמְרִים (תהלים צב) \n\"מִזְמוֹר שִׁיר לְיוֹם הַשַּׁבָּת\", \nמִזְמוֹר שִׁיר לֶעָתִיד לָבֹא, \nלָעוֹלָם שֶׁכֻּלּוֹ שַׁבָּת מְנוּחָה לְחַי הָעוֹלָמִים.  \n"
        ]
    ],
    "sectionNames": [
        "Chapter",
        "Mishnah"
    ]
}