{
    "language": "he",
    "title": "Mishnah Eduyot",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה עדיות",
    "categories": [
        "Mishnah",
        "Seder Nezikin"
    ],
    "text": [
        [
            "<small>א</small>\nשַׁמַּי אוֹמֵר: \nכָּל הַנָּשִׁין דַּיָּן שַׁעְתָן.  \nהֶלֵּל אוֹמֵר: \nמִפְּקִידָה לִפְקִידָה, \nאֲפִלּוּ לְיָמִים הַרְבֵּה.  \nוַחֲכָמִים אוֹמְרִים: \nלֹא כְדִבְרֵי זֶה וְלֹא כְדִבְרֵי זֶה, \nאֶלָּא מֵעֵת לְעֵת מְמַעֶטֶת עַל יָד מִפְּקִידָה לִפְקִידָה, \nוּמִפְּקִידָה לִפְקִידָה מְמַעֶטֶת עַל יָד מֵעֵת לְעֵת.  \n\n<small>ב</small>\nכָּל אֶשָּׁה שֶׁיֶּשׁ לָהּ וֶסֶת, דַּיָּהּ שַׁעְתָהּ.  \nמְשַׁמֶּשֶׁת בְּעֵדִין הֲרֵי זוֹ כִפְקִידָה, \nוּמְמַעֶטֶת עַל יָד מֵעֵת לְעֵת, \nוְעַל יָד מִפְּקִידָה לִפְקִידָה. \n",
            "<small>ג</small>\nשַׁמַּי אוֹמֵר: \nמִקַּב חַלָּה. \nהֶלֵּל אוֹמֵר: \nמִקַּבַּיִם.  \nוַחֲכָמִים אוֹמְרִים: \nלֹא כְדִבְרֵי זֶה וְלֹא כְדִבְרֵי זֶה, \nאֶלָּא קַב וּמַחְצָה חַיָּבִין בַּחַלָּה. \nוּמִשֶּׁהִגְדִּילוּ הַמִּדּוֹת, אָמְרוּ: \nחֲמֵשֶׁת רְבָעִים חַיָּבִין.  \nרְבִּי יוֹסֵה אוֹמֵר: \nחֲמִשָּׁה, פְּטוּרִין, \nחֲמִשָּׁה וָעוֹד, חַיָּבִין. \n",
            "<small>ד</small>\nהֶלֵּל אוֹמֵר: \nמְלֹא הִין מַיִם שְׁאוּבִין פּוֹסְלִין אֶת הַמִּקְוֶה, \nשֶׁאָדָם חַיָּב לוֹמַר כִּלְשׁוֹן רַבּוֹ.  \nוְשַׁמַּאי אוֹמֵר: \nתִּשְׁעַת קַבִּים.  \nוַחֲכָמִים אוֹמְרִים: \nלֹא כְדִבְרֵי זֶה וְלֹא כְדִבְרֵי זֶה, \nאֶלָּא עַד שֶׁבָּאוּ שְׁנֵי גִרְדִּיִּים \nמִשַּׁעַר הָאַשְׁפּוֹת שֶׁבִּירוּשָׁלַיִם, \nוְהֵעִידוּ מִשֵּׁם שְׁמַעְיָה וְאַבְטַלְיוֹן: \nשְׁלֹשֶׁת לָגִּים מַיִם שְׁאוּבִין פּוֹסְלִין אֶת הַמִּקְוֶה, \nוְקִיְּמוּ אֶת דִּבְרֵיהֶן. \n",
            "<small>ה</small>\nוְלָמָּה מַזְכִּירִין אֶת דִּבְרֵי שַׁמַּי וְהֶלֵּל לְבַטְּלָן? \nלְלַמֵּד לַדּוֹרוֹת הַבָּאִים, \nשֶׁלֹּא יְהֵא אָדָם עוֹמֵד עַל דְּבָרוֹ, \nשֶׁהֲרֵי אֲבוֹת הָעוֹלָם לֹא עָמְדוּ עַל דִּבְרֵיהֶן. \n",
            "<small>ו</small>\nוְלָמָּה מַזְכִּירִין אֶת דִּבְרֵי יָחִיד בֵּין הַמְרֻבִּין, \nהוֹאִיל וְאֵין הֲלָכָה אֶלָּא כְדִבְרֵי הַמְרֻבִּין? \nשֶׁאִם יִרְאֶה בֵית דִּין אֶת דִּבְרֵי הַיָּחִיד וְיִסְמֹךְ עָלָיו, \nשֶׁאֵין בֵּית דִּין יָכוֹל לְבַטֵּל אֶת דִּבְרֵי בֵית דִּין חֲבֵרוֹ, \nעַד שֶׁיְּהֵא גָדוֹל מִמֶּנּוּ בַחָכְמָה וּבַמִּנְיָן.  \nהָיָה גָדוֹל מִמֶּנּוּ בַחָכְמָה אֲבָל לֹא בַמִּנְיָן, \nבַּמִּנְיָן אֲבָל לֹא בַחָכְמָה, \nאֵינוּ יָכוֹל לְבַטֵּל אֶת דְּבָרוֹ, \nעַד שֶׁיְּהֵא גָדוֹל מִמֶּנּוּ בַחָכְמָה וּבַמִּנְיָן.  \n",
            "<small>ז</small>\nאָמַר רְבִּי יְהוּדָה: \nאִם כֵּן, \nלָמָּה מַזְכִּירִין אֶת דִּבְרֵי הַיָּחִיד בֵּין הַמְרֻבִּין לְבַטְּלָן? \nשֶׁאִם יֹאמַר אָדָם: \n\"כָּךְ אֲנִי מְקֻבָּל\", \nיֹאמַר לוֹ: \n\"מִדִּבְרֵי אִישׁ פְּלוֹנִי שָׁמַעְתָּ\". \n",
            "<small>ח</small>\nבֵּית שַׁמַּי אוֹמְרִים: \nרֹבַע הָעֲצָמוֹת מִן הָעֲצָמִים, \nבֵּין מִשְּׁנַיִם בֵּין מִשְּׁלֹשָׁה.  \nוּבֵית הֶלֵּל אוֹמְרִים: \nרֹבַע הָעֲצָמוֹת מִן הַגְּוִיָּה, \nמֵרֹב הַבִּנְיָן אוֹ מֵרֹב הַמִּנְיָן.  \nשַׁמַּי אוֹמֵר: \nאֲפִלּוּ מֵעֶצֶם אֶחָד. \n",
            "<small>ט</small>\nכַּרְשִׁינֵי תְרוּמָה, \nבֵּית שַׁמַּי אוֹמְרִים: \nשׁוֹרִים וְשָׁפִים בְּטַהֲרָה, \nוּמַאֲכִילִין בְּטֻמְאָה.  \nוּבֵית הֶלֵּל אוֹמְרִים: \nשׁוֹרִים בְּטַהֲרָה, \nוְשָׁפִים וּמַאֲכִילִין בְּטֻמְאָה.  \nשַׁמַּי אוֹמֵר: \nיֹאכְלוּ צְרִיד.  \nרְבִּי עֲקִיבָה אוֹמֵר: \nכָּל מַעֲשֵׂיהֶן בְּטֻמְאָה. \n",
            "<small>י</small>\nהַפּוֹרֵט סֶלַע מִמָּעוֹת שֶׁלְּמַעֲשֵׂר שֵׁנִי בִירוּשָׁלַיִם, \nבֵּית שַׁמַּי אוֹמְרִים: \nכָּל הַסֶּלַע מָעוֹת.  \nוּבֵית הֶלֵּל אוֹמְרִים: \nשֶׁקֶל כֶּסֶף וְשֶׁקֶל מָעוֹת.  \nרְבִּי מֵאִיר אוֹמֵר: \nאֵין מְחַלְּלִין כֶּסֶף וּפֵרוֹת עַל הַכֶּסֶף. \nוַחֲכָמִים מַתִּירִין. \n",
            "<small>יא</small>\nהַפּוֹרֵט סֶלַע שֶׁלְּמַעֲשֵׂר שֵׁנִי בִירוּשָׁלַיִם, \nבֵּית שַׁמַּי אוֹמְרִים: \nבְּכָל הַסֶּלַע מָעוֹת.  \nוּבֵית הֶלֵּל אוֹמְרִים: \nשֶׁקֶל כֶּסֶף וְשֶׁקֶל מָעוֹת.  \nהַדָּנִים לִפְנֵי חֲכָמִים אוֹמְרִים: \nבִּשְׁלֹשָׁה דִינָרִין כֶּסֶף, וּבְדִינָר מָעוֹת.  \nוּרְבִּי עֲקִיבָה אוֹמֵר: \nבִּשְׁלֹשָׁה דִינָרִין כֶּסֶף וּבִרְבִיעִית כֶּסֶף וּבִרְבִיעִית מָעוֹת.  \nוּרְבִּי טַרְפוֹן אוֹמֵר: \nאַרְבָּעָה אָסְפְּרֵי כֶסֶף.  \nשַׁמַּי אוֹמֵר: \nיַנִּיחֶנָּה בֶחָנוּת וְיֹאכַל כְּנֶגְדָּהּ. \n",
            "<small>יב</small>\nכִּסֵּא שֶׁלַּכַּלָּה שֶׁנִּטְּלוּ חִפּוּיָו, \nבֵּית שַׁמַּי מְטַמִּין, \nוּבֵית הֶלֵּל מְטַהֲרִין.  \nשַׁמַּי אוֹמֵר: \nאַף מַלְבֵּן שֶׁלַּכִּסֵּא, טָמֵא.  \nכִּסֵּא שֶׁקְּבָעוֹ בַעֲרֵבָה, \nבֵּית שַׁמַּי מְטַמִּין, \nוּבֵית הֶלֵּל מְטַהֲרִין.  \nשַׁמַּי אוֹמֵר: \nאַף הֶעָשׁוּי בָּהּ. \n",
            "<small>יג</small>\nאֵלּוּ דְבָרִים \nשֶׁחָזְרוּ בֵית הֶלֵּל לְהוֹרוֹת כְּדִבְרֵי בֵית שַׁמַּי: \nהָאִשָּׁה שֶׁבָּאת מִמְּדִינַת הַיָּם, וְאָמְרָה: \n\"מֵת בַּעְלִי\", תִּנָּשֵׂא; \n\"מֵת בַּעְלִי\", תִּתְיַבֵּם.  \nוּבֵית הֶלֵּל אוֹמְרִים: \nלֹא שָׁמַעְנוּ אֶלָּא בְְּבָאָה מִן הַקָּצִיר בִּלְבַד.  \nאָמְרוּ לָהֶן בֵּית שַׁמַּי: \nאַחַת הַבָּאָה מִן הַקָּצִיר, \nוְאַחַת הַבָּאָה מִן הַזֵּיתִים, \nוְאַחַת הַבָּאָה מִמְּדִינַת הַיָּם. \nלֹא דִבְּרוּ בַקָּצִיר אֶלָּא בַהוֹוֶה.  \nחָזְרוּ בֵית הֶלֵּל לְהוֹדוֹת כְּדִבְרֵי בֵית שַׁמַּי.  \n\n<small>יד</small>\nבֵּית שַׁמַּי אוֹמְרִים: \nתִּנָּשֵׂא וְתִטֹּל כְּתֻבָּה.  \nוּבֵית הֶלֵּל אוֹמְרִים: \nתִּנָּשֵׂא וְלֹא תִטֹּל כְּתֻבָּה.  \nאָמְרוּ לָהֶם בֵּית שַׁמַּי: \nהִתַּרְתֶּם אֶת הָעֶרְוָה הַחֲמוּרָה, &lt;עֶרְיָיה&gt;\nוְלֹא תַתִּירוּ אֶת הַמָּמוֹן הַקַּל? \nאָמְרוּ לָהֶן בֵּית הֶלֵּל: \nמָצִינוּ שֶׁאֵין הָאַחִים נִכְנָסִים בְּנַחֲלָה עַל פִּיהָ.  \nאָמְרוּ לָהֶן בֵּית שַׁמַּי: \nוַהֲלֹא מִסֵּפֶר כְּתֻבָּתָהּ נִלְמַד, \nשֶׁהוּא כוֹתֵב לָהּ, \nשֶׁאִם תִּנָּשֵׂא לְאַחֵר, \nתִּטְּלִי מַה שֶּׁכָּתוּב לִיךְ.  \nחָזְרוּ בֵית הֶלֵּל לְהוֹדוֹת כְּדִבְרֵי בֵית שַׁמַּי. \n",
            "<small>יה</small>\nמִי שֶׁחֶצְיוֹ עֶבֶד וְחֶצְיוֹ בֶן חֹרִים, \nעוֹבֵד אֶת רַבּוֹ יוֹם אֶחָד וְאֶת עַצְמוֹ יוֹם אֶחָד.  \nכְּדִבְרֵי בֵית הֶלֵּל.  \nבֵּית שַׁמַּי אוֹמְרִים: \nתִּקַּנְתֶּם אֶת רַבּוֹ, \nוְאֶת עַצְמוֹ לֹא תִקַּנְתֶּם: \nלִשָּׂא שִׁפְחָה, אֵינוּ יָכוֹל, \nבַּת חֹרִין, אֵינוּ יָכוֹל. \nיִבָּטֵל? \nוַהֲלֹא לֹא נִבְרָא הָעוֹלָם אֶלָּא לְפִרְיָה וְרִבְיָה? \nשֶׁנֶּאֱמַר: (ישעיה מה,יח) \n\"לֹא תֹהוּ בְרָאָהּ, לָשֶׁבֶת יְצָרָהּ\".  \nאֶלָּא מִפְּנֵי תִקּוּן הָעוֹלָם, \nכּוֹפִין אֶת רַבּוֹ וְעוֹשֶׂה אוֹתוֹ בֶן חֹרִים, \nוְכוֹתֵב שְׁטָר עַל חֲצִי דָמָיו.  \nחָזְרוּ בֵית הֶלֵּל לְהוֹדוֹת כְּדִבְרֵי בֵית שַׁמַּי. \n",
            "<small>יו</small>\nכְּלִי חֶרֶס מַצִּיל עַל הַכֹּל, \nכְּדִבְרֵי בֵית הֶלֵּל.  \nבֵּית שַׁמַּי אוֹמְרִים: \nאֵינוּ מַצִּיל אֶלָּא עַל הָאֳכָלִים וְעַל הַמַּשְׁקִים, \nוְעַל כְּלִי חֶרֶס.  \nאָמְרוּ לָהֶן בֵּית הֶלֵּל: \nמִפְּנֵי מָה? \nאָמְרוּ לָהֶן בֵּית שַׁמַּי: \nמִפְּנֵי שֶׁהוּא טָמֵא עַל גַּב עַם הָאָרֶץ, \nוְאֵין כְּלִי טָמֵא חוֹצֵץ.  \nאָמְרוּ לָהֶן בֵּית הֶלֵּל: \nוַהֲלֹא טִהַרְתֶּם אֳכָלִים וּמַשְׁקִין שֶׁבְּתוֹכוֹ? \nאָמְרוּ לָהֶן בֵּית שַׁמַּי: \nכְּשֶׁטִּהַרְנוּ אֳכָלִים וּמַשְׁקִים שֶׁבְּתוֹכוֹ, \nלְעַצְמוֹ טִהַרְנוּ, \nאֲבָל כְּשֶׁטִּהַרְתָּ אֶת הַכֶּלִי, \nטִהַרְתָּ לָךְ וְלוֹ.  \nחָזְרוּ בֵית הֶלֵּל לְהוֹדוֹת כְּדִבְרֵי בֵית שַׁמַּי. \n\n\n\n"
        ],
        [
            "<small>א</small>\nרְבִּי חֲנַנְיָה סְגַן הַכֹּהֲנִים הֵעִיד אַרְבָּעָה דְבָרִים: \nמִימֵיהֶם שֶׁלַּכֹּהֲנִים, \nלֹא נִמְנְעוּ מִלִּשְׂרֹף אֶת הַבָּשָׂר שֶׁנִּטַּמָּא בִוְלַד הַטֻּמְאָה, \nעִם הַבָּשָׂר שֶׁנִּטַּמָּא בְאַב הַטֻּמְאָה, \nאַף עַל פִּי מוֹסִיפִין לוֹ טֻמְאָה עַל טֻמְאָתוֹ.  \n\n<small>ב</small>\nהוֹסִיף רְבִּי עֲקִיבָה: \nמִימֵיהֶם שֶׁלַּכֹּהֲנִים, \nלֹא נִמְנְעוּ מִלְּהַדְלִיק אֶת הַשֶּׁמֶן שֶׁנִּפְסַל בִּטְבוּל יוֹם, \nבְּנֵר שֶׁנִּטַּמָּא בִטְמֵא מֵת, \nאַף עַל פִּי מוֹסִיפִין לוֹ טֻמְאָה עַל טֻמְאָתוֹ. \n",
            "<small>ג</small>\nאָמַר חֲנַנְיָה סְגַן הַכֹּהֲנִים: \nמִיָּמַי לֹא רָאִיתִי עוֹר יוֹצֵא לְבֵית הַשְּׂרִיפָה.  \nאָמַר רְבִּי עֲקִיבָה: \nמִדְּבָרָיו לָמַדְנוּ, \nשֶׁהַמַּפְשִׁיט אֶת הַבְּכוֹר וְנִמְצָא טְרֵפָה, \nשֶׁיֵּאוֹתוּ הַכֹּהֲנִים בְּעוֹרוֹ.  \nוַחֲכָמִים אוֹמְרִים: \nאֵין \"לֹא רָאִינוּ\" רְאָיָה, &lt;הֵן&gt;\nאֶלָּא יוֹצֵא לְבֵית הַשְּׂרִיפָה. \n",
            "<small>ד</small>\nאַף הוּא הֵעִיד עַל כְּפָר קָטָן שֶׁהָיָה בְצַד יְרוּשָׁלַיִם, \nוְהָיָה בוֹ זָקֵן אֶחָד, \nוְהָיָה מַלְוֶה לְכָל בְּנֵי הַכְּפָר, \nוְכוֹתֵב בִּכְתָב יָדוֹ, וַאֲחֵרִין חוֹתְמִין. \nוּבָא מַעֲשֶׂה לִפְנֵי חֲכָמִין וְהִתִּירוּ.  \nלְפִי דַרְכָּךְ אַתָּה לָמֵד, \nשֶׁהַאִשָּׁה כוֹתֶבֶת אֶת גִּטָּהּ, \nוְהָאִישׁ כּוֹתֵב אֶת שׁוֹבָרוֹ, \nשֶׁאֵין קִיּוּם הַגֵּט אֶלָּא בְחוֹתָמָיו.  \nוְעַל הַמַּחַט שֶׁנִּמְצֵאת בַּבָּשָׂר, \nשֶׁהַסְּכִין וְהַיָּדַיִם טְהוֹרוֹת, \nוְהַבָּשָׂר טָמֵא. \nוְאִם נִמְצֵאת בַּפֶּרֶשׁ, \nהַכֹּל טָהוֹר. \n",
            "<small>ה</small>\nשְׁלֹשָׁה דְבָרִין אָמַר רְבִּי יִשְׁמָעֵאל \nלִפְנֵי חֲכָמִים בַּכֶּרֶם בְּיַבְנֶה: \nעַל בֵּיצָה טְרוּפָה שֶׁהִיא נְתוּנָה עַל גַּבֵּי יָרָק שֶׁלַּתְּרוּמָה, \nשֶׁהִיא חִבּוּר. \nוְאִם הָיְתָה כְמִין כּוֹבַע, \nוְאֵינָה חִבּוּר.  \nוְעַל שִׁבֹּלֶת שֶׁבַּקָּצִיר וְרֹאשָׁהּ מַגִּיעַ לַקָּמָה, \nאִם נִקְצֶרֶת עִם הַקָּמָה, \nהֲרֵי שֶׁלְּבַעַל הַבַּיִת; \nוְאִם לָאו, הֲרֵי שֶׁלָּעֲנִיִּים.  \nוְעַל גַּנָּה קְטַנָּה שֶׁהִיא מֻקֶּפֶת עָרִיס, \nאִם יֶשׁ בָּהּ מְלֹא בוֹצֵר וְסַלּוֹ מִכָּן, \nמְלֹא בוֹצֵר וְסַלּוֹ מִכָּן, \nתִּזָּרַע, \nוְאִם לָאו, לֹא תִזָּרַע. \n",
            "<small>ו</small>\nשְׁלֹשָׁה דְבָרִין אָמְרוּ לִפְנֵי רְבִּי יִשְׁמָעֵאל, \nוְלֹא אָמַר בָּהֶן אִסּוּר וְהֶתֵּר, \nוּפֵרְשָׁן יְהוֹשֻׁעַ בֶּן מַתְיָה: \nהַמֵּפֵישׂ מֻרְסָה בַשַּׁבָּת, \nאִם לַעֲשׁוֹת לָהּ פֶּה, \nחַיָּב, \nוְאִם לְהוֹצִיא מִמֶּנָּה לֵחָה, \nפָּטוּר.  \nהַצָּד נָחָשׁ בַּשַּׁבָּת, \nאִם כְּמִתְעַסֵּק שֶׁלֹּא יִשְּׁכֶנּוּ, \nפָּטוּר; \nוְאִם לִרְפוּאָה, \nחַיָּב.  \nוְעַל לַפָּסִים אֲרוֹנִיּוֹת, \nשֶׁהֵן טְהוֹרוֹת, \nמִפְּנֵי שֶׁלֹּא נִגְמְרָה מְלַאכְתָּן. \n",
            "<small>ז</small>\nשְׁלֹשָׁה דְבָרִים אָמַר רְבִּי יִשְׁמָעֵאל, \nוְלֹא הוֹדָה לוֹ רְבִּי עֲקִיבָה: \nהַשּׁוּם וְהַבֹּסֶר וְהַמְלִילוֹת שֶׁרִסְּקָן מִבְּעוֹד יוֹם, \nשֶׁרְבִּי יִשְׁמָעֵאל אוֹמֵר: \nיִגְמֹר מִשֶּׁתֶּחְשַׁךְ, \nוּרְבִּי עֲקִיבָה אוֹמֵר: \nלֹא יִגְמֹר. \n",
            "<small>ח</small>\nשְׁלֹשָׁה דְבָרִין אָמְרוּ לִפְנֵי רְבִּי עֲקִיבָה: \nשְׁנַיִם מִשֵּׁם רְבִּי אֱלִיעֶזֶר, \nוְאֶחָד מִשֵּׁם רְבִּי יְהוֹשֻׁעַ.  \nשְׁנַיִם מִשֵּׁם רְבִּי אֱלִיעֶזֶר: \nיוֹצָא אִשָּׁה בְעִיר שֶׁלַּזָּהָב, \nוּמַפְרִיחֵי יוֹנִים פְּסוּלִין מִן הָעֵדוּת.  \nוְאֶחָד מִשֵּׁם רְבִּי יְהוֹשֻׁעַ: \nהַשֶּׁרֶץ בְּפִי הַחֻלְדָּה, \nוּמְהַלֶּכֶת עַל גַּבֵּי כִכָּרוֹת שֶׁלַּתְּרוּמָה, \nסָפֵק נָגַע סָפֵק לֹא נָגַע, \nסְפֵקוֹ טָהוֹר. \n",
            "<small>ט</small>\nשְׁלֹשָׁה דְבָרִים אָמַר רְבִּי עֲקִיבָה, \nעַל שְׁנַיִם הוֹדוּ לוֹ, \nוְעַל אֶחָד לֹא הוֹדוּ לוֹ.  \nעַל סַנְדָּל שֶׁלַּסַּיָּדִין, \nשֶׁהוּא טָמֵא מִדְרָס; \nוְעַל שִׁירֵי תַנּוּר, אַרְבָּעָה, \nשֶׁהָיוּ אוֹמְרִים 'שְׁלֹשָׁה', \nוְהוֹדוּ לוֹ.  \nוְעַל אֶחָד לֹא הוֹדוּ לוֹ: \nעַל כִּסֵּא שֶׁנִּטְּלוּ שְׁנַיִם מֵחִפּוּיָו זֶה בְצַד זֶה, \nשֶׁרְבִּי עֲקִיבָה מְטַמֵּא, \nוַחֲכָמִים מְטַהֲרִין. \n",
            "<small>י</small>\nהוּא הָיָה אוֹמֵר: \nהָאָב זָכֶה לַבֵּן בַּנּוֹי, &lt;בנואי&gt;\nוּבַכֹּחַ, וּבָעֹשֶׁר, וּבַחָכְמָה, וּבַשָּׁנִים, \nוּבְמִסְפַּר הַדּוֹרוֹת לְפָנָיו.  \nהוּא הַקֵּץ, שֶׁנֶּאֱמַר: (ישעיה מא,ד) \n\"קֹרֶא הַדֹּרוֹת מֵרֹאשׁ\"; \nאַף עַל פִּי שֶׁנֶּאֱמַר: (בראשית טו,יג) \n\"וַעֲבָדוּם וְעִנּוּ אֹתָם אַרְבַּע מֵאוֹת שָׁנָה\", \nוְנֶאֱמַר: (שם שם,טז) \n\"וְדוֹר רְבִיעִי יָשׁוּבוּ הֵנָּה\". \n",
            "<small>יא</small>\nאַף הוּא הָיָה אוֹמֵר חֲמִשָּׁה דְבָרִין שֶׁלִּשְׁנֵים עָשָׂר חֹדֶשׁ: \nמִשְׁפַּט דּוֹר הַמַּבּוּל, שְׁנֵים עָשָׂר חֹדֶשׁ; \nמִשְׁפַּט אִיּוֹב, שְׁנֵים עָשָׂר חֹדֶשׁ; \nמִשְׁפַּט הַמִּצְרִים, שְׁנֵים עָשָׂר חֹדֶשׁ; \nמִשְׁפַּט גּוֹג לֶעָתִיד לָבֹא, שְׁנֵים עָשָׂר חֹדֶשׁ; \nמִשְׁפַּט רְשָׁעִים בְּגֵיהִנָּם, שְׁנֵים עָשָׂר חֹדֶשׁ, \nשֶׁנֶּאֱמַר: (ישעיה סו,כג) \n\"וְהָיָה מִדֵּי חֹדֶשׁ בְּחָדְשׁוֹ\". \nרְבִּי יוֹחָנָן בֶּן נוּרִי אוֹמֵר: \nמִן הַפֶּסַח עַד עֲצֶרֶת, \nשֶׁנֶּאֱמַר: (ישעיה סו,כג) \n\"וּמִדֵּי שַׁבָּת בְּשַׁבַּתּוֹ\". \n\n\n\n"
        ],
        [
            "<small>א</small>\nכָּל הַמִּטַּמִּים בְּאָהֵל \nשֶׁנֶּחְלְקוּ וְהִכְנִיסָן לְתוֹךְ הַבַּיִת, \nרְבִּי דוֹסָא בֶן אַרְכִינס מְטַהֵר, \nוַחֲכָמִים מְטַמְּאִין.  \nכֵּיצַד? \nהַנּוֹגֵעַ בְּכִשְׁנֵי חֲצָאֵי זֵיתִין מִן הַנְּבֵלָה, אוֹ נוֹשְׂאָן, \nוּבַמֵּת, \nהַנּוֹגֵעַ בְּכַחֲצִי זַיִת, וּמַאֲהִיל עַל כַּחֲצִי זַיִת, \nאוֹ נוֹגֵע בְּכַחֲצִי זַיִת, \nוְכַחֲצִי זַיִת מַאֲהִיל עָלָיו. \nוּמַאֲהִיל עַל כִּשְׁנֵי חֲצָאֵי זֵיתִים, \nוּמַאֲהִיל עַד כַּחֲצִי זַיִת, \nוַחֲצִי זַיִת מַאֲהִיל עָלָיו; \nרְבִּי דוֹסָא בֶן אַרְכִינָס מְטַהֵר, \nוַחֲכָמִים מְטַמְּאִין.  \n\n<small>ב</small>\nאֲבָל הַנּוֹגֵעַ בְּכַחֲצִי זַיִת, \nוְדָבָר אַחֵר מַאֲהִיל עָלָיו וְעַל כַּחֲצִי זַיִת; \nאוֹ מַאֲהִיל עַל כַּחֲצִי זַיִת, \nוְדָבָר אַחֵר מַאֲהִיל עָלָיו וְעַל כַּחֲצִי זַיִת, \nטָהוֹר.  \nאָמַר רְבִּי מֵאִיר: \nאַף בָּזֶה רְבִּי דוֹסָה בֶן אַרְכִינָס מְטַהֵר, \nוַחֲכָמִים מְטַמְּאִין. \nהַכֹּל טָמֵא, חוּץ מִן הַמַּגָּע, \nוְהַמַּשָּׂא עִם אָהֵל.  \nזֶה הַכְּלָל: \nכָּל שֶׁהוּא מִשֵּׁם אֶחָד, טָמֵא; \nמִשְּׁנֵי שֵׁמוֹת, טָהוֹר. \n",
            "<small>ג</small>\nאֹכֶל פָּרוּד אֵינוּ מִצְטָרֵף.  \nדִּבְרֵי רְבִּי דוֹסָא.  \nוַחֲכָמִים אוֹמְרִים: \nמִצְטָרֵף.  \nמְחַלְּלִין מַעֲשֵׂר שֵׁנִי עַל אֲסִימוֹן.  \nדִּבְרֵי רְבִּי דוֹסָא.  \nוַחֲכָמִים אוֹסְרִין: \nמַטְבִּילִין יָדַיִם לַחַטָּאת.  \nדִּבְרֵי רְבִּי דוֹסָא.  \nוַחֲכָמִים אוֹמְרִים: \nאִם נִטַּמְּאוּ יָדָיו, נִטַּמָּא גוּפוֹ. \n",
            "<small>ד</small>\nמְעֵי אֲבַטִּיחַ וּקְנֹבֶת יָרָק שֶׁלַּתְּרוּמָה, \nרְבִּי דוֹסָא מַתִּיר לַזָּרִים, \nוַחֲכָמִים אוֹסְרִין.  \n\n<small>ה</small>\nחָמֵשׁ רְחֵלוֹת גּוֹזְזוֹת מָנֶה מָנֶה וָפֶרֶס, \nחַיָּבוֹת בְּרֵאשִׁית הַגֵּז.  \nדִּבְרֵי רְבִּי דוֹסָא.  \nוַחֲכָמִים אוֹמְרִים: \nחָמֵשׁ רְחֵלוֹת גּוֹזְזוֹת כָּל שֶׁהֵן. \n",
            "<small>ו</small>\nכָּל הַחוֹצָלוֹת טְמֵאוֹת טְמֵא מֵת.  \nדִּבְרֵי רְבִּי דוֹסָא.  \nוַחֲכָמִים אוֹמְרִים: \nמִדְרָס.  \nכָּל הַקְּלִיעוֹת טְהוֹרוֹת, \nחוּץ מִשֶּׁלְּגִלְגִּילוֹן.  \nדִּבְרֵי רְבִּי דוֹסָא.  \nוַחֲכָמִים אוֹמְרִים: \nכֻּלָּם טְמֵאוֹת, \nחוּץ מִשֶּׁלַּצַּמָּרִים. \n",
            "<small>ז</small>\nהַקֶּלַע שֶׁלְּבֵית קִבּוּל שֶׁלָּהּ אָרִיג, \nטְמֵאָה.  \nוְשֶׁלָּעוֹר, \nרְבִּי דוֹסָא בֶן אַרְכִינָס מְטַהֵר, \nוַחֲכָמִים מְטַמִּים.  \nנִפְסַק בֵּית אֶצְבַּע שֶׁלָּהּ, \nטְהוֹרָה; \nוּבֵית הַפָּקוּעַַ שֶׁלָּהּ, \nטְמֵאָה. \n",
            "<small>ח</small>\nהַשְּׁבוּיָה אוֹכֶלֶת בִּתְרוּמָה.  \nדִּבְרֵי רְבִּי דוֹסָא.  \nוַחֲכָמִים אוֹמְרִים: \nיֵשׁ שְׁבוּיָה אוֹכֶלֶת, \nוְיֵשׁ שְׁבוּיָה שֶׁאֵינָה אוֹכֶלֶת.  \nכֵּיצַד? \nהָאִשָּׁה שֶׁאָמְרָה: \nנִשְׁבֵּיתִי וּטְהוֹרָה אָנִי, \nאוֹכֶלֶת. \nאִם יֵשׁ עֵדִים שֶׁנִּשְׁבֵּית, \nוְהִיא אוֹמֶרֶת: \nטְהוֹרָה אָנִי, \nאֵינָה אוֹכֶלֶת. \n",
            "<small>ט</small>\nאַרְבָּעָה סְפֵקוֹת רְבִּי יְהוֹשֻׁעַ מְטַמֵּא, \nוַחֲכָמִים מְטַהֲרִין.  \nכֵּיצַד? \nהַטָּמֵא עוֹמֵד וְהַטָּהוֹר עוֹבֵר, \nהַטָּהוֹר עוֹמֵד וְהַטָּמֵא עוֹבֵר, \nטֻמְאָה בִרְשׁוּת הַיָּחִיד וְטַהֲרָה בִרְשׁוּת הָרַבִּים, \nטַהֲרָה בִרְשׁוּת הַיָּחִיד וְטֻמְאָה בִרְשׁוּת הָרַבִּים. \nסָפֵק נָגַע, סָפֵק לֹא נָגַע, \nסָפֵק הֶאֱהִיל, סָפֵק לֹא הֶאֱהִיל, \nסָפֵק הֵסִיט, וְסָפֵק לֹא הֵסִיט, \nרְבִּי יְהוֹשֻׁעַ מְטַמֵּא, \nוַחֲכָמִים מְטַהֲרִין. \n",
            "<small>י</small>\nשְׁלֹשָׁה דְבָרִין רְבִּי צָדוֹק מְטַמֵּא, \nוַחֲכָמִים מְטַהֲרִין: \nמַסְמֵר שֶׁלַַּשֻּׁלְחָנִי, \nוְאָרוֹן שֶׁלַּגָּרוֹסוֹת, &lt;שֶׁלַּגְּרוּסוֹת&gt;\nוּמַסְמֵר שֶׁלְּאֶבֶן שָׁעוֹת, \nרְבִּי צָדוֹק מְטַמֵּא, \nוַחֲכָמִים מְטַהֲרִין. \n",
            "<small>יא</small>\nאַרְבָּעָה דְבָרִין רַבָּן גַּמְלִיאֵל מְטַמֵּא, \nוַחֲכָמִים מְטַהֲרִין: \nכְּסוּי טֶנִי שֶׁלְּמַתֶּכֶת שֶׁלְּבַעֲלֵי בָתִּים, \nוּתְלוּי הַמַּגְרֵדוֹת, \nוְגָלְמֵי כְלֵי מַתְּכוֹת, \nוְטַבְלָה שֶׁנֶּחְלְקָה לִשְׁנַיִם.  \nמוֹדִים חֲכָמִים לְרַבָּן גַּמְלִיאֵל, \nבְּטַבְלָה שֶׁנֶּחְלְקָה לִשְׁנַיִם, \nאֶחָד גָּדוֹל וְאֶחָד קָטֹן, \nהַגָּדוֹל טָמֵא, וְהַקָּטָן טָהוֹר. \n",
            "<small>יב</small>\nשְׁלֹשָׁה דְבָרִין רַבָּן גַּמְלִיאֵל מַחְמִיר \nכְּדִבְרֵי בֵית שַׁמַּי: \nאֵין טוֹמְנִין אֶת הַחַמִּים מִיּוֹם טוֹב לַשַּׁבָּת, \nוְאֵין זוֹקְפִין אֶת הַמְּנוֹרָה בְיוֹם טוֹב, \nוְאֵין אוֹפִין פִּתָּן גְּרִיצוֹת, \nאֶלָּא רְקִיקִים.  \nאָמַר רַבָּן גַּמְלִיאֵל: \n\"מִימֵיהֶם שֶׁלְּבֵית אַבָּא, \nלֹא הָיוּ אוֹפִין אֶת פִּתָּן גְּרִיצוֹת, \nאֶלָּא רְקִיקִים.\"  \nאָמְרוּ לוֹ: \n\"מַה נַּעֲשֶׂה לָהֶם לְבֵית אָבִיךָ, \nשֶׁהָיוּ מַחְמִירִין עַל עַצְמָן, \nוּמְקִלִּים עַל כָּל יִשְׂרָאֵל, \nלִהְיוֹת אוֹפִין פִּתָּן גְּרִיצוֹת וָחֹרִי!\" \n",
            "<small>יג</small>\nאַף הוּא אָמַר שְׁלֹשָׁה דְבָרִין לְהָקֵל: \nמְכַבְּדִין בֵּין הַמִּטּוֹת, \nוּמַנִּיחִין אֶת הַמִּגְמָר בְּיוֹם טוֹב, \nוְעוֹשִׂין גְּדִי מְקֻלָּס בְּלֵילֵי פְסָחִים.  \nוַחֲכָמִים אוֹסְרִין. \n",
            "<small>יד</small>\nשְׁלֹשָׁה דְבָרִין רְבִּי אֶלְעָזָר בֶּן עֲזַרְיָה מַתִּיר, \nוַחֲכָמִים אוֹסְרִין: \nפָּרָתוֹ יוֹצָא בִרְצוּעָה שֶׁבֵּין קְרָנֶיהָ, \nוּמְקָרְדִין אֶת הַבְּהֵמָה בְיוֹם טוֹב, \nוְשׁוֹחֲקִין אֶת הַפִּלְפְּלִין בָּרֵחַיִם שֶׁלָּהֶן.  \nרְבִּי יְהוּדָה אוֹמֵר: \nאֵין מְקָרְדִין אֶת הַבְּהֵמָה בְיוֹם טוֹב, \nמִפְּנֵי שֶׁהוּא עוֹשֶׂה חַבּוּרָה, \nאֲבָל מְקַרְצְפִין.  \nוַחֲכָמִים אוֹמְרִים: \nאֵין מְקָרְדִין, \nאַף לֹא מְקַרְצְפִין. \n\n\n\n"
        ],
        [
            "<small>א</small>\nאֵלּוּ דְבָרִים מִקָּלֵּי בֵית שַׁמַּי וּמֵחֻמְרֵי בֵית הֶלֵּל: \nבֵּיצָה שֶׁנּוֹלְדָה בְיוֹם טוֹב, \nבֵּית שַׁמַּי אוֹמְרִים: \nתֵּאָכֵל; \nוּבֵית הֶלֵּל אוֹמְרִים: \nלֹא תֵאָכֵל.  \nבֵּית שַׁמַּי אוֹמְרִים: \nשְׂאוֹר כַּזַּיִת וְחָמֵץ כַּכּוֹתֶבֶת; \nוּבֵית הֶלֵּל אוֹמְרִים: \nזֶה וָזֶה כַּזַּיִת. \n",
            "<small>ב</small>\nהַשּׁוֹחֵט חַיָּה וָעוֹף בְּיוֹם טוֹב, \nבֵּית שַׁמַּי אוֹמְרִים: \nיַחְפֹּר בַּדָּקָל וִיכַסֶּה; \nוּבֵית הֶלֵּל אוֹמְרִים: \nלֹא יִשְׁחֹט, \nאֶלָּא אִם כֵּן הָיָה לוֹ עָפָר מוּכָן.  \nמוֹדִים שֶׁאִם שָׁחַט, \nשֶׁיַּחְפֹּר בַּדָּקָל וִיכַסֶּה; \nשֶׁאֵפֶר הַכִּירָה מוּכָן. \n",
            "<small>ג</small>\nבֵּית שַׁמַּי אוֹמְרִים: \nהֶבְקֵר לָעֲנִיִּים הֶבְקֵר; \nוּבֵית הֶלֵּל אוֹמְרִים: \nאֵינוּ הֶבְקֵר, \nעַד שֶׁיָּבְקַר אַף לָעֲשִׁירִים כִּשְׁמִטָּה.  \nכָּל עֳמָרֵי הַשָּׂדֶה שֶׁלְּקַב קַב, \nאַחַת שֶׁלְּאַרְבַּעַת קַבִּים וּשְׁכֵחוֹ, \nבֵּית שַׁמַּי אוֹמְרִים: \nאֵינוּ שִׁכְחָה; \nוּבֵית הֶלֵּל אוֹמְרִים: \nשִׁכְחָה. \n",
            "<small>ד</small>\nהָעֹמֶר שֶׁהוּא סָמוּךְ לַגָּפָא \nוְלַגָּדִישׁ וְלַבָּקָר וְלַכֵּלִים וּשְׁכֵחוֹ, \nבֵּית שַׁמַּי אוֹמְרִים: \nאֵינוּ שִׁכְחָה; \nוּבֵית הֶלֵּל אוֹמְרִים: \nשִׁכְחָה. \n",
            "<small>ה</small>\nכֶּרֶם רְבָעִי, \nבֵּית שַׁמַּי אוֹמְרִים: \nאֵין לוֹ חֹמֶשׁ וְאֵין לוֹ בֵעוּר; \nוּבֵית הֶלֵּל אוֹמְרִים: \nיֶשׁ לוֹ.  \nבֵּית שַׁמַּי אוֹמְרִים: \nיֵשׁ לוֹ פֶרֶט וְיֵשׁ לוֹ עוֹלֵלוֹת, \nוַעֲנָוִים פּוֹדִין לְעַצְמָן; \nוּבֵית הֶלֵּל אוֹמְרִים: \nכֻּלּוֹ לַגַּת. \n",
            "<small>ו</small>\nחָבִית שֶׁלַּזֵּיתִים מְגֻלְגָּלִים, \nבֵּית שַׁמַּי אוֹמְרִים: \nאֵינוּ צָרִיךְ לְנַקֵּב; \nוּבֵית הֶלֵּל אוֹמְרִים: \nצָרִיךְ לְנַקֵּב; \nוּמוֹדִים, \nשֶׁאִם נִקָּבָה וּסְתָמוּהָא שְׁמָרִים, \nשֶׁהִיא טְהוֹרָה.  \nהַסָּךְ שֶׁמֶן טָהוֹר וְנִטָּמָא, \nוְיָרַד וְטָבַל, \nבֵּית שַׁמַּי אוֹמְרִים: \nאַף עַל פִּי מְנַטֵּף, \nטָהוֹר; \nוּבֵית הֶלֵּל אוֹמְרִים: \nכְּדֵי סִיכַת אֵבֶר קָטָן.  \nאִם הָיָה שֶׁמֶן טָמֵא מִתְּחִלָּתוֹ, \nבֵּית שַׁמַּי אוֹמְרִים: \nכְּדֵי סִיכַת אֵבֶר קָטָן; \nוּבֵית הֶלֵּל אוֹמְרִים: \nמַשְׁקֶה טוֹפֵיחַ.  \nרְבִּי יְהוּדָה אוֹמֵר מִשֵּׁם בֵּית הֶלֵּל: \nטוֹפֵיחַ וּמַטְפִּיחַ. \n",
            "<small>ז</small>\nהָאִשָּׁה מִתְקַדֶּשֶׁת בְּדִינָר וּבְשׁוֹוֶה דִינָר, \nכְּדִבְרֵי בֵית שַׁמַּי ; \nוּבֵית הֶלֵּל אוֹמְרִים: \nבִּפְרוּטָה וּבְשׁוֹוֶה פְרוּטָה.  \nוְכַמָּה הִיא פְרוּטָה? \nאֶחָד מִשְּׁמוֹנָה בְאִסָּר הָאִיטַלְקִי.  \nבֵּית שַׁמַּי אוֹמְרִים: \nפּוֹטֵר הוּא אָדָם אֶת אִשְׁתּוֹ בְגֵט יָשָׁן; \nוּבֵית הֶלֵּל אוֹסְרִין.  \nוְאֵיזֶה הוּא גֵט יָשָׁן? \nכָּל שֶׁנִּתְיַחַד עִמָּהּ מֵאַחַר שֶׁכְּתָבוֹ לָהּ.  \nהַמְגָרֵשׁ אֶת אִשְׁתּוֹ וְלָנָה עִמּוֹ בַפּוֹנְדְּקִי, \nבֵּית שַׁמַּי אוֹמְרִים: \nאֵינָה צְרִיכָה מִמֶּנּוּ גֵט שֵׁנִי; \nוּבֵית הֶלֵּל אוֹמְרִים: \nצְרִיכָה מִמֶּנּוּ גֵט שֵׁנִי.  \nאֶמָּתַי? \nבִּזְמַן שֶׁנִּתְגָרְשָׁה מִן הַנִּשּׂוּאִין; \nוּמוֹדִין בְּנִתְגָּרְשָׁה מִן הָאֵרוּסִים, \nשֶׁאֵינָה צְרִיכָה מִמֶּנּוּ גֵט שֵׁנִי, \nמִפְּנֵי שֶׁלִבּוֹ גַס בָּהּ. \n",
            "[<small>ח</small>]\nבֵּית שַׁמַּי מַתִּירִין אֶת הַצָּרוֹת לְאַחִים, \nוּבֵית הֶלֵּל אוֹסְרִין.  \n(חָלְצוּ, בֵּית שַׁמַּי פּוֹסְלִין מִן הַכְּהֻנָּה; \nוּבֵית הֶלֵּל מַכְשִׁירִין.  \nנִתְיַבְּמוּ, בֵּית שַׁמַּי מַכְשִׁירִין; \nוּבֵית הֶלֵּל פּוֹסְלִין.  \nוְאַף עַל פִּי שֶׁאֵלּוּ פוֹסְלִין וְאֵלּוּ מַכְשִׁירִין, \nלֹא נִמְנְעוּ בֵית שַׁמַּי מִלִּשָּׂא נָשִׁים מִ בֵּית הֶלֵּל, \nוְלֹא בֵית הֶלֵּל מִלִּשָּׂא נָשִׁים מִ בֵּית שַׁמַּי.  \nוְכָל הַטְּהָרוֹת וְהַטֻּמְאוֹת שֶׁהָיוּ אֵלּוּ מְטַהֲרִין וְאֵלּוּ מְטַמְּאִין, \nלֹא נִמְנְעוּ לִהְיוֹת עוֹשִׂים טְהָרוֹת אֵלּוּ עַל גַּב אֵלּוּ. )\n",
            "שְׁלֹשָׁה אַחִין, \nשְׁנַיִם מֵהֶן נְשׁוּאִים לִשְׁתֵּי אַחְיוֹת, \nוְאֶחָד מֻפְנֶה; \nמֵת אֶחָד מִבַּעֲלֵי אַחְיוֹת, \nעָשָׂה בָהּ מֻפְנֶה מַאֲמָר, \nוְאַחַר כָּךְ מֵת אָחִיו הַשֵּׁנִי, \nבֵּית שַׁמַּי אוֹמְרִים: \nאִשְׁתּוֹ עִמּוֹ, \nוְהַלָּז תֵצֵא מִשֵּׁם אֲחוֹת אִשָּׁה.  \nוּבֵית הֶלֵּל אוֹמְרִים: \nמוֹצִיא אֶת אִשְׁתּוֹ בְגֵט וַחֲלִיצָה, \nוְאֶת אֵשֶׁת אָחִיו בַּחֲלִיצָה.  \nזוֹ הִיא שֶׁאָמָרוּ: \nאִי לוֹ עַל אִשְׁתּוֹ, \nוְאִי לוֹ עַל אֵשֶׁת אָחִיו. \n",
            "<small>ט</small>\nהַמַּדִּיר אֶת אִשְׁתּוֹ מִתַּשְׁמִישׁ הַמִּטָּה, \nבֵּית שַׁמַּי אוֹמְרִים: \nשְׁתֵּי שַׁבָּתוֹת; \nוּבֵית הֶלֵּל אוֹמְרִים: \nשַׁבָּת אַחַת.  \nהַמַּפֶּלֶת אוֹר לִשְׁמוֹנִים וְאֶחָד, \nבֵּית שַׁמַּי פּוֹטְרִין מִן הַקָּרְבָּן; &lt;פוֹטְרִין&gt;\nוּבֵית הֶלֵּל מְחַיְּבִין.  \nסָדִין בְּצִיצִית, בֵּית שַׁמַּי פּוֹטְרִין, \nוּבֵית הֶלֵּל מְחַיְּבִין.  \nכַּלְכַּלַּת הַשַּׁבָּת, \nבֵּית שַׁמַּי פּוֹטְרִין; \nוּבֵית הֶלֵּל מְחַיְּבִין. \n",
            "<small>י</small>\nמִי שֶׁנָּדַר נְזִירוּת מְרֻבָּה וְהִשְׁלִים אֶת נְזִירוּתוֹ, \nוְאַחַר כָּךְ בָּא לָאָרֶץ, \nבֵּית שַׁמַּי אוֹמְרִים: \nנָזִיר שְׁלֹשִׁים יוֹם; \nוּבֵית הֶלֵּל אוֹמְרִים: \nנָזִיר כַּתְּחִלָּה.  \nמִי שֶׁהָיוּ לוֹ שְׁתֵּי כִתֵּי עֵדִים מְעִידוֹת אוֹתוֹ, \nאֵלּוּ מְעִידִים שֶׁנָּזַר שְׁתַּיִם, \nוְאֵלּוּ מְעִידִים שֶׁנָּזַר חָמֵשׁ, \nבֵּית שַׁמַּי אוֹמְרִים: \nנֶחְלְקָה הָעֵדוּת, אֵין כָּאן נְזִירוּת; \nוּבֵית הֶלֵּל אוֹמְרִים: \nיֵשׁ בִּכְלַל חָמֵשׁ שְׁתַּיִם, \nשֶׁיְּהֶה נָזִיר שְׁתַּיִם. \n",
            "<small>יא</small>\nאָדָן שֶׁהוּא נָתוּן תַּחַת הַסֶּדֶק, \nבֵּית שַׁמַּי אוֹמְרִים: \nאֵינוּ מֵבִיא אֶת הַטֻּמְאָה; \nוּבֵית הֶלֵּל אוֹמְרִים: \nאָדָם, חָלוּל הוּא, \nוְהַצַּד הָעֶלְיוֹן מֵבִיא אֶת הַטֻּמְאָה. \n\n\n\n"
        ],
        [
            "<small>א</small>\nרְבִּי יוּדָה אוֹמֵר: \nשִׁשָּׁה דְבָרִין מִקּוֹלֵי בֵית שַׁמַּי וּמֵחֻמְרֵי בֵית הֶלֵּל: \nדַּם נְבֵלוֹת, \nבֵּית שַׁמַּי מְטַהֲרִין, וּבֵית הֶלֵּל מְטַמִּים.  \nבֵּיצַת הַנְּבֵלָה, \nאִם יֵשׁ כַּיּוֹצֵא בָהּ נִמְכֶּרֶת בַּשּׁוּק, \nמֻתֶּרֶת, \nוְאִם לָאו, אֲסוּרָה, \nכְּדִבְרֵי בֵית שַׁמַּי. \nוּבֵית הֶלֵּל אוֹסְרִין, \nוּמוֹדִים בְּבֵיצַת טְרוּפָה שֶׁהִיא אֲסוּרָה, &lt;טריפה&gt;\nמִפְּנֵי שֶׁגָּדְלָה בְאִסּוּר.  \nדַּם נָכְרִית וְדַם טַהֲרָה שֶׁלַּמְּצֹרַעַת, \nבֵּית שַׁמַּי מְטַהֲרִין, \nוּבֵית הֶלֵּל אוֹמְרִים: \nכְּרוֹקָהּ וּכְמֵימֵי רַגְלֶיהָ.  \nאוֹכְלִין פֵּרוֹת שְׁבִיעִית בְּטוֹבָה וְשֶׁלֹּא בְטוֹבָה, \nכְּדִבְרֵי בֵית שַׁמַּי. \nוּבֵית הֶלֵּל אוֹמְרִים: \nאֵין אוֹכְלִין בְּטוֹבָה וְשֶׁלֹּא בְטוֹבָה.  \nהַחֵמֶת, \nבֵּית שַׁמַּי אוֹמְרִים: \nצְרוּרָה עוֹמֶדֶת. \nוּבֵית הֶלֵּל אוֹמְרִים: \nאַף עַל פִּי שֶׁאֵינָה צְרוּרָה. \n",
            "<small>ב</small>\nרְבִּי יוֹסֵה אוֹמֵר: \nשִׁשָּׁה דְבָרִין מִקָּלֵּי בֵית שַׁמַּי וּמֵחֻמְרֵי בֵית הֶלֵּל: \nהָעוֹף עוֹלֶה עִם הַגְּבִנָּה עַל הַשֻּׁלְחָן וְאֵינוּ נֶאֱכָל, \nכְּדִבְרֵי בֵית שַׁמַּי.\nוּבֵית הֶלֵּל אוֹמְרִים: \nלֹא עוֹלֶה וְלֹא נֶאֱכָל.  \nתּוֹרְמִין זֵיתִין עַל הַשֶּׁמֶן, \nוַעֲנָבִים עַל הַיַּיִן, \nכְּדִבְרֵי בֵית שַׁמַּי. \nוּבֵית הֶלֵּל אוֹמְרִים: \nאֵין תּוֹרְמִין.  \nהַזּוֹרֵעַ אַרְבַּע אַמּוֹת שֶׁבַּכֶּרֶם, \nבֵּית שַׁמַּי אוֹמְרִים: \nקִדֵּשׁ שׁוּרָה אַחַת. \nוּבֵית הֶלֵּל אוֹמְרִים: \nקִדֵּשׁ שְׁתֵּי שׁוּרוֹת.  \nהַמְּעִיסָה, \nבֵּית שַׁמַּי פּוֹטְרִין וּבֵית הֶלֵּל מְחַיְּבִין.  \nמַטְבִּילִין בְּחַרְדְּלִית, \nכְּדִבְרֵי בֵית שַׁמַּי. \nוּבֵית הֶלֵּל אוֹמְרִים: \nאֵין מַטְבִּילִין.  \nגֵּר שֶׁנִּתְגַּיַּר עֶרֶב פְּסָחִים, \nבֵּית שַׁמַּי אוֹמְרִים: \nטוֹבֵל וְאוֹכֵל אֶת פִּסְחוֹ לָעֶרֶב. \nוּבֵית הֶלֵּל אוֹמְרִים: \nהַפּוֹרֵשׁ מִן הָעָרְלָה, \nכְּפוֹרֵשׁ מִן הַקֶּבֶר. \n",
            "<small>ג</small>\nרְבִּי שִׁמְעוֹן אוֹמֵר: \nשְׁלֹשָׁה דְבָרִין מִקָּלֵּי בֵית שַׁמַּי וּמֵחֻמְרֵי בֵית הֶלֵּל: \nקֹהֶלֶת אֵינָה מְטַמָּא אֶת הַיָּדַיִם, \nכְּדִבְרֵי בֵית שַׁמַּי. \nוּבֵית הֶלֵּל אוֹמְרִים: \nמְטַמָּא אֶת הַיָּדַיִם.  \nמֵי חַטָּאת שֶׁעָשׁוּ מִצְוָתָן, \nבֵּית שַׁמַּי מְטַהֲרִין וּבֵית הֶלֵּל מְטַמִּין.  \nהַקֶּצַח, \nבֵּית שַׁמַּי מְטַהֲרִין וּבֵית הֶלֵּל מְטַמִּים.  \nוְכֵן לַמַּעַשְׂרוֹת. \n",
            "<small>ד</small>\nרְבִּי אֶלְעָזָר אוֹמֵר: \nשְׁנֵי דְבָרִין מִקָּלֵּי בֵית שַׁמַּי וּמֵחֻמְרֵי בֵית הֶלֵּל: \nדַּם יוֹלֶדֶת שֶׁלֹּא טָבְלָה, \nבֵּית שַׁמַּי אוֹמְרִים: \nכְּרוֹקָהּ וּכְמֵימֵי רַגְלֶיהָ. \nוּבֵית הֶלֵּל אוֹמְרִים: \nמְטַמֵּא לַח וְיָבֵשׁ.  \nוּמוֹדִין בְּיוֹלֶדֶת בַּזּוֹב, \nשֶׁהוּא מְטַמֵּא לַח וְיָבֵשׁ. \n",
            "<small>ה</small>\nוְאַרְבָּעָה אָחִים, \nשְׁנַיִם מֵהֶם נְשׁוּאִין לִשְׁתֵּי אַחְיוֹת, \nוּמֵתוּ הַנְּשׁוּאִין אֶת הָאַחְיוֹת, \nהֲרֵי אֵלּוּ חוֹלְצוֹת וְלֹא מִתְיַבְּמוֹת, \nוְאִם קָדְמוּ וְכָנְסוּ, יוֹצִיאוּ.  \nרְבִּי אֶלְעָזָר אוֹמֵר מִשֵּׁם בֵּית שַׁמַּי: \nיְקַיְּמוּ. \nוּבֵית הֶלֵּל אוֹמְרִים: \nיוֹצִיאוּ. \n",
            "<small>ו</small>\nעֲקַבְיָה בֶן מַהֲלַלְאֵל הֵעִיד אַרְבָּעָה דְבָרִים.  \nאָמְרוּ לוֹ: \nעֲקַבְיָה, \nחֲזֹר בָּךְ בְּאַרְבָּעָה דְבָרִין שֶׁהָיִיתָ אוֹמֵר, \nוְנַעַשָׂךְ אַב בֵּית דִּין לְיִשְׂרָאֵל.  \nאָמַר לָהֶן: \nמוּטָב לִי לִקָּרוֹת שׁוֹטֶה כָל יָמַי, \nוְלֹא לֵעָשׁוֹת שָׁעָה אַחַת רָשָׁע לִפְנֵי הַמָּקוֹם; \nשֶׁלֹּא יְהוּ אוֹמְרִין: \nבִּשְׁבִיל סְרָרָה חָזַר בּוֹ.  \n\n<small>ז</small>\nהוּא הָיָה מְטַמֵּא שְׂעַר הַפְּקֻדָּה וְדַם הַיָּרֹק; \nוַחֲכָמִים מְטַהֲרִין.  \nהוּא הָיָה מַתִּיר שְׂעַר בְּכוֹר בַּעַל מוּם \nשֶׁנָּשַׁר וְהִנִּיחוֹ בַחַלּוֹן, \nוְאַחַר כָּךְ שְׁחָטוֹ; \nוַחֲכָמִים אוֹסְרִין.  \nהוּא הָיָה אוֹמֵר: \nאֵין מַשְׁקִים \nלֹא הַגִּיּוֹרֶת וְלֹא אֶת הַשִּׁפְחָה מְשֻׁחְרֶרֶת; \nוַחֲכָמִים אוֹמְרִים: \nמַשְׁקִין.  \nאָמְרוּ לוֹ: \nמַעֲשֶׂה בְּכַרְכְּמִית, \nשִׁפְחָה מְשֻׁחְרֶרֶת שֶׁהָיְתָה בִירוּשָׁלַיִם, \nוְהִשְׁקוּהָ שְׁמַעְיָה וְאַבְטַלְיוֹן.  \nאָמַר לָהֶן: \nדִּכְמָא הִשְׁקוּהָ.  &lt;דיכגמה&gt;\nוְנִדּוּהוּ, וּמֵת בְּנִדּוּיוֹ, \nוְסָקְלוּ בֵית דִּין אֶת אֲרוֹנוֹ.  \n\n<small>ח</small>\nאָמַר רְבִּי יְהוּדָה: \nחַס וְשָׁלוֹם שֶׁעֲקַבְיָה נִתְנַדָּה! \nשֶׁאֵין הָעֲזָרָה נִוּמִקְדָּשׁ נִטְמָא עַל כָל אָדָן מִיִּשְׂרָאֵל \nבְּחָכְמָה וּבְיִרְאוּת חֵטְא כַּעֲקַבְיָה בֶן מַהֲלַלְאֵל.  \nוְאֶת מִי נִדּוּ? \nאֶת אֱלִיעֶזֶר בֶּן חַנָּךְ, \nשֶׁפִּקְפֵּק בְּטַהֲרַת יָדַיִם; \nוּכְשֶׁמֵּת, \nשָׁלְחוּ בֵית דִּין וְהִנִּיחוּ אֶבֶן עַל אֲרוֹנוֹ; \nמְלַמֵּד, שֶׁכָּל הַמְּנֻדֶּה וּמֵת, \nסוֹקְלִין אֶת אֲרוֹנוֹ. \n",
            "<small>ט</small>\nוּבְשָׁעַת מִיתָתוֹ אָמַר לִבְנוֹ: \nבְּנִי, \nחֲזֹר בָּךְ בְּאַרְבָּעָה דְבָרִין שֶׁהָיִיתִי אוֹמֵר.  \nאָמַר לוֹ: \nוְאַתָּה, לָמָּה לֹא חָזַרְתָּ בָּךְ? \nאָמַר לוֹ: \nאֲנִי שָׁמַעְתִּי מִפִּי מְרֻבִּין, \nוְהֵן שָׁמְעוּ מִפִּי מְרֻבִּין; \nאֲנִי עָמַדְתִּי עַל שְׁמוּעָתִי, \nוְהֵן עָמְדוּ בִשְׁמוּעָתָן; \nאֲבָל אַתָּה שָׁמַעְתָּ מִפִּי הַיָּחִיד, \nוּמִפִּי הַמְרֻבִּין, \nוּמוּטָב לְהַנִּיחַ אֶת דִּבְרֵי הַיָּחִיד, \nוְלֶאֱחוֹז בְּדִבְרֵי הַמְרֻבִּין.  \nאָמַר לוֹ: \nאַבָּא, \nפַּקֵּד עָלַי לַחֲבֵרֶיךָ.  \nאָמַר לוֹ: \nאֵינִי מְפַקֵּד.  \nשֶׁמֵּא עַוְלָה מָצָאתָ בִּי? \nאָמַר לוֹ: \nלָאו, \nמַעֲשֶׂיךָ יְקָרְבוּךָ וּמַעֲשֶׂיךָ יְרַחֲקוּךָ. \n\n\n\n"
        ],
        [
            "<small>א</small>\nרְבִּי יְהוּדָה בֶן אָבָּא הֵעִיד חֲמִשָּׁה דְבָרִין: \nשֶׁמְּמָאֲנִים אֶת הַקְּטַנּוֹת; \nוְשֶׁמַּשִּׂיאִין אֶת הָאִשָּׁה עַל פִּי עֵד אֶחָד; \nוְשֶׁנִּסְקַל תַּרְנְגוֹל בִּירוּשָׁלַיִם עַל שֶׁהָרַג אֶת הַנֶּפֶשׁ; \nוְעַל הַיַּיִן בֶּן אַרְבָּעִים יוֹם, \nשֶׁנִּתְנַסַּךְ עַל גַּב הַמִּזְבֵּחַ; \nוְעַל תָּמִיד שֶׁלַּשַּׁחַר, \nשֶׁקָּרֵב בְּאַרְבַּע שָׁעוֹת. \n",
            "<small>ב</small>\nהֵעִיד רְבִּי יְהוֹשֻׁעַ וּרְבִּי נְחֶמְיָה בֶן אֶלְנָתָן \nאִישׁ כְּפַר הַבַּבְלִי עַל אֵבֶר מִן הַמֵּת, \nשֶׁהוּא טָמֵא; \nשֶׁרְבִּי אֱלִיעֶזֶר אוֹמֵר: \nלֹא אָמְרוּ אֶלָּא עַל אֵבֶר מִן הַחַי.  \n\n<small>ג</small>\nאָמְרוּ לוֹ: \nוַהֲלֹא קַל וָחֹמֶר הוּא! \nמָה אִם הַחַי, שֶׁהוּא טָהוֹר, \nאֵבֶר הַפּוֹרֵשׁ מִמֶּנּוּ טָמֵא, \nהַמֵּת, שֶׁהוּא טָמֵא, \nאֵינוּ דִין שֶׁיְּהֵא אֵבֶר הַפּוֹרֵשׁ מִמֶּנּוּ טָמֵא? \nאָמַר לָהֶן: \nלֹא אָמְרוּ אֶלָּא אֵבֶר מִן הַחַי.  \n\n<small>ד</small>\nדָּבָר אַחֵר: \nמְרֻבָּה טֻמְאַת הַחַיִּים מִטֻּמְאַת הַמֵּתִים, \nשֶׁהַחַי עוֹשֶׂה מִשְׁכָּב וּמוֹשָׁב מִתַּחְתָּיו, \nלְטַמֵּא אָדָם לְטַמֵּא בְגָדִים, \nעַל גַּבָּיו מַדָּף לְטַמֵּא אֳכָלִין וּמַשְׁקִין; \nמַה שֶּׁאֵין הַמֵּת מְטַמֵּא. \n",
            "\n<small>ה</small>\nכַּזַּיִת בָּשָׂר הַפּוֹרֵשׁ מֵאֵבֶר מִן הַחַי, \nרְבִּי אֱלִיעֶזֶר מְטַמֵּא, \nרְבִּי יְהוֹשֻׁעַ וּרְבִּי נְחוּנְיָא מְטַהֲרִים.  \nעֶצֶם כִּשְׂעוֹרָה הַפּוֹרֵשׁ מֵאֵבֶר מִן הַחַי, &lt;כסעורה&gt;\nרְבִּי נְחוּנְיָה מְטַמֵּא, \nוּרְבִּי אֱלִיעֶזֶר וּרְבִּי יְהוֹשֻׁעַ מְטַהֲרִים.  \n\n<small>ו</small>\nאָמְרוּ לוֹ לִרְבִּי אֱלִיעֶזֶר: \nמָה רָאִיתָ לְטַמֵּא כַזַּיִת בָּשָׂר \nהַפּוֹרֵשׁ מֵאֵבֶר מִן הַחַי? \nאָמַר לָהֶן: \nמָצִינוּ שֶׁאֵבֶר מִן הַחַי כְּמֵת שָׁלֵם; \nמָה הַמֵּת, \nכַּזַּיִת בָּשָׂר הַפּוֹרֵשׁ מִמֶּנּוּ טָמֵא, \nוְאַף אֵבֶר מִן הַחַי, \nכַּזַּיִת בָּשָׂר הַפּוֹרֵשׁ מִמֶּנּוּ יְהֵי טָמֵא.  \n\n<small>ז</small>\nאָמְרוּ לוֹ: \nלֹא, \nאִם טִמֵּאתָ כַּזַּיִת בָּשָׂר הַפּוֹרֵשׁ מִן הַמֵּת, \nשֶׁכֵּן טִמֵּאתָ עֶצֶם כִּשְׂעוֹרָה הַפּוֹרֵשׁ מִמֶּנּוּ, \nתְּטַמֵּא כַזַּיִת בָּשָׂר הַפּוֹרֵשׁ מֵאֵבֶר מִן הַחַי, \nשֶׁכֵּן טִהַרְתָּ עֶצֶם כִּשְׂעוֹרָה הַפּוֹרֵשׁ מִמֶּנּוּ? \n\n<small>ח</small>\nאָמְרוּ לוֹ לִרְבִּי נְחוּנְיָה: \nמָה רָאִיתָ לְטַמֵּא עֶצֶם כִּשְׂעוֹרָה \nהַפּוֹרֵשׁ מֵאֵבֶר מִן הַחַי? \nאָמַר לָהֶן: \nמָצִינוּ שֶׁאֵבֶר מִן הַחַי כְּמֵת שָׁלֵם; \nמָה הַמֵּת, עֶצֶם כִּשְׂעוֹרָה, \nהַפּוֹרֵשׁ מִמֶּנּוּ טָמֵא, \nוְאַף אֵבֶר מִן הַחַי, עֶצֶם כִּשְׂעוֹרָה, \nהַפּוֹרֵשׁ מִמֶּנּוּ יְהִי טָמֵא.  \nאָמְרוּ לוֹ: \nלֹא, \nאִם טִמֵּאתָ עֶצֶם כִּשְׂעוֹרָה הַפּוֹרֵשׁ מִן הַמֵּת, \nשֶׁכֵּן טִמֵּאתָ כַזַּיִת בָּשָׂר הַפּוֹרֵשׁ מִמֶּנּוּ; \nתְּטַמֵּא עֶצֶם כִּשְׂעוֹרָה הַפּוֹרֵשׁ מֵאֵבֶר מִן הַחַי, \nשֶׁכֵּן טִהַרְתָּ כַזַּיִת בָּשָׂר הַפּוֹרֵשׁ מִמֶּנּוּ? \n\n<small>ט</small>\nאָמְרוּ לוֹ לִרְבִּי אֱלִיעֶזֶר: \nמָה רָאִיתָ לַחֲלֹק מִדָּתָךָ? \nאוֹ טַמֵּא בִשְׁנֵיהֶן אוֹ טַהֵר בִּשְׁנֵיהֶן! \nאָמַר לָהֶן: \nמְרֻבָּה טֻמְאַת הַבָּשָׂר מִטֻּמְאַת הָעֲצָמוֹת, \nשֶׁהַבָּשָׂר נוֹהֵג בַּנְּבֵלוֹת וּבַשְּׁרָצִים, \nמַה שֶּׁאֵין כֵּן בָּעֲצָמוֹת.  \nדָּבָר אַחֵר: \nאֵבֶר שֶׁיֵּשׁ עָלָיו בָּשָׂר כָּרָאוּי, \nמְטַמֵּא בְמַגָּע וּבְמַשָּׂא וּבְאָהֵל. \nחֲסַר הַבָּשָׂר, טָמֵא, \nחֲסַר הָעֶצֶם, טָהוֹר.  \n\n<small>י</small>\nאָמְרוּ לוֹ לִרְבִּי נְחוּנְיָה: \nמָה רָאִיתָ לַחֲלֹק מִדָּתָךָ? \nאוֹ טַמֵּא בִשְׁנֵיהֶן אוֹ טַהֵר בִּשְׁנֵיהֶן! \nאָמַר לָהֶן: \nמְרֻבָּה טֻמְאַת הָעֲצָמוֹת מִטֻּמְאַת הַבָּשָׂר, \nשֶׁהַבָּשָׂר הַפּוֹרֵשׁ מִן הַחַי, טָהוֹר, \nוְאֵבֶר הַפּוֹרֵשׁ מִמֶּנּוּ וְהוּא כְבִרְיָתוֹ, טָמֵא.  \nדָּבָר אַחֵר: \nכַּזַּיִת בָּשָׂר מְטַמֵּא בְמַגָּע וּבְמַשָּׂא וּבְאָהֵל, \nוְרֹבַע עֲצָמוֹת מְטַמִּים בְּמַגָּע וּבְמַשָּׂא וּבְאָהֵל; \nחֲסַר הַבָּשָׂר, טָהוֹר, \nחֲסַר רֹבַע עֲצָמוֹת, \nאַף עַל פִּי שֶׁטָּהַר מִלְּטַמֵּא בְאָהֵל, \nמְטַמֵּא בְמַגָּע וּבְמַשָּׂא.  \nדָּבָר אַחֵר: \nכָּל בְּשַׂר הַמֵּת שֶׁהוּא פָחוּת מִכַּזַּיִת, טָהוֹר. \nרֹב בִּנְיָנוֹ, רֹב מִנְיָנוֹ שֶׁלַּמֵּת, \nאַף עַל פִּי שֶׁאֵין בָּהֶן רֹבַע, טְמֵאִים.  \n\n<small>יא</small>\nאָמְרוּ לוֹ לִרְבִּי יְהוֹשֻׁעַ: \nמַה רָּאִיתָ לְטַהֵר בִּשְׁנֵיהֶן? \nאָמַר לָהֶן: \nלֹא, אִם אֲמַרְתֶּם בַּמֵּת, \nשֶׁיֶּשׁ בּוֹ רֹב וְרֹבַע וּרְקָב, \nתֹּאמְרוּ בְחַי, \nשֶׁאֵין בּוֹ רֹב וְרֹבַע וּרְקָב? \n\n\n\n"
        ],
        [
            "<small>א</small>\nהֵעִיד רְבִּי יְהוֹשֻׁעַ וּרְבִּי צָדוֹק \nעַל פִּדְיוֹן פֶּטֶר חֲמוֹר שֶׁמֵּת, \nשֶׁאֵין כָּאן לַכֹּהֵן כְּלוּם. \nשֶׁרְבִּי אֱלִיעֶזֶר אוֹמֵר: \nחַיָּבִין בְּאַחְרָיוּתוֹ כְחָמֵשׁ סְלָעִים שֶׁלַּבֵּן. \nוַחֲכָמִים אוֹמְרִים: \nאֵין חַיָּבִין בְּאַחְרָיוּתוֹ, \nכְּפִדְיוֹן מַעֲשֵׂר שֵׁנִי. \n",
            "<small>ב</small>\nהֵעִיד רְבִּי צָדוֹק \nעַל צֵיר חֲגָבִין טְמֵאִים, \nשֶׁהוּא טָהוֹר; \nשֶׁמִּשְׁנָה רִאשׁוֹנָה: \nחֲגָבִים טְמֵאִים שֶׁנִּכְבָּשׁוּ עִם חֲגָבִין טְהוֹרִים, \nלֹא פָסְלוּ אֶת צֵירָן. \n",
            "<small>ג</small>\nהֵעִיד רְבִּי צָדוֹק \nעַל הַזּוֹחֲלִים שֶׁרָבוּ עַל הַנּוֹטְפִים, \nשֶׁהֵן כְּשֵׁרִין.  \nמַעֲשֶׂה הָיָה בְבִירַת קַפִּלְיָא, \nוּבָא מַעֲשֶׂה לִפְנֵי חֲכָמִים, \nוְהִכְשִׁירוּ. \n",
            "<small>ד</small>\nהֵעִיד רְבִּי צָדוֹק \nעַל הַזּוֹחֲלִים שֶׁקִּלְּחָן בַּעֲלֵה אֱגוֹז, \nשֶׁהֵן כְּשֵׁרִין.  \nמַעֲשֶׂה הָיָה בְאָהָלִיָּא, \nוּבָא מַעֲשֶׂה לְלִשְׁכַּת הַגָּזִית, \nוְהִכְשִׁירוּ. \n",
            "<small>ה</small>\nהֵעִיד רְבִּי יְהוֹשֻׁעַ וּרְבִּי יָקִים אִישׁ חָדִיד \nעַל קְלָל שֶׁלַּחַטָּאת שֶׁנָּתְנוּ עַל גַּבֵּי הַשֶּׁרֶץ, \nשֶׁהוּא טָמֵא. \nשֶׁרְבִּי אֱלִיעֶזֶר מְטַהֵר.  \nהֵעִיד רְבִּי פַפְּיַס עַל מִי שֶׁנָּזַר שְׁתֵּי נְזִירִיּוֹת, \nשֶׁאִם גִּלַּח אֶת הָרִאשׁוֹנָה יוֹם שְׁלֹשִׁים, \nמְגַלֵּחַ אֶת הַשְּׁנִיָּה יוֹם שִׁשִּׁים. \nוְאִם גִּלַּח יוֹם שִׁשִּׁים חָסֵר יוֹם אֶחָד, \nיָצָא, שֶׁיּוֹם שְׁלֹשִׁים עוֹלֶה מִן הַמִּנְיָן. \n",
            "<small>ו</small>\nהֵעִיד רְבִּי יְהוֹשֻׁעַ וּרְבִּי פַפְּיָס \nעַל וְלַד שְׁלָמִים שֶׁיִּקָּרֵב שְׁלָמִים. \nשֶׁרְבִּי אֱלִיעֶזֶר אוֹמֵר: \nוְלַד שְׁלָמִים לֹא יִקָּרֵב שְׁלָמִים. \nוַחֲכָמִים אוֹמְרִים: \nיִקָּרֵב.  \nאָמַר רְבִּי פַפְּיַס: \nאֲנִי מֵעִיד, \nשֶׁהָיְתָה לָנוּ פָרָה זִבְחֵי שְׁלָמִים, \nוַאֲכַלְנוּהָ בַפֶּסַח, \nוְאָכַלְנוּ וַלְדָהּ שְׁלָמִים בֶּחָג. \n",
            "<small>ז</small>\nהֵן הֵעִידוּ \nעַל אֲרֻכּוֹת שֶׁלַּנַּחְתּוֹמִים \nשֶׁהֵן טְמֵאוֹת. \nשֶׁרְבִּי אֱלִיעֶזֶר מְטַהֵר.  \nוְהֵן הֵעִידוּ \nעַל תַּנּוּר שֶׁחִתְּכוֹ חֲלָיוֹת, \nוְנָתַן חוֹל בֵּין חָלְיָא לְחָלְיָא, \nשֶׁהוּא טָמֵא; \nשֶׁרְבִּי אֱלִיעֶזֶר מְטַהֵר.  \nהֵן הֵעִידוּ \nשֶׁמְּעַבְּרִין אֶת הַשָּׁנָה בְּכָל אֲדָר. \nשֶׁהָיוּ אוֹמְרִין: \nעַד הַפּוּרִים.  \nהֵן הֵעִידוּ \nשֶׁמְּעַבְּרִין אֶת הַשָּׁנָה עַל תְּנַי.  \n\n<small>ח</small>\nמַעֲשֶׂה בְרַבָּן גַּמְלִיאֵל, \nשֶׁהָלַךְ לִטּוֹל רְשׁוּת מֵהֶגְמוֹן שֶׁבְּסוּרְיָא, \nוְשָׁהָא לָבֹא, \nוְעִבְּרוּ אֶת הַשָּׁנָה \nעַל תְּנַי שֶׁיִּרְצֶה רַבָּן גַּמְלִיאֵל.  \nוּכְשֶׁבָּא, אָמַר לָהֶן \"רוֹצֶה אֲנִי\", \nוְנִמְצָא הַשָּׁנָה מְעֻבֶּרֶת. \n",
            "<small>ט</small>\nהֵעִיד מְנַחֵם בֶּן סַנְגַּי עַל מוּסַף הַיּוֹרָה, \nשֶׁלְּשׁוֹלְקֵי זֵיתִים, שֶׁהוּא טָמֵא, \nוְשֶׁלַּצַּבָּעִים, שֶׁהוּא טָהוֹר; \nשֶׁהָיוּ אוֹמְרִים חִלּוּף הַדְּבָרִין. \n",
            "הֵעִיד רְבִּי יוֹחָנָן בֶּן גֻּדְגְּדָה, \nעַל הַחֵרֶשֶׁת שֶׁהִשִּׂיאָהּ אָבִיהָ, \nשֶׁהִיא יוֹצָא בַגֵּט.  \nוְעַל קְטַנָּה בַת יִשְׂרָאֵל שֶׁנִּשֵּׂאת לַכֹּהֵן, \nשֶׁהִיא אוֹכֶלֶת בִּתְרוּמָה, \nוְאִם מֵתָה, בַּעֲלָה יוֹרְשָׁהּ.  \nוְעַל הַמָּרִישׁ הַגָּזוּל שֶׁבְּנָאוֹ בַבִּירָה, \nשֶׁיִּתֵּן אֶת דָּמָיו.  \nוְעַל הַחַטָּאת הַגְּזוּלָה שֶׁלֹּא נוֹדָעָה לָרַבִּים, \nשֶׁהִיא מְכַפֶּרֶת, \nמִפְּנֵי תִקּוּן הַמִּזְבֵּחַ. \n\n\n\n"
        ],
        [
            "<small>א</small>\nהֵעִיד רְבִּי יְהוֹשֻׁעַ בֶּן בְּתִירָה \nעַל דַּם נְבֵלוֹת, \nשֶׁהוּא טָהוֹר.  \nהֵעִיד רְבִּי שִׁמְעוֹן בֶּן בְּתִירָה \nעַל אֵפֶר הַחַטָּאת שֶׁנָּגַע טָמֵא בְמִקְצָתוֹ, \nשֶׁטִּמֵּא אֶת כֻּלּוֹ.  \nהוֹסִיף רְבִּי עֲקִיבָה: \nהַסֹּלֶת וְהַקְּטֹרֶת, הַלְּבוֹנָה וְהַגֶּחָלִים, \nשֶׁנָּגַע טְבוּל יוֹם בְּמִקְצָתָן, \nשֶׁפָּסַל אֶת כֻּלָּם. \n",
            "<small>ב</small>\nהֵעִיד רְבִּי יְהוּדָה בֶן אַבָּא וּרְבִּי יְהוּדָה הַכֹּהֵן \nעַל קְטַנָּה בַת יִשְׂרָאֵל שֶׁנִּשֵּׂאת לַכֹּהֵן, \nשֶׁהִיא אוֹכֶלֶת בִּתְרוּמָה, \nכֵּיוָן שֶׁנִּכְנְסָה לַחֻפָּה, \nאַף עַל פִּי שֶׁלֹּא נִבְעָלָה.  \nהֵעִיד רְבִּי יוֹסֵף הַכֹּהֵן וּרְבִּי זְכַרְיָה בֶן הַקַּצָּב \nעַל תִּינוֹקֶת שֶׁהָרְהָנָה בְאַשְׁקְלוֹן, \nוְרִחֲקוּהָ בְנֵי הַמִּשְׁפָּחָה, \nוְעֵדֶיהָ מְעִידִין אוֹתָהּ \nשֶׁלֹּא נִסְתָּרָה וְשֶׁלֹּא נִטְמָאָה. \nאָמְרוּ לָהֶן חֲכָמִים: \n\"אִם מַאֲמִינִים אַתֶּם שֶׁהָרְהָנָה, \nהַאֲמִינוּ שֶׁלֹּא נִסְתָּרָה וְשֶׁלֹּא נִטְמָאָה, \nוְאִם אֵין אַתֶּם מַאֲמִינִין \nשֶׁלֹּא נִסְתָּרָה וְשֶׁלֹּא נִטְמָאָה, \nאַל תַּאֲמִינוּ שֶׁהָרְהָנָה!\" \n",
            "<small>ג</small>\nהֵעִיד רְבִּי יְהוֹשֻׁעַ וּרְבִּי יְהוֹשֻׁעַ בֶּן בְּתִירָה \nעַל אַלְמְנַת עִסָּה, \nשֶׁהִיא כְשֵׁרָה לִכְהֻנָּה. \nהָעִסָּה כְשֵׁרָה לְטַמֵּא וּלְטַהֵר, \nלְרַחֵק וּלְקָרֵב.  \nאָמַר רַבָּן [שִׁמְעוֹן בֶּן] גַּמְלִיאֵל: \nקִבַּלְנוּ עֵדוּתְכֶן, \nאֲבָל מַה נַּעֲשֶׂה וְגָזַר רַבָּן יוֹחָנָן בֶּן זַכַּי \nשֶׁלֹּא לְהוֹשִׂיב בֵּית דִּין עַל כָּךְ? \nהַכֹּהֲנִים שׁוֹמְעִין לָכֶם לְרַחֵק, \nאֲבָל לֹא לְקָרֵב. \n",
            "<small>ד</small>\nהֵעִיד רְבִּי יוֹסֵה בֶן יוֹעֶזֶר אִישׁ צְרֵדָה \nעַל אַיָּל קַמְצָיָא, &lt;קמיצייא&gt;\nדְכֵי, \nוְעַל מַשְׁקֵה בֵית מַטְבְּחָיָא, \nדַּכְיָן, \nוְדִי יִקְרַב לְמִיתָה, \nמְסָאָב.  \nוְקָרוֹן לֵיהּ \"יוֹסֵה שָׁרְיָא\". \n",
            "<small>ה</small>\nהֵעִיד רְבִּי עֲקִיבָה מִשֵּׁם נְחֶמְיָה אִישׁ בֵּית בַּדְּלִי \nשֶׁמַּשִּׂיאִין אֶת הָאִשָּׁה עַל פִּי עֵד אֶחָד.  \nהֵעִיד רְבִּי יְהוֹשֻׁעַ עַל הָעֲצָמוֹת שֶׁנִּמְצְאוּ בְדֵיר הָעֵצִים, \nאָמְרוּ חֲכָמִים: \nמְלַקֵּט עֶצֶם עֶצֶם, \nהַכֹּל טָהוֹר. \n",
            "<small>ו</small>\nאָמַר רְבִּי אֱלִיעֶזֶר: \nשָׁמַעְתִּי שֶׁיְּהוּ בוֹנִים בַּהֵיכָל, \nעוֹשִׂין קְלָעִים לַהֵיכָל וּקְלָעִים לָעֲזָרוֹת, \nאֶלָּא שֶׁבַּהֵיכָל בּוֹנִים מִבַּחוּץ, \nוּבַעֲזָרוֹת בּוֹנִים מִבִּפְנִים.  \nאָמַר רְבִּי יְהוֹשֻׁעַ: \nשָׁמַעְתִּי שֶׁמַּקְרִיבִין אַף עַל פִּי שֶׁאֵין בַּיִת, \nוְאוֹכְלִין קָדְשֵׁי קָדָשִׁין אַף עַל פִּי שֶׁאֵין קְלָעִים, \nקָדָשִׁים קַלִּים וּמַעֲשֵׂר שֵׁנִי אַף עַל פִּי שֶׁאֵין חוֹמָה. \nשֶׁקְּדֻשָּׁה רִאשׁוֹנָה קִדְּשָׁה לְשַׁעְתָהּ, \nוְקִדְּשָׁה לֶעָתִיד לָבֹא. \n",
            "<small>ז</small>\nאָמַר רְבִּי יְהוֹשֻׁעַ: \nמְקֻבָּל אֲנִי מֵרַבָּן יוֹחָנָן בֶּן זַכַּי, \nשֶׁשָּׁמַע מֵרַבּוֹ, וְרַבּוֹ מֵרַבּוֹ, \nהֲלָכָה לְמֹשֶׁה מִסִּינַי, \nשֶׁאֵין אֵלִיָּהוּ בָא \nלְטַמֵּא וּלְטַהֵר, לְרַחֵק וּלְקָרֵב, \nאֶלָּא לְרַחֵק אֶת הַמְקֹרָבִין בִּזְרוֹעַ, \nוּלְקָרֵב הַמְרׁחָקִין בִּזְרוֹעַ.  \nמִשְׁפַּחַת בֵּית צְרִיפָה הָיְתָה בְעֵבֶר הַיַּרְדֵּן, \nוְרִחֲקָהּ בֶּן צִיּוֹן בִּזְרוֹעַ, \nוְעוֹד אַחֶרֶת הָיְתָה שָּׁם, \nוְקֵרְבָהּ בֶּן צִיּוֹן בִּזְרוֹעַ. \nכְּגוֹן אֵלּוּ אֵלִיָּהוּ בָא \nלְטַמֵּא וּלְטַהֵר, לְרַחֵק וּלְקָרֵב.  \nרְבִּי יְהוּדָה אוֹמֵר: \nלְקָרֵב, אֲבָל לֹא לְרַחֵק.  \nרְבִּי שִׁמְעוֹן אוֹמֵר: \nלְהַשְׁווֹת אֶת הַמַּחְלְקוֹת.  \nוַחֲכָמִים אוֹמְרִים: \nלֹא לְרַחֵק וְלֹא לְקָרֵב, \nאֶלָּא לַעֲשׁוֹת שָׁלוֹם בָּעוֹלָם, \nשֶׁנֶּאֱמַר: (מלאכי ג,כג-כד) \n\"הִנֵּה אָנֹכִי שֹׁלֵחַ לָכֶם אֵת אֵלִיָּה הַנָּבִיא, \nלִפְנֵי בּוֹא יוֹם יי הַגָּדוֹל וְהַנּוֹרָא.\nוְהֵשִׁיב לֵב אָבוֹת עַל בָּנִים,\nוְלֵב בָּנִים עַל אֲבוֹתָם\".  \n\nחסל עדיות \n\n\n\n"
        ]
    ],
    "sectionNames": [
        "Chapter",
        "Mishnah"
    ]
}