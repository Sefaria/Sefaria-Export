{
    "language": "he",
    "title": "Mishnah Bava Kamma",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה בבא קמא",
    "categories": [
        "Mishnah",
        "Seder Nezikin"
    ],
    "text": [
        [
            "<small>א</small>\nאַרְבָּעָה אֲבוֹת נְזִיקִים: \nהַשּׁוֹר וְהַבּוֹר וְהַמַּבְעֶה וְהַהֶבְעֵר.  \nלֹא הַשּׁוֹר כַּהֲרֵי הַמַּבְעֶה, &lt;כְּהָרֵי&gt;\nוְלֹא הַמַּבְעֶה כַּהֲרֵי הַשּׁוֹר, &lt;כְּהָרֵי&gt;\nלֹא זֶה וָזֶה, שֶׁיֵּשׁ בָּהֶן רוּחַ חַיִּים, \nכַּהֲרֵי הָאֵשׁ שֶׁאֵין בָּהּ רוּחַ חַיִּים. &lt;והרי&gt;\nלֹא זֶה וָזֶה, שֶׁדַּרְכָּן לֵילֵךְ וּלְהַזִּיק, \nכַּהֲרֵי הַבּוֹר, שֶׁאֵין דַּרְכּוֹ לֵילֵךְ וּלְהַזִּיק.  &lt;והרי&gt;\nהַצַּד הַשָּׁוֶה שֶׁבָּהֶן, \nשֶׁדַּרְכָּן לְהַזִּיק וּשְׁמִירָתָן עָלֶיךָ, \nוּכְשֶׁהִזִּיק, חָב הַמַּזִּיק, \nמְשַׁלֵּם תַּשְׁלוּמֵי נֶזֶק בְּמֵיטַב הָאָרֶץ. \n",
            "<small>ב</small>\nכָּל שֶׁחַבְתִּי בִשְׁמִירָתוֹ, \nהִכְשַׁרְתִּי אֶת נִזְקוֹ.  \nהִכְשַׁרְתִּי בְמִקְצָת נִזְקוֹ, \nחַבְתִּי בְתַשְׁלוּמֵי נִזְקוֹ כְּהֶכְשֵׁר כָּל נִזְקוֹ.  \nנְכָסִים שֶׁאֵין בָּהֶן מְעִילָה, \nוּנְכָסִים שֶׁהֵן שֶׁלִּבְנֵי בְרִית, \nוּנְכָסִים מְיֻחָדִים, \nחוּץ מֵרְשׁוּת הַמְיֻחֶדֶת לַמַּזִּיק, \nוּרְשׁוּת הַנִּזָּק וְהַמַּזִּיק, \nוּכְשֶׁהִזִּיק, חָב הַמַּזִּיק, \nמְשַׁלֵּם תַּשְׁלוּמֵי נֶזֶק בְּמֵיטַב הָאָרֶץ. \n",
            "<small>ג</small>\nשׁוּם כֶּסֶף, \nבְּשׁוֹוֶה כֶסֶף, \nבִּפְנֵי בֵית דִּין, \nוְעַל פִּי עֵדִים בְּנֵי חֹרִים בְּנֵי בְרִית; \nוְהַנָּשִׁים בִּכְלַל הַנֶּזֶק.  \nוְהַנִּזָּק וְהַמַּזִּיק בְּתַשְׁלוּמִים. &lt;והמזק בת שילומים&gt;\n",
            "<small>ד</small>\nחֲמִשָּׁה תַמִּים וַחֲמִשָּׁה מוּעָדִים: \nהַבְּהֵמָה אֵינָה מוּעֶדֶת לֹא לִגַּח וְלֹא לִגּוֹף \nוְלֹא לִשּׁוֹךְ וְלֹא לִרְבֹּץ וְלֹא לִבְעֹט.  \nהַשֵּׁן מוּעֶדֶת לֹאכַל אֶת הָרָאוּי לָהּ. \nוְהָרֶגֶל מוּעֶדֶת לְשַׁבֵּר כְּדֶרֶךְ הִלּוּכָהּ. &lt;לשבור&gt;\nוְשׁוֹר הַמּוּעָד. \nוְשׁוֹר הַמַּזִּיק בִּרְשׁוּת הַנִּזָּק. \nוְהָאָדָם.  \n\n<small>ה</small>\nהַזְּאֵב וְהָאֲרִי וְהַדֹּב \nוְהַנָּמֵר וְהַפַּרְדְּלֵס וְהַנָּחָשׁ, &lt;párdalis: חיה=\"\" בעלת=\"\" חברבורות=\"\"&gt;\nהֲרֵי אֵלּוּ מוּעָדִין.  \nרְבִּי אֶלְעָזָר אוֹמֵר: \nבִּזְמַן שֶׁהֵן תַּרְבּוּת, אֵינָן מוּעָדִים. \nוְהַנָּחָשׁ מוּעָד לְעוֹלָם.  \nמַה בֵּין תָּם לַמּוּעָד? \nאֶלָּא שֶׁהַתָּם מְשַׁלֵּם חֲצִי נֶזֶק וּמִגּוּפוֹ, \nוְהַמּוּעָד מְשַׁלֵּם נֶזֶק שָׁלֵם מִן הָעֲלָיָה. \n\n\n\n"
        ],
        [
            "<small>א</small>\nכֵּיצַד הָרֶגֶל מוּעֶדֶת לְשַׁבֵּר כְּדֶרֶךְ הִלּוּכָהּ? \nוְהַבְּהֵמָה מוּעֶדֶת לְהַלֵּךְ כְּדַרְכָּהּ וּלְשַׁבֵּר. \nהָיְתָה מְבַעֶטֶת, \nאוֹ שֶׁהָיוּ צְרוֹרוֹת מְנַתְּזִים מִתַּחַת רַגְלֶיהָ, \nוְשִׁבְּרָה אֶת הַכֵּלִים, \nמְשַׁלֵּם חֲצִי נֶזֶק.  \nדָּרְסָה עַל הַכֶּלִי וְשִׁבְּרַתּוּ, \nוְנָפַל עַל כֶּלִי אַחֵר וּשְׁבָרוֹ, \nעַל הָרִאשׁוֹן מְשַׁלֵּם נֶזֶק שָׁלֵם, \nוְעַל הָאַחֲרוֹן מְשַׁלֵּם חֲצִי נֶזֶק.  \n\n<small>ב</small>\nהַתַּרְנָגְלִים מוּעָדִים לְהַלֵּךְ כְּדַרְכָּן וּלְשַׁבֵּר. \nהָיָה דְלִיל קָשׁוּר בְּרַגְלוֹ, \nאוֹ שֶׁהָיָה מְהַדֵּס, וְשִׁבֵּר אֶת הַכֵּלִים, \nמְשַׁלֵּם חֲצִי נֶזֶק. \n",
            "<small>ג</small>\nכֵּיצַד הַשֵּׁן מוּעֶדֶת לֹאכַל אֶת הָרָאוּי לָהּ? \nוְהַבְּהֵמָה מוּעֶדֶת לֹאכַל פֵּרוֹת וִירָקוֹת. \nאָכְלָה כְסוּת אוֹ כֵלִים, \nמְשַׁלֵּם חֲצִי נֶזֶק.  \nבַּמֵּי דְבָרִים אֲמוּרִים? \nבִּרְשׁוּת הַנִּזָּק, \nאֲבָל בִּרְשׁוּת הָרַבִּים, פָּטוּר. \nוְאִם נֶהְנֵית, מְשַׁלֵּם מַה שֶּׁנֶּהְנֵית. \n\n<small>ד</small>\nכֵּיצַד מְשַׁלֵּם מַה שֶּׁנֶּהְנֵית? \nאָכְלָה מִתּוֹךְ הָרְחָבָה, מְשַׁלֵּם מַה שֶּׁנֶּהְנֵית; \nמִצְּדָדֵי הָרְחָבָה, מְשַׁלֵּם מַה שֶּׁהִזִּיקָה.  \nמִפֶּתַח הֶחָנוּת, מְשַׁלֵּם מַה שֶּׁנֶּהְנֵית; \nמִתּוֹךְ הֶחָנוּת, מְשַׁלֵּם מַה שֶּׁהִזִּיקָה. \n",
            "<small>ה</small>\nהַכֶּלֶב וְהַגְּדִי \nשֶׁקָּפְצוּ מֵעַל הַגַּג וְשִׁבְּרוּ אֶת הַכֵּלִים, \nמְשַׁלֵּם נֶזֶק שָׁלֵם, מִפְּנֵי שֶׁהֵן מוּעָדִים.  \nכֶּלֶב שֶׁנָּטַל אֶת הַחֲרָרָה וְהָלַךְ לוֹ לַגָּדִישׁ, \nאָכַל אֶת הַחֲרָרָה וְהִדְלִיק אֶת הַגָּדִישׁ, \nעַל הַחֲרָרָה מְשַׁלֵּם נֶזֶק שָׁלֵם, \nוְעַל הַגָּדִישׁ מְשַׁלֵּם חֲצִי נֶזֶק. \n",
            "<small>ו</small>\nאֵי זֶה הוּא תָּם, וְאֵי זֶה הוּא מוּעָד? \nמוּעָד, שֶׁהֵעִידוּ בוֹ שְׁלֹשָׁה יָמִים, \nוְתָם, שֶׁיַּחְזֹר בּוֹ שְׁלֹשָׁה יָמִים.  \nדִּבְרֵי רְבִּי יְהוּדָה.  \nרְבִּי מֵאִיר אוֹמֵר: \nמוּעָד, שֶׁהֵעִידוּ בוֹ שְׁלֹשָׁה פְעָמִים, \nוְתָם, כָּל שֶׁיְּהוּ הַתִּינוֹקוֹת מְמַשְׁמְשִׁים בּוֹ. \n",
            "<small>ז</small>\nוְשׁוֹר הַמַּזִּיק בִּרְשׁוּת הַנִּזָּק, כֵּיצַד? \nנָגַח, נָגַף, נָשַׁךְ, רָבַץ, בָּעַט בִּרְשׁוּת הָרַבִּים, \nמְשַׁלֵּם חֲצִי נֶזֶק; \nבִּרְשׁוּת הַנִּזָּק, \nרְבִּי טַרְפוֹן אוֹמֵר: \nנֶזֶק שָׁלֵם, \nוַחֲכָמִים אוֹמְרִים: \nחֲצִי נֶזֶק.  \n\n<small>ח</small>\nאָמַר לָהֶם רְבִּי טַרְפוֹן: \nמָה, \nאִם בִּמְקוֹם שֶׁהֵקֵל עַל הַשֵּׁן וְעַל הָרֶגֶל בִּרְשׁוּת הָרַבִּים, \nשֶׁהוּא פָּטוּר, \nהֶחְמִיר עֲלֵיהֶם בִּרְשׁוּת הַנִּזָּק לְשַׁלֵּם נֶזֶק שָׁלֵם, \nמָקוֹם שֶׁהֶחְמִיר עַל הַקֶּרֶן בִּרְשׁוּת הָרַבִּים \nלְשַׁלֵּם חֲצִי נֶזֶק, \nאֵינוּ דִין שֶׁנַּחְמִיר עָלֶיהָ בִרְשׁוּת הַנִּזָּק \nלְשַׁלֵּם נֶזֶק שָׁלֵם? \nאָמְרוּ לוֹ: \nדַּיּוֹ לַבָּא מִן הַדִּין לִהְיוֹת כַּנָּדוֹן: \nמַה בִּרְשׁוּת הָרַבִּים, חֲצִי נֶזֶק, \nוְאַף בִּרְשׁוּת הַנִּזָּק, חֲצִי נֶזֶק. \n\n<small>ט</small>\nאָמַר לָהֶם: \nאֲנִי לֹא אָדִין קֶרֶן מִקֶּרֶן, \nוַאֲנִי אָדִין קֶרֶן מֵרֶגֶל: \nמָה, אִם בִּמְקוֹם שֶׁהֵקֵל עַל הַשֵּׁן וְעַל הָרֶגֶל \nבִּרְשׁוּת הָרַבִּים, \nהֶחְמִיר בַּקֶּרֶן, \nמְקוֹם שֶׁהֶחְמִיר עֲלֵיהֶם בִּרְשׁוּת הַנִּזָּק, \nאֵינוּ דִין שֶׁנַּחְמִיר בַּקֶּרֶן? \nאָמְרוּ לוֹ: \nדַּיּוֹ לַבָּא מִן הַדִּין שֶׁיְּהֵא כַנָּדוֹן: \nמַה בִּרְשׁוּת הָרַבִּים, חֲצִי נֶזֶק, \nאַף בִּרְשׁוּת הַנִּזָּק, חֲצִי נֶזֶק. \n",
            "<small>י</small>\nאָדָם מוּעָד לְעוֹלָם, \nבֵּין שׁוֹגֵג, בֵּין מֵזִיד, \nבֵּין עֵר, בֵּין יָשֵׁן.  \nסִמָּא אֶת עֵין חֲבֵרוֹ, \nוְשִׁבֵּר אֶת הַכֵּלִים, \nמְשַׁלֵּם נֶזֶק שָׁלֵם. \n\n\n\n"
        ],
        [
            "<small>א</small>\nהַמַּנִּיחַ אֶת הַכַּד בִּרְשׁוּת הָרַבִּים, \nוּבָא אַחֵר וְנִתְקַל בָּהּ וְשִׁבְּרָהּ, \nפָּטוּר.  \nוְאִם הֻזַּק בָּהּ, \nבַּעַל הֶחָבִית חַיָּב בְּנִזְקוֹ.  \n\n<small>ב</small>\nנִשְׁבְּרָה כַדּוֹ בִרְשׁוּת הָרַבִּים, \nוְהֶחֱלִיק בָּהּ אַחֵר בַּמַּיִם, \nאוֹ שֶׁלָּקָה בַחֲרָסֶיהָ, \nחַיָּב.  \nרְבִּי יְהוּדָה אוֹמֵר: \nבְּמִתְכַּוֵּן חַיָּב, \nוּבְשֶׁאֵינוֹ מִתְכַּוֵּן, פָּטוּר. \n",
            "<small>ג</small>\nהַשּׁוֹפֵךְ מַיִם בִּרְשׁוּת הָרַבִּים, \nוְהֻזַּק בָּהֶן אַחֵר, \nחַיָּב בְּנִזְקוֹ.  \nהַמַּצְנִיעַ אֶת הַקּוֹץ וְאֶת הַזְּכוֹכִית, \nוְהַגּוֹדֵר אֶת גְּדֵרוֹ בַקּוֹצִים, \nוְגָדֵר שֶׁנָּפַל לִרְשׁוּת הָרַבִּים, \nוְהֻזַּק בָּהֶן אַחֵר, \nחַיָּב בְּנִזְקוֹ.  \n",
            "<small>ד</small>\nהַמּוֹצִיא אֶת תִּבְנוֹ וְאֶת קַשּׁוֹ וְאֶת גִּפְתּוֹ \nלִרְשׁוּת הָרַבִּים לִזְבָלִים, \nוְהֻזַּק בָּהֶן אַחֵר, \nחַיָּב בְּנִזְקוֹ.  \nוְכָל הַקּוֹדֵם בָּהֶן זָכָה.  \n(רַבָּן שִׁמְעוֹן בֶּן גַּמְלִיאֵל אוֹמֵר: \nכָּל הַמְקַלְקְלִין בִּרְשׁוּת הָרַבִּים, וְהִזִּיקוּ, \nחַיָּבִין לְשַׁלֵּם; \nוְכָל הַקּוֹדֵם בָּהֶן זָכָה.)  \nהַהוֹפֵךְ אֶת הַגָּלָל בִּרְשׁוּת הָרַבִּים, &lt;לִרְשׁוּת&gt;\nוְהֻזַּק בָּהֶן אַחֵר, \nחַיָּב בְּנִזְקוֹ.  \n",
            "<small>ה</small>\nשְׁנֵי קַדָּרִים שֶׁהָיוּ מְהַלְּכִין זֶה אַחַר זֶה, \nנִתְקַל הָרִאשׁוֹן וְנָפַל, \nנִתְקַל הַשֵּׁנִי בָרִאשׁוֹן, \nהָרִאשׁוֹן חַיָּב בְּנִזְקוֹ שֶׁלַּשֵּׁנִי. \n",
            "זֶה בָא בַחֲבִיתוֹ, וְזֶה בָא בְקוֹרָתוֹ, \nנִשְׁבְּרָה כַדּוֹ שֶׁלָּזֶה בְקוֹרָתוֹ שֶׁלָּזֶה, \nפָטוּר, \nשֶׁלָּזֶה רְשׁוּת לְהַלֵּךְ וְלָזֶה רְשׁוּת לְהַלֵּךְ.  \n\n<small>ו</small>\nהָיָה בַעַל הַקּוֹרָה רִאשׁוֹן, \nוּבַעַל הֶחָבִית אַחֲרוֹן, \nנִשְׁבְּרָה חָבִית בַּקּוֹרָה, \nפָּטוּר. \nוְאִם עָמַד בַּעַל הַקּוֹרָה, \nחַיָּב. \nוְאִם אָמַר לוֹ לְבַעַל הֶחָבִית \"עֲמֹד!\" \nפָּטוּר.  \n\n[<small>ז</small>]\nהָיָה בַעַל הֶחָבִית רִאשׁוֹן, \nוּבַעַל הַקּוֹרָה אַחֲרוֹן, \nנִשְׁבְּרָה חָבִית בַּקּוֹרָה, \nחַיָּב. \nוְאִם עָמַד בַּעַל הֶחָבִית, \nפָּטוּר. \nוְאִם אָמַר לוֹ לְבַעַל הַקּוֹרָה \"עֲמֹד!\" \nחַיָּב.  \nוְכֵן זֶה בָא בְנֵרוֹ, וְזֶה בָא בְפִשְׁתָּנוֹ. \n",
            "<small>ח</small>\nשְׁנַיִם שֶׁהָיוּ מְהַלְּכִין בִּרְשׁוּת הָרַבִּים, \nאֶחָד רָץ וְאֶחָד מְהַלֵּךְ, \nאוֹ שֶׁהָיוּ שְׁנֵיהֶם רָצִים, \nוְהִזִּיקוּ זֶה אֶת זֶה, \nשְׁנֵיהֶם פְּטוּרִים. \n",
            "<small>ט</small>\nהַמְבַקֵּעַ בִּרְשׁוּת הַיָּחִיד וְהִזִּיק בִּרְשׁוּת הָרַבִּים, \nבִּרְשׁוּת הָרַבִּים וְהִזִּיק בִּרְשׁוּת הַיָּחִיד, \nבִּרְשׁוּת הַיָּחִיד וְהִזִּיק בִּרְשׁוּת הַיָּחִיד אַחֵר, \nחַיָּב. \n",
            "<small>י</small>\nשְׁנֵי שְׁוָרִים תַּמִּים שֶׁחָבְלוּ זֶה בָזֶה, \nמְשַׁלְּמִים בַּמּוֹתָר חֲצִי נֶזֶק.  \nשְׁנֵיהֶם מוּעָדִים, \nמְשַׁלְּמִים בַּמּוֹתָר נֶזֶק שָׁלֵם.  \nאֶחָד תָּם וְאֶחָד מוּעָד, \nמוּעָד בַּתָּם מְשַׁלֵּם בַּמּוֹתָר נֶזֶק שָׁלֵם, \nוְתָם בַּמּוּעָד מְשַׁלֵּם בַּמּוֹתָר חֲצִי נֶזֶק.  \n\n<small>יא</small>\nוְכֵן שְׁנֵי אֲנָשִׁים שֶׁחָבְלוּ זֶה בָזֶה, \nמְשַׁלְּמִים בַּמּוֹתָר נֶזֶק שָׁלֵם.  \nאָדָם בַּמּוּעָד וּמוּעָד בָּאָדָם, \nמְשַׁלֵּם בַּמּוֹתָר נֶזֶק שָׁלֵם.  \nאָדָם בַּתָּם וְתָם בָּאָדָם, \nאָדָם בַּתָּם מְשַׁלֵּם בַּמּוֹתָר נֶזֶק שָׁלֵם, \nוְתָם בָּאָדָם מְשַׁלֵּם בַּמּוֹתָר חֲצִי נֶזֶק.  \nוּרְבִּי עֲקִיבָה אוֹמֵר: \nאַף תָּם שֶׁחָבַל בָּאָדָם \nמְשַׁלֵּם בַּמּוֹתָר נֶזֶק שָׁלֵם. \n",
            "<small>יב</small>\nשׁוֹר שׁוֹוֶה מָנֶה שֶׁנָּגַח לְשׁוֹר שׁוֹוֶה מָאתַיִם, \nוְאֵין הַנְּבֵלָה יָפָה כְלוּם, \nנוֹטֵל אֶת הַשּׁוֹר.  \nשׁוֹר שׁוֹוֶה מָאתַיִם שֶׁנָּגַח לְשׁוֹר שׁוֹוֶה מָאתַיִם, \nוְאֵין הַנְּבֵלָה יָפָה כְלוּם, \nאָמַר רְבִּי מֵאִיר: \nעַל זֶה נֶאֱמַר: (שמות כא,לה) \n\"וּמָכְרוּ אֶת הַשּׁוֹר הַחַי וְחָצוּ אֶת כַּסְפּוֹ\".  \nאָמַר לוֹ רְבִּי יְהוּדָה: \nוְכֵן הֲלָכָה. \nקִיַּמְתָּ \"וּמָכְרוּ אֶת הַשּׁוֹר הַחַי וְחָצוּ אֶת כַּסְפּוֹ\", \nוְלֹא קִיַּמְתָּ \"וְגַם אֶת הַמֵּת יֶחֱצוּן\".  \nוְאֵי זֶה זֶה? \nזֶה שׁוֹר שׁוֹוֶה מָאתַיִם שֶׁנָּגַח לְשׁוֹר שׁוֹוֶה מָאתַיִם, \nוְהַנְּבֵלָה יָפָה חֲמִשִּׁים זוּז, \nזֶה נוֹטֵל חֲצִי הַחַי וַחֲצִי הַמֵּת, \nוְזֶה נוֹטֵל חֲצִי הַחַי וַחֲצִי הַמֵּת. \n",
            "<small>יג</small>\nיֵשׁ חַיָּב עַל מַעֲשֵׂה שׁוֹרוֹ וּפָטוּר עַל מַעֲשֵׂה עַצְמוֹ, \nחַיָּב עַל מַעֲשֵׂה עַצְמוֹ וּפָטוּר עַל מַעֲשֵׂה שׁוֹרוֹ.  \nשׁוֹרוֹ שֶׁבִּיֵּשׁ, פָּטוּר, \nוְהוּא שֶׁבִּיֵּשׁ, חַיָּב.  \nשׁוֹרוֹ שֶׁסִּמָּא אֶת עֵין עַבְדּוֹ, וְהִפִּיל אֶת שִׁנּוֹ, פָּטוּר, \nוְהוּא שֶׁסִּמָּא אֶת עֵין עַבְדּוֹ, וְהִפִּיל אֶת שִׁנּוֹ, חַיָּב.  \nשׁוֹרוֹ שֶׁחָבַל בְּאָבִיו וּבְאִמּוֹ, חַיָּב, \nוְהוּא שֶׁחָבַל בְּאָבִיו וּבְאִמּוֹ, פָּטוּר.  \nשׁוֹרוֹ שֶׁהִדְלִיק אֶת הַגָּדִישׁ בַּשַּׁבָּת, חַיָּב, \nוְהוּא שֶׁהִדְלִיק אֶת הַגָּדִישׁ בַּשַּׁבָּת, פָּטוּר, \nמִפְּנֵי שֶׁהוּא נִדּוֹן בְּנַפְשׁוֹ. \n",
            "<small>יד</small>\nשׁוֹר שֶׁהָיָה רוֹדֵף אַחַר שׁוֹר אַחֵר, וְהֻזַּק. \nזֶה אוֹמֵר \"שׁוֹרָךְ הִזִּיק\", \nוְהַלָּה אוֹמֵר \"לֹא כִי, אֶלָּא בַסֶּלַע לָקָה\", \nהַמּוֹצִיא מֵחֲבֵרוֹ, עָלָיו הָרְאָיָה.  \n\n<small>יה</small>\nהָיוּ שְׁנַיִם רוֹדְפִים אַחַר אֶחָד. \nזֶה אוֹמֵר \"שׁוֹרָךְ הִזִּיק\", \nוְזֶה אוֹמֵר \"שׁוֹרָךְ הִזִּיק\", \nשְׁנֵיהֶם פְּטוּרִים.  \nאִם הָיוּ שְׁנֵיהֶם שֶׁלְּאִישׁ אֶחָד, \nשְׁנֵיהֶם חַיָּבִים.  \n\n<small>יו</small>\nהָיָה אֶחָד גָּדוֹל וְאֶחָד קָטוֹן, \nהַנִּזָּק אוֹמֵר \"הַגָּדוֹל הִזִּיק\", \nוְהַמַּזִּיק אוֹמֵר \"לֹא כִי, אֶלָּא הַקָּטוֹן הִזִּיק\"; \nאֶחָד תָּם וְאֶחָד מוּעָד, \nהַנִּזָּק אוֹמֵר \"הַמּוּעָד הִזִּיק\", \nוְהַמַּזִּיק אוֹמֵר \"לֹא כִי, אֶלָּא תָּם הִזִּיק\", \nהַמּוֹצִיא מֵחֲבֵרוֹ, עָלָיו הָרְאָיָה.  \n\n<small>יז</small>\nהָיוּ נִזּוֹקִים שְׁנַיִם, אֶחָד גָּדוֹל וְאֶחָד קָטוֹן, \nוְהַמַּזִּיקִים שְׁנַיִם, אֶחָד גָּדוֹל וְאֶחָד קָטוֹן, \nהַנִּזָּק אוֹמֵר: \n\"הַגָּדוֹל הִזִּיק אֶת הַגָּדוֹל, וְקָטָן אֶת הַקָּטָן\", \nוְהַמַּזִּיק אוֹמֵר: \n\"לֹא כִי, אֶלָּא קָטָן אֶת הַגָּדוֹל, וְגָדוֹל אֶת הַקָּטָן\"; \nאֶחָד תָּם וְאֶחָד מוּעָד, \nהַנִּזָּק אוֹמֵר: \n\"מוּעָד הִזִּיק אֶת הַגָּדוֹל, וְתָם אֶת הַקָּטָן\", \nוְהַמַּזִּיק אוֹמֵר: \n\"לֹא כִי, אֶלָּא תָם אֶת הַגָּדוֹל, וּמוּעָד אֶת הַקָּטָן\", \nהַמּוֹצִיא מֵחֲבֵרוֹ, עָלָיו הָרְאָיָה. \n\n\n\n"
        ],
        [
            "<small>א</small>\nשׁוֹר שֶׁנָּגַח לְאַרְבָּעָה חֲמִשָּׁה שְׁוָרִים זֶה אַחַר זֶה, \nיְשַׁלֵּם לְאַחֲרוֹן שֶׁבָּהֶם.  \nאִם יֶשׁ בּוֹ מוֹתָר, יַחְזִיר שֶׁלְּשֶׁלְּפָנָיו, \nוְאִם יֶשׁ בּוֹ מוֹתָר יַחְזִיר לְשֶׁלְּפָנָיו, \nוְהָאַחֲרוֹן אַחֲרוֹן נִסְכָּר.  \nדִּבְרֵי רְבִּי מֵאִיר.  \nרְבִּי שִׁמְעוֹן אוֹמֵר: \nשׁוֹר שׁוֹוֶה מָאתַיִם שֶׁנָּגַח לְשׁוֹר שׁוֹוֶה מָאתַיִם, \nוְאֵין הַנְּבֵלָה יָפָה כְלוּם, \nזֶה נוֹטֵל מָנֶה וְזֶה נוֹטֵל מָנֶה.  \nחָזַר וְנָגַח לְשׁוֹר אַחֵר שׁוֹוֶה מָאתַיִם, \nהָאַחֲרוֹן נוֹטֵל מָנֶה, \nוְשֶׁלְּפָנָיו זֶה נוֹטֵל חֲמִשִּׁים זוּז, \nוְזֶה נוֹטֵל חֲמִשִּׁים זוּז.  \nחָזַר וְנָגַח לְשׁוֹר אַחֵר שׁוֹוֶה מָאתַיִם, \nהָאַחֲרוֹן נוֹטֵל מָנֶה, \nוְשֶׁלְּפָנָיו חֲמִשִּׁים זוּז, \nוּשְׁנַיִם הָרִאשׁוֹנִים דִּינְרֵי זָהָב. \n",
            "<small>ב</small>\nשׁוֹר שֶׁהוּא מוּעָד לְמִינוֹ וְאֵינוּ מוּעָד לְשֶׁאֵינוֹ מִינוֹ, \nמוּעָד לָאָדָם וְאֵינוּ מוּעָד לַבְּהֵמָה, \nמוּעָד לִקְטַנִּים וְאֵינוּ מוּעָד לִגְדוֹלִים, \nלְמִין שֶׁהוּא מוּעָד לוֹ, מְשַׁלֵּם נֶזֶק שָׁלֵם, \nוּלְמִין שֶׁאֵינוּ מוּעָד לוֹ, מְשַׁלֵּם חֲצִי נֶזֶק.  \nאָמְרוּ לִפְנֵי רְבִּי יְהוּדָה: \nוַהֲרֵי שֶׁהָיָה מוּעָד בַּשַּׁבָּתוֹת וְאֵינוּ מוּעָד בִּימוֹת הַחֹל? \nאָמַר לָהֶם: \nבַּשַּׁבָּתוֹת, מְשַׁלֵּם נֶזֶק שָׁלֵם, \nוּבִימוֹת הַחֹל, מְשַׁלֵּם חֲצִי נֶזֶק.  \nמֵאֶמָּתַי הוּא תָּם? \nמִשֶּׁיַּחְזֹר בּוֹ שְׁלֹשֶׁת יְמֵי שַׁבָּתוֹת. \n",
            "<small>ג</small>\nשׁוֹר שֶׁלְּיִשְׂרָאֵל שֶׁנָּגַח שׁוֹר שֶׁלַּהֶקְדֵּשׁ, \nוְשֶׁלַּהֶקְדֵּשׁ שֶׁנָּגַח לְשׁוֹר שֶׁלְּיִשְׂרָאֵל, \nפָּטוּר, שֶׁנֶּאֱמַר: (שמות כא,לה) \n\"שׁוֹר רֵעֵהוּ\", וְלֹא שׁוֹר הֶקְדֵּשׁ.  \n\n<small>ד</small>\nשׁוֹר שֶׁלְּיִשְׂרָאֵל שֶׁנָּגַח [לְשׁוֹר] שֶׁלַּנָּכְרִי, \nפָּטוּר, \nוְשֶׁלַּנָּכְרִי שֶׁנָּגַח לְשׁוֹר שֶׁלְּיִשְׂרָאֵל, \nבֵּין תָּם, בֵּין מוּעָד, \nמְשַׁלֵּם נֶזֶק שָׁלֵם. \n",
            "<small>ה</small>\nשׁוֹר שֶׁלַּפִּקֵּחַ שֶׁנָּגַח לְשׁוֹר חֵרֵשׁ, שׁוֹטֶה וְקָטָן, \nחַיָּב.  \nוְשׁוֹר חֵרֵשׁ, שׁוֹטֶה וְקָטָן שֶׁנָּגַח לְשׁוֹר שֶׁלַּפִּקֵּחַ, \nפָּטוּר.  \nשׁוֹר חֵרֵשׁ, שׁוֹטֶה וְקָטָן שֶׁנָּגְחוּ, \nמַעֲמִידִים לָהֶם אַפִּיטְרוֹפִּיס, \nוּמְעִידִין לָהֶן בִּפְנֵי אַפִּיטְרוֹפִּיס.  \nנִתְפַּקַּח הַחֵרֵשׁ, שָׁפָה הַשּׁוֹטֶה, הִגְדִּיל הַקָּטָן, &lt;שפא&gt;\nחָזַר לְתַמּוּתוֹ.  \nדִּבְרֵי רְבִּי מֵאִיר.  \nרְבִּי יוֹסֵה אוֹמֵר: \nהֲרֵי הוּא כְחֶזְקָתוֹ.  \nשׁוֹר הָאַסְטְדִין אֵינוּ חַיָּב מִיתָה, שֶׁנֶּאֱמַר: (שמות כא,כח) \n\"כִּי יִגַּח\", לֹא שֶׁיַּגִּיחוּהוּ. \n",
            "<small>ו</small>\nשׁוֹר שֶׁנָּגַח אֶת הָאָדָם וּמֵת, \nמוּעָד מְשַׁלֵּם אֶת הַכֹּפֶר, \nוְתָם פָּטוּר מִן הַכֹּפֶר; \nוְזֶה וָזֶה חַיָּבִים מִיתָה.  \nוְכֵן בַּבֵּן אוֹ בַבַּת.  \nנָגַח עֶבֶד אוֹ אָמָה, \nנוֹתֵן שְׁלֹשִׁים סֶלַע, \nבֵּין שֶׁהוּא יָפֶה בְ מֵאָה מָנֶה, \nוּבֵין שֶׁאֵינוּ יָפֶה אֶלָּא דִינָר זָהָב. \n",
            "<small>ז</small>\nשׁוֹר שֶׁהָיָה מִתְחַכֵּךְ בַּכֹּתֶל, &lt;מתחתך&gt;\nוְנָפַל עַל הָאָדָם; \nנִתְכַּוַּן לַהֲרוֹג אֶת הַבְּהֵמָה, וְהָרַג אֶת הָאָדָם; \nלַנָּכְרִי, וְהָרַג אֶת בֶּן יִשְׂרָאֵל; \nלִנְפָלִים, וְהָרַג בֶּן קַיָּמָה, \nפָּטוּר. \n",
            "<small>ח</small>\nשׁוֹר הָאִשָּׁה, \nשׁוֹר הַיְתוֹמִים, \nשׁוֹר הָאַפִּיטְרוֹפִּיס, \nשׁוֹר הַמִּדְבָּר, \nשׁוֹר הַהֶקְדֵּשׁ, \nשׁוֹר הַגֵּר שֶׁמֵּת וְאֵין לוֹ יוֹרְשִׁים, \nהֲרֵי אֵלּוּ חַיָּבִים מִיתָה.  \nרְבִּי יְהוּדָה אוֹמֵר: &lt;יודה&gt;\nשׁוֹר הַמִּדְבָּר, \nשׁוֹר הַהֶקְדֵּשׁ, \nשׁוֹר גֵּר שֶׁמֵּת וְאֵין לוֹ יוֹרְשִׁים, \nפְּטוּרִין מִן הַמִּיתָה, \nמִפְּנֵי שֶׁאֵין לָהֶם בְּעָלִים. \n",
            "<small>ט</small>\nשׁוֹר שֶׁהוּא יוֹצֵא לְהִסָּקֵל, וְהִקְדִּישׁוֹ בְעָלָיו, \nאֵינוּ מְקֻדָּשׁ. \nוְאִם שְׁחָטוֹ בְשָׂרוֹ אָסוּר.  \nאִם עַד שֶׁלֹּא נִגְמַר דִּינוֹ הִקְדִּישׁוֹ בְעָלָיו, \nמְקֻדָּשׁ.  \nוְאִם שְׁחָטוֹ בְשָׂרוֹ מֻתָּר. \n",
            "<small>י</small>\nמְסָרוֹ לְשׁוֹמֵר חִנָּם וְלַשּׁוֹאֵל, \nלַנּוֹשֵׂא שָׂכָר וְלַשּׂוֹכֵר, \nנִכְנְסוּ תַחַת הַבְּעָלִים. \nוְיָצָא וְהִזִּיק,\nמוּעָד מְשַׁלֵּם נֶזֶק שָׁלֵם, \nוְתָם מְשַׁלֵּם חֲצִי נֶזֶק.  \nקְשָׁרוֹ בְעָלָיו בְּמוֹסֵרָה, \nוְנָעַל בְּפָנָיו כָּרָאוּי, \nוְיָצָא וְהִזִּיק, \nחַיָּב.  \nרְבִּי יְהוּדָה אוֹמֵר: \nתָּם חַיָּב וּמוּעָד פָּטוּר, שֶׁנֶּאֱמַר: (שמות כא,לו) \n\"וְלֹא יִשְׁמְרֶנּוּ בְּעָלָיו\", שָׁמוּר הוּא זֶה.  \nרְבִּי אֱלִיעֶזֶר אוֹמֵר: \nאֵין לוֹ שְׁמִירָה אֶלָּא סְכִין. \n\n\n\n"
        ],
        [
            "<small>א</small>\nשׁוֹר שֶׁנָּגַח אֶת הַפָּרָה וְנִמְצָא וַלְדָהּ בְּצִדָּהּ, \nאֵין יָדוּעַ אִם עַד שֶׁלֹּא נְגָחָהּ יָלָדָה, \nוְאִם מִשֶּׁנְּגָחָהּ יָלָדָה, \nמְשַׁלֵּם חֲצִי נֶזֶק וּרְבִיעַ לַוֶּלֶד.  \n\n<small>ב</small>\nוְכֵן פָּרָה שֶׁנָּגְחָה אֶת הַשּׁוֹר, &lt;מנוקד שֶׁנָּגַחה&gt;\nוְנִמְצָא עוֹבָרָהּ בְּצִדָּהּ, \nאֵין יָדוּעַ אִם עַד שֶׁלֹּא נָגְחָה יָלָדָה, \nוְאִם מִשֶּׁנָּגְחָה יָלָדָה, \nמְשַׁלֵּם חֲצִי נֶזֶק מִן הַפָּרָה וּרְבִיעַ מִן הַוֶּלֶד. \n",
            "<small>ג</small>\nהַקַּדָּר שֶׁהִכְנִיס קְדֵרוֹתָיו לַחֲצַר בַּעַל הַבַּיִת שֶׁלֹּא בִרְשׁוּת, \nשִׁבְּרַתָּן בְּהֶמְתּוֹ שֶׁלְּבַעַל הַבַּיִת, \nפָּטוּר. \nוְאִם הֻזָּקָה בָהֶן, \nבַּעַל הַקְּדֵרוֹת חַיָּב. \nוְאִם הִכְנִיס בִּרְשׁוּת, \nבַּעַל הֶחָצֵר חַיָּב.  \n\n<small>ד</small>\nהִכְנִיס פֵּרוֹתָיו לַחֲצַר בַּעַל הַבַּיִת שֶׁלֹּא בִרְשׁוּת, \nאֲכָלַתָּן בְּהֶמְתּוֹ שֶׁלְּבַעַל הַבַּיִת, \nפָּטוּר. \nוְאִם הֻזָּקָה בָהֶן, \nבַּעַל הַפֵּרוֹת חַיָּב. \nוְאִם הִכְנִיס בִּרְשׁוּת, \nבַּעַל הֶחָצֵר חַיָּב. \n",
            "<small>ה</small>\nהִכְנִיס שׁוֹרוֹ לַחֲצַר בַּעַל הַבַּיִת שֶׁלֹּא בִרְשׁוּת, \nנְגָחוֹ שׁוֹרוֹ שֶׁלְּבַעַל הַבַּיִת, \nאוֹ שֶׁנְּשָׁכוֹ כַלְבּוֹ שֶׁלְּבַעַל הַבַּיִת, \nפָּטוּר.  \nנָגַח הוּא לְשׁוֹרוֹ שֶׁלְּבַעַל הַבַּיִת, \nחַיָּב.  \nנָפַל לַבּוֹר וְהִבְאִישׁ מֵימָיו, \nחַיָּב. \nהָיָה אָבִיו אוֹ בְנוֹ לְתוֹכוֹ, \nמְשַׁלֵּם אֶת הַכֹּפֶר.  \nוְאִם הִכְנִיס בִּרְשׁוּת, \nבַּעַל הֶחָצֵר חַיָּב.  \nרְבִּי אוֹמֵר בְּכֻלָּם: \nעַד שֶׁיְּקַבֵּל עָלָיו בַּעַל הַבַּיִת לִשְׁמוֹר. \n",
            "<small>ו</small>\nשׁוֹר שֶׁהָיָה מִתְכַּוֵּן לַחֲבֵרוֹ, \nוְהִכָּה אֶת הָאִשָּׁה וְיָצְאוּ יְלָדֶיהָ, \nפָּטוּר מִדְּמֵי וְלָדוֹת.  \nאָדָם שֶׁהָיָה מִתְכַּוֵּן לַחֲבֵרוֹ, \nוְהִכָּה אֶת הָאִשָּׁה וְיָצְאוּ יְלָדֶיהָ, \nמְשַׁלֵּם דְּמֵי וְלָדוֹת.  \nכֵּיצַד מְשַׁלֵּם דְּמֵי וְלָדוֹת? \nשָׁמִין אֶת הָאִשָּׁה, \nכַּמָּה הָיְתָה יָפָה עַד שֶׁלֹּא יָלָדָה, \nוְכַמָּה הִיא יָפָה מִשֶּׁיָּלָדָה.  \nאָמַר רַבָּן שִׁמְעוֹן בֶּן גַּמְלִיאֵל: \nאִם כֵּן, מִשֶּׁהָאִשָּׁה יוֹלֶדֶת, הִיא מַשְׁבַּחַת! \nאֶלָּא שָׁמִין אֶת הַוְּלָדוֹת כַּמָּה הֵן יָפִים, \nוְנוֹתְנִין לַבַּעַל; \nוְאִם אֵין לָהּ בַּעַל, נוֹתְנִין לְיוֹרְשָׁיו.  \nהָיְתָה שִׁפְחָה וְנִשְׁתַּחְרָרָה, אוֹ גִיּוֹרֶת, \nפָּטוּר. \n",
            "<small>ז</small>\n(הַחוֹפֵר בּוֹר בִּרְשׁוּת הַיָּחִיד וּפְתָחוֹ לִרְשׁוּת הָרַבִּים, \nאוֹ בִרְשׁוּת הָרַבִּים וּפְתָחוֹ לִרְשׁוּת הַיָּחִיד, \nבִּרְשׁוּת הַיָּחִיד וּפְתָחוֹ לִרְשׁוּת הַיָּחִיד אַחֵר, \nחַיָּב.)  &lt;לא נמצא בכ\"י קאופמן. ראה להלן ח&gt;\nהַחוֹפֵר בּוֹר בִּרְשׁוּת הָרַבִּים, \nוְנָפַל לְתוֹכוֹ שׁוֹר אוֹ חֲמוֹר וּמֵת, \nחַיָּב.  \nאֶחָד הַחוֹפֵר בּוֹר וְשִׁיחַ וּמְעָרָה, חֲרִיצִים וּנְעִיצִים.  \nאִם כֵּן, לָמָּה נֶאֱמַר (שמות כא,לג) \"בּוֹר\"? \nאֶלָּא, מַה הַבּוֹר, \nשֶׁהוּא כְדֵי לְהָמִית עַד עֲשָׂרָה טְפָחִים, \nאַף כָּל דָּבָר שֶׁהוּא כְדֵי לְהָמִית עַד עֲשָׂרָה טְפָחִים.  \nהָיוּ פְחוּתִים מֵעֲשָׂרָה טְפָחִים, \nוְנָפַל לְתוֹכוֹ שׁוֹר אוֹ חֲמוֹר וּמֵת, \nפָּטוּר. \nוְאִם הֻזַּק בּוֹ, חַיָּב. \n\n<small>ח</small>\nהַחוֹפֵר בּוֹר בִּרְשׁוּת הַיָּחִיד וּפְתָחוֹ לִרְשׁוּת הָרַבִּים, \nבִּרְשׁוּת הָרַבִּים וּפְתָחוֹ לִרְשׁוּת הָרַבִּים אַחֵר, \nחַיָּב.  \n",
            "<small>ט</small>\nבּוֹר שֶׁלִּשְׁנֵי שׁוּתָפִין, \nעָבַר עָלָיו הָרִאשׁוֹן וְלֹא כִסָּהוּ, \nהַשֵּׁנִי וְלֹא כִסָּהוּ, \nהַשֵּׁנִי חַיָּב.  \nכִּסָּהוּ הָרִאשׁוֹן, \nוּבָא הַשֵּׁנִי וּמְצָאוֹ מְגֻלֶּה וְלֹא כִסָּהוּ, \nהַשֵּׁנִי חַיָּב.  \nכִּסָּהוּ כָרָאוּי, \nוְנָפַל לְתוֹכוֹ שׁוֹר אוֹ חֲמוֹר וּמֵת, \nפָּטוּר.  \nלֹא כִסָּהוּ כָרָאוּי, \nוְנָפַל לְתוֹכוֹ שׁוֹר אוֹ חֲמוֹר וּמֵת, \nחַיָּב.  \nנָפַל לְפָנָיו מִקּוֹל הַכִּרְיָה, \nחַיָּב; \nלְאַחֲרָיו מִקּוֹל הַכִּרְיָה, \nפָּטוּר.  \nנָפַל לְתוֹכוֹ שׁוֹר וְכֵלָיו וְנִשְׁתַּבָּרוּ, \nחֲמוֹר וְכֵלָיו וְנִתְקָרָעוּ, \nחַיָּב עַל הַבְּהֵמָה וּפָטוּר עַל הַכֵּלִים.  \nנָפַל לְתוֹכוֹ שׁוֹר חֵרֵשׁ, שׁוֹטֶה וְקָטָן, \nחַיָּב.  \nבֵּן אוֹ בַת, עֶבֶד אוֹ אָמָה, \nפָּטוּר. \n",
            "<small>י</small>\nאֶחָד הַשּׁוֹר וְאֶחָד כָּל הַבְּהֵמָה לִנְפִילַת הַבּוֹר, \nוּלְהַפְרָשַׁת הַר סִינַי, \nלְתַשְׁלוּמֵי כָפֵל, \nוּלְהָשִׁיב אֲבֵדָה, \nלִפְרִיקָה, לַחֲסִימָה, לַכִּלְאַיִם וְלַשַּׁבָּת.  \nוְכֵן חַיָּה וָעוֹף כַּיּוֹצֵא בָהֶן.  \nאִם כֵּן, לָמָּה נֶאֱמַר \"שׁוֹר אוֹ חֲמוֹר\"? \nאֶלָּא שֶׁדִּבֶּר הַכָּתוּב בַּהוֹוֶה. \n\n\n\n"
        ],
        [
            "<small>א</small>\nהַכּוֹנֵס צֹאן לַדֵּיר וְנָעַל בְּפָנֶיהָ כָרָאוּי, \nוְיָצְתָה וְהִזִּיקָה, \nפָּטוּר.  \nלֹא נָעַל בְּפָנֶיהָ כָרָאוּי, \nוְיָצְתָה וְהִזִּיקָה, \nחַיָּב.  \nנִפְרָצָה בַלַּיְלָה, אוֹ שֶׁפְּרָצוּהָ לֶסְטִים, \nוְיָצְתָה וְהִזִּיקָה, \nפָּטוּר.  \nהוֹצִיאוּהָ לֶסְטִים, \nהַלֵּסְטִים חַיָּבִין. \n",
            "<small>ב</small>\nהִנִּיחָהּ בַּחַמָּה, \nאוֹ שֶׁמְּסָרָהּ לְחֵרֵשׁ, שׁוֹטֶה וְקָטָן, \nוְיָצְתָה וְהִזִּיקָה, \nחַיָּב.  \nמְסָרָהּ לָרוֹעֶה, נִכְנָס הָרוֹעֶה תַחְתָּיו.  \nנָפְלָה לַגַּנָּה וְהִזִּיקָה, \nמְשַׁלֵּם מַה שֶּׁנֶּהְנֵית.  \nיָרְדָה כְדַרְכָּהּ וְהִזִּיקָה, \nמְשַׁלֵּם מַה שֶּׁהִזִּיקָה.  \nכֵּיצַד מְשַׁלֵּם מַה שֶּׁהִזִּיקָה? \nשָׁמִין בֵּית סְאָה בְּאוֹתָהּ הַשָּׂדֶה, \nכַּמָּה הָיְתָה יָפָה וְכַמָּה הִיא יָפָה.  \nרְבִּי שִׁמְעוֹן אוֹמֵר: \nאִם אָכְלָה פֵרוֹת גְּמוּרִים, \nמְשַׁלֵּם פֵּרוֹת גְּמוּרִים; \nאִם סְאָה, סְאָה, וְאִם סָאתַיִם, סָאתַיִם. \n",
            "<small>ג</small>\nהַמַּגְדִּישׁ לְתוֹךְ שְׂדֵה חֲבֵרוֹ שֶׁלֹּא בִרְשׁוּת, \nאֲכָלַתָּן בְּהֶמְתּוֹ שֶׁלְּבַעַל הַשָּׂדֶה, \nפָּטוּר. \nוְאִם הֻזָּקָה בָהֶן, \nבַּעַל הַגָּדִישׁ חַיָּב. \nוְאִם הִגְדִּישׁ בִּרְשׁוּת, \nבַּעַל הַשָּׂדֶה חַיָּב. \n",
            "<small>ד</small>\nהַשּׁוֹלֵחַ אֶת הַבְּעֵרָה בְיַד חֵרֵשׁ, שׁוֹטֶה וְקָטָן, \nפָּטוּר מִדִּינֵי אָדָם, וְחַיָּב בְּדִינֵי שָׁמַיִם.  \nשִׁלַּח בְּיַד פִּקֵּחַ, \nהַפִּקֵּחַ חַיָּב.  \nאֶחָד הֵבִיא אֶת הָאוּר, וְאֶחָד הֵבִיא אֶת הָעֵצִים, \nהַמֵּבִיא אֶת הָעֵצִים חַיָּב.  \nאֶחָד הֵבִיא אֶת הָעֵצִים, וְאֶחָד הֵבִיא אֶת הָאוּר, \nהַמֵּבִיא אֶת הָאוּר חַיָּב.  \nבָּא אַחֵר וְלִבָּה, \nהַמְלַבֶּה חַיָּב.  \nלִבַּתּוּ הָרוּחַ, \nהֲרֵי כֻלָּם פְּטוּרִין.  \n\n<small>ה</small>\nהַשּׁוֹלֵחַ אֶת הַבְּעֵרָה, \nוְאָכְלָה עֵצִים אוֹ אֲבָנִים אוֹ עָפָר, \nחַיָּב, שֶׁנֶּאֱמַר: (שמות כב,ה) \n\"כִּי תֵצֵא אֵשׁ וּמָצְאָה קֹצִים, \nוְנֶאֱכַל גָּדִישׁ אוֹ הַקָּמָה אוֹ הַשָּׂדֶה, \nשַׁלֵּם יְשַׁלֵּם הַמַּבְעִר אֶת הַבְּעֵרָה\".  \nעִבְּרָה גָדֵר שֶׁהוּא גָּבוֹהַּ אַרְבַּע אַמּוֹת, \nאוֹ דֶרֶךְ הָרַבִּים, אוֹ נָהָר, \nפָּטוּר.  \n\n<small>ו</small>\nהַמַּדְלִיק בְּתוֹךְ שֶׁלּוֹ, עַד כַּמָּה תְעַבֵּר הַדְּלֵקָה? \nרְבִּי אֶלְעָזָר בֶּן עֲזַרְיָה אוֹמֵר: \nרוֹאִין אוֹתָהּ כִּלּוּ הִיא בְאֶמְצַע בֵּית כּוֹר.  \nרְבִּי אֱלִיעֶזֶר אוֹמֵר: \nשֵׁשׁ עֶשְׂרֵה אַמָּה, כְּדֶרֶךְ הָרַבִּים.  \nרְבִּי עֲקִיבָה אוֹמֵר: \nחֲמִשִּׁים אַמָּה.  \nוּרְבִּי שִׁמְעוֹן אוֹמֵר: (שמות כב,ה) \n\"שַׁלֵּם יְשַׁלֵּם הַמַּבְעִר אֶת הַבְּעֵרָה\", \nהַכֹּל לְפִי הַדְּלִיקָה. \n",
            "<small>ז</small>\nהַמַּדְלִיק אֶת הַגָּדִישׁ, וְהָיוּ בוֹ כֵלִים, \nרְבִּי יְהוּדָה אוֹמֵר: \nיְשַׁלֵּם כָּל מַה שֶּׁהָיָה בְתוֹכוֹ.  \nוַחֲכָמִים אוֹמְרִים: \nאֵינוּ מְשַׁלֵּם אֶלָּא גָדִישׁ שֶׁלַּחִטִּים אוֹ גָדִישׁ שֶׁלִּשְׂעוֹרִים.  \nהָיָה גְדִי כָפוּת לוֹ, וְעֶבֶד סָמוּךְ לוֹ, וְנִשְׂרַף עִמּוֹ, \nחַיָּב.  \nעֶבֶד כָּפוּת לוֹ וּגְדִי סָמוּךְ לוֹ, וְנִשְׂרַף עִמּוֹ, \nפָּטוּר.  \nוּמוֹדִים חֲכָמִים לִרְבִּי יְהוּדָה בְּמַדְלִיק אֶת הַבִּירָה, \nשֶׁהוּא מְשַׁלֵּם כָּל מַה שֶּׁבְּתוֹכָהּ, \nשֶׁכֵּן דֶּרֶךְ בְּנֵי אָדָם לְהַנִּיחַ בַּבָּתִּים. \n",
            "<small>ח</small>\nגֵּץ שֶׁיָּצָא מִתַּחַת הַפַּטִּישׁ, וְיָצָא וְהִזִּיק, \nחַיָּב.  \nגָּמָל שֶׁהוּא טָעוּן פִּשְׁתָּן וְעוֹבֵר בִּרְשׁוּת הָרַבִּים, \nנִכְנְסָה פִשְׁתָּנוֹ לְתוֹךְ הֶחָנוּת, \nוְדָלְקָה בְנֵרוֹ שֶׁלַּחַנְוָנִי וְהִדְלִיק אֶת הַבִּירָה, \nבַּעַל הַגָּמָל חַיָּב.  \nהִנִּיחַ חַנְוָנִי אֶת נֵרוֹ מִבַּחוּץ, \nהַחַנְוָנִי חַיָּב. \nרְבִּי יְהוּדָה אוֹמֵר: \nבְּנֵר חֲנֻכָּה פָטוּר. \n\n\n\n"
        ],
        [
            "<small>א</small>\nמְרֻבָּה מִדַּת תַּשְׁלוּמֵי כֶפֶל \nמִמִּדַּת תַּשְׁלוּמֵי אַרְבָּעָה וַחֲמִשָּׁה, &lt;בכל מקום: ארבעה חמשה&gt;\nשֶׁמִּדַּת תַּשְׁלוּמֵי כֶפֶל נוֹהֶגֶת בְּדָבָר שֶׁיֶּשׁ בּוֹ רוּחַ חַיִּים, \nוּבְדָבָר שֶׁאֵין בּוֹ רוּחַ חַיִּים, \nוּמִדַּת תַּשְׁלוּמֵי אַרְבָּעָה וַחֲמִשָּׁה \nאֵינָה נוֹהֶגֶת אֶלָּא בְשׁוֹר וּבְשֶׂה בִלְבַד, שֶׁנֶּאֱמַר: (שמות כא,לז) \n\"כִּי יִגְנֹב אִישׁ שׁוֹר אוֹ שֶׂה וּטְבָחוֹ אוֹ מְכָרוֹ,  \nחֲמִשָּׁה בָקָר יְשַׁלֵּם תַּחַת הַשּׁוֹר וְאַרְבַּע צֹאן תַּחַת הַשֶּׂה.\"\nאֵין הַגּוֹנֵב אַחַר הַגַּנָּב מְשַׁלֵּם תַּשְׁלוּמֵי כֶפֶל, \nוְלֹא הַטּוֹבֵחַ וְלֹא הַמּוֹכֵר מֵאַחַר הַגַּנָּב \nמְשַׁלֵּם תַּשְׁלוּמֵי אַרְבָּעָה וַחֲמִשָּׁה. \n",
            "<small>ב</small>\nגָּנַב עַל פִּי שְׁנַיִם, \nוְטָבַח וּמָכַר עַל פִּיהֶם אוֹ עַל פִּי שְׁנַיִם אֲחֵרִים, \nמְשַׁלֵּם תַּשְׁלוּמֵי אַרְבָּעָה וַחֲמִשָּׁה.  \nגָּנַב וּמָכַר בַּשַּׁבָּת, \nגָּנַב וּמָכַר לַעֲבוֹדָה זָרָה, \nגָּנַב וְטָבַח וּמָכַר בְּיוֹם הַכִּפּוּרִים, \nגָּנַב מִשֶּׁלְּאָבִיו וְטָבַח וּמָכַר, וְאַחַר כָּךְ מֵת אָבִיו, \nגָּנַב וְטָבַח וּמָכַר, וְאַחַר כָּךְ הִקְדִּישׁ, \nמְשַׁלֵּם תַּשְׁלוּמֵי אַרְבָּעָה וַחֲמִשָּׁה.  \nגָּנַב וְטָבַח וּמָכַר לִרְפוּאָה וְלַכְּלָבִים, \nהַשּׁוֹחֵט וְנִמְצָא טְרֵפָה,\nהַשּׁוֹחֵט חֻלִּים בָּעֲזָרָה, \nמְשַׁלֵּם תַּשְׁלוּמֵי אַרְבָּעָה וַחֲמִשָּׁה.  \nרְבִּי שִׁמְעוֹן פּוֹטֵר בִּשְׁנֵי אֵלּוּ. \n",
            "<small>ג</small>\nגָּנַב עַל פִּי שְׁנַיִם, \nוְטָבַח וּמָכַר עַל פִּיהֶם, \nנִמְצְאוּ זוֹמְמִים, \nמְשַׁלְּמִים לוֹ אֶת הַכֹּל.  \nגָּנַב עַל פִּי שְׁנַיִם, \nוְטָבַח וּמָכַר עַל פִּי שְׁנַיִם אֲחֵרִים, \nאֵלּוּ וָאֵלּוּ נִמְצְאוּ זוֹמְמִים, \nהָרִאשׁוֹנִים מְשַׁלְּמִים תַּשְׁלוּמֵי כֶפֶל, \nוְהָאַחֲרוֹנִים מְשַׁלְּמִים תַּשְׁלוּמֵי שְׁלֹשָׁה.  \nנִמְצְאוּ הָאַחֲרוֹנִים זוֹמְמִים, \nהוּא מְשַׁלֵּם תַּשְׁלוּמֵי כֶפֶל, \nוְהֵן מְשַׁלְּמִים תַּשְׁלוּמֵי שְׁלֹשָׁה.  \nאֶחָד מִן הָאַחֲרוֹנִים זוֹמֵם, \nבָּטְלָה עֵדוּת שְׁנִיָּה.  \nאֶחָד מִן הָרִאשׁוֹנִים זוֹמֵם, \nבָּטְלָה כָל הָעֵדוּת, \nשֶׁאִם אֵין גְּנֵבָה, אֵין טְבִיחָה וְאֵין מְכִירָה. \n",
            "<small>ד</small>\nגָּנַב עַל פִּי שְׁנַיִם, \nוְטָבַח וּמָכַר עַל פִּי עֵד אֶחָד, \nאוֹ עַל פִּי עַצְמוֹ, \nמְשַׁלֵּם תַּשְׁלוּמֵי כֶפֶל, \nאֵינוּ מְשַׁלֵּם תַּשְׁלוּמֵי אַרְבָּעָה וַחֲמִשָּׁה.  \n\n<small>ה</small>\nגָּנַב וְטָבַח בַּשַּׁבָּת, \nגָּנַב וְטָבַח וּמָכַר לַעֲבוֹדָה זָרָה, \nגָּנַב מִשֶּׁלְּאָבִיו, מֵת אָבִיו, וְאַחַר כָּךְ טָבַח וּמָכַר, \nגָּנַב וְהִקְדִּישׁ, וְאַחַר כָּךְ טָבַח וּמָכַר, \nמְשַׁלֵּם תַּשְׁלוּמֵי כֶפֶל, \nוְאֵינוּ מְשַׁלֵּם תַּשְׁלוּמֵי אַרְבָּעָה וַחֲמִשָּׁה.  \nרְבִּי שִׁמְעוֹן אוֹמֵר: \nקָדָשִׁים שֶׁהוּא חַיָּב בְּאַחְרָיוּתָן, \nמְשַׁלֵּם תַּשְׁלוּמֵי אַרְבָּעָה וַחֲמִשָּׁה, \nוְשֶׁאֵינוּ חַיָּב בְּאַחְרָיוּתָן, \nפָּטוּר. \n",
            "<small>ו</small>\nמְכָרוֹ חוּץ מֵאֶחָד מִמֵּאָה בוֹ, \nאוֹ שֶׁהָיְתָה לּוֹ בוֹ שׁוּתָפוּת, \nהַשּׁוֹחֵט וְנִתְנַבְּלָה בְיָדוֹ, \nהַנּוֹחֵר, וְהַמְעַקֵּר, \nמְשַׁלֵּם תַּשְׁלוּמֵי כֶפֶל, \nוְאֵינוּ מְשַׁלֵּם תַּשְׁלוּמֵי אַרְבָּעָה וַחֲמִשָּׁה.  \n\n<small>ז</small>\nגָּנַב בִּרְשׁוּת הַבְּעָלִים וְטָבַח וּמָכַר חוּץ מֵרְשׁוּתָן, \nאוֹ שֶׁגָּנַב חוּץ מֵרְשׁוּתָן וְטָבַח וּמָכַר בִּרְשׁוּתָן, \nאוֹ שֶׁגָּנַב וְטָבַח וּמָכַר חוּץ מֵרְשׁוּתָן, \nמְשַׁלֵּם תַּשְׁלוּמֵי אַרְבָּעָה וַחֲמִשָּׁה.  \nאֲבָל אִם גָּנַב וְטָבַח וּמָכַר בִּרְשׁוּתָן, \nפָּטוּר. \n",
            "<small>ח</small>\nהָיָה מוֹשְׁכוֹ וְיוֹצֵא, וּמֵת בִּרְשׁוּת הַבְּעָלִים, \nפָּטוּר. \nהִגְבִּיהוֹ, \nאוֹ שֶׁהוֹצִיאוֹ חוּץ מֵרְשׁוּת הַבְּעָלִים וּמֵת, \nחַיָּב.  \n\n<small>ט</small>\nנְתָנוֹ לִבְכוֹרַת בְּנוֹ, &lt;לבכורות&gt;\nלְבַעַל חוֹבוֹ, \nלְשׁוֹמֵר חִנָּם, וְלַשּׁוֹאֵל, \nלְנוֹשֵׂא שָׂכָר, וְלַשּׂוֹכֵר, \nוְהָיָה מוֹשְׁכוֹ וְיוֹצֵא, וּמֵת בִּרְשׁוּת הַבְּעָלִים, \nפָּטוּר. \nהִגְבִּיהוֹ, \nאוֹ שֶׁהוֹצִיאוֹ חוּץ מֵרְשׁוּת הַבְּעָלִים, וּמֵת, \nחַיָּב. \n",
            "<small>י</small>\nאֵין מְגַדְּלִים בְּהֵמָה דַקָּה בְאֶרֶץ יִשְׂרָאֵל, \nמְגַדְּלִין בְּסוּרְיָה וּבְמִדְבָּרוֹת שֶׁבְּאֶרֶץ יִשְׂרָאֵל.  \nאֵין מְגַדְּלִים תַּרְנָגְלִים בִּירוּשָׁלַיִם, \nמִפְּנֵי הַקֳּדָשִׁים, \nוְלֹא כֹהֲנִים בְּאֶרֶץ יִשְׂרָאֵל, \nמִפְּנֵי הַטְּהָרוֹת.  \nלֹא יְגַדֵּל יִשְׂרָאֵל חֲזִירִים בְּכָל מָקוֹם.  \nוְלֹא יְגַדֵּל אָדָם אֶת הַכֶּלֶב, \nאֶלָּא אִם כֵּן הָיָה קָשׁוּר בַּשַּׁלְשֶׁלֶת.  \nאֵין פּוֹרְסִין נִשְׁבִּים לַיּוֹנִים, \nאֶלָּא אִם כֵּן הָיָה רָחוֹק מִן הַיִּשּׁוּב שְׁלֹשִׁים רוּס. &lt;יושב; ריס&gt;\n\n\n\n"
        ],
        [
            "<small>א</small>\nהַחוֹבֵל בַּחֲבֵרוֹ, \nחַיָּב עָלָיו מִשֵּׁם חֲמִשָּׁה דְבָרִים: \nבְּנֶזֶק, בְּצַעַר, בְּרִפּוּי, בְּשֶׁבֶת וּבְבֹשֶׁת.  \nבְּנֶזֶק כֵּיצַד? \nסִמָּה אֶת עֵינוֹ, \nקָטַע אֶת יָדוֹ, \nשִׁבֵּר אֶת רַגְלוֹ, \nרוֹאִין אוֹתוֹ כְּאִלּוּ עֶבֶד נִמְכָּר, &lt;כילו&gt;\nכַּמָּה הָיָה יָפֶה וְכַמָּה הוּא יָפֶה.  \nבְּצַעַר? \nכְּוָיוֹ בִשְׁפוּד אוֹ בְמַסְמֵר, \nאֲפִלּוּ עַל צִפָּרְנוֹ, \nמְקוֹם שֶׁאֵינוּ עוֹשֶׂה חַבּוּרָה, \nאוֹמְדִים כַּמָּה אָדָם כַּיּוֹצֵא בָזֶה רוֹצֶה לִטּוֹל, \nלִהְיוֹת מִצְטָעֵר כָּךְ.  \n\n<small>ב</small>\nרִפּוּי? \nהִכָּהוּ, חַיָּב לְרַפּוֹתוֹ. \nעָלוּ בוֹ צְמָחִים, \nאִם מֵחֲמַת הַמַּכָּה, חַיָּב, \nוְשֶׁלֹּא מֵחֲמַת הַמַּכָּה, פָּטוּר.  \nחָיָתָה וְנִסְתָּרָה, חָיָתָה וְנִסְתָּרָה, \nחַיָּב לְרַפּוֹתוֹ. \nחָיָתָה כָל צָרְכָהּ, \nאֵינוּ חַיָּב לְרַפּוֹתוֹ.  \n\n<small>ג</small>\nשֶׁבֶת? \nרוֹאִין אוֹתוֹ כְאִלּוּ הוּא שׁוֹמֵר קִשּׁוּאִים, &lt;כילו&gt;\nשֶׁכְּבָר נָתַן לוֹ דְמֵי יָדוֹ וּדְמֵי רַגְלוֹ.  \n\nבֹּשֶׁת? \nהַכֹּל לְפִי הַמְבַיֵּשׁ וְהַמִּתְבַּיֵּשׁ.  \nהַמְבַיֵּשׁ אֶת הֶעָרוּם, \nהַמְבַיֵּשׁ אֶת הַסּוֹמֵה, \nהַמְבַיֵּשׁ אֶת הַיָּשֵׁן, \nחַיָּב. \nוְהַיָּשֵׁן שֶׁבִּיֵּשׁ, פָּטוּר.  \nנָפַל מִן הַגַּג, וְהִזִּיק וּבִיֵּשׁ, \nחַיָּב עַל הַנֶּזֶק וּפָטוּר עַל הַבֹּשֶׁת, שֶׁנֶּאֱמַר: (דברים כה,יא) \n\"וְשָׁלְחָה יָדָהּ וְהֶחֱזִיקָה בִּמְבֻשָׁיו\", \nאֵינוּ חַיָּב עַל הַבֹּשֶׁת עַד שֶׁיְּהֵא מִתְכַּוֵּן. \n",
            "<small>ד</small>\nזֶה חֹמֶר בָּאָדָם מִבַּשּׁוֹר, חֹמֶר שׁוּב בָּאָדָם מִבַּשּׁוֹר: \nשֶׁהָאָדָם מְשַׁלֵּם אֶת הַנֶּזֶק, \nוּמְשַׁלֵּם דְּמֵי וְלָדוֹת, \nוְשׁוֹר אֵינוּ מְשַׁלֵּם אֶלָּא נֶזֶק, \nוּפָטוּר מִדְּמֵי וְלָדוֹת. \n",
            "<small>ה</small>\nהַמַּכֶּה אָבִיו וְאִמּוֹ, \nוְלֹא עָשָׂה בָהֶם חַבּוּרָה, \nהַחוֹבֵל בַּחֲבֵרוֹ בְיוֹם הַכִּפּוּרִים, \nחַיָּב בְּכֻלָּם.  \nהַחוֹבֵל בְּעֶבֶד עִבְרִי, \nחַיָּב בְּכֻלָּם, חוּץ מִן הַשֶּׁבֶת, בִּזְמַן שֶׁהוּא שֶׁלּוֹ.  \nהַחוֹבֵל בְּעֶבֶד עִבְרִי שֶׁלַּאֲחֵרִים &lt;בשוליים: נ\"א כנעני&gt;\nחַיָּב בְּכֻלָּם.  \nרְבִּי יְהוּדָה אוֹמֵר: \nאֵין לַעֲבָדִים בֹּשֶׁת. \n",
            "<small>ו</small>\nחֵרֵשׁ, שׁוֹטֶה וְקָטָן, פְּגִיעָתָם רָעָה, \nהַחוֹבֵל בָּהֶן חַיָּב, \nוְהֵם שֶׁחָבְלוּ בַאֲחֵרִים, פְּטוּרִין.  \nהָעֶבֶד וְהָאִשָּׁה, פְּגִיעָתָן רָעָה, \nהַחוֹבֵל בָּהֶן חַיָּב, \nוְהֵם שֶׁחָבְלוּ בַאֲחֵרִים, \nפְּטוּרִין, אֲבָל מְשַׁלְּמִין לְאַחַר זְמַן: \nנִתְגָּרְשָׁה הָאִשָּׁה, \nוְנִשְׁתַּחְרַר הָעֶבֶד, חַיָּבִין לְשַׁלֵּם. \n",
            "<small>ז</small>\nהַמַּכֶּה אָבִיו וְאִמּוֹ וְעָשָׂה בָהֶן חַבּוּרָה, \nהַחוֹבֵל בַּחֲבֵרוֹ בַשַּׁבָּת, \nפָּטוּר מִכֻּלָּם, מִפְּנֵי שֶׁהוּא נִדּוֹן בְּנַפְשׁוֹ.  \nוְהַחוֹבֵל בְּעֶבֶד כְּנַעֲנִי שֶׁלּוֹ, \nפָטוּר מִכֻּלָּם. \n",
            "<small>ח</small>\nהַתּוֹקֵעַ לַחֲבֵרוֹ, \nנוֹתֵן לוֹ סֶלַע.  \nרְבִּי יְהוּדָה אוֹמֵר מִשֵּׁם רְבִּי יוֹסֵה הַגָּלִילִי: \nמָנֶה.  \nסְטָרוֹ, \nנוֹתֵן לוֹ מָאתַיִם זוּז.  \nלְאַחַר יָדוֹ, \nנוֹתֵן לוֹ אַרְבַּע מֵאוֹת זוּז.  \nצָרַם בְּאָזְנוֹ, \nתָּלַשׁ בִּשְׂעָרוֹ, &lt;בִּסְעָרוֹ&gt;\nרָקַק, הִגִּיעַ בּוֹ הָרוֹק, \nהֶעֱבִיר טַלֵּיתוֹ מִמֶּנּוּ, \nפָּרַע רֹאשָׁהּ שֶׁלָּאִשָּׁה, \nנוֹתֵן לוֹ אַרְבַּע מֵאוֹת זוּז.  \nוְהַכֹּל לְפִי כְבוֹדוֹ.  \n\n<small>ט</small>\nאָמַר רְבִּי עֲקִיבָה: \nאֲפִלּוּ עֲנִיִּים שֶׁבְּיִשְׂרָאֵל, \nרוֹאִין אוֹתָן כְּאִלּוּ הֵן בְּנֵי חֹרִין שֶׁיָּרְדוּ מִנִּכְסֵיהֶם, &lt;כילו&gt;\nשֶׁהֵם בְּנֵי אַבְרָהָם יִצְחָק וְיַעֲקב.  \nמַעֲשֶׂה בְאֶחָד שֶׁפָּרַע רֹאשָׁהּ שֶׁלָּאִשָּׁה, \nוּבָאת לִפְנֵי רְבִּי עֲקִיבָה, \nוְחִיְּבוֹ לִתֶּן לָהּ אַרְבַּע מֵאוֹת זוּז.  \nאָמַר לוֹ: \n\"רְבִּי, תֶּן לִי זְמַן!\" \nוְנָתַן לוֹ.  \nשִׁמְּרָהּ, עוֹמֶדֶת עַל פֶּתַח חֲצֵרָהּ, \nוְשָׁבַר אֶת הַפַּךְ בְּפָנֶיהָ, \nוּבוֹ בְאִסַּר שֶׁמֶן; \nוְגִלַּת אֶת רֹאשָׁהּ, \nוְהָיְתָה מְטַפַּחַת וּמַנַּחַת עַל רֹאשָׁהּ, \nהֶעֱמִיד עָלֶיהָ עֵדִים, \nוּבָא לִפְנֵי רְבִּי עֲקִיבָה וְאָמַר לוֹ: \n\"רְבִּי, לָזוֹ אֲנִי נוֹתֵן אַרְבַּע מֵאוֹת זוּז?\" \nאָמַר לוֹ רְבִּי עֲקִיבָה: \n\"לֹא אָמַרְתָּ כְלוּם, שֶׁהַחוֹבֵל בְּעַצְמוֹ, \nאַף עַל פִּי שֶׁאֵינוּ רַשַּׁי, פָּטוּר; \nוַאֲחֵרִים שֶׁחָבְלוּ בוֹ, חַיָּבִים.  \nוְהַקּוֹצֵץ אֶת נְטִיעוֹתָיו, \nאַף עַל פִּי שֶׁאֵינוּ רַשַּׁי, פָּטוּר, \nוַאֲחֵרִים שֶׁקָּצְצוּ אֶת נְטִיעוֹתָיו, חַיָּבִים.\" \n",
            "<small>י</small>\nאַף עַל פִּי שֶׁהוּא נוֹתֵן לוֹ, \nאֵינוּ נִמְחָל לוֹ עַד שֶׁיְּבַקֵּשׁ מִמֶּנּוּ, שֶׁנֶּאֱמַר: (בראשית כ,ז) \n\"וְעַתָּה, הָשֵׁב אֵשֶׁת הָאִישׁ, \nכִּי נָבִיא הוּא, וְיִתְפַּלֵּל בַּעַדְךָ וֶחְיֵה\". \nוּמְנַיִן שֶׁלֹּא יְהֵא הַמּוֹחֵל אַכְזָרִי? \nשֶׁנֶּאֱמַר: (בראשית כ,יז) \n\"וַיִּתְפַּלֵּל אַבְרָהָם אֶל הָאֱלהִים, \nוַיִּרְפָּא אֱלֹהִים אֶת אֲבִימֶלֶךְ, \nוְאֶת אִשְׁתּוֹ וְאַמְהֹתָיו וַיֵּלֵדוּ.\"  \n\n<small>יא</small>\nהָאוֹמֵר: \n\"סַמֵּא אֶת עֵינִי!\" \n\"קַטַּע אֶת יָדִי!\" \n\"שַׁבֵּר אֶת רַגְלִי!\" \nחַיָּב.  \n\"עַל מְנָת פָּטוּר\", \nחַיָּב.  \n\"קְרַע אֶת כְּסוּתִי!\" \n\"שַׁבֵּר אֶת כַּדִּי!\" \nחַיָּב. \n\"עַל מְנָת פָּטוּר\", \nפָּטוּר.  \n\"עֲשֵׂה כֵן לְאִישׁ פְּלוֹנִי, \nעַל מְנָת פָּטוּר\", \nחַיָּב, בֵּין בְּגוּפוֹ בֵין בְּמָמוֹנוֹ. \n\n\n\n"
        ],
        [
            "<small>א</small>\nהַגּוֹזֵל עֵצִים וַעֲשָׂאָן כֵּלִים, \nצֶמֶר, וַעֲשָׂאוֹ בְגָדִים, &lt;בכתב היד, 'ים' מחוק&gt;\nמְשַׁלֵּם כְּשָׁעַת הַגְּזֵלָה.  \nגָּזַל פָּרָה מְעֻבֶּרֶת, וְיָלָדָה, \nוְרָחֵל טְעוּנָה, וּגְזָזָהּ, \nמְשַׁלֵּם דְּמֵי פָרָה מְעֻבֶּרֶת לֵילֵד, \nוּדְמֵי רָחֵל טְעוּנָה לְהִגָּזֵז.  \nגָּזַל פָּרָה וְעִבְּרָה אֶצְלוֹ וְיָלָדָה, \nוְרָחֵל וְנִטְעֲנָה אֶצְלוֹ וּגְזָזָהּ, \nמְשַׁלֵּם כְּשָׁעַת הַגְּזֵלָה.  \nזֶה הַכְּלָל: \nכָּל הַגָּזְלָנִים מְשַׁלְּמִים כְּשָׁעַת הַגְּזֵלָה. \n",
            "<small>ב</small>\nגָּזַל בְּהֵמָה וְהִזְקִינָה, \nעֲבָדִים וְהִזְקִינוּ, \nמְשַׁלֵּם כְּשָׁעַת הַגְּזֵלָה.  \nרְבִּי מֵאִיר אוֹמֵר: \nיֹאמַר לוֹ בָעֲבָדִים: \n\"הֲרֵי עַבְדָּךְ לְפָנֶיךָ!\" \n\n<small>ג</small>\nגָּזַל מַטְבֵּעַ, וְנִסְדַּק, \nפֵּרוֹת, וְהִרְקִיבוּ, \nיַיִן, וְהֶחְמִיץ, \nמְשַׁלֵּם כְּשָׁעַת הַגְּזֵלָה.  \nמַטְבֵּעַ, וְנִפְסַל, \nתְּרוּמָה, וְנִטַּמַּאת, \nחָמֵץ, וְעָבַר עָלָיו הַפֶּסַח, \nבְּהֵמָה, וְנֶעְבְּדָה בָהּ עֲבֵרָה, \nאוֹ שֶׁנִּפְסָלָה מֵעַל גַּבֵּי הַמִּזְבֵּחַ, \nאוֹ שֶׁהָיְתָה יוֹצְאָה לִסָּקֵל, \nאוֹמֵר לוֹ: \n\"הֲרֵי שֶׁלָּךְ לְפָנֶיךָ!\" \n",
            "<small>ד</small>\nנָתַן לָאֻמָּנִים לְתַקֵּן, וְקִלְקְלוּ, \nחַיָּבִין לְשַׁלֵּם.  \nנָתַן לֶחָרָשׁ שִׁדָּה וְתֵבָה וּמִגְדָּל לְתַקֵּן, וְקִלְקֵל, \nחַיָּב לְשַׁלֵּם.  \nהַבַּנַּי שֶׁקִּבֵּל עָלָיו אֶת הַכֹּתֶל לְסָתְרוֹ, \nוְשִׁבֵּר אֶת הָאֲבָנִים, אוֹ שֶׁהִזִּיק, \nחַיָּב לְשַׁלֵּם.  \nהָיָה סוֹתֵר מִצַּד זֶה, וְנָפַל לְצַד אַחֵר, \nפָּטוּר. \nוְאִם מֵחֲמַת הַמַּכָּה, \nחַיָּב. \n",
            "<small>ה</small>\nנָתַן צֶמֶר לַצַּבָּע וְהִקְדִּיחָה הַיּוֹרָה, \nנוֹתֵן לוֹ דְמֵי צִמְרוֹ.  \nצְבָעוֹ כָאוּר, \nאִם הַשֶּׁבַח יוֹתֵר עַל הַיְצָאָה, \nנוֹתֵן לוֹ אֶת הַיְצָאָה, \nוְאִם הַיְצָאָה יְתֵרָה עַל הַשֶּׁבַח, \nנוֹתֵן לוֹ אֶת הַשֶּׁבַח.  \n\n<small>ו</small>\nלִצְבּוֹע לוֹ אָדֹם וּצְבָעוֹ שָׁחוֹר, \nשָׁחוֹר וּצְבָעוֹ אָדֹם, \nרְבִּי מֵאִיר אוֹמֵר: \nנוֹתֵן לוֹ דְמֵי צִמְרוֹ.  \nרְבִּי יְהוּדָה אוֹמֵר: &lt;יודה&gt;\nאִם הַשֶּׁבַח יָתֵר עַל הַיְצָאָה, \nנוֹתֵן לוֹ אֶת הַיְצָאָה, \nוְאִם הַיְצָאָה יְתֵרָה עַל הַשֶּׁבַח, \nנוֹתֵן לוֹ אֶת הַשֶּׁבַח. \n",
            "<small>ז</small>\nהַגּוֹזֵל אֶת חֲבֵרוֹ שׁוֹוֶה פְרוּטָה וְנִשְׁבַּע לוֹ, \nיוֹלִיכֶנּוּ אַחֲרָיו אֲפִלּוּ לְמָדַי.  \nלֹא יִתֵּן לֹא לִבְנוֹ וְלֹא לִשְׁלוּחוֹ, \nאֲבָל נוֹתֵן הוּא לִשְׁלוּחַ בֵּית דִּין.  \nוְאִם מֵת, יַחְזִיר לְיוֹרְשָׁיו. \n",
            "<small>ח</small>\nנָתַן לוֹ אֶת הַקֶּרֶן, \nוְלֹא נָתַן לוֹ אֶת הַחֹמֶשׁ; \nמָחַל לוֹ עַל הַקֶּרֶן, \nוְלֹא מָחַל לוֹ עַל הַחֹמֶשׁ; \nמָחַל לוֹ עַל זֶה וְעַל זֶה, \nחוּץ מִפָּחוּת שׁוֹוֶה פְרוּטָה בַקֶּרֶן \nאֵינוּ צָרִיךְ לֵילֵךְ אַחֲרָיו.  \n\n<small>ט</small>\nנָתַן לוֹ אֶת הַחֹמֶשׁ, \nוְלֹא נָתַן לוֹ אֶת הַקֶּרֶן; \nמָחַל לוֹ עַל הַחֹמֶשׁ, \nוְלֹא מָחַל לוֹ עַל הַקֶּרֶן; \nמָחַל לוֹ עַל זֶה וְעַל זֶה, \nחוּץ מִשּׁוֹוֶה פְרוּטָה בַקֶּרֶן, \nהֲרֵי זֶה צָרִיךְ לֵילֵךְ אַחֲרָיו. \n",
            "<small>י</small>\nנָתַן לוֹ אֶת הַקֶּרֶן, \nוְנִשְׁבַּע לוֹ עַל הַחֹמֶשׁ, \nהֲרֵי זֶה מְשַׁלֵּם חֹמֶשׁ עַל חֹמֶשׁ, \nעַד שֶׁיִּתְמַעֵט הַקֶּרֶן שׁוֹוֶה פְרוּטָה.  \nוְכֵן בַּפִּקָּדוֹן, [שֶׁנֶּאֱמַר: (ויקרא ה,כא-כב) \n\"בְּפִקָּדוֹן] אוֹ בִתְשׁוּמֶת יָד אוֹ בְגָזֵל, \nאוֹ עָשַׁק אֶת עֲמִיתוֹ, \nאוֹ מָצָא אֲבֵדָה וְכִחֶשׁ בָּהּ, \nוְנִשְׁבַּע עַל שָׁקֶר\", \nהֲרֵי זֶה מְשַׁלֵּם קֶרֶן וְחֹמֶשׁ וְאָשָׁם.  \n\n<small>יא</small>\n\"אֵיכָן פִּקְדוֹנִי?\" \nאָמַר לוֹ \"אָבַד\", \n\"מַשְׁבִּיעָךְ אֲנִי\", \nוְאָמַר \"אָמֵן\", \nוְהָעֵדִים מְעִידִים אוֹתוֹ שֶׁאֲכָלוֹ, \nמְשַׁלֵּם אֶת הַקֶּרֶן.  \nהוֹדָה מֵעַצְמוֹ, \nמְשַׁלֵּם קֶרֶן וְחֹמֶשׁ וְאָשָׁם. \n",
            "<small>יב</small>\n\"אֵיכָן פִּקְדוֹנִי?\" \nוְאָמַר לוֹ \"נִגְנַב\", \n\"מַשְׁבִּיעָךְ אֲנִי\", \nוְאָמַר \"אָמֵן\", \nוְהָעֵדִים מְעִידִים אוֹתוֹ שֶׁגְּנָבוֹ, \nמְשַׁלֵּם תַּשְׁלוּמֵי כֶפֶל.  \nהוֹדָה מֵעַצְמוֹ, \nמְשַׁלֵּם קֶרֶן וְחֹמֶשׁ וְאָשָׁם. \n",
            "<small>יג</small>\nהַגּוֹזֵל אֶת אָבִיו וְנִשְׁבַּע לוֹ, וּמֵת, \nהֲרֵי זֶה מְשַׁלֵּם קֶרֶן וְחֹמֶשׁ לְבָנָיו וּלְאֶחָיו. \nוְאִם אֵינוּ רוֹצֶה, \nאוֹ שֶׁאֵין לוֹ לוֹוֶה, \nוּבַעֲלֵי הַחוֹב בָּאִין וְנִפְרָעִין. \n",
            "<small>יד</small>\nהָאוֹמֵר לִבְנוֹ: \n\"קֻנָּם שֶׂאַתְּ נֶהְנֶה לִי!\" &lt;קונס&gt;\nאִם מֵת, יִירָשֶׁנּוּ.  \n\"בְּחַיַּי וּבְמוֹתִי\", \nאִם מֵת, לֹא יִירָשֶׁנּוּ, \nוְיִתֵּן לְבָנָיו אוֹ לְאֶחָיו. \nאִם אֵין לוֹ לֹוֶה, \nוּבַעֲלֵי הַחוֹב בָּאִים וְנִפְרָעִים. \n",
            "<small>יה</small>\nהַגּוֹזֵל אֶת הַגֵּר וְנִשְׁבַּע לוֹ, וּמֵת, \nהֲרֵי זֶה מְשַׁלֵּם קֶרֶן וְחֹמֶשׁ לַכֹּהֲנִים, \nוְאָשָׁם לַמִּזְבֵּחַ, שֶׁנֶּאֱמַר: (במדבר ה,ח) \n\"וְאִם אֵין לָאִישׁ גֹּאֵל לְהָשִׁיב הָאָשָׁם אֵלָיו, \nהָאָשָׁם הַמּוּשָׁב לַיי לַכֹּהֵן, \nמִלְּבַד אֵיל הַכִּפֻּרִים אֲשֶׁר יְכַפֶּר בּוֹ עָלָיו\".  \nהָיָה מַעֲלֶה אֶת הַכֶּסֶף וְאֶת הָאָשָׁם, וּמֵת, \nהַכֶּסֶף יִנָּתֵן לְבָנָיו, \nוְהָאָשָׁם יִרְעֶה עַד שֶׁיִּסְתָּאֵב, \nוְיִמָּכֵר, וְיִפְּלוּ דָמָיו לִנְדָבָה. \n",
            "נָתַן אֶת הַכֶּסֶף לְאַנְשֵׁי מִשְׁמָר, וּמֵת, \nאֵין הַיּוֹרְשִׁים יְכוּלִין לְהוֹצִיא מִיָּדָן, \nשֶׁנֶּאֱמַר: (במדבר ה,י) \n\"אִישׁ אֲשֶׁר יִתֵּן לַכֹּהֵן, לוֹ יִהְיֶה\".  \n\n<small>יו</small>\nנָתַן אֶת הַכֶּסֶף לִיהוֹיָרִיב וָאָשָׁם לִידַעְיָה, \nיָצָא.  \nאָשָׁם לִיהוֹיָרִיב וְכֶסֶף לִידַעְיָה, \nאִם קַיָּם הָאָשָׁם, יַקְרִיבוּהוּ בְנֵי יְדַעְיָה, \nוְאִם לָאו, יַחְזֹר וְיָבִיא אָשָׁם אַחֵר.  \nשֶׁהַמֵּבִיא גְּזֵלוֹ עַד שֶׁלֹּא הֵבִיא אֲשָׁמוֹ, \nיָצָא.  \nאֲשָׁמוֹ עַד שֶׁלֹּא הֵבִיא גְּזֵלוֹ, \nלֹא יָצָא.  \nנָתַן אֶת הַקֶּרֶן, וְלֹא נָתַן אֶת הַחֹמֶשׁ, \nאֵין הַחֹמֶשׁ מְעַכֵּב. \n\n\n\n"
        ],
        [
            "<small>א</small>\nהַגּוֹזֵל וּמַאֲכִיל אֶת בָּנָיו, וּמַנִּיחַ לִפְנֵיהֶם, \nפְּטוּרִין מִלְּשַׁלֵּם.  \nאִם הָיָה דָבָר שֶׁיֶּשׁ בּוֹ אַחְרָיוּת, \nחַיָּבִים לְשַׁלֵּם.  \nאֵין פּוֹרְטִין לֹא מִתֵּבַת הַמּוֹכְסִים, \nוְלֹא מִכִּיס שֶׁלַּגַּבָּיִים, \nוְאֵין נוֹטְלִין מֵהֶן צְדָקָה.  \nאֲבָל נוֹטֵל הוּא מִתּוֹךְ בֵּיתוֹ אוֹ מִן הַשּׁוּק. \n",
            "<small>ב</small>\nנָטְלוּ מוֹכְסִים אֶת חֲמוֹרוֹ, \nוְנָתְנוּ לוֹ חֲמוֹר אַחֵר, \n[גָּזְלוּ] הַלֶּסְטִים כְּסוּתוֹ, \nוְנָתְנוּ לוֹ כְסוּת אַחֶרֶת, \nהֲרֵי אֵלּוּ שֶׁלּוֹ, \nמִפְּנֵי שֶׁהַבְּעָלִים מִתְיָאֲשִׁים מֵהֶן.  \nהַמַּצִּיל מִיַּד הַנָּהָר, מִיַּד הַלֶּסְטִים, \nאִם נִתְיָאֲשׁוּ הַבְּעָלִים, \nהֲרֵי אֵלּוּ שֶׁלּוֹ.  \nוְכֵן נְחִיל שֶׁלִּדְבוֹרִים, \nאִם נִתְיָאֲשׁוּ הַבְּעָלִים, \nהֲרֵי אֵלּוּ שֶׁלּוֹ.  \nאָמַר רְבִּי יוֹחָנָן בֶּן בְּרוֹקָה: \nנֶאֱמֶנֶת אִשָּׁה אוֹ קָטָן לוֹמַר: \n\"מִכָּן יָצָא נְחִיל זֶה\".  \nוּמְהַלֵּךְ בְּתוֹךְ שְׂדֵהוּ וְנוֹטֵל אֶת נְחִילוֹ, \nוְאִם הִזִּיק, מְשַׁלֵּם מַה שֶּׁהִזִּיק. \nאֲבָל לֹא יָקֹץ אֶת הַסּוֹכֶה עַל מְנָת לִתֵּן דָּמִים.  \nרְבִּי יִשְׁמָעֵאל בְּנוֹ שֶׁלִּרְבִּי יוֹחָנָן בֶּן בְּרוֹקָה אוֹמֵר: \nקוֹצֵץ וְנוֹתֵן דָּמִים. \n",
            "<small>ג</small>\nהַמַּכִּיר כֵּלָיו אוֹ סְפָרָיו בְּיַד אַחֵר, \nאִם יָצָא לוֹ שֵׁם גְּנֵבָה בָעִיר, \nיִשָּׁבַע כַּמָּה הוֹצִיא, וְיִטֹּל. \nוְאִם לָאו, לֹא הַכֹּל מִמֶּנּוּ, שֶׁאֲנִי אוֹמֵר: &lt;שני&gt;\nמְכָרָן לְאַחֵר, וּלְקָחָן זֶה מִמֶּנּוּ. \n",
            "<small>ד</small>\nזֶה בָא בַחֲבִיתוֹ שֶׁלַּיַּיִן, &lt;בַחֲבִיתּוֹ&gt;\nוְזֶה בָא בְכַדּוֹ שֶׁלִדְבַשׁ; \nנִסְדְּקָה חֲבִית שֶׁלַּדְּבַשׁ, \nוְשָׁפַךְ זֶה אֶת יֵינוֹ וְהִצִּיל אֶת הַדְּבַשׁ לְתוֹכוֹ, \nאֵין לוֹ אֶלָּא שְׂכָרוֹ; \nאִם אָמַר לוֹ: \n\"אַצִּיל אֶת שֶׁלָּךְ, וְאַתָּה נוֹתֵן לִי דְמֵי שֶׁלִּי\", \nחַיָּב לִתֵּן לוֹ.  \n\n<small>ה</small>\nשָׁטַף נָהָר חֲמוֹרוֹ וַחֲמוֹר חֲבֵרוֹ, \nשֶׁלּוֹ יָפֶה מָנֶה וְשֶׁלַּחֲבֵרוֹ מָאתַיִם, \nהִנִּיחַ אֶת שֶׁלּוֹ, וְהִצִּיל אֶת שֶׁלַּחֲבֵרוֹ, \nאֵין לוֹ אֶלָּא שְׂכָרוֹ. \nאִם אָמַר לוֹ: \n\"אַצִּיל אֶת שֶׁלָּךְ, וְאַתָּה נוֹתֵן לִי דְמֵי שֶׁלִּי\", \nחַיָּב לִתֵּן לוֹ.  \n",
            "<small>ו</small>\nהַגּוֹזֵל שָׂדֶה, וּנְטָלוּהָ הַמַּסִּיקִים, \nאִם מַכַּת מְדִינָה הוּא, \nאוֹמֵר לוֹ: \n\"הֲרֵי שֶׁלָּךְ לְפָנֶיךָ!\" \nוְאִם מֵחֲמַת הַגָּזְלָן, \nחַיָּב לְהַעֲמִיד לוֹ שָׂדֶה [אַחֶרֶת].  \nשְׁטָפָהּ נָהָר, \nאוֹמֵר לוֹ: \n\"הֲרֵי שֶׁלָּךְ לְפָנֶיךָ!\" \n",
            "<small>ז</small>\nהַגּוֹזֵל אֶת חֲבֵרוֹ, \nאוֹ שֶׁלָּוָה הֵימֶנּוּ, \nאוֹ שֶׁהִפְקִיד לוֹ בַיּוֹשֵׁב, \nלֹא יַחְזִיר לוֹ בַמִּדְבָּר; \nעַל מְנָת לָצֵאת בַּמִּדְבָּר, \nיַחְזִיר לוֹ בַמִּדְבָּר. \n",
            "<small>ח</small>\nהָאוֹמֵר לַחֲבֵרוֹ: \n\"גְּזַלְתִּיךָ\", \nוְ\"הִלְוִיתַנִי\", \n\"הִפְקַדְתָּ אֶצְלִי, \nוְאֵינִי יוֹדֵעַ אִם הֶחֱזַרְתִּי לָךְ, אִם לֹא הֶחֱזַרְתִּי\", \nחַיָּב לְשַׁלֵּם.  \nאֲבָל \"אֵינִי יוֹדֵעַ אִם גְּזַלְתִּיךָ\", \nוְ\"אִם הִלְוִיתַנִי\", \n\"אִם הִפְקַדְתָּ אֶצְלִי, וְאִם הִפְקַדְתָּ\", \nפָּטוּר מִלְּשַׁלֵּם. \n",
            "<small>ט</small>\nהַגּוֹנֵב טָלֶה מִן הָעֵדֶר וְהֶחֱזִירוֹ, \nמֵת אוֹ נִגְנַב, \nחַיָּב בְּאַחְרָיוּתוֹ.  \nוְאִם לֹא יָדְעוּ הַבְּעָלִים בִּגְנֵבָתוֹ וּבַחֲזִירָתוֹ, \nוּמָנוּ אֶת הַצֹּאן וְהִיא שְׁלֵמָה, &lt;מֶן הַצֹּאן&gt;\nפָּטוּר מִלְּשַׁלֵּם. \n",
            "<small>י</small>\nאֵין לוֹקְחִין מִן הָרוֹעִים צֶמֶר וְחָלָב וּגְדָיִים, \nוְלֹא מִשּׁוֹמְרֵי פֵרוֹת עֵצִים וּפֵרוֹת. \nאֲבָל לוֹקְחִין מִן הַנָּשִׁים [כְּלֵי צֶמֶר בִּיהוּדָה], \nכְּלֵי פִשְׁתָּן בַּגָּלִיל, וַעֲגָלִים בַּשָּׁרוֹן.  \nוְכֻלָּם שֶׁאָמְרוּ \"הַטְמֵן!\" \nאָסוּר.  \nוְלוֹקְחִין בֵּיצִים וְתַּרְנָגְלִים מִכָּל מָקוֹם. &lt;ותורנגלים&gt;\n",
            "<small>יא</small>\nמֻכִּים שֶׁהַכּוֹבֵס מוֹצִיא, \nהֲרֵי אֵלּוּ שֶׁלּוֹ; \nשֶׁהַסָּרוּק מוֹצִיא, \nהֲרֵי הֵן שֶׁלְּבַעַל הַבַּיִת.  \nהַכּוֹבֵס נוֹטֵל שְׁלֹשָׁה חוּטִין, וְהֵן שֶׁלּוֹ. \nיָתֵר מִכֵּן, שֶׁלְּבַעַל הַבַּיִת.  \nוְאִם הָיָה שָׁחוֹר עַל גַּבֵּי לָבָן, \nנוֹטֵל אֶת הַכֹּל וְהֵן שֶׁלּוֹ.  \n\n<small>יב</small>\nהַחַיָּט שֶׁשִּׁיֵּר מִן הַחוּט \nכְּדֵי לִתְפּוֹר בּוֹ מַטְלֵית שֶׁהִיא שָׁלוֹשׁ עַל שָׁלוֹשׁ, \nחַיָּב לְהַחְזִיר לַבְּעָלִים. &lt;לחזיר&gt; \nמַה שֶּׁחָרָשׁ מוֹצִיא בַמַּעְצָד, \nהֲרֵי אֵלּוּ שֶׁלּוֹ; \nוּבַכָּשִׁיל, \nהֲרֵי אֵלּוּ שֶׁלְּבַעַל הַבַּיִת.  \nאִם הָיָה עוֹשֶׂה אֵצֶל בַּעַל הַבַּיִת, \nאַף הַנְּסֹרֶת שֶׁלְּבַעַל הַבַּיִת. \n"
        ]
    ],
    "sectionNames": [
        "Chapter",
        "Mishnah"
    ]
}