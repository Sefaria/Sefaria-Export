{
    "language": "he",
    "title": "Mishnah Tevul Yom",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה טבול יום",
    "categories": [
        "Mishnah",
        "Seder Tahorot"
    ],
    "text": [
        [
            "<small>א</small>\nהַמְכַנֵּס חַלּוֹת עַל מְנָת לְהַפְרִישׁ, וְנָשָׁכוּ, \nבֵּית שַׁמַּי אוֹמֵר: \nחִבּוּר בִּטְבוּל יוֹם.  \nבֵּית הֶלֵּל אוֹמֵר: \nאֵינָן חִבּוּר.  \nמִקְרָצוֹת נוֹשְׁכוֹת זוֹ בָזוֹ, \nוְכִכָּרִין נוֹשְׁכִין זֶה בָזֶה, \nהָאוֹפֶה חֲמִיטָה עַל גַּבֵּי חֲמִיטָה, \nעַד שֶׁלֹּא קָרְמוּ בַּתַּנּוּר, \nוְקוֹלִית שְׁלָמִים הַמְחֻלְחֶלֶת, \nוּרְתוּחוֹת גְּרִיסִין שֶׁלְּפוּל רִאשׁוֹנָה, &lt;וּרְתוּחֹת!וכן השאר&gt;\nוּרְתוּחוֹת יַיִן חָדָשׁ. \nרְבִּי יְהוּדָה אוֹמֵר: \nאַף שֶׁלְּאֹרֶז. \nבֵּית שַׁמַּי אוֹמְרִים: \nחִבּוּר בִּטְבוּל יוֹם. \nבֵּית הֶלֵּל אוֹמְרִים: \nאֵינוּ חִבּוּר.  \nמוֹדִין בִּשְׁאָר כָּל הַטְּמָאוֹת, \nבֵּין קַלּוֹת, בֵּין חֲמוּרוֹת. \n",
            "<small>ב</small>\nהַמְכַנֵּס חַלּוֹת עַל מְנָת שֶׁלֹּא לְהַפְרִישׁ, \nוְהָאוֹפֶה חֲמִיטָה עַל גַּבֵּי חֲמִיטָה, \nמִשֶּׁקָּרְמוּ בַּתַּנּוּר, \nוְקוֹלִית שְׁלָמִים שֶׁאֵינָה מְחֻלְחֶלֶת, \nוּרְתוּחוֹת גְּרִיסִין שֶׁלְּפוּל שְׁנִיָּה, \nוּרְתוּחוֹת יַיִן יָשָׁן, \nוְשֶׁלְּשֶׁמֶן לְעוֹלָם, \nוְשֶׁלַּעֲדָשִׁין, \nרְבִּי יְהוּדָה אוֹמֵר: \nאַף שֶׁלַּטּוֹפֵחַ, \nטְמֵאִין בִּטְבוּל יוֹם, \nוְאֵין צָרִיךְ לוֹמַר בְּכָל הַטְּמָאוֹת. \n",
            "<small>ג</small>\nמַסְמֵר שֶׁאַחַר הַכִּכָּר, \nוְגַּרְגֵּר מֶלַח קָטֹן, \nוְהַחַרְחוּר פָּחוּת מִכָּאֶצְבַּע, \nרְבִּי יוֹסֵה אוֹמֵר: \nכָּל שֶׁהוּא נֶאֱכָל עִמּוֹ, \nטְמֵאִין בִּטְבוּל יוֹם, \nוְאֵין צוֹרֵךְ לוֹמַר בְּכָל הַטְּמָאוֹת. \n",
            "<small>ד</small>\nצְרוֹר שֶׁבַּכִּכָּר, \nוְגַרְגֵּר מֶלַח הַגָּדוֹל, \nוְהַתָּרְמוֹס, וְהַחַרְחוּר יָתֵר מִכָּאֶצְבַּע, \nרְבִּי יוֹסֵה אוֹמֵר: \nכָּל שֶׁאֵינוּ נֶאֱכָל עִמּוֹ, \nטְהוֹרִין בְּאַב הַטֻּמְאָה, \nוְאֵין צוֹרֵךְ לוֹמַר בִּטְבוּל יוֹם. \n",
            "<small>ה</small>\nהַשְּׂעוֹרָה וְהַכּוֹסֶמֶת, בִּזְמַן שֶׁאֵינָן קְלוּפִין, \nהַתְּיָה וְהַחַלְתִּית וְהָאֵלוּם. \nרְבִּי יְהוּדָה אוֹמֵר: \nאַף אֲפוּנִים שְׁחוֹרִים, \nטְהוֹרִין בְּאַב הַטֻּמְאָה, \nוְאֵין צָרִיךְ לוֹמַר בִּטְבוּל יוֹם.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nטְהוֹרִין בִּטְבוּל יוֹם, \nוּטְמֵאִין בְּכָל הַטְּמָאוֹת.  \nהַשְּׂעוֹרָה וְהַכֻּסֶּמֶת, \nבִּזְמַן שֶׁהֵן קְלוּפִין, \nוְהַחִטָּה, בֵּין קְלוּפָה, בֵּין שֶׁאֵינָה קְלוּפָה, \nוְהַקֶּצַח וְהַשֶּׁמְשֵׁם וְהַפִּלְפֵּל. \nרְבִּי יְהוּדָה אוֹמֵר: \nאַף אֲפוּנִין לְבָנִין, \nטְמֵאִין בִּטְבוּל יוֹם, \nוְאֵין צָרִיךְ לוֹמַר בְּכָל הַטְּמָאוֹת. \n\n\n\n"
        ],
        [
            "<small>א</small>\nמַשְׁקֵה טְבוּל יוֹם, \nכְּמַשְׁקִין שֶׁהוּא נוֹגֵעַ בָּהֶן: \nאֵלּוּ וָאֵלּוּ אֵינָן מִטַּמִּין.  \nוּשְׁאָר כָּל הַטְּמֵאִין, \nבֵּין קַלִּין בֵּין חֲמוּרִין, \nהַמַּשְׁקִין הַיּוֹצְאִין מֵהֶן, \nכְּמַשְׁקִין שֶׁהוּא נוֹגֵעַ בָּהֶן: \nאֵלּוּ וָאֵלּוּ תְחִלָּה, \nחוּץ מִן הַמַּשְׁקֶה שֶׁהוּא אַב הַטֻּמְאָה. \n",
            "<small>ב</small>\nקְדֵרָה שֶׁהִיא מְלֵאָה מַשְׁקִין, \nוְנָגַע בָּהּ טְבוּל יוֹם: \nאִם הָיָה מַשְׁקֵה תְרוּמָה, \nהַמַּשְׁקִין פְּסוּלִין, וְהַקְּדֵרָה טְהוֹרָה. \nאִם הָיָה מַשְׁקֵה חֻלִּין, \nהַכֹּל טָהוֹר. \nאִם הָיוּ יָדַיִם מְסֹאָבוֹת, \nהַכֹּל טָמֵא.  \nזֶה חֹמֶר בַּיָּדַיִם מִבִּטְבוּל יוֹם,  \nוְחֹמֶר בִּטְבוּל יוֹם [מִבַּיָּדַיִם]: \nשֶׁסְּפֵק טְבוּל יוֹם פּוֹסֵל אֶת הַתְּרוּמָה, \nוְהַיָּדַיִם, סְפֵקָן טָהוֹר. \n",
            "<small>ג</small>\nמִקְפֶּה שֶׁלִּתְרוּמָה וְהַשּׁוּם וְהַשֶּׁמֶן שֶׁלַּחֻלִּין, \nוְנָגַע טְבוּל יוֹם בְּמִקְצָתָן, \nפָּסַל אֶת כֻּלָּן.  \nמִקְפֶּה שֶׁלַּחֻלִּין וְהַשּׁוּם וְהַשֶּׁמֶן שֶׁלִּתְרוּמָה, \nוְנָגַע טְבוּל יוֹם בְּמִקְצָתָן, \nלֹא פָסַל אֶלָּא מְקוֹם מַגָּעוֹ.  \nאִם הָיָה הַשּׁוּם מְרֻבֶּה, הוֹלְכִין אַחַר הַמְרֻבֶּה.  \nאָמַר רְבִּי יְהוּדָה: \nאַמְתַי? \nבִּזְמַן שֶׁהֵן גּוּשׁ בִּקְעָרָה.  \nאֲבָל אִם הָיָה מְפֻזָּר בִּמְדוּכָה, טָהוֹר, \nמִפְּנֵי שֶׁהוּא רוֹצֶה בְפִזוּרוֹ, \nוּשְׁאָר כָּל הַנִּדּוֹכִין שֶׁדָּכָן בַּמַּשְׁקִין.  \nאֶת שֶׁדַּרְכָּן לָדוֹךְ בַּמַּשְׁקִין, \nוְדָכָן שֶׁלֹּא בַּמַּשְׁקִין, \nוְהֵן גּוּשׁ בִּקְעָרָה, \nהֲרֵי אֵלּוּ כְעִגּוּל שֶׁלִּדְבֵלָה. \n",
            "<small>ד</small>\nמִקְפֶּה וַחֲמִיטָה שֶׁלַּחֻלִּין, \nוְשֶׁמֶן שֶׁלִּתְרוּמָה צָף עַל גַּבֵּיהֶן, \nוְנָגַע טְבוּל יוֹם בַּשֶּׁמֶן, \nלֹא פָּסַל אֶלָּא שֶׁמֶן.  \nוְאִם חִבֵּץ, \nכָּל מָקוֹם שֶׁהִלֵּךְ הַשֶּׁמֶן, פָּסַל. \n",
            "<small>ה</small>\nבְּשַׂר הַקֹּדֶשׁ שֶׁקָּרַם עֲלֵיהֶן הַקּוֹפֶה, \nוְנָגַע טְבוּל יוֹם בַּקּוֹפֶה, \nחֲתִכּוֹת מֻתָּרוֹת.  \nנָגַע בַּחֲתִכָּה, \nחֲתִכָּה וְכָל הָעוֹלִין עִמָּהּ חִבּוּר.  \nרְבִּי יוֹחָנָן בֶּן נוּרִי אוֹמֵר: \nשְׁנֵיהֶן חִבּוּר זֶה לָזֶה.  \nוְכֵן בְּקִטְנִיּוֹת שֶׁקָּרְמוּ עַל גַּבֵּי פְּרוּסוֹת.  \n<small>ו</small>\nמַעֲשֵׂה קְדֵרָה וְקִטְנִיּוֹת: \nבִּזְמַן שֶׁהֵן פְּרוּדִין, אֵינָן חִבּוּר; \nבִּזְמַן שֶׁהֵן גּוּשׁ, חִבּוּר.  \nוְאִם הָיוּ גוּשִׁין הַרְבֵּה, \nהֲרֵי אֵלּוּ יִמָּנוּ.  \nשֶׁמֶן שֶׁהוּא צָף עַל גַּבֵּי הַיַּיִן, \nוְנָגַע טְבוּל יוֹם בַּשֶּׁמֶן, \nלֹא פָּסַל אֶלָּא שֶׁמֶן.  \nרְבִּי יוֹחָנָן בֶּן נוּרִי אוֹמֵר: \nשְׁנֵיהֶן חִבּוּר זֶה לָזֶה. \n",
            "<small>ז</small>\nחָבִית שֶׁשָּׁקְעָה לְתוֹךְ בּוֹר שֶׁלַּיַּיִן, \nוְנָגַע בָּהּ טְבוּל יוֹם: \nמִן הַשָּׂפָה וְלִפְנִים, חִבּוּר; \nמִן הַשָּׂפָה וְלַחוּץ, אֵינוּ חִבּוּר.  \nרְבִּי יוֹחָנָן בֶּן נוּרִי אוֹמֵר: \nאֲפִלּוּ עַל גַּבָּהּ רוּם קוֹמָה, \nוְנָגַע כְּנֶגֶד פִּיהָ, חִבּוּר. \n",
            "<small>ח</small>\nחָבִית שֶׁנִּקָּבָה, \nבֵּין מִשּׁוּלֶיהָ בֵין מִצִּדֶּיהָ, \nוְנָגַע בָּהּ טְבוּל יוֹם, \nטְמֵאָה.  \nרְבִּי יְהוּדָה אוֹמֵר: \nמִפִּיהָ וּמִשּׁוּלֶיהָ, \nטְמֵאָה; \nמִן הַצְּדָדִין מִכָּן וּמִכָּן, \nטְהוֹרָה.  \nהַמְעָרֶה מִכְּלִי לִכְלִי, \nוְנָגַע טְבוּל יוֹם בַּקִּלּוּחַ: \nאִם יֶשׁ בּוֹ, \nיַעֲלֶה בְּאֶחָד וּמֵאָה. \n",
            "<small>ט</small>\nבַּעְבּוּעַ שֶׁבֶּחָבִית שֶׁנִּקַּב, \nמִבִּפְנִים וּמִבַּחוּץ, זֶה כְנֶגֶד זֶה, \nטָמֵא בְאַב הַטֻּמְאָה, \nוְטָמֵא בְּאָהֵל הַמֵּת.  \nהַפְּנִימִי מִלְּמַטָּן וְהַחִיצוֹן מִלְמַעְלָן, \nטָמֵא בְאַב הַטֻּמְאָה, \nוְטָמֵא בְּאָהֵל הַמֵּת.  \nהַפְּנִימִי מִלְמַעְלָן וְהַחִיצוֹן מִלְּמַטָּן, \nטָהוֹר בְּאַב הַטֻּמְאָה, \nוְטָמֵא בְּאָהֵל הַמֵּת.  \n\n\n\n"
        ],
        [
            "<small>א</small>\nכָּל יְדוֹת הָאֳכָלִין, &lt;הָאֳכְלִין&gt;\nשֶׁהֵן חִבּוּר בְּאַב הַטֻּמְאָה, \nחִבּוּר בִּטְבוּל יוֹם.  \nאֹכֶל שֶׁנִּפְרַס וּמְעֹרֶה בְמִקְצָת, &lt;וּמְעוּרָה&gt;\nרְבִּי מֵאִיר אוֹמֵר: \nאִם אוֹחֵז בַּגָּדוֹל וְהַקָּטֹן עוֹלֶה עִמּוֹ, \nהֲרֵי הוּא כָּמוֹהוּ.  \nרְבִּי יְהוּדָה אוֹמֵר: \nאִם אוֹחֵז בַּקָּטוֹן וְהַגָּדוֹל עוֹלֶה עִמּוֹ, \nהֲרֵי הוּא כָּמוֹהוּ.  \nרְבִּי נְחֶמְיָה אוֹמֵר: &lt;נֶחְמֵיָה&gt;\nבַּטָּהוֹר.  \nוַחֲכָמִים אוֹמְרִין: \nבַּטָּמֵא.  \nוּשְׁאָר כָּל הָאֳכָלִין: \nאֶת שֶׁדַּרְכּוֹ לֵאֱחֹז אוֹתוֹ בֶּעָלֶה, \nאוֹחְזִין אוֹתוֹ בֶּעָלֶה, \nבַּקֶּלַח, \nאוֹחֲזִין אוֹתוֹ בַּקֶּלַח. \n",
            "<small>ב</small>\nיָרָק שֶׁלִּתְרוּמָה, \nוּבֵיצָה טְרוּפָה נְתוּנָה עַל גַּבָּיו, \nוְנָגַע טְבוּל יוֹם בַּבֵּיצָה, \nלֹא פָּסַל אֶלָּא קֶלַח שֶׁכְּנֶגְדּוֹ.  \nרְבִּי יוֹסֵה אוֹמֵר: \nכָּל הַסֵּדֶר הָעֶלְיוֹן.  \nוְאִם הָיְתָה כְמִין כּוֹבַע, \nאֵינָה חִבּוּר. \n",
            "<small>ג</small>\nחוּט שֶׁלַּבֵּיצָה שֶׁקָּרַם עַל דָּפְנָה שֶׁלִּלְפָס, \nוְנָגַע בּוֹ טְבוּל יוֹם בָּהּ: \nמִן הַשָּׂפָה וְלִפְנִים, חִבּוּר; \nמִן הַשָּׂפָה וְלַחוּץ, אֵינָה חִבּוּר.  \nרְבִּי יוֹסֵה אוֹמֵר: \nחוּט וְכָל שֶׁנִּקְלַף עִמּוֹ.  \nוְכֵן בַּקִּטְנִיּוֹת שֶׁקָּרְמוּ עַל שְׂפָתָהּ שֶׁלִּקְדֵרָה. \n",
            "<small>ד</small>\nעִסָּה שֶׁנִּדְמָעָה \nאוֹ שֶׁנִּתְחַמָּצָה בִסְאוֹר שֶׁלִּתְרוּמָה, \nאֵינָה נִפְסֶלֶת בִּטְבוּל יוֹם.  \nרְבִּי יוֹסֵה וּרְבִּי שִׁמְעוֹן פּוֹסְלִין.  \nעִסָּה שֶׁהָכְשָׁרָה בְּמַשְׁקֶה, \nוְנִלּוֹשָׁה בְּמֵי פֵּרוֹת, \nוְנָגַע בָּהּ טְבוּל יוֹם, \nרְבִּי אֶלְעָזָר בֶּן יְהוּדָה אִישׁ בִּרְתּוֹתָה \nאָמַר מִשֵּׁם רְבִּי יְהוֹשֻׁעַ: \nפָּסַל אֶת כֻּלָּהּ.  \nרְבִּי עֲקִיבָה אָמַר מִשְּׁמוֹ: \nלֹא פָּסַל אֶלָּא מְקוֹם מַגָּעוֹ. \n",
            "<small>ה</small>\nיָרָק שֶׁלַּחֻלִּין שֶׁבִּשְּׁלוֹ בְּשֶׁמֶן שֶׁלִּתְרוּמָה, \nוְנָגַע בּוֹ טְבוּל יוֹם, \nרְבִּי לְעָזָר בֶּן יְהוּדָה אִישׁ בִּרְתּוֹתָה \nאָמַר מִשֵּׁם רְבִּי יְהוֹשֻׁעַ: \nפָּסַל אֶת כֻּלּוֹ.  \nרְבִּי עֲקִיבָה אוֹמֵר מִשְּׁמוֹ: \nלֹא פָּסַל אֶלָּא מְקוֹם מַגָּעוֹ. \n",
            "<small>ו</small>\nטָהוֹר שֶׁנָּגַס מִן הָאֹכֶל, \nוְנָפַל עַל בְּגָדָיו וְעַל כִּכָּר שֶׁלִּתְרוּמָה, טָהוֹר.  \nהָיָה אוֹכֵל זֵיתָיו פְּצוּעִין, תְּמָרִים רְטוּבוֹת, \nוְכָל שֶׁהוּא רוֹצֶה לָמוֹץ אֶת גַּרְעִינִיתוֹ, &lt;שֶׁהִיא&gt;\nוְנָפַל עַל בְּגָדָיו וְעַל כִּכָּר שֶׁלִּתְרוּמָה, טָמֵא.  \nהָיָה אוֹכֵל זֵיתִין נְגוּבִין, תְּמָרִים יְבֵשׁוֹת, \nוְכָל שֶׁאֵינוּ רוֹצֶה לָמוֹץ אֶת גַּרְעִינָתוֹ, \nוְנָפַל עַל בְּגָדָיו וְעַל כִּכָּר שֶׁלִּתְרוּמָה, טָהוֹר.  \nאֶחָד טָהוֹר וְאֶחָד טְבוּל יוֹם בָּאֵלּוּ.  \nרְבִּי מֵאִיר אוֹמֵר: \nאֵלּוּ וָאֵלּוּ טְמֵאִין בִּטְבוּל יוֹם, \nשֶׁמַּשְׁקִין שֶׁלַּטָּמֵא \nמַכְשִׁירִין לִרְצוֹנוֹ וְשֶׁלֹּא לִרְצוֹנוֹ.  \nוַחֲכָמִים אוֹמְרִים: \nאֵין טְבוּל יוֹם טָמֵא. \n\n\n\n"
        ],
        [
            "<small>א</small>\nאֹכֶל מַעֲשֵׂר שֶׁהָכְשַׁר בַּמִּשְׁקֶה, \nוְנָגַע בּוֹ טְבוּל יוֹם, \nאוֹ יָדַיִם מְסֹאָבוֹת, \nמַפְרִישִׁין מִמֶּנּוּ תְרוּמַת מַעְשֵׂר בִּטְהֹרָהּ, \nמִפְּנֵי שֶׁהוּא שְׁלִישִׁי, \nוְהַשְּׁלִישִׁי טָהוֹר לַחֻלִּין. \n",
            "<small>ב</small>\nהָאִשָּׁה שֶׁהִיא טְבוּלַת יוֹם, \nלָשָׁה אֶת הָעִסָּה, \nוְקוֹצָה לָהּ חַלָּה, \nוּמַפְרַשְׁתָּהּ, \nוּמַנְּחַתָּהּ כְּפִישָׁה, \nאוֹ בַנְּחוּתָה, \nוּמַקֶּפֶת וְקוֹרָא לָהּ שֵׁם, \nמִפְּנֵי שֶׁהִיא שְׁלִישִׁית, \nוְהַשְּׁלִישִׁי טָהוֹר לַחֻלִּין. \n",
            "<small>ג</small>\nעֲרֵבָה שֶׁהִיא טְבוּלַת יוֹם, \nלָשִׁין בָּהּ אֶת הָעִסָּה, \nוְקוֹצִין לָהּ חַלָּה, \nוּמַקֶּפֶת וְקוֹרֵא לָהּ שֵׁם, \nמִפְּנֵי שֶׁהִיא שְׁלִישִׁית, \nוְהַשְּׁלִישִׁי טָהוֹר לַחֻלִּין. \n",
            "<small>ד</small>\nלָגִין שֶׁהוּא טְבוּל יוֹם, \nוּמִלְָּאהוּ מִן הֶחָבִית שֶׁלְּמַעְשַׂר טֶבֶל, &lt;שֶׁלְּמַעְשֵׂר&gt;\nאִם אָמַר: \n\"הֲרֵי זוֹ תְרוּמַת מַעֲשֵׂר מִשֶּׁתֶּחְשַׁךְ\", \n\"הֲרֵי זוֹ תְרוּמַת מַעֲשֵׂר\", \n\"הֲרֵי זֶה עֵרוּב\", \nלֹא אָמַר כְּלוּם.  \nנִשְׁבְּרָה הֶחָבִית, הַלָּגִין בְּטִבְלוֹ.  \nנִשְׁבַּר הַלָּגִין, הֶחָבִית בְּטִבְלָהּ. \n",
            "<small>ה</small>\nבָּרִאשׁוֹנָה הָיוּ אוֹמְרִים: \nמְחַלְּלִין עַל פֵּרוֹת עַם הָאָרֶץ, \nחָזְרוּ לוֹמַר: \nאַף עַל מָעוֹתָיו.  \nבָּרִאשׁוֹנָה הָיוּ אוֹמְרִים: \nהַיּוֹצֵא בַּקּוֹלָר וְאָמַר: \n\"כִּתְבוּ גֵט לְאִשְׁתּוֹ וּתְנוּ לָהּ\", \nהֲרֵי אֵלּוּ יִכְתְּבוּ וְיִתְּנוּ לָהּ.  \nחָזְרוּ לוֹמַר: \nאַף הַמְפָרֵשׁ וְהַיּוֹצֵא בִּשְׁיָרָא.  \nרְבִּי שִׁמְעוֹן שְׁזוּרִי אוֹמֵר: \nאַף הַמְסַכֵּן. \n",
            "<small>ו</small>\nהַכְּדוּמִין הָאֶשְׁקְלוֹנִין שֶׁנִּשְׁבָּרוּ, \nוְאָנְקְלֵי שֶׁלָּהֶן קַיֶּמֶת, \nהֲרֵי אֵלּוּ טְמֵאִים.  \nהַמַּעֲבֵד, וְהַמִּזְרָה, וְהַמַּגּוֹב, \nוְכֵן מַסְרֵק שֶׁלָּרֹאשׁ, \nשֶׁנִּטְּלָה אַחַת מִשִּׁנֵּיהֶם וַעֲשָׂה שֶׁלְּמַתֶּכֶת, \nהֲרֵי אֵלּוּ טְמֵאִין.  \nוְעַל כֻּלָּן אָמַר רְבִּי יְהוֹשֻׁעַ: \nדָּבָר חָדָשׁ חִדְּשׁוּ סוֹפְרִין, \nוְאֵין לִי מָה אָשִׁיב. \n",
            "<small>ז</small>\nהַתּוֹרֵם אֶת הַבּוֹר וְאָמַר: \n\"הֲרֵי זוֹ תְרוּמָה עַל מְנָת שֶׁתַּעֲלֶה שָׁלוֹם\", \nשָׁלוֹם מִן הַשֶּׁבֶר, מִן הַשְּׁפִיכָה, \nאֲבָל לֹא מִן הַטֻּמְאָה.  \nרְבִּי שִׁמְעוֹן אוֹמֵר: \nאַף מִן הַטֻּמְאָה.  \nנִשְׁבָּרָה, אֵינָה מַדְמַעַת.  \nעַד הֵיכָן תִּשָּׁבֵר וְלֹא תְדַמַּע? \nכְּדֵי שֶׁתִּתְגַּלְגַּל וְתַגִּיעַ לַבּוֹר.  \nרְבִּי יוֹסֵה אוֹמֵר: \nאַף מִי שֶׁהָיָה בּוֹ דַעַת לְהַתְנוֹת, \nוְלֹא הִתְנָה, \nנִשְׁבָּרָה, אֵינָה מַדְמַעַת.  \nמִפְּנֵי שֶׁהוּא תְנַי בֵּית דִּין.  \n\nחסל טבול יום\n\n\n\n"
        ]
    ],
    "sectionNames": [
        "Chapter",
        "Mishnah"
    ]
}