{
    "language": "he",
    "title": "Mishnah Tahorot",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה טהרות",
    "categories": [
        "Mishnah",
        "Seder Tahorot"
    ],
    "text": [
        [
            "<small>א</small>\nשְׁלֹשָׁה עָשָׂר דָּבָר נֶאֶמְרוּ בְנִבְלַת הָעוֹף הַטָּהוֹר: \nצְרִיכָה מַחֲשָׁבָה, \nוְאֵינָה צְרִיכָה הֶכְשֵׁר, \nוּמְטַמָּא טֻמְאַת אֳכָלִין כַּבֵּיצָה, \nוְכַזַּיִת בְּבֵית הַבְּלִיעָה, \nוְהָאוֹכְלָהּ טָעוּן הַעְרֵב שֶׁמֶשׁ, \nוְחַיָּבִין עָלֶיהָ עַל טֻמְאַת הַמִּקְדָּשׁ, \nוְשׁוֹרְפִין עָלֶיהָ אֶת הַתְּרוּמָה, \nוְהָאוֹכֵל אֵבֶר מִן הַחַי מִמֶּנָּה \nסוֹפֵג אֶת הָאַרְבָּעִים.  \nשְׁחִיטָתָהּ וּמְלִיקָתָהּ מְטַהֲרוֹת טְרֵפָתָהּ. \nדִּבְרֵי רְבִּי מֵאִיר. \nרְבִּי יְהוּדָה אוֹמֵר: \nאֵינָן מְטַהֲרוֹת. \nרְבִּי יוֹסֵה אוֹמֵר: \nשְׁחִיטָתָהּ מְטַהֶרֶת, \nאֲבָל לֹא מְלִיקָתָהּ. \n",
            "<small>ב</small>\nהַכְּנָפַיִם וְהַנּוֹצָה, \nמִטַּמּוֹת וּמְטַמּוֹת, וְלֹא מִצְטָרְפוֹת. \nרְבִּי יִשְׁמָעֵאל אוֹמֵר: \nהַנּוֹצָה מִצְטָרֶפֶת.  \nהַחַרְטוֹם וְהַצִּפָּרְנַיִם, \nמִטַּמִּין וּמְטַמִּין וּמִצְטָרְפִין.  \nרְבִּי יוֹסֵה אוֹמֵר: \nאַף רָאשֵׁי גַפַּיִם וְרֹאשׁ הַזָּנָב, \nמִצְטָרְפִין, שֶׁכֵּן מַנִּיחִים בַּפְּטוּמוֹת. \n",
            "<small>ג</small>\nנִבְלַת הָעוֹף הַטָּמֵא צְרִיכָה מַחֲשָׁבָה וְהַכְשֵׁר, \nוּמְטַמָּא טֻמְאַת אֳכָלִים כַּבֵּיצָה, \nוְכַחֲצִי פְרָס לִפְסוֹל אֶת הַגְּוִיָּה, \nוְאֵין בָּהּ כַּזַּיִת בְּבֵית הַבְּלִיעָה, \nוְהָאוֹכְלָהּ אֵינוּ טָעוּן הַעְרֵב שֶׁמֶשׁ, &lt;אֵינָה&gt;\nוְאֵין חַיָּבִין עָלֶיהָ עַל בִּיאַת הַמִּקְדָּשׁ, \nאֲבָל שׂוֹרְפִין עָלֶיהָ אֶת הַתְּרוּמָה, \nוְהָאוֹכֵל אֵבֶר מִן הַחַי מִמֶּנָּה \nאֵינוּ סוֹפֵג אֶת הָאַרְבָּעִים, \nוְאֵין שְׁחִיטָתָהּ מְטַהֲרַתָּהּ.  \nהַכְּנָפַיִם וְהַנּוֹצָה, \nמִטַּמּוֹת וּמְטַמּוֹת וּמִצְטָרְפוֹת.  \nהַחַרְטוֹם וְהַצִּפָּרְנַיִם, \nמִטַּמִּין וּמְטַמִּין וּמִצְטָרְפִין.  \n",
            "<small>ד</small>\nוּבַבְּהֵמָה: \nהָעוֹר, וְהָרֹטֶב, וְהַקּוֹפֶה, וְהָאֲלַל, \nוְהָעֲצָמוֹת, וְהַגִּידִים, וְהַקְּרָנַיִם, וְהַטְּלָפַיִם, \nמִצְטָרְפִים לְטַמֵּא טֻמְאַת אֳכָלִים, \nאֲבָל לֹא טֻמְאַת נְבֵלוֹת.  \nכַּיּוֹצֵא בוֹ: \nהַשּׁוֹחֵט בְּהֵמָה טְמֵאָה לַנָּכְרִי וְהִיא מְפַרְכֶּסֶת, \nמְטַמָּא טֻמְאַת אֳכָלִין, \nאֲבָל לֹא טֻמְאַת נְבֵלוֹת, עַד שֶׁתָּמוּת, \nאוֹ עַד שֶׁיַּתִּיז אֶת רֹאשָׁהּ.  \nרִבָּה לְטַמֵּא טֻמְאַת אֳכָלִין, \nמִמַּה שֶּׁרִבָּה לְטַמֵּא טֻמְאַת נְבֵלוֹת. &lt;מַה&gt;\n",
            "הָאֹכֶל שֶׁנִּטַּמָּא בְאַב הַטֻּמְאָה, \nוְאֶת שֶׁנִּטְמָא בִוְלַד הַטֻּמְאָה, \nמִצְטָרְפִין זֶה עִם זֶה לְטַמֵּא כַקַּל שֶׁבִּשְׁנֵיהֶן.  \n\n<small>ה</small>\nכֵּיצַד? \nכַּחֲצִי בֵיצָה אֹכֶל רִאשׁוֹן וְכַחֲצִי בֵיצָה אֹכֶל שֵׁנִי, \nשֶׁבְּלָלָן זֶה בָזֶה, שֵׁנִי.  \nכַּחֲצִי בֵיצָה אֹכֶל שֵׁנִי וְכַחֲצִי בֵיצָה אֹכֶל שְׁלִישִׁי, \nשֶׁבְּלָלָן זֶה בָזֶה, שְׁלִישִׁי.  \n\n<small>ו</small>\nכַּבֵּיצָה אֹכֶל רִאשׁוֹן וְכַבֵּיצָה אֹכֶל שֵׁנִי, \nשֶׁבְּלָלָן זֶה בָזֶה, רִאשׁוֹן; \nחֲלָקָן, זֶה שֵׁנִי וְזֶה שֵׁנִי.  \nנָפַל זֶה לְעַצְמוֹ וְזֶה לְעַצְמוֹ לְתוֹךְ כִּכָּר שֶׁלִּתְרוּמָה, \nפְּסָלוּהוּ.  \nנָפְלוּ שְׁנֵיהֶן כְּאַחַת, \nעֲשָׂאוּהוּ שֵׁנִי. \n",
            "<small>ז</small>\nכַּבֵּיצָה אֹכֶל שֵׁנִי כַבֵּיצָה אֹכֶל שְׁלִישִׁי, \nשֶׁבְּלָלָן זֶה בָזֶה, שֵׁנִי; \nחֲלָקָן, זֶה שְׁלִישִׁי, וְזֶה שְׁלִישִׁי.  \nנָפַל זֶה לְעַצְמוֹ וְזֶה לְעַצְמוֹ לְתוֹךְ כִּכָּר שֶׁלִּתְרוּמָה, \nלֹא פְסָלוּהוּ; \nנָפְלוּ שְׁנֵיהֶן כְּאַחַת, \nעֲשָׂאוּהוּ שְׁלִישִׁי.  \n\n<small>ח</small>\nכַּבֵּיצָה אֹכֶל רִאשׁוֹן, כַּבֵּיצָה אֹכֶל שְׁלִישִׁי, \nשֶׁבְּלָלָן זֶה בָזֶה, רִאשׁוֹן; \nחֲלָקָן, זֶה שֵׁנִי, וְזֶה שֵׁנִי, \nשֶׁאַף שְׁלִישִׁי שֶׁנָּגַע בָּרִאשׁוֹן &lt;השְּׁלִישִׁי&gt;\nנֶעֱשָׂה שֵׁנִי.  \n\nט &lt;ח&gt;\nכִּשְׁתֵּי בֵיצִים אֹכֶל רִאשׁוֹן, וְכִשְׁתֵּי בֵיצִים אֹכֶל שֵׁנִי, \nשֶׁבְּלָלָן זֶה בָזֶה, רִאשׁוֹן; \nחֲלָקָן, זֶה רִאשׁוֹן, וְזֶה רִאשׁוֹן; \nלִשְׁלֹשָׁה וּלְאַרְבָּעָה, \nהֲרֵי אֵלּוּ שֵׁנִי.  \n\n<small>י</small>\nכִּשְׁתֵּי בֵיצִים אֹכֶל שֵׁנִי וְכִשְׁתֵּי בֵיצִים אֹכֶל שְׁלִישִׁי, \nשֶׁבְּלָלָן זֶה בָזֶה, שֵׁנִי; \nחֲלָקָן, זֶה שֵׁנִי, וְזֶה שֵׁנִי; \nלִשְׁלֹשָׁה וּלְאַרְבָּעָה, \nהֲרֵי אֵלּוּ שְׁלִישִׁי. \n",
            "<small>יא</small>\nמִקְרְצוֹת נוֹשְׁכוֹת זוֹ בָזוֹ, \nוְכִכָּרִים נוֹשְׁכִים זֶה בָזֶה, \nנִטַּמָּאת אַחַת מֵהֶן בַּשֶּׁרֶץ, כֻּלָּם תְּחִלָּה; \nפָּרָשׁוּ, כֻּלָּם תְּחִלָּה.  \nבְּמַשְׁקִין, כֻּלָּם שְׁנִיּוֹת; \nפָּרָשׁוּ, כֻּלָּם שְׁנִיּוֹת.  \nבְּיָדַיִם, כֻּלָּם שְׁלִישִׁיּוֹת; \nפָּרָשׁוּ, כֻּלָּם שְׁלִישִׁיּוֹת. \n",
            "<small>יב</small>\nמִקְרֶצֶת שֶׁהָיְתָה תְחִלָּה, \nוְהִשִּׁיךְ לַאֲחֵרוֹת, &lt;מחוק: והשליך לה אחירות&gt;\nכֻּלָּם תְּחִלָּה; \nפָּרָשָׁה, הִיא תְּחִלָּה, וְכֻלָּם שְׁנִיּוֹת.  \nהָיְתָה שְׁנִיָּה, \nוְהִשִּׁיךְ לַאֲחֵרוֹת, &lt;מחוק: והשליך לה אחירות&gt;\nכֻּלָּם שְׁנִיּוֹת; \nפָּרָשָׁה, הִיא שְׁנִיָּה, וְכֻלָּם שְׁלִישִׁיּוֹת.  \n[הָיְתָה שְׁלִישִׁית] \nוְהִשִּׁיךְ לַאֲחֵרוֹת, &lt;מחוק: והשליך לה אחירות&gt;\nהִיא שְׁלִישִׁית, \nוְכֻלָּם טְהוֹרוֹת, \nבֵּין שֶׁפָּרָשׁוּ, בֵּין שֶׁלֹּא פָּרָשׁוּ. \n",
            "<small>יג</small>\nכִּכְּרוֹת הַקֹּדֶשׁ בְּתוֹךְ גֻּמּוֹתֵיהֶם הַמַּיִם מְקֻדָּשִׁים, \nנִטַּמָּאת אַחַת מֵהֶן בַּשֶּׁרֶץ, \nכֻּלָּם טְמֵאוֹת.  \nבִּתְרוּמָה, \nמְטַמֵּא שְׁנַיִם, וּפוֹסֵל אֶחָד.  \nאִם יֵשׁ בֵּינֵיהֶם מַשְׁקֶה טוֹפֵחַ, \nאַף בִּתְרוּמָה הַכֹּל טָמֵא. \n\n\n\n"
        ],
        [
            "<small>א</small>\nהָאִשָּׁה שֶׁהָיְתָה כוֹבֶשֶׁת יָרָק בִּקְדֵרָה, \nוְנָגְעָה בְעָלֶה חוּץ לַקְּדֵרָה בְמָקוֹם הַנָּגוּב, &lt;בַעְלָה&gt;\nאַף עַל פִּי שֶׁיֶּשׁ בּוֹ כַבֵּיצָה, \nהוּא טָמֵא, וְהַכֹּל טָהוֹר. \nנָגְעָה בִמְקוֹם מַשְׁקֶה, \nאִם יֶשׁ בּוֹ כַבֵּיצָה, \nהַכֹּל טָמֵא, \nאֵין בּוֹ כַבֵּיצָה, \nהוּא טָמֵא, וְהַכֹּל טָהוֹר; \nחָזַר לַקְּדֵרָה, \nהַכֹּל טָמֵא.  \nהָיְתָה מַגַּע טְמֵא מֵת, \nוְנָגְעָה בֵין בִּמְקוֹם מַשְׁקֶה, בֵּין בְּמָקוֹם הַנָּגוּב, \nאִם יֶשׁ בּוֹ כַבֵּיצָה, \nהַכֹּל טָמֵא; \nאֵין בּוֹ כַבֵּיצָה, \nהוּא טָמֵא, וְהַכֹּל טָהוֹר.  \nהָיְתָה טְבוּלַת יוֹם מְנַעֶרֶת אֶת הַקְּדֵרָה בְּיָדַיִם מְסֹאָבוֹת, \nרָאָת מַשְׁקִין עַל יָדֶיהָ, \nסָפֵק מִן הַקְּדֵרָה נִתָּזוּ, \nסָפֵק שֶׁהַקֶּלַח נָגַע בְּיָדֶיהָ, \nהַיָּרָק פָּסוּל, וְהַקְּדֵרָה טְהוֹרָה. \n",
            "<small>ב</small>\nרְבִּי אֱלִיעֶזֶר אוֹמֵר: \nהָאוֹכֵל אֹכֶל רִאשׁוֹן, רִאשׁוֹן; \nאֹכֶל שֵׁנִי, שֵׁנִי; \nאֹכֶל שְׁלִישִׁי, שְׁלִישִׁי.  \nרְבִּי יְהוֹשֻׁעַ אוֹמֵר: \nהָאוֹכֵל אֹכֶל רִאשׁוֹן, \nאֹכֶל שֵׁנִי, שֵׁנִי.  \nשְׁלִישִׁי, שֵׁנִי לַקֹּדֶשׁ, \nלֹא שֵׁנִי לִתְרוּמָה, \nשֶׁנֶּעֱשָׁה לְטַהֲרַת תְּרוּמָה. \n",
            "<small>ג</small>\nהָרִאשׁוֹן שֶׁבַּחֻלִּין, \nטָמֵא וּמְטַמֵּא; \nהַשֵּׁנִי, \nפָסוּל, וְלֹא מְטַמֵּא; \nהַשְּׁלִישִׁי, \nנֶאֱכָל בִּנְזִיד הַדֶּמַע. \n",
            "<small>ד</small>\nהָרִאשׁוֹן וְהַשֵּׁנִי שֶׁבִּתְרוּמָה, \nטְמֵאִין וּמְטַמִּין. \nהַשְּׁלִישִׁי, \nפָסוּל, וְלֹא מְטַמֵּא; \nהָרְבִיעִי, \nנֶאֱכָל בִּנְזִיד הַקֹּדֶשׁ. \n",
            "<small>ה</small>\nהָרִאשׁוֹן וְהַשֵּׁנִי וְהַשְּׁלִישִׁי שֶׁבַּקּדֶשׁ, \nטְמֵאִין וּמְטַמִּין. \nהָרְבִיעִי, \nפָסוּל, וְלֹא מְטַמֵּא; \nהַחֲמִישִׁי, \nנֶאֱכָל בִּנְזִיד הַקֹּדֶשׁ. \n",
            "<small>ו</small>\nהַשֵּׁנִי שֶׁבַּחֻלִּין, \nמְטַמֵּא מַשְׁקֵה חֻלִּין, \nוּפוֹסֵל לְאוֹכְלֵי תְרוּמָה.  \nהַשְּׁלִישִׁי שֶׁבַּתְּרוּמָה, \nמְטַמֵּא מַשְׁקֵה קֹדֶשׁ, \nוּפוֹסֵל לְאוֹכְלֵי קֹדֶשׁ, \nשֶׁנֶּעֱשָׁה לְטַהֲרַת קֹדֶשׁ; \nאֲבָל אִם נֶעֱשָׂה לְטַהֲרַת תְּרוּמָה, \nמְטַמֵּא שְׁנַיִם, וּפוֹסֵל אֶחָד בַּקֹּדֶשׁ. \n",
            "<small>ז</small>\nרְבִּי אֶלְעָזָר אוֹמֵר: \nשְׁלָשְׁתָּן שָׁוִים: \nהָרִאשׁוֹן שֶׁבַּקֹּדֶשׁ, שֶׁבַּתְּרוּמָה, שֶׁבַּחֻלִּים, \nמְטַמֵּא שְׁנַיִם וּפוֹסֵל אֶחָד בַּקֹּדֶשׁ, \nמְטַמֵּא אֶחָד וּפוֹסֵל אֶחָד בִּתְרוּמָה, \nוּפוֹסֵל אֶת הַחֻלִּין; \nהַשֵּׁנִי שֶׁבְּכֻלָּם, \nמְטַמֵּא אֶחָד וּפוֹסֵל אֶחָד בַּקֹּדֶשׁ, \nמְטַמֵּא מַשְׁקֵה חֻלִּים, \nוּפוֹסֵל לְאוֹכְלֵי תְרוּמָה. \nהַשְּׁלִישִׁי שֶׁבְּכֻלָּם, \nמְטַמֵּא מַשְׁקֵה קֹדֶשׁ \nוּפוֹסֵל לְאוֹכְלֵי קֹדֶשׁ. \n",
            "<small>ח</small>\nהָאוֹכֵל אֹכֶל שֵׁנִי, \nלֹא יַעֲשֵׂם בְּבֵית הַבַּד.  \nוְחֻלִּים שֶׁנַּעֲשׁוּ עַל גַּבֵּי הַקֹּדֶשׁ, \nהֲרֵי אֵלּוּ כַחֻלִּין. \nרְבִּי אֶלְעָזָר בִּרְבִּי צָדוֹק אוֹמֵר: \nהֲרֵי אֵלּוּ כִתְרוּמָה, \nלְטַמֵּא שְׁנַיִם וְלִפְסוֹל אֶחָד. \n\n\n\n"
        ],
        [
            "<small>א</small>\nהָרֹטֶב וְהַגְּרִיסִין וְהֶחָלָב, \nבִּזְמַן שֶׁהֵן מַשְׁקֶה טוֹפֵחַ, \nהֲרֵי אֵלּוּ תְחִלָּה; \nקָרָשׁוּ, \nהֲרֵי אֵלּוּ שְׁנִיִּים; \nחָזְרוּ וְנִמּוֹחוּ, \nכַּבֵּיצָה מְכֻוָּן, \nטָהוֹר; \nיָתֵר מִכַּבֵּיצָה, \nטָמֵא, שֶׁכֵּיוָן שֶׁיָּצָאת טִפָּה רִאשׁוֹנָה, \nנִטְמֵאת בְּכַבֵּיצָה. \n",
            "<small>ב</small>\nרְבִּי מֵאִיר אוֹמֵר: \nהַשֶּׁמֶן תְּחִלָּה לְעוֹלָם. \nוַחֲכָמִים אוֹמְרִים: \nאַף דְּבַשׁ; \nרְבִּי שִׁמְעוֹן הַשֵּׁזוּרִי אוֹמֵר: \nאַף הַיַּיִן.  \nגּוּשׁ שֶׁלַּזֵּיתִין שֶׁנָּפַל לַתַּנּוּר וְהֻסַּק, \nכַּבֵּיצָה מְכֻוָּן, \nטָהוֹר; \nיָתֵר מִכַּבֵּיצָה, \nטָמֵא, שֶׁכֵּיוָן שֶׁיָּצָאת טִפָּה הָרִאשׁוֹנָה, \nנִטְמֵאת בְּכַבֵּיצָה. \nאִם הָיוּ פְרוּדִין, \nאֲפִלּוּ הֵן סְאָה, \nטָהוֹר. \n",
            "<small>ג</small>\nטְמֵא מֵת שֶׁסָּחַט זֵיתִים וַעֲנָבִים, \nכַּבֵּיצָה מְכֻוָּן, \nטָהוֹר, \nוּבִלְבַד שֶׁלֹּא יִגַּע בִּמְקוֹם מַשְׁקֶה; \nיָתֵר מִכַּבֵּיצָה, \nטָמֵא, שֶׁכֵּיוָן שֶׁיָּצָאת טִפָּה הָרִאשׁוֹנָה, \nנִטְמֵאת בְּכַבֵּיצָה.  \nוְאִם הָיָה זָב אוֹ זָבָה, \nאֲפִלּוּ גַרְגֵּר יְחִידִי, \nטָמֵא, שֶׁכֵּיוָן שֶׁיָּצָאת טִפָּה הָרִאשׁוֹנָה, \nנִטַּמָּאת בַּמַּשָּׂא.  \nזָב שֶׁחָלַב אֶת הָעֵז, \nהֶחָלָב טָמֵא, \nשֶׁכֵּיוָן שֶׁיָּצָאת טִפָּה הָרִאשׁוֹנָה, \nנִטַּמָּאת בַּמַּשָּׂא.  \n",
            "<small>ד</small>\nכַּבֵּיצָה אֳכָלִין שֶׁהִנִּיחָן בַּחַמָּה וְנִתְמַעָטוּ, \nוְכֵן כַּזַּיִת מִן הַמֵּת, \nוְכַזַּיִת מִן הַנְּבֵלָה, \nוְכָעֲדָשָׁה מִן הַשֶּׁרֶץ, \nכַּזַּיִת פִּגּוּל, \nכַּזַּיִת נוֹתָר, \nכַּזַּיִת חֵלֶב, &lt;חָלָב&gt;\nהֲרֵי אֵלּוּ טְהוֹרִין, \nוְאֵין חַיָּבִין עֲלֵיהֶן מִשֵּׁם פִּגּוּל וְנוֹתָר וְטָמֵא.  \nהִנִּיחָן בַּגְּשָׁמִים וְנִתְפָּחוּ, \nטְמֵאִין, \nוְחַיָּבִין עֲלֵיהֶן מִשֵּׁם פִּגּוּל וְנוֹתָר וְטָמֵא. \n",
            "<small>ה</small>\nכָּל הַטְּמָאוֹת כְּשָׁעַת מְצִיאָתָן: \nאִם טְמֵאוֹת, טְמֵאוֹת, \nאִם טְהוֹרוֹת, טְהוֹרוֹת, \nאִם מְכֻסּוֹת, מְכֻסּוֹת, \nאִם מְגֻלּוֹת, מְגֻלּוֹת.  \nמַחַט שֶׁנִּמְצֵאת מְלֵאָה חֲלוּדָה אוֹ שְׁבוּרָה, \nטְהוֹרָה, \nשֶׁכָּל הַטְּמָאוֹת כְּשָׁעַת מְצִיאָתָן. \n",
            "<small>ו</small>\nחֵרֵשׁ שׁוֹטֶה וְקָטָן \nשֶׁנִּמְצְאוּ בְּמָבוֹי שֶׁיֶּשׁ בּוֹ טֻמְאָה, \nהֲרֵי אֵלּוּ בְּחֶזְקַת טַהֲרָה,  \nוְכָל פִּקֵּחַ בְּחֶזְקַת טֻמְאָה,  \nוְכָל שֶׁאֵין בּוֹ דַעַת לְהִשָּׁאֵל, \nסְפֵקוֹ טָהוֹר. \n",
            "<small>ז</small>\nתִּינוֹק שֶׁנִּמְצָא בְצַד בֵּית הַקְּבָרוֹת, &lt;בֵּין&gt;\nוְהַשּׁוֹשַׁנִּים בְּיָדוֹ, \nוְאֵין הַשּׁוֹשַׁנִּים אֶלָּא מִמְּקוֹם טֻמְאָה, \nטָהוֹר, שֶׁאֲנִי אוֹמֵר: \nאַחֵר לְקָטָן וְנָתַן לוֹ.  \nוְכֵן חֲמוֹר בֵּין הַקְּבָרוֹת, \nכֵּלָיו טְהוֹרִין. \n",
            "<small>ח</small>\nתִּינוֹק שֶׁנִּמְצָא בְצַד הָעִסָּה, \nוְהַבָּצֵק בְּיָדוֹ, \nרְבִּי מֵאִיר מְטַהֵר, \nוַחֲכָמִים מְטַמִּין, \nשֶׁדֶּרֶךְ הַתִּינוֹק לְטַפֵּחַ.  \nבָּצֵק שֶׁיֶּשׁ בּוֹ נְקִידוֹת תַּרְנָגְלִים, \nוּמַשְׁקִים טְמֵאִים בְּתוֹךְ הַבַּיִת, \nאִם יֵשׁ בֵּין מַשְׁקִים לַכִּכָּרוֹת \nכְּדֵי שֶׁיְּנַגְּבוּ אֶת פִּיהֶן בָּאָרֶץ, \nהֲרֵי אֵלּוּ טְהוֹרִין. \nבַּפָּרָה וּבַכֶּלֶב, \nכְּדֵי שֶׁיְּלַחֲכוּ אֶת לְשׁוֹנָם. \nוּשְׁאָר כָּל הַבְּהֵמָה, \nכְּדֵי שֶׁתְּנַגֵּב. \nרְבִּי אֱלִיעֶזֶר בֶּן יַעֲקֹב מְטַהֵר בַּכֶּלֶב, \nשֶׁהוּא פִּקֵּחַ, \nשֶׁאֵין דַּרְכּוֹ לְהַנִּיחַ אֶת הַמָּזוֹן וְלֵילֵךְ לַמַּיִם. \n\n\n\n"
        ],
        [
            "<small>א</small>\nהַזּוֹרֵק טֻמְאָה מִמָּקוֹם לְמָקוֹם, \nכִּכָּר לְבֵין הַמַּפְתְּחוֹת, \nמַפְתֵּחַ לְבֵין הַכִּכָּרוֹת, \nטָהוֹר. \nרְבִּי יְהוּדָה אוֹמֵר: \nכִּכָּר לְבֵין הַמַּפְתְּחוֹת, \nטָמֵא, \nמַפְתֵּחַ לְבֵין הַכִּכָּרוֹת, \nטָהוֹר. \n",
            "<small>ב</small>\nהַשֶּׁרֶץ בְּפִי הַחֻלְדָּה, \nוּמְהַלֶּכֶת עַל גַּבֵּי כִכָּרוֹת שֶׁלִּתְרוּמָה, \nסָפֵק נָגַע, סָפֵק לֹא נָגַע, \nסְפֵקוֹ טָהוֹר. \n",
            "<small>ג</small>\nהַשֶּׁרֶץ בְּפִי הַחֻלְדָּה, \nוְהַנְּבֵלָה בְפִי הַכֶּלֶב, \nוְעָבְרוּ בֵין הַטְּהוֹרִין, \nאוֹ שֶׁעָבְרוּ טְהוֹרִין בֵּינֵיהֶן, \nסְפֵקָן טָהוֹר, \nמִפְּנֵי שֶׁאֵין לַטֻּמְאָה מָקוֹם.  \nהָיוּ מְנַקְּדִים בָּהֶן עַל הָאָרֶץ, \nוְאָמַר: \n\"הִלַּכְתִּי לַמָּקוֹם הַלָּז, &lt;לְמָקוֹם&gt;\nוְאֵין יָדוּעַ אִם נָגַעְתִּי אִם לֹא נָגַעְתִּי\", \nסְפֵקוֹ טָמֵא, \nמִפְּנֵי שֶׁיֵּשׁ לַטֻּמְאָה מָקוֹם. \n",
            "<small>ד</small>\nכַּזַּיִת מִן הַמֵּת בְּפִי הָעוֹרֵב, \nסָפֵק הֶאֱהִיל עַל הָאָדָם וְעַל הַכֵּלִים בִּרְשׁוּת הַיָּחִיד, \nסָפֵק אָדָם, טָמֵא; \nסָפֵק כֵּלִים, טָהוֹר.  \nהַמְמַלֵּא עֲשָׂרָה דְלָיִין, \nוְנִמְצָא שֶׁרֶץ בְּאֶחָד מֵהֶן, \nהוּא טָמֵא, וְכֻלָּם טְהוֹרִין.  \nהַמְעָרֶה מִכֶּלִי לְכֶלִי, \nוְנִמְצָא שֶׁרֶץ בַּתַּחְתּוֹן, \nהָעֶלְיוֹן טָהוֹר. \n",
            "<small>ה</small>\nעַל שִׁשָּׁה סְפֵקוֹת שׂוֹרְפִין אֶת הַתְּרוּמָה: \nעַל סְפֵק בֵּית הַפְּרַס, \nוְעַל [סְפֵק] עָפָר הַבָּא מֵאֶרֶץ הָעַמִּים, \nוְעַל סְפֵק בִּגְדֵי עַם הָאָרֶץ, \nוְעַל סְפֵק כֵּלִים הַנִּמְצָאִים, \nוְעַל סְפֵק רוֹקִין, \nוְעַל סְפֵק מֵי רַגְלֵי אָדָם \nשֶׁהֵן כְּנֶגֶד מֵי רַגְלֵי בְהֵמָה, \nוְעַל וַדַּי מַגָּעָן שֶׁהוּא סְפֵק טֻמְאָתָן, \nשׂוֹרְפִין אֶת הַתְּרוּמָה.  \nרְבִּי יוֹסֵה אוֹמֵר: \nאַף עַל סְפֵק מַגָּעָן בִּרְשׁוּת הַיָּחִיד. \nוַחֲכָמִים אוֹמְרִים: \nבִּרְשׁוּת הַיָּחִיד, תּוֹלִין, \nוּבִרְשׁוּת הָרַבִּים, טָהוֹר. \n",
            "<small>ו</small>\nשְׁנֵי רוֹקִין, \nאֶחָד טָמֵא וְאֶחָד טָהוֹר, \nתּוֹלִין עַל מַגָּעָן וְעַל מַשָּׂאָן \nוְעַל הֵסֵטָן בִּרְשׁוּת הַיָּחִיד, \nוְעַל מַגָּעָן בִּרְשׁוּת הָרַבִּים בִּזְמַן שֶׁהֵן לַחִים, \nוְעַל מַשָּׂאָן בֵּין לַחִין בֵּין יְבֵשִׁים.  \nהָיָה רוֹק יְחִידִי וְנָגַע בּוֹ, \nוּנְשָׂאוֹ, וֶהֱסִיטוֹ בִרְשׁוּת הָרַבִּים, \nשׂוֹרְפִין עָלָיו אֶת הַתְּרוּמָה, \nוְאֵין צָרִיךְ לוֹמַר בִּרְשׁוּת הַיָּחִיד. \n",
            "<small>ז</small>\nאֵלּוּ סְפֵקוֹת שֶׁטִּהֲרוּ חֲכָמִין: \nסְפֵק מַיִם שְׁאוּבִין לַמִּקְוֶה, \nסְפֵק טֻמְאָה צָפָה עַל פְּנֵי הַמַּיִם, \nסְפֵק מַשְׁקִין לִטַּמֵּא, טָמֵא, \nוּלְטַמֵּא, טָהוֹר, \nסְפֵק יָדַיִם לִטַּמֵּא וּלְטַמֵּא וּלְטַהֵר, טָהוֹר, \nסְפֵק רְשׁוּת הָרַבִּים, \nסְפֵק דִּבְרֵי סוֹפְרִים, \nסְפֵק הַחֻלִּין, \nסְפֵק שְׁרָצִים, \nסְפֵק נְגָעִים, \nסְפֵק נְזִירוּת, \nסְפֵק בְּכוֹרוֹת, \nוּסְפֵק קָרְבָּנוֹת. \n",
            "סְפֵק טֻמְאָה צָפָה עַל פְּנֵי הַמַּיִם, \nבֵּין בַּכֵּלִים, בֵּין בַּקַּרְקַעוֹת, \nרְבִּי שִׁמְעוֹן אוֹמֵר: \nבַּכֵּלִים, טָמֵא, וּבַקַּרְקַעוֹת, טָהוֹר.  \nרְבִּי יְהוּדָה אוֹמֵר: \nסְפֵק יְרִידָתוֹ, טָמֵא, וּסְפֵק עֲלָיָתוֹ, טָהוֹר.  \nרְבִּי יוֹסֵה אוֹמֵר: \nאֲפִלּוּ אֵין שָׁם אֶלָּא מְלֹא אָדָם וְטֻמְאָה, טָהוֹר. \n",
            "<small>ח</small>\nסְפֵק מַשְׁקִים לִטַּמֵּא, טָמֵא, כֵּיצַד? \nטָמֵא שֶׁפָּשַׁט אֶת רַגְלוֹ לְבֵין מַשְׁקִין טְהוֹרִין, \nסָפֵק נָגַע סָפֵק לֹא נָגַע, סְפֵקוֹ טָמֵא.  \n\n<small>ט</small>\nהָיְתָה כִכָּר טְמֵאָה בְיָדוֹ, \nוּפְשָׁטָהּ לְבֵין מַשְׁקִין טְהוֹרִין, \nסָפֵק נָגַע סָפֵק לֹא נָגַע, סְפֵקוֹ טָמֵא.  \n\n<small>י</small>\nוּלְטַמֵּא טָהוֹר, כֵּיצַד? \nהָיְתָה מַקֵּל בְּיָדוֹ וּבְרֹאשָׁהּ מַשְׁקִין טְמֵאִין, \nוּזְרָקָהּ לְבֵין כִּכָּרוֹת טְהוֹרִין, \nסָפֵק נָגַע סָפֵק לֹא נָגַע, סְפֵקוֹ טָהוֹר. \n",
            "<small>יא</small>\nרְבִּי יוֹסֵה אוֹמֵר: \nסְפֵק מַשְׁקִין לָאֳכָלִים, טָמֵא, \nוְלַכֵּלִים, טָהוֹר.  \nכֵּיצַד? \nשְׁתֵּי חֲבִיּוֹת, \nאַחַת טְמֵאָה וְאַחַת טְהוֹרָה, \nעָשָׂה עִסָּה מֵאַחַת מֵהֶן, \nסָפֵק מִן הַטְּמֵאָה עָשָׂה, \nסָפֵק מִן הַטְּהוֹרָה עָשָׂה, \nזֶה הוּא סְפֵק מַשְׁקִין: \nלָאֳכָלִים טָמֵא, וְלַכֵּלִים טָהוֹר. \n",
            "<small>יב</small>\nסְפֵק יָדַיִם, \nלִטַּמֵּא וּלְטַמֵּא וְלִטְהַר, \nטָהוֹר.  \nסְפֵק רְשׁוּת הָרַבִּים, \nטָהוֹר.  \nסְפֵק דִּבְרֵי סוֹפְרִים: \nאָכַל אֳכָלִין טְמֵאִים, \nשָׁתָה מַשְׁקִין טְמֵאִין, \nבָּא רֹאשׁוֹ וְרֻבּוֹ בְמַיִם שְׁאוּבִין, \nאוֹ שֶׁנָּפְלוּ עַל רֹאשׁוֹ וְעַל רֻבּוֹ \nשְׁלֹשֶׁת לָגִּין מַיִם שְׁאוּבִין, \nסְפֵקוֹ טָהוֹר. \nאֲבָל דָּבָר שֶׁהוּא אַב הַטֻּמְאָה מִדִּבְרֵי סוֹפְרִים, \nסְפֵקוֹ טָמֵא. \n",
            "<small>יג</small>\nסְפֵק הַחֻלִּין, זוֹ טַהֲרַת פְּרִישׁוּת.  \nסְפֵק שְׁרָצִים, כְּשָׁעַת מְצִיאָתָן.  \nסְפֵק נְגָעִים, כַּתְּחִלָּה טָהוֹר, \nעַד שֶׁלֹּא נִזְקַק לַטֻּמְאָה; \nמִשֶּׁנִּזְקַק לַטֻּמְאָה, סְפֵקוֹ טָמֵא.  \n\nיד &lt;יא&gt;\nסְפֵק נְזִירוּת, מֻתָּר.  \nסְפֵק בְּכוֹרוֹת, \nאֶחָד בְּכוֹרֵי אָדָם וְאֶחָד בְּכוֹרֵי בְהֵמָה, \nבֵּין טְמֵאָה בֵין טְהוֹרָה, \nשֶׁהַמּוֹצִיא מֵחֲבֵרוֹ עָלָיו הָרְאָיָה. \n",
            "יה &lt;יב&gt;\nסְפֵק קָרְבָּנוֹת, \nהָאִשָּׁה שֶׁיֵּשׁ עָלֶיהָ סְפֵק חָמֵשׁ לֵדוֹת \nסְפֵק חָמֵשׁ זִיבוֹת, \nמְבִיאָה קָרְבָּן אֶחָד, \nוְאוֹכֶלֶת בַּזקָּדָשִׁים, \nוְאֵין הַשְּׁאָר עָלֶיהָ חוֹבָה. \n\n\n\n"
        ],
        [
            "<small>א</small>\nהַשֶּׁרֶץ וְהַצְּפַרְדֵּעַ בִּרְשׁוּת הָרַבִּים, \nוְכֵן כַּזַּיִת מִן הַמֵּת וְכַזַּיִת מִן הַנְּבֵלָה, \nעֶצֶם מִן הַמֵּת וְעֶצֶם מִן הַנְּבֵלָה, \nגּוּשׁ מֵאֶרֶץ טְהוֹרָה וְגוּשׁ מֵאֶרֶץ הָעַמִּים, \nגּוּשׁ מֵאֶרֶץ טְהוֹרָה וְגוּשׁ מִבֵּית הַפְּרַס, \nשְׁנֵי שְׁבִילִין, \nאֶחָד טָמֵא וְאֶחָד טָהוֹר, \nהִלֵּךְ בְּאֶחָד מֵהֶן, \nוְאֵין יָדוּעַ בְּאֵי זֶה מֵהֶן הִלֵּךְ, \nהֶאֱהִיל עַל אֶחָד מֵהֶן, \nוְאֵין יָדוּעַ עַל אֵי זֶה מֵהֶם הֶאֱהִיל, \nהֵסִיט בְּאֶחָד מֵהֶן, \nוְאֵין יָדוּעַ בְּאֵי זֶה מֵהֶן הֵסִיט, \nרְבִּי יְהוֹשֻׁעַ מְטַמֵּא, \nוַחֲכָמִים מְטַהֲרִין. \n",
            "<small>ב</small>\nאֶחָד שֶׁאָמַר: \n\"נָגַעְתִּי בָזֶה, \nוְאֵין יָדוּעַ אִם הוּא טָמֵא אִם הוּא טָהוֹר\", \n\"נָגַעְתִּי וְאֵין יָדוּעַ בְּאֵי זֶה מִשְּׁנֵיהֶן נָגַעְתִּי\", \nרְבִּי עֲקִיבָה מְטַמֵּא, \nוַחֲכָמִים מְטַהֲרִין.  \nרְבִּי יוֹסֵה מְטַמֵּא בַכֵּלִים, &lt;בַכֵּלם&gt;\nוּמְטַהֵר בִּשְׁבִיל, \nשֶׁדֶּרֶךְ אָדָם לְהַלֵּךְ, \nוְאֵין דַּרְכּוֹ לִגַּע. \n",
            "<small>ג</small>\nשְׁנֵי שְׁבִילִין, \nאֶחָד טָמֵא וְאֶחָד טָהוֹר, \nהִלֵּךְ בְּאֶחָד מֵהֶן וְעָשָׂה טְהָרוֹת וְנֶאֱכָלוּ, \nהִזָּה וְשָׁנָה וְטָבַל טָהַר; \nהִלֵּךְ בַּשֵּׁנִי וְעָשָׂה טְהָרוֹת, \nהֲרֵי אֵלּוּ טְהוֹרוֹת.  \nאִם קַיָּמוֹת הָרִאשׁוֹנוֹת, \nאֵלּוּ וָאֵלּוּ תְלוּיוֹת.  \nאִם לֹא טָהַר בִּנְתַּיִם, \nהָרִאשׁוֹנוֹת, תְּלוּיוֹת, \nוְהַשְּׁנִיּוֹת, יִשָּׂרֵפוּ. \n",
            "<small>ד</small>\nהַשֶּׁרֶץ וְהַצְּפַרְדֵּעַ בִּרְשׁוּת הָרַבִּים, \nוְנָגַע בְּאֶחָד מֵהֶם וְעָשָׂה טְהָרוֹת וְנֶאֱכָלוּ, \nטָבַל, וְנָגַע בַּשֵּׁנִי, וְעָשָׂה טְהָרוֹת, \nהֲרֵי אֵלּוּ טְהוֹרוֹת.  \nאִם קַיָּמוֹת הָרִאשׁוֹנוֹת, \nאֵלּוּ וָאֵלּוּ תְלוּיוֹת.  \nאִם לֹא טָבַל בִּנְתַּיִם, \nהָרִאשׁוֹנוֹת תְּלוּיוֹת, \nהַשְּׁנִיּוֹת יִשָּׂרֵפוּ. \n",
            "<small>ה</small>\nשְׁנֵי שְׁבִילִין, \nאֶחָד טָמֵא וְאֶחָד טָהוֹר, \nהִלֵּךְ בְּאֶחָד מֵהֶן וְעָשָׂה טְהָרוֹת, \nוּבָא חֲבֵרוֹ וְהִלֵּךְ בַּשֵּׁנִי וְעָשָׂה טְהָרוֹת, \nרְבִּי יְהוּדָה אוֹמֵר: \nאִם נִשְׁאָלוּ זֶה בִפְנֵי עַצְמוֹ, וְזֶה בִפְנֵי עַצְמוֹ, \nטְהוֹרִין, \nאִם נִשְׁאָלוּ שְׁנֵיהֶם כְּאֶחָד, \nטְמֵאִין.  \nרְבִּי יוֹסֵה אוֹמֵר: \nבֵּין כָּךְ וּבֵין כָּךְ, טְמֵאִין. \n",
            "<small>ו</small>\nשְׁנֵי כִכָּרִים, \nאֶחָד טָמֵא וְאֶחָד טָהוֹר, \nאָכַל אֶת אֶחָד מֵהֶן וְעָשָׂה טְהָרוֹת, \nוּבָא חֲבֵרוֹ וְאָכַל אֶת הַשֵּׁנִי וְעָשָׂה טְהָרוֹת, \nרְבִּי יְהוּדָה אוֹמֵר: \nאִם נִשְׁאָלוּ זֶה בִפְנֵי עַצְמוֹ וְזֶה בִפְנֵי עַצְמוֹ, \nטְהוֹרִין, \nנִשְׁאָלוּ שְׁנֵיהֶן כְּאֶחָד, \nטְמֵאִין.  \nרְבִּי יוֹסֵה אוֹמֵר: \nבֵּין כָּךְ וּבֵין כָּךְ, טְמֵאִין. \n",
            "<small>ז</small>\nמִי שֶׁיָּשַׁב בִּרְשׁוּת הָרַבִּים, \nוּבָא אֶחָד וְדָרַס עַל בְּגָדָיו, \nאוֹ שֶׁרָקַק וְנָגַע בְּרוֹקוֹ, \nעַל רוֹקוֹ שׁוֹרְפִין אֶת הַתְּרוּמָה, \nוְעַל בְּגָדָיו הוֹלְכִין אַחַר הָרוֹק.  \nיָשַׁן בִּרְשׁוּת הָרַבִּים וְעָמַד, \nכֵּלָיו טְמֵאִין מִדְרָס, \nדִּבְרֵי רְבִּי מֵאִיר. \nוַחֲכָמִים מְטַהֲרִין.  \nנָגַע בְּאֶחָד בַּלַּיְלָה, \nוְאֵין יָדוּעַ אִם חַי אִם מֵת, \nוּבַשַּׁחַר עָמַד וּמְצָאוֹ מֵת, \nרְבִּי מֵאִיר מְטַהֵר, \nוַחֲכָמִים מְטַמִּין, \nשֶׁכָּל הַטְּמָאוֹת כְּשָׁעַת מְצִיאָתָן. \n",
            "<small>ח</small>\nשׁוֹטָה אַחַת בָּעִיר, \nאוֹ נָכְרִית, אוֹ כוּתִית, \nכָּל הָרוֹקִים שֶׁבָּעִיר טְמֵאִין.  \nמִי שֶׁדָּרְסָה אִשָּׁה עַל בְּגָדָיו, \nאוֹ שֶׁיָּשְׁבָה עִמּוֹ בִסְפִינָה, \nאִם מַכַּרְתּוֹ שֶׁהוּא אוֹכֵל בִּתְרוּמָה, \nכֵּלָיו טְהוֹרִין, \nוְאִם לָאו, יִשְׁאָלֶנָּה. \n",
            "<small>ט</small>\nעֵד אוֹמֵר \"נִטְמֵאתָ\", \nוְהוּא אוֹמֵר \"לֹא נִטְמֵאתִי\", \nטָהוֹר.  \nשְׁנַיִם אוֹמְרִים \"נִטְמֵאתָ\", \nוְהוּא אוֹמֵר \"לֹא נִטְמֵאתִי\", \nרְבִּי מֵאִיר מְטַמֵּא, \nוַחֲכָמִים אוֹמְרִים: \nהוּא נֶאֱמָן עַל יְדֵי עַצְמוֹ.  \n\n<small>י</small>\nעֵד אוֹמֵר \"נִטַּמָּא\", \nוּשְׁנַיִם אוֹמְרִים \"לֹא נִטַּמָּא\", \nבֵּין בִּרְשׁוּת הַיָּחִיד בֵּין בִּרְשׁוּת הָרַבִּים, \nטָהוֹר.  \nשְׁנַיִם אוֹמְרִים \"נִטַּמָּא\", \nוְעֵד אוֹמֵר \"לֹא נִטַּמָּא\", \nבֵּין בִּרְשׁוּת הַיָּחִיד בֵּין בִּרְשׁוּת הָרַבִּים, \nטָמֵא.  \nעֵד אוֹמֵר \"נִטַּמָּא\", \nעֵד אוֹמֵר \"לֹא נִטַּמָּא\", \nאִשָּׁה אוֹמֶרֶת \"נִטַּמָּא\", \nוְאִשָּׁה אוֹמֶרֶת \"לֹא נִטַּמָּא\", \nבִּרְשׁוּת הַיָּחִיד, טָמֵא, \nבִּרְשׁוּת הָרַבִּים, טָהוֹר. \n\n\n\n"
        ],
        [
            "<small>א</small>\nמָקוֹם שֶׁהָיָה רְשׁוּת הַיָּחִיד, \nוְנֶעֱשָׂה רְשׁוּת הָרַבִּים, \nוְחָזַר וְנֶעֱשָׂה רְשׁוּת הַיָּחִיד, \nכְּשֶׁהוּא רְשׁוּת הַיָּחִיד, \nסְפֵקוֹ טָמֵא, \nכְּשֶׁהוּא רְשׁוּת הָרַבִּים, \nסְפֵקוֹ טָהוֹר.  \nהַמְסַכֵּן בִּרְשׁוּת הַיָּחִיד, \nוְהוֹצִיאוּהוּ לִרְשׁוּת הָרַבִּים, \nוְהֶחֱזִירוּהוּ לִרְשׁוּת הַיָּחִיד, \nכְּשֶׁהוּא בִּרְשׁוּת הַיָּחִיד, &lt;רְשׁוּת&gt;\nסְפֵקוֹ טָמֵא, \nכְּשֶׁהוּא בִּרְשׁוּת הָרַבִּים, &lt;רְשׁוּת&gt;\nסְפֵקוֹ טָהוֹר.  \nרְבִּי שִׁמְעוֹן אוֹמֵר: \nרְשׁוּת הָרַבִּים מַפְסֶקֶת. \n",
            "<small>ב</small>\nאַרְבָּעָה סְפֵקוֹת רְבִּי יְהוֹשֻׁעַ מְטַמֵּא, \nוַחֲכָמִים מְטַהֲרִין.  \nכֵּיצַד? \nהַטָּמֵא עוֹמֵד וְהַטָּהוֹר עוֹבֵר, \nהַטָּהוֹר עוֹמֵד וְהַטָּמֵא עוֹבֵר, \nהַטֻּמְאָה בִרְשׁוּת הַיָּחִיד, \nוְהַטַּהֲרָה בִרְשׁוּת הָרַבִּים, \nהַטַּהֲרָה בִרְשׁוּת הַיָּחִיד, \nוְהַטֻּמְאָה בִרְשׁוּת הָרַבִּים, \nסָפֵק נָגַע, סָפֵק לֹא נָגַע, \nסָפֵק הֶאֱהִיל, סָפֵק לֹא הֶאֱהִיל, \nסָפֵק הֵסִיט, סָפֵק לֹא הֵסִיט, \nרְבִּי יְהוֹשֻׁעַ מְטַמֵּא, \nוַחֲכָמִים מְטַהֲרִין. \n",
            "<small>ג</small>\nאִילָן שֶׁהָיָה עוֹמֵד בִּרְשׁוּת הָרַבִּים, \nוְהַטֻּמְאָה בְתוֹכוֹ, \nעָלָה לְרֹאשׁוֹ, \nסָפֵק נָגַע, סָפֵק לֹא נָגַע, \nסְפֵקוֹ טָמֵא.  \nהִכְנִיס יָדוֹ לְחֹר שֶׁיֶּשׁ בּוֹ טֻמְאָה, \nסָפֵק נָגַע, סָפֵק לֹא נָגַע, \nסְפֵקוֹ טָמֵא.  \nחֲנוּת שֶׁהִיא טְמֵאָה, \nוּפְתוּחָה לִרְשׁוּת הָרַבִּים, \nסָפֵק נִכְנַס, סָפֵק לֹא נִכְנַס, \nסְפֵקוֹ טָהוֹר. \nשְׁתֵּי חֲנוּיוֹת, אַחַת טְמֵאָה וְאַחַת טְהוֹרָה, \nנִכְנַס לְאַחַת מֵהֶן, \nסָפֵק לַטְּהוֹרָה נִכְנַס, \nסָפֵק לַטְּמֵאָה נִכְנַס, \nסְפֵקוֹ טָמֵא. \n",
            "כָּל שֶׁאַתְּ יָכוֹל לְרַבּוֹת סְפֵקוֹת וּסְפֵק סְפֵקוֹת, \nבִּרְשׁוּת הַיָּחִיד, טָמֵא, \nבִּרְשׁוּת הָרַבִּים, טָהוֹר.  \n\n<small>ד</small>\nכֵּיצַד? \nנִכְנַס לַמָּבוֹי וְטֻמְאָה בֶחָצֵר, \nסָפֵק נִכְנַס, סָפֵק לֹא נִכְנַס, \nהַטֻּמְאָה בַבַּיִת, \nסָפֵק נִכְנַס, סָפֵק לֹא נִכְנַס, \nוַאֲפִלּוּ נִכְנַס, \nסָפֵק הָיְתָה שָׁם, סָפֵק לֹא הָיְתָה שָׁם, \nוַאֲפִלּוּ הָיְתָה שָׁם, \nסָפֵק שֶׁיֶּשׁ בָּהּ כַּשֵּׁעוּר, \nסָפֵק שֶׁאֵין בָּהּ, \nוַאֲפִלּוּ יֶשׁ בָּהּ, \nסָפֵק טְמֵאָה סָפֵק טְהוֹרָה, \nוַאֲפִלּוּ טְמֵאָה, \nסָפֵק נָגַע, סָפֵק לֹא נָגַע, \nסְפֵקוֹ טָמֵא.  \nרְבִּי אֶלְעָזָר אוֹמֵר: \nסְפֵק בִּיאָה, טָהוֹר, \nסְפֵק מַגַּע טֻמְאָה, טָמֵא. \n",
            "<small>ה</small>\nנִכְנַס לַבִּקְעָה בִימוֹת הַגְּשָׁמִים, \nוְהַטֻּמְאָה בְשָׂדֶה פְלוֹנִית, \nוְאָמַר: \n\"הִלַּכְתִּי לְמָקוֹם הַלָּז, \nוְאֵין יָדוּעַ אִם נִכְנַסְתִּי לְאוֹתָהּ הַשָּׂדֶה, \nאִם לֹא נִכְנַסְתִּי\", \nרְבִּי אֶלְעָזָר מְטַהֵר, \nוַחֲכָמִים מְטַמִּין. \n",
            "<small>ו</small>\nסְפֵק רְשׁוּת הַיָּחִיד, טָמֵא, \nעַד שֶׁיֹּאמַר \"לֹא נָגַעְתִּי\".  \nסְפֵק רְשׁוּת הָרַבִּים, טָהוֹר, \nעַד שֶׁיֹּאמַר \"נָגַעְתִּי\".  \nאֵי זוֹ הִיא רְשׁוּת הַיָּחִיד? \nשְׁבִילֵי בֵית גָּלְגּוֹל, \nוְכֵן כַּיּוֹצֵא בָהֶן, \nרְשׁוּת הַיָּחִיד לַשַּׁבָּת, \nוּרְשׁוּת הָרַבִּין לַטֻּמְאָה.  \nאָמַר רְבִּי אֶלְעָזָר: \nלֹא הָזְכָּרוּ שְׁבִילֵי בֵית גָּלְגּוֹל, \nאֶלָּא שֶׁהֵן רְשׁוּת הַיָּחִיד לְכָךְ וּלְכָךְ.  \nהַשְּׁבִילִים הַמְפַלְּשִׁים לַבּוֹרוֹת, \nוְלַשִּׁיחִים וְלַגִּתּוֹת, \nרְשׁוּת הַיָּחִיד לַשַּׁבָּת, \nוּרְשׁוּת הָרַבִּים לַטֻּמְאָה. \n",
            "<small>ז</small>\nהַבִּקְעָה בִימוֹת הַחַמָּה, \nרְשׁוּת הַיָּחִיד לַשַּׁבָּת, \nוּרְשׁוּת הָרַבִּים לַטֻּמְאָה. \nוּבִימוֹת הַגְּשָׁמִים, \nרְשׁוּת הַיָּחִיד לְכָךְ וּלְכָךְ. \n",
            "<small>ח</small>\nבָּסִילְקֵי, \nרְשׁוּת הַיָּחִיד לַשַּׁבָּת, \nוּרְשׁוּת הָרַבִּים לַטֻּמְאָה.  \nרְבִּי יְהוּדָה אוֹמֵר: \nאִם עוֹמֵד הוּא בַפֶּתַח הַזֶּה, \nוְרוֹאֶה אֶת הַנִּכְנָסִין וְאֶת הַיּוֹצְאִין בַּפֶּתַח הַלָּז, \nרְשׁוּת הַיָּחִיד לְכָךְ וּלְכָךְ, \nוְאִם לָאו, \nרְשׁוּת הַיָּחִיד לַשַּׁבָּת, \nוּרְשׁוּת הָרַבִּים לַטֻּמְאָה. \n",
            "<small>ט</small>\nהַפְּרָן, \nרְשׁוּת הַיָּחִיד לַשַּׁבָּת, \nוּרְשׁוּת הָרַבִּים לַטֻּמְאָה.  \nוְכֵן הַצְּדָדִין.  \nרְבִּי מֵאִיר אוֹמֵר: \nהַצְּדָדִין, \nרְשׁוּת הַיָּחִיד לְכָךְ וּלְכָךְ. \n",
            "<small>י</small>\nהָאַסְטְוָנוֹת, \nרְשׁוּת הַיָּחִיד לַשַּׁבָּת, \nוּרְשׁוּת הָרַבִּים לַטֻּמְאָה.  \nחָצֵר שֶׁהָרַבִּים נִכְנָסִים בָּזוֹ וְיוֹצְאִין בָּזוֹ, \nרְשׁוּת הַיָּחִיד לַשַּׁבָּת, \nוּרְשׁוּת הָרַבִּים לַטֻּמְאָה. \n\n\n\n"
        ],
        [
            "<small>א</small>\nהַקַּדָּר שֶׁהִנִּיחַ אֶת קְדֵרוֹתָיו וְיָרַד לִשְׁתּוֹת, \nהַפְּנִימִיּוֹת טְהוֹרוֹת, \nוְהַחִיצוֹנוֹת טְמֵאוֹת.  \nאָמַר רְבִּי יוֹסֵה: \nבַּמֵּי דְבָרִים אֲמוּרִים? \nבְּמֻתָּרוֹת, \nאֲבָל בַּאֲגוּדוֹת, הַכֹּל טָהוֹר.  \nהַמּוֹסֵר מַפְתְּחוֹ לְעַם הָאָרֶץ, \nהַבַּיִת טָהוֹר, \nשֶׁלֹּא מָסַר לוֹ אֶלָּא שְׁמִירַת הַמַּפְתֵּחַ. \n",
            "<small>ב</small>\nהַמַּנִּיחַ עַם הָאָרֶץ בְּתוֹךְ בֵּיתוֹ, \nעֵר, וּמְצָאוֹ עֵר, \nיָשֵׁן, וּמְצָאוֹ יָשֵׁן, \nעֵר, וּמְצָאוֹ יָשֵׁן, \nטָהוֹר; \nיָשֵׁן, וּמְצָאוֹ עֵר, \nהַבַּיִת טָמֵא.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאֵין טָמֵא אֶלָּא \nעַד מְקוֹם שֶׁהוּא יָכוֹל לִפְשֹׁט אֶת יָדוֹ וְלִגַּע. \n",
            "<small>ג</small>\nהַמַּנִּיחַ אֻמָּנִים בְּתוֹךְ בֵּיתוֹ, \nהַבַּיִת טָמֵא.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאֵין טָמֵא אֶלָּא \nעַד מְקוֹם שֶׁהֵן יְכוּלִין לִפְשֹׁט אֶת יָדָם וְלִגַּע. \n",
            "<small>ד</small>\nאֵשֶׁת חָבֵר \nשֶׁהִנִּיחָה לְאֵשֶׁת עַם הָאָרֶץ טוֹחֶנֶת בְּתוֹךְ בֵּיתָהּ, \nפָּסְקָה הָרֵחַיִם, \nהַבַּיִת טָמֵא.  \nלֹא פָסְקָה הָרֵחַיִם, \nאֵין טָמֵא אֶלָּא \nעַד מְקוֹם שֶׁהִיא יְכוּלָה לִפְשֹׁט אֶת יָדָהּ וְלִגַּע.  \nהָיוּ שְׁתַּיִם, \nבֵּין כָּךְ וּבֵין כָּךְ, הַבַּיִת טָמֵא, \nשֶׁאַחַת טוֹחֶנֶת וְאַחַת מְמַשְׁמֶשֶׁת.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאֵין טָמֵא אֶלָּא \nעַד מְקוֹם שֶׁהֵן יְכוּלוֹת לִפְשֹׁט אֶת יָדָם וְלִגַּע. \n",
            "<small>ה</small>\nהַמַּנִּיחַ עַם הָאָרֶץ בְּתוֹךְ בֵּיתוֹ לְשָׁמְרוֹ, \nבִּזְמַן שֶׁהוּא רוֹאֶה אֶת הַנִּכְנָסִין וְאֶת הַיּוֹצְאִין, \nהָאֳכָלִים וְהַמַּשְׁקִין, וּכְלֵי חֶרֶשׂ פְּתוּחִין, \nטְמֵאִין.  \nאֲבָל הַמִּשְׁכָּבוֹת וְהַמּוֹשָׁבוֹת, \nוּכְלֵי חֶרֶשׂ מֻקָּפִים צָמִיד פָּתִיל, \nטְהוֹרִין.  \nאִם אֵינוּ רוֹאֶה \nלֹא אֶת הַנִּכְנָסִין וְלֹא אֶת הַיּוֹצְאִין, \nאֲפִלּוּ מוּבָל, אֲפִלּוּ כָפוּת, \nהַכֹּל טָמֵא. \n",
            "<small>ו</small>\nהַגַּבָּאִין שֶׁנִּכְנְסוּ לְתוֹךְ הַבַּיִת, \nהַבַּיִת טָמֵא.  \nאִם יֵשׁ עִמָּהֶן גּוֹי, \nנֶאֱמָנִים לוֹמַר: \n\"נִכְנַסְנוּ, אֲבָל לֹא נָגַעְנוּ\".  \n\n<small>ז</small>\nהַגַּנָּבִים שֶׁנִּכְנְסוּ לְתוֹךְ הַבַּיִת, \nאֵין טָמֵא אֶלָּא מְקוֹם רַגְלֵי הַגַּנָּבִים. \nוּמַה הֵן מְטַמְּאִין? \nהָאֳכָלִין וְהַמַּשְׁקִין, \nוּכְלֵי חֶרֶשׂ פְּתוּחִין; \nאֲבָל הַמִּשְׁכָּבוֹת וְהַמּוֹשָׁבוֹת, \nוּכְלֵי חֶרֶשׂ הַמֻּקָּפִין צָמִיד פָּתִיל, \nטְהוֹרִים. \nאִם יֵשׁ עִמָּהֶן גּוֹי אוֹ אִשָּׁה, \nהַכֹּל טָמֵא. \n",
            "<small>ח</small>\nהַמַּנִּיחַ אֶת כֵּלָיו \nבַּחַלּוֹן שֶׁלָּאוּלְיָרִין, \nרְבִּי אֶלְעָזָר בֶּן עֲזַרְיָה מְטַהֵר, \nוַחֲכָמִים אוֹמְרִים: \nעַד שֶׁיִּתֶּן לוֹ אֶת הַמַּפְתֵּחַ, אוֹ חוֹתָם, \nאוֹ עַד שֶׁיַּעֲשֶׂה לוֹ סִימָן.  \nהַמַּנִּיחַ אֶת כֵּלָיו מִגַּת זוֹ לְגַת הַבָּאָה, \nכֵּלָיו טְהוֹרִין. \nוּבְיִשְׂרָאֵל, עַד שֶׁיֹּאמַר: \n\"בְּלִבִּי הָיָה לְשָׁמְרָם\". \n",
            "<small>ט</small>\nמִי שֶׁהָיָה טָהוֹר, \nוְהִסִּיעַ אֶת לִבּוֹ מִלֹּאכַל, \nרְבִּי יְהוּדָה מְטַהֵר, \nשֶׁדֶּרֶךְ טְמֵאִין פּוֹרְשִׁין מִמֶּנּוּ. \nוַחֲכָמִים מְטַמִּין.  \nהָיוּ יָדָיו טְהוֹרוֹת, \nוְהִסִּיעַ אֶת לִבּוֹ מִלֹּאכַל, \nאַף עַל פִּי שֶׁאָמַר: \n\"יוֹדֵעַ אֲנִי שֶׁלֹּא נִטַּמּוּ יָדַי\", \nיָדָיו טְמֵאוֹת, שֶׁהַיָּדַיִם עוֹסְקָנִיּוֹת. \n",
            "<small>י</small>\nהָאִשָּׁה שֶׁנִּכְנְסָה לְהוֹצִיא פַת לֶעָנִי, \nוְיָצָאת וּמְצָאַתּוּ עוֹמֵד בְּצַד כִּכָּרוֹת שֶׁלִּתְרוּמָה; \nוְכֵן הָאִשָּׁה שֶׁיָּצָאת, \nוּמָצָאת חֲבֶרְתָּהּ חוֹתָה גֶחָלִים \nמִתַּחַת קְדֵרָה שֶׁלִּתְרוּמָה, \nרְבִּי עֲקִיבָה מְטַמֵּא, \nוַחֲכָמִים מְטַהֲרִין.  \n\n<small>יא</small>\nאָמַר רְבִּי אֶלְעָזָר בֶּן פִּילָא: \nוְכִי מִפְּנֵי מָה רְבִּי עֲקִיבָה מְטַמֵּא, \nוַחֲכָמִים מְטַהֲרִין? \nאֶלָּא שֶׁהַנָּשִׁים גָּרְגְּרָנִיּוֹת הֵן, \nשֶׁהִיא חֲשׁוּדָה לְגַלּוֹת אֶת הַקְּדֵרָה שֶׁלַּחֲבֶרְתָּהּ, \nלֵידַע מַה שֶּׁהִיא מְבַשֶּׁלֶת. \n\n\n\n"
        ],
        [
            "<small>א</small>\nהַדָּר עִם עַם הָאָרֶץ בֶּחָצֵר, \nוְשָׁכַח כֵּלִים בֶּחָצֵר, \nאֲפִלּוּ חֲבִיּוֹת מֻקָּפוֹת צָמִיד פָּתִיל, \nאוֹ תַנּוּר מֻקָּף צָמִיד פָּתִיל, \nהֲרֵי אֵלּוּ טְמֵאִין.  \nרְבִּי יְהוּדָה מְטַהֵר בַּתַּנּוּר, \nבִּזְמַן שֶׁהוּא מֻקָּף צָמִיד פָּתִיל.  \nרְבִּי יוֹסֵה אוֹמֵר: \nאַף הַתַּנּוּר טָמֵא, \nעַד שֶׁיַּעֲשֶׂה לוֹ מְחִיצָה \nגְבוֹהָה עֲשָׂרָה טְפָחִין. \n",
            "<small>ב</small>\nהַמַּפְקִיד כֵּלִים אֵצֶל עַם הָאָרֶץ, \nטְמֵאִין טְמֵא מֵת, \nוּטְמֵאִין מִדְרָס; \nאִם מַכִּירוֹ שֶׁהוּא אוֹכֵל בִּתְרוּמָה, \nטְהוֹרִין מִטְּמֵא מֵת, \nאֲבָל טְמֵאִין מִדְרָס.  \nרְבִּי יוֹסֵה אוֹמֵר: \nמָסַר לוֹ תֵבָה מְלֵאָה בְגָדִים, \nבִּזְמַן שֶׁהִיא רוֹצֶצֶת, \nטְמֵאָה מִדְרָס, \nאִם אֵינָה רוֹצֶצֶת, \nטְמֵאָה מַדָּף, \nאַף עַל פִּי שֶׁהַמַּפְתֵּחַ בְּיַד הַבְּעָלִים. \n",
            "<small>ג</small>\nהַמְאַבֵּד בַּיּוֹם, וּמָצָא בַיּוֹם, \nטָהוֹר.  \nבַּיּוֹם, וּמָצָא בַלַּיְלָה, \nבַּלַּיְלָה, וּמָצָא בַיּוֹם, \nבַּיּוֹם, וּמָצָא בַיּוֹם שֶׁלְּאַחֲרָיו, \nטָמֵא.  \nזֶה הַכְּלָל: \nכָּל שֶׁעָבַר עָלָיו הַלַּיְלָה אוֹ מִקְצָתוֹ, \nטָמֵא.  \n\n<small>ד</small>\nהַשּׁוֹטֵחַ כֵּלִים בִּרְשׁוּת הָרַבִּים, \nטְהוֹרִין, \nבִּרְשׁוּת הַיָּחִיד, \nטְמֵאִין. \nאִם הָיָה מְשַׁמְּרָן, \nטְהוֹרִין.  \nנָפְלוּ, וְהָלַךְ לַהֲבִיאָן, \nטְמֵאִין. \nנָפַל דַּלְיוֹ לְתוֹךְ בּוֹרוֹ שֶׁלְּעַם הָאָרֶץ, \nוְהָלַךְ לְהָבִיא בְּמָה יַעֲלֶנּוּ, \nטָמֵא, \nמִפְּנֵי שֶׁהֻנַּח בִּרְשׁוּת עַם הָאָרֶץ שָׁעָה אַחַת. \n",
            "<small>ה</small>\nהַמַּנִּיחַ אֶת בֵּיתוֹ פָתוּחַ, וּמְצָאוֹ פָתוּחַ, \nנָעוּל, וּמְצָאוֹ נָעוּל, \nפָּתוּחַ, וּמְצָאוֹ נָעוּל, \nטָהוֹר.  \nנָעוּל, וּמְצָאוֹ פָתוּחַ, \nרְבִּי מֵאִיר מְטַמֵּא, \nוַחֲכָמִים מְטַהֲרִין, \nשֶׁהָיוּ הַגַּנָּבִים וְנִמְלָכוּ, \nוְהָלְכוּ לָהֶן. \n",
            "<small>ו</small>\nאֵשֶׁת עַם הָאָרֶץ \nשֶׁנִּכְנְסָה לְתוֹךְ בֵּיתוֹ שֶׁלְּחָבֵר \nלְהוֹצִיא בְנוֹ אוֹ בְהֶמְתּוֹ, \nהַבַּיִת טָהוֹר, \nמִפְּנֵי שֶׁנִּכְנְסָה שֶׁלֹּא בָרְשׁוּת. \n",
            "<small>ז</small>\nכְּלָל אָמְרוּ בַטְּהָרוֹת: \nכָּל הַמְיֻחָד לְאֹכֶל אָדָם, \nטָמֵא, \nעַד שֶׁיִּפָּסֵל מֵאֹכֶל הַכֶּלֶב. \nוְכָל שֶׁאֵינוּ מְיֻחָד לְאֹכֶל אָדָם, \nטָהוֹר, \nעַד שֶׁיְּיַחֲדֶנּוּ לְאָדָם.  \nכֵּיצַד? \nגּוֹזָל שֶׁנָּפַל לַגַּת, \nוְחָשַׁב עָלָיו לְהַעֲלוֹתוֹ לַנָּכְרִי, \nטָמֵא; \nלַכֶּלֶב, טָהוֹר. \nרְבִּי יוֹחָנָן בֶּן נוּרִי מְטַמֵּא.  \nחִשֵּׁב עָלָיו לְחֵרֵשׁ, שׁוֹטֶה וְקָטָן, \nטָהוֹר. \nאִם הֶעֱלָהוּ, טָמֵא, \nמִפְּנֵי שֶׁיֵּשׁ לָהֶם מַעֲשֶׂה, \nוְאֵין לָהֶן מַחֲשָׁבָה. \n",
            "<small>ח</small>\nאֲחוֹרֵי כֵלִים שֶׁנִּטַּמּוּ בְמַשְׁקִין, \nרְבִּי אֱלִיעֶזֶר אוֹמֵר: \nמְטַמִּין אֶת הַמַּשְׁקִין, \nוְאֵינָן פּוֹסְלִין אֶת הָאֳכָלִים. \nרְבִּי יְהוֹשֻׁעַ אוֹמֵר: \nמְטַמִּין אֶת הַמַּשְׁקִין, \nוּפוֹסְלִין אֶת הָאֳכָלִים. \nרְבִּי שִׁמְעוֹן אֲחִי עֲזַרְיָה אוֹמֵר: \nלֹא כָךְ וְלֹא כָךְ, \nאֶלָּא מַשְׁקִין שֶׁנִּטַּמּוּ בַאֲחוֹרֵי הַכֵּלִים, \nמְטַמִּין אֶחָד, וּפוֹסְלִין אֶחָד. \nהֲרֵי זֶה אוֹמֵר: \nמְטַמֶּיךָ לֹא טִמּוּנִי, \nוְאַתָּה טִמֵּאתַנִי. \n",
            "<small>ט</small>\nעֲרֵבָה שֶׁהִיא קְטַפְרֵס, \nוְהַבָּצֵק מִלְּמַעְלָן וּמַשְׁקֶה טוֹפֵחַ מִלְּמַטָּן, \nשָׁלוֹשׁ חֲתִכּוֹת בְּכַבֵּיצָה, \nאֵינָן מִצְטָרְפוֹת. \nרְבִּי יוֹסֵה אוֹמֵר: \nאַף שְׁתַּיִם אֵינָן מִצְטָרְפוֹת, \nאֶלָּא אִם כֵּן הָיוּ רוֹצְצוֹת מַשְׁקֶה.  \nאִם הָיָה מַשְׁקֶה עוֹמֵד, \nאֲפִלּוּ כְעֵין הַחַרְדָּל, \nמִצְטָרֵף.  \nרְבִּי דוֹסָה אוֹמֵר: \nאֹכֶל פָּרוּד אֵינוּ מִצְטָרֵף. \n",
            "<small>י</small>\nמַקֵּל שֶׁהִיא מְלֵאָה מַשְׁקִים טְמֵאִים, \nכֵּיוָן שֶׁהִשִּׁיקָהּ לְמִקְוֶה, \nטָהֲרָה. \nדִּבְרֵי רְבִּי יְהוֹשֻׁעַ. \nוַחֲכָמִים אוֹמְרִים: \nעַד שֶׁיַּטְבִּיל אֶת כֻּלָּהּ.  \nהַנָּצוֹק וְהַקְּטַפְרֵס \nוּמַשְׁקֶה טוֹפֵחַ, \nאֵינָן חִבּוּר, \nלֹא לַטֻּמְאָה, וְלֹא לְטַהֲרָה. \nוְהָאֶשְׁבֹּרֶן, \nחִבּוּר לַטֻּמְאָה וְלַטַּהֲרָה. \n\n\n\n"
        ],
        [
            "<small>א</small>\nזֵיתִים מֵאֶמָּתַי מְקַבְּלִין טֻמְאָה? \nמִשֶּׁיָּזִיעוּ זֵעַת הַמַּעְטֵן, \nאֲבָל לֹא זֵעַת הַקֻּפָּה, \nכְּדִבְרֵי בֵית שַׁמַּי.  \nרְבִּי שִׁמְעוֹן אוֹמֵר: \nשֵׁעוּר זֵעָה שְׁלֹשָׁה יָמִים. \nבֵּית הֶלֵּל אוֹמְרִים: \nמִשֶּׁיִּתְחַבְּרוּ שְׁלֹשָׁה זֶה לָזֶה. \nרַבָּן גַּמְלִיאֵל אוֹמֵר: \nמִשֶּׁתִּגָּמֵר מְלַאכְתָּן. \nוַחֲכָמִים אוֹמְרִים כִּדְבָרָיו. \n",
            "<small>ב</small>\nגָּמַר מִלִּמְסֹק אֲבָל עָתִיד לִקַּח, \nגָּמַר מִלִּקַּח אֲבָל עָתִיד לִלְווֹת, \nוְאֵרְעוֹ אֵבֶל, אוֹ מִשְׁתֶּה, אוֹ אֹנֶס, \nאֲפִלּוּ זָבִים וְזָבוֹת נִדּוֹת מְהַלְּכִין עֲלֵיהֶן, \nטְהוֹרִין.  \nנָפְלוּ עֲלֵיהֶן מַשְׁקִין, \nאֵין טָמֵא אֶלָּא מְקוֹם מַגָּעָן, \nוְהַמֹּחַל הַיּוֹצֵא מֵהֶן טָהוֹר. \n",
            "<small>ג</small>\nנִגְמְרָה מְלַאכְתָּן, \nהֲרֵי אֵלּוּ מֻכְשָׁרִין.  \nנָפְלוּ עֲלֵיהֶן מַשְׁקִין, טְמֵאִין.  \nוְהַמֹּחַל הַיּוֹצֵא מֵהֶן, \nרְבִּי אֱלִיעֶזֶר מְטַהֵר, \nוַחֲכָמִים מְטַמִּין.  \nאָמַר רְבִּי שִׁמְעוֹן: \nלֹא נֶחְלְקוּ עַל הַמֹּחַל הַיּוֹצֵא מִן הַזֵּיתִים, \nשֶׁהוּא טָהוֹר, \nוְעַל מַה נֶּחְלָקוּ? \nעַל הַיּוֹצֵא מִן הַבּוֹר, \nשֶׁרְבִּי אֱלִיעֶזֶר מְטַהֵר, \nוַחֲכָמִים מְטַמִּין. \n",
            "<small>ד</small>\nהַגּוֹמֵר אֶת זֵיתָיו וְשִׁיֵּר קֻפָּה אַחַת, \nיִתְּנֶנָּה לְעֵינֵי הַכֹּהֵן.  \nדִּבְרֵי רְבִּי מֵאִיר.  \nרְבִּי יְהוּדָה אוֹמֵר: \nיוֹלִיךְ אֶת הַמַּפְתֵּחַ מִיָּד.  \nרְבִּי שִׁמְעוֹן אוֹמֵר: \nמֵעֵת לְעֵת. \n",
            "<small>ה</small>\nהַמַּנִּיחַ זֵיתִים בַּכֹּפֶשׁ שֶׁיִּמְתֹּנוּ, \nשֶׁיְּהוּ נוֹחִים לִכְתֹּשׁ, \nהֲרֵי אֵלּוּ מֻכְשָׁרִים; \nשֶׁיִּמְתֹּנוּ וְשֶׁיִּמְלָחֵם, \nבֵּית שַׁמַּי אוֹמְרִים: \nמֻכְשָׁרִין, \nוּבֵית הֶלֵּל אוֹמְרִים: \nאֵינָן מֻכְשָׁרִין.  \nהַפּוֹצֵעַ זֵיתִים בְּיָדַיִם טְמֵאוֹת, \nטִמָּן. \n",
            "<small>ו</small>\nהַמַּנִּיחַ זֵיתִים בַּגַּג לְגַרְגְּרֵם, \nאֲפִלּוּ הֵן עַל רוּם אַמָּה, \nאֵינָן מֻכְשָׁרִין.  \nנְתָנָן בַּבַּיִת שֶׁיִּלְקוּ, \nוְעָתִיד לְהַעֲלוֹתָן לַגַּג, \nנְתָנָן בַּגַּג שֶׁיִּלְקוּ, \nשֶׁיִּמְלְחֵם וְשֶׁיִּפְתְּחֵם, \nהֲרֵי אֵלּוּ מֻכְשָׁרִין.  \nנְתָנָן בַּבַּיִת עַד שֶׁיְּשַׁמֵּר אֶת גַּגּוֹ, \nעַד שֶׁיּוֹלִיכֵם לְמָקוֹם אַחֵר, \nאֵינָן מֻכְשָׁרִין. \n",
            "<small>ז</small>\nרָצָה לִטּוֹל מֵהֶן בַּד אֶחָד אוֹ שְׁנֵי בַדִּין, \nבֵּית שַׁמַּי אוֹמְרִים: \nקוֹצֶה בְטֻמְאָה, וּמְחַפֶּה בְטַהֲרָה. \nוּבֵית הֶלֵּל אוֹמְרִים: \nאַף מְחַפֶּה בְטֻמְאָה.  \nרְבִּי יוֹסֵה אוֹמֵר: \nחוֹפֵר בְּקַרְדֻּמּוֹת שֶׁלְּמַתֶּכֶת, \nוּמוֹלִיךְ לְבֵית הַבַּד בְּטֻמְאָה. \n",
            "<small>ח</small>\nהַשֶּׁרֶץ שֶׁנִּמְצָא בָרֵחַיִם, \nאֵין טָמֵא אֶלָּא מְקוֹם מַגָּעוֹ. \nאִם הָיָה מַשְׁקֶה מְהַלֵּךְ, \nהַכֹּל טָמֵא.  \nנִמְצָא עַל גַּבֵּי הֶעָלִים, \nיִשְׁאֲלוּ הַבַּדָּדִין לוֹמַר: &lt;הַסַּדָּדִין&gt;\n\"לֹא נָגַעְנוּ\".  \nאִם הָיָה נוֹגֵעַ בָּאֹם, אֲפִלּוּ כִשְׂעוֹרָה, \nטָמֵא. \n",
            "<small>ט</small>\nנִמְצָא עַל גַּבֵּי פְרוּדִין, \nוְהוּא נוֹגֵעַ בְּכַבֵּיצָה, \nטָמֵא.  \nפְּרוּדִין עַל גַּבֵּי פְרוּדִין, \nאַף עַל פִּי שֶׁהוּא נוֹגֵעַ בְּכַבֵּיצָה, \nאֵין טָמֵא אֶלָּא מְקוֹם מַגָּעוֹ.  \nנִמְצָא בֵין כֹּתֶל לַזֵּיתִין, \nטָהוֹר.  \nנִמְצָא בְגַג הַמַּעְטֵן, \nטָהוֹר.  \nנִמְצָא בְמַעְטֵן הַגַּג טָמֵא.  \nנִמְצָא שָׂרוּף עַל גַּבֵּי הַזֵּיתִים, \nוְכֵן מַטְלֵת מְהוּהָה, \nטְהוֹרָה, \nשֶׁכָּל הַטְּמָאוֹת כְּשָׁעַת מְצִיאָתָן. \n\n\n\n"
        ],
        [
            "<small>א</small>\nהַנּוֹעֵל בֵּית הַבַּד בִּפְנֵי הַבַּדָּדִין, \nוְהָיוּ לְשָׁם כֵּלִים טְמֵאִין מִדְרָס, \nרְבִּי מֵאִיר אוֹמֵר: \nבֵּית הַבַּד טָמֵא.  \nרְבִּי יְהוּדָה אוֹמֵר: \nבֵּית הַבַּד טָהוֹר.  \nרְבִּי שִׁמְעוֹן אוֹמֵר: \nאִם טְהוֹרִין לָהֶן, \nבֵּית הַבַּד טָמֵא; \nאִם טְמֵאִין לָהֶן, \nבֵּית הַבַּד טָהוֹר.  \nאָמַר רְבִּי יוֹסֵה: \nוְכִי מִפְּנֵי מָה טִמּוּם? \nאֶלָּא שֶׁאֵין עַם הָאָרֶץ בְּקִיִּין בָּהֵסֵט. \n",
            "<small>ב</small>\nהַבַּדָּדִין שֶׁהָיוּ נִכְנָסִים וְיוֹצְאִין, \nוּמַשְׁקִין טְמֵאִים בְּתוֹךְ בֵּית הַבַּד, \nאִם יֵשׁ מַשְׁקִין לַזֵּיתִים \nכְּדֵי שֶׁיְּנַגְּפוּ אֶת רַגְלֵיהֶן בָּאָרֶץ, \nהֲרֵי אֵלּוּ טְהוֹרִין.  \nהַבַּדָּדִין וְהַבּוֹצְרִים שֶׁנִּמְצֵאת טֻמְאָה לִפְנֵיהֶן, \nנֶאֱמָנִין לוֹמַר: \n\"לֹא נָגַעְנוּ\". \nוְכֵן תִּינוֹקוֹת שֶׁבֵּינֵיהֶן, \nיוֹצְאִין חוּץ לְפֶתַח בֵּית הַבַּד, \nוּפוֹנִים לַאֲחוֹרֵי הַגָּדֵר, \nוְהֵן טְהוֹרִין.  \nעַד כַּמָּה יִרְחֲקוּ וִיהוּ טְהוֹרִין? \nכְּדֵי שֶׁיְּהֵא רוֹאָן. \n",
            "<small>ג</small>\nהַבַּדָּדִין וְהַבּוֹצְרִין, \nכֵּיוָן שֶׁהִכְנִיסָן לִרְשׁוּת הַמְּעָרָה, \nדַּיּוֹ.  \nדִּבְרֵי רְבִּי מֵאִיר.  \nרְבִּי יוֹסֵה אוֹמֵר: \nצָרִיךְ לַעֲמֹד עֲלֵיהֶן עַד שֶׁיִּטְבֹּלוּ.  \nרְבִּי שִׁמְעוֹן אוֹמֵר: \nאִם טְהוֹרִין לָהֶן, \nצָרִיךְ לַעֲמֹד עֲלֵיהֶן עַד שֶׁיִּטְבֹּלוּ. \nאִם טְמֵאִין לָהֶן, \nאֵינוּ צָרִיךְ לַעֲמֹד עֲלֵיהֶן עַד שֶׁיִּטְבֹּלוּ. \n",
            "<small>ד</small>\nהַנּוֹתֵן מִן הַסַּלִּים וּמִן הַמַּשְׁטֵחַ שֶׁלַּאֲדָמָה, \nבֵּית שַׁמַּי אוֹמְרִים: \nנוֹתֵן בְּיָדַיִם טְהוֹרוֹת, \nוְאִם נָתַן בְּיָדַיִם טְמֵאוֹת, \nטִמָּן. \nוּבֵית הֶלֵּל אוֹמְרִים: \nנוֹתֵן בְּיָדַיִם טְמֵאוֹת, \nוּמַפְרִישׁ תְּרוּמָתָן בְּטַהֲרָה.  \nמִן הָעֶבֶט וּמִן הַמַּשְׁטֵחַ שֶׁלֶּעָלִים, \nהַכֹּל שָׁוִין שֶׁהוּא נוֹתֵן בְּיָדַיִם טְהוֹרוֹת.  \nוְאִם נָתַן בְּיָדַיִם טְמֵאוֹת, \nטִמָּן. \n",
            "<small>ה</small>\nהָאוֹכֵל מִן הַסַּלִּים, \nוּמִן הַמַּשְׁטֵחַ שֶׁלַּאֲדָמָה, \nאַף עַל פִּי מְבֻקָּעוֹת וּמְנַטְּפוֹת לַגַּת, \nהֲרֵי הַגַּת טְהוֹרָה.  \nמִן הָעֶבֶט וּמִן הַמַּשְׁטֵחַ שֶׁלֶּעָלִים, \nנָפַל מִמֶּנּוּ גַרְגֵּר יְחִידִי, \nאִם יֵשׁ לוֹ חוֹתָם, טָהוֹר, \nוְאִם אֵין לוֹ חוֹתָם, טָמֵא.  \nנָפְלוּ מִמֶּנּוּ עֲנָבִין וּדְרָכָן בִּמְקוֹם מַפְנֶה, \nכַּבֵּיצָה מְכֻוָּן, טָהוֹר, \nיָתֵר מִכַּבֵּיצָה, טָמֵא, \nשֶׁכֵּיוָן שֶׁיָּצָאת טִפָּה רִאשׁוֹנָה, \nנִטַּמָּאת בְּכַבֵּיצָה. \n",
            "<small>ו</small>\nמִי שֶׁהָיָה עוֹמֵד וּמְדַבֵּר עַל שְׂפַת הַבּוֹר, \nוְנִתְּזָה צִנֵּירָה מִפִּיו, &lt;וְנִתְזָה&gt;\nסָפֵק הִגִּיעָה לַבּוֹר, סָפֵק לֹא הִגִּיעָה, \nסְפֵקוֹ טָהוֹר. \n",
            "<small>ז</small>\nהַזּוֹלֵף אֶת הַבּוֹר, \nוְנִמְצָא שֶׁרֶץ בָּרִאשׁוֹנָה, \nכֻּלָּם טְמֵאוֹת; \nבָּאַחֲרוֹנָה, \nהִיא טְמֵאָה, וְכֻלָּם טְהוֹרוֹת.  \nאֵמָתַי? \nבִּזְמַן שֶׁהוּא זוֹלֵף בְּכָל אַחַת וְאַחַת; \nהָיָה זוֹלֵף בְּמַחַץ, \nנִמְצָא שֶׁרֶץ בְּאַחַת מֵהֶן, \nהִיא טְמֵאָה בִלְבַד.  \n\n<small>ח</small>\nאֵמָתַי? \nבִּזְמַן שֶׁהוּא בוֹדֵק וְלֹא מְכַסֶּה, \nאוֹ מְכַסֶּה וְלֹא בוֹדֵק; \nהָיָה בוֹדֵק וּמְכַסֶּה, \nוְנִמְצָא שֶׁרֶץ בֶּחָבִית, \nהַכֹּל טָמֵא; \nבַּבּוֹר, הַכֹּל טָמֵא; \nבְּמַחַץ, הַכֹּל טָמֵא. \n",
            "<small>ט</small>\nבֵּין הָעִגּוּלִין לַזּוֹגִין, \nרְשׁוּת הָרַבִּים.  \nכֶּרֶם לִפְנֵי בוֹצְרִים, \nרְשׁוּת הַיָּחִיד; \nלְאַחַר בּוֹצְרִים, \nרְשׁוּת הָרַבִּים.  \nאֵמָתַי? \nבִּזְמַן שֶׁהָרַבִּים נִכְנָסִים בָּזוֹ וְיוֹצְאִין בָּזוֹ.  \nכְּלֵי בֵית הַבַּד, שֶׁלַּגַּת, וְהָעֵקֶל, \nבִּזְמַן שֶׁהֵן שֶׁלָּעֵץ, \nמְנַגְּבָן וְהֵן טְהוֹרִין. \nבִּזְמַן שֶׁהֵן שֶׁלַּגְּמִי, \nמְיַשְּׁנָן שְׁנֵים עָשָׂר חֹדֶשׁ, \nאוֹ חוֹלְטָן בְּחַמִּים. \nרְבִּי יוֹסֵה אוֹמֵר: \nאִם נוֹתְנָן לְשִׁבֹּלֶת הַנָּהָר, \nדַּיּוֹ. \n\n\n\n\n\n"
        ]
    ],
    "sectionNames": [
        "Chapter",
        "Mishnah"
    ]
}