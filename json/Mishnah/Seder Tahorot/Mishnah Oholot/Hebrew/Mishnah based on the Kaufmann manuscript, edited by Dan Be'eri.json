{
    "language": "he",
    "title": "Mishnah Oholot",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה אהלות",
    "categories": [
        "Mishnah",
        "Seder Tahorot"
    ],
    "text": [
        [
            "<small>א</small>\nשְׁנַיִם טְמֵאִים בַּמֵּת, \nאֶחָד טָמֵא טֻמְאַת שִׁבְעָה, \nוְאֶחָד טָמֵא טֻמְאַת עֶרֶב.  \nשְׁלֹשָׁה טְמֵאִים בַּמֵּת, \nשְׁנַיִם טְמֵאִים טֻמְאַת שִׁבְעָה, \nוְאֶחָד טָמֵא טֻמְאַת עֶרֶב.  \nאַרְבָּעָה טְמֵאִים בַּמֵּת, \nשְׁלֹשָׁה טְמֵאִים טֻמְאַת שִׁבְעָה, \nוְאֶחָד טָמֵא טֻמְאַת עֶרֶב.  \nכֵּיצַד שְׁנַיִם? \nאָדָם הַנּוֹגֵעַ בַּמֵּת, \nטָמֵא טֻמְאַת שִׁבְעָה; \nוְאָדָם הַנּוֹגֵעַ בּוֹ, \nטָמֵא טֻמְאַת עֶרֶב. \n",
            "<small>ב</small>\nכֵּיצַד שְׁלֹשָׁה? \nכֵּלִים הַנּוֹגְעִים בַּמֵּת, \nוְכֵלִים בַּכֵּלִים, \nטְמֵאִין טֻמְאַת שִׁבְעָה; \nהַשְּׁלִישִׁי, בֵּין אָדָם בֵּין כֵּלִים, \nטָמֵא טֻמְאַת עֶרֶב. \n",
            "<small>ג</small>\nכֵּיצַד אַרְבָּעָה? \nכֵּלִים הַנּוֹגְעִים בַּמֵּת, \nוְאָדָם בַּכֵּלִים, \nוְכֵלִים בָּאָדָם, \nטְמֵאִין טֻמְאַת שִׁבְעָה. \nהָרְבִיעִי, \nבֵּין אָדָם, בֵּין כֵּלִים, \nטָמֵא טֻמְאַת עֶרֶב.  \n\n<small>ד</small>\nאָמַר רְבִּי עֲקִיבָה: \nיֶשׁ לִי חֲמִישִׁי: \nשְׁפוּד הַתָּחוּב בָּאֹהֶל, \nהָאֹהֶל וְהַשְּׁפוּד, \nוְאָדָם הַנּוֹגֵעַ בַּשְּׁפוּד, \nוְכֵלִים בָּאָדָם, \nטְמֵאִין טֻמְאַת שִׁבְעָה. \nהַחֲמִישִׁי, בֵּין אָדָם, בֵּין כֵּלִים, \nטָמֵא טֻמְאַת עֶרֶב.  \nאָמְרוּ לוֹ: \nאֵין הָאֹהֶל מִתְחַשֵּׁב. \n",
            "<small>ה</small>\nאָדָם וְכֵלִים מִטַּמִּין בַּמֵּת.  \nחֹמֶר בָּאָדָם מִבַּכֵּלִים, \nוּבַכֵּלִים מִבָּאָדָם, \nשֶׁהַכֵּלִים שְׁלֹשָׁה, \nוְהָאָדָם שְׁנַיִם.  \nחֹמֶר בָּאָדָם, \nשֶׁכָּל זְמַן שֶׁהוּא בְּאֶמְצַע, \nהֵן אַרְבָּעָה, \nאֵינוּ בְאֶמְצַע, \nהֵן שְׁלֹשָׁה. \n",
            "<small>ו</small>\nאָדָם וּבְגָדִים מִטַּמִּין בַּזָּב.  \nחֹמֶר בָּאָדָם מִבַּבְּגָדִים, \nוּבַבְּגָדִים מִבָּאָדָם, \nשֶׁהָאָדָם הַנּוֹגֵעַ בַּזָּב מְטַמֵּא בְגָדִים, \nוְאֵין בְּגָדִים הַנּוֹגְעִים בַּזָּב מְטַמִּין בְּגָדִים.  \nחֹמֶר בַּבְּגָדִים, \nשֶׁהַבְּגָדִים הַנּוֹשְׂאִים אֶת הַזָּב מְטַמִּין אָדָם, \nוְאֵין אָדָם הַנּוֹשֵׂא אֶת הַזָּב מְטַמֵּא אָדָם. \n",
            "<small>ז</small>\nאָדָם אֵינוּ מְטַמֵּא עַד שֶׁתֵּצֵא נַפְשׁוֹ, \nוַאֲפִלּוּ מְגֻיָּד, \nאֲפִלּוּ גוֹסֵס, \nוְזוֹקֵק לַיִּבּוּם וּפוֹטֵר מִן הַיִּבּוּם, \nוּמַאֲכִיל בַּתְּרוּמָה וּפוֹסֵל מִן הַתְּרוּמָה.  \nוְכֵן בְּהֵמָה וְחַיָּה, \nאֵינָן מְטַמִּין עַד שֶׁתֵּצֵא נַפְשָׁן.  \nהֻתָּזוּ רָאשֵׁיהֶן, \nאַף עַל פִּי מְפַרְכְּסִין, טְמֵאִין, \nכְּגוֹן הַזָּנָב שֶׁלַּלְּטָאָה שֶׁהִיא מְפַרְכֶּסֶת. \n",
            "<small>ח</small>\nהָאֵבָרִים, אֵין לָהֶן שֵׁעוּר, \nאֲפִלּוּ פָחוּת מִכַּזַּיִת מִן הַמֵּת, \nוּפָחוּת מִכַּזַּיִת מִן הַנְּבֵלָה, \nוּפָחוּת מִכָּעֲדָשָׁה מִן הַשֶּׁרֶץ, \nמְטַמִּין טֻמְאָתָן. \n",
            "<small>ט</small>\nמָאתַיִם וְאַרְבָּעִים וּשְׁמוֹנָה אֵבָרִים בָּאָדָם: \nשְׁלֹשִׁים בְּפִסַּת הָרֶגֶל, \nשִׁשָּׁה בְכָל אֶצְבַּע, \nעֲשָׂרָה בַקַּרְסוּל, \nשְׁנַיִם בַּשּׁוֹק, \nחֲמִשָּׁה בָאַרְכּוּבָה, \nאֶחָד בַּיָּרֵךְ, \nשְׁלֹשָׁה בַּקָּטְלִית, \nוְאַחַד עֶשְׂרֵה צְלָעוֹת, \nשְׁלֹשִׁים בְּפִסַּת הַיָּד, \nשִׁשָּׁה בְכָל אֶצְבַּע, \nשְׁנַיִם בַּקָּנֶה, \nשְׁנַיִם בַּמַּרְפֵּק, \nאֶחָד בַּזְּרוֹעַ, \nוְאַרְבָּעָה בַכָּתֵף.  \nמֵאָה וְאֶחָד מִזֶּה, \nוּמֵאָה וְאֶחָד מִזֶּה.  \n\n<small>י</small>\nשְׁמוֹנֶה עֶשְׂרֵה חֲלָיוֹת בַּשִּׁזְרָה, \nתִּשְׁעָה בָרֹאשׁ, \nשְׁמוֹנָה בַצַּוָּאר, \nשִׁשָּׁה בַמַּפְתֵּחַ שֶׁלַּלֵּב, \nוַחֲמִשָּׁה בִנְקוּבָיו.  \nכָּל אֶחָד וְאֶחָד מְטַמֵּא בְמַגָּע וּבְמַשָּׂא וּבְאָהֵל.  \nאֵמָתַי? \nבִּזְמַן שֶׁיֵּשׁ עֲלֵיהֶן בָּשָׂר כָּרָאוּי.  \nאִם אֵין עֲלֵיהֶן בָּשָׂר כָּרָאוּי, \nמְטַמִּין בְּמַגָּע וּבְמַשָּׂא, \nוְאֵינָן מְטַמִּין בְּאָהֵל. \n\n\n\n\n"
        ],
        [
            "<small>א</small>\nאֵלּוּ מְטַמִּין בְּאָהֵל: \nהַמֵּת, וְכַזַּיִת מִן הַמֵּת, \nוְכַזַּיִת מִן נֶצֶל, \nוּמְלֹא תַרְוָד רָקָב, \nהַשִּׁזְרָה, וְהַגֻּלְגֹּלֶת, \nאֵבֶר מִן הַמֵּת, אֵבֶר מִן הַחַי \nשֶׁיֵּשׁ עֲלֵיהֶן בָּשָׂר כָּרָאוּי, \nרֹבַע עֲצָמוֹת מֵרֹב הַבִּנְיָן אוֹ מֵרֹב הַמִּנְיָן, \nרֹב בִּנְיָנוֹ וְרֹב מִנְיָנוֹ שֶׁלַּמֵּת, \nאַף עַל פִּי שֶׁאֵין בָּהֶם רֹבַע, \nטְמֵאִין.  \nוְכַמָּה הוּא רֹב מִנְיָנוֹ? \nמֵאָה וְעֶשְׂרִים וַחֲמִשָּׁה. \n",
            "<small>ב</small>\nרְבִיעִית דָּם וּרְבִיעִית דַּם תְּבוּסָה, \nמִמֵּת אֶחָד. \nרְבִּי עֲקִיבָה אוֹמֵר: \nמִשְּׁנֵי מֵתִים.  \nדַּם קָטָן שֶׁיָּצָא כֻלּוֹ, \nרְבִּי עֲקִיבָה אוֹמֵר: \nכָּל שֶׁהוּא. \nוַחֲכָמִים אוֹמְרִים: \nרְבִיעִית.  \nכַּזַּיִת רִמָּה, בֵין חָיָה, בֵין מֵתָה, \nרְבִּי אֱלִיעֶזֶר מְטַמֵּא כִבְשָׂרוֹ, \nוַחֲכָמִים מְטַהֲרִין.  \nאֵפֶר שְׂרוּפִים, \nרְבִּי אֱלִיעֶזֶר אוֹמֵר: \nשֵׁעוּרוֹ כְּרֹבַע, \nוַחֲכָמִים מְטַהֲרִין.  \nמְלֹא תַרְוָד וָעוֹד עֲפַר קְבָרוֹת, טָמֵא. \nרְבִּי שִׁמְעוֹן מְטַהֵר.  \nוּמְלֹא תַרְוָד רָקָב שֶׁגְּבָלוֹ בַמַּיִם, \nאֵינוּ חִבּוּר לַטֻּמְאָה. \n",
            "<small>ג</small>\nאֵלּוּ מְטַמִּין בְּמַגָּע וּבְמַשָּׂא, \nוְאֵינָן מְטַמִּין בְּאָהֵל: \nעֶצֶם כִּשְׂעוֹרָה, \nוְאֶרֶץ הָעַמִּים, \nוּבֵית הַפְּרַס, \nוְאֵבֶר מִן הַמֵּת, \nוְאֵבֶר מִן הַחַי שֶׁאֵין עֲלֵיהֶן בָּשָׂר כָּרָאוּי, \nהַשִּׁזְרָה וְהַגֻּלְגֹּלֶת שֶׁחָסָרוּ.  \nכַּמָּה הוּא חֶסְרוֹנָן? \nבֵּית שַׁמַּי אוֹמְרִים: \nשְׁתֵּי חֲלָיוֹת; \nוּבֵית הֶלֵּל אוֹמְרִים: \nאֲפִלּוּ חָלְיָה אַחַת.  \nוּבַגֻּלְגּלֶת? \nבֵּית שַׁמַּי אוֹמְרִים: \nמְלֹא מַקְדֵּחַ; \nוּבֵית הֶלֵּל אוֹמְרִים: \nכְּדֵי שֶׁיִּנָּטֵל מִן הַחַי וְיָמוּת.  \nבְּאֵיזֶה מַקְדֵּחַ אָמָרוּ? \nבַּקָּטָן שֶׁלָּרוֹפְאִין, \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nבַּגָּדוֹל שֶׁלַּלִּשְׁכָּה. \n",
            "<small>ד</small>\nהַגּוֹלֵל וְהַדּוֹפֵק מְטַמִּין בְּמַגָּע וּבְאָהֵל, \nוְאֵינָן מְטַמִּין בְּמַשָּׂא.  \nרְבִּי אֱלִיעֶזֶר אוֹמֵר: \nמְטַמִּין בְּמַשָּׂא.  \nרְבִּי יְהוֹשֻׁעַ אוֹמֵר: \nאִם יֵשׁ תַּחְתֵּיהֶם עֲפַר קְבָרוֹת, \nמְטַמִּין בְּמַשָּׂא, \nוְאִם לָאו, אֵינָן מְטַמִּין בְּמַשָּׂא.  \nאֵי זֶה הוּא הַדּוֹפֵק? \nאֶת שֶׁהַגּוֹלֵל נִשְׁעָן עָלָיו, \nאֲבָל דְּפֵק דּוֹפְקִין, טָהוֹר. \n",
            "<small>ה</small>\nאֵלּוּ, אִם חָסָרוּ, טְהוֹרִין: \nכַּזַּיִת מִן הַמֵּת, \nוְכַזַּיִת נֶצֶל, \nוּמְלֹא תַרְוָד רָקָב, \nוּרְבִיעִית דָּם, \nוְעֶצֶם כִּשְׂעוֹרָה, \nוְאֵבֶר מִן הַחַי שֶׁחָסַר עַצְמוֹ. \n",
            "וְהַשִּׁזְרָה וְהַגֻּלְגֹּלֶת מִשְּׁנֵי מֵתִים, \nוּרְבִיעִית דָּם מִשְּׁנֵי מֵתִים, \nוְרֹבַע עֲצָמוֹת מִשְּׁנֵי מֵתִים, \nוְאֵבֶר מִן הַמֵּת מִשְּׁנֵי מֵתִים, \nוְאֵבֶר מִן הַחַי מִשְּׁנֵי אֲנָשִׁים, \nרְבִּי עֲקִיבָה מְטַמֵּא, \nוַחֲכָמִים מְטַהֲרִין. \n",
            "<small>ו</small>\nעֶצֶם כִּשְׂעוֹרָה שֶׁנֶּחֱלַק לִשְׁנַיִם, \nרְבִּי עֲקִיבָה מְטַמֵּא, \nרְבִּי יוֹחָנָן בֶּן נוּרִי מְטַהֵר.  \nאָמַר רְבִּי יוֹחָנָן בֶּן נוּרִי: \nלֹא אָמְרוּ 'עֲצָמוֹת כִּשְׂעוֹרָה', \nאֶלָּא 'עֶצֶם כִּשְׂעוֹרָה'.  \nרֹבַע עֲצָמוֹת שֶׁנִּדַּקְדְּקוּ, \nוְאֵין בְּכָל אֶחָד וְאֶחָד עֶצֶם כִּשְׂעוֹרָה, \nרְבִּי שִׁמְעוֹן מְטַהֵר, \nוַחֲכָמִים מְטַמְּאִין.  \nוְאֵבֶר מִן הַחַי שֶׁנֶּחֱלַק לִשְׁנַיִם, טָהוֹר. \nרְבִּי יוֹסֵה מְטַמֵּא.  \nוּמוֹדֶה שֶׁאִם נִטַּל חֲצָיִים, שֶׁהוּא טָהוֹר. \n\n\n\n"
        ],
        [
            "<small>א</small>\nכָּל הַמְטַמִּין בְּאָהֵל שֶׁנֶּחֱלָקוּ \nוְהִכְנִיסָן לְתוֹךְ הַבַּיִת, \nרְבִּי דוֹסָה בֶן הַרְכִּינַס מְטַהֵר, \nוַחֲכָמִים מְטַמִּין.  \nכֵּיצַד? \nהַנּוֹגֵעַ בְּכִשְׁנֵי חֲצָיֵי זֵיתִים מִן הַנְּבֵלָה, \nאוֹ נוֹשְׂאָן; \nוּבַמֵּת, \nהַנּוֹגֵעַ בְּכַחֲצִי זַיִת, \nוּמַאֲהִיל עַל כַּחֲצִי זַיִת; \nוְכַחֲצִי זַיִת מַאֲהִיל עָלָיו; \nמַאֲהִיל עַל כִּשְׁנֵי חֲצָיֵי זֵיתִים; \nמַאֲהִיל עַל כַּחֲצִי זַיִת, \nוְכַחֲצִי זַיִת מַאֲהִיל עָלָיו, \nרְבִּי דוֹסָה בֶן הַרְכִּינַס מְטַהֵר, \nוַחֲכָמִים מְטַמִּין.  \n\n<small>ב</small>\nאֲבָל הַנּוֹגֵעַ בְּכַחֲצִי זַיִת, \nוְדָבָר אַחֵר מַאֲהִיל עָלָיו עַל כַּחֲצִי זַיִת; \nאוֹ מַאֲהִיל עַל כַּחֲצִי זַיִת, \nדָּבָר אַחֵר מַאֲהִיל עָלָיו עַל כַּחֲצִי זַיִת אַחֵר, \nטָהוֹר.  \nאָמַר רְבִּי מֵאִיר: \nאַף בָּזֶה רְבִּי דוֹסָה בֶן הַרְכִּינַס מְטַהֵר, \nוַחֲכָמִים מְטַמִּין. \nהַכֹּל טָמֵא, חוּץ מִן הַמַּגָּע עִם הַמַּשָּׂא, \nוְהַמַּשָּׂא עִם אָהֵל. &lt;האהל&gt; \nזֶה הַכְּלָל: \nכָּל שֶׁהוּא מִשֵּׁם אֶחָד, טָמֵא; \nמִשְּׁנֵי שֵׁמוֹת, טָהוֹר. \n",
            "<small>ג</small>\nמְלֹא תַרְוָד רָקָב שֶׁנִּתְפַּזַּר בְּתוֹךְ הַבַּיִת, \nהַבַּיִת טָמֵא. \nרְבִּי שִׁמְעוֹן מְטַהֵר.  \nרְבִיעִית דָּם שֶׁנִּבְלָעָה בְתוֹךְ הַבַּיִת, \nהַבַּיִת טָהוֹר.  \nנִבְלָעָה בַכְּסוּת, \nאִם מִתְכַּבֶּסֶת הַכְּסוּת, \nוְיוֹצָא מִמֶּנָּה רְבִיעִית דָּם, \nטְמֵאָה, \nוְאִם לָאו, טְהוֹרָה, \nשֶׁכָּל הַבָּלוּעַ שֶׁאֵינוּ יָכוֹל לָצֵאת, \nטָהוֹר. \n",
            "<small>ד</small>\nנִשְׁפַּךְ בְּאָוֵיר, \nאִם הָיָה מְקוֹמוֹ קְטַפְרֵס וְהֶאֱהִיל עַל מִקְצָתוֹ, \nטָהוֹר; \nהָיָה אֶשְׁבֹּרֶן, אוֹ שֶׁקָּרַשׁ, \nטָמֵא.  \nנִשְׁפַּךְ עַל הָאַסְקֻפָּה, \nוְהִיא קְטַפְרֵס בֵּין מִבִּפְנִים בֵּין מִבַּחוּץ, \nוְהַבַּיִת מַאֲהִיל עָלָיו, \nטָהוֹר; \nהָיָה אֶשְׁבֹּרֶן, אוֹ שֶׁקָּרַשׁ, \nטָמֵא.  \nכָּל שֶׁבַּמֵּת, טָמֵא, \nחוּץ מִן הַשִּׁנַּיִם, וְהַשֵּׂעָר, וְהַצִּפֹּרֶן.  \nוּבְשָׁעַת חִבּוּרָן, הַכֹּל טָמֵא. \n",
            "<small>ה</small>\nכֵּיצַד? \nהַמֵּת מִבַּחוּץ וּשְׂעָרוֹ בִפְנִים, \nהַבַּיִת טָמֵא.  \nעֶצֶם שֶׁיֵּשׁ עָלָיו כַּזַּיִת בָּשָׂר, \nוְהִכְנִיס מִקְצָתוֹ לִפְנִים, \nוְהַבַּיִת מַאֲהִיל עָלָיו, \nטָמֵא.  \nשְׁנֵי עֲצָמוֹת וַעֲלֵיהֶן כִּשְׁנֵי חֲצָאֵי זֵיתִים, \nוְהִכְנִיס מִקְצָתָם לִפְנִים, \nוְהַבַּיִת מַאֲהִיל עֲלֵיהֶם, \nטָמֵא.  \nהָיוּ תְחוּבִין בִּידֵי אָדָם, \nטָהוֹר, שֶׁאֵין חִבּוּרֵי אָדָם חִבּוּר. \n",
            "<small>ו</small>\nוְאֵי זֶה הוּא דַם תְּבוּסָה? \nהַמֵּת שֶׁיָּצָא מִמֶּנּוּ \nשְׁמִינִית בְּחַיָּיו וּשְׁמִינִית בְּמוֹתוֹ.  \nדִּבְרֵי רְבִּי עֲקִיבָה.  \nרְבִּי יִשְׁמָעֵאל אוֹמֵר: \nרְבִיעִית בְּחַיָּיו וּרְבִיעִית בְּמוֹתוֹ. \nנִטַּל מִזֶּה וּמִזֶּה רְבִיעִית,  \nרְבִּי אֶלְעָזָר בִּרְבִּי יְהוּדָה אוֹמֵר: \nזֶה וָזֶה כַמַּיִם.  \n\n<small>ז</small>\nוְאֵי זֶה הוּא דַם תְּבוּסָה? \nצָלוּב שֶׁדָּמוֹ שׁוֹתֵת, \nוְנִמְצָא תַחְתָּיו רְבִיעִית דָּם, \nטָמֵא, \nאֲבָל מֵת שֶׁדָּמוֹ מְנַטֵּף, \nוְנִמְצָא תַחְתָּיו רְבִיעִית דָּם, \nטָהוֹר.  \nרְבִּי יְהוּדָה אוֹמֵר: \nלֹא כִי, \nאֶלָּא שׁוֹתֵת טָהוֹר, \nוּמְנַטֵּף טָמֵא. \n",
            "<small>ח</small>\nכַּזַּיִת מִן הַמֵּת, פִּתְחוֹ בְטֶפַח, \nוְהַמֵּת, פִּתְחוֹ בְאַרְבָּעָה טְפָחִים, \nלְהַצִּיל אֶת הַטֻּמְאָה עַל הַפְּתָחִים. \nאֲבָל לְהוֹצִיא אֶת הַטֻּמְאָה, \nבְּפוֹתֵחַ טֶפַח.  \nוְגָדוֹל מִכַּזַּיִת, כַּמֵּת.  \nרְבִּי יוֹסֵה אוֹמֵר: \nהַשִּׁזְרָה וְהַגֻּלְגֹּלֶת, כַּמֵּת. \n",
            "<small>ט</small>\nטֶפַח עַל טֶפַח עַל רוּם טֶפַח מְרֻבָּע, \nמֵבִיא אֶת הַטֻּמְאָה, \nוְחוֹצֵץ בִּפְנֵי הַטֻּמְאָה.  \nכֵּיצַד? \nבִּיב שֶׁהוּא קָמוּר תַּחַת הַבַּיִת, \nיֶשׁ בּוֹ פוֹתֵחַ טֶפַח, \nוְיֶשׁ בִּיצִיאָתוֹ פוֹתֵחַ טֶפַח, &lt;וְאֵין&gt;\nטֻמְאָה בְתוֹכוֹ, \nהַבַּיִת טָהוֹר. \nטֻמְאָה בַבַּיִת, \nמַה שֶּׁבְּתוֹכוֹ טָהוֹר. \nיֶשׁ בּוֹ פוֹתֵחַ טֶפַח, \nוְאֵין בִּיצִיאָתוֹ פוֹתֵחַ טֶפַח, \nטֻמְאָה בְתוֹכוֹ, \nהַבַּיִת טָמֵא; \nטֻמְאָה בַבַּיִת, \nמַה שֶּׁבְּתוֹכוֹ טָהוֹר. \nאֵין בּוֹ פוֹתֵחַ טֶפַח, \nוְאֵין בִּיצִיאָתוֹ פוֹתֵחַ טֶפַח, \nטֻמְאָה בְתוֹכוֹ, \nהַבַּיִת טָמֵא; \nטֻמְאָה בַבַּיִת, \nמַה שֶּׁבְּתוֹכוֹ טָמֵא.  \nאֶחָד [חֹר] שֶׁחֲרָרוּהוּ מַיִם אוֹ שְׁרָצִים, \nאוֹ שֶׁאֲכָלַתּוּ מַלַּחַת, \nוְכֵן מַרְבֵּג שֶׁלָּאֲבָנִים, \nוְכֵן צְבָר שֶׁלַּקּוֹרוֹת.  \nרְבִּי יְהוּדָה אוֹמֵר: \nכָּל שֶׁאֵינוּ בִידֵי אָדָם אֵינוּ אֹהֶל.  \nוּמוֹדֶה בַשְּׁקִיפִים וּבַסְּלָעִים. \n\n\n\n"
        ],
        [
            "<small>א</small>\nמִגְדָּל שֶׁהוּא עוֹמֵד בְּאָוֵיר, \nטֻמְאָה בְתוֹכוֹ, \nכֵּלִים שֶׁבְּעָבְיוֹ טְהוֹרִין; \nטֻמְאָה בְעָבְיוֹ, \nכֵּלִים שֶׁבְּתוֹכוֹ טְהוֹרִין.  \nרְבִּי יוֹסֵה אוֹמֵר: \nמַחְצָה לְמַחְצָה.  \nהָיָה עוֹמֵד בְּתוֹךְ הַבַּיִת, \nטֻמְאָה בְתוֹכוֹ, \nהַבַּיִת טָמֵא; \nטֻמְאָה בַבַּיִת, \nמַה שֶּׁבְּתוֹכוֹ טָהוֹר, \nשֶׁדֶּרֶךְ טֻמְאָה לָצֵאת, וְאֵין דַּרְכָּהּ לְהִכָּנֵס.  \nכֵּלִים שֶׁבֵּינוֹ לְבֵין הָאָרֶץ, \nשֶׁבֵּינוֹ לְבֵין הַכֹּתֶל, \nוְשֶׁבֵּינוֹ לְבֵין הַקּוֹרוֹת, \nאִם יֶשׁ שָׁם פּוֹתֵחַ טֶפַח, \nטְמֵאִין, \nוְאִם לָאו, טְהוֹרִין.  \nטֻמְאָה שָׁם, הַבַּיִת טָמֵא. \n",
            "<small>ב</small>\nתֵּבַת הַמִּגְדָּל, \nיֶשׁ בָּהּ פּוֹתֵחַ טֶפַח, \nוְאֵין בִּיצִיאָתָהּ פּוֹתֵחַ טֶפַח, \nטֻמְאָה בְתוֹכָהּ, \nהַבַּיִת טָמֵא; \nטֻמְאָה בַבַּיִת, \nמַה שֶּׁבְּתוֹכָהּ טָהוֹר, \nשֶׁדֶּרֶךְ טֻמְאָה לָצֵאת, \nוְאֵין דַּרְכָּהּ לְהִכָּנֵס.  \nרְבִּי יוֹסֵה מְטַהֵר, \nמִפְּנֵי שֶׁהוּא יָכוֹל לְהוֹצִיאָהּ חֲצָיִים, \nאוֹ לְשָׂרְפָהּ בִּמְקוֹמָהּ. \n",
            "<small>ג</small>\nהָיָה עוֹמֵד בְּתוֹךְ הַפֶּתַח, \nוְנִפְתַּח לַחוּץ, \nטֻמְאָה בְתוֹכוֹ, \nהַבַּיִת טָהוֹר; \nטֻמְאָה בַבַּיִת, \nמַה שֶּׁבְּתוֹכוֹ טָמֵא, \nשֶׁדֶּרֶךְ טֻמְאָה לָצֵאת, \nוְאֵין דַּרְכָּהּ לְהִכָּנֵס.  \nהָיְתָה מֶכְנֶה שֶׁלּוֹ מְשׁוּכָה לְאַחֲרָיו שָׁלוֹשׁ אֶצְבָּעוֹת, \nטֻמְאָה שָׁם כְּנֶגֶד הַקּוֹרוֹת, \nהַבַּיִת טָהוֹר.  \nבַּמֵּי דְבָרִים אֲמוּרִים? \nבִּזְמַן שֶׁיֶּשׁ שָׁם פּוֹתֵחַ טֶפַח, \nוְאֵינָה יוֹצָא, \nוְהַמִּגְדָּל בָּא בַמִּדָּה. \n\n\n\n"
        ],
        [
            "<small>א</small>\nתַּנּוּר שֶׁהוּא עוֹמֵד בְּתוֹךְ הַבַּיִת, \nוְעֵינוֹ קְמוּרָה לַחוּץ, \nוְהֶאֱהִילוּ עָלָיו קוֹבְרֵי הַמֵּת, \nבֵּית שַׁמַּי אוֹמְרִים: \nהַכֹּל טָמֵא. \nוּבֵית הֶלֵּל אוֹמְרִים: \nהַתַּנּוּר טָמֵא, \nוְהַבַּיִת טָהוֹר.  \nרְבִּי עֲקִיבָה אוֹמֵר: \nאַף הַתַּנּוּר טָהוֹר. \n",
            "<small>ב</small>\nאֲרֻבָּה שֶׁבֵּין הַבַּיִת לָעֲלִיָּה, \nוּקְדֵרָה נְתוּנָה עָלֶיהָ וּנְקוּבָה בְכוֹנֵס מַשְׁקֶה, \nבֵּית שַׁמַּי אוֹמְרִים: \nהַכֹּל טָמֵא. \nוּבֵית הֶלֵּל אוֹמְרִים: \nקְדֵרָה טְמֵאָה, \nוַעֲלִיָּה טְהוֹרָה.  \nרְבִּי עֲקִיבָה אוֹמֵר: \nאַף קְדֵרָה טְהוֹרָה. \n",
            "<small>ג</small>\nהָיְתָה שְׁלֵמָה, \nבֵּית הֶלֵּל אוֹמְרִים: \nמַצֶּלֶת עַל הַכֹּל; \nוּבֵית שַׁמַּי אוֹמְרִים: \nאֵינָה מַצֶּלֶת אֶלָּא עַל אֳכָלִים וּמַשְׁקִים, \nוְעַל כְּלִי חֶרֶשׂ.  \nחָזְרוּ בֵית הֶלֵּל לְהוֹרוֹת כְּדִבְרֵי בֵית שַׁמַּי. \n",
            "<small>ד</small>\nלָגִין שֶׁהוּא מָלֵא מַשְׁקִים טְהוֹרִין, \nהַלָּגִין טָמֵא טֻמְאַת שִׁבְעָה, \nוְהַמַּשְׁקִין טְהוֹרִין.  \nוְאִם פִּנָּן לְכֶלִי אַחֵר, טְמֵאִין.  \nהָאִשָּׁה שֶׁהִיא לָשָׁה בָעֲרֵבָה, \nהָאִשָּׁה וְהָעֲרֵבָה טְמֵאִין טֻמְאַת שִׁבְעָה, \nוְהַבָּצֵק טָהוֹר.  \nוְאִם פִּנַּתּוּ לְכֶלִי אַחֵר, טָמֵא.  \nחָזְרוּ בֵית הֶלֵּל לְהוֹרוֹת כְּדִבְרֵי בֵית שַׁמַּי. \n",
            "<small>ה</small>\nהָיוּ כְלֵי גְלָלִים, כְּלֵי אֲבָנִים, כְּלֵי אֲדָמָה, \nהַכֹּל טָהוֹר.  \nהָיָה כְלִי טָהוֹר לַקֹּדֶשׁ וְלַחַטָּאת, \nהַכֹּל טָהוֹר לַקֹּדֶשׁ, \nשֶׁהַכֹּל נֶאֱמָנִין עַל הַחַטָּאת, \nמִפְּנֵי שֶׁהַכֵּלִים טְהוֹרִין \nוּכְלֵי חֶרֶשׂ טְהוֹרִין \nמַצִּילִין עִם דְּפָנוֹת אֲהָלִים. \n",
            "<small>ו</small>\nכֵּיצַד? \nהַבּוֹר וְהַחַדּוּת שֶׁבַּבַּיִת וּכְפֵישָׁה נְתוּנָה עָלָיו, \nטָהוֹר.  \nאִם הָיְתָה בְאֵר חֲלוּקָה, &lt;חלקה&gt;\nאוֹ כַוֶּרֶת פְּתוּחָה, &lt;פחותה&gt;\nוּכְפֵישָׁה נְתוּנָה עָלֶיהָ, \nטָמֵא.  \nאִם הָיָה נֶסֶר חָלָק, \nאוֹ סְרִידָה שֶׁאֵין לָהּ גַּפַּיִם, \nטָהוֹר, \nשֶׁאֵין הַכֵּלִים מַצִּילִים עִם דְּפָנוֹת אֲהָלִים, \nעַד שֶׁיְּהֵא לָהֶם דְּפָנוֹת.  \nוְכַמָּה תְהֵא הַדֶּפֶן? \nטֶפַח.  \nהָיָה לָהּ חֲצִי טֶפַח מִכָּן וַחֲצִי טֶפַח מִכָּן, \nאֵינָהּ דֹּפֶן, \nעַד שֶׁיְּהֵא לָהּ טֶפַח מִמָּקוֹם אֶחָד. \n",
            "<small>ז</small>\nכַּשֵּׁם שֶׁמַּצִּילִים מִבִּפְנִים, \nכָּךְ מַצִּילִים מִבַּחוּץ.  \nכֵּיצַד? \nכְּפֵישָׁה שֶׁהִיא נְתוּנָה עַל יְתֵדוֹת מִבַּחוּץ, \nטֻמְאָה תַחְתֶּיהָ, \nכֵּלִים שֶׁבַּכְּפֵישָׁה טְהוֹרִין.  \nאִם הָיָה כֹתֶל חָצֵר, אוֹ כֹתֶל גַּנָּה, \nאֵינוּ מַצִּיל.  \nקוֹרָה שֶׁהִיא נְתוּנָה בֵין כֹּתֶל לַכֹּתֶל, \nוּקְדֵרָה תְלוּיָה בָהּ, \nטֻמְאָה תַחְתֶּיהָ, \nכֵּלִים שֶׁבַּקְּדֵרָה, \nרְבִּי עֲקִיבָה מְטַהֵר, \nוַחֲכָמִים מְטַמִּין. \n\n\n\n"
        ],
        [
            "<small>א</small>\nאָדָם וְכֵלִים נֶעֱשִׂים אֲהָלִים לְטַמֵּא, \nאֲבָל לֹא לְטַהֵר.  \nכֵּיצַד? \nאַרְבָּעָה נוֹשְׂאִים אֶת הַנֶּרְבָר, \nטֻמְאָה תַחְתָּיו, \nכֵּלִים שֶׁעַל גַּבָּיו טְמֵאִין; \nטֻמְאָה עַל גַּבָּיו, \nכֵּלִים שֶׁתַּחְתָּיו טְמֵאִין. \nרְבִּי אֱלִיעֶזֶר מְטַהֵר.  \nנָתוּן עַל אַרְבָּעָה כֵלִים, \nאֲפִלּוּ כְלֵי גְלָלִים, כְּלֵי אֲבָנִים, כְּלֵי אֲדָמָה, \nטֻמְאָה תַחְתָּיו, \nכֵּלִים שֶׁעַל גַּבָּיו טְמֵאִים; \nטֻמְאָה עַל גַּבָּיו, כֵּלִים שֶׁתַּחְתָּיו טְמֵאִין.  \nנָתוּן עַל אַרְבַּע אֲבָנִים, \nאוֹ עַל דָּבָר שֶׁיֶּשׁ בּוֹ רוּחַ חַיִּים, \nטֻמְאָה תַחְתָּיו, \nכֵּלִים שֶׁעַל גַּבָּיו טְהוֹרִין; \nטֻמְאָה עַל גַּבָּיו, \nכֵּלִים שֶׁתַּחְתָּיו טְהוֹרִין. \n",
            "<small>ב</small>\nקוֹבְרֵי הַמֵּת שֶׁהָיוּ עוֹבְרִים בְּאַכְסַדְרָה, \nוְהֵגִיף אֶחָד מֵהֶן אֶת הַדֶּלֶת וּסְמָכוֹ בַמַּפְתֵּחַ, \nאִם יָכוֹל הַדֶּלֶת לַעֲמֹד בִּפְנֵי עַצְמוֹ, \nטָהוֹר, \nוְאִם לָאו, טָמֵא.  \nוְכֵן חָבִית שֶׁלִּגְרוֹגְרוֹת, \nאוֹ קֻפָּה שֶׁלַּתֶּבֶן, \nשֶׁהִיא נְתוּנָה בַחַלּוֹן, \nאִם יְכוּלִין הַגְּרוֹגְרוֹת וְהַתֶּבֶן לַעֲמֹד בִּפְנֵי עַצְמָן, \nטְהוֹרִין, \nוְאִם לָאו, טְמֵאִין.  \nבַּיִת שֶׁחֲצָצוֹ בַקִּנְקִינִים וְטָח בַּטִיט: \nאִם יָכוֹל הַטִּיחַ לַעֲמֹד בִּפְנֵי עַצְמוֹ, \nטָהוֹר, \nוְאִם לָאו, טָמֵא. \n",
            "<small>ג</small>\nכֹּתֶל הַמְשַׁמֵּשׁ אֶת הַבַּיִת, \nיִדּוֹן מַחְצָה לְמַחְצָה.  \nכֵּיצַד? \nכֹּתֶל שֶׁהוּא לְאָוֵיר וְהַטֻּמְאָה בְתוֹכוֹ, \nמֵחֶצְיוֹ וְלִפְנִים, הַבַּיִת טָמֵא, \nוְהָעוֹמֵד מִלְמַעְלָן טָהוֹר; \nמֵחֶצְיוֹ וְלַחוּץ, הַבַּיִת טָהוֹר, \nוְהָעוֹמֵד מִלְמַעְלָן טָמֵא; \nמַחְצָה לְמַחְצָה, הַבַּיִת טָמֵא, \nוְהָעוֹמֵד מִלְמַעְלָן, \nרְבִּי מֵאִיר מְטַמֵּא, \nוַחֲכָמִים מְטַהֲרִין.  \nרְבִּי יְהוּדָה אוֹמֵר: \nכָּל הַכֹּתֶל לַבַּיִת. \n",
            "<small>ד</small>\nכֹּתֶל שֶׁבֵּין שְׁנֵי בָתִּים וְהַטֻּמְאָה לְתוֹכוֹ, \nבַּיִת הַקָּרוֹב לַטֻּמְאָה, טָמֵא; \nוְהַקָּרוֹב לְטַהֲרָה, טָהוֹר; \nמַחְצָה לְמַחְצָה, שְׁנֵיהֶן טְמֵאִים.  \nטֻמְאָה בְאֶחָד מֵהֶן וְכֵלִים בַּכֹּתֶל, \nמֵחֶצְיוֹ וּכְלַפֵּי טֻמְאָה, טְמֵאִין; \nוּמֵחֶצְיוֹ וּכְלַפֵּי טַהֲרָה, טְהוֹרִין; \nמַחְצָה לְמַחְצָה, הֲרֵי הֵן טְמֵאִין.  \nמַעֲזֵיבָה שֶׁבֵּין הַבַּיִת לָעֲלִיָּה, \nוְהַטֻּמְאָה לְתוֹכָהּ, \nמֵחֶצְיָהּ וּלְמַטָּן, \nהַבַּיִת טָמֵא, וְהָעֲלִיָּה טְהוֹרָה; \nמֵחֶצְיָהּ וּלְמַעְלָן, \nהָעֲלִיָּה טְמֵאָה, וְהַבַּיִת טָהוֹר; \nמַחְצָה לְמַחְצָה, שְׁנֵיהֶן טְמֵאִין.  \nטֻמְאָה בְאֶחָד מֵהֶן וְכֵלִים בְּמַעֲזֵיבָה, \nמֵחֶצְיָהּ וּכְלַפֵּי טֻמְאָה, טְמֵאִין; \nמֵחֶצְיָהּ וּכְלַפֵּי טַהֲרָה, טְהוֹרִין; \nמַחְצָה לְמַחְצָה, הֲרֵי הֵן טְמֵאִין.  \nרְבִּי יְהוּדָה אוֹמֵר: \nכָּל הַמַּעֲזֵיבָה לָעֲלִיָּה. \n",
            "<small>ה</small>\nטֻמְאָה בֵין הַקּוֹרוֹת וְתַחְתֶּיהָ כִּקְלִפַּת הַשּׁוּם, \nאִם יֶשׁ שָׁם פּוֹתֵחַ טֶפַח, \nהַכֹּל טָמֵא; \nאִם אֵין שָׁם פּוֹתֵחַ טֶפַח, \nרוֹאִין אֶת הַטֻּמְאָה כְּאִלּוּ הִיא אֹטֶם.  \nהָיְתָה נִרְאֵית בְּתוֹךְ הַבַּיִת, \nבֵּין כָּךְ וּבֵין כָּךְ, הַבַּיִת טָמֵא. \n",
            "<small>ו</small>\nבַּיִת הַמְשַׁמֵּשׁ אֶת הַכֹּתֶל, \nיִדּוֹן כִּקְלִפַּת הַשּׁוּם.  \nכֵּיצַד? \nכֹּתֶל שֶׁבֵּין שְׁנֵי כֻכִּין, \nאוֹ בֵין שְׁתֵּי מְעָרוֹת, &lt;שְׁנֵי&gt;\nטֻמְאָה בַבָּתִּים, וְכֵלִים בַּכֹּתֶל, \nוַעֲלֵיהֶם כִּקְלִפַּת הַשּׁוּם, \nטְהוֹרִין.  \nטֻמְאָה בַכֹּתֶל, וְכֵלִים בַּבָּתִּים, \nוַעֲלֵיהֶם כִּקְלִפַּת הַשּׁוּם, \nטְהוֹרִין.  \nטֻמְאָה תַחַת הָעַמּוּד, \nטֻמְאָה בוֹקַעַת וְעוֹלָה, וּבוֹקַעַת וְיוֹרֶדֶת. \n",
            "<small>ז</small>\nכֵּלִים שֶׁתַּחַת הַפֶּרַח, \nטְהוֹרִין. \nרְבִּי יוֹחָנָן בֶּן נוּרִי מְטַמֵּא.  \nהַטֻּמְאָה בַכֵּלִים שֶׁתַּחַת הַפֶּרַח, \nאִם יֶשׁ שָׁם פּוֹתֵחַ טֶפַח, טְמֵאִין, \nוְאִם לָאו, טְהוֹרִין.  \nשְׁנֵי פַרְדִּסְקִין זֶה בְצַד זֶה, \nאוֹ זֶה עַל גַּבֵּי זֶה, \nנִפְתַּח אֶחָד מֵהֶן, \nהוּא וְהַבַּיִת טָמֵא, \nוַחֲבֵרוֹ טָהוֹר.  \nרוֹאִין אֶת הַפַּרְדִּסְקָה כְּאִלּוּ הוּא אֹטֶם, \nיִדּוֹן מַחְצָה לְמַחְצָה, \nלְהָבִיא אֶת הַטֻּמְאָה לַבַּיִת. \n\n\n\n"
        ],
        [
            "<small>א</small>\nהַטֻּמְאָה בַכֹּתֶל, \nוּמְקוֹמָהּ טֶפַח עַל טֶפַח עַל רוּם טֶפַח, \nכָּל הָעֲלִיּוֹת שֶׁעַל גַּבָּהּ, אֲפִלּוּ הֵן עֶשֶׂר, \nטְמֵאוֹת.  \nהָיְתָה עֲלִיָּה אַחַת עַל גַּבֵּי שְׁנֵי בָתִּים, \nהִיא טְמֵאָה, \nוְכָל הָעֲלִיּוֹת שֶׁעַל גַּבָּהּ טְהוֹרוֹת.  \nכֹּתֶל שְׁנוֹת, &lt;שנית&gt;\nטֻמְאָה בוֹקַעַת וְעוֹלָה, וּבוֹקַעַת וְיוֹרֶדֶת.  \nנֶפֶשׁ אֲטוּמָה, \nהַנּוֹגֵעַ בָּהּ מִן הַצְּדָדִין, \nטָהוֹר, מִפְּנֵי שֶׁהַטֻּמְאָה בוֹקַעַת וְעוֹלָה, \nוּבוֹקַעַת וְיוֹרֶדֶת.  \nאִם הָיָה מְקוֹם הַטֻּמְאָה \nטֶפַח עַל טֶפַח עַל רוּם טֶפַח, \nהַנּוֹגֵעַ בָּהּ מִכָּל מָקוֹם, \nטָמֵא, מִפְּנֵי שֶׁהִיא כְּקֶבֶר סָתוּם.  \nסָמַךְ לָהּ סֻכּוֹת, \nטְמֵאוֹת. \nרְבִּי יְהוּדָה מְטַהֵר. \n",
            "<small>ב</small>\nכָּל שִׁפּוּעֵי אֲהָלִין, כַּאֲהָלִין.  \nאֹהֶל שֶׁהוּא שׁוֹפֵעַ וְיוֹרֵד וְכָלֶה עַד כָּאֶצְבַּע, \nטֻמְאָה בָאֹהֶל, \nכֵּלִים שֶׁתַּחַת הַשִּׁפּוּעַ טְמֵאִים; \nטֻמְאָה תַחַת הַשִּׁפּוּעַ, \nכֵּלִים שֶׁבָּאֹהֶל טְמֵאִין.  \nטֻמְאָה מִתּוֹכוֹ, \nטָמֵא טֻמְאַת שִׁבְעָה, \nוּמֵאַחֲרָיו, \nטָמֵא טֻמְאַת עֶרֶב.  \nטֻמְאָה מֵאַחֲרָיו, \nהַנּוֹגֵעַ בּוֹ מֵאַחֲרָיו טָמֵא טֻמְאַת שִׁבְעָה, \nוּמִתּוֹכוֹ, טָמֵא טֻמְאַת עֶרֶב.  \nכַּחֲצִי זַיִת מִתּוֹכוֹ וְכַחֲצִי זַיִת מֵאַחֲרָיו, \nהַנּוֹגֵעַ בּוֹ בֵּין מִתּוֹכוֹ בֵין מֵאַחֲרָיו, \nטָמֵא טֻמְאַת עֶרֶב.  \n\n<small>ג</small>\nמִקְצָתוֹ מְרֻדָּד עַל הָאָרֶץ, \nטֻמְאָה תַחְתָּיו אוֹ עַל גַּבָּיו, \nטֻמְאָה בוֹקַעַת וְעוֹלָה, וּבוֹקַעַת וְיוֹרֶדֶת.  \nאֹהֶל שֶׁהוּא נָטוּי בָּעֲלִיָּה, \nמִקְצָתוֹ מְרֻדָּד עַל הָאֲרֻבָּה שֶׁבֵּין הַבַּיִת לָעֲלִיָּה, \nרְבִּי יוֹסֵה אוֹמֵר: \nמַצִּיל.  \nרְבִּי שִׁמְעוֹן אוֹמֵר: \nאֵינוּ מַצִּיל, עַד שֶׁיְּהֵא נָטוּי כִּנְטִיַּת הָאֹהֶל. \n",
            "<small>ד</small>\nהַמֵּת בַּבַּיִת, \nוּבוֹ פְתָחִין הַרְבֵּה, \nכֻּלָּם טְמֵאִין. &lt;טְמֵאוֹת&gt; \nנִפְתַּח אֶחָד מֵהֶם, \nהוּא טָמֵא, וְכֻלָּם טְהוֹרִים.  \nחָשַׁב לְהוֹצִיאוֹ בְאֶחָד מֵהֶן, \nאוֹ בַחַלּוֹן שֶׁהוּא אַרְבָּעָה עַל אַרְבָּעָה טְפָחִים, &lt;שֶׁהִיא&gt;\nהִצִּיל עַל הַפְּתָחִים.  \nבֵּית שַׁמַּי אוֹמְרִים: \nיַחְשֹׁב עַד שֶׁלֹּא יָמוּת הַמֵּת. \nוּבֵית הֶלֵּל אוֹמְרִים: \nאַף מִשֶּׁמֵּת.  \nהָיָה סָתוּם, וְנִמְלַךְ לְפָתְחוֹ, \nבֵּית שַׁמַּי אוֹמְרִים: \nכְּשֶׁיִּפְתַּח אַרְבָּעָה טְפָחִים. \nוּבֵית הֶלֵּל אוֹמְרִים: \nכְּשֶׁיַּתְחִיל. \nוּמוֹדִים בְּפוֹתֵחַ טֶפַח כַּתְּחִלָּה, \nשֶׁיִּפְתַּח אַרְבָּעָה טְפָחִים. \n",
            "<small>ה</small>\nהָאִשָּׁה שֶׁהִיא מְקַשָּׁה לֵילֵד, \nוְהוֹצִיאוּהָ מִבַּיִת לְבַיִת, \nהָרִאשׁוֹן טָמֵא בְסָפֵק, \nוְהַשֵּׁנִי וַדַּי.  \nאָמַר רְבִּי יְהוּדָה: \nאֶמָּתַי? \nבִּזְמַן שֶׁהִיא נִטֶּלֶת בַּגַּפַּיִן, \nאֲבָל אִם הָיְתָה מְהַלֶּכֶת, \nהָרִאשׁוֹן טָהוֹר, \nשֶׁמִּשֶּׁנִּפְתַּח הַקֶּבֶר, אֵין פְּנַי לְהַלֵּךְ.  \nאֵין לִנְפָלִים פְּתִיחַת קֶבֶר, \nעַד שֶׁיַּעְגִּילוּ רֹאשׁ בַּפִּיקָה. \n",
            "<small>ו</small>\nיָצָא הָרִאשׁוֹן מֵת, וְהַשֵּׁנִי חַי, \nטָהוֹר.  \nהָרִאשׁוֹן חַי, וְהַשֵּׁנִי מֵת, \nטָמֵא.  \nרְבִּי מֵאִיר אוֹמֵר: \nמִשָּׁפִיר אֶחָד, טָמֵא, \nוּמִשְּׁנֵי שְׁפִירִים, טָהוֹר. \n",
            "<small>ז</small>\nהָאִשָּׁה שֶׁהִיא מְקַשָּׁה לֵילֵד, \nמְחַתְּכִין אֶת הַוֶּלֶד בְּמֵעֶיהָ, \nוּמוֹצִיאִין אוֹתוֹ אֵבָרִים אֵבָרִים, \nמִפְּנֵי שֶׁחַיֶּיהָ קוֹדְמִין לְחַיָּיו.  \nיָצָא רֻבּוֹ, אֵין נוֹגְעִין בּוֹ, \nשֶׁאֵין דּוֹחִין נֶפֶשׁ מִפְּנֵי נֶפֶשׁ. \n\n\n\n"
        ],
        [
            "<small>א</small>\nיֵשׁ מְבִיאִין אֶת הַטֻּמְאָה וְחוֹצְצִין, \nמְבִיאִין וְלֹא חוֹצְצִין, \nחוֹצְצִין וְלֹא מְבִיאִין, \nלֹא מְבִיאִין וְלֹא חוֹצְצִין.  \nאֵלּוּ מְבִיאִין וְחוֹצְצִין: \nהַשִּׁדָּה וְהַתֵּבָה וְהַמִּגְדָּל, \nכַּוֶּרֶת הַקַּשׁ וְכַוֶּרֶת הַקָּנִים, \nוּבוֹר סְפִינָה אֲלֶכְּסַנְדְּרִית, \nשֶׁיֵּשׁ לָהֶם שׁוּלַיִם, \nוְהֵן מַחֲזִיקִים אַרְבָּעִים לַח, \nשֶׁהֵן כּוֹרַיִם בַּיָּבֵשׁ. \nוִירִיעָה, וּסְקֻרְטְיָה, וּקְטְבֻלְיָה, \nוְסָדִין וּמַפָּץ, וּמַחְצֶלֶת, \nשֶׁהֵן עֲשׁוּיִים אֳהָלִים; \nוַעֲדַר בְּהֵמָה טְמֵאָה וּטְהוֹרָה, \nוּמְכוֹנוֹת חַיָּה, \nוְהָעוֹף שֶׁשָּׁכַן, \nוְהָעוֹשָׂה מָקוֹם לִבְנָה בַשְּׁבִילִים. &lt;בשיבלים&gt;\nוְהָאָרוּס וְהַקִּסּוֹס, \nוִירִיקַת חֲמוֹר, וְדַלַּעַת יְוָנִית, \nוָאֳכָלִים טְהוֹרִים.  \nרְבִּי יוֹחָנָן בֶּן נוּרִי \nלֹא הָיָה מוֹדֶה בָאֳכָלִים טְהוֹרִין, \nחוּץ מִן הָעִגּוּל שֶׁלִּדְבֵלָה. \n",
            "<small>ב</small>\nוְהַזִּיזִין, \nוְהַגִּזְרָיוֹת, \nוְהָשּׁוֹבָכוֹת, \nוְהַשְּׁקִיפִין, \nוְהַסְּלָעִים, \nוְהַגְּחִירִים, \nוְהַשְּׁכָנִים, \nוְהַסְּכָכוֹת, \nוְהַפְּרָעוֹת, \nשֶׁהֵן יְכוּלִין לְקַבֵּל מַעֲזֵיבָה רַכָּה. \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nמַעֲזֵיבָה בֵינוֹנִית.  \nאֵלּוּ הֵן הַסְּכָכוֹת: \nאִילָן שֶׁהוּא מֵסֵךְ עַל הָאָרֶץ.  \nוּפְרָעוֹת: \nהַיּוֹצְאוֹת מִן הַגָּדֵר. \n",
            "<small>ג</small>\nאֵלּוּ מְבִיאִין וְלֹא חוֹצְצִין: \nהַשִּׁדָּה וְהַתֵּבָה וְהַמִּגְדָּל, \nכַּוֶּרֶת הַקַּשׁ וְכַוֶּרֶת הַקָּנִים, \nוּבוֹר סְפִינָה אֲלֶכְּסַנְדְּרִית, \nשֶׁיֵּשׁ לָהֶם שׁוּלַיִם, \nוְאֵינָן מַחֲזִיקִים אַרְבָּעִים לַח, \nשֶׁהֵן כּוֹרַיִם בַּיָּבֵשׁ. \nוִירִיעָה, וּסְקֻרְטְיָה, וּקְטְבֻלְיָה, \nוְסָדִין וּמַפָּץ, וּמַחְצֶלֶת, \nשֶׁאֵינָן עֲשׁוּיִים אֳהָלִים; \nוּבְהֵמָה וְחַיָּה שֶׁמֵּתוּ, \nוָאֳכָלִים טְמֵאִים.  \nוּמוֹסִיף עֲלֵיהֶם הָרֵחַיִם שֶׁלָּאָדָם. \n",
            "<small>ד</small>\nאֵלּוּ חוֹצְצִין וְלֹא מְבִיאִין: \nמַסֶּכֶת פְּרוּסָה, \nוְחַבְלֵי הַמִּטָּה, \nוְהַמַּשְׁפְּלוֹת, \nוְהַסְּרִיגוֹת שֶׁבַּחַלּוֹנוֹת. \n",
            "<small>ה</small>\nאֵלּוּ לֹא מְבִיאִין וְלֹא חוֹצְצִין: \nהַזְּרָעִים, \nוְהַיְרָקוֹת הַמְחֻבָּרִין לַקַּרְקַע, \nחוּץ מִן הַיְרָקוֹת שֶׁמָּנוּ, \nוְכִפַּת הַבָּרָד, \nוְהַשֶּׁלֶג, \nהַכְּפוֹר, \nוְהַגָּלִיד, \nוְהַמֶּלַח, \nוְהַדּוֹלֵג מִמָּקוֹם לְמָקוֹם, \nוְהַקּוֹפֵץ מִמָּקוֹם לְמָקוֹם, &lt;וְהַקּוֹפֵּץ&gt;\nוְהָעוֹף הַפּוֹרֵחַ, \nוְהַטַּלֵּית הַמְנַפְנֶפֶת, \nוּסְפִינָה שֶׁהִיא שָׁטָה עַל פְּנֵי הַמַּיִם.  \nקָשַׁר אֶת הַסְּפִינָה בְּדָבָר שֶׁהוּא יָכוֹל לְהַעֲמִידָהּ, \nכָּבַשׁ אֶת הָאֶבֶן עַל גַּבֵּי הַטַּלֵּית, \nמְבִיאָה אֶת הַטֻּמְאָה.  \nרְבִּי יוֹסֵה אוֹמֵר: \nהַבַּיִת שֶׁבַּסְּפִינָה אֵינוּ מֵבִיא אֶת הַטֻּמְאָה. \n",
            "<small>ו</small>\nשְׁתֵּי חֲבִיּוֹת, \nוּבָהֶן כִּשְׁנֵי חֲצָיֵי זֵיתִים, \nמֻקָּפוֹת צָמִיד פָּתִיל, \nוּמֻנָּחוֹת בְּתוֹךְ הַבַּיִת, \nהֵן טְהוֹרוֹת, וְהַבַּיִת טָמֵא.  \nנִפְתָּחָה אַחַת מֵהֶן, \nהִיא וְהַבַּיִת טְמֵאִים, &lt;טְמֵאָה&gt;\nוַחֲבֶרְתָּהּ טְהוֹרָה.  \nוְכֵן שְׁנֵי חֲדָרִים שֶׁהֵן פְּתוּחִים לַבַּיִת. \n\n\n\n"
        ],
        [
            "<small>א</small>\nכַּוֶּרֶת שֶׁהִיא בְּתוֹךְ הַפֶּתַח וּפִיהָ לַחוּץ, \nכַּזַּיִת מִן הַמֵּת נָתוּן תַּחְתֶּיהָ, \nאוֹ עַל גַּבָּהּ מִבַּחוּץ, \nכָּל שֶׁהוּא כְּנֶגֶד זַיִת תַּחְתֶּיהָ וְגַבָּהּ, טָמֵא,  \nוְכָל שֶׁאֵינוּ כְנֶגֶד זַיִת, \nתּוֹכָהּ וְהַבַּיִת, טָהוֹר;  \nבַּבַּיִת, אֵין טָמֵא אֶלָּא הַבַּיִת.  \nבְּתוֹכָהּ, הַכֹּל טָמֵא. \n",
            "<small>ב</small>\nהָיְתָה גְבוֹהָה מִן הָאָרֶץ טֶפַח, \nטֻמְאָה תַחְתֶּיהָ, \nאוֹ בַבַּיִת, אוֹ עַל גַּבָּהּ, \nאֵין טָמֵא אֶלָּא תוֹכָהּ.  \nבְּתוֹכָהּ, הַכֹּל טָמֵא. \n",
            "<small>ג</small>\nבַּמֵּי דְבָרִים אֲמוּרִים? \nבִּזְמַן שֶׁהִיא כְלִי מְחֻלְחֶלֶת.  \nהָיְתָה פְחוּתָה וּפְקוּקָה בַקַּשׁ, \nאוֹ אֲפוּצָה; \nאֵי זוֹ הִיא אֲפוּצָה? \nכָּל שֶׁאֵין לָהּ טֶפַח מִמָּקוֹם אֶחָד; \nכַּזַּיִת מִן הַמֵּת נָתוּן תַּחְתֶּיהָ, \nכְּנֶגְדּוֹ וְעַד הַתְּהוֹם, טָמֵא; \nעַל גַּבָּהּ, כְּנֶגְדּוֹ עַד הָרָקִיעַ, טָמֵא.  \nבַּבַּיִת, אֵין טָמֵא אֶלָּא הַבַּיִת.  \nבְּתוֹכָהּ, אֵין טָמֵא אֶלָּא תוֹכָהּ. \n",
            "<small>ד</small>\nהָיְתָה גְבוֹהָה מִן הָאָרֶץ טֶפַח, \nטֻמְאָה תַחְתֶּיהָ, אוֹ בַבַּיִת, \nתַּחְתֶּיהָ וְהַבַּיִת טָמֵא, \nתּוֹכָהּ וְגַבָּהּ טָהוֹר.  \nבְּתוֹכָהּ, אֵין טָמֵא אֶלָּא תוֹכָהּ.  \nעַל גַּבָּהּ, כְּנֶגְדּוֹ עַד הָרָקִיעַ טָמֵא. \n",
            "<small>ה</small>\nבַּמֵּי דְבָרִים אֲמוּרִים? \nבִּזְמַן שֶׁפִּיהָ לַחוּץ.  \nהָיָה פִיהָ לִפְנִים, \nכַּזַּיִת מִן הַמֵּת נָתוּן תַּחְתֶּיהָ אוֹ עַל גַּבָּהּ בַּחוּץ, \nכָּל שֶׁהוּא כְנֶגֶד זַיִת, \nתַּחְתֶּיהָ וְגַבָּהּ, טָמֵא,  \nוְכָל שֶׁאֵינוּ כְנֶגֶד זַיִת, \nתּוֹכָהּ וְהַבַּיִת, טָהוֹר.  \nבְּתוֹכָהּ אוֹ בַבַּיִת, הַכֹּל טָמֵא. \n",
            "<small>ו</small>\nהָיְתָה גְבוֹהָה מִן הָאָרֶץ טֶפַח, \nטֻמְאָה תַחְתֶּיהָ, \nאוֹ בַבַּיִת אוֹ בְתוֹכָהּ, אוֹ עַל גַּבָּהּ, \nהַכֹּל טָמֵא. \n",
            "<small>ז</small>\nבַּמֵּי דְבָרִים אֲמוּרִים? \nבִּזְמַן שֶׁהוּא כְלִי מְחֻלְחֶלֶת.  \nהָיְתָה פְחוּתָה וּפְקוּקָה בַקַּשׁ, \nאוֹ אֲפוּצָה; \nאֵי זוֹ הִיא אֲפוּצָה? \nכָּל שֶׁאֵין לָהּ טֶפַח מִמָּקוֹם אֶחָד; \nכַּזַּיִת מִן הַמֵּת נָתוּן תַּחְתֶּיהָ, \nכְּנֶגְדּוֹ עַד הַתְּהוֹם טָמֵא.  \nעַל גַּבָּהּ, כְּנֶגְדּוֹ וְעַד הָרָקִיעַ טָמֵא.  \nבְּתוֹכָהּ אוֹ בַבַּיִת, \nתּוֹכָהּ וְהַבַּיִת טְמֵאִין. \n",
            "<small>ח</small>\nהָיְתָה גְבוֹהָה מִן הָאָרֶץ טֶפַח, \nטֻמְאָתָהּ תַחְתֶּיהָ אוֹ בַבַּיִת אוֹ בְתוֹכָהּ, \nאֵין טָמֵא אֶלָּא גַבָּהּ.  \nעַל גַּבָּהּ, \nכְּנֶגְדּוֹ עַד הָרָקִיעַ טָמֵא. \n",
            "ט &lt;ח&gt;\nהָיְתָה מְמַלָּא אֶת כָּל הַבַּיִת, \nוְאֵין בֵּינָהּ לְבֵין הַקּוֹרוֹת פּוֹתֵחַ טֶפַח, \nטֻמְאָה בְתוֹכָהּ, הַבַּיִת טָמֵא; \nטֻמְאָה בַבַּיִת, מַה שֶּׁבְּתוֹכָהּ טָהוֹר, \nשֶׁדֶּרֶךְ טֻמְאָה לָצֵאת וְאֵין דַּרְכָּהּ לְהִכָּנֵס, \nבֵּין עוֹמֶדֶת, בֵּין מֻטָּה עַל צִדָּהּ, \nבֵּין אַחַת, בֵּין שְׁתַּיִם. \n",
            "י &lt;ט&gt;\nהָיְתָה עוֹמֶדֶת בְּתוֹךְ הַפֶּתַח, \nוְאֵין בֵּינָהּ לְבֵין הַשָּׁקוֹף פּוֹתֵחַ טֶפַח, \nטֻמְאָה בְתוֹכָהּ, הַבַּיִת טָהוֹר; \nטֻמְאָה בַבַּיִת, מַה שֶּׁבְּתוֹכוֹ טָמֵא, \nשֶׁדֶּרֶךְ טֻמְאָה לָצֵאת וְאֵין דַּרְכָּהּ לְהִכָּנֵס. \n",
            "יא &lt;י&gt;\nהָיְתָה מֻטָּה עַל צִדָּהּ בְּאָוֵיר, \nכַּזַּיִת מִן הַמֵּת נָתוּן תַּחְתֶּיהָ אוֹ עַל גַּבָּהּ, \nכָּל שֶׁהוּא כְּנֶגֶד זַיִת, \nתַּחְתֶּיהָ וְגַבָּהּ, טָמֵא.  \nכָּל שֶׁאֵינוּ כְנֶגֶד זַיִת וְתוֹכָהּ, טָהוֹר.  \nבְּתוֹכָהּ, הַכֹּל טָמֵא. \n",
            "<small>יב</small>\nהָיְתָה גְבוֹהָה מִן הָאָרֶץ טֶפַח, \nטֻמְאָה תַחְתֶּיהָ אוֹ עַל גַּבָּהּ, \nהַכֹּל טָמֵא, אֶלָּא תוֹכָהּ; \nבְּתוֹכָהּ, הַכֹּל טָמֵא.  \n\nיג &lt;יב&gt;\nבַּמֵּי דְבָרִים אֲמוּרִים? \nבִּזְמַן שֶׁהִיא כֶלִי.  \nהָיְתָה פְחוּתָה וּפְקוּקָה בַקַּשׁ, \nאוֹ מַחֲזֶקֶת אַרְבָּעִים סְאָה, \nכְּדִבְרֵי חֲכָמִים, \nכַּזַּיִת מִן הַמֵּת נָתוּן תַּחְתֶּיהָ, \nכְּנֶגְדּוֹ עַד הַתְּהוֹם טָמֵא; \nעַל גַּבָּהּ, כְּנֶגְדּוֹ עַד הָרָקִיעַ טָמֵא; \nבְּתוֹכָהּ, אֵין טָמֵא אֶלָּא תוֹכָהּ.  \n\n<small>יד</small>\nהָיְתָה גְבוֹהָה מִן הָאָרֶץ טֶפַח, \nטֻמְאָה תַחְתֶּיהָ, תַּחְתֶּיהָ טָמֵא; \nבְּתוֹכָהּ, תּוֹכָהּ טָמֵא; \nעַל גַּבָּהּ, כְּנֶגְדּוֹ עַד הָרָקִיעַ טָמֵא. \n",
            "<small>יה</small>\nהָיְתָה יוֹשֶׁבֶת עַל שׁוּלֶיהָ, וְהִיא כֶלִי, \nטֻמְאָה תַחְתֶּיהָ, \nבְּתוֹכָהּ אוֹ עַל גַּבָּהּ, \nטֻמְאָה בוֹקַעַת וְעוֹלָה, וּבוֹקַעַת וְיוֹרֶדֶת.  \nהָיְתָה גְבוֹהָה מִן הָאָרֶץ טֶפַח, \nאוֹ מְכֻסָּה, אוֹ כְפוּיָה עַל פִּיהָ, \nטֻמְאָה תַחְתֶּיהָ, בְּתוֹכָהּ אוֹ עַל גַּבָּהּ, \nהַכֹּל טָמֵא. \n",
            "<small>יו</small>\nבַּמֵּי דְבָרִים אֲמוּרִים? \nבִּזְמַן שֶׁהִיא כֶלִי.  \nהָיְתָה פְחוּתָה וּפְקוּקָה בַקַּשׁ, \nאוֹ מַחֲזֶקֶת אַרְבָּעִים סְאָה כְדִבְרֵי חֲכָמִים, \nטֻמְאָה תַחְתֶּיהָ, בְּתוֹכָהּ אוֹ עַל גַּבָּהּ, \nטֻמְאָה בוֹקַעַת וְעוֹלָה, וּבוֹקַעַת וְיוֹרֶדֶת.  \nרְבִּי אֶלְעָזָר וּרְבִּי שִׁמְעוֹן אוֹמְרִים: \nאֵין טֻמְאָה עוֹלָה לָהּ, \nאַף לֹא יוֹרֶדֶת מִמֶּנָּה.  \n\n<small>יז</small>\nהָיְתָה גְבוֹהָה מִן הָאָרֶץ טֶפַח, \nטֻמְאָה תַחְתֶּיהָ, \n[תַּחְתֶּיהָ] טָמֵא.  \nבְּתוֹכָהּ אוֹ עַל גַּבָּהּ, \nכְּנֶגְדּוֹ עַד הָרָקִיעַ טָמֵא. \n",
            "<small>יח</small>\nאָרוֹן שֶׁהִיא רְחָבָה מִלְּמַטָּן וְצָרָה מִלְמַעְלָן, \nוְהַמֵּת בְּתוֹכָהּ, \nהַנּוֹגֵעַ בָּהּ מִלְּמַטָּן, טָהוֹר, \nמִלְמַעְלָן, טָמֵא.  \n\n<small>יט</small>\nרְחָבָה מִלְמַעְלָן וְצָרָה מִלְּמַטָּן, \nהַנּוֹגֵעַ בָּהּ מִכָּל מָקוֹם, טָמֵא.  \nהָיְתָה שָׁוָה, \nהַנּוֹגֵעַ בָּהּ מִכָּל מָקוֹם, טָמֵא.  \nדִּבְרֵי רְבִּי אֱלִיעֶזֶר.  \nרְבִּי יְהוֹשֻׁעַ אוֹמֵר: \nמִטֶּפַח וּלְמַטָּן, טָהוֹר, \nמִטֶּפַח וּלְמַעְלָן, טָמֵא.  \n\nכ &lt;יט&gt;\nעֲשׁוּיָה כְמִין קַמְטְרָה, \nהַנּוֹגֵעַ בָּהּ מִכָּל מָקוֹם, טָמֵא.  \nכְּמִין גְּלוֹסְקוֹם, \nהַנּוֹגֵעַ בָּהּ מִכָּל מָקוֹם, טָהוֹר, \nחוּץ מִמְּקוֹם פְּתִיחָתָהּ. \n",
            "כא &lt;כ&gt;\nחָבִית שֶׁהִיא יוֹשֶׁבֶת עַל שׁוּלֶיהָ בְאָוֵיר, \nכַּזַּיִת מִן הַמֵּת נָתוּן תַּחְתֶּיהָ, \nאוֹ בְתוֹכָהּ, אוֹ כְנֶגֶד קָרְקָרְתָּהּ, \nטֻמְאָה בוֹקַעַת וְעוֹלָה, וּבוֹקַעַת וְיוֹרֶדֶת,  \nהֶחָבִית טְמֵאָה.  \nתַּחַת דָּפְנָהּ מִבַּחוּץ, &lt;דַּפְנָהּ&gt;\nטֻמְאָה בוֹקַעַת וְעוֹלָה, וּבוֹקַעַת וְיוֹרֶדֶת,  \nוְהֶחָבִית טְהוֹרָה.  \nבְּתוֹכָהּ תַּחַת דָּפְנָהּ: &lt;דַּפְנָהּ&gt;\nאִם יֵשׁ בַּדְּפָנוֹת פּוֹתֵחַ טֶפַח, \nהַכֹּל טָמֵא, וּכְנֶגֶד פִּיהָ טָהוֹר; \nוְאִם לָאו, \nטֻמְאָה בוֹקַעַת וְעוֹלָה, וּבוֹקַעַת וְיוֹרֶדֶת.  \nבַּמֵּי דְבָרִים אֲמוּרִים? בִּטְהוֹרָה.  \nאֲבָל אִם הָיְתָה טְמֵאָה, \nאוֹ גְבוֹהָה מִן הָאָרֶץ טֶפַח, \nאוֹ מְכֻסָּה אוֹ כְפוּיָה עַל פִּיהָ, \nטֻמְאָה תַחְתֶּיהָ, בְּתוֹכָהּ אוֹ עַל גַּבָּהּ, \nהַכֹּל טָמֵא. \n\n\n\n"
        ],
        [
            "<small>א</small>\nאֲרֻבָּה שֶׁהִיא בְּתוֹךְ הַבַּיִת, \nוְיֶשׁ בָּהּ פּוֹתֵחַ טֶפַח, \nטֻמְאָה בַבַּיִת, כְּנֶגֶד אֲרֻבָּה טָהוֹר; \nטֻמְאָה כְנֶגֶד אֲרֻבָּה, הַבַּיִת טָהוֹר.  \nטֻמְאָה בֵּין בַּבַּיִת, בֵּין כְּנֶגֶד אֲרֻבָּה, \nנָתַן אֶת רַגְלוֹ מִלְמַעְלָן, \nוְעֵרֵב אֶת הַטֻּמְאָה.  \nמִקְצָת טֻמְאָה בַבַּיִת וּמִקְצָתָהּ כְּנֶגֶד אֲרֻבָּה, \nהַבַּיִת טָמֵא, כְּנֶגֶד הַטֻּמְאָה טָמֵא. \n",
            "<small>ב</small>\nאֵין בָּאֲרֻבָּה פוֹתֵחַ טֶפַח, \nטֻמְאָה בַבַּיִת, כְּנֶגֶד אֲרֻבָּה, טָהוֹר; \nטֻמְאָה כְנֶגֶד אֲרֻבָּה, הַבַּיִת טָהוֹר.  \nהַטֻּמְאָה בַבַּיִת, \n(נָתַן אֶת רַגְלוֹ מִלְּמַעְלָן, טָהוֹר.  \nהַטֻּמְאָה כְנֶגֶד אֲרֻבָּה,) \nנָתַן אֶת רַגְלוֹ מִלְמַעְלָן, \nרְבִּי מֵאִיר מְטַמֵּא, \nוַחֲכָמִים אוֹמְרִים: \nאִם טֻמְאָה קָדְמָה אֶת רַגְלוֹ, טָמֵא; \nאִם רַגְלוֹ קָדְמָה אֶת הַטֻּמְאָה, טָהוֹר.  \nרְבִּי שִׁמְעוֹן אוֹמֵר: \nשְׁתֵּי רַגְלַיִם זוֹ עַל גַּבֵּי זוֹ שֶׁקָּדְמוּ אֶת הַטֻּמְאָה, \nמָשַׁךְ הָרִאשׁוֹן אֶת רַגְלוֹ וְנִמְצֵאת רַגְלוֹ שֶׁלַּשֵּׁנִי שָׁם, \nטָהוֹר, מִפְּנֵי שֶׁקָּדְמָה רַגְלוֹ שֶׁלָּרִאשׁוֹן אֶת הַטֻּמְאָה. \n",
            "<small>ג</small>\nמִקְצָת טֻמְאָה בַבַּיִת וּמִקְצָתָהּ כְּנֶגֶד אֲרֻבָּה, \nהַבַּיִת טָמֵא, כְּנֶגֶד הַטֻּמְאָה טָמֵא. \nדִּבְרֵי רְבִּי מֵאִיר.  \nרְבִּי יְהוּדָה אוֹמֵר: \nהַבַּיִת טָמֵא, וּכְנֶגֶד הַטֻּמְאָה טָהוֹר.  \nרְבִּי יוֹסֵה אוֹמֵר: \nאִם יֵשׁ בַּטֻּמְאָה כְדֵי שֶׁתִּתְחַלֵּק, \nוּתְטַמֵּא אֶת הַבַּיִת וּתְטַמֵּא כְנֶגֶד הַטֻּמְאָה, טָמֵא, \nוְאִם לָאו, הַבַּיִת טָמֵא, וּכְנֶגֶד הַטֻּמְאָה טָהוֹר. \n",
            "<small>ד</small>\nאֲרֻבּוֹת זוֹ עַל גַּב זוֹ, \nוְיֵשׁ בָּהֶן פּוֹתֵחַ טֶפַח, \nטֻמְאָה בַבַּיִת, כְּנֶגֶד אֲרֻבּוֹת, טָהוֹר, \nטֻמְאָה כְנֶגֶד אֲרֻבּוֹת, הַבַּיִת טָהוֹר.  \nבֵּין בַּבַּיִת בֵּין כְּנֶגֶד אֲרֻבּוֹת, \nנָתַן דָּבָר שֶׁהוּא מְקַבֵּל טֻמְאָה, \nבֵּין מִלְּמַעְלָן בֵּין מִלְּמַטָּן, הַכֹּל טָמֵא.  \nוְדָבָר שֶׁאֵינוּ מְקַבֵּל טֻמְאָה, \nמִמֶּנּוּ וּלְמַטָּן, טָמֵא, \nמִמֶּנּוּ וּלְמַעְלָן, טָהוֹר. \n",
            "<small>ה</small>\nאֵין בָּאֲרֻבּוֹת פּוֹתֵחַ טֶפַח, \nטֻמְאָה בַבַּיִת, כְּנֶגֶד אֲרֻבּוֹת טָהוֹר; \nטֻמְאָה כְנֶגֶד אֲרֻבּוֹת, הַבַּיִת טָהוֹר.  \nהַטֻּמְאָה בַבַּיִת, \nנָתַן בֵּין דָּבָר שֶׁהוּא מְקַבֵּל טֻמְאָה, \nבֵּין דָּבָר שֶׁאֵינוּ מְקַבֵּל טֻמְאָה, \nבֵּין מִלְּמַעְלָן, בֵּין מִלְּמַטָּן, \nאֵין טָמֵא אֶלָּא תַחְתּוֹן.  \nהַטֻּמְאָה כְּנֶגֶד אֲרֻבּוֹת, \nנָתַן דָּבָר שֶׁהוּא מְקַבֵּל טֻמְאָה, \nבֵּין מִלְּמַעְלָן בֵּין מִלְּמַטָּן, \nהַכֹּל טָמֵא.  \nוְדָבָר שֶׁאֵינוּ מְקַבֵּל טֻמְאָה, \nבֵּין מִלְּמַעְלָן בֵּין מִלְּמַטָּן, \nאֵין טָמֵא אֶלָּא תַחְתּוֹן. \n",
            "<small>ו</small>\nאֲרֻבָּה שֶׁהִיא בְתוֹךְ הַבַּיִת, \nוּקְדֵרָה נְתוּנָה תַחְתֶּיהָ, \nשֶׁאִם תַּעֲלֶה וְאֵין שְׂפָתֶיהָ נוֹגְעוֹת בָּאֲרֻבָּה, \nטֻמְאָה תַחְתֶּיהָ, בְּתוֹכָהּ אוֹ עַל גַּבָּהּ, \nטֻמְאָה בוֹקַעַת וְעוֹלָה וּבוֹקַעַת וְיוֹרֶדֶת.  \nהָיְתָה גְבוֹהָה מִן הָאָרֶץ טֶפַח, \nטֻמְאָה תַחְתֶּיהָ אוֹ בַבַּיִת, \nתַּחְתֶּיהָ וְהַבַּיִת טָמֵא, \nתּוֹכָהּ וְגַבָּהּ טָהוֹר.  \nבְּתוֹכָהּ אוֹ עַל גַּבָּהּ, \nהַכֹּל טָמֵא. \n",
            "<small>ז</small>\nהָיְתָה נְתוּנָה בְצַד הָאַסְקֻפָּה, \nשֶׁאִם תַּעֲלֶה הִיא נוֹגַעַת בַּשָּׁקוֹף פּוֹתֵחַ טֶפַח, \nטֻמְאָה תַחְתֶּיהָ, בְּתוֹכָהּ, אוֹ עַל גַּבָּהּ, \nטֻמְאָה בוֹקַעַת וְעוֹלָה, \nוּבוֹקַעַת וְיוֹרֶדֶת.  \nהָיְתָה גְבוֹהָה מִן הָאָרֶץ טֶפַח, \nטֻמְאָה תַחְתֶּיהָ אוֹ בַבַּיִת, \nתַּחְתֶּיהָ וְהַבַּיִת טָמֵא, \nתּוֹכָהּ וְגַבָּהּ טָהוֹר; \nבְּתוֹכָהּ אוֹ עַל גַּבָּהּ, \nהַכֹּל טָמֵא.  \n\n<small>ח</small>\nשֶׁאִם תַּעֲלֶה אֵין נוֹגַעַת בַּשָּׁקוֹף פּוֹתֵחַ טֶפַח, \nאוֹ מֻדְבֶּקֶת לַשָּׁקוֹף, \nטֻמְאָה תַחְתֶּיהָ, \nאֵין טָמֵא אֶלָּא תַחְתֶּיהָ. \n\n\n\n"
        ],
        [
            "<small>א</small>\nהַבַּיִת שֶׁנִּסְדַּק, \nטֻמְאָה בַחוּץ, \nכֵּלִים שֶׁבִּפְנִים טְהוֹרִין; \nטֻמְאָה בִפְנִים, \nכֵּלִים שֶׁבַּחוּץ, \nבֵּית שַׁמַּי אוֹמְרִים: \nעַד שֶׁיְּהֵא בַסֶּדֶק אַרְבָּעָה טְפָחִים, \nוּבֵית הֶלֵּל אוֹמְרִים: \nכָּל שֶׁהוּא.  \nרְבִּי יוֹסֵה אוֹמֵר מִשֵּׁם בֵּית הֶלֵּל: \nפּוֹתֵחַ טֶפַח. \n",
            "<small>ב</small>\nאַכְסַדְרָה שֶׁנִּסְדְּקָה, \nטֻמְאָה בְצַד זֶה, כֵּלִים שֶׁבְּצַד הַשֵּׁנִי טְהוֹרִין.  \nנָתַן אֶת רַגְלוֹ אוֹ קָנֶה מִלְּמַעְלָן, \nוְעֵרֵב אֶת הַטֻּמְאָה.  \nנָתַן אֶת הַקָּנֶה בָאָרֶץ, \nאֵינוּ מֵבִיא אֶת הַטֻּמְאָה, \nעַד שֶׁיְּהֵא גָבוֹהַּ מִן הָאָרֶץ פּוֹתֵחַ טֶפַח. \n",
            "<small>ג</small>\nסָגוֹס עָבֶה וְכֹפֶת עָבֶה,  \nאֵין מְבִיאִין אֶת הַטֻּמְאָה, \nעַד שֶׁיְּהוּ גְבוֹהִין מִן הָאָרֶץ פּוֹתֵחַ טֶפַח.  \nקְפִילִין זוֹ עַל גַּבֵּי זוֹ, \nאֵינָן מְבִיאוֹת אֶת הַטֻּמְאָה, \nעַד שֶׁתְּהֵא הָעֶלְיוֹנָה גְבוֹהָה מִן הָאָרֶץ פּוֹתֵחַ טֶפַח.  \nהָיָה אָדָם נָתוּן שָׁם, \nבֵּית שַׁמַּי אוֹמְרִים: \nאֵינוּ מֵבִיא אֶת הַטֻּמְאָה. \nוּבֵית הֶלֵּל אוֹמְרִים: \nאָדָם חָלוּל הוּא, \nוְהַצַּד הָעֶלְיוֹן מֵבִיא אֶת הַטֻּמְאָה. \n",
            "[<small>ד</small>]\nהָיָה מַשְׁקִיף בְּעַד הַחַלּוֹן וְהֶאֱהִיל עַל קוֹבְרֵי הַמֵּת, \nבֵּית שַׁמַּי אוֹמְרִים: \nאֵינוּ מֵבִיא אֶת הַטֻּמְאָה. \nוּבֵית הֶלֵּל אוֹמְרִים: \nמֵבִיא אֶת הַטֻּמְאָה.  \nוּמוֹדִים, שֶׁאִם הָיָה לָבוּשׁ בְּכֵלָיו, \nאוֹ שֶׁהָיוּ שְׁנַיִם זֶה עַל גַּבֵּי זֶה, \nשֶׁהֵן מְבִיאִין אֶת הַטֻּמְאָה. \n",
            "<small>ה</small>\nהָיָה מֻטָּל עַל הָאַסְקֻפָּה, \nוְהֶאֱהִילוּ עָלָיו קוֹבְרֵי הַמֵּת, \nבֵּית שַׁמַּי אוֹמְרִים: \nאֵינוּ מֵבִיא אֶת הַטֻּמְאָה. \nוּבֵית הֶלֵּל אוֹמְרִים: \nמֵבִיא אֶת הַטֻּמְאָה. \n",
            "הַטֻּמְאָה בַבַּיִת, \nוְהֶאֱהִילוּ עָלָיו טְהוֹרִין, \nבֵּית שַׁמַּי מְטַהֲרִין, \nוּבֵית הֶלֵּל מְטַמְּאִין. \n",
            "<small>ו</small>\nכֶּלֶב שֶׁאָכַל בְּשַׂר הַמֵּת, \nוּמֵת, וּמֻטָּל עַל הָאַסְקֻפָּה, \nרְבִּי מֵאִיר אוֹמֵר: \nאִם יֵשׁ בְּצַוָּארוֹ פוֹתֵחַ טֶפַח, \nמֵבִיא אֶת הַטֻּמְאָה, \nוְאִם לָאו, אֵינוּ מֵבִיא אֶת הַטֻּמְאָה.  \nרְבִּי יוֹסֵה אוֹמֵר: \nרוֹאִין אֶת הַטֻּמְאָה, \nמִכְּנֶגֶד הַשָּׁקוֹף וְלִפְנִים, הַבַּיִת טָמֵא; \nמִכְּנֶגֶד הַשָּׁקוֹף וְלַחוּץ, הַבַּיִת טָהוֹר.  \nרְבִּי אֶלְעָזָר אוֹמֵר: \nפִּיו לִפְנִים, הַבַּיִת טָהוֹר; \nפִּיו לַחוּץ, הַבַּיִת טָמֵא, \nשֶׁהַטֻּמְאָה יוֹצָא דֶּרֶךְ שׁוּלָיו.  \nרְבִּי יְהוּדָה בֶן בְּתִירָה אוֹמֵר: \nבֵּין כָּךְ וּבֵין כָּךְ, הַבַּיִת טָמֵא.  \n\n<small>ז</small>\nכַּמָּה תִשְׁהֶה בְמֵעָיו? \nשְׁלֹשָׁה יָמִים מֵעֵת לְעֵת.  \nוּבָעוֹפוֹת וּבַדָּגִים, \nכְּדֵי שֶׁתִּפּוֹל לָאוּר וְתִשָּׂרֵף.  \nדִּבְרֵי רְבִּי שִׁמְעוֹן.  \nרְבִּי יְהוּדָה בֶן בְּתִירָה אוֹמֵר: \nבָּעוֹפוֹת וּבַדָּגִים מֵעֵת לְעֵת. \n",
            "<small>ח</small>\nהַחַדּוּת שֶׁבַּבַּיִת וּמְנוֹרָה לְתוֹכוֹ, \nוְהַפֶּרַח שֶׁלָּהּ יוֹצֵא וּכְפֵישָׁה נְתוּנָה עָלָיו, \nשֶׁאִם תִּנָּטֵל הַמְּנוֹרָה, \nוּכְפֵישָׁה עוֹמֶדֶת עַל פִּי הַחַדּוּת, \nבֵּית שַׁמַּי אוֹמְרִים: \nהַחַדּוּת טָהוֹר וְהַמְּנוֹרָה טְמֵאָה.  \nוּבֵית הֶלֵּל אוֹמְרִים: \nאַף הַמְּנוֹרָה טְהוֹרָה.  \nוּמוֹדִים שֶׁאִם תִּנָּטֵל הַמְּנוֹרָה, \nוּכְפֵישָׁה נוֹפֶלֶת, \nשֶׁהַכֹּל טָמֵא. \n",
            "<small>ט</small>\nכֵּלִים שֶׁבֵּין שִׂפְתֵי כְפֵישָׁה לְבֵין שִׂפְתֵי הַחַדּוּת, \nאֲפִלּוּ עַד הַתְּהוֹם, טְהוֹרִין.  \nטֻמְאָה שָׁם, הַבַּיִת טָמֵא.  \nטֻמְאָה בַבַּיִת, כֵּלִים שֶׁבְּכָתְלֵי הַחַדּוּת, \nאִם יֵשׁ בִּמְקוֹמָן טֶפַח עַל רוּם טֶפַח, טְהוֹרִים, \nוְאִם לָאו, טְמֵאִין.  \nאִם הָיוּ כָתְלֵי הַחַדּוּת רְחָבִין מִשֶּׁלַּבַּיִת, \nבֵּין כָּךְ וּבֵין כָּךְ, טְהוֹרִין. \n\n\n\n"
        ],
        [
            "<small>א</small>\nנֶסֶר שֶׁהוּא נָתוּן עַל פִּי תַנּוּר חָדָשׁ, \nוְעוֹדֵף מִכָּל צְדָדָיו פּוֹתֵחַ טֶפַח, \nטֻמְאָה תַחְתָּיו, כֵּלִים שֶׁעַל גַּבָּיו טְהוֹרִין; \nטֻמְאָה עַל גַּבָּיו, כֵּלִים שֶׁתַּחְתָּיו טְהוֹרִין.  \nוּבַיָּשָׁן, טָמֵא; \nרְבִּי יוֹחָנָן בֶּן נוּרִי מְטַהֵר.  \nנָתוּן עַל שְׁנֵי תַנּוּרִים, \nטֻמְאָה בֵינֵיהֶם, הֵן טְמֵאִים. \nרְבִּי יוֹחָנָן בֶּן נוּרִי מְטַהֵר. \n",
            "<small>ב</small>\nסְרֵידָה שֶׁהִיא נְתוּנָה עַל פִּי הַתַּנּוּר מֻקָּף צָמִיד פָּתִיל, \nטֻמְאָה תַחְתֶּיהָ אוֹ עַל גַּבָּהּ, הַכֹּל טָמֵא.  \nוּכְנֶגֶד אֲוֵירוֹ שֶׁלַּתַּנּוּר, טָהוֹר.  \nטֻמְאָה כְנֶגֶד אֲוִירוֹ שֶׁלַּתַּנּוּר, &lt;וּכְנֶגֶד&gt;\nכְּנֶגְדּוֹ עַד הָרָקִיעַ טָמֵא. \n",
            "<small>ג</small>\nנֶסֶר שֶׁהוּא נָתוּן עַל פִּי תַנּוּר יָשָׁן, \nוְיוֹצֵא מִזֶּה וּמִזֶּה טֶפַח, אֲבָל לֹא מִן הַצְּדָדִין, \nטֻמְאָה בְצַד זֶה, \nכֵּלִים שֶׁבְּצַד הַשֵּׁנִי טְהוֹרִין. \nרְבִּי יוֹסֵה מְטַמֵּא.  \nהַבְּטַח אֵינוּ מֵבִיא אֶת הַטֻּמְאָה.  \nהָיָה בוֹ זִיז, \nרְבִּי אֱלִיעֶזֶר אוֹמֵר: \nאֵינוּ מֵבִיא אֶת הַטֻּמְאָה.  \nרְבִּי יְהוֹשֻׁעַ אוֹמֵר: \nרוֹאִין אֶת הַבְּטַח כְּאִלּוּ אֵינוּ, \nוְזִיז הָעֶלְיוֹן מֵבִיא אֶת הַטֻּמְאָה. \n",
            "<small>ד</small>\nסַנְדָּל שֶׁלַּעֲרֵיסָה שֶׁפְּחָתוֹ לְתוֹךְ הַבַּיִת, \nאִם יֶשׁ בּוֹ פוֹתֵחַ טֶפַח, הַכֹּל טָמֵא; \nוְאִם לָאו, מוֹנִים בּוֹ כְּדֶרֶךְ שֶׁמּוֹנִים בַּמֵּת. \n",
            "<small>ה</small>\nקוֹרוֹת הַבַּיִת וְהָעֲלִיָּה שֶׁאֵין עֲלֵיהֶן מַעֲזֵיבָה, וְהֵן מְכֻוָּנוֹת, \nטֻמְאָה תַחַת אַחַת מֵהֶן, תַּחְתֶּיהָ טָמֵא; \nמִן הַתַּחְתּוֹנָה לָעֶלְיוֹנָה, בֵּינֵיהֶם טָמֵא; \nעַל גַּבֵּי הָעֶלְיוֹנָה, כְּנֶגְדּוֹ עַד הָרָקִיעַ טָמֵא.  \n\n<small>ו</small>\nהָיוּ הָעֶלְיוֹנוֹת כְּבֵין הַתַּחְתּוֹנוֹת, &lt;הַתַּחְתּוֹנָה&gt;\nוְטֻמְאָה תַחַת אַחַת מֵהֶן, תַּחַת כֻּלָּם טָמֵא; \nעַל גַּבֵּיהֶן, כְּנֶגְדּוֹ עַד הָרָקִיעַ טָמֵא. \n",
            "<small>ז</small>\nקוֹרָה שֶׁהִיא נְתוּנָה מִכֹּתֶל לְכֹתֶל, \nוְטֻמְאָה תַחְתֶּיהָ, \nאִם יֶשׁ פּוֹתֵחַ טֶפַח, \nמְבִיאָה אֶת הַטֻּמְאָה תַחַת כֻּלָּהּ; \nוְאִם לָאו, \nטֻמְאָה בוֹקַעַת וְעוֹלָה וּבוֹקַעַת וְיוֹרֶדֶת.  \n\n<small>ח</small>\nוְכַמָּה יְהֵא בְהֶקֵּפָהּ וִיהֵא בָהּ פּוֹתֵחַ טֶפַח? \nבִּזְמַן שֶׁהִיא עֲגֻלָּה, הֶקֵּפָהּ שְׁלֹשָׁה טְפָחִים. \nבִּזְמַן שֶׁהִיא מְרֻבַּעַת, אַרְבָּעָה טְפָחִים, \nשֶׁהַמְרֻבָּע יָתֵר עַל הֶעָגוּל רְבִיעַ. \n",
            "<small>ט</small>\nעַמּוּד שֶׁהוּא מֻטָּל בְּאָוֵיר, \nאִם יֵשׁ בּוֹ הֶקֵּף עֶשְׂרִים וְאַרְבָּעָה טֶפַח, \nמֵבִיא אֶת הַטֻּמְאָה תַחַת דַּפְנוֹ, \nוְאִם לָאו, טֻמְאָה בוֹקַעַת וְעוֹלָה, \nוּבוֹקַעַת וְיוֹרֶדֶת. \n",
            "<small>י</small>\nכַּזַּיִת מִן הַמֵּת מֻדְבָּק לְאַסְקֻפָּה, \nרְבִּי אֱלִיעֶזֶר מְטַמֵּא אֶת הַבַּיִת. \nרְבִּי יְהוֹשֻׁעַ מְטַהֵר.  \nהָיָה נָתוּן תַּחַת הָאַסְקֻפָּה, \nיִדּוֹן מַחְצָה לְמַחְצָה.  \nמֻדְבָּק לִשְׁקוֹף, הַבַּיִת טָמֵא. \nרְבִּי יוֹסֵה מְטַהֵר.  \nהָיָה נָתוּן בְּתוֹךְ הַבַּיִת, \nהַנּוֹגֵעַ בַּשָּׁקוֹף טָמֵא; \nהַנּוֹגֵעַ בָּאַסְקֻפָּה, \nרְבִּי אֱלִיעֶזֶר מְטַמֵּא. \nרְבִּי יְהוֹשֻׁעַ אוֹמֵר: \nמִטֶּפַח וּלְמַטָּן, טָהוֹר, \nמִטֶּפַח וּלְמַעְלָן, טָמֵא. \n\n\n\n"
        ],
        [
            "<small>א</small>\nהָעוֹשֶׂה מָאוֹר כַּתְּחִלָּה, \nשֵׁעוּרוֹ כִּמְלֹא מַקְדֵּחַ גָּדוֹל שֶׁלַּלִּשְׁכָּה.  \nשִׁירֵי הַמָּאוֹר, רוּם אֶצְבָּעַיִם עַל רֹחַב הַגֻּדָּל.  \nאֵלּוּ הֵן שִׁירֵי הַמָּאוֹר? \nחַלּוֹן שֶׁסְּתָמָהּ וְלֹא הִסְפִּיק לְגָמְרָהּ.  \nחֲרָרוּהוּ מַיִם אוֹ שְׁרָצִים, \nאוֹ שֶׁאֲכָלַתּוּ מַלַּחַת, \nשֵׁעוּרוֹ מְלֹא אֶגְרוֹף. \nחָשַׁב עָלָיו לְתַשְׁמִישׁ, \nשֵׁעוּרוֹ פוֹתֵחַ טֶפַח; \nלְמָאוֹר, \nשֵׁעוּרוֹ מְלֹא מַקְדֵּחַ.  \n\n<small>ב</small>\nהַסְּרֵיגוֹת וְהָרְפָפוֹת מִצְטָרְפוֹת כִּמְלֹא מַקְדֵּחַ, \nדִּבְרֵי בֵית שַׁמַּי. \nוּבֵית הֶלֵּל אוֹמְרִים: \nעַד שֶׁיְּהֵא בְמָקוֹם אֶחָד כִּמְלֹא מַקְדֵּחַ. &lt;שֶׁיְּהוּא&gt; \nלְהָבִיא אֶת הַטֻּמְאָה וּלְהוֹצִיא אֶת הַטֻּמְאָה.  \nרְבִּי שִׁמְעוֹן אוֹמֵר: \nלְהָבִיא אֶת הַטֻּמְאָה, \nאֲבָל לְהוֹצִיא אֶת הַטֻּמְאָה, בְּפוֹתֵחַ טֶפַח. \n",
            "<small>ג</small>\nחַלּוֹן שֶׁהִיא לָאֲוִיר, \nשֵׁעוּרָהּ מְלֹא מַקְדֵּחַ.  \nבָּנָה בַיִת חוּצָה לָהּ, &lt;בֵית&gt;\nשֵׁעוּרָהּ בְּפוֹתֵחַ טֶפַח.  \nנָתַן הַתִּקְרָה בְאֶמְצַע הַחַלּוֹן, \nהַתַּחְתּוֹן פּוֹתֵחַ טֶפַח, \nוְהָעֶלְיוֹן מְלֹא מַקְדֵּחַ. \n",
            "<small>ד</small>\nהַחֹר שֶׁבַּדֶּלֶת, \nשֵׁעוּרוֹ מְלֹא אֶגְרוֹף. \nדִּבְרֵי רְבִּי עֲקִיבָה. \nרְבִּי טַרְפוֹן אוֹמֵר: \nבְּפוֹתֵחַ טֶפַח.  \nשִׁיֵּר בָּהּ הֶחָרָשׁ מִלְּמַטָּן אוֹ מִלְּמַעְלָן, \nהֱגִיפָהּ וְלֹא מֵרְקָהּ, \nאוֹ שֶׁפְּתָחַתּוּ הָרוּחַ, \nשֵׁעוּרוֹ מְלֹא אֶגְרוֹף. \n",
            "<small>ה</small>\nהָעוֹשֶׂה מָקוֹם לַקָּנֶה, וְלָאַסְפְּתֵי וְלַנֵּר, \nשֵׁעוּרוֹ כָל שֶׁהוּא, \nכְּדִבְרֵי בֵית שַׁמַּי. \nוּבֵית הֶלֵּל אוֹמְרִים: \nבְּפוֹתֵחַ טֶפַח.  \nלָזוּן אֶת עֵינָיו, וּלְדַבֵּר עִם חֲבֵרוֹ, וּלְתַשְׁמִישׁ, \nבְּפוֹתֵחַ טֶפַח. \n",
            "<small>ו</small>\nאֵלּוּ מְמַעֲטִים אֶת הַטֶּפַח: \nפָּחוּת מִכַּזַּיִת בָּשָׂר מְמַעֵט עַל יְדֵי רֹבַע עֲצָמוֹת. \nפָּחוּת מֵעֶצֶם כִּשְׂעוֹרָה מְמַעֵט עַל יְדֵי כַזַּיִת בָּשָׂר.  \nפָּחוּת מִכַּזַּיִת מִן הַמֵּת, \nפָּחוּת מִכַּזַּיִת מִן הַנְּבֵלָה, \nפָּחוּת מִכָּעֲדָשָׁה מִן הַשֶּׁרֶץ, \nפָּחוּת מִכַּבֵּיצָה אֳכָלִים, \nהַתְּבוּאָה שֶׁבַּחַלּוֹן, \nוְכַכַּי שֶׁיֶּשׁ בָּהּ מַמָּשׁ, &lt;וְכַכַּאִיי&gt;\nוְנִבְלַת הָעוֹף הַטָּהוֹר שֶׁלֹּא חָשַׁב עָלֶיהָ, \nוְנִבְלַת עוֹף הַטָּמֵא שֶׁחָשַׁב עָלֶיהָ וְלֹא הִכְשִׁירָהּ, \nאוֹ הִכְשִׁירָהּ וְלֹא חָשַׁב עָלֶיהָ. \n",
            "<small>ז</small>\nאֵלּוּ שֶׁאֵינָן מְמַעֲטִין: \nאֵין הָעֶצֶם מְמַעֵט עַל יְדֵי עֲצָמוֹת, \nוְלֹא בָשָׂר עַל יְדֵי בָשָׂר, \nוְלֹא כַזַּיִת מִן הַנְּבֵלָה, \nוְלֹא כָעֲדָשָׁה מִן הַשֶּׁרֶץ, \nוְלֹא כַבֵּיצָה אֳכָלִין, \nוְלֹא כַכַּי שֶׁאֵין בָּהּ מַמָּשׁ, &lt;כַכַּאִי&gt;\nוְלֹא נִבְלַת הָעוֹף הַטָּהוֹר שֶׁחָשַׁב עָלֶיהָ, \nוְלֹא נִבְלַת עוֹף הַטָּמֵא שֶׁחָשַׁב עָלֶיהָ וְהִכְשִׁירָהּ, \nוְלֹא שְׁתִי וְעֵרֶב הַמְנֻגָּעִין, \nוְלֹא נְבֵלָה מִבֵּית הַפְּרַס. &lt;מחוק 'לבנה' וכתוב 'נְבֵילָה' על המחיקה&gt; \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nהַנְּבֵלָה מְמַעֶטֶת וְהַטָּמֵא אֵינוּ מְמַעֵט &lt;'לבנה' מחוק 'ממעט'&gt; \n \n\n\n"
        ],
        [
            "<small>א</small>\nהַזִּיז מֵבִיא אֶת הַטֻּמְאָה בְּכָל שֶׁהוּא.  \nהַגִּזְרָה וְהַגִּבְלִית, בְּפוֹתֵחַ טֶפַח.  \nאֵי זֶה הוּא זִיז? \nשֶׁפָּנָיו לְמַטָּן.  \nוְגִזְרָה? \nשֶׁפָּנֶיהָ לְמַעְלָן.  \nוּבַמָּה אָמָרוּ: \nהַזִּיז מֵבִיא אֶת הַטֻּמְאָה כָל שֶׁהוּא? \nבְּזִיז שֶׁהוּא גָבוֹהַּ מִן הַפֶּתַח שְׁלֹשָׁה נִדְבָּכִין, \nשֶׁהֵן שְׁנֵים עָשָׂר טֶפַח. \nיָתֵר מִכֵּן, מֵבִיא אֶת הַטֻּמְאָה בְפוֹתֵחַ טֶפַח.  \nוְהָעֲטָרוֹת וְהַפִּתּוּחִין, \nמְבִיאִין אֶת הַטֻּמְאָה בְפוֹתֵחַ טֶפַח. \n",
            "<small>ב</small>\nזִיז שֶׁעַל גַּבֵּי הַפֶּתַח, \nמֵבִיא אֶת הַטֻּמְאָה בְפוֹתֵחַ טֶפַח; \nשֶׁעַל גַּבֵּי הַחַלּוֹן, רוּם אֶצְבָּעַיִם, \nוְשֶׁעַל גַּבֵּי מְלֹא מַקְדֵּחַ, כָּל שֶׁהוּא; \nרְבִּי יוֹסֵה אוֹמֵר: \nמְלוֹאוֹ. \n",
            "<small>ג</small>\nקָנֶה שֶׁעַל גַּבֵּי הַפֶּתַח, \nאֲפִלּוּ גָבוֹהַּ מֵאָה אַמָּה, \nמֵבִיא אֶת הַטֻּמְאָה כָל שֶׁהוּא, \nדִּבְרֵי רְבִּי יְהוֹשֻׁעַ. \nרְבִּי יוֹחָנָן בֶּן נוּרִי אוֹמֵר: \nאַל יַחְמִיר זֶה מִן הַזִּיז! \n",
            "<small>ד</small>\nזִיז שֶׁהוּא סוֹבֵב אֶת כָּל הַבַּיִת, \nוְאוֹכֵל בַּפֶּתַח שָׁלוֹשׁ אֶצְבָּעוֹת, \nטֻמְאָה בַבַּיִת, \nכֵּלִים שֶׁתַּחְתָּיו טְמֵאִים; \nטֻמְאָה תַחְתָּיו, \nרְבִּי אֱלִיעֶזֶר מְטַמֵּא אֶת הַבַּיִת, \nרְבִּי יְהוֹשֻׁעַ מְטַהֵר.  \nוְכֵן בְּחָצֵר שֶׁהִיא מֻקֶּפֶת אַכְסַדְרָה. \n",
            "<small>ה</small>\nשְׁנֵי זִיזִין זֶה עַל גַּבֵּי זֶה, \nיֵשׁ בָּהֶן פּוֹתֵחַ טֶפַח וּבֵינֵיהֶן פּוֹתֵחַ טֶפַח, \nטֻמְאָה תַחְתֵּיהֶן, תַּחְתֵּיהֶן טָמֵא; \nבֵּינֵיהֶן, בֵּינֵיהֶן טָמֵא; \nעַל גַּבֵּיהֶן, כְּנֶגֶד הָרָקִיעַ טָמֵא.  \n\n<small>ו</small>\nהָיָה הָעֶלְיוֹן עוֹדֵף עַל הַתַּחְתּוֹן פּוֹתֵחַ טֶפַח, \nטֻמְאָה תַחְתֵּיהֶן אוֹ בֵינֵיהֶן, \nתַּחְתֵּיהֶן וּבֵינֵיהֶן טָמֵא; \nעַל גַּבֵּיהֶן, כְּנֶגְדּוֹ עַד הָרָקִיעַ טָמֵא.  \n\n<small>ז</small>\nהָיָה הָעֶלְיוֹן עוֹדֵף עַל הַתַּחְתּוֹן פָּחוּת מִטֶּפַח, \nטֻמְאָה תַחְתֵּיהֶן אוֹ בֵינֵיהֶן, \nתַּחְתֵּיהֶן וּבֵינֵיהֶן טָמֵא; \nבֵּינֵיהֶן אוֹ תַחַת הַמּוֹתָר, \nרְבִּי אֱלִיעֶזֶר אוֹמֵר: \nתַּחְתֵּיהֶן וּבֵינֵיהֶן טָמֵא. \nרְבִּי יְהוֹשֻׁעַ אוֹמֵר: \nבֵּינֵיהֶן תַּחַת הַמּוֹתָר, טָמֵא, \nוְתַחְתֵּיהֶן, טָהוֹר. \n",
            "<small>ח</small>\nיֵשׁ בָּהֶן פּוֹתֵחַ טֶפַח וְאֵין בֵּינֵיהֶן פּוֹתֵחַ טֶפַח, \nטֻמְאָה תַחְתֵּיהֶן, תַּחְתֵּיהֶן טָמֵא; \nבֵּינֵיהֶן אוֹ עַל גַּבֵּיהֶן, \nכְּנֶגְדּוֹ וְעַד הָרָקִיעַ טָמֵא. \n",
            "<small>ט</small>\nאֵין בָּהֶן פּוֹתֵחַ טֶפַח, \nבֵּין שֶׁיֵּשׁ בֵּינֵיהֶן פּוֹתֵחַ טֶפַח, \nבֵּין שֶׁאֵין בֵּינֵיהֶן פּוֹתֵחַ טֶפַח, \nטֻמְאָה תַחְתֵּיהֶן, טָמֵא;\nבֵּינֵיהֶן אוֹ עַל גַּבֵּיהֶן, \nטֻמְאָה בוֹקַעַת וְעוֹלָה וּבוֹקַעַת וְיוֹרֶדֶת.  \nוְכֵן שְׁתֵּי יְרִיעוֹת שֶׁהֵן גְּבוֹהוֹת מִן הָאָרֶץ פּוֹתֵחַ טֶפַח. \n\n\n\n"
        ],
        [
            "<small>א</small>\nסָגוֹס עָבֶה וְכֹפֶת עָבֶה, \nאֵינָן מְבִיאִין אֶת הַטֻּמְאָה, \nעַד שֶׁיְּהוּ גְבוֹהִין מִן הָאָרֶץ פּוֹתֵחַ טֶפַח.  \nקְפִלִּין זוֹ עַל גַּבֵּי זוֹ, \nאֵינָן מְבִיאוֹת אֶת הַטֻּמְאָה, \nעַד שֶׁתְּהֵא הָעֶלְיוֹנָה גְבוֹהָה מִן הָאָרֶץ פּוֹתֵחַ טֶפַח.  \nטַבְלָיוֹת אֵינָן מְבִיאוֹת אֶת הַטֻּמְאָה, \nעַד שֶׁתְּהֵא הָעֶלְיוֹנָה גְבוֹהָה מִן הָאָרֶץ פּוֹתֵחַ טֶפַח.  \nאִם הָיוּ שֶׁלַּשַּׁיִשׁ, \nטֻמְאָה בוֹקַעַת וְעוֹלָה וּבוֹקַעַת וְיוֹרֶדֶת.  \n",
            "<small>ב</small>\nטַבְלָיוֹת שֶׁלָּעֵץ שֶׁהֵן נוֹגְעוֹת זוֹ בָזוֹ בְקַרְנוֹתֵיהֶן, \nוְהֵן גְּבוֹהוֹת מִן הָאָרֶץ פּוֹתֵחַ טֶפַח, \nטֻמְאָה תַחַת אַחַת מֵהֶן, \nהַנּוֹגֵעַ בַּשְּׁנִיָּה טָמֵא טֻמְאַת שִׁבְעָה; \nכֵּלִים שֶׁתַּחַת הָרִאשׁוֹנָה טְמֵאִין, \nוְשֶׁתַּחַת הַשְּׁנִיָּה טְהוֹרִין.  \nוְהַשֻּׁלְחָן אֵינוּ מֵבִיא אֶת הַטֻּמְאָה, \nעַד שֶׁיְּהֵא בוֹ רִבּוּעַ בְּפוֹתֵחַ טֶפַח. \n",
            "<small>ג</small>\nחֲבִיּוֹת שֶׁהֵן יוֹשְׁבוֹת עַל שׁוּלֵיהֶן, &lt;חָבִיּוֹת&gt;\nאוֹ מֻטּוֹת עַל צִדְדֵיהֶן, \nבְּאָוֵיר, \nוְהֵן נוֹגְעוֹת זוֹ בָזוֹ בְּפוֹתֵחַ טֶפַח, \nטֻמְאָה תַחַת אַחַת מֵהֶן, \nטֻמְאָה בוֹקַעַת וְעוֹלָה וּבוֹקַעַת וְיוֹרֶדֶת.  \nבַּמֵּי דְבָרִים אֲמוּרִים? \nבִּטְהוֹרוֹת.  \nאֲבָל אִם הָיוּ טְמֵאוֹת, \nאוֹ גְבוֹהוֹת מִן הָאָרֶץ פּוֹתֵחַ טֶפַח, \nטֻמְאָה תַחַת אַחַת מֵהֶן, \nתַּחַת כֻּלָּם טָמֵא. \n",
            "<small>ד</small>\nבַּיִת שֶׁחֲצָצוֹ בִנְסָרִים אוֹ בִירִיעוֹת, \nמִן הַצְּדָדִין אוֹ מִן הַקּוֹרוֹת, \nטֻמְאָה בַבַּיִת, כֵּלִים שֶׁבַּחֲצָץ טְהוֹרִין; \nטֻמְאָה בַחֲצָץ, הַכֵּלִים שֶׁבַּבַּיִת טְמֵאִין,  \nוְהַכֵּלִים שֶׁבַּחֲצָץ, \nאִם יֶשׁ בָּהֶן פּוֹתֵחַ טֶפַח, טְמֵאִין, \nוְאִם לָאו, טְהוֹרִין. \n",
            "<small>ה</small>\nחֲצָצוֹ מֵאַרְצוֹ, \nטֻמְאָה בַחֲצָץ, \nכֵּלִים שֶׁבַּבַּיִת טְמֵאִין; \nטֻמְאָה בַבַּיִת, \nכֵּלִים שֶׁבַּחֲצָץ, \nאִם יֵשׁ בִּמְקוֹמָן טֶפַח עַל רוּם טֶפַח, טְהוֹרִין, \nוְאִם לָאו, טְמֵאִין, \nשֶׁאַרְצוֹ שֶׁלַּבַּיִת כָּמוֹהוּ עַד הַתְּהוֹם. \n",
            "<small>ו</small>\nבַּיִת שֶׁהוּא מָלֵא תֶבֶן, \nוְאֵין בֵּינוֹ לְבֵין הַקּוֹרוֹת פּוֹתֵחַ טֶפַח, \nטֻמְאָה בִפְנִים, \nכֵּלִים שֶׁכְּנֶגֶד הַיְצִיאָה טְמֵאִין; \nטֻמְאָה בַחוּץ, \nכֵּלִים שֶׁבִּפְנִים, \nאִם יֵשׁ בִּמְקוֹמָן טֶפַח עַל רוּם טֶפַח, טְהוֹרִין, \nוְאִם לָאו, טְמֵאִין.  \nאִם יֵשׁ בֵּין הַתֶּבֶן לַקּוֹרוֹת פּוֹתֵחַ טֶפַח, \nבֵּין כָּךְ וּבֵין כָּךְ, טְמֵאִין. \n",
            "<small>ז</small>\nבַּיִת שֶׁמִּלָּהוּ עָפָר אוֹ צְרוֹרוֹת, בִּטְּלוֹ, \nוְכֵן כְּרִי שֶׁלַּתְּבוּאָה, \nאוֹ גַל שֶׁלִּצְרוֹרוֹת, \nאֲפִלּוּ כְגַלּוֹ שֶׁלְּעָכָן, \nאֲפִלּוּ טֻמְאָה בְצַד הַכֵּלִים, \nטֻמְאָה בוֹקַעַת וְעוֹלָה וּבוֹקַעַת וְיוֹרֶדֶת. \n",
            "<small>ח</small>\nחֲצַר הַקֶּבֶר, \nהָעוֹמֵד בְּתוֹכָהּ טָהוֹר, \nעַד שֶׁיְּהֵא בָהּ אַרְבַּע אַמּוֹת, \nכְּדִבְרֵי בֵית שַׁמַּי. \nוּבֵית הֶלֵּל אוֹמְרִים: \nאַרְבָּעָה טְפָחִים.  \nקוֹרָה שֶׁעֲשָׂאָהּ גּוֹלֵל לַקֶּבֶר, &lt;גּוֹלֶל! וכל השאר&gt;\nבֵּין עוֹמֶדֶת, בֵּין מֻטָּה עַל צִדָּהּ, \nאֵין טָמֵא אֶלָּא כְנֶגֶד הַפֶּתַח.  \nעָשָׂה רֹאשָׁהּ גּוֹלֵל לַקֶּבֶר, \nאֵין טָמֵא אֶלָּא עַד אַרְבָּעָה טְפָחִים, \nבִּזְמַן שֶׁהוּא עָתִיד לָגוּד.  \nרְבִּי יְהוּדָה אוֹמֵר: \nכֻּלָּהּ חִבּוּר. \n",
            "<small>ט</small>\nחָבִית שֶׁהִיא מְלֵאָה מַשְׁקִין טְהוֹרִין, \nוּמֻקֶּפֶת צָמִיד פָּתִיל, \nוַעֲשָׂאָהּ גּוֹלֵל לַקֶּבֶר, \nהַנּוֹגֵעַ בָּהּ טָמֵא טֻמְאַת שִׁבְעָה, \nוְהֶחָבִית וְהַמַּשְׁקִין טְהוֹרִין.  \nבְּהֵמָה שֶׁעֲשָׂאָהּ גּוֹלֵל לַקֶּבֶר, \nהַנּוֹגֵעַ בָּהּ טָמֵא טֻמְאַת שִׁבְעָה. \nרְבִּי מֵאִיר אוֹמֵר: \nכָּל שֶׁיֶּשׁ בּוֹ רוּחַ חַיִּים, \nאֵינוּ מְטַמֵּא מִשֵּׁם גּוֹלֵל. \n",
            "<small>י</small>\nהַנּוֹגֵעַ בַּמֵּת וְהַנּוֹגֵעַ בְּכֵלִים טְמֵאִין, \nמַאֲהִיל עַל הַמֵּת וּמַאֲהִיל עַל הַכֵּלִים, \nהַנּוֹגֵעַ בַּמֵּת וּמַאֲהִיל עַל הַכֵּלִים, טְהוֹרִין. \nאִם יֵשׁ בְּיָדָיו פוֹתֵחַ טֶפַח, טְמֵאִין.  \nשְׁנֵי בָתִּים וּבָהֶן כִּשְׁנֵי חֲצָיֵי זֵיתִים, \nוּפָשַׁט שְׁתֵּי יָדָיו לָהֶם, \nאִם יֵשׁ בְּיָדָיו פּוֹתֵחַ טֶפַח, \nמֵבִיא אֶת הַטֻּמְאָה, \nוְאִם לָאו, אֵינוּ מֵבִיא אֶת הַטֻּמְאָה. \n\n\n\n"
        ],
        [
            "<small>א</small>\nכָּל הַמִּטַּלְטְלִין מְבִיאִין אֶת הַטֻּמְאָה בְעֹבִי הַמַּרְדֵּעַ.  \nאָמַר רְבִּי טַרְפוֹן: \nאֶקְפַּח אֶת בָּנַי שֶׁזּוֹ הֲלָכָה מְקֻפַּחַת, \nשֶׁשָּׁמַע הַשּׁוֹמֵעַ וְטָעָה, \nשֶׁהָאִכָּר עוֹבֵר וְהַמַּרְדֵּעַ עַל כְּתֵפוֹ, \nוְהֶאֱהִיל צִדּוֹ אֶחָד עַל הַקֶּבֶר, \nוְטִמּוּהוּ מִשֵּׁם כֵּלִים הַמַּאֲהִילִים עַל הַמֵּת.  \nאָמַר רְבִּי עֲקִיבָה: \nאֲנִי אַתְקִין, \nשֶׁיְּהוּ דִבְרֵי חֲכָמִים קַיָּמִין, \nיְהוּ כָל הַמִּטַּלְטְלִין מְבִיאִין אֶת הַטֻּמְאָה \nעַל אָדָן הַנּוֹשְׂאָן בְּעֹבִי הַמַּרְדֵּעַ, &lt;הַנּוֹשְׂאִין! היו\"ד הוספה על ידי המגיה&gt;\nוְעַל עַצְמָן בְּכָל שֶׁהֵן, \nוְעַל שְׁאָר אָדָם וְכֵלִים בְּפוֹתֵחַ טֶפַח. \n",
            "<small>ב</small>\nכֵּיצַד? \nכּוּשׁ שֶׁהוּא תָּחוּב בַּכֹּתֶל, \nכַּחֲצִי זַיִת מִתַּחְתָּיו וְכַחֲצִי זַיִת מֵעַל גַּבָּיו, \nאַף עַל פִּי שֶׁאֵינָן מְכֻוָּנִין, טָמֵא. \nנִמְצָא מֵבִיא אֶת הַטֻּמְאָה לְעַצְמוֹ בְכָל שֶׁהוּא.  \n\n<small>ג</small>\nהַקַּדָּר שֶׁהוּא עוֹבֵר וְהַסַּל עַל כְּתֵפוֹ, \nוְהֶאֱהִיל צִדּוֹ אֶחָד עַל הַקֶּבֶר, \nכֵּלִים שֶׁבְּצַד הַשֵּׁנִי טְהוֹרִין. \nאִם יֵשׁ בֶּאֱסַל פּוֹתֵחַ טֶפַח, טְמֵאִין.  \nהַתְּלוּלִיּוֹת הַקְּרוֹבוֹת בֵּין לָעִיר בֵּין לַדֶּרֶךְ, \nאֶחָד חֲדָשׁוֹת וְאֶחָד יְשָׁנוֹת, טְמֵאוֹת. \nוּבָרְחוֹקוֹת, \nחֲדָשׁוֹת, טְהוֹרוֹת, \nוִישָׁנוֹת, טְמֵאוֹת.  \nאֵיזוֹ הִיא הַקְּרוֹבָה? \nחֲמִשִּׁים אַמָּה. \nוִישָׁנָה? \nשִׁשִּׁים שָׁנָה.  \nדִּבְרֵי רְבִּי מֵאִיר.  \nרְבִּי יְהוּדָה אוֹמֵר: \nקְרוֹבָה, שֶׁאֵין קְרוֹבָה מִמֶּנָּה, \nוִישָׁנָה, שֶׁאֵין אָדָם זכוּרָהּ. \n",
            "<small>ד</small>\nהַמּוֹצֵא מֵת כַּתְּחִלָּה מֻשְׁכָּב כְּדַרְכּוֹ, \nנוֹטְלוֹ וְאֶת תְּפוּסָתוֹ. &lt;תבוסתו&gt; \nמָצָא שְׁנַיִם, נוֹטְלָן וְאֶת תְּפוּסָתָן. &lt;תבוסתן&gt;  \nמָצָא שְׁלֹשָׁה, \nאִם יֵשׁ בֵּין זֶה לָזֶה מֵאַרְבַּע אַמּוֹת וְעַד שְׁמוֹנֶה, &lt;שְׁמוֹנָה&gt;\nכִּמְלֹא מִטָּה וְקוֹבְרֶיהָ, \nהֲרֵי זֶה שְׁכוּנַת קְבָרוֹת, \nבּוֹדֵק מִמֶּנּוּ וּלְהַלָּן עֶשְׂרִים אַמָּה, \nמָצָא אֶחָד בְּסוֹף עֶשְׂרִים אַמָּה, \nבּוֹדֵק מִמֶּנּוּ וּלְהַלָּן עֶשְׂרִים אַמָּה, \nשֶׁרַגְלַיִם לַדָּבָר, \nשֶׁאִלּוּ מִתְּחִלָּה מְצָאוֹ, \nהָיָה נוֹטְלוֹ וְאֶת תְּפוּסָתוֹ. &lt;תבוסתו&gt;\n",
            "<small>ה</small>\nהַבּוֹדֵק, בּוֹדֵק אַמָּה עַל אַמָּה, \nוּמַנִּיחַ אַמָּה, \nעַד שֶׁהוּא מַגִּיעַ לַסֶּלַע אוֹ לִבְתוּלָה.  \nהַמּוֹצִיא אֶת הֶעָפָר מִמְּקוֹם הַטֻּמְאָה, \nוְאוֹכֵל בְּדִמְעוֹ.  \nוכֵן הַמְפַקֵּחַ בַּגַּל, \nוְאֵינוּ אוֹכֵל בְּדִמְעוֹ. \n",
            "<small>ו</small>\nהָיָה בוֹדֵק, \nוְהִגִּיעַ לַנַּחַל, אוֹ לִשְׁלוּלִית, אוֹ לְדֶרֶךְ הָרַבִּים, \nמַפְסִיק.  \nשָׂדֶה שֶׁנֶּהֶרְגוּ בָהּ הֲרוּגִים, \nמְלַקֵּט עֶצֶם עֶצֶם, הַכֹּל טָהוֹר.  \nהַמְפַנֶּה קִבְרוֹ מִתּוֹךְ שָׂדֵהוּ, \nמְלַקֵּט עֶצֶם עֶצֶם, הַכֹּל טָהוֹר.  \nבּוֹר שֶׁמְּטִילִין לְתוֹכוֹ נְפָלִין אוֹ הֲרוּגִין, \nמְלַקֵּט עֶצֶם עֶצֶם, הַכֹּל טָהוֹר.  \nאִם הִתְקִינוֹ לַקֶּבֶר מִתְּחִלָּה, \nיֵשׁ לוֹ תְפוּסָה. &lt;תבוסה&gt;\n\n\n\n"
        ],
        [
            "<small>א</small>\nהַחוֹרֵשׁ אֶת הַקֶּבֶר, \nהֲרֵי זֶה עוֹשֶׂה בֵית פְּרַס.  \nעַד כַּמָּה הוּא עוֹשֶׂה? \nמְלֹא מַעֲנָה, מֵאָה אַמָּה, \nבֵּית אַרְבַּעַת סְאִים. \nרְבִּי יוֹסֵה אוֹמֵר: \nאַף בֵּית חָמֵשׁ.  \nוּבַמּוֹרָד וּבַמַּעֲלֶה, \nנוֹתֵן רֹבַע כַּרְשַׁנִּים עַל בֹּרֶךְ הַמַּחֲרֵשָׁה, &lt;עוֹד בּוֹרֵךְ&gt;\nעַד מְקוֹם שֶׁיְּצַמְּחוּ שְׁלֹשָׁה כַרְשַׁנִּים זֶה בְצַד זֶה, \nעַד שָׁם הוּא עוֹשֶׂה בֵית פְּרַס.  \nרְבִּי יוֹסֵה אוֹמֵר: \nאַף בַּמּוֹרָד, אֲבָל לֹא בַמַּעֲלֶה. &lt;בְּמַעֲלָה&gt;\n",
            "<small>ב</small>\nהָיָה חוֹרֵשׁ וְהִטִּיחַ בַּסֶּלַע אוֹ בַגָּדֵר, \nאוֹ שֶׁנִּעֵר הַמַּחֲרֵשָׁה, \nעַד שָׁם הוּא עוֹשֶׂה בֵית פְּרַס.  \nרְבִּי אֱלִיעֶזֶר אוֹמֵר: \nבֵּית פְּרַס עוֹשֶׂה בֵית פְּרַס. \nרְבִּי יְהוֹשֻׁעַ אוֹמֵר: \nפְּעָמִים עוֹשֶׂה, פְּעָמִים שֶׁאֵינוּ עוֹשֶׂה. \nכֵּיצַד? \nחָרַשׁ חֲצִי מַעֲנָה, \nוְחָזַר וְחָרַשׁ חֶצְיָהּ, וְכֵן הַצְּדָדִין, \nהֲרֵי זֶה עוֹשֶׂה בֵית פְּרַס.  \nחָרַשׁ מְלֹא מַעֲנָה, \nוְחָזַר וְחָרַשׁ מִמֶּנּוּ וְלַחוּץ, \nאֵינוּ עוֹשֶׂה בֵית פְּרַס. \n",
            "<small>ג</small>\nהַחוֹרֵשׁ מִלָּטֶמְיָה, &lt;מלטומיה&gt; \nוּמִצְּבִירַת הָעֲצָמוֹת, \nוּמִשָּׂדֶה שֶׁאָבַד קֶבֶר בְּתוֹכָהּ, \nאוֹ שֶׁנִּמְצָא בָהּ קֶבֶר, \nהַחוֹרֵשׁ אֶת שֶׁאֵינוּ שֶׁלּוֹ, \nוְכֵן נָכְרִי שֶׁחָרַשׁ, \nאֵינוּ עוֹשֶׂה בֵּית פְּרַס, \n[וְאֵין בֵּית פְּרַס] לַכּוּתִיִּים. \n",
            "<small>ד</small>\nשְׂדֵה בֵית פְּרַס עַל גַּבֵּי טְהוֹרָה, \nוְשָׁטְפוּ גְשָׁמִים מִבֵּית פְּרַס לִטְהוֹרָה, \nאֲפִלּוּ אֲדֻמָּה וְהִלְבִּינוּהָ, \nאוֹ לְבָנָה וְהֶאְדִּימוּהָ, \nאֵין עוֹשִׂין אוֹתָהּ בֵּית הַפְּרַס. \n",
            "<small>ה</small>\nשָׂדֶה שֶׁאָבַד קֶבֶר בְּתוֹכָהּ, \nוּבָנָה בָהּ בַּיִת וַעֲלִיָּה עַל גַּבָּיו, \nאִם הָיָה פִתְחָהּ שֶׁלָּעֲלִיָּה מְכֻוָּן כְּנֶגֶד פִּתְחוֹ שֶׁלַּבַּיִת, \nהָעֲלִיָּה טְהוֹרָה, \nוְאִם לָאו, הָעֲלִיָּה טְמֵאָה.  \nעֲפַר בֵּית פְּרַס וַעֲפַר חוּץ לָאָרֶץ שֶׁבָּא בַיָּרָק, \nמִצְטָרְפִין כְּחוֹתַם מַרְצַפִּין.   \nדִּבְרֵי רְבִּי אֱלִיעֶזֶר.  \nוַחֲכָמִים אוֹמְרִים: \nעַד שֶׁיִּהוּ בְמָקוֹם אֶחָד כְּחוֹתַם מַרְצַפִּין. \nאָמַר רְבִּי יְהוּדָה: \nמַעֲשֶׂה שֶׁהָיוּ אִגְּרוֹת בָּאוֹת מִמְּדִינַת הַיָּם \nלִבְנֵי כֹהֲנִים גְּדוֹלִים, \nוְהָיוּ בָהֶם כִּסְאָה וּכְסָאתַיִם חוֹתָמוֹת, \nוְלֹא הֵחִישׁוּ לָהֶם מִשֵּׁם טֻמְאָה. \n\n\n\n"
        ],
        [
            "<small>א</small>\nכֵּיצַד בּוֹצְרִין בֵּית הַפְּרַס? \nמַזִּין עַל הָאָדָם וְעַל הַכֵּלִים, וְשׁוֹנִים, \nוּבוֹצְרִים וּמוֹצִיאִין חוּץ לְבֵית הַפְּרַס, \nוַאֲחֵרִין מְקַבְּלִין מֵהֶן וּמוֹלִיכִין לַגַּת. \nאִם נָגְעוּ אֵלּוּ בָאֵלּוּ, טְמֵאִין, &lt;וָאֵלּוּ&gt;\nכְּדִבְרֵי בֵית הֶלֵּל.  \nבֵּית שַׁמַּי אוֹמְרִים: \nאוֹחֵז אֶת הַמַּגָּל בַּסִּיב, \nאוֹ בוֹצֵר בַּצּוּר, \nוְנוֹתֵן לְתוֹךְ כְּפֵישָׁה וּמוֹלִיךְ לַגַּת.  \nאָמַר רְבִּי יוֹסֵה: \nבַּמֵּי דְבָרִים אֲמוּרִים? \nבְּכֶרֶם הַנֶּעֱשָׂה בֵית פְּרַס, \nאֲבָל הַנּוֹטֵעַ בֵּית הַפְּרַס, \nיִמָּכֵר לַשּׁוּק. \n",
            "<small>ב</small>\nשְׁלֹשָׁה בֵית פְּרָסוֹת הֵן: \nהַחוֹרֵשׁ אֶת הַקֶּבֶר, \nנִטַּעַת כָּל נֶטַע, \nוְאֵינָהּ נִזְרַעַת כָּל זֶרַע, חוּץ מִזֶּרַע הַנִּקְצָר. \nוְאִם עֲקָרוֹ, \nצוֹבֵר אֶת גֳּרָנוֹ לְתוֹכוֹ, \nוְכוֹבְרוֹ בִשְׁתֵּי כְבָרוֹת.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nהַתְּבוּאָה בִשְׁתֵּי כְבָרוֹת, \nוְהַקִּטְנִית בְּשָׁלוֹשׁ כְּבָרוֹת.  \nוְשׂוֹרֵף אֶת הַקַּשׁ וְאֶת הֶעָצֶה.  \nוּמְטַמִּין בְּמַגָּע וּבְמַשָּׂא, \nוְאֵינָן מְטַמִּין בְּאָהֵל. \n",
            "<small>ג</small>\nשָׂדֶה שֶׁאָבַד קֶבֶר בְּתוֹכָהּ, \nנִזְרַעַת כָּל זֶרַע, \nוְאֵינָה נִטַּעַת כָּל נֶטַע, \nוְאֵין מְקַיְּמִין בָּהּ אִילָנוֹת, \nחוּץ מֵאִילַן שְׂרָק שֶׁאֵינוּ עוֹשֶׂה פֵרוֹת.  \nוּמְטַמֵּא בְמַגָּע וּבְמַשָּׂא וּבְאָהֵל. \n",
            "<small>ד</small>\nשְׂדֵה כֻכִּין, \nלֹא נִטַּעַת וְלֹא נִזְרַעַת, \nוַעֲפָרָהּ טָהוֹר, \nוְעוֹשִׂין מִמֶּנָּה תַנּוּרִין לַקֹּדֶשׁ.  \nוּמוֹדִין בֵּית שַׁמַּי וּבֵית הֶלֵּל, \nשֶׁבּוֹדְקִין לְעוֹשֵׂי פֶסַח, \nוְאֵין בּוֹדְקִין לִתְרוּמָה.  \nוּלְנָזִיר, \nבֵּית שַׁמַּי אוֹמְרִים: \nבּוֹדְקִין. \nוּבֵית הֶלֵּל אוֹמְרִים: \nאֵין בּוֹדְקִין.  \nכֵּיצַד הוּא בוֹדֵק? \nמֵבִיא אֶת הֶעָפָר שֶׁהוּא יָכֹל לַהֲסִיטוֹ, \nוְנוֹתֵן לְתוֹךְ כְּבָרָה שֶׁנְּקָבֶיהָ דַקִּים, וּמַמְחֶה. \nאִם נִמְצָא שָׁם עֶצֶם כִּשְׂעוֹרָה, טָמֵא. \n",
            "<small>ה</small>\nכֵּיצַד מְטַהֲרִין בֵּית הַפְּרַס? \nנוֹטֵל מִמֶּנּוּ שְׁלֹשָׁה טְפָחִים, \nוְנוֹתֵן עַל גַּבָּיו שְׁלֹשָׁה טְפָחִים.  \nאִם נָטַל מֵחֶצְיוֹ אֶחָד שְׁלֹשָׁה טְפָחִים, \nוְנָתַן עַל גַּבֵּי חֶצְיוֹ אַחֵר שְׁלֹשָׁה טְפָחִים, \nטָהוֹר.  \nרְבִּי שִׁמְעוֹן אוֹמֵר: \nאֲפִלּוּ נָטַל מִמֶּנּוּ טֶפַח וּמַחְצָה, \nוְנָתַן עָלָיו טֶפַח וּמַחְצָה מִמָּקוֹם אַחֵר, \nטָהוֹר.  \n\n<small>ו</small>\nהָרוֹצֵף בֵּית הַפְּרַס בַּאֲבָנִים שֶׁאֵינוּ יָכוֹל לַהֲסִיטָן, \nטָהוֹר.  \nרְבִּי שִׁמְעוֹן אוֹמֵר: \nאַף הָעוֹזֵק בֵּית הַפְּרַס, טָהוֹר. \n",
            "<small>ז</small>\nהַמְהַלֵּךְ בֵּית הַפְּרַס עַל אֲבָנִים שֶׁאֵינוּ יָכוֹל לַהֲסִיטָן, \nעַל הָאָדָם וְעַל הַבְּהֵמָה שֶׁכֹּחָן רַע, טָמֵא. \nהַמְהַלֵּךְ בְּאֶרֶץ הָעַמִּים, \nבֶּהָרִים וּבַסְּלָעִים, טָמֵא; \nבַּיָּם וּבַשּׁוּנִית, טָהוֹר.  \nוְאֵי זוֹ הִיא הַשּׁוּנִית? &lt;אי זה הוא&gt;\nכָּל מָקוֹם שֶׁהַיָּם עוֹלֶה בְזַעְפּוֹ. \n",
            "<small>ח</small>\nהַקּוֹנֶה שָׂדֶה בְסוּרְיָה, סְמוּכָה לְאֶרֶץ יִשְׂרָאֵל, \nאִם יָכוֹל לְהִכָּנֵס לָהּ בְּטַהֲרָה, \nטְהוֹרָה, וְחַיֶּבֶת בַּמַּעַשְׂרוֹת וּבַשְּׁבִיעִית. \nוְאִם אֵינוּ יָכוֹל לְהִכָּנֵס לָהּ בְּטַהֲרָה, \nטְמֵאָה, וְחַיֶּבֶת בַּמַּעַשְׂרוֹת וּבַשְּׁבִיעִית.  \nמְדוּרוֹת הַגּוֹיִם, טְמֵאִין. \nכַּמָּה יִשְׁהֵא בְתוֹכָן וִיהֵא צָרִיךְ בְּדִיקָה? \nאַרְבָּעִים יוֹם, אַף עַל פִּי שֶׁאֵין עִמּוֹ אִשָּׁה.  \nוְאִם הָיָה עֶבֶד אוֹ אִשָּׁה מְשַׁמְּרִין אוֹתוֹ, \nאֵינוּ צָרִיךְ בְּדִיקָה. &lt;וְאֵינוּ&gt;\n",
            "<small>ט</small>\nאֶת מָה הֵם בּוֹדְקִין? \nאֶת בִּיבִים הָעֲמֻקִּין, \nוְאֶת הַמַּיִם הַסְּרוּחִין.  \nבֵּית שַׁמַּי אוֹמְרִים: \nאַף הָאַשְׁפַּתּוֹת וְעָפָר הַתּוֹחֵחַ.  \nוּבֵית הֶלֵּל אוֹמְרִים: \nכָּל מָקוֹם שֶׁהַחֲזִיר וְהַחֻלְדָּה יְכוּלִים לְהַלְּכוֹ, \nאֵינוּ צָרִיךְ בְּדִיקָה. \n",
            "<small>י</small>\nהָאִסְטְוָנוֹת, \nאֵין בָּהֶן מִשֵּׁם מְדוֹר גּוֹיִם.  \nרַבָּן שִׁמְעוֹן בֶּן גַּמְלִיאֵל אוֹמֵר: \nעִיר שֶׁחָרָבָה, אֵין בָּהּ מִשֵּׁם מְדוֹר גּוֹיִם.  \nמִזְרַח קֵסְרִי &lt;קסרין&gt; \nוּמַעֲרָב קֵסֶרְיוֹן, \nקְבָרוֹת. \nוּמִזְרַח עַכּוֹ, \nהָיָה סָפֵק, וְטִהֲרוּהוּ חֲכָמִים.  \nרֶבִּי וּבֵית דִּינוֹ נִמְנוּ עַל קֵינֵי וְטִהֲרוּהָ. \n",
            "<small>יא</small>\nעֲשָׂרָה מְקוֹמוֹת אֵין בָּהֶן מִשֵּׁם מְדוֹר גּוֹיִם: \nאָהֳלֵי הָעַרְבִיִּים, \nוְהַסֻּכּוֹת, \nוְהַצְּרִיפִין, \nוְהַבּוֹרְגְּנִין, \nוְהַלִּקְטָיוֹת, \nוּבֵית שַׁעַר, \nוַאֲוֵירָה שֶׁלֶּחָצֵר, \nוְהַמַּרְחֵץ, \nוּמְקוֹם הַחִצִּים, \nוּמְקוֹם הַלִּגְיוֹנוֹת.  \n\n\n\n"
        ]
    ],
    "sectionNames": [
        "Chapter",
        "Mishnah"
    ]
}