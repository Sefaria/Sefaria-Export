{
    "language": "he",
    "title": "Mishnah Zavim",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה זבים",
    "categories": [
        "Mishnah",
        "Seder Tahorot"
    ],
    "text": [
        [
            "<small>א</small>\nהָרוֹאֶה רְאִיָּה אַחַת שֶׁלָּזוֹב, \nבֵּית שַׁמַּי אוֹמְרִים: \nכְּשׁוֹמֶרֶת יוֹם כְּנֶגֶד יוֹם. \nוּבֵית הֶלֵּל אוֹמְרִים: \nכְּבַעַל קֶרִי.  \nרָאָה אַחַת, וּבַשֵּׁנִי הִפְסִיק, \nוּבַשְּׁלִישִׁי רָאָה שְׁתַּיִם, \nאוֹ אַחַת מְרֻבָּה כִשְׁתַּיִם. \nבֵּית שַׁמַּי אוֹמְרִים: \nזָב גָּמוּר. \nוּבֵית הֶלֵּל אוֹמְרִים: \nמְטַמֵּא מִשְׁכָּב וּמוֹשָׁב, \nוְצָרִיךְ בִּיאַת מַיִם חַיִּים, \nוּפָטוּר מִן הַקָּרְבָּן.  \n\n<small>ב</small>\nאָמַר רְבִּי אֶלְעָזָר בֶּן יְהוּדָה: \nמוֹדִים בֵּית שַׁמַּי בָּזֶה שֶׁאֵינוּ זָב גָּמוּר. \nוְעַל מַה נֶּחְלָקוּ? \nעַל הָרוֹאֶה שְׁתַּיִם, \nאוֹ אַחַת מְרֻבָּה כִשְׁתַּיִם, \nוּבַשֵּׁנִי הִפְסִיק, \nוּבַשְּׁלִישִׁי רָאָה אַחַת. \nבֵּית שַׁמַּי אוֹמְרִים: \nזָב גָּמוּר. \nבֵּית הֶלֵּל אוֹמְרִים: \nמְטַמֵּא מִשְׁכָּב וּמוֹשָׁב, \nוְצָרִיךְ בִּיאַת מַיִם חַיִּים, \nוּפָטוּר מִן הַקָּרְבָּן. \n",
            "<small>ג</small>\nהָרוֹאֶה קֶרִי בַיּוֹם הַשְּׁלִישִׁי לִסְפִירַת זוֹבוֹ, \nבֵּית שַׁמַּי אוֹמְרִים: \nסָתַר שְׁנֵי יָמִים שֶׁלְּפָנָיו. \nוּבֵית הֶלֵּל אוֹמְרִים: \nלֹא סָתַר אֶלָּא יוֹמוֹ.  \nרְבִּי יִשְׁמָעֵאל אוֹמֵר: \nהָרוֹאֶה בַשֵּׁנִי סָתַר שֶׁלְּפָנָיו.  \nרְבִּי עֲקִיבָה אוֹמֵר: \nאֶחָד הָרוֹאֶה בַשֵּׁנִי וְאֶחָד הָרוֹאֶה בַשְּׁלִישִׁי, \nשֶׁבֵּית שַׁמַּי אוֹמְרִים: \nסָתַר שְׁנֵי יָמִים שֶׁלְּפָנָיו, \nוּבֵית הֶלֵּל אוֹמְרִים: \nלֹא סָתַר אֶלָּא יוֹמוֹ.  \nוּמוֹדֶה בָּרוֹאֶה בָרְבִיעִי, \nשֶׁלֹּא סָתַר אֶלָּא יוֹמוֹ.  \nבְּרוֹאֶה קֶרִי, \nאֲבָל אִם רָאָה זוֹב, אֲפִלּוּ יוֹם שְׁבִיעִי, \nסָתַר שֶׁלְּפָנָיו. \n",
            "<small>ד</small>\nרָאָה אַחַת הַיּוֹם וּשְׁתַּיִם לְמָחָר, \nשְׁתַּיִם הַיּוֹם וְאַחַת לְמָחָר, \nשָׁלוֹשׁ לִשְׁלֹשָׁה יָמִים, \nאוֹ לִשְׁלֹשָׁה לֵילוֹת, \nהֲרֵי זֶה זָב גָּמוּר. \n",
            "<small>ה</small>\nרָאָה אַחַת וְהִפְסִיק כְּדֵי טְבִילָה וְסִפּוּג, \nוְאַחַר כָּךְ רָאָה שְׁתַּיִם, \nאוֹ אַחַת מְרֻבָּה כִּשְׁתַּיִם; \nאוֹ שֶׁרָאָה שְׁתַּיִם, \nאוֹ אַחַת מְרֻבָּה כִּשְׁתַּיִם, \nוְהִפְסִיק כְּדֵי טְבִילָה וְסִפּוּג, \nוְאַחַר כָּךְ רָאָה אַחַת, \nהֲרֵי זֶה זָב גָּמוּר. \n",
            "<small>ו</small>\nרָאָה אַחַת מְרֻבָּה כְּשָׁלוֹשׁ, \nשֶׁהִיא כְמִגֵּד יָוָן לְשִׁילֹחַ, \nשֶׁהֵן כְּדֵי שְׁתֵּי טְבִילוֹת וְכִשְׁנֵי סִפּוּגִים, \nהֲרֵי זֶה זָב גָּמוּר.  \n\n<small>ז</small>\nרָאָה אַחַת מְרֻבָּה כִשְׁתַּיִם, \nמְטַמֵּא מִשְׁכָּב וּמוֹשָׁב, \nוְצָרִיךְ בִּיאַת מַיִם חַיִּים, \nוּפָטוּר מִן הַקָּרְבָּן.  \nאָמַר רְבִּי יוֹסֵה: \nלֹא אָמָרוּ אַחַת מְרֻבָּה \nאֶלָּא אִם יֶשׁ בָּהּ כְּדֵי שָׁלוֹשׁ. \n",
            "<small>ח</small>\nרָאָה אַחַת הַיּוֹם וְאַחַת בֵּין הַשְּׁמָשׁוֹת, \nאַחַת בֵּין הַשְּׁמָשׁוֹת וְאַחַת לְמָחָר, \nאִם יָדוּעַ שֶׁמִּקְצָת הָרְאִיָּה מֵהַיּוֹם וּמִקְצָתָהּ לְמָחָר, \nוַדַּאי לַטֻּמְאָה וְלַקָּרְבָּן; \nוְאִם סָפֵק שֶׁמִּקְצָת הָרְאִיָּה מֵהַיּוֹם וּמִקְצָתָהּ לְמָחָר, \nוַדַּאי לַטֻּמְאָה, וְסָפֵק לַקָּרְבָּן.  \nרָאָה שְׁנֵי יָמִים בֵּין הַשְּׁמָשׁוֹת, \nסָפֵק לַטֻּמְאָה וְלַקָּרְבָּן; \nאַחַת בֵּין הַשְּׁמָשׁוֹת, \nסָפֵק לַטֻּמְאָה. \n\n\n\n"
        ],
        [
            "<small>א</small>\nהַכֹּל טְמֵאִין בַּזִּיבָה, \nאַף הַגֵּרִים, \nאַף הָעֲבָדִים, \nבֵּין מְשֻׁחְרָרִין בֵּין שֶׁאֵינָן מְשֻׁחְרָרִים, \nחֵרֵשׁ, שׁוֹטֶה וְקָטָן, \nסְרִיס אָדָם וּסְרִיס חַמָּה,  \nוְטָמְטוֹם וְאַנְדְּרוֹגִינָס. \nוְנוֹתְנִין עֲלֵיהֶן חָמְרֵי הָאִישׁ וְחָמְרֵי הָאִשָּׁה, \nמִטַּמִּין בַּדָּם כָּאִשָּׁה, \nוּבַלֹּבֶן כָּאִישׁ, \nוְטֻמְאָתָן בְּסָפֵק. \n",
            "<small>ב</small>\nבְּשֶׁבַע דְרָכִין בּוֹדְקִין אֶת הַזָּב \nעַד שֶׁלֹּא נִזְקַק לַזִּיבָה: \nבְּמַאֲכָל, בְּמִשְׁתֶּה, \nבְּמַשָּׂא, בִּקְפִיצָה, \nבְּחֹלִי, בְּמַרְאֶה וּבְהִרְהוּר. \nהִרְהֵר עַד שֶׁלֹּא רָאָה, \nאוֹ רָאָה עַד שֶׁלֹּא הִרְהֵר,  \nרְבִּי יְהוּדָה אוֹמֵר: \nאֲפִלּוּ רָאָה בְהֵמָה וְחַיָּה וָעוֹף \nמִתְעַסְּקִין זֶה עִם זֶה, \nאֲפִלּוּ רָאָה בִגְדֵי צֶבַע הָאִשָּׁה.  \nרְבִּי עֲקִיבָה אוֹמֵר: \nאָכַל כָּל מַאֲכָל, בֵּין רַע, בֵּין יָפֶה, \nוְשָׁתָה כָל מַשְׁקֶה.  \nאָמְרוּ לוֹ: \n\"אֵין כָּן זָבִין מֵעַתָּה!\" \nאָמַר לָהֶם: \n\"אֵין אַחְרָיוּת זָבִים עֲלֵיכֶם!\" \nמִשֶּׁנִּזְקַק לַזִּיבָה, אֵין בּוֹדְקִין אוֹתוֹ. \nאָנְסוֹ וּסְפֵקוֹ וְשִׁכְבַת זַרְעוֹ טְמֵאִים, \nשֶׁרַגְלַיִם לַדָּבָר.  \n\n<small>ג</small>\nרָאָה רְאִיָּה רִאשׁוֹנָה, \nבּוֹדְקִין אוֹתוֹ.  \nבַּשְּׁנִיָּה, בַּשְּׁלִישִׁית, \nאֵין בּוֹדְקִין אוֹתוֹ.  \nרְבִּי אֶלְעָזָר אוֹמֵר: \nאַף בַּשְּׁלִישִׁית בּוֹדְקִין אוֹתוֹ, \nמִפְּנֵי הַקָּרְבָּן. \n",
            "<small>ד</small>\nהָרוֹאֶה קֶרִי, \nאֵינוּ מִטַּמֵּא בַזִּיבָה מֵעֵת לְעֵת.  \nרְבִּי יוֹסֵה אוֹמֵר: \nיוֹמוֹ.  \nגּוֹי שֶׁרָאָה קֶרִי וְנִתְגַּיַּר, \nמִיָּד הוּא מִטַּמֵּא בַזִּיבָה.  \nהָרוֹאָה דָם וְהַמְקַשָּׁה, מֵעֵת לְעֵת. &lt;הָרוֹאֶה&gt; \nוְהַמַּכֶּה אֶת עַבְדּוֹ, (שמות כא,כא) \n\"יוֹם אוֹ יוֹמַיִם\", מֵעֵת לְעֵת.  \nכֶּלֶב שֶׁאָכַל בְּשַׂר הַמֵּת, \nשְׁלֹשָׁה יָמִים מֵעֵת לְעֵת, \nוְהוּא כְבִרְיָתוֹ. \n",
            "<small>ה</small>\nהַזָּב מְטַמֵּא אֶת הַמִּשְׁכָּב בַּחֲמִשָּׁה דְרָכִים, \nלְטַמֵּא אָדָם וּלְטַמֵּא בְגָדִים: \nעוֹמֵד, יוֹשֵׁב, שׁוֹכֵב, \nנִתְלָה וְנִשְׁעָן.  \nוְהַמִּשְׁכָּב מְטַמֵּא \nעוֹמֵד, יוֹשֵׁב, שׁוֹכֵב, \nנִתְלָה וְנִשְׁעָן,  \nבְּמַגָּע, וּבְמַשָּׂא. \n\n\n\n"
        ],
        [
            "<small>א</small>\nהַזָּב וְהַטָּהוֹר שֶׁיָּשְׁבוּ בִסְפִינָה, אוֹ בְאַסְדָּה, \nאוֹ שֶׁרָכְבוּ עַל גַּבֵּי בְהֵמָה, \nאַף עַל פִּי שֶׁאֵין בִּגְדֵיהֶם נוֹגְעִים, \nהֲרֵי אֵלּוּ טְמֵאִין מִדְרָס.  \nיָשְׁבוּ עַל הַנֶּסֶר וְעַל הַסַּפְסֵל, \nעַל הַגָּשִׁישׁ שֶׁלְּמִטָּה, \nוְעַל הָאַכְּלוֹנָס, \nבִּזְמַן שֶׁהֵן מַחְגִּירִין; \nעָלוּ בָאִילָן שֶׁכֹּחוֹ רַע, \nבַּסֻּכָּה שֶׁכֹּחָהּ רַע וּבְאִילָן יָפֶה, \nוּבְסֻלָּם מִצְרִי, &lt;וּבְסוּלָם&gt;\nבִזְמַן שֶׁאֵינוּ קָבוּעַ בְּמַסְמָר, \nעַל הַכֶּבֶשׁ, וְעַל הַקּוֹרָה, וְעַל הַדֶּלֶת, \nבִּזְמַן שֶׁאֵינָן עֲשׁוּיִם בַּטִּיט, \nטְמֵאִין.  \nרְבִּי יְהוּדָה מְטַהֵר. \n",
            "<small>ב</small>\nמְגִיפִין אוֹ פוֹתְחִין.  \nוַחֲכָמִים אוֹמְרִים: \nעַד שֶׁיְּהֵא זֶה מֵגִיף וְזֶה פוֹתֵחַ.  \nמַעֲלִין זֶה אֶת זֶה מִן הַבּוֹר.  \nרְבִּי יְהוּדָה אוֹמֵר: \nעַד שֶׁיְּהֵא הַטָּהוֹר מַעֲלֶה אֶת הַטָּמֵא.  \nמַפְשִׁילִים בַּחֲבָלִים.  \nוַחֲכָמִים אוֹמְרִים: \nעַד שֶׁיְּהֵא זֶה מוֹשֵׁךְ הֵילָךְ, \nוְזֶה מוֹשֵׁךְ הֵילָךְ.  \nוְאוֹרְגִין, בֵּין בָּעוֹמְדִין בֵּין בַּיּוֹשְׁבִין, \nאוֹ טוֹחֲנִים.  \nרְבִּי שִׁמְעוֹן מְטַהֵר בְּכֻלָּם, \nחוּץ מִן הַטּוֹחֲנִין בָּרֵחַיִם שֶׁלַּיָּד.  \n\n<small>ג</small>\nפּוֹרְקִין מִן הַחֲמוֹר, אוֹ טוֹעֲנִים, \nבִּזְמַן שֶׁמַּשּׂוּאָן כָּבֵד, \nטְמֵאִין; \nבִּזְמַן שֶׁמַּשּׂוּאָן קַל, \nטְהוֹרִין.  \nוְכֻלָּן טְהוֹרִין לִבְנֵי כְנֶסֶת, \nוּטְמֵאִין בִּתְרוּמָה. \n",
            "<small>ד</small>\nהַזָּב וְהַטָּהוֹר שֶׁיָּשְׁבוּ בִסְפִינָה גְדוֹלָה. \nאֵיזוֹ הִיא סְפִינָה גְדוֹלָה? \nרְבִּי יְהוּדָה אוֹמֵר: \nכָּל שֶׁאֵינָה יְכוּלָה לְהָמִיט בָּהּ אָדָם. \n\n<small>ה</small>\nיָשְׁבוּ עַל הַנֶּסֶר, \nוְעַל הַסַּפְסֵל, \nעַל הַגָּשִׁישׁ שֶׁלַּמִּטָּה, \nוְעַל הָאַכְּלוֹנָס, \nבִּזְמַן שֶׁאֵינָן מַחְגִּירִין; \nעָלוּ בָאִילָן שֶׁכֹּחוֹ יָפֶה, \nבְּסֻכָּה שֶׁכֹּחָהּ יָפֶה; \nבְּסֻלָּם צוּרִי, &lt;בְּסוּלָם&gt;\nאוֹ מִצְרִי בִזְמַן שֶׁהוּא קָבוּעַ בְּמַסְמֵר; \nבַּכֶּבֶשׁ, וּבַקּוֹרָה, וּבַדֶּלֶת, \nבִּזְמַן שֶׁהֵן עֲשׁוּיִים בַּטִּיט, \nאֲפִלּוּ מִצַּד אֶחָד, \nטְהוֹרִין.  \n\n<small>ו</small>\nהַטָּהוֹר מַכֶּה אֶת הַטָּמֵא, \nטָהוֹר.  \nוְהַטָּמֵא מַכֶּה אֶת הַטָּהוֹר, \nטָמֵא, \nשֶׁאִם יִמְשֹׁךְ הַטָּהוֹר, \nהֲרֵי הַטָּמֵא נוֹפֵל. \n\n\n\n"
        ],
        [
            "<small>א</small>\nרְבִּי יְהוֹשֻׁעַ אוֹמֵר: \nנִדָּה שֶׁיָּשְׁבָה עִם הַטְּהוֹרָה בַמִּטָּה, \nכַּפָּח שֶׁבְּרֹאשָׁהּ טָמֵא מִדְרָס.  \nיָשְׁבָה בִסְפִינָה, \nכֵּלִים שֶׁבְּרֹאשׁ הַנֵּס שֶׁבַּסְּפִינָה \nטְמֵאִין מִדְרָס.  \nנוֹטֶלֶת עֲרֵבָה מְלֵאָה בְגָדִים: \nבִּזְמַן שֶׁמַּשּׂוּאָן כָּבֵד, טְמֵאִין; \nבִּזְמַן שֶׁמַּשּׂוּאָן קַל, טְהוֹרִין.  \nזָב שֶׁהֵקִישׁ עַל כְּצוֹצְרָה, \nוְנָפַל כִּכָּר שֶׁלִּתְרוּמָה, \nטָהוֹר. \n",
            "<small>ב</small>\nהֵקִישׁ עַל הַמָּרִישׁ, \nוְעַל הַמַּלְבֵּן, \nוְעַל הַצִּנּוֹר, \nוְעַל הַדַּף, \nאַף עַל פִּי שֶׁהוּא עָשׁוּי בַּחֲבָלִין, \nעַל הַתַּנּוּר, \nוְעַל הַיָּם, \nוְעַל הָאֶצְטְרוֹבִיל, \nוְעַל חֲמוֹר שֶׁלָּרֵחַיִם שֶׁלַּיָּד, \nוְעַל סְאָה שֶׁלָּרֵחַיִם שֶׁלַּזֵּיתִים, \nרְבִּי יוֹסֵה אוֹמֵר: \nאַף עַל קוֹרַת הַבַּלָּנִים, \nטָהוֹר. \n",
            "<small>ג</small>\nהֵקִישׁ עַל הַדֶּלֶת, עַל הַנֶּגֶר, וְעַל הַמַּנְעוּל, \nוְעַל הַמָּשׁוֹט, וְעַל הַקֶּלֶת, \nוְעַל אִילָן שֶׁכֹּחוֹ רַע, \nוְעַל סֻכָּה שֶׁכֹּחָהּ רַע וְעַל אִילָן יָפֶה, \nוְעַל סֻלָּם מִצְרִי בִזְמַן שֶׁאֵינוּ קָבוּעַ בְּמַסְמֵר; \nעַל הַכֶּבֶשׁ, וְעַל הַקּוֹרָה, וְעַל הַדֶּלֶת, \nבִּזְמַן שֶׁאֵינָן עֲשׁוּיִים בַּטִּיט, \nטְמֵאִין.  \nעַל הַשִּׁדָּה, וְעַל הַתֵּבָה, וְעַל הַמִּגְדָּל, \nטְמֵאִין.  \nרְבִּי נְחֶמְיָה וּרְבִּי שִׁמְעוֹן מְטַהֲרִין בְּאֵלּוּ. \n",
            "<small>ד</small>\nזָב שֶׁהָיָה מוּטָל עַל חֲמִשָּׁה סַפְסַלִּין, \nאוֹ עַל חָמֵשׁ פֻּנְדָּיוֹת, \nלְאָרְכָּן, טְמֵאִין; \nלְרָחְבָּן, טְהוֹרִין.  \nיָשַׁן, \nסְפֵק נִתְהַפַּךְ עֲלֵיהֶן, \nטְמֵאִין.  \nהָיָה מוּטָל עַל שִׁשָּׁה כִסָּיוֹת, \nשְׁתֵּי יָדָיו עַל שְׁנַיִם, \nוּשְׁתֵּי רַגְלָיו עַל שְׁנַיִם, \nוְרֹאשׁוֹ עַל אֶחָד, \nוְגוּפוֹ עַל אֶחָד, \nאֵין טָמֵא אֶלָּא זֶה שֶׁתַּחַת גּוּפוֹ.  \nעוֹמֵד עַל שְׁתֵּי כִסָּיוֹת, \nרְבִּי שִׁמְעוֹן אוֹמֵר: \nאִם רְחוֹקִין מִזֶּה וּמִזֶּה, טְהוֹרִין. \n",
            "<small>ה</small>\nעֶשֶׂר טְלִיאוֹת זוֹ עַל גַּבֵּי זוֹ, \nיָשַׁב עַל גַּבֵּי הָעֶלְיוֹנָה, \nכֻּלָּם טְמֵאוֹת.  \nהַזָּב בְּכַף מֹאזְנַיִם, \nוּמִשְׁכָּב וּמוֹשָׁב כְּנֶגְדּוֹ, \nכָּרַע הַזָּב, טְהוֹרִין; \nכָּרְעוּ הֵן, טְמֵאִין.  \nרְבִּי שִׁמְעוֹן אוֹמֵר: \nבַּיְּחִידִי, טָמֵא, \nוּבִמְרֻבִּין, טָהוֹר, \nשֶׁאֵין אֶחָד נוֹשֵׂא אֶת רֻבּוֹ. \n",
            "<small>ו</small>\nהַזָּב בְּכַף מֹאזְנַיִם, \nוָאֳכָלִין וּמַשְׁקִין בְּכַף שְׁנִיָּה, \nטְמֵאִין.  \nוּבְמֵת, \nהַכֹּל טָהוֹר, חוּץ מִן הָאָדָם.  \nזֶה חֹמֶר בַּזָּב מִבַּמֵּת, &lt;וְהַחֹמֶר&gt;\nוְחֹמֶר בַּמֵּת מִבַּזָּב: &lt;וְחֹמֶר שֶׁזָּב בַּזָּב מִבַּמֵּת&gt;\nשֶׁהַזָּב עוֹשֶׂה מִשְׁכָּב וּמוֹשָׁב מִתַּחְתָּיו, \nלְטַמֵּא אָדָם וּלְטַמֵּא בְגָדִים, \nעַל גַּבָּיו מִדָּף, \nוּלְטַמֵּא אֳכָלִים וּמַשְׁקִים, \nמַה שֶּׁאֵין הַמֵּת מְטַמֵּא.  \n\n<small>ז</small>\nחֹמֶר בַּמֵּת מִבַּזָּב: \nשֶׁהַמֵּת מְטַמֵּא בְאָהֶל, \nוּמְטַמֵּא טֻמְאַת שִׁבְעָה, \nמַה שֶּׁאֵין הַזָּב מְטַמֵּא. \n",
            "<small>ח</small>\nהָיָה יוֹשֵׁב עַל גַּבֵּי הַמִּטָּה, \nוְאַרְבַּע טְלָיוֹת תַּחַת אַרְבַּע רַגְלֵי הַמִּטָּה, \nטְמֵאוֹת, \nמִפְּנֵי שֶׁאֵינָה יְכוּלָה לַעֲמוֹד עַל שָׁלוֹשׁ.  \nרְבִּי שִׁמְעוֹן מְטַהֵר.  \nהָיָה רָכוּב עַל גַּבֵּי בְהֵמָה, \nוְאַרְבַּע טְלִיאוֹת תַּחַת אַרְבַּע רַגְלֵי בְהֵמָה, \nטְהוֹרוֹת, \nמִפְּנֵי שֶׁהִיא יְכוּלָה לַעֲמֹד עַל שָׁלוֹשׁ.  \nהָיְתָה טְלִית אַחַת תַּחַת שְׁתֵּי יָדַיִם, \nתַּחַת שְׁתֵּי רַגְלַיִם, \nתַּחַת הַיָּד, תַּחַת הָרֶגֶל, \nטְמֵאָה.  \nרְבִּי יוֹסֵה אוֹמֵר: \nהַסּוּס מְטַמֵּא בְרַגְלָיו, וַחֲמוֹר בְּיָדָיו, \nשֶׁמִּשְׁעֶנֶת הַסּוּס עַל רַגְלָיו, \nוּמִשְׁעֶנֶת חֲמוֹר עַל יָדָיו.  \nיָשַׁב עַל קוֹרַת בֵּית הַבַּד, \nכֵּלִים שֶׁבֶּעֹקֶל טְמֵאִין;  \nעַל הַמַּכְבֵּשׁ שֶׁלַּכּוֹבֵס, \nכֵּלִים שֶׁתַּחְתָּיו טְהוֹרִין.  \nרְבִּי נְחֶמְיָה מְטַמֵּא. \n\n\n\n"
        ],
        [
            "<small>א</small>\nהַנּוֹגֵעַ בַּזָּב, \nאוֹ שֶׁהַזָּב נוֹגֵעַ בּוֹ, \nהַמֵּסִיט אֶת הַזָּב, \nאוֹ שֶׁהַזָּב מְסִיטוֹ, \nמְטַמֵּא אֳכָלִין וּמַשְׁקִין וּכְלֵי שֶׁטֶף בְּמַגָּע, \nאֲבָל לֹא בְמַשָּׂא.  \nכְּלָל אָמַר רְבִּי יְהוֹשֻׁעַ: \nכָּל הַמְטַמֵּא בְגָדִים בְּשָׁעַת מַגָּעוֹ, \nמְטַמֵּא אֳכָלִין וּמַשְׁקִין לִהְיוֹת תְּחִלָּה, \nוְהַיָּדַיִם לִהְיוֹת שְׁנִיּוֹת, \nוְאֵינוּ מְטַמֵּא לֹא אָדָם וְלֹא כְלִי חֶרֶשׂ.  \nלְאַחַר פְּרִישָׁתוֹ מִמְּטַמִּין, \nמְטַמֵּא מַשְׁקִין לִהְיוֹת תְּחִלָּה, \nוְהָאֳכָלִין וְהַיָּדַיִם לִהְיוֹת שְׁנִיּוֹת, \nוְאֵינוּ מְטַמֵּא בְגָדִין. \n",
            "<small>ב</small>\nוְעוֹד כְּלָל אַחֵר אָמָרוּ: \nכָּל הַנִּשָּׂא עַל גַּבֵּי הַזָּב, \nטָמֵא.  \nוְכָל שֶׁהַזָּב נִשָּׂא עָלָיו, \nטָהוֹר, \nחוּץ מִן הָרָאוּי לְטַמֵּא מִשְׁכָּב וּמוֹשָׁב, \nוּלְאָדָם.  \nכֵּיצַד? \nאֶצְבָּעוֹ שֶׁלַּזָּב תַּחַת הַנִּדְבָּךְ, \nהַטָּהוֹר מִלְמַעְלָן, \nמְטַמֵּא שְׁנַיִם וּפוֹסֵל אֶחָד.  \n\n<small>ג</small>\nטָּמֵא מִלְמַעְלָן וְטָהוֹר מִלְּמַטָּן, \nמְטַמֵּא שְׁנַיִם, וּפוֹסֵל אֶחָד.  \nפָּרַשׁ, \nמְטַמֵּא אֶחָד, וּפוֹסֵל אֶחָד.  \nהָאֹכְלִין וְהַמַּשְׁקִים, \nוְהַמִּשְׁכָּב וְהַמּוֹשָׁב וְהַמַּדָּף מִלְמַעְלָן, \nמְטַמִּין שְׁנַיִם, וּפוֹסְלִין אֶחָד.  &lt;מְטַמִּין אֶחָד&gt;\nפָּרָשׁוּ, \nמְטַמִּין אֶחָד, וּפוֹסְלִין אֶחָד.  \nמִשְׁכָּב וּמוֹשָׁב מִלְּמַטָּן, \nמְטַמִּין שְׁנַיִם, וּפוֹסְלִין אֶחָד.  \nפָּרָשׁוּ, \nמְטַמִּין שְׁנַיִם, וּפוֹסְלִין אֶחָד.  \nהָאֳכָלִין וְהַמַּשְׁקִין וְהַמַּדָּף מִלְּמַטָּן, \nטְהוֹרִין. \n",
            "<small>ד</small>\nמִפְּנֵי שֶׁאָמְרוּ: \nכָּל הַנּוֹשֵׂא וְהַנִּשָּׂא עַל גַּבֵּי הַמִּשְׁכָּב, \nטָהוֹר, חוּץ מִן הָאָדָן.  \nכָּל הַנּוֹשֵׂא וְנִשָּׂא עַל גַּבֵּי הַנְּבֵלָה, \nחוּץ מִן הַמֵּסִיט.  \nרְבִּי אֶלְעָזָר אוֹמֵר: \nאַף הַנּוֹשֵׂא.  \nכָּל הַנּוֹשֵׂא וְנִשָּׂא עַל גַּבֵּי הַמֵּת, \nטָהוֹר, \nחוּץ מִן הַמַּאֲהִיל, \nוְאָדָן בִּזְמַן שֶׁהוּא מֵסִיט. \n",
            "<small>ה</small>\nמִקְצָת טָמֵא עַל הַטָּהוֹר, \nוּמִקְצָת טָהוֹר עַל הַטָּמֵא, \nחִבּוּרֵי טָמֵא עַל הַטָּהוֹר, \nוְחִבּוּרֵי טָהוֹר עַל הַטָּמֵא, \nטָמֵא.  \nרְבִּי שִׁמְעוֹן אוֹמֵר: \nמִקְצָת טָמֵא עַל הַטָּהוֹר, \nטָמֵא, \nוּמִקְצָת טָהוֹר עַל הַטָּמֵא, \nטָהוֹר. \n",
            "<small>ו</small>\nהַטָּמֵא עַל מִקְצָת מִשְׁכָּב, \nטָמֵא,\nוְהַטָּהוֹר עַל מִקְצָת מִשְׁכָּב, \nטָמֵא.  \nמִקְצָת טָמֵא עַל הַמִּשְׁכָּב, \nוּמִקְצָת טָהוֹר עַל הַמִּשְׁכָּב, \nטָהוֹר.  \nנִמְצֵאת טֻמְאָה נִכְנֶסֶת לוֹ, \nוְיוֹצֵא מִמֶּנּוּ בְמִעוּטוֹ.  \nכִּכָּר שֶׁלִּתְרוּמָה שֶׁהִיא נָתוּנָה עַל הַמִּשְׁכָּב, \nוְהַנְּיָר בִּנְתַּיִם, \nבֵּין מִלְמַעְלָן בֵּין מִלְּמַטָּן, \nטָהוֹר.  \nוְכֵן בָּאֶבֶן הַמְנֻגַּעַת, \nטָהוֹר.  \nרְבִּי שִׁמְעוֹן מְטַמֵּא בָזוֹ. &lt;רְבִּי שִׁמְעוֹן אוֹמֵ' מְטַמֵּא בַזוֹ&gt;\n",
            "<small>ז</small>\nהַנּוֹגֵעַ בַּזָּב, וּבַזָּבָה \nוּבַנִּדָּה, וּבַיּוֹלֶדֶת, וּבַמְצֹרָע, \nוּבַמִּשְׁכָּב, וּבַמּוֹשָׁב, \nמְטַמֵּא שְׁנַיִם, וּפוֹסֵל אֶחָד.  \nפָּרַשׁ, \nמְטַמֵּא אֶחָד, וּפוֹסֵל אֶחָד.  \n[ב] הַנּוֹגֵעַ, אֶחָד הַמֵּסִיט, \nאֶחָד הַנּוֹשֵׂא, אֶחָד הַנִּשָּׂא. \n",
            "<small>ח</small>\nהַנּוֹגֵעַ בְּזוֹבוֹ שֶׁלַּזָּב, \nוּבְרֻקּוֹ, \nבְּשִׁכְבַת זַרְעוֹ, \nוּבְמֵימֵי רַגְלָיו, \nוּבְדַם הַנִּדָּה, \nמְטַמֵּא שְׁנַיִם, וּפוֹסֵל אֶחָד.  \nפָּרַשׁ, \nמְטַמֵּא אֶחָד, וּפוֹסֵל אֶחָד.  \nאֶחָד הַנּוֹגֵעַ וְאֶחָד הַמַּסִּיט.  \nרְבִּי אֶלְעָזָר אוֹמֵר: \nאַף הַנּוֹשֵׂא. \n",
            "<small>ט</small>\nהַנּוֹשֵׂא אֶת הַמֶּרְכָּב, \nוְהַנִּשָּׂא עָלָיו, \nוְהַמְסִיטוֹ, \nמְטַמֵּא שְׁנַיִם, וּפוֹסֵל אֶחָד.  \nפָּרַשׁ, \nמְטַמֵּא אֶחָד, וּפוֹסֵל אֶחָד.  \nהַנּוֹשֵׂא אֶת הַנְּבֵלָה, \nוְאֶת מֵי חַטָּאת שֶׁיֵּשׁ בָּהֶן כְּדֵי הַזָּיָה, \nמְטַמֵּא שְׁנַיִם, וּפוֹסֵל אֶחָד.  \nפָּרַשׁ, \nמְטַמֵּא אֶחָד, וּפוֹסֵל אֶחָד. \n",
            "הָאוֹכֵל מִנִּבְלַת עוֹף הַטָּהוֹר, \nוְהִיא בְּבֵית הַבְּלִיעָה, \nמְטַמֵּא שְׁנַיִם, וּפוֹסֵל אֶחָד.  \nהִכְנִיס רֹאשׁוֹ לַאֲוֵיר הַתַּנּוּר, \nטָהוֹר, \nוְטָהוֹר הַתַּנּוּר.  \nהֱקִיאָהּ אוֹ בְלָעָהּ, \nמְטַמֵּא אֶחָד, וּפוֹסֵל אֶחָד.  \nמַשְׁהֶה לְתוֹךְ פִּיו עַד שֶׁלֹּא יִבְלָעֶנָּה, &lt;מַשְׁהֵיא&gt;\nטָהוֹר. \n",
            "<small>י</small>\nהַנּוֹגֵעַ בְּשֶׁרֶץ, \nוּבְשִׁכְבַת זֶרַע, \nוּבִטְמֵא מֵת, \nוּבִמְצֹרָע בִּימֵי סְפָרוֹ, \nוּבְמֵי חַטָּאת שֶׁאֵין בָּהֶן כְּדֵי הַזָּיָה, \nוּבַנְּבֵלָה וּבַמֶּרְכָּב, \nמְטַמֵּא אֶחָד, \nוּפוֹסֵל אֶחָד.  \nזֶה הַכְּלָל: \nכָּל הַנּוֹגֵעַ בְּאֶחָד מִכָּל אֲבוֹת הַטְּמָאוֹת שֶׁבַּתּוֹרָה, \nמְטַמֵּא אֶחָד, וּפוֹסֵל אֶחָד, \nחוּץ מִן הָאָדָן.  \nפָּרַשׁ, \nמְטַמֵּא אֶחָד, וּפוֹסֵל אֶחָד. \n",
            "<small>יא</small>\nבַּעַל קֶרִי, בְּמַגַּע שֶׁרֶץ,  \nוּבוֹעֵל נִדָּה, בִּטְמֵא מֵת, \nאֶלָּא שֶׁחָמוּר מִמֶּנּוּ וּבוֹעֵל נִדָּה, \nשֶׁהוּא מְטַמֵּא מִשְׁכָּב וּמוֹשָׁב בְּטֻמְאָה קַלָּה, \nלְטַמֵּא אֳכָלִין וּמַשְׁקִין. \n",
            "<small>יב</small>\nאֵלּוּ פוֹסְלִין אֶת הַתְּרוּמָה: \nהָאוֹכֵל אֹכֶל רִאשׁוֹן, \nוְהָאוֹכֵל אֹכֶל שֵׁנִי, \nוְהַשּׁוֹתֶה מַשְׁקִין טְמֵאִין, \nוְהַבָּא רֹאשׁוֹ וְרֻבּוֹ בְּמַיִם שְׁאוּבִין, \nוְטָהוֹר שֶׁנָּפְלוּ עַל רֹאשׁוֹ וְעַל רֻבּוֹ \nשְׁלֹשֶׁת לֻגִּין מַיִם שְׁאוּבִין, \nוְהַסֵּפֶר, וְהַיָּדַיִם, וּטְבוּל יוֹם, \nוְהָאֳכָלִין וְהַכֵּלִים שֶׁנִּטַּמְּאוּ בַּמַּשְׁקִין.  \n\nסליק "
        ]
    ],
    "sectionNames": [
        "Chapter",
        "Mishnah"
    ]
}