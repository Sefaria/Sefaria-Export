{
    "language": "he",
    "title": "Mishnah Mikvaot",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה מקואות",
    "categories": [
        "Mishnah",
        "Seder Tahorot"
    ],
    "text": [
        [
            "<small>א</small>\nשֵׁשׁ מַעֲלוֹת בַּמִּקְווֹת, \nזוֹ לְמַעְלָה מִזּוֹ, זוֹ לְמַעְלָה מִזּוֹ.  \nמֵי גַבָּאִין, \nשָׁתָה טָמֵא שָׁתָה טָהוֹר, \nטָמֵא.  \nשָׁתָה טָמֵא וּמִלָּא בְכֶלִי טָהוֹר, \nטָמֵא.  \nשָׁתָה טָמֵא וְנָפַל כִּכָּר שֶׁלִּתְרוּמָה, &lt;כִּיס&gt;\nאִם הֵדִיחַ, טָמֵא; \nאִם לֹא הֵדִיחַ, טָהוֹר. \n",
            "<small>ב</small>\nמִלָּא בְכֶלִי טָמֵא וְשָׁתָה טָהוֹר, \nטָמֵא.  \nמִלָּא בְכֶלִי טָמֵא וּמִלָּא בְכֶלִי טָהוֹר, \nטָמֵא.  \nמִלָּא בְכֶלִי טָמֵא וְנָפַל כִּכָּר שֶׁלִּתְרוּמָה, \nאִם הֵדִיחַ, טָמֵא; \nוְאִם לֹא הֵדִיחַ, טָהוֹר. \n",
            "<small>ג</small>\nנָפְלוּ מַיִם טְמֵאִין וְשָׁתָה טָהוֹר, \nטָמֵא.  \nנָפְלוּ מַיִם טְמֵאִין וּמִלָּא בְכֶלִי טָהוֹר, \nטָמֵא.  \nנָפְלוּ מַיִם טְמֵאִין וְנָפַל כִּכָּר שֶׁלִּתְרוּמָה, \nאִם הֵדִיחַ, טָמֵא, \nוְאִם לֹא הֵדִיחַ, טָהוֹר. \nרְבִּי שִׁמְעוֹן אוֹמֵר: \nבֵּין שֶׁהֵדִיחַ בֵּין שֶׁלֹּא הֵדִיחַ, \nטָמֵא. \n",
            "<small>ד</small>\nנָפַל לְתוֹכָן מֵת, \nאוֹ שֶׁהִלֵּךְ בָּהֶן טָמֵא, וְשָׁתָה טָהוֹר, \nטָהוֹר.  \nאֶחָד מֵי גַבָּאִין, \nמֵי בוֹרוֹת, מֵי שִׁיחִים, מֵי מְעָרוֹת, \nמֵי תַמְצִיּוֹת שֶׁפָּסְקוּ, \nוּמִקְווֹת שֶׁאֵין בָּהֶן אַרְבָּעִים סְאָה.  \nבְּשָׁעַת הַגְּשָׁמִים, הַכֹּל טָהוֹר.  \nפָּסְקוּ הַגְּשָׁמִים, \nהַקְּרוֹבִין לָעִיר וְלַדֶּרֶךְ, טְמֵאִין, \nוְהָרְחוֹקִין טְהוֹרִין, \nעַד שֶׁיְּהַלְּכוּ רֹב אָדָם. \n",
            "<small>ה</small>\nמֵאֶמָּתַי הִיא טַהֲרָתָן? \nבֵּית שַׁמַּי אוֹמְרִים: \nמִשֶּׁיִּרְבּוּ וְיִשְׁטֹפוּ. \nוּבֵית הֶלֵּל אוֹמְרִים: \nרַבּוּ, אַף עַל פִּי שֶׁלֹּא שָׁטָפוּ. \n[שָׁטְפוּ,] אַף עַל פִּי שֶׁלֹּא רָבוּ,  \nכְּשֵׁרִין לַחַלָּה וְלִטּוֹל מֵהֶן לַיָּדַיִם. \n",
            "<small>ו</small>\nלְמַעְלָה מֵהֶן, \nמֵי תַמְצִיּוֹת שֶׁלֹּא פָסָקוּ. &lt;מִתַּמְצִיּוֹת&gt; \nשָׁתָה טָמֵא וְשָׁתָה טָהוֹר, \nטָהוֹר.  \nשָׁתָה טָמֵא וּמִלָּא בְכֶלִי טָהוֹר, \nטָהוֹר.  \nשָׁתָה טָמֵא וְנָפַל כִּכָּר שֶׁלִּתְרוּמָה, \nאַף עַל פִּי שֶׁהֵדִיחַ, \nטָהוֹר.  \n\n<small>ז</small>\nמִלָּא בְכֶלִי טָמֵא וְשָׁתָה טָהוֹר, &lt;בְכֶלִי טָהוֹר&gt;\nטָהוֹר.  \nמִלָּא בְכֶלִי טָמֵא וּמִלָּא בְכֶלִי טָהוֹר, \nטָהוֹר.  \nמִלָּא בְכֶלִי טָמֵא וְנָפַל כִּכָּר שֶׁלִּתְרוּמָה, \nאַף עַל פִּי שֶׁהֵדִיחַ, \nטָהוֹר.  \n\n<small>ח</small>\nנָפְלוּ מַיִם טְמֵאִין וְשָׁתָה טָהוֹר, \nטָהוֹר.  \nנָפְלוּ מַיִם טְמֵאִין וּמִלָּא בְכֶלִי טָהוֹר, \nטָהוֹר.  \nנָפְלוּ מַיִם טְמֵאִים וְנָפַל כִּכָּר שֶׁלִּתְרוּמָה, \nאַף עַל פִּי שֶׁהֵדִיחַ, \nטָהוֹר, \nוּכְשֵׁרִים לַתְּרוּמָה וְלִטּוֹל מֵהֶן לַיָּדַיִם. \n",
            "<small>ט</small>\nלְמַעְלָה מֵהֶן, \nמִקְוֶה שֶׁיֶּשׁ בּוֹ אַרְבָּעִים סְאָה, \nשֶׁבּוֹ טוֹבְלִין וּמַטְבִּילִין.  \nלְמַעְלָה מֵהֶן: \nמַעְיָן שֶׁמֵּימָיו מְמֻעָטִין \nוְשֶׁרָבוּ עָלָיו מַיִם שְׁאוּבִים, \nשָׁוֶה לַמִּקְוֶה לְטַהֵר בָּאֶשְׁבֹּרֶן, \nוְלַמַּעְיָן, &lt;וּלְמַעְלָן! באותיות, מחוק: ולמעיין&gt;\nלְהַטְבִּיל בּוֹ כָּל שֶׁהוּא.\n",
            "<small>י</small>\nלְמַעְלָה מֵהֶן, \nמַיִם מֻכִּין, \nשֶׁהֵן מְטַהֲרִין בְּזוֹחֲלִין.  \nלְמַעְלָה מֵהֶן, \nמַיִם חַיִּים, \nשֶׁהֵן טְבִילָה לַזָּבִים, \nוְהַזָּיָה לַמְּצֹרָעִים, \nוּכְשֵׁרִין לְקַדֵּשׁ מֵי חַטָּאת. \n\n\n\n"
        ],
        [
            "<small>א</small>\nטָמֵא שֶׁיָּרַד לִטְבּוֹל, \nסָפֵק טָבַל סָפֵק לֹא טָבַל, \nאֲפִלּוּ טָבַל, \nסָפֵק יֶשׁ בּוֹ אַרְבָּעִים סְאָה, \nסָפֵק שֶׁאֵין בּוֹ אַרְבָּעִים סְאָה; \nשְׁנֵי מִקְווֹת, \nאֶחָד יֶשׁ בּוֹ אַרְבָּעִים סְאָה, \nוְאֶחָד שֶׁאֵין בּוֹ אַרְבָּעִים סְאָה, \nטָבַל בְּאֶחָד מֵהֶן, \nוְאֵין יָדוּעַ בְּאֵיזֶה מֵהֶן טָבַל, \nסְפֵקוֹ טָמֵא. \n",
            "<small>ב</small>\nמִקְוֶה שֶׁנִּמְדַּד וְנִמְצָא חָסֵר, \nכָּל הַטְּהָרוֹת שֶׁנֶּעֱשׁוּ עַל גַּבָּיו לְמַפְרֵעַ, \nבֵּין בִּרְשׁוּת הַיָּחִיד, בֵּין בִּרְשׁוּת הָרַבִּים, \nטְמֵאוֹת.  \nבַּמֵּי דְבָרִים אֲמוּרִים? \nבְּטֻמְאָה חֲמוּרָה, \nאֲבָל בְּטֻמְאָה קַלָּה, \nאָכַל אֳכָלִין טְמֵאִין, \nשָׁתָה מַשְׁקִין טְמֵאִין, \nבָּא רֹאשׁוֹ וְרֻבּוֹ בְּמַיִם שְׁאוּבִין, \nאוֹ שֶׁנָּפְלוּ עַל רֹאשׁוֹ וְעַל רֻבּוֹ \nשְׁלֹשָׁה לָגִּין מַיִם שְׁאוּבִין, \nוְיָרַד לִטְבּוֹל, \nסָפֵק טָבַל סָפֵק לֹא טָבַל, \nאֲפִלּוּ טָבַל, \nסָפֵק יֶשׁ בּוֹ אַרְבָּעִים סְאָה, \nסָפֵק שֶׁאֵין בּוֹ, \nשְׁנֵי מִקְווֹת, \nאֶחָד יֶשׁ בּוֹ אַרְבָּעִים סְאָה, \nוְאֶחָד שֶׁאֵין בּוֹ, \nטָבַל בְּאֶחָד מֵהֶן, \nוְאֵין יָדוּעַ בְּאֵיזֶה מֵהֶן טָבַל, \nסְפֵקוֹ טָהוֹר. \nרְבִּי יוֹסֵה מְטַמֵּא, \nשֶׁרְבִּי יוֹסֵה אוֹמֵר: \nכָּל דָּבָר שֶׁהוּא בְחֶזְקַת טֻמְאָה, \nלְעוֹלָם הוּא בְטֻמְאָתוֹ, \nעַד שֶׁיֵּדַע שֶׁטָּהַר.  \nאֲבָל סְפֵקוֹ לִטַּמֵּא וּלְטַמֵּא, \nטָהוֹר. \n",
            "<small>ג</small>\nסְפֵק מַיִם שְׁאוּבִין שֶׁטִּהֲרוּ חֲכָמִין, \nסָפֵק נָפְלוּ, סָפֵק לֹא נָפְלוּ, \nוַאֲפִלּוּ נָפְלוּ, \nסָפֵק יֶשׁ בָּהֶן אַרְבָּעִים סְאָה, \nסָפֵק שֶׁאֵין בָּהֶם, \nשְׁנֵי מִקְווֹת, \nאֶחָד יֶשׁ בּוֹ אַרְבָּעִים סְאָה, \nוְאֶחָד שֶׁאֵין בּוֹ, \nנָפַל לְאֶחָד מֵהֶן, \nוְאֵין יָדוּעַ לְאֵיזֶה מֵהֶן נָפַל, \nסְפֵקוֹ טָהוֹר, \nמִפְּנֵי שֶׁיֶּשׁ לוֹ בְמָה יִתְלֶה.  \nהָיוּ שְׁנֵיהֶם פְּחוּתִין מֵאַרְבָּעִים סְאָה, \nוְנָפַל לְאֶחָד מֵהֶן, \nוְאֵין יָדוּעַ לְאֵיזֶה מֵהֶן נָפַל, \nסְפֵקוֹ טָמֵא, \nמִפְּנֵי שֶׁאֵין לוֹ בְּמָה יִתְלֶה. \n",
            "<small>ד</small>\nרְבִּי לִיעֶזֶר אוֹמֵר: \nרְבִיעִית מַיִם שְׁאוּבִין כַּתְּחִלָּה \nפּוֹסְלִין אֶת הַמִּקְוֶה, \nוּשְׁלֹשָׁה לָגִּים עַל פְּנֵי הַמַּיִם.  \nוַחֲכָמִים אוֹמְרִים: \nבֵּין בַּתְּחִלָּה בֵין בַּסּוֹף, \nשֵׁעוּרוֹ שְׁלֹשָׁה לָגִּין. \n",
            "<small>ה</small>\nמִקְוֶה שֶׁיֶּשׁ בּוֹ שָׁלוֹשׁ גֻּמּוֹת שֶׁלְּמַיִם שְׁאוּבִין \nשֶׁלְּלֹג לֹג, &lt;מחוק שללג לג וכתוב עליו שֶׁלַשֶּׁלֶג&gt;\nאִם יָדוּעַ שֶׁנָּפַל לְתוֹכוֹ אַרְבָּעִים סְאָה הַמַּיִם כְּשֵׁרִין \nעַד שֶׁלֹּא הִגִּיעוּ לַגֻּמָּא הַשְּׁלִישִׁית, \nכָּשֵׁר, \nוְאִם לָאו, פָּסוּל. \nרְבִּי שִׁמְעוֹן מַכְשִׁיר, \nמִפְּנֵי שֶׁהוּא כְמִקְוֶה סָמוּךְ לַמִּקְוֶה. \n",
            "<small>ו</small>\nהַמְסַנֵּק אֶת הַטִּיט לִצְדָדִין, \nוּמָשְׁכוּ מִמֶּנּוּ שְׁלֹשָׁה לָגִּין, \nכָּשֵׁר.  \nהָיָה תוֹלֵשׁ, \nוּמָשְׁכוּ מִמֶּנּוּ שְׁלֹשָׁה לָגִּין, \nפָּסוּל. \nרְבִּי שִׁמְעוֹן מַכְשִׁיר, \nמִפְּנֵי שֶׁלֹּא נִתְכַּוַּן לִשְׁאוֹב. \n",
            "<small>ז</small>\nהַמַּנִּיחַ קִנְקְנִים בְּרֹאשׁ הַגַּג לְנַגְּבָן, \nוְנִתְמַלּוּ מַיִם, \nרְבִּי אֱלִיעֶזֶר אוֹמֵר: \nאִם עוֹנַת גְּשָׁמִים הוּא, \nאוֹ אִם יֶשׁ כִּמְעַט מַיִם בַּבּוֹר, \nיְשַׁבֵּר, \nוְאִם לָאו, לֹא יְשַׁבֵּר. \nרְבִּי יְהוֹשֻׁעַ אוֹמֵר: \nבֵּין כָּךְ וּבֵין כָּךְ, \nיְשַׁבֵּר, אוֹ יִכְפֶּה, \nאֲבָל לֹא יְעָרֶה. \n",
            "<small>ח</small>\nהַסַּיָּד שֶׁשָּׁכַח עָצִיץ בַּבּוֹר, וְנִתְמַלָּא מַיִם, \nאִם הָיוּ הַמַּיִם צָפִים עַל גַּבָּיו כָּל שֶׁהֵן, \nיְשַׁבֵּר.  \nוְאִם לָאו, לֹא יְשַׁבֵּר.  \nדִּבְרֵי רְבִּי אֱלִיעֶזֶר.  \nרְבִּי יְהוֹשֻׁעַ אוֹמֵר: \nבֵּין כָּךְ וּבֵין כָּךְ, יְשַׁבֵּר. \n",
            "<small>ט</small>\nהַמְסַדֵּר קִנְקְנִים בְּתוֹךְ הַבּוֹר וְנִתְמַלּוּ מַיִם, \nאַף עַל פִּי שֶׁבָּלַע הַבּוֹר אֶת מֵימָיו, \nהֲרֵי זֶה יְשַׁבֵּר. \n",
            "<small>י</small>\nמִקְוֶה שֶׁיֶּשׁ בּוֹ אַרְבָּעִים סְאָה מַיִם וְטִיט, \nרְבִּי אֱלִיעֶזֶר אוֹמֵר: \nמַטְבִּילִים בַּמַּיִם וְאֵין מַטְבִּילִין בַּטִּיט.  \nרְבִּי יְהוֹשֻׁע אוֹמֵר: \nבַּטִּיט וּבַמַּיִם.  \nבְּאֵי זֶה טִיט מַטְבִּילִין? \nבַּטִּיט שֶׁהַמַּיִם צָפִים עַל גַּבָּיו.  \nהָיוּ הַמַּיִם מִצַּד אֶחָד, \nמוֹדֶה רְבִּי יְהוֹשֻׁעַ, \nשֶׁמַּטְבִּילִין בַּמַּיִם וְאֵין מַטְבִּילִין בַּטִּיט.  \n\n<small>יא</small>\nבְּאֵי זֶה טִיט אָמָרוּ? \nבַּטִּיט שֶׁהַקָּנֶה יוֹרֵד מֵאֵלָיו, \nדִּבְרֵי רְבִּי מֵאִיר.  \nרְבִּי יְהוּדָה אוֹמֵר: \nמָקוֹם שֶׁאֵין קְנֵה הַמִּדָּה עוֹמֵד. \nאַבָּא אֱלִיעֶזֶר בֶּן דַּלְעַי אוֹמֵר: \nמְקוֹם שֶׁהַמִּשְׁקֶלֶת יוֹרֶדֶת. \nרְבִּי אֱלִיעֶזֶר אוֹמֵר: \nהַיּוֹרֵד בְּפִי חֲבַיָּה. \nרְבִּי שִׁמְעוֹן אוֹמֵר: \nהַנִּכְנָס בִּשְׁפוֹפֶרֶת הַנּוֹד. \nרְבִּי אֶלְעָזָר בִּרְבִּי צָדוֹק אוֹמֵר: \nהַנִּמְדָּד בַּלֹּג. \n\n\n\n"
        ],
        [
            "רְבִּי יוֹסֵה אוֹמֵר: \nשְׁנֵי מִקְווֹת וְאֵין בָּהֶן אַרְבָּעִים סְאָה, \nנָפַל לָזֶה לֹג וּמַחְצָה וְלָזֶה לֹג וּמַחְצָה, וְנִתְעָרְבוּ, \nכְּשֵׁרִין, מִפְּנֵי שֶׁלֹּא נִקְרָא עֲלֵיהֶן שֵׁם פְּסוּל.  \nאֲבָל מִקְוֶה שֶׁאֵין בּוֹ אַרְבָּעִים סְאָה, \nוְנָפְלוּ לוֹ שְׁלֹשֶׁת לָגִּין, וְנֶחֱלַק לִשְׁנַיִם, \nפָּסוּל, מִפְּנֵי שֶׁנִּקְרָא עָלָיו שֵׁם פְּסוּל. \nרְבִּי יְהוֹשֻׁעַ מַכְשִׁיר, \nשֶׁרֶבִּי יְהוֹשֻׁעַ אוֹמֵר: \nכָּל מִקְוֶה שֶׁאֵין בּוֹ אַרְבָּעִים סְאָה, \nוְנָפְלוּ לוֹ שְׁלֹשֶׁת לָגִּין, \nחָסֵר אֲפִלּוּ קָרְטוֹב, \nכָּשֵׁר, מִפְּנֵי שֶׁחָסְרוּ בוֹ שְׁלֹשֶׁת לָגִּין.  \nוַחֲכָמִים אוֹמְרִים: \nלְעוֹלָם הוּא בִפְסוּלוֹ, \nעַד שֶׁיֵּצֵא מִמֶּנּוּ מְלוֹאוֹ וָעוֹד. \n",
            "<small>ב</small>\nכֵּיצַד? \nבּוֹר שֶׁבֶּחָצֵר, \nוְנָפְלוּ לוֹ שְׁלֹשָׁה לָגִּין, \nלְעוֹלָם הוּא בִפִסּוּלוֹ, \nעַד שֶׁיֵּצֵא מִמֶּנּוּ מְלוֹאוֹ וָעוֹד, \nאוֹ עַד שֶׁיַּעֲמִיד בֶּחָצֵר אַרְבָּעִים סְאָה, \nוִיטַהֲרוּ הָעֶלְיוֹנִים אֶת הַתַּחְתּוֹנִים.  \nרְבִּי אֶלְעָזָר בֶּן עֲזַרְיָה פוֹסֵל, \nאֶלָּא אִם פָּקַק. \n",
            "<small>ג</small>\nבּוֹר שֶׁהוּא מָלֵא מַיִם שְׁאוּבִין, \nוְהָאַמָּה נִכְנֶסֶת לוֹ וְיוֹצָא מִמֶּנּוּ, \nלְעוֹלָם הוּא בִפְסוּלוֹ, \nעַד שֶׁיִּתְחַשַּׁב \nשֶׁלֹּא נִשְׁתַּיַּר מִן הָרִאשׁוֹנִים שְׁלֹשֶׁת לָגִּין.  \nשְׁנַיִם שֶׁהָיוּ מְטִילִין לַמִּקְוֶה, \nזֶה לֹג וּמַחְצָה וְזֶה לֹג וּמַחְצָה, \nהַסּוֹחֵט אֶת כְּסוּתוֹ מֵטִיל מִמְּקוֹמוֹת הַרְבֵּה, \nוְהַמְעָרֶה מִן הַצַּרְצוּר מֵטִיל מִמְּקוֹמוֹת הַרְבֵּה, \nרְבִּי עֲקִיבָה מַכְשִׁיר, \nוַחֲכָמִים פּוֹסְלִין.  \nאָמַר רְבִּי עֲקִיבָה: \nלֹא אָמְרוּ מְטִילִין, \nאֶלָּא מֵטִיל.  \nאָמְרוּ לוֹ: \nלֹא כָךְ וְלֹא כָךְ אָמָרוּ, \nאֶלָּא: \nשֶׁנָּפְלוּ לְתוֹכוֹ שְׁלֹשֶׁת לָגִּין. \n",
            "<small>ד</small>\nמִכְּלִי אֶחָד, מִשְּׁנַיִם, וּמִשְּׁלֹשָׁה, \nמִצְטָרְפִין; \nוּמֵאַרְבָּעָה, אֵינָן מִצְטָרְפִין.  \nבַּעַל קֶרִי הַחוֹלֶה \nשֶׁנָּפְלוּ עָלָיו תִּשְׁעַת קַבִּין מַיִם, \nוְטָהוֹר שֶׁנָּפְלוּ עַל רֹאשׁוֹ וְעַל רֻבּוֹ \nשְׁלֹשֶׁת לָגִּין מַיִם שְׁאוּבִין, \nמִכְּלִי אֶחָד, מִשְּׁנַיִם וּמִשְּׁלֹשָׁה, \nמִצְטָרְפִין; \nמֵאַרְבָּעָה, אֵינָן מִצְטָרְפִין.  \nבַּמֵּי דְבָרִים אֲמוּרִים? \nבִּזְמַן שֶׁהִתְחִיל הַשֵּׁנִי עַד שֶׁלֹּא הִסְפִיק הָרִאשׁוֹן.  \nבַּמֵּי דְבָרִים אֲמוּרִים? \nבִּזְמַן שֶׁלֹּא נִתְכַּוַּן לְהַרְבּוֹת, \nאֲבָל אִם נִתְכַּוַּן לְהַרְבּוֹת, \nאֲפִלּוּ קָרְטוֹב בְּכָל שָׁנָה, \nמִצְטָרְפִין בִּשְׁלֹשֶׁת לָגִּין. \n\n\n\n"
        ],
        [
            "הַמַּנִּיחַ כֵּלִים תַּחַת הַצִּנּוֹר, \nאֶחָד כֵּלִים גְּדוֹלִים וְאֶחָד כֵּלִים קְטַנִּים, \nאֲפִלּוּ כְלֵי גְלָלִים, כְּלֵי אֲבָנִים, כְּלֵי אֲדָמָה, \nפּוֹסְלִין אֶת הַמִּקְוֶה.  \nאֶחָד הַמַּנִּיחַ וְאֶחָד הַשָּׁכֵחַ, \nכְּדִבְרֵי בֵית שַׁמַּי. \nוּבֵית הֶלֵּל מְטַהֲרִין בַּשָּׁכֵחַ.  \nאָמַר רְבִּי מֵאִיר: \nנִמְנוּ וְרָבוּ בֵית שַׁמַּי עַל בֵּית הֶלֵּל. \nוּמוֹדִים בַּשָּׁכֵחַ בֶּחָצֵר, \nשֶׁהוּא טָהוֹר.  \nאָמַר רְבִּי יוֹסֵה: \nאֲדַיִן הַמַּחֲלֹקֶת בִּמְקוֹמָהּ. \n",
            "<small>ב</small>\nהַמַּנִּיחַ טַבְלָא תַחַת הַצִּנּוֹר, \nאִם יֶשׁ לָהּ לִזְבֵז, פּוֹסֶלֶת אֶת הַמִּקְוֶה, \nוְאִם לָאו, אֵינָה פוֹסֶלֶת אֶת הַמִּקְוֶה.  \nזְקָפָהּ לִדּוֹחַ, \nבֵּין כָּךְ וּבֵין כָּךְ, אֵינָה פוֹסֶלֶת אֶת הַמִּקְוֶה. \n",
            "<small>ג</small>\nהַחוֹטֵט בַּצִּנּוֹר לְקַבֵּל צְרוֹרוֹת, \nבְּשֶׁלָּעֵץ, כָּל שֶׁהוּא, \nבְּשֶׁלַּחֶרֶשׂ, רְבִיעִית. \nרְבִּי יוֹסֵה אוֹמֵר: \nאַף בְּשֶׁלַּחֶרֶשׂ, כָּל שֶׁהוּא, \nלֹא אָמְרוּ רְבִיעִית אֶלָּא בְשִׁבְרֵי כְלִי חֶרֶשׂ.  \nהָיוּ צְרוֹרוֹת מִתְחַלְחֲלִין לְתוֹכוֹ, \nפּוֹסְלִין אֶת הַמִּקְוֶה.  \nיָרַד לְתוֹכוֹ עָפָר וּנְגָבָם, \nכָּשֵׁר.  \nסִילּוֹן שֶׁהוּא צַר מִכָּן וּמִכָּן, וְרָחָב בָּאֶמְצַע, \nאֵינוּ פוֹסֵל, מִפְּנֵי שֶׁלֹּא נֶעֱשָׂה לְקַבָּלָה. \n",
            "<small>ד</small>\nמַיִם שְׁאוּבִין וּמֵי גְשָׁמִין \nשֶׁמִּתְעָרְבִין בֶחָצֵר וּבָעוּקָה, \nוְעַל מַעֲלוֹת הַמְּעָרָה, \nאִם רֹב מִן הַכָּשֵׁר, כָּשֵׁר, \nוְאִם רֹב מִן הַפָּסוּל, פָּסוּל; \nמַחְצָה לְמַחְצָה, פָּסוּל.  \nאֶמָּתַי? \nבִּזְמַן שֶׁמִּתְעָרְבִין עַד שֶׁלֹּא יַגִּיעוּ לַמִּקְוֶה.  \nהָיוּ מְקַלְּחִין לְתוֹךְ הַמַּיִם, \nאִם יָדוּעַ שֶׁנָּפַל לְתוֹךְ אַרְבָּעִים סְאָה מַיִם כְּשֵׁרִים, \nעַד שֶׁלֹּא יֵרְדוּ לְתוֹכוֹ שְׁלֹשֶׁת לָגִּין מַיִם שְׁאוּבִים, \nכָּשֵׁר, \nוְאִם לָאו, פָּסוּל. \n",
            "<small>ה</small>\nהַשֹּׁקֶת שֶׁבַּסֶּלַע, \nאֵין מְמַלִּין בָּהּ, \nוְאֵין מְקַדְּשִׁין בָּהּ, \nוְאֵין מַזִּין מִמֶּנָּה, \nוְאֵינָה צְרִיכָה צָמִיד פָּתִיל, \nוְאֵינָה פוֹסֶלֶת אֶת הַמִּקְוֶה.  \nהָיְתָה כֶלִי וְחִבְּרָהּ בַּסִּיד, \nמְמַלִּין בָּהּ, \nוּמְקַדְּשִׁין בָּהּ, \nוּמַזִּין מִמֶּנָּה, \nוּצְרִיכָה צָמִיד פָּתִיל, \nוּפוֹסֶלֶת אֶת הַמִּקְוֶה.  \nנִקָּבָה מִלְּמַטָּן אוֹ מִן הַצַּד, \nאִם אֵינָה יְכוּלָה לְקַבֵּל מַיִם כָּל שֶׁהֵן, \nכְּשֵׁרָה.  \nכַּמָּה יְהֶא בַנֶּקֶב? \nכִּשְׁפוֹפֶרֶת הַנּוֹד.  \nאָמַר רְבִּי יְהוּדָה בֶן בְּתִירָה: \nמַעֲשֶׂה בְשֹׁקֶת יֵהוּא שֶׁהָיְתָה בִירוּשָׁלַיִם, \nוְהָיְתָה נְקוּבָה כִשְׁפוֹפֶרֶת הַנּוֹד, \nוְהָיוּ כָל הַטְּהָרוֹת שֶׁבִּירוּשָׁלַיִם נֶעֱשׁוֹת עַל גַּבָּהּ, \nוְשָׁלְחוּ בֵית שַׁמַּי וּפְחָתוּהָ.  \nשֶׁבֵּית שַׁמַּי אוֹמְרִים: \nעַד שֶׁיִּפָּחֵת רֻבָּהּ. \n\n\n\n"
        ],
        [
            "מַעְיָן שֶׁהֶעֱבִירוֹ עַל גַּבֵּי הַשֹּׁקֶת, \nפָּסוּל.  \nהֶעֱבִירוֹ עַל גַּבֵּי הַשָּׂפָה כָל שֶׁהוּא, \nכָּשֵׁר חוּצָה לָהּ, \nשֶׁהַמַּעְיָן מְטַהֵר בְּכָל שֶׁהוּא.  \nהֶעֱבִירוֹ עַל גַּבֵּי בְרֵכָה וְהִפְסִיקוֹ, \nהֲרֵי הוּא כְמוֹת שֶׁהָיָה.  \nחָזַר וְהִמְשִׁיכוֹ, \nפָּסוּל לַזָּבִים, וְלַמְצֹרָעִים, \nוּלְקַדֵּשׁ מֵהֶן מֵי חַטָּאת, \nעַד שֶׁיֵּדַע שֶׁיָּצְאוּ הָרִאשׁוֹנִים. \n",
            "<small>ב</small>\nהֶעֱבִירוֹ עַל גַּבֵּי כֵלִים, \nאוֹ עַל גַּבֵּי סַפְסֵל, \nרְבִּי יְהוּדָה אוֹמֵר: \nהֲרֵי הוּא כְּמוֹת שֶׁהָיָה.  \nרְבִּי יוֹסֵה אוֹמֵר: \nהֲרֵי הוּא כַמִּקְוֶה, \nוּבִלְבַד שֶׁלֹּא יִטְבֹּל עַל גַּבֵּי סַפְסֵל. \n",
            "<small>ג</small>\nמַעְיָן שֶׁהוּא מוֹשֵׁךְ כְּנַדָּל, \nרִבָּה עָלָיו וְהִמְשִׁיכוֹ, \nהֲרֵי הוּא כְמוֹ שֶׁהָיָה.  \nהָיָה עוֹמֵד, \nוְרִבָּה עָלָיו וְהִמְשִׁיכוֹ, \nשָׁוֶה לַמִּקְוֶה לְטַהֵר בָּאֶשְׁבֹּרֶן, \nוְלַמַּעְיָן לְהַטְבִּיל בּוֹ כָּל שֶׁהוּא. \n",
            "<small>ד</small>\nהַזּוֹחֲלִין, כַּמַּעְיָן, \nוְהַנּוֹטְפִין, כַּמִּקְוֶה.  \nהֵעִיד רְבִּי צָדוֹק \nעַל הַזּוֹחֲלִין שֶׁרָבוּ עַל הַנּוֹטְפִין, \nשֶׁהֵן כְּשֵׁרִין.  \nוְנוֹטְפִין שֶׁעֲשָׂאָן זוֹחֲלִים, \nסוֹמֵךְ אֲפִלּוּ מַקֵּל, אֲפִלּוּ קָנֶה, \nאֲפִלּוּ זָב, אֲפִלּוּ זָבָה, \nיוֹרֵד וְטוֹבֵל.  \nדִּבְרֵי רְבִּי יְהוּדָה.  \nרְבִּי יוֹסֵה אוֹמֵר: \nכָּל דָּבָר שֶׁהוּא מְקַבֵּל טֻמְאָה, \nאֵין מַזְחִילִין בּוֹ. \n",
            "<small>ה</small>\nכָּל הַיַּמִּים כַּמִּקְוֶה, \nשֶׁנֶּאֱמַר: (בראשית א,י) \n\"וּלְמִקְוֵה הַמַּיִם קָרָא יַמִּים\".  \nדִּבְרֵי רְבִּי מֵאִיר.  \nרְבִּי יְהוּדָה אוֹמֵר: \nהַיָּם הַגָּדוֹל כַּמִּקְוֶה, \nלֹא נֶאֱמַר \"יַמִּים\", \nאֶלָּא שֶׁיֶּשׁ בּוֹ מִינֵי יַמִּים הַרְבֵּה.  \nרְבִּי יוֹסֵה אוֹמֵר: \nכָּל הַיַּמִּים מְטַהֲרִין בְּזוֹחֲלִין, \nוּפְסוּלִין לַזָּבִין, וְלַמְצֹרָעִין, \nוּלְקַדֵּשׁ מֵהֶן מֵי חַטָּאת. \n",
            "<small>ו</small>\nגַּל שֶׁנִּתְלַשׁ וּבוֹ אַרְבָּעִים סְאָה, \nוְנָפַל עַל הָאָדָם וְעַל הַכֵּלִים, \nטְהוֹרִים.  \nכָּל מָקוֹם שֶׁיֶּשׁ בּוֹ אַרְבָּעִים סְאָה, \nטוֹבְלִים וּמַטְבִּילִין.  \nמַטְבִּילִים בַּחֲרִיצִים, וּבִנְעָצִים, \nוּבְפִרְסַת חֲמוֹר הַמְעֹרֶבֶת בַּבִּקְעָה.  \nבֵּית שַׁמַּי אוֹמְרִים: \nמַטְבִּילִין בַּחַרְדְּלִית. \nבֵּית הֶלֵּל אוֹמְרִים: \nאֵין מַטְבִּילִין.  \nוּמוֹדִין שֶׁהוּא גּוֹדֵר כֵּלִים וְטוֹבֵל בָּהֶן.  \nוְכֵלִים שֶׁגָּדַר בָּהֶן, \nלֹא הָטְבָּלוּ. \n\n\n\n"
        ],
        [
            "כָּל הַמְעֹרָב לַמִּקְוֶה, כַּמִּקְוֶה.  \nחוֹרְרֵי הַמְּעָרָה וְסִדְקֵי הַמְּעָרָה, \nמַטְבִּילִין בָּהֶן שֶׁהֵן. &lt;'במה' מחוק לפני 'שהן'&gt; \nעוּקַת הַמְּעָרָה, אֵין מַטְבִּילִין בָּהּ, \nאֶלָּא אִם כֵּן הָיְתָה נְקוּבָה כִשְׁפוֹפֶרֶת הַנּוֹד.  \nאָמַר רְבִּי יְהוּדָה: \nאֵמָתַי? \nבִּזְמַן שֶׁהִיא מַעֲמֶדֶת עַצְמָהּ.  \nאֲבָל אִם אֵינָה מַעֲמֶדֶת עַצְמָהּ, \nמַטְבִּילִין בָּהּ בְּמָה שֶׁהִיא. \n",
            "<small>ב</small>\nדְּלִי שֶׁהוּא מָלֵא כֵלִים וְהִטְבִּילוֹ, \nהֲרֵי אֵלּוּ טְהוֹרִין.  \nאִם לֹא טָבַל בְּמַיִם מְעֹרָבִים, &lt;היה כתוב ונמחק: 'המים'&gt;\nעַד שֶׁיְּהוּ מְעֹרָבִים כִּשְׁפוֹפֶרֶת הַנּוֹד. \n",
            "<small>ג</small>\nשְׁלֹשָׁה מִקְווֹת, \nבָּזֶה עֶשְׂרִים, וּבָזֶה עֶשְׂרִים, \nוּבָזֶה עֶשְׂרִים סְאָה מַיִם שְׁאוּבִין, \nוְהַשָּׁאוּב מִן הַצַּד, \nוְיָרְדוּ שְׁלֹשָׁה וְטָבְלוּ בָהֶן וְנִתְעָרְבוּ, \nהַמִּקְווֹת טְהוֹרִין, \nוְהַטּוֹבְלִים טְהוֹרִין.  \nהָיָה הַשָּׁאוּב בָּאֶמְצַע, \nוְיָרְדוּ שְׁלֹשָׁה וְטָבְלוּ בָהֶן וְנִתְעָרְבוּ, \nהַמִּקְווֹת כְּמוֹת שֶׁהָיוּ, \nוְהַטּוֹבְלִין כְּמוֹת שֶׁהָיוּ. \n",
            "<small>ד</small>\nהַסְּפוֹג וְהַדְּלִי שֶׁהָיוּ בָהֶן שְׁלֹשֶׁת לָגִּין מַיִם, \nנָפְלוּ לַמִּקְוֶה, לֹא פְסָלוּהוּ, \nשֶׁלֹּא אָמְרוּ אֶלָּא שְׁלֹשֶׁת לָגִּין שֶׁנָּפְלוּ. \n",
            "<small>ה</small>\nהַשִּׁדָּה וְהַתֵּבָה שָׁוִים, &lt;שבים&gt;\nאֵין מַטְבִּילִין בָּהֶם, \nאֶלָּא אִם כֵּן הָיוּ נְקוּבִין כִּשְׁפוֹפֶרֶת הַנּוֹד.  \nרְבִּי יְהוּדָה אוֹמֵר: \nבְּכֶלִי גָדוֹל, אַרְבָּעָה טְפָחִים, \nוּבַקָּטֹן, רֻבּוֹ.  \nוְאִם הָיָה שַׂק אוֹ קֻפָּה, \nמַטְבִּילִין בָּהֶם בְּמַה שֶּׁהֵן, \nמִפְּנֵי שֶׁהַמַּיִם מְעֹרָבִים.  \nהָיוּ נְתוּנִים תַּחַת הַצִּנּוֹר, \nאֵינָן פּוֹסְלִין אֶת הַמִּקְוֶה, \nאֶלָּא מַטְבִּילִין אוֹתָן, \nוּמַעֲלִין אוֹתָן כְּדַרְכָּן. \n",
            "<small>ו</small>\nגַּצְטְרָה שֶׁבַּמִּקְוֶה, \nוְהִטְבִּיל בָּהּ אֶת הַכֵּלִים, \nטָהֲרוּ מִטֻּמְאָתָן, \nאֲבָל טְמֵאִין עַל גַּב כְּלִי חֶרֶשׂ.  \nאִם הָיוּ הַמַּיִם צָפִין עַל גַּבָּיו כָּל שֶׁהֵן, \nטְהוֹרִין.  \nמַעְיָן שֶׁהוּא יוֹצֵא מִן הַתַּנּוּר, \nוְיָרַד וְטָבַל בְּתוֹכוֹ, \nהוּא טָהוֹר, וְיָדָיו טְמֵאוֹת; \nאִם הָיוּ עַל גַּבָּיו רוּם יָדָיו, \nטְהוֹרוֹת. \n",
            "<small>ז</small>\nעֵרוּב הַמִּקְווֹת, כִּשְׁפוֹפֶרֶת הַנּוֹד, \nכְּעָבְיָהּ כַּחֲלָלָהּ, \nכִּשְׁתֵּי אֶצְבָּעוֹת חוֹזְרוֹת לִמְקוֹמָן.  \nסָפֵק שֶׁהִיא כִשְׁפוֹפֶרֶת הַנּוֹד, \nסָפֵק שֶׁאֵינָהּ כִּשְׁפוֹפֶרֶת הַנּוֹד, \nפְּסוּלָה, מִפְּנֵי שֶׁהִיא מִן הַתּוֹרָה.  \nוְכֵן כַּזַּיִת מִן הַמֵּת, \nוְכַזַּיִת מִן הַנְּבֵלָה, \nוְכָעֲדָשָׁה מִן הַשֶּׁרֶץ.  \nכָּל שֶׁיַּעֲמֹד בִּשְׁפוֹפֶרֶת הַנּוֹד לְמַעֲטָהּ. &lt;נמחק מ ונכתב עליו ל&gt; \nרַבָּן שִׁמְעוֹן בֶּן גַּמְלִיאֵל אוֹמֵר: \nכָּל שֶׁהוּא מִבִּרְיַת הַמַּיִם, טָהוֹר. \n",
            "<small>ח</small>\nמְטַהֲרִים אֶת הַמִּקְווֹת, \nהָעֶלְיוֹן מִן הַתַּחְתּוֹן, \nהָרָחוֹק מִן הַקָּרוֹב.  \nכֵּיצַד? \nמֵבִיאִין סִילּוֹן שֶׁלַּחֶרֶשׂ אוֹ שֶׁלֶּאֱבָר, \nוּמַנִּיחַ אֶת יָדָיו תַחְתָּיו עַד שֶׁהוּא מִתְמַלֵּא מַיִם, \nוּמוֹשְׁכוֹ וּמַשִּׁיקוֹ אֲפִלּוּ כִשְׂעָרָה, דַּיּוֹ.  \nהָיָה בָעֶלְיוֹן אַרְבָּעִים סְאָה, \nוּבַתַּחְתּוֹן אֵין כְּלוּם, \nמְמַלֵּא בַכָּתֵף וְנוֹתֵן לָעֶלְיוֹן, \nעַד שֶׁיֵּרְדוּ לַתַּחְתּוֹן אַרְבָּעִים סְאָה. \n",
            "<small>ט</small>\nכֹּתֶל שֶׁבֵּין שְׁנֵי מִקְווֹת שֶׁנִּסְדַּק, \nלַשֶּׁתִי, מִצְטָרֵף,  \nוְלָעֵרֶב, אֵינוּ מִצְטָרֵף, \nעַד שֶׁיְּהֵא בְמָקוֹם אֶחָד כִּשְׁפוֹפֶרֶת הַנּוֹד.  \nרְבִּי יְהוּדָה אוֹמֵר: \nחִלּוּף הַדְּבָרִים.  \nנִפְרְצוּ זֶה לְתוֹךְ זֶה, \nעַל רוּם כִּקְלִפַּת הַשּׁוּם, \nוְעַל רֹחַב כִּשְׁפוֹפֶרֶת הַנּוֹד. \n",
            "<small>י</small>\nהָאַבִּיק שֶׁבַּמַּרְחֵץ, \nבִּזְמַן שֶׁהוּא בָּאֶמְצַע, פּוֹסֵל, \nמִן הַצַּד, אֵינוּ פוֹסֵל, \nמִפְּנֵי שֶׁהוּא כְּמִקְוֶה סָמוּךְ לַמִּקְוֶה.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאִם מְקַבֶּלֶת הָאַמְבָּטֵי רְבִיעִית \nעַד שֶׁלֹּא הִגִּיעוּ לָאַבֵּיק, כָּשֵׁר, \nוְאִם לָאו, פָּסוּל.  \nרְבִּי אֶלְעָזָר בִּרְבִּי צָדוֹק אוֹמֵר: \nאִם מְקַבֵּל הָאַבִּיק כָּל שֶׁהוּא, \nפָּסוּל. \n",
            "<small>יא</small>\nהַמְטַהֶרֶת שֶׁבַּמַּרְחֵץ, \nהַתַּחְתּוֹנָה מְלֵאָה שְׁאוּבִין, \nוְהָעֶלְיוֹנָה מְלֵאָה כְשֵׁרִין, \nאִם יֵשׁ כְּנֶגֶד הַנֶּקֶב שְׁלֹשֶׁת לָגִּין, \nפָּסוּל.  \nכַּמָּה יְהֵא בַנֶּקֶב וִיהֵא בוֹ שְׁלֹשֶׁת לָגִּים? \nאֶחָד מִשְּׁלֹשׁ מֵאוֹת וְעֶשְׂרִים לִבְרֵכָה.  \nדִּבְרֵי רְבִּי יוֹסֵה.  \nוּרְבִּי אֶלְעָזָר אוֹמֵר: \nהַתַּחְתּוֹנָה מְלֵאָה כְשֵׁרִים, \nוְהָעֶלְיוֹנָה מְלֵאָה שְׁאוּבִין, \nוְיֵשׁ כְּנֶגֶד הַנֶּקֶב שְׁלֹשֶׁת לָגִּים, \nכָּשֵׁר, \nשֶׁלֹּא אָמְרוּ אֶלָּא שְׁלֹשֶׁת לָגִּין שֶׁנָּפַל. \n\n\n\n"
        ],
        [
            "יֵשׁ מַעֲלִין אֶת הַמִּקְוֶה וְלֹא פוֹסְלִין, \nפּוֹסְלִין וְלֹא מַעֲלִין, \nלֹא מַעֲלִין וְלֹא פוֹסְלִין.  \nאֵלּוּ מַעֲלִין וְלֹא פוֹסְלִין: \nהַשֶּׁלֶג, \nוְהַבָּרָד, \nוְהַכְּפוֹר, &lt;וְהַכִיּפוֹר&gt;\nוְהַגָּלִיד, \nוְהַמֶּלַח, \nוְטִיט הַנָּדוֹק.  \nאָמַר רְבִּי עֲקִיבָה: \nהָיָה יִשְׁמָעֵאל דָּן כְּנֶגְדִּי לוֹמַר: \nהַשֶּׁלֶג אֵינוּ מַעֲלֶה אֶת הַמִּקְוֶה.  \nוְהֵעִידוּ אַנְשֵׁי מֵידְבָא מִשְּׁמוֹ, \nשֶׁאָמַר לָהֶם: \n\"צְאוּ וְהָבִיאוּ שֶׁלֶג כַּתְּחִלָּה!\"  \nרְבִּי יוֹחָנָן בֶּן נוּרִי אוֹמֵר: \nאֶבֶן הַבָּרָד כַּמַּיִם.  \n\n<small>ב</small>\nכֵּיצַד מַעֲלִין וְלֹא פוֹסְלִין? \nמִקְוֶה שֶׁיֶּשׁ בּוֹ אַרְבָּעִים סְאָה חָסֵר אַחַת, \nנָפַל מֵהֶם סְאָה לְתוֹכוֹ וְהֶעֱלַתּוּ, \nנִמְצְאוּ מַעֲלִין וְלֹא פוֹסְלִין. \n",
            "<small>ג</small>\nאֵלּוּ פוֹסְלִין וְלֹא מַעֲלִין: \nהַמַּיִם, בֵּין טְמֵאִין בֵּין טְהוֹרִין, \nמֵי כְבָשִׁין, \nוּמֵי שְׁלָקוֹת, \nוְהַתַּמֶָּד עַד שֶׁלֹּא הֶחֱמִיץ.  \n\n<small>ד</small>\nכֵּיצַד פּוֹסְלִין וְלֹא מַעֲלִין? \nמִקְוֶה שֶׁיֶּשׁ בּוֹ אַרְבָּעִים סְאָה חָסֵר קָרְטוֹב, \nוְנָפַל מֵהֶן קָרְטוֹב לְתוֹכוֹ, וְלֹא הֶעֱלָהוּ, \nפּוֹסְלוֹ בִשְׁלֹשֶׁת לָגִּין.  \nאֲבָל שְׁאָר מַשְׁקִין, \nוּמֵי פֵרוֹת, \nהַצֵּיר, \nוְהַמָּרְיָס, \nוְהַתַּמָּד מִשֶּׁהֶחֱמִיץ, \nפְּעָמִים מַעֲלִים וּפְעָמִים שֶׁאֵינָן מַעֲלִין.  \nכֵּיצַד? \nמִקְוֶה שֶׁיֶּשׁ בּוֹ אַרְבָּעִים סְאָה חָסֵר אַחַת, \nוְנָפַל מֵהֶן סְאָה לְתוֹכוֹ, וְלֹא הֶעֱלַתּוּ,  \nהָיוּ בוֹ אַרְבָּעִים סְאָה, \nנָתַן סְאָה וְנָטַל סְאָה, \nהֲרֵי זֶה כָשֵׁר. \n",
            "<small>ה</small>\nהֵדִיחַ בּוֹ סַלֵּי זֵיתִים וְסַלֵּי עֲנָבִים, \nוְשִׁנּוּ מַרְאָיו, כָּשֵׁר.  \nרְבִּי יוֹסֵה אוֹמֵר: \nמֵי הַצֶּבַע פּוֹסְלִין אוֹתוֹ בִּשְׁלֹשֶׁת לָגִּין, \nוְאֵין פּוֹסְלִין אוֹתוֹ בְּשִׁנּוּי מַרְאֶה.  \nנָפַל לְתוֹכוֹ יַיִן וּמֹחַל, \nוְשִׁנּוּ אֶת מַרְאָיו, פָּסוּל.  \nכֵּיצַד יַעֲשֶׂה? \nיַמְתִּין עַד שֶׁיֵּרְדוּ הַגְּשָׁמִים, \nוְיַחְזְרוּ מַרְאֵיהֶן כְּמַרְאֵה הַמַּיִם.  \nהָיוּ בוֹ אַרְבָּעִים סְאָה, \nמְמַלֵּא בַכָּתֵף וְנוֹתֵן לְתוֹכוֹ, \nעַד שֶׁיַּחְזְרוּ מַרְאֵיהֶן כְּמַרְאֵה הַמַּיִם. \n",
            "ו &lt;ד&gt;\nנָפַל לְתוֹכוֹ יַיִן וּמֹחַל, \nוְשִׁנּוּ מִקְצָת מַרְאָיו, \nאֵין בּוֹ מַרְאֵה מַיִם אַרְבָּעִים סְאָה, \nהֲרֵי זֶה לֹא יִטְבּל בּוֹ. \n",
            "<small>ז</small>\nשְׁלֹשֶׁת לָגִּין מַיִם חָסֵר קָרְטוֹב, \nוְנָפַל לְתוֹכָן קָרְטוֹב יַיִן, \nוַהֲרֵי מַרְאֵיהֶן כְּמַרְאֵה הַיַּיִן, \nוְנָפְלוּ לַמִּקְוֶה, \nלֹא פְסָלוּהוּ.  \nשְׁלֹשֶׁת לָגִּים מַיִם חָסֵר קָרְטוֹב, \nוְנָפַל לְתוֹכָן קָרְטוֹב חָלָב, \nוַהֲרֵי מַרְאֵיהֶן כְּמַרְאֵה הַמַּיִם, \nוְנָפְלוּ לַמִּקְוֶה, \nלֹא פְסָלוּהוּ.  \nרְבִּי יוֹחָנָן בֶּן נוּרִי אוֹמֵר: \nהַכֹּל הוֹלֵךְ אַחַר הַנִּרְאֶה. \n",
            "<small>ח</small>\nמִקְוֶה שֶׁיֶּשׁ בּוֹ אַרְבָּעִים סְאָה מְכֻוָּנוֹת, \nוְיָרְדוּ שְׁנַיִם וְטָבְלוּ זֶה אַחַר זֶה, \nהָרִאשׁוֹן טָהוֹר, וְהַשֵּׁנִי טָמֵא.  \nרְבִּי יְהוּדָה אוֹמֵר: \nאִם הָיוּ רַגְלָיו שֶׁלָּרִאשׁוֹן נוֹגְעוֹת בַּמַּיִם, \nאַף הַשֵּׁנִי טָהוֹר.  \n\n<small>ט</small>\nהִטְבִּיל בּוֹ אֶת הַסָּגוֹס, וְהֶעֱלָהוּ, \nוּמִקְצָתוֹ נוֹגֵעַ בַּמַּיִם, \nטָהוֹר.  \nהַכַּר וְהַכֶּסֶת שֶׁלָּעוֹר, \nכֵּיוָן שֶׁהִגְבִּיהַּ שִׂפְתוֹתֵיהֶן מִן הַמַּיִם, \nהַמַּיִם שֶׁבְּתוֹכָן שְׁאוּבִין.  \nכֵּיצַד יַעֲשֶׂה? \nמַטְבִּילָן וּמַעֲלֶה אוֹתָן דֶּרֶךְ שׁוּלֵיהֶן. \n",
            "<small>י</small>\nהַטּוֹבֵל בּוֹ אֶת הַמִּטָּה, \nאַף עַל פִּי שֶׁרַגְלֶיהָ שׁוֹקְעוֹת בְּטִיט הֶעָבֶה, \nטְהוֹרָה, \nמִפְּנֵי שֶׁהַמַּיִם מַקְדִּימִים.  \nמִקְוֶה שֶׁמֵּימָיו מְרֻדָּדִין, \nכּוֹבֵשׁ אֲפִלּוּ חֲבִילֵי עֵצִים, \nאֲפִלּוּ חֲבִילֵי קָנִים, \nכְּדֵי שֶׁיִּתְפְּחוּ הַמַּיִם, \nוְיוֹרֵד וְטוֹבֵל.  \nמַחַט שֶׁהִיא נְתוּנָה עַל מַעֲלוֹת הַמְּעָרָה, \nהָיָה מוֹלִיךְ וּמֵבִיא בַמַּיִם, \nכֵּיוָן שֶׁעָבַר עָלֶיהָ הַגַּל, \nטְהוֹרָה. \n\n\n\n"
        ],
        [
            "אֶרֶץ יִשְׂרָאֵל וּמִקְווֹתֶיהָ טְהוֹרִין.  \nמִקְווֹת הָעַמִּים שֶׁבְּחוּץ לָאָרֶץ, \nכְּשֵׁרִין לְבַעֲלֵי קְרָיִין, \nאֲפִלּוּ נִתְמַלְּאוּ בְקִילוֹן.  \nשֶׁלְּאֶרֶץ יִשְׂרָאֵל שֶׁבַּחוּץ לַמַּפְתֵּחַ, \nכְּשֵׁרִין אַף לַנִּדּוֹת.  \nשֶׁלִּפְנִים מִן הַמַּפְתֵּחַ, \nכְּשֵׁרִין לְבַעֲלֵי קְרָיִין, \nוּפְסוּלִין לְכָל הַטְּמֵאִין.  \nרְבִּי אֶלְעָזָר אוֹמֵר: \nהַקְּרוֹבִין לָעִיר וְלַדֶּרֶךְ, \nטְמֵאִין מִפְּנֵי הַכְּבִיסָה, \nוְהָרְחוֹקִין, טְהוֹרִין. \n",
            "<small>ב</small>\nאֵלּוּ בַעֲלֵי קְרָיִין צְרִיכִין טְבִילָה: \nרָאָה מַיִם חֲלוּקִים אוֹ עֲכוּרִין, \nבַּתְּחִלָּה, טָהוֹר, &lt;אולי כַּתְּחִלָּה&gt;\nבָּאֶמְצַע וּבַסּוֹף, טָמֵא, \nבַּתְּחִלָּה וְעַד סוֹף, טָהוֹר.  \nלְבָנִים וְנִמְשָׁכִין, טָמֵא.  \nרְבִּי יוֹסֵה אוֹמֵר: \nהַלְּבָנִים כָּעֲכוּרִים. \n",
            "<small>ג</small>\nהַמֵּטֵל טִפִּים עָבוֹת מִתּוֹךְ הָאַמָּה, \nטָמֵא.  \nדִּבְרֵי רְבִּי אֶלְעָזָר חֲסָמָה.  \nהַמְהַרְהֵר בַּלַּיְלָה, \nוְעָמַד וּמָצָא בְשָׂרוֹ חַם, \nטָמֵא.  \nהַפּוֹלֶטֶת שִׁכְבַת זֶרַע בַּיּוֹם הַשְּׁלִישִׁי, \nטְהוֹרָה.  \nדִּבְרֵי רְבִּי אֶלְעָזָר בֶּן עֲזַרְיָה.  \nרְבִּי יִשְׁמָעֵאל אוֹמֵר: \nפְּעָמִים שֶׁהֵן אַרְבַּע עוֹנוֹת, \nפְּעָמִים שֶׁהֵן חָמֵשׁ, \nפְּעָמִים שֶׁהֵן שֵׁשׁ.  \nרְבִּי עֲקִיבָה אוֹמֵר: \nלְעוֹלָם חָמֵשׁ. \n",
            "<small>ד</small>\nנָכְרִית שֶׁפָּלְטָה שִׁכְבַת זֶרַע מִיִּשְׂרָאֵל, \nטְמֵאָה.  \nבַּת יִשְׂרָאֵל שֶׁפָּלְטָה שִׁכְבַת זֶרַע מִן הַנָּכְרִי, \nטְהוֹרָה.  \nהָאִשָּׁה שֶׁשִּׁמְּשָׁה בֵיתָהּ, \nוְיָרְדָה וְטָבְלָה וְלֹא כִבְּדָה אֶת הַבַּיִת, \nכְּאִלּוּ לֹא טָבְלָה.  \nבַּעַל קֶרִי שֶׁטָּבַל וְלֹא הֵטִיל לַמַּיִם, \nכְּשֶׁיָּטִיל לַמַּיִם, טָמֵא.  \nרְבִּי יוֹסֵה אוֹמֵר: \nבַּחוֹלֶה וּבַזָּקֵן, טָמֵא.  \nבַּיֶּלֶד וּבַבָּרִיא, טָהוֹר. \n",
            "<small>ה</small>\nנִדָּה שֶׁנָּתְנָה מָעוֹת בְּפִיהָ, \nוְיָרְדָה וְטָבְלָה, טָהָרָה מִטֻּמְאָתָהּ, \nאֲבָל טְמֵאָה עַל גַּב רוֹקָהּ.  \nנָתְנָה שְׂעָרָהּ בְּפִיהָ, \nקָפְצָה יָדָהּ, \nקָרְצָה שִׂפְתוֹתֶיהָ, \nכְּאִלּוּ לֹא טָבָלָה.  \nהָאוֹחֵז בָּאָדָם וּבַכֵּלִים וּמַטְבִּילָן, \nטְמֵאִין.  \nוְאִם הֵדִיחַ אֶת יָדָיו בַּמַּיִם, טְהוֹרִין.  \nרְבִּי שִׁמְעוֹן אוֹמֵר: \nיְרַפֶּה, עַד שֶׁיָּבוֹאוּ בָהֶם הַמַּיִם.  \nבֵּית הַסְּתָרִים וּבֵית הַקְּמָטִים, \nאֵינָן צְרִיכִין שֶׁיָּבוֹאוּ בָהֶם הַמַּיִם. \n\n\n\n"
        ],
        [
            "אֵלּוּ חוֹצְצִין בָּאָדָם: \nחוּטֵי צֶמֶר, חוּטֵי פִשְׁתָּן, \nוְהָרְצוּעוֹת שֶׁבְּרָאשֵׁי הַבָּנוֹת.  \nרְבִּי יְהוּדָה אוֹמֵר: \nשֶׁלַּצֶּמֶר וְשֶׁלַּשֵּׂעָר אֵינָן חוֹצְצִין, \nמִפְּנֵי שֶׁהַמַּיִם בָּאִים בָּהֶן. \n",
            "<small>ב</small>\nקִלְקֵי הַלֵּב וְהַזָּקָן, \nוּבֵית הַסְּתָרִים בָּאִשָּׁה, \nלִפְלוּף שֶׁחוּץ לָעַיִן, \nוְגֶלֶד שֶׁחוּץ לַמַּכָּה, \nוְהָרְטִיָּה שֶׁעָלֶיהָ, \nוְשֶׁרֶף הַיָּבֵשׁ, \nוְגִלְדֵי צוֹאָה שֶׁעַל בְּשָׂרוֹ, \nוּבָצֵק שֶׁעַל הַצִּפֹּרֶן, \nוְהַמַּלְמוּלִין, \nוְטִיט הַיָּוֵן, \nוְטִיט הַיּוֹצְרִין, \nוְגֵץ יְוָנִי.  \nאֵי זֶה הוּא טִיט הַיָּוֵן? \nזֶה טִיט הַבּוֹרוֹת, \nשֶׁנֶּאֱמַר: (תהלים מ,ג) \n\"וַיַּעֲלֵנִי מִבּוֹר שָׁאוֹן מִטִּיט הַיָּוֵן\". &lt;ויקם על סלע רגלי&gt; \n\n<small>ג</small>\nטִיט הַיּוֹצְרִין כִּשְׁמוּעוֹ.  \nרְבִּי יוֹסֵה מְטַהֵר בְּשֶׁלַּיּוֹצְרִין, \nוּמְטַמֵּא בְשֶׁלִּמְרָקָה.  \nגֵץ יְוָנִי, אֵלּוּ יִתְדוֹת הַדְּרָכִין, \nשֶׁאֵין טוֹבְלִין בָּהֶן וְלֹא מַטְבִּילִין אוֹתָן.  \nוּשְׁאָר כָּל הַטִּיט, \nמַטְבִּילִין בּוֹ כְּשֶׁהוּא לַח.  \nלֹא יִטְבֹּל בָּאָבָק שֶׁעַל רַגְלָיו.  \nוְלֹא יִטְבֹּל אֶת הַקֻּמְקוּם בַּפֶּחָמִים, \nאֶלָּא אִם שִׁפְשֵׁף. \n",
            "<small>ד</small>\nאֵלּוּ שֶׁאֵינָן חוֹצְצִין: \nקִלְקֵי הָרֹאשׁ, \nוּבֵית הַשֶּׁחִי, \nוּבֵית הַסְּתָרִים בָּאִישׁ.  \nרְבִּי אֶלְעָזָר אוֹמֵר: \nאֶחָד הָאִישׁ וְאֶחָד הָאִשָּׁה, \nכָּל הַמַּקְפִּיד עָלָיו, \nחוֹצֵץ, \nוְשֶׁאֵינוּ מַקְפִּיד עָלָיו, \nאֵינוּ חוֹצֵץ. \n",
            "<small>ה</small>\nלִפְלוּף שֶׁבָּעַיִן, \nוְגֶלֶד שֶׁעַל הַמַּכָּה, \nוְשֶׁרֶף הַלַּח, \nוְלִכְלוּכֵי צוֹאָה שֶׁעַל בְּשָׂרוֹ, \nוְצוֹאָה שֶׁתַּחַת הַצִּפֹּרֶן, \nוְצִפֹּרֶן הַמְדֻלְדֶּלֶת, \nכְּשׁוּת שֶׁלַּקָּטָן, \nלֹא מִטַּמֵּא וְלֹא מְטַמֵּא.  \nקְרוּם שֶׁעַל הַמַּכָּה, \nטָמֵא וּמְטַמֵּא. \n",
            "<small>ו</small>\nאֵלּוּ חוֹצְצִין בַּכֵּלִים: \nהַזֶּפֶת וְהַמּוֹר בִּכְלֵי זְכוֹכִית, \nבֵּין מִבִּפְנִים בֵּין מִבַּחוּץ, \nעַל הַשֻּׁלְחָן וְעַל הַטַּבְלָה וְעַל הַדַּרְגֵּשׁ, \nוְעַל הַנְּקִיוֹם, \nחוֹצְצִין, \nעַל הַבְּלוּסִים, אֵינָן חוֹצְצִין.  \nעַל מִטּוֹת בַּעַל הַבַּיִת, חוֹצֵץ, \nוְעַל שֶׁלֶּעָנִי, אֵינוּ חוֹצֵץ.  \nעַל אֲכוֹף בַּעַל הַבַּיִת, חוֹצֵץ, \nוְעַל שֶׁלְּזַקָּקִין, אֵינוּ חוֹצֵץ.  \nעַל הַמַּרְדַּעַת חוֹצֵץ.  \nרַבָּן שִׁמְעוֹן בֶּן גַּמְלִיאֵל אוֹמֵר: \nעַד כָּאִסָּר הָאִיטַלְקִי. \n",
            "<small>ז</small>\nעַל הַבְּגָדִים מִצַּד אֶחָד, אֵינוּ חוֹצֵץ, \nמִשְּׁנֵי צְדָדִין, חוֹצֵץ.  \nרְבִּי יְהוּדָה אוֹמֵר מִשֵּׁם רְבִּי יִשְׁמָעֵאל: \nאַף מִצַּד אֶחָד.  \nרְבִּי יוֹסֵה אוֹמֵר: \nשֶׁל בַּנְּוִים, מִצַּד אֶחָד, \nוְשֶׁלַּבּוּר, מִשְּׁנֵי צְדָדִין. \n",
            "<small>ח</small>\nמִטְפַּחַת שֶׁלְּזַפָּתִין וְשֶׁלַּיּוֹצְרִין וְשֶׁלִּמְפַסְּלֵי אִילָנוֹת, \nאֵינָן חוֹצְצִין.  \nרְבִּי יְהוּדָה אוֹמֵר: \nאַף שֶׁלְּקַיָּצִים כַּיּוֹצֵא בָהֶן.  \nזֶה הַכְּלָל: \nכָּל הַמַּקְפִּיד עָלָיו, חוֹצֵץ, \nוְשֶׁאֵינוּ מַקְפִּיד עָלָיו, אֵינוּ חוֹצֵץ. \n\n\n\n"
        ],
        [
            "כָּל יְדוֹת הַכֵּלִים שֶׁהִכְנִיסָן שֶׁלֹּא כְדַרְכָּן, \nאוֹ שֶׁהִכְנִיסָן כְּדַרְכָּן וְלֹא מֵרְקָן, \nאוֹ שֶׁמֵּרְקָן וְנִשְׁבָּרוּ, \nהֲרֵי אֵלּוּ חוֹצְצִין.  \nכֶּלִי שֶׁהִטְבִּילוֹ דֶרֶךְ פִּיו, \nכְּאִלּוּ לֹא טָבַל.  \nהִטְבִּילוֹ כְדַרְכּוֹ וְלֹא הַזִּבּוֹרִית, \nעַד שֶׁיַּטֶּנּוּ עַל צִדּוֹ.  \nכֶּלִי שֶׁהוּא צַר מִכָּן וּמִכָּן וְרָחָב בָּאֶמְצַע, \nאֵינוּ טָהוֹר, עַד שֶׁיַּטֶּנּוּ עַל צִדּוֹ.  \nצְלוֹחִית שֶׁפִּיהָ שׁוֹקֵעַ, \nאֵינָה טְהוֹרָה, עַד שֶׁיִּקְּבֶנָּה מִצִּדָּהּ.  \nקַלְמָרִין, \nאֵינָה טְהוֹרָה, עַד שֶׁיִּקְּבֶנָּה מִצִּדָּהּ.  \nקַלְמָרִין שֶׁלְּיוֹסֵף הַכֹּהֵן הָיְתָה נְקוּבָה בְצִדָּהּ. \n",
            "<small>ב</small>\nהַכַּר וְהַכֶּסֶת שֶׁלָּעוֹר, \nהֲרֵי אֵלּוּ צְרִיכִין שֶׁיָּבוֹאוּ בָהֶן הַמַּיִם.  \nכֶּסֶת עֲגֻלָּה, הַכַּדּוּר, וְהָאֵמוֹן, \nוְהַקָּמֵיעַ, וּתְפִלָּה, \nאֵינָן צְרִיכִין שֶׁיָּבוֹאוּ בָהֶם הַמַּיִם.  \nזֶה הַכְּלָל: \nכָּל שֶׁאֵין דַּרְכּוֹ לְהַכְנִיס וּלְהוֹצִיא, \nטוֹבְלִין סְתוּמִין. \n",
            "<small>ג</small>\nאֵלּוּ שֶׁאֵינָן צְרִיכִין שֶׁיָּבוֹאוּ בָהֶם הַמַּיִם: \nקִשְׁרֵי הֶעָנִי, \nוְהַנּוּמִין, \nוַחֲבַט שֶׁלַּסַּנְדָּל, \nוּתְפִלָּה שֶׁלָּרֹאשׁ בִּזְמַן שֶׁהִיא חוּצָה, \nוְשֶׁלַּזְּרוֹעַ בִּזְמַן שֶׁהִיא עוֹלָה וְיוֹרֶדֶת, \nוְאָזְנֵי הַחֵמֶת, \nוְאָזְנֵי הַתָּרְמֵל. \n",
            "<small>ד</small>\nאֵלּוּ שֶׁהֵן צְרִיכִין שֶׁיָּבוֹאוּ בָהֶם הַמַּיִם: \nהַקֶּשֶׁר שֶׁבַּפִּרְקַרְסִין שֶׁבַּכָּתֵף, \nוְשָׂפָה שֶׁלַּסָּדִין, \nצָרִיךְ לִמְתַּח, \nוּתְפִלָּה שֶׁלָּרֹאשׁ בִּזְמַן שֶׁאֵינָה חוּצָה, \nוְשֶׁלַּזְּרוֹעַ בִּזְמַן שֶׁאֵינָה עוֹלָה וְיוֹרֶדֶת, \nוְשֶׁנֶץ שֶׁלַּסַּנְדָּל, \nוּבְגָדִים שֶׁהִטְבִּילָן מְכֻבָּסִין, \nעַד שֶׁיְּבַעְבֵּעוּ. &lt;שֶׁיְּבַעְבִּיעוּ&gt; \nהִטְבִּילָן נְגוּבִים, \nעַד שֶׁיְּבַעְבֵּעוּ, וְיָנוּחוּ מִבִּעְבּוּעָן. \n",
            "<small>ה</small>\nכָּל יְדוֹת הַכֵּלִים שֶׁהֵן אֲרֻכִּין וְעָתִיד לְקוֹצָץ, \nמַטְבִּילָן עַד מְקוֹם הַמִּדָּה.  \nרְבִּי יְהוּדָה אוֹמֵר: \nעַד שֶׁיַּטְבִּיל אֶת כֻּלּוֹ.  \nשַׁלְשֶׁלֶת דְּלִי גָדוֹל, אַרְבָּעָה טְפָחִים, \nוְשֶׁלַּקָּטָן, עֲשָׂרָה, \nמַטְבִּילָן עַד מְקוֹם הַמִּדָּה.  \nרְבִּי טַרְפוֹן אוֹמֵר: \nעַד שֶׁיַּטְבִּיל אֶת כָּל הַטַּבַּעַת.  \nהַחֶבֶל שֶׁהוּא קָשׁוּר בַּקֻּפָּה, \nאֵינוּ חִבּוּר, אֶלָּא אִם תָּפַר. &lt;אֵינָה&gt;\n",
            "<small>ו</small>\nבֵּית שַׁמַּי אוֹמְרִים: \nאֵין מַטְבִּילִין חַמִּים בַּצּוֹנִין, \nוְלֹא צוֹנִין בַּחַמִּים, \nלֹא יָפִים בָּרָעִים, \nוְלֹא רָעִים בַּיָּפִים.  \nוּבֵית הֶלֵּל אוֹמְרִים: \nמַטְבִּילִין.  \nכֶּלִי שֶׁהוּא מָלֵא מַשְׁקִים, \nהִטְבִּילוֹ, כְּאִלּוּ לֹא טָבַל.  \nמָלֵא מֵי רַגְלַיִם, \nרוֹאִין אוֹתָן כְּאִלּוּ הֵן מַיִם.  \nמָלֵא מֵי חַטָּאת, \nעַד שֶׁיִּרְבּוּ הַמַּיִם עַל מֵי חַטָּאת.  \nרְבִּי יוֹסֵה אוֹמֵר: \nאֲפִלּוּ כֶלִי מַחֲזִיק כּוֹר, \nוְאֵין בּוֹ אֶלָּא רְבִיעִית, \nכְּאִלּוּ לֹא טָבַל. \n",
            "<small>ז</small>\nכָּל הָאֳכָלִין מִצְטָרְפִין לִפְסוֹל אֶת הַגְּוִיָּה בְכַחֲצִי פְרָס.  \nכָּל הַמַּשְׁקִים מִצְטָרְפִין לִפְסוֹל אֶת הַגְּוִיָּה בָרְבִיעִית.  \nזֶה חֹמֶר בְּשׁוֹתֶה מַשְׁקִים טְמֵאִים מִבַּמִּקְוֶה, \nשֶׁעָשָׁה בוֹ שְׁאָר מַשְׁקִין כַּמַּיִם. \n",
            "<small>ח</small>\nאָכַל אֳכָלִין טְמֵאִין, \nוְשָׁתָה מַשְׁקִין טְמֵאִין, \nטָבַל וֶהֱקִיאָן, \nטְמֵאִין, מִפְּנֵי שֶׁאֵינָן טְהוֹרִין בַּגּוּף.  \nשָׁתָה מַיִם טְמֵאִין, \nטָבַל וֶהֱקִיאָן, \nטְהוֹרִין, מִפְּנֵי שֶׁהֵן טְהוֹרִין בַּגּוּף.  \nבָּלַע טַבַּעַת טְהוֹרָה, \nוְנִכְנַס לְאֹהֶל הַמֵּת, \nהִזָּה וְשָׁנָה וְטָבַל, הֱקִיאָהּ, \nהֲרֵי הִיא כְמוֹת שֶׁהָיָתָה.  \nבָּלַע טַבַּעַת טְמֵאָה, \nטוֹבֵל וְאוֹכֵל בִּתְרוּמָתוֹ; \nהֱקִיאָהּ, \nטְמֵאָה, וְטִמַּתּוּ.  \nחֵץ שֶׁהוּא תָּחוּב בָּאָדָם, \nבִּזְמַן שֶׁהוּא נִרְאֶה, חוֹצֵץ. \nאִם אֵינוּ נִרְאֶה, אֵינוּ חוֹצֵץ,\nטוֹבֵל וְאוֹכֵל בִּתְרוּמָתוֹ.  \n\n\n\n\n"
        ]
    ],
    "sectionNames": [
        "Chapter",
        "Mishnah"
    ]
}