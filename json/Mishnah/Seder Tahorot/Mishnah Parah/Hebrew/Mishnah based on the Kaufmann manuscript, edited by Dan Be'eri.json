{
    "language": "he",
    "title": "Mishnah Parah",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה פרה",
    "categories": [
        "Mishnah",
        "Seder Tahorot"
    ],
    "text": [
        [
            "<small>א</small>\nרְבִּי אֱלִיעֶזֶר אוֹמֵר: \nעֶגְלָה בַת שְׁנָתָהּ, \nוּפָרָה בַת שְׁתַּיִם.  \nוַחֲכָמִים אוֹמְרִים: \nעֶגְלָה בַת שְׁתַּיִם, \nוּפָרָה בַת שָׁלוֹשׁ אוֹ בַת אַרְבַּע.  \nרְבִּי מֵאִיר אוֹמֵר: \nאַף בַּת חָמֵשׁ כְּשֵׁרָה זְקֵנָה, \nאֶלָּא שֶׁאֵין מַמְתִּינִים לָהּ, \nשֶׁמֵּא תַשְׁחִיר, שֶׁלֹּא תִפָּסֵל.  \n\n<small>ב</small>\nאָמַר רְבִּי יְהוֹשֻׁעַ: \nלֹא שָׁמַעְתִּי אֶלָּא 'שְׁלָשִׁית'.  \nאָמְרוּ לוֹ: \nמַה הַלָּשׁוֹן 'שְׁלָשִׁית'? \nאָמַר לָהֶם: \nכָּךְ שָׁמַעְתִּי סְתָם.  \nאָמַר בֶּן עַזַּי: \nאֲנִי אֲפָרֵשׁ: \nאִם אוֹמֵר אַתָּה 'שְׁלִישִׁית', \nלַאֲחֵרוֹת בְּמִנְיָן.  \nוּכְשֶׁאַתָּה אוֹמֵר 'שְׁלָשִׁית', \nבַּת שָׁלוֹשׁ שָׁנִים.  \n\n<small>ג</small>\nכַּיּוֹצֵא בוֹ אָמַר: \nכֶּרֶם רְבָעִי.  \nאָמְרוּ לוֹ: \nמַה הַלָּשׁוֹן 'רְבָעִי'? \nאָמַר לָהֶם: \nכָּךְ שָׁמַעְתִּי סְתָם.  \nאָמַר בֶּן עַזַּי: \nאֲנִי אֲפָרֵשׁ: \nאִם אוֹמֵר אַתָּה 'רְבִיעִי', \nלַאֲחֵרִין בְּמִנְיָן.  \nוּכְשֶׁאַתָּה אוֹמֵר 'רְבָעִי', \nבֶּן אַרְבַּע שָׁנִים.  \n\n<small>ד</small>\nכַּיּוֹצֵא בוֹ אָמַר: \nהָאוֹכֵל בְּבַיִת הַמְנֻגָּע, \nפְּרַס מִשָּׁלֹשׁ לַקַּב.  \nאָמְרוּ לוֹ: \n'מִשְּׁמוֹנֶה עֶשְׂרֵה לַסְּאָה'! \nאָמַר לָהֶם: \nכָּךְ שָׁמַעְתִּי סְתָם.  \nאָמַר בֶּן עַזַּי: \nאֲנִי אֲפָרֵשׁ: \nאִם אוֹמֵר אַתָּה 'מִשָּׁלֹשׁ לַקַּב', \nאֵין בּוֹ חַלָּה.  \nוּכְשֶׁאַתָּה אוֹמֵר 'מִשְּׁמוֹנֶה עֶשְׂרֵה לַסְּאָה', \nמִעֲטַתּוּ חַלָּתוֹ. \n",
            "<small>ה</small>\nרְבִּי יוֹסֵה הַגָּלִילִי אוֹמֵר: \nפָּרִים, בְּנֵי שְׁתַּיִם, \nשֶׁנֶּאֱמַר: (בְּמִדְבַּר ח,ח) \n\"וּפַר שֵׁנִי בֶן בָּקָר תִּקַּח לְחַטָּאת\".  \nוַחֲכָמִים אוֹמְרִים: \nבְּנֵי שָׁלוֹשׁ.  \nרְבִּי מֵאִיר אוֹמֵר: \nאַף בְּנֵי אַרְבַּע וּבְנֵי חָמֵשׁ כְּשֵׁרִין, \nאֶלָּא שֶׁאֵין מְבִיאִין זְקֵנִים, \nמִפְּנֵי הַכָּבוֹד. \n",
            "<small>ו</small>\nכְּבָשִׂים, בְּנֵי שָׁנָה, \nוְאֵילִים, בְּנֵי שְׁתַּיִם, \nוְכֻלָּם מִיּוֹם לְיוֹם.  \nבֶּן שְׁלֹשָׁה עָשָׂר חֹדֶשׁ &lt;בְּנֵי&gt; \nאֵינוּ כָשֵׁר לֹא לָאַיִל וְלֹא לַכֶּבֶשׁ. \nרְבִּי טַרְפוֹן קוֹרֵהוּ פַלְגָּס. \nבֶּן עַזַּי קוֹרֵהוּ נוֹקֵר. \nרְבִּי יִשְׁמָעֵאל קוֹרֵהוּ פָקָכָדִיגְמָא. \nהִקְרִיבוֹ, וְהֵבִיא עָלָיו נִסְכֵּי אַיִל, \nוְלֹא עָלָה לוֹ מִזִּבְחוֹ. &lt;לֹא&gt; \nבֶּן שְׁלֹשָׁה עָשָׂר חֹדֶשׁ וְיוֹם אֶחָד, \nהֲרֵי זֶה אַיִל. \n",
            "<small>ז</small>\nחַטַּאות הַצִּבּוּר וְעוֹלוֹתֵיהֶן, \nחַטָּאת הַיָּחִיד, אֲשַׁם נָזִיר וַאֲשַׁם מְצֹרָע, \nכְּשֵׁרִין מִיּוֹם שְׁלֹשִׁים וָהָלְאָה, \nוְאַף בְּיוֹם שְׁלֹשִׁין. \nאִם הִקְרִיבָן בַּיּוֹם הַשְּׁמִינִי, \nכְּשֵׁרִין.  \nנְדָרִים וּנְדָבוֹת, \nהַבְּכוֹר וְהַמַּעְשֵׂר וְהַפֶּסַח, \nכְּשֵׁרִין מִיּוֹם שְׁמִינִי וָהָלְאָה, \nוְאַף בְּיוֹם שְׁמִינִי. \n\n\n\n"
        ],
        [
            "<small>א</small>\nרְבִּי אֱלִיעֶזֶר אוֹמֵר: \nפָּרַת חַטָּאת הַמְעֻבֶּרֶת, כְּשֵׁרָה. \nוַחֲכָמִים פּוֹסְלִין.  \nרְבִּי אֱלִיעֶזֶר אוֹמֵר: \nאֵינָה נִלְקַחַת מִן הַגּוֹיִם. \nוַחֲכָמִים מַכְשִׁירִין.  \nוְלֹא זוֹ בִלְבַד, \nאֶלָּא כָל קָרְבְּנוֹת הַצִּבּוּר וְהַיָּחִיד, \nבָּאִים מֵהָאָרֶץ וּמִחוּץ לָאָרֶץ, \nמִן הֶחָדָשׁ וּמִן הַיָּשָׁן, \nחוּץ מִן הָעֹמֶר וּשְׁתֵּי הַלֶּחֶם, \nשֶׁאֵינָן בָּאִין אֶלָּא מִן הֶחָדָשׁ וּמִן הָאָרֶץ. \n",
            "<small>ב</small>\nפָּרָה שֶׁקְּרָנֶיהָ וּטְלָפֶיהָ שְׁחוֹרִין, יָגֹר.  \nגֶּלְגֵּל הָעַיִן וְהַשִּׁנַּיִם וְהַלָּשׁוֹן, \nאֵינָן פּוֹסְלִין בַּפָּרָה.  \nוְהַנַּנֶּסֶת, כְּשֵׁרָה.  \nהָיְתָה בָּהּ יַבֹּלֶת וַחֲתָכָהּ, \nרְבִּי יְהוּדָה פוֹסֵל. \nרְבִּי שִׁמְעוֹן אוֹמֵר: \nכָּל מָקוֹם שֶׁנִּטַּל, \nוְלֹא הֶעֱלָה מְקוֹמוֹ שֵׂעָר אָדֹם, \nפְּסוּלָה. \n",
            "<small>ג</small>\nיוֹצָא דֹפֶן וְאֶתְנַן וּמְחִיר, \nפְּסוּלָה. \nרְבִּי אֱלִיעֶזֶר מַכְשִׁיר, \nשֶׁנֶּאֱמַר: (דְּבָרִים כג,יט) \n\"לֹא תָבִיא אֶתְנַן זוֹנָה וּמְחִיר כֶּלֶב בֵּית יי אֱלהֶיךָ\", \nאֵין זוֹ בָאָה לַבַּיִת.  \n\n<small>ד</small>\nכָּל הַמּוּמִין פּוֹסְלִין בַּמֻּקְדָּשִׁין וּפוֹסְלִין בַּפָּרָה.  \nרָכַב עָלֶיהָ, \nנִשְׁעַן עָלֶיהָ, \nנִתְלָה בִזְנָבָהּ, \nעָבַר בָּהּ אֶת הַנָּהָר, \nקִפֵּל עָלֶיהָ אֶת הַמּוֹסֵרָה, \nנָתַן טַלֵּיתוֹ עָלֶיהָ, פְּסוּלָה. \nאֲבָל קְשָׁרָהּ בַּמּוֹסֵרָה, \nעָשָׂה לָהּ סַנְדָּל בִּשְׁבִיל שֶׁלֹּא תַחְלִיק, \nפָּרַס טַלֵּיתוֹ עָלֶיהָ מִפְּנֵי הַזְּבוּבִים, \nכְּשֵׁרָה. \nזֶה הַכְּלָל: \nכָּל שֶׁהוּא לְצָרְכָהּ, כְּשֵׁרָה, \nלְצֹרֶךְ אַחֵר, פְּסוּלָה. \n",
            "<small>ה</small>\nשָׁכַן עָלֶיהָ הָעוֹף, כְּשֵׁרָה.  \nעָלָה עָלֶיהָ הַזָּכָר, פְּסוּלָה.  \nרְבִּי יְהוּדָה אוֹמֵר: \nאִם הֶעֱלוּהוּ פְסוּלָה, \nאִם מֵעַצְמוֹ, כְּשֵׁרָה. \n",
            "<small>ו</small>\nהָיוּ בָהּ שְׁתֵּי שְׂעָרוֹת שְׁחוֹרוֹת אוֹ לְבָנוֹת \nלְתוֹךְ גֻּמָּא אַחַת, \nפְּסוּלָה.  \nרְבִּי יְהוּדָה אוֹמֵר: \nלְתוֹךְ כּוֹס אֶחָד. \nהָיוּ בְתוֹךְ שְׁנֵי כוֹסוֹת, \nוְהֵן מוֹכִיחוֹת זוֹ אֶת זוֹ, \nפְּסוּלָה.  \nרְבִּי עֲקִיבָה אוֹמֵר: \nאֲפִלּוּ אַרְבַּע, אֲפִלּוּ חָמֵשׁ, וְהֵן מְפֻזָּרוֹת, \nיִתְלֹשׁ.  \nרְבִּי אֱלִיעֶזֶר אוֹמֵר: \nאֲפִלּוּ חֲמִשִּׁים.  \nרְבִּי יְהוֹשֻׁעַ בֶּן בְּתִירָה אוֹמֵר: \nאֲפִלּוּ אַחַת בְּרֹאשָׁהּ וְאַחַת בִּזְנָבָהּ, \nפְּסוּלָה.  \n\n<small>ז</small>\nהָיוּ בָהּ שְׁתֵּי שְׂעָרוֹת, \nעִקָּרָן מַשְׁחִיר וְרֹאשָׁן מַאֲדִים, \nעִקָּרָן מַאֲדִים וְרֹאשָׁן מַשְׁחִיר, \nהַכֹּל הוֹלֵךְ אַחַר הַנִּרְאֶה, \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאַחַר הָעִקָּר. \n\n\n\n"
        ],
        [
            "<small>א</small>\nשִׁבְעַת יָמִים קֹדֶם לִשְׂרִיפַת הַפָּרָה, \nמַפְרִישִׁין כֹּהֵן הַשּׂוֹרֵף אֶת הַפָּרָה מִבֵּיתוֹ, \nלַלִּשְׁכָּה שֶׁעַל פְּנֵי הַבִּירָה צָפוֹנָה מִזְרָחָה, \nוּבֵית אֶבֶן הָיְתָה נִקְרֵאת, \nוּמַזִּין עָלָיו כָּל שִׁבְעַת הַיָּמִים, \nמִכָּל הַחַטָּאוֹת שֶׁהָיוּ שָׁם.  \nרְבִּי יוֹסֵה אוֹמֵר: \nלֹא הָיוּ מַזִּין עָלָיו \nאֶלָּא בַשְּׁלִישִׁי וּבַשְּׁבִיעִי בִלְבַד.  \nרְבִּי חֲנַנְיָה סְגַן הַכֹּהֲנִים אוֹמֵר: \nעַל הַכֹּהֵן הַשּׂוֹרֵף אֶת הַפָּרָה, \nמַזִּין עָלָיו כָּל שִׁבְעַת הַיָּמִים, \nוְעַל שֶׁלְּיוֹם הַכִּפּוּרִים, \nלֹא הָיוּ מַזִּין עָלָיו \nאֶלָּא בַשְּׁלִישִׁי וּבַשְּׁבִיעִי בִלְבַד. \n",
            "<small>ב</small>\nחֲצֵרוֹת הָיוּ בִירוּשָׁלַיִם בְּנוּיוֹת עַל גַּבֵּי הַסֶּלַע, \nוְתַחְתֵּיהֶן חָלוּל, מִפְּנֵי קֶבֶר הַתְּהוֹם.  \nוּמְבִיאִים נָשִׁים עוֹבָרוֹת וְיוֹלְדוֹת שָׁם, \nוּמְגַדְּלוֹת שָׁם אֶת בְּנֵיהֶן.  \nוּמְבִיאִין שְׁוָרִים, וְעַל גַּבֵּיהֶן דְּלָתוֹת, \nוְתִינוֹקוֹת הָיוּ יוֹשְׁבִין עַל גַּבֵּיהֶן, \nוְכוֹסוֹת שֶׁלָּאֶבֶן בְּיָדָן.  \nהִגִּיעוּ לַשִּׁילוֹחַ, \nיָרְדוּ וּמִלּוּם, וְעָלוּ וְיָשְׁבוּ עַל גַּבֵּיהֶן.  \nרְבִּי יוֹסֵה אוֹמֵר: \nמִמְּקוֹמוֹ הָיָה מְשַׁלְשֵׁל וּמְמַלֵּא.  \n\n ",
            "<small>ג</small>\nבָּאוּ לְהַר הַבַּיִת וְיָרְדוּ.  \nהַר הַבַּיִת וְהָעֲזָרוֹת, \nתַּחְתֵּיהֶן חָלוּל, מִפְּנֵי קֶבֶר הַתְּהוֹם.  \nוּבְפֶתַח הָעֲזָרָה הָיָה מְתֻקָּן קְלָל שֶׁלַּחַטָּאת, \nוּמְבִיאִין זָכָר שֶׁלָּרְחֵלִים, \nוְקוֹשְׁרִין חֶבֶל בֵּין קְרָנָיו, \nוְקוֹשְׁרִין מַקֵּל וּמְסַבֵּךְ בְּרֹאשׁוֹ שֶׁלַּחֶבֶל, \nוְזוֹרְקוֹ לְתוֹךְ הַקְּלָל, \nוּמַכֶּה אֶת הַזָּכָר וְנִרְתָּע לַאֲחוֹרָיו, \nוְנוֹטֵל וּמְקַדֵּשׁ, \nכְּדֵי שֶׁיֵּרָאֶה עַל פְּנֵי הַמַּיִם.  \nרְבִּי יוֹסֵה אוֹמֵר: \nאַל תִּתְּנוּ מָקוֹם לַמִּינִים לְרַדּוֹת! \nאֶלָּא הוּא נוֹטֵל וּמְקַדֵּשׁ. \n",
            "<small>ד</small>\nלֹא הָיוּ עוֹשִׂין לֹא חַטָּאת עַל גַּב חַטָּאת, \nוְלֹא תִינוֹק עַל גַּבֵּי חֲבֵרוֹ.  \nוּצְרִיכִים הָיוּ הַתִּינוֹקוֹת לְהַזּוֹת.  \nדִּבְרֵי רְבִּי יוֹסֵה הַגָּלִילִי.  \nרְבִּי עֲקִיבָה אוֹמֵר: \nלֹא הָיוּ צְרִיכִים לְהַזּוֹת. \n",
            "<small>ה</small>\nלֹא מָצְאוּ מִשֶּׁבַע, \nעוֹשִׂין מִשֵּׁשׁ, וּמֵחָמֵשׁ, וּמֵאַרְבַּע, \nוּמִשָּׁלשׁ, וּמִשְׁתַיִם, וּמֵאַחַת.  \nוּמִי עֲשָׂאָן? \nהָרִאשׁוֹנָה עָשָׂה מֹשֶׁה, \nוְהַשְּׁנִיָּה עָשָׂה עֶזְרָא, \nוְחָמֵשׁ מֵעֶזְרָא וְהֵילָךְ.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nשֶׁבַע מֵעֶזְרָא וְהֵילָךְ. \n\n<small>ו</small>\nוּמִי עֲשָׂאָן? \nשִׁמְעוֹן הַצַּדִּיק, \nוְיוֹחָנָן כֹּהֵן גָּדוֹל, \nעָשׁוּ שְׁתַּיִם שְׁתַּיִם, \nאֶלְיוֹעֵינַי בֶּן הַקָּיָף, \nוַחֲנַמֵאל הַמִּצְרִי, \nוְיִשְׁמָעֵאל בֶּן פִּיאֲבִי, \nעָשׁוּ אַחַת אַחַת. \n",
            "<small>ז</small>\nוְכֶבֶשׁ הָיוּ עוֹשִׂין מֵהַר הַבַּיִת לְהַר הַמִּשְׁחָה, \nכִּפִּין עַל גַּבֵּי כִפִּין, \nכִּפָּה כְנֶגֶד הָאֹטֶם, \nמִפְּנֵי קֶבֶר הַתְּהוֹם, \nשֶׁבּוֹ כֹהֵן שׂוֹרֵף אֶת הַפָּרָה, \nוּפָרָה וְכָל מְסַעֲדֶיהָ, \nיוֹצְאִין לְהַר הַמִּשְׁחָה. \n",
            "<small>ח</small>\nלֹא הָיְתָה פָרָה רוֹצָה לָצֵאת, \nאֵין מוֹצִיאִין עִמָּהּ שְׁחוֹרָה, \nשֶׁלֹּא יֹאמְרוּ \"שְׁחוֹרָה שָׁחָטוּ\", \nוְלֹא אֲדֻמָּה, \nשֶׁלֹּא יֹאמְרוּ \"שְׁתַּיִם שָׁחָטוּ\".  \nרְבִּי יוֹסֵה אוֹמֵר: \nלֹא מִשֵּׁם זֶה, \nאֶלָּא מִשֵּׁם שֶׁנֶּאֱמַר: (בְּמִדְבַּר יט,ג) \n\"וְהוֹצִיא אֹתָהּ\", לְבַדָּהּ.  \n\n<small>ט</small>\nזִקְנֵי יִשְׂרָאֵל הָיוּ מַקְדִּימִין בְּרַגְלֵיהֶן לְהַר הַמִּשְׁחָה, \nוּבֵית טְבִילָה הָיָה שָׁם.  \nוּמְטַמִּין הָיוּ אֶת הַכֹּהֵן הַשּׂוֹרֵף אֶת הַפָּרָה, \nמִפְּנֵי הַצַּדּוּקִין, שֶׁלֹּא יְהוּ אוֹמְרִים: \nבִּמְעֹרְבֵי שֶׁמֶשׁ הָיְתָה נֶעְשֵׂית. \n",
            "<small>י</small>\nסָמְכוּ אֶת יְדֵיהֶן עָלָיו, \nוְאוֹמְרִים לוֹ: \n\"אִישִׁי כֹהֵן גָּדוֹל, טְבֹל אַחַת!\" \nוְיָרַד וְטָבַל, וְעָלָה וְנִסְתַּפַּג.  \nוְעֵצִים הָיוּ מְסֻדָּרִין שָׁם, עֲצֵי אֲרָזִים, \nוַעֲצֵי אֳרָנִים וּבְרוֹשִׁים, וַעֲצֵי תְאֵנָה חֲלָקָה.  \nוְעוֹשִׂין אוֹתָהּ כְּמִין מִגְדָּל, \nוּמְפַתְּחִין בָּהּ חַלּוֹנוֹת, \nחֲזִיתָהּ מַעֲרָבָה. \n",
            "<small>יא</small>\nכְּפָתוּהָ בְחֶבֶל שֶׁלְּמָגָג, \nנְתָנוּהָ עַל גַּבֵּי הַמַּעֲרָכָה, \nרֹאשָׁהּ דָּרוֹם וּפָנֶיהָ לַמַּעֲרָב. &lt;רֹאשׁוֹ; וּפָנָיו&gt;\nהַכֹּהֵן עוֹמֵד בַּמִּזְרָח וּפָנָיו לַמַּעֲרָב.  \nשָׁחַט בִּימִינוֹ, וְקִבֵּל בִּשְׂמאלוֹ. \nרְבִּי יְהוּדָה אוֹמֵר: \nבִּימִינוֹ הָיָה מְקַבֵּל, וְנוֹתֵן לִשְׂמאלוֹ, \nוּמַזֶּה בִימִינוֹ.  \nטָבַל וְהִזָּה שֶׁבַע פְּעָמִים \nכְּנֶגֶד בֵּית קֹדֶשׁ הַקֳּדָשִׁים, \nעַל כָּל הַזָּיָה טְבִילָה.  \nגָּמַר מִלְּהַזּוֹת, \nקִנַּח אֶת יָדָיו בְגוּפָהּ שֶׁלַּפָּרָה, \nיָרַד וְהִצִּית אֶת הָאֵשׁ בְּאַלֵּיתוֹת. \nרְבִּי עֲקִיבָה אוֹמֵר: \nבַּחֲרִיּוֹת. \n",
            "<small>יב</small>\nנִבְקָעָה, \nוְעָמַד חוּץ מִגִּתָּהּ, \nוְנָטַל עֵץ אֶרֶז וְאֵזוֹב וּשְׁנִי תוֹלַעַת.  \nוְאָמַר לָהֶם: \n\"עֵץ אֶרֶז זֶה? עֵץ אֶרֶז זֶה? \nאֵזוֹב זֶה? אֵזוֹב זֶה? \nשְׁנִי תוֹלַעַת זוֹ? שְׁנִי תוֹלַעַת זוֹ?\" &lt;מחוק: זה&gt;\nשָׁלֹשָׁה פְעָמִים עַל כָּל דָּבָר וְדָבָר. \nוְהֵן אוֹמְרִין לוֹ: \n\"הִין, הִין, הִין.\"\n",
            "<small>יג</small>\nכְּרָכָן בְּשִׁירֵי הַלָּשׁוֹן, \nוְהִשְׁלִיךְ לְתוֹךְ שְׂרִיפָתָהּ.  \nנִשְׂרָפָה, \nחוֹבְטִין אוֹתָהּ בְּמַקְלוֹת, \nוְכוֹבְרִין אוֹתָהּ בִּכְבָרוֹת.  \nרְבִּי יִשְׁמָעֵאל אוֹמֵר: \nבְּמַקָּבוֹת שֶׁלָּאֶבֶן הָיְתָה נֶעֱשֵׂית.  \nשָׁחוֹר שֶׁיֶּשׁ בּוֹ אֵפֶר, \nכּוֹתְשִׁין אוֹתוֹ, \nוְשֶׁאֵין בּוֹ, מַנִּיחִים אוֹתוֹ.  \nהָעֶצֶם, בֵּין כָּךְ וּבֵין כָּךְ הָיָה נִכְתָּשׁ.  \nוְחוֹלְקִין אוֹתוֹ לִשְׁלֹשָׁה חֲלָקִים: \nאֶחָד נִתָּן בַּחַיִל, \nוְאֶחָד נִתָּן בְּהַר הַמִּשְׁחָה, \nוְאֶחָד הָיָה מִתְחַלֵּק לְכָל הַמִּשְׁמָרוֹת. \n\n\n\n"
        ],
        [
            "<small>א</small>\nפָּרַת חַטָּאת שֶׁשְּׁחָטָהּ שֶׁלֹּא לִשְׁמָהּ, \nקִבֵּל וְהִזָּה שֶׁלֹּא לִשְׁמָהּ, \nאוֹ לִשְׁמָהּ וְשֶׁלֹּא לִשְׁמָהּ, \nאוֹ שֶׁלֹּא לִשְׁמָהּ וְלִשְׁמָהּ, \nפְּסוּלָה. \nרְבִּי אֶלְעָזָר מַכְשִׁיר.  \nוְשֶׁלֹּא רָחוּץ יָדַיִם וְרַגְלַיִם, \nפְּסוּלָה. \nרְבִּי אֶלְעָזָר מַכְשִׁיר.  \nשֶׁלֹּא בְכֹהֵן גָּדוֹל, \nפְּסוּלָה. \nרְבִּי יְהוּדָה מַכְשִׁיר.  \nוּבִמְחֻסַּר בְּגָדִים, \nפְּסוּלָה.  \nוּבִכְלֵי לָבָן הָיְתָה נֶעֱשֵׂית. \n",
            "<small>ב</small>\nשְׂרָפָהּ חוּץ מִגִּתָּהּ, \nאוֹ בִשְׁתֵּי גִתּוֹת, \nאוֹ שֶׁשָּׂרַף שְׁתַּיִם בְּגַת אַחַת, \nפְּסוּלָה.  \nהִזָּה וְלֹא כִוֵּן כְּנֶגֶד הַפֶּתַח, \nפְּסוּלָה.  \nהִזָּה מִשִּׁשִּׁית שְׁבִיעִית, \nוְחָזַר וְהִזָּה שְׁבִיעִית, \nפְּסוּלָה.  \nמִשְּׁבִיעִית שְׁמִינִית, \nוְחָזַר וְהִזָּה שְׁמִינִית, \nכְּשֵׁרָה. \n",
            "<small>ג</small>\nשְׂרָפָהּ שֶׁלֹּא בָעֵצִים, \nאוֹ בְכָל עֵצִים, אֲפִלּוּ בַגְּבָבָה, \nכְּשֵׁרָה.  \nהִפְשִׁיטָהּ וְנִתְּחָהּ, \nכְּשֵׁרָה.  \nשְׁחָטָהּ עַל מְנָת לֹאכַל מִבְּשָׂרָהּ, \nוְלִשְׁתּוֹת מִדָּמָהּ, \nכְּשֵׁרָה.  \nרְבִּי אֱלִיעֶזֶר אוֹמֵר: \nאֵין הַמַּחֲשָׁבָה פוֹסֶלֶת בַּפָּרָה. \n",
            "<small>ד</small>\nכָּל הָעֲסוּקִין בַּפָּרָה מִתְּחִלָּה וְעַד סוֹף, \nמְטַמִּין בְּגָדִין, וּפוֹסְלִין אוֹתָהּ בִּמְלָאכָה.  \nאֵרַע בָּהּ פְּסוּל בִּשְׁחִיטָתָהּ, \nאֵינָה מְטַמָּא בְגָדִים.  \nאֵרַע בָּהּ בְּהַזָּיָתָהּ, \nכָּל שֶׁעָסַק בָּהּ, \nלִפְנֵי פְסוּלָהּ, מְטַמָּא בְגָדִים, \nלְאַחַר פְּסוּלָהּ, אֵינָה מְטַמָּא בְגָדִים. \nנִמְצָא חֻמְרָהּ קֻלָּהּ.  \nלְעוֹלָם מוֹעֲלִין בָּהּ, \nוּמַרְבִּין לָהּ עֵצִים, \nוּמַעֲשֶׂיהָ בַיּוֹם וּבְכֹהֵן.  \nוְהַמְּלָאכָה פוֹסֶלֶת בָּהּ עַד שֶׁתֵּעָשֶׂה אֵפֶר.  \nוְהַמְּלָאכָה פוֹסֶלֶת בַּמַּיִם, \nעַד שֶׁיִּטְּלוּ אֶת הָאֵפֶר. &lt;שיטילו&gt;\n\n\n\n"
        ],
        [
            "<small>א</small>\nהַמֵּבִיא כְּלִי חֶרֶשׂ לַחַטָּאת, \nטוֹבֵל, וְלָן עַל הַכִּבְשָׁן. \nרְבִּי יְהוּדָה אוֹמֵר: \nאַף מִן הַבַּיִת הוּא מֵבִיא, \nכָּשֵׁר, שֶׁהַכֹּל נֶאֱמָנִין עַל הַחַטָּאת.  \nוּבִתְרוּמָה, \nפּוֹתֵחַ אֶת הַכִּבְשָׁן וְנוֹטֵל. \nרְבִּי שִׁמְעוֹן אוֹמֵר: \nמִן הַסֵּדֶר הַשֵּׁנִי. \nרְבִּי יוֹסֵה אוֹמֵר: \nמִן הַסֵּדֶר הַשְּׁלִישִׁי. \n",
            "<small>ב</small>\nהַמַּטְבִּיל כֶּלִי לְחַטָּאת, \nבְּמַיִם שֶׁאֵינָן רְאוּיִם לְקַדֵּשׁ, \nצָרִיךְ לְנַגֵּב, \nוּבְמַיִם שֶׁהֵן רְאוּיִם לְקַדֵּשׁ, \nאֵינוּ צָרִיךְ לְנַגֵּב.  \nאִם לֶאֱסֹף לְתוֹכוֹ מַיִם מְקֻדָּשִׁין, \nבֵּין כָּךְ וּבֵין כָּךְ, \nאֵינוּ צָרִיךְ לְנַגֵּב.  \n",
            "<small>ג</small>\nקְרוּיָה שֶׁהִטְבִּילוּהָ בְמַיִם שֶׁאֵינָן רְאוּיִם לְקַדֵּשׁ, \nמְקַדְּשִׁין בָּהּ עַד שֶׁתִּטַּמֵּא.  \nנִטַּמָּאת, אֵין מְקַדְּשִׁין בָּהּ.  \nרְבִּי יְהוֹשֻׁעַ אוֹמֵר: \nאִם מְקַדֵּשׁ בָּהּ כַּתְּחִלָּה, \nאַף בַּסּוֹף; \nאִם אֵינוּ מְקַדֵּשׁ בָּהּ בַּסּוֹף, \nאֲבָל לֹא כַתְּחִלָּה.  \nבֵּין כָּךְ וּבֵין כָּךְ, \nלֹא יֶאֱסֹף לְתוֹכָהּ מַיִם מְקֻדָּשִׁין. \n",
            "<small>ד</small>\nשְׁפוֹפֶרֶת שֶׁחֲתָכָהּ לְחַטָּאת, \nרְבִּי אֱלִיעֶזֶר אוֹמֵר: \nיִטְבֹּל מִיָּד. &lt;יטביל&gt;\nרְבִּי יְהוֹשֻׁעַ אוֹמֵר: \nיְטַמֵּא וְיַטְבִּיל.  \nהַכֹּל כְּשֵׁרִין לְקַדֵּשׁ, \nחוּץ מֵחֵרֵשׁ שׁוֹטֶה וְקָטָן.  \nרְבִּי יְהוּדָה מַכְשִׁיר בַּקָּטָן, \nוּפוֹסֵל בָּאִשָּׁה וּבְאַנְדְּרוֹגִינָס. \n",
            "<small>ה</small>\nבְּכָל הַכֵּלִים מְקַדְּשִׁין, \nאֲפִלּוּ בִכְלֵי גְלָלִים, \nבִּכְלֵי אֲבָנִים, בִּכְלֵי אֲדָמָה.  \nוּבִסְפִינָה, מְקַדְּשִׁין בָּהּ.  \nאֵין מְקַדְּשִׁין, \nלֹא בְדָפְנוֹת הַכֵּלִים, \nוְלֹא בְשׁוּלֵי הַמַּחַץ, \nוְלֹא בִמְגוּפַת הֶחָבִית, \nוְלֹא בְחָפְנָיו, מִפְּנֵי שֶׁאֵין מְמַלִּין. \nוְאֵין מְקַדְּשִׁין וְאֵין מַזִּין מֵי חַטָּאת, \nאֶלָּא בַכֶּלִי.  \nאֵין מַצִּילִין צָמִיד פָּתִיל, אֶלָּא כֵלִים, \nשֶׁאֵין מַצִּיל מִיַּד כְּלִי חֶרֶשׂ אֶלָּא כֵלִים. \n",
            "<small>ו</small>\nבֵּיצַת הַיּוֹצְרִין, כְּשֵׁרָה. \nרְבִּי יוֹסֵה פוֹסֵל.  \nבֵּיצַת תַּרְנְגֹלֶת, \nרְבִּי מֵאִיר וּרְבִּי יְהוּדָה מַכְשִׁירִין, \nוַחֲכָמִים פּוֹסְלִין. \n",
            "<small>ז</small>\nהַשֹּׁקֶת שֶׁבַּסֶּלַע, \nאֵין מְמַלִּין בָּהּ, וְאֵין מְקַדְּשִׁין בָּהּ, \nוְאֵין מַזִּין מִמֶּנָּה, \nוְאֵינָה צְרִיכָה צָמִיד פָּתִיל, \nוְאֵינָה פוֹסֶלֶת אֶת הַמִּקְוֶה.  \nהָיְתָה כֶלִי, וְחִבְּרָהּ בַּסִּיד, \nמְמַלִּין בָּהּ, וּמְקַדְּשִׁין בָּהּ, וּמַזִּין מִמֶּנָּה, \nוּצְרִיכָה צָמִיד פָּתִיל, \nוּפוֹסֶלֶת אֶת הַמִּקְוֶה.  \nנִקָּבָה מִלְּמַטָּן וּפְקָקָהּ בִּסְמַרְטוּט, \nהַמַּיִם שֶׁבְּתוֹכָהּ פְּסוּלִין, \nמִפְּנֵי שֶׁאֵינָן עֲגֻלִּין כֶּלִי; \nמִן הַצַּד וּפְקָקָהּ בִּסְמַרְטוּט, \nהַמַּיִם שֶׁבְּתוֹכָהּ כְּשֵׁרִים, \nמִפְּנֵי שֶׁהֵם עֲגֻלִּין כֶּלִי.  \n\n<small>ח</small>\nעָשׁוּ לָהּ עֲטָרָה שֶׁלַּטִּיט, \nוְהָלְכוּ הַמַּיִם לְשָׁם, פְּסוּלִין; \nאִם הָיָה בָרִיא כְּדֵי שֶׁיִּנָּטֵל עִמָּהּ, כְּשֵׁרִין. \n",
            "<small>ט</small>\nשְׁתֵּי שְׁקָתוֹת שֶׁבְּאֶבֶן אַחַת, \nקִדֵּשׁ אֶת אַחַת מֵהֶן, \nהַמַּיִם שֶׁבַּשְּׁנִיָּה אֵינָן מְקֻדָּשִׁין.  \nוְאִם הָיוּ נְקוּבוֹת זוֹ לָזוֹ כִשְׁפוֹפֶרֶת הַנּוֹד, \nאוֹ שֶׁהָיוּ הַמַּיִם צָפִין עַל גַּבֵּיהֶן, \nאֲפִלּוּ כִּקְלִפַּת הַשּׁוּם, \nקִדֵּשׁ אֶת אַחַת מֵהֶן, \nהַמַּיִם שֶׁבַּשְּׁנִיָּה מְקֻדָּשִׁין. \n",
            "<small>י</small>\nשְׁתֵּי אֲבָנִים שֶׁהִקִּיפָן זוֹ לָזוֹ וַעֲשָׂאָן שֹׁקֶת, \nוְכֵן שְׁתֵּי עֲרֵבוֹת, \nוְכֵן שֹׁקֶת שֶׁנֶּחְלָקָה, \nהַמַּיִם שֶׁבֵּינֵיהֶם אֵינָן מְקֻדָּשִׁים.  \nעֲשָׂאָן בַּסִּיד אוֹ בַגִּפְּסֵיס, \nוְהֵן יְכוּלוֹת לְהִנָּטֵל כְּאַחַת, \nהַמַּיִם שֶׁבֵּינֵיהֶם מְקֻדָּשִׁים. \n\n\n\n"
        ],
        [
            "<small>א</small>\nהַמְקַדֵּשׁ, \nוְנָפַל קִדּוּשׁ עַל יָדוֹ, אוֹ עַל הַצַּד, \nוְאַחַר כָּךְ נָפַל עַל הַשֹּׁקֶת, \nפָּסוּל.  \nנָפַל מִן הַשְּׁפוֹפֶרֶת עַל הַשֹּׁקֶת, \nפָּסוּל.  \nנָטַל מִן הַשְּׁפוֹפֶרֶת וְכִסָּה, \nאוֹ שֶׁהֵגִיף אֶת הַדֶּלֶת, \nהַקִּדּוּשׁ כָּשֵׁר, \nוְהַמַּיִם פְּסוּלִין.  \nזְקָפָהּ בָּאָרֶץ, \nפָּסוּל; \nלְתוֹךְ יָדוֹ, \nכָּשֵׁר, מִפְּנֵי שֶׁאֶפְשָׁר. \n",
            "<small>ב</small>\nהָיָה קִדּוּשׁ צָף עַל פְּנֵי הַמַּיִם, \nרְבִּי מֵאִיר וּרְבִּי שִׁמְעוֹן אוֹמְרִים: \nנוֹטֵל וּמְקַדֵּשׁ. \nוַחֲכָמִים אוֹמְרִים: \nכָּל שֶׁנָּגַע בַּמַּיִם, אֵין מְקַדְּשִׁין בּוֹ.  \n\n<small>ג</small>\nזָלַף אֶת הַמַּיִם וְנִמְצָא קִדּוּשׁ מִלְּמַטָּן, \nרְבִּי מֵאִיר וּרְבִּי שִׁמְעוֹן אוֹמְרִים: \nמְנַגֵּב וּמְקַדֵּשׁ. \nוַחֲכָמִים אוֹמְרִים: \nכָּל שֶׁנָּגַע בַּמַּיִם, אֵין מְקַדְּשִׁין בּוֹ. \n",
            "<small>ד</small>\nהַמְקַדֵּשׁ בַּשֹּׁקֶת וְהַטָּפִי בְתוֹכָהּ, \nאַף עַל פִּי פִיו צַר כָּל שֶׁהוּא, \nהַמַּיִם שֶׁבְּתוֹכוֹ מְקֻדָּשִׁין.  \nוְאִם הָיָה סְפוֹג, \nהַמַּיִם שֶׁבְּתוֹכוֹ פְסוּלִין.  \nכֵּיצַד יַעֲשֶׂה? \nזוֹלֵף עַד שֶׁהוּא מַגִּיעַ לַסְּפוֹג. \nנָגַע בַּסְּפוֹג, \nאַף עַל פִּי שֶׁהַמַּיִם צָפִים עַל גַּבָּיו כָּל שֶׁהֵן, \nפְּסוּלִין. \n",
            "<small>ה</small>\nנָתַן יָדוֹ, אוֹ רַגְלוֹ, אוֹ עֲלֵי יְרָקוֹת, \nכְּדֵי שֶׁיַּעַבְרוּ הַמַּיִם לֶחָבִית, \nפְּסוּלִין.  \nעֲלֵי קָנִים וַעֲלֵי אֱגוֹז, \nכְּשֵׁרִין.  \nזֶה הַכְּלָל: \nדָּבָר שֶׁהוּא מְקַבֵּל טֻמְאָה, פָסוּל, \nוְשֶׁאֵינוּ מְקַבֵּל טֻמְאָה, כָּשֵׁר. \n",
            "ו &lt;ט&gt;\nהַמְפַנֶּה אֶת הַמַּעְיָן לְתוֹךְ הַגַּת, \nאוֹ לְתוֹךְ הַגְּבִי, \nפְּסוּלִין לַזָּבִין, וְלַמְצֹרָעִין, \nוּלְקַדֵּשׁ מֵהֶן מֵי חַטָּאת, \nמִפְּנֵי שֶׁלֹּא נִתְמַלּוּ בַכֶּלִי. \n\n\n\n"
        ],
        [
            "<small>א</small>\nחֲמִשָּׁה שֶׁמִּלּוּ חָמֵשׁ חָבִיּוֹת, \nלְקַדְּשָׁן חֲמִשָּׁה קִדּוּשִׁין, \nוְנִמְלָכוּ לְקַדְּשָׁן קִדּוּשׁ אֶחָד; \nלְקַדְּשָׁן קִדּוּשׁ אֶחָד, \nוְנִמְלָכוּ לְקַדְּשָׁן חֲמִשָּׁה קִדּוּשִׁין, \nהֲרֵי כֻלָּם כְּשֵׁרִין.  \nיָחִיד שֶׁמִּלָּא חָמֵשׁ חָבִיּוֹת, \nלְקַדְּשָׁן חֲמִשָּׁה קִדּוּשִׁין, \nוְנִמְלַךְ לְקַדְּשָׁן קִדּוּשׁ אֶחָד, \nאֵין כָּשֵׁר אֶלָּא אַחֲרוֹן; \nלְקַדְּשָׁן קִדּוּשׁ אֶחָד, \nוְנִמְלַךְ לְקַדְּשָׁן חֲמִשָּׁה קִדּוּשִׁין, \nאֵין כָּשֵׁר אֶלָּא זֶה שֶׁקִּדֵּשׁ רִאשׁוֹן.  \nאָמַר לְאֶחָד \"קַדֵּשׁ לָךְ אֶת אֵלּוּ\", \nאֵין כָּשֵׁר אֶלָּא רִאשׁוֹן.  \n\"קַדֵּשׁ לִי אֶת אֵלּוּ\", \nהֲרֵי כֻלָּם כְּשֵׁרִין. \n",
            "<small>ב</small>\nהַמְמַלֵּא בְאַחַת יָדוֹ וְעוֹשֶׂה מְלָאכָה בְאַחַת יָדוֹ, \nהַמְמַלֵּא לוֹ וּלְאַחֵר, \nאוֹ שֶׁמִּלָּא לִשְׁנַיִם כְּאַחַת, \nשְׁנֵיהֶן פְּסוּלִין, \nשֶׁהַמְּלָאכָה פּוֹסֶלֶת בְּמִלּוּי, \nבֵּין לוֹ, בֵּין לְאַחֵר. \n",
            "<small>ג</small>\nהַמְקַדֵּשׁ בְּאַחַת יָדוֹ וְעוֹשֶׂה מְלָאכָה בְאַחַת יָדוֹ, \nאִם לוֹ, פָסוּל, \nוְאִם לְאַחֵר, כָּשֵׁר.  \nהַמְקַדֵּשׁ לוֹ וּלְאַחֵר, \nשֶׁלּוֹ פָסוּל, \nשֶׁלְּאַחֵר כָּשֵׁר.  \nהַמְקַדֵּשׁ לִשְׁנַיִם כְּאַחַת, \nשְׁנֵיהֶן כְּשֵׁרִין. \n",
            "<small>ד</small>\n\"קַדֵּשׁ לִי וַאֲקַדֵּשׁ לָךְ\", הָרִאשׁוֹן כָּשֵׁר.  \n\"מַלֵּא לִי וַאֲמַלֵּא לָךְ\", הָאַחֲרוֹן כָּשֵׁר.  \n[\"קַדֵּשׁ לִי וַאֲמַלֵּא לָךְ\", שְׁנֵיהֶן כְּשֵׁרִין.]  \n\"מַלֵּא לִי וַאֲקַדֵּשׁ לָךְ\", שְׁנֵיהֶן פְּסוּלִין. \n",
            "<small>ה</small>\nהַמְמַלֵּא לוֹ וּלְחַטָּאת, \nמְמַלֵּא אֶת שֶׁלּוֹ תְחִלָּה, \nוְקוֹשְׁרוֹ בֶאֱסָל, \nוְאַחַר כָּךְ מְמַלֵּא אֶת שֶׁלַּחַטָּאת. \nאִם מִלֵּא אֶת שֶׁלַּחַטָּאת תְּחִלָּה, \nוְאַחַר כָּךְ מִלֵּא אֶת שֶׁלּוֹ, \nפָּסוּל.  \nנוֹתֵן אֶת שֶׁלּוֹ לְאַחֲרָיו, \nוְאֶת שֶׁלַּחַטָּאת לְפָנָיו; \nוְאִם נָתַן אֶת שֶׁלַּחַטָּאת לְאַחֲרָיו, \nפָּסוּל.  \nהָיוּ שְׁנֵיהֶן שֶׁלַּחַטָּאת, \nנוֹתֵן אֶחָד לְפָנָיו וְאֶחָד לְאַחֲרָיו, \nכָּשֵׁר, מִפְּנֵי שֶׁאֵיפְשָׁר. \n",
            "<small>ו</small>\nהַמּוֹלִיךְ אֶת הַחֶבֶל בְּיָדוֹ, \nלְדַרְכּוֹ, כָּשֵׁר, \nוְשֶׁלֹּא לְדַרְכּוֹ, פָּסוּל.  \nזֶה הָלַךְ לְיַבְנֶה שְׁלֹשָׁה מוֹעֲדוֹת, \nוּבַמּוֹעֵד הַשְּׁלִישִׁי הִכְשִׁירוּ לוֹ הוֹרָיַת שָׁעָה. \n",
            "<small>ז</small>\nהַמְּכַנֵּן אֶת הַחֶבֶל עַל יָד עַל יָד, \nכָּשֵׁר.  \nוְאִם כִּנְּנוֹ בָאַחֲרוֹנָה, \nפָּסוּל.  \nאָמַר רְבִּי יוֹסֵה: \nלָזֶה הִכְשִׁירוּ הוֹרָיַת שָׁעָה. \n",
            "<small>ח</small>\nהַמַּצְנִיעַ אֶת הֶחָבִית שֶׁלֹּא תִשָּׁבֵר, \nאוֹ שֶׁכְּפָיָהּ עַל פִּיהָ עַל מְנָת לְנַגְּבָהּ, \nלְמַלּוֹת בָּהּ, כָּשֵׁר, \nלְהוֹלִיךְ בָּהּ אֶת הַקִּדּוּשׁ, פָּסוּל.  \nהַמְפַנֶּה חֲרָשִׂים מִתּוֹךְ הַשֹּׁקֶת, \nאִם בִּשְׁבִיל שֶׁתַּחְזִיק מַיִם הַרְבֵּה, \nכְּשֵׁרִין, \nאִם בִּשְׁבִיל שֶׁלֹּא יְהוּ מְעַכְּבִין אוֹתוֹ \nבְּשָׁעָה שֶׁהוּא זוֹלֵף אֶת הַמַּיִם, \nפָּסוּל. \n",
            "<small>ט</small>\nמִי שֶׁהָיוּ מֵימָיו עַל כְּתֵפוֹ, \nוְהוֹרָה הוֹרָיָה, \nוְהֶרְאָה לַאֲחֵרִין אֶת הַדֶּרֶךְ, \nהָרַג נָחָשׁ וְעַקְרָב, \nוְנָטַל אֳכָלִין לְהַצְנִיעָן, \nפָּסוּל; \nאֳכָלִין לְאָכְלָן, \nכָּשֵׁר.  \nהַנָּחָשׁ וְהָעַקְרָב שֶׁהָיוּ מְעַכְּבִין אוֹתוֹ, \nכָּשֵׁר.  \nאָמַר רְבִּי יְהוּדָה: \nזֶה הַכְּלָל: \nכָּל דָּבָר שֶׁהוּא מִשֵּׁם מְלָאכָה, \nבֵּין עָמַד בֵּין לֹא עָמַד, \nפָּסוּל, \nוְדָבָר שֶׁאֵינוּ מִשֵּׁם מְלָאכָה, \nאִם עָמַד, פָּסוּל, \nאִם לֹא עָמַד, כָּשֵׁר. \n",
            "<small>י</small>\nהַמּוֹסֵר מֵימָיו, \nלַטָּמֵא, פְּסוּלִין, \nוְלַטָּהוֹר, כְּשֵׁרִין.  \nרְבִּי אֶלְעָזָר אוֹמֵר: \nאַף לַטָּמֵא, כְּשֵׁרִין, \nאִם לֹא עָשׁוּ הַבְּעָלִים מְלָאכָה. \n",
            "<small>יא</small>\nשְׁנַיִם שֶׁהָיוּ מְמַלִּין לַחַטָּאת, \nוְהִגְבִּיהוּ זֶה עַל זֶה, \nוְנָטַל זֶה לָזֶה קוֹצוֹ, \nבְּקִדּוּשׁ אֶחָד, כָּשֵׁר, \nבִּשְׁנֵי קִדּוּשִׁין, פָּסוּל.  \nרְבִּי יוֹסֵה אוֹמֵר: \nאַף בִּשְׁנֵי קִדּוּשִׁין, כָּשֵׁר, \nאִם הִתְנוּ בֵּינֵיהֶן. \n",
            "<small>יב</small>\nהַפּוֹרֵץ עַל מְנָת לִגְדּוֹר, כָּשֵׁר, \nוְאִם גָּדַר, פָּסוּל.  \nהָאוֹכֵל עַל מְנָת לִקְצוֹת, כָּשֵׁר, \nוְאִם קָצָה, פָסוּל.  \nהָיָה אוֹכֵל וְהוֹתִיר, \nוְזָרַק מַה שֶּׁבְּיָדוֹ תַחַת הַתְּאֵנָה, \nאוֹ לְתוֹךְ הַמֻּקְצֶה בִשְׁבִיל שֶׁלֹּא יֹאבַד, \nפָּסוּל. \n\n\n\n"
        ],
        [
            "<small>א</small>\nשְׁנַיִם שֶׁהָיוּ שׁוֹמְרִים אֶת הַשֹּׁקֶת, \nנִטַּמָּא אֶחָד מֵהֶן, כְּשֵׁרִים, \nמִפְּנֵי שֶׁהֵן בִּרְשׁוּתוֹ שֶׁלַּשֵּׁנִי. \nטָהַר, וְנִטַּמָּא שֵׁנִי, כְּשֵׁרִין, \nמִפְּנֵי שֶׁהֵן בִּרְשׁוּתוֹ שֶׁלָּרִאשׁוֹן; \nנִטַּמּוּ שְׁנֵיהֶן כְּאַחַת, פְּסוּלִין.  \n\n<small>ב</small>\nעָשָׂה אֶחָד מֵהֶן מְלָאכָה, כְּשֵׁרִין, \nמִפְּנֵי שֶׁהֵן בִּרְשׁוּתוֹ שֶׁלַּשֵּׁנִי; \nעָמַד וְעָשָׂה שֵׁנִי מְלָאכָה, כְּשֵׁרִין, \nמִפְּנֵי שֶׁהֵן בִּרְשׁוּתוֹ שֶׁלָּרִאשׁוֹן; \nעָשׁוּ שְׁנֵיהֶן כְּאֶחָד, פְּסוּלִין. \n",
            "<small>ג</small>\nהַמְקַדֵּשׁ מֵי חַטָּאת, לֹא יִנְעֹל אֶת הַסַּנְדָּל. \nשֶׁאִם נָפְלוּ מַשְׁקִים עַל הַסַּנְדָּל, \nנִטַּמָּא, וְטִמּוּהוּ.  \nהֲרֵי זֶה אוֹמֵר: \n\"מְטַמֶּיךָ לֹא טִמּוּנִי, וְאַתָּה טִמֵּיתַנִי\".  \n\n<small>ד</small>\nנָפְלוּ מַשְׁקִים עַל בְּשָׂרוֹ, טָהוֹר. \nנָפְלוּ עַל כְּסוּתוֹ, נִטַּמָּא וְטִמַּתּוּ.  \nהֲרֵי זֶה אוֹמֵר: \n\"מְטַמֶּיךָ לֹא טִמּוּנִי, וְאַתָּה טִמֵּיתַנִי\".  \n",
            "<small>ה</small>\nהַשּׂוֹרֵף פָּרָה וּפָרִים, וְהַמְשַׁלֵּחַ אֶת הַשָּׂעִיר, \nמִטַּמִּין בְּגָדִים.  \nפָּרָה וּפָרִים וְשָׂעִיר הַמִּשְׁתַּלֵּחַ עַצְמָן, \nאֵינָן מְטַמִּין בְּגָדִים. &lt;מיטמין&gt; \nהֲרֵי זֶה אוֹמֵר: \n\"מְטַמֶּיךָ לֹא טִמּוּנִי, וְאַתָּה טִמֵּיתַנִי\".  \n",
            "<small>ו</small>\nהָאוֹכֵל מִנִּבְלַת הָעוֹף הַטָּהוֹר וְהִיא בְּבֵית הַבְּלִיעָה, \nמִטַּמֵּא בְגָדִים, \nוְהַנְּבֵלָה עַצְמָהּ אֵינָה מְטַמָּא בְגָדִים.  \nהֲרֵי זֶה אוֹמֵר: \n\"מְטַמֶּיךָ לֹא טִמּוּנִי, וְאַתָּה טִמֵּיתַנִי\".  \n",
            "<small>ז</small>\nכָּל וְלַד הַטְּמָאוֹת אֵינוּ מְטַמֵּא כֵלִים, אֶלָּא מַשְׁקֶה. \nנִטַּמָּא מַשְׁקֶה, וְטִמָּן.  \nהֲרֵי זֶה אוֹמֵר: \n\"מְטַמֶּיךָ לֹא טִמּוּנִי, וְאַתָּה טִמֵּיתַנִי\".  \n",
            "<small>ח</small>\nאֵין כְּלִי חֶרֶשׂ מְטַמֵּא חֲבֵרוֹ, אֶלָּא מַשְׁקֶה. \nנִטַּמָּא מַשְׁקֶה, טִמָּהוּ.  \nהֲרֵי זֶה אוֹמֵר: \n\"מְטַמֶּיךָ לֹא טִמְּאוּנִי, וְאַתָּה טִמֵּיתַנִי\".  \n",
            "<small>ט</small>\nכָּל הַפּוֹסֵל אֶת הַתְּרוּמָה, \nמְטַמֵּא מַשְׁקִים לִהְיוֹת תְּחִלָּה, \nלְטַמֵּא אֶחָד, וְלִפְסוֹל אֶחָד, \nחוּץ מִטְּבוּל יוֹם.  \nהֲרֵי זֶה אוֹמֵר: \n\"מְטַמֶּיךָ לֹא טִמּוּנִי, וְאַתָּה טִמֵּיתַנִי\".  \n",
            "<small>י</small>\nכָּל הַיַּמִּים כַּמִּקְוֶה, שֶׁנֶּאֱמַר: (בְּרֵאשִׁית א,י)\n\"וּלְמִקְוֵה הַמַּיִם קָרָא יַמִּים\".  \nדִּבְרֵי רְבִּי מֵאִיר.  \nרְבִּי יְהוּדָה אוֹמֵר: \nהַיָּם הַגָּדוֹל כַּמִּקְוֶה.  \nלֹא נֶאֱמַר \"יַמִּים\" אֶלָּא שֶׁיֶּשׁ בּוֹ מִינֵי יַמִּים הַרְבֵּה.  \nרְבִּי יוֹסֵה אוֹמֵר: \nכָּל הַיַּמִּים מְטַהֲרִין בְּזוֹחֲלִין, \nוּפְסוּלִין לַזָּבִין, וְלַמְּצֹרָעִין, \nוּלְקַדֵּשׁ מֵי חַטָּאת. \n",
            "<small>יא</small>\nהַמַּיִם הַמֻּכִּים פְּסוּלִין. &lt;פוסלין&gt; \nאֵלּוּ הֵן הַמֻּכִּים? \nהַמּוֹלְחִים וְהַפּוֹשְׁרִין.  \nהַמַּיִם הַמְכַזְּבִין, פְּסוּלִין. \nאֵלּוּ הֵן הַמְכַזְּבִין? \nהַמְכַזְּבִין אַחַת בַּשָּׁבוּעַ.  \nהַמְכַזְּבִין בְּפוֹלְמֵיסָיוֹת וּבִשְׁנֵי בַצְרוּת, כְּשֵׁרִין.  \nרְבִּי יְהוּדָה פּוֹסֵל. \n",
            "<small>יב</small>\nמֵי קֵירַמְיוֹן וּמֵי פֵיגָה, פְּסוּלִין, \nמִפְּנֵי שֶׁהֵן מֵי בֵיצִים.  \nמֵי הַיַּרְדֵּן וּמֵי הַיַּרְמוּךְ, פְּסוּלִין, \nמִפְּנֵי שֶׁהֵן מֵי תַעֲרוּבוֹת.  \nאֵלּוּ הֵן מֵי תַעֲרוּבוֹת? \nאֶחָד כָּשֵׁר וְאֶחָד פָּסוּל וְנִתְעָרְבוּ.  \nשְׁנַיִם כְּשֵׁרִין וְנִתְעָרְבוּ, כְּשֵׁרִין. \nרְבִּי יְהוּדָה פוֹסֵל. \n",
            "<small>יג</small>\nבְּאֵר אַחְאָב וּמְעָרַת פַּנְיָס, כְּשֵׁרָה.  \nהַמַּיִם שֶׁנִּשְׁתַּנּוּ וְשִׁנּוּיָן מֵחֲמַת עַצְמָן, כְּשֵׁרִין.  \nאַמַּת הַמַּיִם הַבָּאָה מֵרָחוֹק, כְּשֵׁרָה, \nוּבִלְבַד שֶׁיִּשְׁמְרֶנָּה שֶׁלֹּא יַפְסִיקֶנָּה אָדָם.  \nרְבִּי יְהוּדָה אוֹמֵר: \nהֲרֵי הִיא בְּחֶזְקָתָהּ מֻתֶּרֶת.  \n\n<small>יד</small>\nבְּאֵר שֶׁנָּפַל לְתוֹכָהּ חַרְשִׂית אוֹ אֲדָמָה, \nיַמְתִּין לָהּ עַד שֶׁתַּצִּיל. &lt;שתצל&gt; \nדִּבְרֵי רְבִּי יִשְׁמָעֵאל.  \nרְבִּי עֲקִיבָה אוֹמֵר: \nאֵינוּ צָרִיךְ לְהַמְתִּין. \n\n\n\n"
        ],
        [
            "<small>א</small>\nצְלוֹחִית שֶׁנָּפַל לְתוֹכָהּ מַיִם כָּל שֶׁהֵן, \nרְבִּי אֱלִיעֶזֶר אוֹמֵר: \nיַזֶּה שְׁתֵּי הַזָּיוֹת.  \nוַחֲכָמִים פּוֹסְלִין.  \nיָרַד לְתוֹכָהּ טַל, \nרְבִּי אֱלִיעֶזֶר אוֹמֵר: \nיַנִּיחֶנָּה בַחַמָּה וְהַטַּל עוֹלֶה.  \nוַחֲכָמִים פּוֹסְלִין.  \nנָפַל לְתוֹכָהּ מַשְׁקִין וּמֵי פֵרוֹת, \nיְעָרֶה, וְצָרִיךְ לְנַגֵּב.  \nדְּיוֹ, קוֹמּוֹס, וְקָלָקַנְתוֹס, \nוְכָל דָּבָר שֶׁהוּא רוֹשֵׁם, \nיְעָרֶה, וְאֵינוּ צָרִיךְ לְנַגֵּב. \n",
            "<small>ב</small>\nנָפַל לְתוֹכָהּ שְׁקָצִים וּרְמָשִׂים וְנִתְבַּקָּעוּ, \nאוֹ שֶׁנִּשְׁתַּנּוּ מַרְאֵיהֶן, פְּסוּלִין.  \nחֲפוּשִׁית, בֵּין כָּךְ וּבֵין כָּךְ, פּוֹסֶלֶת, &lt;חיפושית&gt;\nמִפְּנֵי שֶׁהִיא כִּשְׁפוֹפֶרֶת.  \nרְבִּי שִׁמְעוֹן וּרְבִּי אֱלִיעֶזֶר בֶּן יַעֲקֹב אוֹמְרִים: \nהַדֵּירָה וְהַכַּנָּה שֶׁבַּתְּבוּאָה, כְּשֵׁרִין, \nמִפְּנֵי שֶׁאֵין בָּהֶן לֵחָה. \n",
            "<small>ג</small>\nשָׁתַת מֵהֶן בְּהֵמָה אוֹ חַיָּה, פְּסוּלִין.  \nכָּל הָעוֹפוֹת פּוֹסְלִין, &lt;פסולין&gt;\nחוּץ מִן הַיּוֹנָה, מִפְּנֵי שֶׁהִיא מוֹצֶצֶת.  \nוְכָל הַשְּׁרָצִים אֵין פּוֹסְלִין, &lt;פסולין&gt; \nחוּץ מִן הַחֻלְדָּה, מִפְּנֵי שֶׁהִיא מַלֶּקֶת. &lt;מִלֵקַת! מלקה&gt; \nרַבָּן גַּמְלִיאֵל אוֹמֵר: \nאַף הַנָּחָשׁ, שֶׁהוּא מֵקִיא.  \nרְבִּי אֶלְעָזָר אוֹמֵר: \nאַף הָעַכְבָּר. \n",
            "<small>ד</small>\nהַחוֹשֵׁב עַל מֵי חַטָּאת לִשְׁתּוֹתָן, \nרְבִּי אֱלִיעֶזֶר אוֹמֵר: \nפָּסַל.  \nוּרְבִּי יְהוֹשֻׁעַ אוֹמֵר: \nכְּשֶׁיִּטֶּה.  \nאָמַר רְבִּי יוֹסֵה: \nבַּמֵּי דְבָרִים אֲמוּרִים? \nבְּמַיִם שֶׁאֵינָן מְקֻדָּשִׁין, \nאֲבָל בְּמַיִם מְקֻדָּשִׁין, \nרְבִּי אֱלִיעֶזֶר אוֹמֵר: \nכְּשֶׁיִּטֶּה.  \nוּרְבִּי יְהוֹשֻׁעַ אוֹמֵר: \nכְּשֶׁיִּשְׁתֶּה.  \nאִם גִּרְגֵּר, כָּשֵׁר. \n",
            "<small>ה</small>\nמֵי חַטָּאת שֶׁנִּפְסָלוּ, \nלֹא יִגְבְּלֵם בַּטִּיט, \nשֶׁלֹּא יַעֲשֵׂם תַּקָּלָה לַאֲחֵרִים.  \nרְבִּי יְהוּדָה אוֹמֵר: \nבָּטָלוּ.  \nפָּרָה שֶׁשָּׁתַת מֵי חַטָּאת, \nבְּשָׂרָהּ טָמֵא מֵעֵת לְעֵת.  \nרְבִּי יְהוּדָה אוֹמֵר: \nבָּטְלוּ בְמֵעֶיהָ. \n",
            "<small>ו</small>\nמֵי חַטָּאת וְאֵפֶר חַטָּאת, \nלֹא יַעֲבִירֵם בַּנָּהָר וּבִסְפִינָה, \nוְלֹא יְשִׁיטֵם עַל פְּנֵי הַמַּיִם, \nוְלֹא יַעֲמֹד בְּצַד זֶה וְיִזְרְקֵם בְּצַד זֶה, \nאֲבָל עוֹבֵר הוּא בַמַּיִם עַד צַוָּארוֹ.  \nעוֹבֵר הוּא הַטָּהוֹר לַחַטָּאת, \nוּבְיָדוֹ כֶלִי רֵיקָם הַטָּהוֹר לַחַטָּאת, \nבְּמַיִם שֶׁאֵינָן מְקֻדָּשִׁין. \n",
            "<small>ז</small>\nאֵפֶר כָּשֵׁר שֶׁנִּתְעָרַב בְּאֵפֶר מִקְלָה, \nהוֹלְכִין אַחַר הָרֹב לְטַמֵּא, \nוְאֵין מְקַדְּשִׁין בּוֹ.  \nרְבִּי אֱלִיעֶזֶר אוֹמֵר: \nמְקַדְּשִׁין בְּכֻלּוֹ. &lt;בכלן&gt;\n",
            "<small>ח</small>\nמֵי חַטָּאת שֶׁנִּפְסָלוּ, \nמְטַמִּין אֶת הַטָּהוֹר לִתְרוּמָה בְּיָדָיו וּבְגוּפוֹ, \nוְאֶת הַטָּהוֹר לַחַטָּאת לֹא בְיָדָיו וְלֹא בְגוּפוֹ.  \n\n<small>ט</small>\nנִטַּמּוּ, \nמְטַמִּין אֶת הַטָּהוֹר לִתְרוּמָה בְיָדָיו וּבְגוּפוֹ, \nוְאֶת הַטָּהוֹר לַחַטָּאת בְּיָדָיו, \nאֲבָל לֹא בְגוּפוֹ. \n",
            "<small>י</small>\nאֵפֶר כָּשֵׁר שֶׁנְּתָנוֹ עַל גַּבֵּי הַמַּיִם שֶׁאֵינָן רְאוּיִם לְקַדֵּשׁ, \nמְטַמִּין אֶת יְדֵי הַטָּהוֹר לִתְרוּמָה, \nוְאֶת יְדֵי הַטָּהוֹר לַחַטָּאת, \nלֹא בְיָדָיו וְלֹא בְגוּפוֹ. \n\n\n\n"
        ],
        [
            "<small>א</small>\n&lt;<small>יא</small>&gt;\nכָּל הָרָאוּי לִטַּמֵּא מִדְרָס, מַדָּף לַחַטָּאת, \nבֵּין טָמֵא בֵין טָהוֹר, \nוְאָדָם כַּיּוֹצֵא בוֹ.  \nכָּל הָרָאוּי לִטַּמֵּא טְמֵא מֵת, \nבֵּין טָמֵא וּבֵין טָהוֹר, \nרְבִּי אֱלִיעֶזֶר אוֹמֵר: \nאֵינוּ מַדָּף.  \nרְבִּי יְהוֹשֻׁעַ אוֹמֵר: \nמַדָּף.  \nוַחֲכָמִים אוֹמְרִים: \nהַטָּמֵא, מַדָּף, \nוְהַטָּהוֹר, אֵינוּ מַדָּף. \n",
            "ב &lt;יב&gt;\nהַטָּהוֹר לַחַטָּאת שֶׁנָּגַע בְּמַדָּף, טָמֵא.  \nלָגִין שֶׁלַּחַטָּאת שֶׁנָּגַע בְּמַדָּף, טָמֵא.  \nהַטָּהוֹר לַחַטָּאת שֶׁנָּגַע בְּמַאֲכָלִין וּבְמַשְׁקִין, \nבְּיָדוֹ, טָמֵא, \nוּבְרַגְלוֹ, טָהוֹר.  \nהִסֵּיטָן בְּיָדוֹ, \nרְבִּי יְהוֹשֻׁעַ מְטַמֵּא, \nוַחֲכָמִים מְטַהֲרִין. \n",
            "ג &lt;יב&gt;\nקְלָל שֶׁלַּחַטָּאת שֶׁנָּגַע בַּשֶּׁרֶץ, \nטָהוֹר.  \nנְתָנוֹ עַל גַּבָּיו, \nרְבִּי אֱלִיעֶזֶר מְטַהֵר, \nוַחֲכָמִים מְטַמִּין.  \n\nד &lt;יד&gt;\nנָגַע בָּאֳכָלִין וּבְמַשְׁקִין וּבְכִתְבֵי קֹדֶשׁ, \nטָהוֹר.  \nנְתָנוֹ עַל גַּבֵּיהֶן, \nרְבִּי יוֹסֵה מְטַהֵר, \nוַחֲכָמִים מְטַמִּין. \n",
            "ה &lt;יה&gt;\nטָהוֹר לַחַטָּאת שֶׁנָּגַע בַּתַּנּוּר, \nבְּיָדוֹ, טָמֵא, \nוּבְרַגְלוֹ, טָהוֹר.  \nהָיָה עוֹמֵד עַל גַּבֵּי הַתַּנּוּר, \nוּפָשַׁט יָדוֹ חוּץ לַתַּנּוּר, \nוְהַלָּגִין בְּתוֹכוֹ; &lt;בְּתוֹכָהּ&gt; \nוְכֵן הָאֱסָל שֶׁהוּא נָתוּן עַל גַּבֵּי הַתַּנּוּר, \nוּבוֹ שְׁנֵי קְלָלוֹת, אֶחָד מִכָּן, וְאֶחָד מִכָּן, \nרְבִּי עֲקִיבָה מְטַהֵר, \nוַחֲכָמִים מְטַמִּין. \n",
            "<small>ו</small>\nהָיָה עוֹמֵד חוּץ לַתַּנּוּר וּפָשַׁט יָדוֹ לַחַלּוֹן, \nוְנָטַל אֶת הַלָּגִין וְהֶעֱבִירוֹ עַל גַּבֵּי הַתַּנּוּר, \nרְבִּי עֲקִיבָה מְטַמֵּא, \nוַחֲכָמִים מְטַהֲרִין.  \nאֲבָל עוֹמֵד הוּא הַטָּהוֹר לַחַטָּאת עַל גַּבֵּי הַתַּנּוּר, \nוּבְיָדוֹ כֶלִי רֵיקָם הַטָּהוֹר לַחַטָּאת, \nבְּמַיִם שֶׁאֵינָן מְקֻדָּשִׁין. \n",
            "<small>ז</small>\nלָגִין שֶׁלַּחַטָּאת שֶׁנָּגַע בְּשֶׁלַּקֹּדֶשׁ וּבְשֶׁלִּתְרוּמָה, \nשֶׁלַּחַטָּאת, טָמֵא, \nוְשֶׁלַּקֹּדֶשׁ וְשֶׁלִּתְרוּמָה, טְהוֹרִין.  \nשְׁנֵיהֶן בִּשְׁתֵּי יָדָיו, שְׁנֵיהֶן טְמֵאִין.  \nשְׁנֵיהֶן בִּשְׁנֵי נְיָרוֹת, שְׁנֵיהֶן טְהוֹרִין.  \nשֶׁלַּחַטָּאת בַּנְּיָר, וְשֶׁלִּתְרוּמָה בְיָדוֹ, שְׁנֵיהֶן טְמֵאִין.  \nשֶׁלִּתְרוּמָה בַּנְּיָר, וְשֶׁלַּחַטָּאת בְּיָדוֹ, שְׁנֵיהֶן טְהוֹרִין.  \nרְבִּי יְהוֹשֻׁעַ אוֹמֵר: \nשֶׁלַּחַטָּאת, טָמֵא.  \nהָיוּ נְתוּנִין עַל גַּבֵּי הָאָרֶץ וְנָגַע בָּהֶן, \nשֶׁלַּחַטָּאת, טָמֵא, \nוְשֶׁלַּקֹּדֶשׁ וְשֶׁלִּתְרוּמָה, טְהוֹרִין.  \nהִסִּיטָן, \nרְבִּי יְהוֹשֻׁעַ מְטַמֵּא, \nוַחֲכָמִים מְטַהֲרִין. \n\n\n\n"
        ],
        [
            "<small>א</small>\nצְלוֹחִית שֶׁהִנִּיחָהּ מְגֻלָּה, וּבָא וּמְצָאָהּ מְכֻסָּה, \nפְּסוּלָה.  \nהִנִּיחָהּ מְכֻסָּה, וּבָא וּמְצָאָהּ מְגֻלָּה, \nאִם יְכוּלָה הַחֻלְדָּה לִשְׁתּוֹת מִמֶּנָּה, \nאוֹ נָחָשׁ, דִּבְרֵי רַבָּן גַּמְלִיאֵל, \nאוֹ שֶׁיָּרַד טַל בָּהּ בַּלַּיְלָה, &lt;בּוֹ&gt;\nפְּסוּלָה.  \nהַחַטָּאת אֵינָה נִצֹּלֶת בְּצָמִיד פָּתִיל, \nוּמַיִם שֶׁאֵינָן מְקֻדָּשִׁין נִצּוֹלִין בְּצָמִיד פָּתִיל. \n",
            "<small>ב</small>\nכָּל הַסָּפֵק טָהוֹר לִתְרוּמָה, וְטָהוֹר לַחַטָּאת.  \nוְכָל הַתָּלוּי לִתְרוּמָה, נִשְׁפָּךְ לַחַטָּאת.  \nאִם עָשׁוּ עַל גַּבָּיו טְהָרוֹת, תְּלוּיוֹת.  \nהָרְפָפוֹת, \nטְהוֹרוֹת לְקֹדֶשׁ וְלִתְרוּמָה וְלַחַטָּאת.  \nרְבִּי אֱלִיעֶזֶר אוֹמֵר: \nהָרְעָדוֹת טְמֵאוֹת לַחַטָּאת. &lt;רְעָדוֹת = רְפָפוֹת: רשתות החלונות&gt;\n",
            "<small>ג</small>\nדְּבֵלָה שֶׁלִּתְרוּמָה שֶׁנָּפְלָה לְתוֹךְ מֵי חַטָּאת וּנְטָלָהּ וַאֲכָלָהּ, \nאִם יֶשׁ בָּהּ כַּבֵּיצָה, בֵּין טְמֵאָה בֵין טְהוֹרָה, \nהַמַּיִם טְמֵאִין, וְהָאוֹכְלָהּ חַיָּב מִיתָה.  \nאֵין בָּהּ כַּבֵּיצָה, \nהַמַּיִם טְהוֹרִין, וְהָאוֹכְלָהּ חַיָּב מִיתָה.  \nרְבִּי יוֹסֵה אוֹמֵר: \nבִּטְהוֹרָה, הַמַּיִם טְהוֹרִין.  \nהַטָּהוֹר לַחַטָּאת שֶׁהִכְנִיס רֹאשׁוֹ וְרֻבּוֹ לְתוֹךְ מֵי חַטָּאת, \nנִטַּמָּא. \n",
            "<small>ד</small>\nכָּל הַטָּעוּן בִּיאַת מַיִם מִדִּבְרֵי תוֹרָה, \nמְטַמֵּא אֶת הַקֹּדֶשׁ, וְאֶת הַתְּרוּמָה, \nוְאֶת הַחֻלִּין, וְאֶת הַמַּעְשֵׂר, \nוְאָסוּר עַל בִּיאַת הַמִּקְדָּשׁ.  \nלְאַחַר בִּיאָתוֹ, \nמְטַמֵּא אֶת הַקֹּדֶשׁ, \nוּפוֹסֵל אֶת הַתְּרוּמָה,  \nוּמֻתָּר בַּחֻלִּים וּבַמַּעְשֵׂר.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nפּוֹסֵל בַּקֹּדֶשׁ, \nוּמֻתָּר בַּחֻלִּין וּבַמַּעֲשֵׂר.  \nוְאִם בָּא לַמִּקְדָּשׁ, \nבֵּין לִפְנֵי בִיאָתוֹ, בֵּין לְאַחַר בִּיאָתוֹ, חַיָּב. \n",
            "<small>ה</small>\nכָּל הַטָּעוּן בִּיאַת מַיִם מִדִּבְרֵי סוֹפְרִים, \nמְטַמֵּא אֶת הַקֹּדֶשׁ וּפוֹסֵל אֶת הַתְּרוּמָה, \nוּמֻתָּר בַּחֻלִּין וּבַמַּעְשֵׂר.  \nדִּבְרֵי רְבִּי מֵאִיר.  \nוַחֲכָמִים אוֹסְרִין בַּמַּעְשֵׂר.  \nוּלְאַחַר בִּיאָתוֹ, \nמֻתָּר בְּכֻלָּם.  \nוְאִם בָּא לַמִּקְדָּשׁ, \nבֵּין לִפְנֵי בִיאָתוֹ, בֵּין לְאַחַר בִּיאָתוֹ, פָּטוּר. \n",
            "<small>ו</small>\nכָּל הַטָּעוּן בִּיאַת מַיִם, \nבֵּין מִדִּבְרֵי תוֹרָה, בֵּין מִדִּבְרֵי סוֹפְרִים, \nמְטַמֵּא אֶת מֵי חַטָּאת, וְאֶת אֵפֶר חַטָּאת, \nוּמַזֶּה מֵי חַטָּאת, \nבְּמַגָּע וּבְמַשָּׂא.  \nוּבָאֵזוֹב הַמֻּכְשָׁר, &lt;האזוב&gt;\nוּבַמַּיִם שֶׁאֵינָן מְקֻדָּשִׁין, &lt;והמים&gt;\nוּבְכְלִי רֵיקָם וְהַטָּהוֹר לַחַטָּאת, &lt;וכלי&gt;\nבְּמַגָּע וּבְמַשָּׂא.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nבְּמַגָּע, אֲבָל לֹא בְמַשָּׂא. \n",
            "<small>ז</small>\nכָּל אֵזוֹב שֶׁיֶּשׁ לוֹ שֵׁם, פָּסוּל.  &lt;שֵׁם לזו&gt;\nאֵזוֹב זֶה כָשֵׁר.  \nאֵזוֹבְיוֹן, \nאֵזוֹב כֹּחֶלֶת, \nאֵזוֹב רוֹמִי, \nאֵזוֹב מִדְבָּרִי פָסוּל.  \nוְשֶׁלִּתְרוּמָה טְמֵאָה פָסוּל.  \nוְשֶׁלִּטְהוֹרָה, לֹא יַזֶּה; \nוְאִם הִזָּה כָשֵׁר.  \nאֵין מַזִּין לֹא בַיּוֹנְקוֹת וְלֹא בַתַּמָּרוֹת.  \nאֵין חַיָּבִין עַל הַיּוֹנְקוֹת עַל בִּיאַת הַמִּקְדָּשׁ.  \nרְבִּי אֱלִיעֶזֶר אוֹמֵר: \nאַף לֹא עַל הַתַּמָּרוֹת.  \nוְאֵלּוּ הֵן הַיּוֹנְקוֹת: \nגַּבְעֻלִּין שֶׁלֹּא גָמָלוּ. \n",
            "<small>ח</small>\nאֵזוֹב שֶׁהִזָּה בוֹ, \nכָּשֵׁר לְטַהֵר בּוֹ אֶת הַמְצֹרָע.  \nלְקָטוֹ לָעֵצִים וְנָפְלוּ עָלָיו מַשְׁקִין, \nמְנַגְּבוֹ וְהוּא כָּשֵׁר.  \nלְקָטוֹ לָאֳכָלִין וְנָפְלוּ עָלָיו מַשְׁקִין, \nאַף עַל פִּי שֶׁנִּגְּבוֹ, פָּסוּל.  \nלְקָטוֹ לַחַטָּאת, כְּשֶׁנִּלְקַט לָאֳכָלִין, \nדִּבְרֵי רְבִּי מֵאִיר וּרְבִּי יְהוּדָה. \nרְבִּי יוֹסֵה וּרְבִּי שִׁמְעוֹן אוֹמְרִים: \nכְּשֶׁנִּלְקַט לָעֵצִים. \n",
            "<small>ט</small>\nמִצְוַת אֵזוֹב, \nשְׁלֹשָׁה קְלָחִים וּבָהֶן שְׁלֹשָׁה גַבְעֻלִּין.  \nרְבִּי יְהוּדָה אוֹמֵר: \nשֶׁלִּשְׁלֹשָׁה שְׁלֹשָׁה.  \nאֵזוֹב שֶׁיֶּשׁ בּוֹ שְׁלֹשָׁה קְלָחִים, \nמְפַסְּגוֹ וְאוֹגְדוֹ.  \nפִּסְּגוֹ וְלֹא אֲגָדוֹ, \nאֲגָדוֹ וְלֹא פִסְּגוֹ, \nלֹא פִסְּגוֹ וְלֹא אֲגָדוֹ, כָּשֵׁר.  \nרְבִּי יוֹסֵה אוֹמֵר: \nמִצְוַת אֵזוֹב, שְׁלֹשָׁה גַבְעֻלִּין, \nוְשִׁירָיו שְׁנַיִם, \nוְגַרְדֻּמּוֹ כָּל שֶׁהוּא. \n\n\n\n"
        ],
        [
            "<small>א</small>\nהָאֵזוֹב הַקָּצָר, \nמְסַפְּקוֹ בַחוּט וּבַכּוּשׁ, \nוְטוֹבֵל וּמַעֲלֶה וְאוֹחֵז בָּאֵזוֹב וּמַזֶּה.  \nרְבִּי יְהוּדָה וּרְבִּי שִׁמְעוֹן אוֹמְרִים: \nכַּשֵּׁם שֶׁהַזָּיָה בָאֵזוֹב, \nכָּךְ טְבִילָה בָאֵזוֹב. \n",
            "<small>ב</small>\nהִזָּה סָפֵק מִן הַחוּט, \nסָפֵק מִן הַכּוּשׁ, סָפֵק מִן הַגַּבְעוּל, \nהַזָּיָתוֹ פְסוּלָה.  \nהִזָּה עַל שְׁנֵי כֵלִים, \nסָפֵק עַל שְׁנֵיהֶם הִזָּה, \nסָפֵק מֵחֲבֵרוֹ וּמָצָה עָלָיו, \nהַזָּיָתוֹ פְסוּלָה.  \nמַחַט שֶׁהִיא נְתוּנָה עַל הַחֶרֶשׂ, \nוְהִזָּה עָלֶיהָ, \nסָפֵק עַל הַמַּחַט הִזָּה, \nסָפֵק עַל הַחֶרֶשׂ וּמָצָה עָלֶיהָ, \nהַזָּיָתוֹ פְסוּלָה.  \nצְלוֹחִית שֶׁפִּיהָ צַר, \nטוֹבֵל וּמַעֲלֶה כְדַרְכָּהּ.  \nרְבִּי יְהוּדָה אוֹמֵר: \nהַזָּיָה הָרִאשׁוֹנָה.  \nמֵי חַטָּאת שֶׁנִּתְמַעָטוּ, \nטוֹבֵל אֲפִלּוּ רָאשֵׁי גַבְעֻלִּים וּמַזֶּה, \nוּבִלְבַד שֶׁלֹּא יְסַפֵּג.  \n\n<small>ג</small>\nנִתְכַּוַּן לְהַזּוֹת לְפָנָיו וְהִזָּה לְאַחֲרָיו, \nלְאַחֲרָיו וְהִזָּה לְפָנָיו, \nהַזָּיָתוֹ פְסוּלָה; \nלְפָנָיו, וְהִזָּה עַל הַצְּדָדִין שֶׁלְּפָנָיו, \nהַזָּיָתוֹ כְשֵׁרָה.  \nמַזִּין עַל הָאָדָם לְדַעְתּוֹ וְשֶׁלֹּא לְדַעְתּוֹ.  \nוּמַזִּין עַל הָאָדָם וְעַל הַכֵּלִים, \nאֲפִלּוּ הֵן מֵאָה. \n",
            "<small>ד</small>\nנִתְכַּוַּן לְהַזּוֹת עַל דָּבָר שֶׁהוּא מְקַבֵּל טֻמְאָה, \nוְהִזָּה עַל דָּבָר שֶׁאֵינוּ מְקַבֵּל טֻמְאָה, \nאִם יֵשׁ בָּאֵזוֹב, לֹא יְשַׁנֶּה.  \nעַל דָּבָר שֶׁאֵינוּ מְקַבֵּל טֻמְאָה, \nוְהִזָּה עַל דָּבָר שֶׁהוּא מְקַבֵּל טֻמְאָה, \nאִם יֵשׁ בָּאֵזוֹב, יְשַׁנֶּה.  \nעַל הָאָדָם, וְהִזָּה עַל הַבְּהֵמָה, \nאִם יֵשׁ בָּאֵזוֹב, לֹא יְשַׁנֶּה.  \nעַל הַבְּהֵמָה, וְהִזָּה עַל הָאָדָם, \nאִם יֵשׁ בָּאֵזוֹב, יְשַׁנֶּה.  \nהַמַּיִם הַמְנַטְּפִים, כְּשֵׁרִים, \nלְפִיכָךְ הֵם מְטַמִּים לְשֵׁם מֵי חַטָּאת. \n",
            "[<small>ה</small>]\nהַמַּזֶּה מֵחַלּוֹן שֶׁלָּרַבִּים וְנִכְנַס לַמִּקְדָּשׁ, \nוְנִמְצְאוּ הַמַּיִם פְּסוּלִים, פָּטוּר.  \nמֵחַלּוֹן שֶׁלַּיָּחִיד וְנִכְנַס לַמִּקְדָּשׁ, \nוְנִמְצְאוּ הַמַּיִם פְּסוּלִין, חַיָּב.  \nאֲבָל כֹּהֵן גָּדוֹל, \nבֵּין מֵחַלּוֹן שֶׁלַּיָּחִיד, \nבֵּין מֵחַלּוֹן שֶׁלָּרַבִּים, פָּטוּר, \nשֶׁאֵין כֹּהֵן גָּדוֹל חַיָּב עַל טֻמְאַת הַמִּקְדָּשׁ וְקָדָשָׁיו.  \nמַחֲלִיקִין הָיוּ לִפְנֵי חַלּוֹן שֶׁלָּרַבִּים, \nוְדוֹרְסִים וְלֹא נִמְנָעִין, \nמִפְּנֵי שֶׁאָמָרוּ: \nמֵי חַטָּאת שֶׁעָשׁוּ מִצְוָתָן אֵינָן מְטַמִּין. \n",
            "<small>ו</small>\nאוֹחֵז הוּא הַטָּהוֹר בְּקָרְדּוֹם הַטָּמֵא בִכְנָפוֹ, וּמַזֶּה עָלָיו, \nאַף עַל פִּי שֶׁיֵּשׁ עָלָיו מַיִם כְּדֵי הַזָּיָה, טָהוֹר.  \nכַּמָּה יְהֵא בַמַּיִם וִיהֵא בָהֶן כְּדֵי הַזָּיָה? \nכְּדֵי שֶׁיִּטְבֹּל רָאשֵׁי גַבְעֻלִּין וְיַזֶּה.  \nרְבִּי יְהוּדָה אוֹמֵר: \nרוֹאִין אוֹתָן כְּאִלּוּ הֵן עַל אֵזוֹב שֶׁלִּנְחֹשֶׁת. \n",
            "<small>ז</small>\nהַמַּזֶּה בְאֵזוֹב הַטָּמֵא, \nאִם יֶשׁ בּוֹ כַבֵּיצָה, \nהַמַּיִם פְּסוּלִים, וְהַזָּיָתוֹ פְסוּלָה.  \nאֵין בּוֹ כַבֵּיצָה, \nהַמַּיִם כְּשֵׁרִים, וְהַזָּיָתוֹ פְסוּלָה. \nוּמְטַמֵּא אֶת חֲבֵרוֹ, וַחֲבֵרוֹ אֶת חֲבֵרוֹ, אֲפִלּוּ הֵן מֵאָה. \n",
            "<small>ט</small>\nטָהוֹר שֶׁלְּחַטָּאת שֶׁנִּטַּמּוּ יָדָיו, נִטַּמָּא גוּפוֹ, \nוּמְטַמֵּא אֶת חֲבֵרוֹ, \nוַחֲבֵרוֹ אֶת חֲבֵרוֹ, אֲפִלּוּ הֵן מֵאָה. \n",
            "<small>ח</small>\nלָגִין שֶׁלַּחַטָּאת שֶׁנִּטַּמּוּ יָדָיו, \nנִטַּמָּא תוֹכוֹ, \nוּמְטַמֵּא אֶת חֲבֵרוֹ, וַחֲבֵרוֹ אֶת חֲבֵרוֹ, אֲפִלּוּ הֵן מֵאָה. \n\n<small>י</small>\nהַזּוֹג וְהָעֶנְבּוּל, חִבּוּר.  \nכּוּשׁ שֶׁלְּרֻבָּן, לֹא יַזֶּה, \nלֹא עַל הַכּוּשׁ, וְלֹא עַל הַפִּיקָה. \nוְאִם הִזָּה, מֻזֶּה.  \nשֶׁלַּפִּשְׁתָּן, חִבּוּר.  \nעוֹר שֶׁלַּעֲרֵיסָה שֶׁהוּא מְחֻבָּר לַפִּיקוֹת, חִבּוּר.  \nהַמִּלְבֵּן אֵינוּ חִבּוּר לֹא לַטֻּמְאָה וְלֹא לַטַּהֲרָה.  \nכָּל יְדוֹת הַכֵּלִים הַקְּדוּחוֹת, חִבּוּר.  \nרְבִּי יוֹחָנָן בֶּן נוּרִי אוֹמֵר: \nאַף הַחֲרוּקוֹת. \n",
            "<small>יא</small>\nהַסַּלִּים שֶׁבַּקַּנְתֵּל, \nוְהַמִּטָּה שֶׁלַּטַּרְבָּן, \nוְקֶרֶן שֶׁלִּכְלֵיבָה וּקְרָנִים שֶׁלְּיוֹצְאֵי דְרָכִים, &lt;וּקְרָנַים&gt;\nוְשַׁלְשֶׁלֶת הַמַּפְתְּחוֹת, \nוּשְׁלַל הַכּוֹבְסִין, \nוּבֶגֶד שֶׁהוּא תָּפוּר בַּכִּלְאַיִם, \nחִבּוּר לַטֻּמְאָה, וְאֵינוּ חִבּוּר לְהַזָּיָה. \n",
            "<small>יב</small>\nכְּסוּי הַמֵּחַם שֶׁהוּא מְחֻבָּר לַשַּׁלְשֶׁלֶת, &lt;הַמֵּיחָם! כך כולם&gt;\nבֵּית שַׁמַּי אוֹמְרִים: \nחִבּוּר לַטֻּמְאָה, \nוְאֵינוּ חִבּוּר לְהַזָּיָה.  \nוּבֵית הֶלֵּל אוֹמְרִים: \nהִזָּה עַל הַמֵּחַם, הֻזָּה הַכְּסוּי, \nהִזָּה עַל הַכְּסוּי, לֹא הֻזָּה הַמֵּחַם.  \n\n<small>יג</small>\nהַכֹּל כְּשֵׁרִין לְהַזּוֹת, \nחוּץ מִטָּמְטוֹם, וְאַנְדְּרוֹגִינָס, וְהָאִשָּׁה.  \nוְתִינוֹק שֶׁאֵין בּוֹ דַעַת, וְהָאִשָּׁה מְסַעֲדַתּוּ וּמַזֶּה, \nוְאוֹחֶזֶת לוֹ בַמַּיִם, וְהוּא טוֹבֵל וּמַזֶּה. \nוְאִם אָחֲזָה בְיָדוֹ, אֲפִלּוּ בְשָׁעַת הַזָּיָה, \nפָּסוּל. \n",
            "<small>יד</small>\nטָבַל אֶת הָאֵזוֹב בַּיּוֹם, וְהִזָּה בַיּוֹם, כָּשֵׁר.  \nבַּיּוֹם וְהִזָּה בַלַּיְלָה, בַּלַּיְלָה וְהִזָּה בַיּוֹם, פָּסוּל.  \nאֲבָל הוּא לְעַצְמוֹ טוֹבֵל בַּלַּיְלָה, וּמַזֶּה בַיּוֹם, \nשֶׁאֵין מַזִּין עַד שֶׁתָּנֵץ הַחַמָּה.  \nוְכֻלָּם שֶׁעָשׁוּ מִשֶּׁעָלָה עַמּוּד הַשַּׁחַר, כָּשֵׁר.  \n\n\n\n"
        ]
    ],
    "sectionNames": [
        "Chapter",
        "Mishnah"
    ]
}