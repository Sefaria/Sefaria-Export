{
    "language": "he",
    "title": "Mishnah Niddah",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה נדה",
    "categories": [
        "Mishnah",
        "Seder Tahorot"
    ],
    "text": [
        [
            "<small>א</small>\nשַׁמַּי אוֹמֵר: \nכָּל הַנָּשִׁים דַּיָּן שָׁעְתָן.  \nהֶלֵּל אוֹמֵר: \nמִפְּקִידָה לִפְקִידָה, \nוַאֲפִלּוּ לְיָמִים הַרְבֵּה.  \nוַחֲכָמִים אוֹמְרִים: \nלֹא כְדִבְרֵי זֶה וְלֹא כְדִבְרֵי זֶה, \nאֶלָּא מֵעֵת לְעֵת מְמַעֶטֶת עַל יָד מִפְּקִידָה לִפְקִידָה, \nוּמִפְּקִידָה לִפְקִידָה מְמַעֶטֶת עַל יָד מֵעֵת לְעֵת.  \nוְכָל אִשָּׁה שֶׁיֶּשׁ לָהּ וֶסֶת, דַּיָּהּ שַׁעְתָהּ.  \nהַמְשַׁמֶּשֶׁת בְּעֵדִים, \nהֲרֵי זוֹ כִפְקִידָה, \nוּמְמַעֶטֶת עַל יָד מֵעֵת לְעֵת וְעַל יָד מִפְּקִידָה לִפְקִידָה. \n",
            "<small>ב</small>\nכֵּיצַד דַּיָּהּ שַׁעְתָהּ? \nהָיְתָה יוֹשֶׁבֶת בַּמִּטָּה וַעֲסוּקָה בְטַהֲרוֹת, \nפָּרְשָׁה וְרָאָת, \nהִיא טְמֵאָה, וְכֻלָּם טְהוֹרוֹת.  \nאַף עַל פִּי שֶׁאָמְרוּ: \nמִטַּמָּא מֵעֵת לְעֵת, \nאֵינָה מוֹנָה אֶלָּא מִשָּׁעָה שֶׁרָאָת. \n",
            "<small>ג</small>\nרְבִּי אֱלִיעֶזֶר אוֹמֵר: \nאַרְבַּע נָשִׁים דַּיָּן שַׁעְתָן: \nבְּתוּלָה, וּמְעֻבֶּרֶת, וּמֵנִיקָה, וּזְקֵנָה.  \nאָמַר רְבִּי יְהוֹשֻׁעַ: \nלֹא שָׁמַעְתִּי אֶלָּא בְתוּלָה, \nאֲבָל הֲלָכָה כְּדִבְרֵי רַבִּי אֱלִיעֶזֶר. \n",
            "<small>ד</small>\nאֵי זוֹ הִיא בְתוּלָה? \nכָּל שֶׁלֹּא רָאָת דָם מִיָּמֶיהָ, \nאַף עַל פִּי נְשׂוּאָה.  \nמְעֻבֶּרֶת? \nמִשֶּׁיִּוָּדַע עוֹבָרָהּ.  \nמֵנִיקָה? \nעַד שֶׁתִּגְמֹל אֶת בְּנָהּ. &lt;מִשֶּׁתִּגְמֹל&gt; \nנָתְנָה בְנָהּ לְמֵנִיקָה, \nגְּמָלַתּוּ אוֹ מֵת, \nרְבִּי מֵאִיר אוֹמֵר: \nמִטַּמָּא מֵעֵת לְעֵת.  \nוַחֲכָמִים אוֹמְרִים: \nדַּיָּהּ שַׁעְתָהּ. \n",
            "<small>ה</small>\nאֵיזוֹ הִיא זְקֵנָה? \nכָּל שֶׁעָבְרוּ עָלֶיהָ שָׁלוֹשׁ עוֹנוֹת סָמוּךְ לְזִקְנָתָהּ.  \nרְבִּי אֱלִיעֶזֶר אוֹמֵר: \nכָּל אִשָּׁה שֶׁעָבְרוּ עָלֶיהָ שָׁלוֹשׁ עוֹנוֹת, \nדַּיָּהּ שַׁעְתָהּ.  \nרְבִּי יוֹסֵה אוֹמֵר: \nמְעֻבֶּרֶת וּמֵנִיקָה שֶׁעָבְרוּ עֲלֵיהֶם שָׁלוֹשׁ עוֹנוֹת, \nדַּיָּן שַׁעְתָן. \n",
            "<small>ו</small>\nוּבַמָּה אָמָרוּ דַיָּהּ שַׁעְתָהּ? \nבִּרְאִיָּה הָרִאשׁוֹנָה, \nאֲבָל בַּשְּׁנִיָּה, \nמִטַּמָּא מֵעֵת לְעֵת.  \nוְאִם רָאָת הָרִאשׁוֹנָה מֵאֹנֶס, \nאַף בַּשְּׁנִיָּה דַיָּהּ שַׁעְתָהּ. \n",
            "<small>ז</small>\nאַף עַל פִּי שֶׁאָמְרוּ: \nדַּיָּהּ שַׁעְתָהּ, \nצְרִיכָה לִהְיוֹת בּוֹדֶקֶת, \nחוּץ מִן הַנִּדָה, \nוְהַיּוֹשֶׁבֶת עַל דָּם טָהוֹר.  \nוְהַמְשַׁמֶּשֶׁת בְּעֵדִים, \nחוּץ מִן הַיּוֹשֶׁבֶת עַל דָּם טָהוֹר, \nוּבְתוּלָה, שֶׁדָּמֶיהָ טְהוֹרִין.  \nפַּעֲמִים הִיא שֶׁצְּרִיכָה לִהְיוֹת בּוֹדֶקֶת: \nבַּשַּׁחְרִית וּבֵין הַשְּׁמָשׁוֹת, \nוּבְשָׁעָה שֶׁהִיא עוֹבֶרֶת לְשַׁמֵּשׁ אֶת בֵּיתָהּ.  \nיְתֵרוֹת עֲלֵיהֶן הַכֹּהֲנוֹת, \nבְּשָׁעָה שֶׁהֵן אוֹכְלוֹת בִּתְרוּמָה.  \nרְבִּי יְהוּדָה אוֹמֵר: \nאַף בְּשָׁעַת עֲבִירָתָן מִלֹּאכַל בִּתְרוּמָה. \n\n\n\n"
        ],
        [
            "<small>א</small>\nכָּל הַיָּד הַמַּרְבָּה לִבְדוֹק, \nבַּנָּשִׁים, מְשֻׁבַּחַת, \nוּבָאֲנָשִׁים, תִּקָּצֵץ.  \nהַחֵרֶשֶׁת, וְהַשּׁוֹטָה, וְהַסּוֹמָה, \nוְכָל מי שֶׁנִּטְרְפָה דַעְתָּהּ, \nאִם יֵשׁ לָהֶן פִּקְחוּת, מַתְקִינוֹת אוֹתָן, \nוְהֵן אוֹכְלוֹת בִּתְרוּמָה.  \nדֶּרֶךְ בְּנוֹת יִשְׂרָאֵל, \nמְשַׁמְּשׁוֹת בִּשְׁנֵי עֵדִים: \nאֶחָד לוֹ, וְאֶחָד לָהּ.  \nוְהַצְּנוּעוֹת מַתְקִינוֹת לָהֶן שְׁלִישִׁי, \nוְאֶחָד לְהַתְקִין אֶת הַבַּיִת. \n",
            "<small>ב</small>\nנִמְצָא עַל שֶׁלּוֹ, \nטְמֵאִין, וְחַיָּבִין בַּקָּרְבָּן.  \nנִמְצָא עַל שֶׁלָּהּ אֵיוְתִיאוֹס, \nטְמֵאִין, וְחַיָּבִין בַּקָּרְבָּן.  \nנִמְצָא עַל שֶׁלָּהּ לְאַחַר זְמַן, \nטְמֵאִין בְּסָפֵק, וּפְטוּרִין מִן הַקָּרְבָּן. \n",
            "<small>ג</small>\nאֵי זֶה הוּא לְאַחַר זְמַן? \nכְּדֵי שֶׁתֵּרֵד מִן הַמִּטָּה וְתָדִיחַ אֶת פָּנֶיהָ.  \nוְאַחַר כָּךְ, מִטַּמָּא מֵעֵת לְעֵת, \nוְאֵינָהּ מְטַמָּא אֶת בּוֹעֲלָהּ.  \nרְבִּי עֲקִיבָה אוֹמֵר: \nמְטַמָּא אֶת בּוֹעֲלָהּ.  \nוּמוֹדִים חֲכָמִים לִרְבִּי עֲקִיבָה בְרוֹאָה כֶתֶם, \nשֶׁהִיא מְטַמָּא אֶת בּוֹעֲלָהּ. \n",
            "<small>ד</small>\nכָּל הַנָּשִׁים בְּחֶזְקַת טַהֲרָה לְבַעְלֵיהֶן.  \nהַבָּאִין מִן הַדֶּרֶךְ, \nנְשֵׁיהֶם לָהֶם בְּחֶזְקַת טַהֲרָה.  \nבֵּית שַׁמַּי אוֹמְרִים: \nצְרִיכָה שְׁנֵי עֵדִים עַל כָּל תַּשְׁמִישׁ וְתַשְׁמִישׁ, \nאוֹ תַשְׁמִישׁ לְאוֹר הַנֵּר.  \nוּבֵית הֶלֵּל אוֹמְרִים: \nדַּיָּהּ שְׁנֵי עֵדִים כָּל הַלַּיְלָה. \n",
            "<small>ה</small>\nמָשָׁל מָשְׁלוּ חֲכָמִים בָּאִשָּׁה: \nהַחֶדֶר, וְהַפְּרוֹזְדּוֹר, וְהָעֲלִיָּה.  \nדַּם הַחֶדֶר, טָמֵא.  \nנִמְצָא בִפְרוֹזְדּוֹר, \nסְפֵקוֹ טָמֵא, שֶׁחֶזְקָתוֹ מִן הַמָּקוֹר. \n",
            "<small>ו</small>\nחֲמִשָּׁה דָמִים הֵן טְמֵאִין בָּאִשָּׁה: \nהָאָדֹם, \nוְהַשָּׁחוֹר, \nוּכְקֶרֶן קָרְקוֹם, \nוּכְמֵימֵי אֲדָמָה, \nוּכְמֶזֶג.  \nבֵּית שַׁמַּי אוֹמְרִים: \nאַף כְּמֵימֵי תַלְתָּן, \nוּכְמֵימֵי בָשָׂר צָלִי.  \nוּבֵית הֶלֵּל מְטַהֲרִין.  \nוְהַיָּרֹק, \nעֲקַבְיָה בֶן מַהֲלַלְאֵל מְטַמֵּא, \nוַחֲכָמִים מְטַהֲרִין.  \nאָמַר רְבִּי מֵאִיר: \nאִם אֵינוּ מְטַמֵּא מִשֵּׁם כֶּתֶם, \nמְטַמֵּא מִשֵּׁם מַשְׁקֶה.  \nרְבִּי יוֹסֵה אוֹמֵר: \nלֹא כָךְ וְלֹא כָךְ. \n",
            "<small>ז</small>\nאֵי זֶה הוּא הָאָדֹם? \nכְּדַם הַמַּכָּה.  \nהַשָּׁחוֹר? \nכַּחֶרֶת; \nדֵּהֶה מִכֵּן, טָהוֹר.  \nוּכְקֶרֶן קָרְקוֹם? \nכְּבָרוּר שֶׁיֵּשׁ בּוֹ.  \nוּכְמֵימֵי אֲדָמָה? \nמִבִּקְעַת בֵּית כֶּרֶם, מֵצֵף מַיִם.  \nוּכְמֶזֶג? \nשְׁנֵי חֲלָקִין מַיִם, \nוְאֶחָד יַיִן, מִן הַיַּיִן הַשָּׁרוֹנִי. \n\n\n\n"
        ],
        [
            "<small>א</small>\nהַמַּפֶּלֶת חֲתִכָּה, \nאִם יֵשׁ עִמָּהּ דָּם, טְמֵאָה, \nוְאִם לָאו, טְהוֹרָה.  \nרְבִּי יְהוּדָה אוֹמֵר: \nבֵּין כָּךְ וּבֵין כָּךְ, טְמֵאָה. \n",
            "<small>ב</small>\nהַמַּפֶּלֶת כְּמִין קְלִפָּה, \nכְּמִין שְׂעֹרָה, כְּמִין עָפָר, \nכְּמִין יַבְחוּשִׁים אֲדֻמִּים, \nתַּטִּיל לַמַּיִם. \nאִם נִמהוּ, טְמֵאָה. \nהַמַּפֶּלֶת כְּמִין דָּגִים וַחֲגָבִים, \nשְׁקָצִים וּרְמָשִׂים, \nאִם יֵשׁ עִמָּהֶם דָּם, טְמֵאָה, \nוְאִם לָאו, טְהוֹרָה.  \nהַמַּפֶּלֶת כְּמִין בְּהֵמָה חַיָּה וָעוֹף, \nבֵּין טְמֵאִין בֵּין טְהוֹרִים, \nאִם זָכָר, תֵּשֵׁב לַזָּכָר, \nוְאִם נְקֵבָה, תֵּשֵׁב לַנְּקֵבָה. \nאֵין יָדוּעַ, תֵּשֵׁב לַזָּכָר וְלַנְּקֵבָה.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nכָּל שֶׁאֵין בּוֹ מִצּוּרַת הָאָדָם, \nאֵינוּ וֶלֶד. \n",
            "<small>ג</small>\nהַמַּפֶּלֶת שָׁפִיר, \nמָלֵא מַיִם, מָלֵא דָם, מָלֵא גְנִינִים, \nאֵינָה חוֹשֶׁשֶׁת לַוֶּלֶד.  \nאִם הָיָה מְרֻקָּם, \nתֵּשֵׁב לַזָּכָר וְלַנְּקֵבָה. \n",
            "<small>ד</small>\nהַמַּפֶּלֶת סַנְדָּל אוֹ שִׁלְיָה, \nתֵּשֵׁב לַזָּכָר וְלַנְּקֵבָה. \nשִׁלְיָה בַבַּיִת, \nהַבַּיִת טָמֵא.  \nלֹא שֶׁהַשִּׁלְיָה וֶלֶד, \nאֶלָּא שֶׁאֵין שִׁלְיָה שֶׁאֵין עִמָּהּ וֶלֶד.  \nרְבִּי שִׁמְעוֹן אוֹמֵר: \nנִמּוֹק הַוֶּלֶד עַד שֶׁלֹּא יָצָא. \n",
            "<small>ה</small>\nהַמַּפֶּלֶת טוֹמְטוֹם וְאַנְדְּרוֹגִינָס, \nתֵּשֵׁב לַזָּכָר וְלַנְּקֵבָה. \nטוֹמְטוֹם וְזָכָר, \nוְאַנְדְּרוֹגִינָס וְזָכָר, \nתֵּשֵׁב לַזָּכָר וְלַנְּקֵבָה. \nטוֹמְטוֹם וּנְקֵבָה, \nאַנְדְּרוֹגִינָס וּנְקֵבָה, \nתֵּשֵׁב לַנְּקֵבָה בִלְבַד.  \nיָצָא מְחֻתָּךְ אוֹ מְסֹרָס, \nמִשֶּׁיָּצָא רֻבּוֹ, \nהֲרֵי זֶה כְיָלוּד.  \nיָצָא כְדַרְכּוֹ: \nמִשֶּׁיָּצָא רֹב רֹאשׁוֹ.  \nאֵי זֶה הוּא רֹב רֹאשׁוֹ? \nמִשֶּׁתֵּצֵא פַדַּחְתּוֹ. \n",
            "<small>ו</small>\nהַמַּפֶּלֶת, \nוְאֵין יָדוּעַ מַה הוּא, \nתֵּשֵׁב לַזָּכָר וְלַנְּקֵבָה. \nאֵין יָדוּעַ אִם הַוֶּלֶד הָיָה, \nתֵּשֵׁב לַזָּכָר וְלַנְּקֵבָה וְלַנִּדָּה. \n",
            "הַמַּפֶּלֶת יוֹם אַרְבָּעִים, \nאֵינָה חוֹשֶׁשֶׁת לַוֶּלֶד.  \nיוֹם אַרְבָּעִים וְאֶחָד, \nתֵּשֵׁב לַזָּכָר וְלַנְּקֵבָה וְלַנִּדָּה. \nרְבִּי יִשְׁמָעֵאל אוֹמֵר: \nיוֹם אַרְבָּעִים וְאֶחָד, \nתֵּשֵׁב לַזָּכָר וְלַנִּדָּה; \nיוֹם שְׁמוֹנִים וְאֶחָד, \nתֵּשֵׁב לַזָּכָר וְלַנְּקֵבָה וְלַנִּדָּה. \nשֶׁהַזָּכָר נִגְמָר לְאַרְבָּעִים וְאֶחָד, \nוּנְקֵבָה לִשְׁמוֹנִים וְאֶחָד.  \nוַחֲכָמִים אוֹמְרִים: \nאֶחָד בְּרִיַּת זָכָר וְאֶחָד בְּרִיַּת נְקֵבָה, \nזֶה וָזֶה לְאַרְבָּעִים וְאֶחָד. \n\n\n\n"
        ],
        [
            "<small>א</small>\nבְּנוֹת הַכּוּתִים נִדּוֹת מֵעֲרִיסָתָן.  \nהַכּוּתִין מְטַמִּין מִשְׁכָּב תַּחְתּוֹן כָּעֶלְיוֹן, \nמִפְּנֵי שֶׁהֵן בּוֹעֲלֵי נִדּוֹת, \nוְהֵן יוֹשְׁבוֹת עַל כָּל דָּם.  \nוְאֵין חַיָּבִין עֲלֵיהֶן עַל בִּיאַת הַמִּקְדָּשׁ, \nוְאֵין שׂוֹרְפִין עֲלֵיהֶן אֶת הַתְּרוּמָה, \nמִפְּנֵי שֶׁטֻּמְאָתָן בְּסָפֵק. \n",
            "<small>ב</small>\nבְּנוֹת צַדּוּקִין, \nבִּזְמַן שֶׁנָּהֲגוּ לָלֶכֶת בְּדַרְכֵי אֲבוֹתָן, \nהֲרֵי הֵן כְּכוּתִיּוֹת.  \nפָּרְשׁוּ לָלֶכֶת בְּדַרְכֵי יִשְׂרָאֵל, \nהֲרֵי הֵן כְּיִשְׂרָאֵל.  \nרְבִּי יוֹסֵה אוֹמֵר: \nלְעוֹלָם הֵן כְּיִשְׂרָאֵל, \nעַד שֶׁיִּפְרְשׁוּ לָלֶכֶת בְּדַרְכֵי אֲבוֹתָן. \n",
            "<small>ג</small>\nדַּם נָכְרִית וְדַם טַהֲרָה שֶׁלִּמְצֹרַעַת, \nבֵּית שַׁמַּי מְטַהֲרִין, \nוּבֵית הֶלֵּל אוֹמְרִים: \nכְּרוֹקָהּ וּכְמֵימֵי רַגְלֶיהָ.  \nדַּם יוֹלֶדֶת שֶׁלֹּא טָבָלָה, \nבֵּית שַׁמַּי אוֹמְרִים: \nכְּרוֹקָהּ וּכְמֵימֵי רַגְלֶיהָ.  \nוּבֵית הֶלֵּל אוֹמְרִים: \nמְטַמֵּא לַח וְיָבֵשׁ.  \nוּמוֹדִים בְּיוֹלֶדֶת בַּזּוֹב, \nשֶׁהוּא מְטַמֵּא לַח וְיָבֵשׁ. \n",
            "<small>ד</small>\nהַמְקַשָּׁה, נִדָּה.  \nקִשָּׁת שְׁלֹשָׁה יָמִים בְּתוֹךְ אֶחָד עָשָׂר, \nשָׁפָת מֵעֵת לְעֵת וְיָלְדָה, \nהֲרֵי זוֹ יוֹלֶדֶת בְּזוֹב.  \nדִּבְרֵי רְבִּי אֱלִיעֶזֶר.  \nרְבִּי יְהוֹשֻׁעַ אוֹמֵר: \nלַיְלָה וָיוֹם, \nכְּלֵילֵי שַׁבָּת וְיוֹמוֹ.  \nשֶׁשָּׁפָת מִן הַצַּעַר אֲבָל לֹא מִן הַדָּם. \n",
            "<small>ה</small>\nכַּמָּה הוּא קִשּׁוּיָהּ? \nרְבִּי מֵאִיר אוֹמֵר: \nאֲפִלּוּ אַרְבָּעִים וַחֲמִשִּׁים יוֹם.  \nרְבִּי יְהוּדָה אוֹמֵר: \nדַּיָּהּ חָדְשָׁהּ.  \nרְבִּי יוֹסֵה וּרְבִּי שִׁמְעוֹן אוֹמְרִים: \nאֵין קִשּׁוּי יָתֵר מִשְּׁתֵי שַׁבָּתוֹת. \n",
            "<small>ו</small>\nהַמְקַשָּׁה בְתוֹךְ שְׁמוֹנִים שֶׁלַּנְּקֵבָה, \nכָּל דָּמִים שֶׁהִיא רוֹאָה, טְהוֹרִים, \nעַד שֶׁיֵּצֵא הַוֶּלֶד.  \nרְבִּי אֱלִיעֶזֶר מְטַמֵּא.  \nאָמְרוּ לוֹ לִרְבִּי אֱלִיעֶזֶר: \nמָה אִם בִּמְקוֹם שֶׁהֶחְמִיר בְּדַם הַשֹּׁפִי, \nהֵקֵל בְּדַם הַקֹּשִׁי, \nמְקוֹם שֶׁהֵקֵל בְּדַם הַשֹּׁפִי, \nאֵינוּ דִין שֶׁנָּקֵל בְּדַם הַקֹּשִׁי? \nאָמַר לָהֶם: \nדַּיּוֹ לַבָּא מִן הַדִּין לִהְיוֹת כַּנָּדוֹן. \nמִמַּה הֵקֵל עָלֶיהָ? \nמִטֻּמְאַת זִיבָה, \nאֶלָּא טְמֵאָה הִיא טֻמְאַת נִדָּה. \n",
            "<small>ז</small>\nכָּל אֶחָד עָשָׂר יוֹם בְּחֶזְקַת טַהֲרָה, \nיָשְׁבָה לָהּ וְלֹא בָדְקָה, \nשָׁגְגָה, נֶאֱנָסָה, הֵזֵידָה וְלֹא בָדָקָה, \nהֲרֵי זוֹ טְמֵאָה. \nהִגִּיעָה שָׁעַת וַסְתָּהּ וְלֹא בָדְקָה, \nהֲרֵי זוֹ טְמֵאָה.  \nרְבִּי מֵאִיר אוֹמֵר: \nאִם הָיְתָה בְמַחֲבָא, \nהִגִּיעָה שָׁעַת וַסְתָּהּ וְלֹא בָדְקָה, \nהֲרֵי זוֹ טְהוֹרָה, \nשֶׁחֲרָדָה מְסַלֶּקֶת אֶת הַדָּמִים.  \nאֲבָל יְמֵי הַזָּב וְהַזָּבָה וְשׁוֹמֶרֶת יוֹם כְּנֶגֶד יוֹם, \nהֲרֵי אֵלּוּ בְחֶזְקַת טַהֲרָה. \n\n\n\n"
        ],
        [
            "<small>א</small>\nיוֹצֵא דֹפֶן, \nאֵין יוֹשְׁבִין עָלָיו יְמֵי טֻמְאָה וִימֵי טַהֲרָה, \nוְאֵין חַיָּבִין עָלָיו קָרְבָּן.  \nרְבִּי שִׁמְעוֹן אוֹמֵר: \nהֲרֵי זֶה כְיָלוּד.  \nכָּל הַנָּשִׁים מִטַּמּוֹת בַּבַּיִת הַחִיצוֹן, \nשֶׁנֶּאֱמַר: (ויקרא טו,יט) \n\"דָּם יִהְיֶה זֹבָהּ בִּבְשָׂרָהּ\".  \nאֲבָל הַזָּב וּבַעַל קֶרִי, \nאֵינָן מִטַּמִּין עַד שֶׁתֵּצֵא טֻמְאָתָן לַחוּץ. \n",
            "<small>ב</small>\nהָיָה אוֹכֵל בִּתְרוּמָה, \nוְהִרְגִּישׁ שֶׁנִּזְדַּעְזְעוּ אֵבָרָיו, \nאוֹחֵז בָּאַמָּה, וּבוֹלֵעַ אֶת הַתְּרוּמָה.  \nוּמְטַמִּין בְּכָל שֶׁהֵן, \nאֲפִלּוּ בִכְעֵין הַחַרְדָּל, וּבְפָחוֹת מִכֵּן. \n",
            "<small>ג</small>\nתִּינוֹקֶת בַּת יוֹם אֶחָד מִטַּמָּא בַנִּדָּה.  \nוּבַּת עֲשֶׂרֶת יָמִים בַּזִּיבָה.  \nתִּינוֹק בֶּן יוֹם אֶחָד מִטַּמֵּא בְנִּדָּה, \nוּמִטַּמֵּא בִנְגָעִים, \nוּמִטַּמֵּא בִטְמֵא מֵת, \nוְזוֹקֵק לַיִּבּוּם, \nוּפוֹטֵר מִן הַיִּבּוּם, \nוּמַאֲכִיל בִּתְרוּמָה, \nוּפוֹסֵל מִן הַתְּרוּמָה, \nוְנוֹחֵל וּמַנְחִיל, \nוְהַהוֹרְגוֹ חַיָּב, \nוַהֲרֵי הוּא לְאָבִיו וּלְאִמּוֹ וּלְכָל קְרוֹבָיו \nכְּחָתָן שָׁלֵם. \n",
            "<small>ד</small>\nבַּת שָׁלוֹשׁ שָׁנִים וְיוֹם אֶחָד, \nמִתְקַדֶּשֶׁת בַּבִּיאָה. \nבָּא עָלֶיהָ הַיָּבָם, קְנָאָהּ, \nוְחַיָּבִין עָלֶיהָ מִשֵּׁם אֵשֶׁת אִישׁ.  \nוּמְטַמָּא אֶת בּוֹעֲלָהּ, \nלְטַמֵּא מִשְׁכָּב תַּחְתּוֹן כָּעֶלְיוֹן.  \nנִשֵּׂאת לַכֹּהֵן, תֹּאכַל בִּתְרוּמָה.  \nבָּא עָלֶיהָ אֶחָד מִכָּל הַפְּסוּלִים, \nפְּסָלָהּ מִן הַכְּהֻנָּה.  \nבָּא עָלֶיהָ אֶחָד מִכָּל הָעֲרָיוֹת הָאֲמוּרוֹת בַּתּוֹרָה, \nמֵתִין עַל יָדֶיהָ, \nוְהִיא פְּטוּרָה.  \nפָּחוּת מִכֵּן, כְּנוֹתֵן אֶצְבַּע בָּעַיִן. \n\n",
            "<small>ה</small>\nבֶּן תֵּשַׁע שָׁנִים וְיוֹם אֶחָד שֶׁבָּא עַל יְבִמְתּוֹ, \nקְנָאָהּ, \nוְאֵינוּ נוֹתֵן גֵּט עַד שֶׁיַּגְדִּיל.  \nוּמִטַּמֵּא בַּנִּדָּה, \nלְטַמֵּא מִשְׁכָּב תַּחְתּוֹן כָּעֶלְיוֹן, \nוּפוֹסֵל וְאֵינוּ מַאֲכִיל, \nוּפוֹסֵל אֶת הַבְּהֵמָה מֵעַל גַּבֵּי הַמִּזְבֵּחַ, &lt;גְּבֵי&gt;\nוְהִיא נִסְקֶלֶת עַל יָדָיו.  \nוְאִם בָּא עַל אַחַת מִכָּל הָעֲרָיוֹת הָאֲמוּרוֹת בַּתּוֹרָה, \nמֵתוֹת עַל יָדָיו, \nוְהוּא פָטוּר. \n",
            "<small>ו</small>\nבַּת אַחַת עֶשְׂרֵה שָׁנָה וְיוֹם אֶחָד, \nנְדָרֶיהָ נִבְדָּקִין.  \nבַּת שְׁתֵּים עֶשְׂרֵה שָׁנָה וְיוֹם אֶחָד, \nנְדָרֶיהָ קַיָּמִין,  \nוּבוֹדְקִין כָּל שְׁתֵּים עֶשְׂרֵה.  \nבֶּן שְׁתֵּים עֶשְׂרֵה שָׁנָה וְיוֹם אֶחָד, \nנִבְדָּקִין נְדָרָיו.  \nבֶּן שְׁלֹשׁ עֶשְׂרֵה שָׁנָה וְיוֹם אֶחָד, \nנְדָרָיו קַיָּמִין,  \nוּבוֹדְקִין כָּל שְׁלֹשׁ עֶשְׂרֵה.  \nקֹדֶם לַזְּמַן הַזֶּה, \nאַף עַל פִּי שֶׁאָמָרוּ: \nיוֹדְעִים אָנוּ לְשֵׁם מִי נָדַרְנוּ, \nוּלְשֵׁם מִי הִקְדַּשְׁנוּ, \nאֵין נִדְרֵיהֶן נְדָרִים, &lt;אֵינָן&gt;\nוְלֹא הֶקְדֵּשָׁן הֶקְדֵּשׁ.  \nלְאַחַר זְמַן זֶה, \nאַף עַל פִּי שֶׁאָמָרוּ: \nאֵין אָנוּ יוֹדְעִים לְשֵׁם מִי נָדַרְנוּ, \nוּלְשֵׁם מִי הִקְדַּשְׁנוּ, \nנִדְרֵיהֶן נְדָרִים, וְהֶקְדֵּשָׁן הֶקְדֵּשׁ. \n",
            "<small>ז</small>\nמָשָׁל מָשְׁלוּ חֲכָמִים בָּאִשָּׁה: \n[פַּגָּה,] בֹּחַל, וְצָמָל.  \nפַּגָּה, עוֹדָהּ תִּינוֹקֶת.  \nבֹּחַל, אֵלּוּ יְמֵי נְעוּרֶיהָ.  \nבָּזוֹ וּבָזוֹ, אָבִיהָ זַכַּי בִּמְצִיאָתָהּ, \nוּבְמַעֲשֵׂה יָדֶיהָ, וּבְהֶפֶר נְדָרֶיהָ.  \nצָמָל, כָּל שֶׁבָּגָרָה, \nוְאֵין לְאָבִיהָ בָּהּ רְשׁוּת. \n",
            "<small>ח</small>\nאֵי זֶה הוּא סִימָנָהּ? \nרְבִּי יוֹסֵה הַגָּלִילִי אוֹמֵר: \nמִשֶּׁיַּעֲלֶה הַקֶּמֶט תַּחַת הַדַּד.  \nרְבִּי עֲקִיבָה אוֹמֵר: \nמִשֶּׁיַּטּוּ הַדַּדִּים.  \nבֶּן עַזַּי אוֹמֵר: \nמִשֶּׁתַּשְׁחִיר הַפְּטֹמֶת.  \nרְבִּי יוֹסֵה אוֹמֵר: \nכְּדֵי שֶׁיְּהֵא נוֹתֵן יָדוֹ עַל הָעֹקֶץ, \nוְהוּא שׁוֹקֵעַ וְשׁוֹהֶא לַחְזוֹר. \n",
            "<small>ט</small>\nבַּת עֶשְׂרִים שָׁנָה שֶׁלֹּא הֵבִיאָה שְׁתֵּי שְׂעָרוֹת, \nתָּבִיא רְאָיָה שֶׁהִיא בַת עֶשְׂרִים, \nוְהִיא אַיְלוֹנִית, \nלֹא חוֹלֶצֶת וְלֹא מִתְיַבֶּמֶת.  \nבֶּן עֶשְׂרִים שָׁנָה שֶׁלֹּא הֵבִיא שְׁתֵּי שְׂעָרוֹת, \nיָבִיא רְאָיָה שֶׁהוּא בֶן עֶשְׂרִים שָׁנָה, \nוְהוּא סָרִיס, \nלֹא חוֹלֵץ וְלֹא מְיַבֵּם.  \nאֵלּוּ כְדִבְרֵי בֵית הֶלֵּל.  \nוּבֵית שַׁמַּי אוֹמְרִים: \nזֶה וָזֶה בְּנֵי שְׁמוֹנֶה עֶשְׂרֵה.  \nרְבִּי אֱלִיעֶזֶר אוֹמֵר: \nהַזָּכָר כְּדִבְרֵי בֵית הֶלֵּל, \nוְהַנְּקֵבָה כְדִבְרֵי בֵית שַׁמַּי, \nשֶׁהָאִשָּׁה מְמַהֶרֶת לָבֹא לִפְנֵי הָאִישׁ. \n\n\n\n"
        ],
        [
            "<small>א</small>\nבָּא סִימָן הַתַּחְתּוֹן עַד שֶׁלֹּא בָא הָעֶלְיוֹן, \nאוֹ חוֹלֶצֶת אוֹ מִתְיַבֶּמֶת.  \nבָּא הָעֶלְיוֹן עַד שֶׁלֹּא בָא הַתַּחְתּוֹן, \nאַף עַל פִּי שֶׁאֵי אֶפְשָׁר, \nרְבִּי מֵאִיר אוֹמֵר: \nלֹא חוֹלֶצֶת וְלֹא מִתְיַבֶּמֶת. \nוַחֲכָמִים אוֹמְרִים: \nאוֹ חוֹלֶצֶת אוֹ מִתְיַבֶּמֶת.  \nמִפְּנֵי שֶׁאָמָרוּ: \nאֶפְשָׁר לַתַּחְתּוֹן לָבֹא עַד שֶׁלֹּא בָא הָעֶלְיוֹן, \nאֲבָל אֵיפְשָׁר לָעֶלְיוֹן לָבֹא \nעַד שֶׁלֹּא יָבֹא הַתַּחְתּוֹן. \n",
            "<small>ב</small>\nכַּיּוֹצֵא בוֹ, \nכָּל כְּלִי חֶרֶשׂ מַכְנִיס וּמוֹצִיא, \nוְיֵשׁ שֶׁהוּא מוֹצִיא וְאֵינוּ מַכְנִיס.  \nכָּל אֵבֶר שֶׁיֶּשׁ בּוֹ צִפֹּרֶן, יֶשׁ בּוֹ עֶצֶם, \nוְיֵשׁ שֶׁיֶּשׁ בּוֹ עֶצֶם, וְאֵין בּוֹ צִפֹּרֶן. \n",
            "<small>ג</small>\nכָּל הַמִּטַּמֵּא מִדְרָס, מִטַּמֵּא טְמֵא מֵת, \nוְיֵשׁ שֶׁהוּא מִטַּמֵּא טְמֵא מֵת, \nוְאֵינוּ מִטַּמֵּא מִדְרָס. \n",
            "<small>ד</small>\nכָּל הָרָאוּי לָדוֹן דִּינֵי נְפָשׁוֹת, \nרָאוּי לָדוֹן דִּינֵי מָמוֹנוֹת, \nוְיֵשׁ שֶׁהוּא רָאוּי לָדוֹן דִּינֵי מָמוֹנוֹת, \nוְאֵין רָאוּי לָדוֹן דִּינֵי נְפָשׁוֹת.  \n\n<small>ה</small>\nכָּל הַכָּשֵׁר לָדִין, כָּשֵׁר לְהָעִיד, \nוְיֵשׁ שֶׁהוּא כָשֵׁר לְהָעִיד, \nוְאֵינוּ כָשֵׁר לָדִין. \n",
            "<small>ו</small>\nכָּל שֶׁהוּא חַיָּב בַּמַּעַשְׂרוֹת, \nמִטַּמֵּא טֻמְאַת אֳכָלִין, &lt;מְטַמֵּא&gt;\nוְיֵשׁ שֶׁמִּטַּמֵּא טֻמְאַת אֳכָלִין, &lt;שֶׁמְּטַמֵּא&gt;\nוְאֵינוּ חַיָּב בַּמַּעַשְׂרוֹת. \n",
            "<small>ז</small>\nכָּל שֶׁהוּא חַיָּב בַּפֵּאָה, חַיָּב בַּמַּעַשְׂרוֹת, \nוְיֵשׁ שֶׁהוּא חַיָּב בַּמַּעַשְׂרוֹת, \nוְאֵינוּ חַיָּב בַּפֵּאָה. \n",
            "<small>ח</small>\nכָּל שֶׁהוּא חַיָּב בְּרֵאשִׁית הַגֵּז, חַיָּב בַּמַּתָּנוֹת, \nוְיֵשׁ שֶׁהוּא חַיָּב בַּמַּתָּנוֹת, \nוְאֵינוּ חַיָּב בְּרֵאשִׁית הַגֵּז. \n",
            "<small>ט</small>\nכָּל שֶׁיֶּשׁ לוֹ בֵעוּר, יֵשׁ לוֹ שְׁבִיעִית, \nוְיֵשׁ שֶׁיֶּשׁ לוֹ שְׁבִיעִית וְאֵין לוֹ בֵעוּר. \n",
            "<small>י</small>\nכָּל שֶׁיֶּשׁ לוֹ קַשְׂקֶשֶׂת, יֵשׁ לוֹ סְנַפִּיר, \nוְיֵשׁ שֶׁיֶּשׁ לוֹ סְנַפִּיר וְאֵין לוֹ קַשְׂקֶשֶׂת.  \n\n<small>יא</small>\nכָּל שֶׁיֶּשׁ לוֹ קְרָנַיִם, יֵשׁ לוֹ טְלָפַיִם, \nוְיֵשׁ שֶׁיֶּשׁ לוֹ טְלָפַיִם וְאֵין לוֹ קְרָנַיִם. \n",
            "<small>יב</small>\nכָּל הַטָּעוּן בְּרָכָה לְאַחֲרָיו, \nטָעוּן בְּרָכָה לְפָנָיו, \nוְיֵשׁ שֶׁהוּא טָעוּן לְפָנָיו, \nוְאֵינוּ טָעוּן לְאַחֲרָיו. \n",
            "<small>יג</small>\nתִּינוֹקֶת שֶׁהֵבִיאָה שְׁתֵּי שְׂעָרוֹת, \nחַיֶּבֶת בְּכָל הַמִּצְוֹת הָאֲמוּרוֹת בַּתּוֹרָה,  \nוְחוֹלֶצֶת אוֹ מִתְיַבֶּמֶת. \nוְכֵן תִּינוֹק שֶׁהֵבִיא שְׁתֵּי שְׂעָרוֹת, \nחַיָּב בְּכָל הַמִּצְוֹת הָאֲמוּרוֹת בַּתּוֹרָה.  \nוְרָאוּי לִהְיוֹת בֵּן סוֹרֵר וּמוֹרֶה, \nמִשֶּׁיָּבִיא שְׁתֵּי שְׂעָרוֹת, \nעַד שֶׁיַּקִּיף זָקָן, הַתַּחְתּוֹן, לֹא אֶת הָעֶלְיוֹן, \nאֶלָּא שֶׁדִּבְּרוּ חֲכָמִים בְּלָשׁוֹן נְקִיָּה.  \nתִּינוֹקֶת שֶׁהֵבִיאָה שְׁתֵּי שְׂעָרוֹת, \nאֵינָה יְכוּלָה לְמָאֵן. \nרְבִּי יְהוּדָה אוֹמֵר: \nמִשֶּׁיַּרְבֶּה הַשָּׁחוֹר. \n",
            "<small>יד</small>\nשְׁתֵּי שְׂעָרוֹת הָאֲמוּרוֹת בַּפָּרָה, וּבַנְּגָעִים, \nהֵן אֲמוּרוֹת בְּכָל מָקוֹם. \nוְכַמָּה הוּא שֵׁעוּרָן?\nכְּדֵי לָכוֹף רֹאשָׁן לְעִקָּרָן.  \nדִּבְרֵי רְבִּי יִשְׁמָעֵאל.  \nרְבִּי אֶלְעָזָר אוֹמֵר: \nכְּדֵי לִקְרֹץ בְּצִפֹּרֶן.  \nרְבִּי עֲקִיבָה אוֹמֵר: \nכְּדֵי שֶׁיְּהוּ נִטָּלוֹת בַּזּוֹג. \n",
            "הָרוֹאָה כֶתֶם, \nהֲרֵי זוֹ מְקֻלְקֶלֶת, \nוְחוֹשֶׁשֶׁת מִשֵּׁם זוֹב.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאֵין בַּכְּתָמִין מִשֵּׁם זוֹב. \n",
            "<small>יה</small>\nהָרוֹאָה יוֹם אֶחָד עָשָׂר בֵּין הַשְּׁמָשׁוֹת, \nתְּחִלַּת נִדָּה וְסוֹף נִדָּה, \nתְּחִלַּת זִיבָה וְסוֹף זִיבָה. \nיוֹם אַרְבָּעִים לַזָּכָר, \nוְיוֹם שְׁמוֹנִים לַנְּקֵבָה בֵין הַשְּׁמָשׁוֹת, \nלְכֻלָּם, הֲרֵי אֵלּוּ טוֹעוֹת.  \nאָמַר רְבִּי יְהוֹשֻׁעַ: \nעַד שֶׁאַתֶּם מְתַקְּנִים אֶת הַשּׁוֹטוֹת, \nבֹּאוּ וְתַקְּנוּ אֶת הַפִּקְחוֹת! \n\n\n\n"
        ],
        [
            "<small>א</small>\nדַּם הַנִּדָּה, וּבְשַׂר הַמֵּת, \nמְטַמִּין לַחִין, \nוּמְטַמִּים יְבֵשִׁין.  \nאֲבָל הַזּוֹב, וְהַנֹּעִי, וְהָרוֹק, \nוְהַשֶּׁרֶץ, וְהַנְּבֵלָה, וְשִׁכְבַת זֶרַע, \nמְטַמִּין לַחִין, \nוְאֵינָן מְטַמִּין יְבֵשִׁים.  \nאִם יְכוּלִים לְהִשָּׁרוֹת וְלַחְזוֹר לִכְמוֹת שֶׁהָיוּ, \nמְטַמִּין לַחִין, \nוּמְטַמִּים יְבֵשִׁין.  \nוְכַמָּה הִיא שִׁרְיָּתָן? \nבַּפּוֹשְׁרִין מֵעֵת לְעֵת.  \nרְבִּי יוֹסֵה אוֹמֵר: \nבְּשַׂר הַמֵּת שֶׁיָּבַשׁ, \nאִם אֵינוּ יָכוֹל לְהִשָּׁרוֹת וְלַחְזוֹר לִכְמוֹת שֶׁהָיָה, \nטָהוֹר. \n",
            "<small>ב</small>\nהַשֶּׁרֶץ שֶׁנִּמְצָא בַמָּבוֹי, \nמְטַמֵּא לְמַפְרֵעַ, \nעַד שֶׁיֹּאמַר: \n\"בָּדַקְתִּי אֶת הַמָּבוֹי הַזֶּה, \nוְלֹא הָיָה בוֹ שֶׁרֶץ\", \nוְכֵן בְּשָׁעַת כִּבּוּד.  \nוְכֵן כֶּתֶם שֶׁנִּמְצָא בֶחָלוּק, \nמְטַמֵּא לְמַפְרֵעַ, \nעַד שֶׁיֹּאמַר: \n\"בָּדַקְתִּי אֶת הֶחָלוּק הַזֶּה, \nוְלֹא הָיָה בוֹ כֶתֶם\", \nוְכֵן בְּשָׁעַת כִּבּוּס.  \nוּמְטַמֵּא בֵין לַח בֵּין יָבֵשׁ.  \nרְבִּי שִׁמְעוֹן אוֹמֵר: \nהַיָּבֵשׁ מְטַמֵּא לְמַפְרֵעַ, \nוְהַלַּח אֵינוּ מְטַמֵּא אֶלָּא \nעַד שָׁעָה שֶׁהוּא יָכוֹל לַחְזוֹר וְלִהְיוֹת לַח. \n",
            "<small>ג</small>\nכָּל הַכְּתָמִים הַבָּאִים מֵרֶקֶם, \nטְהוֹרִין. \nרְבִּי יְהוּדָה מְטַמֵּא, \nמִפְּנֵי שֶׁהֵם גֵּרִים טוֹעִים.  \nהַבָּאִים מִבֵּין הַגּוֹיִם, \nטְהוֹרִין.  \nמִבֵּין יִשְׂרָאֵל, מִבֵּין הַכּוּתִים, \nרְבִּי מֵאִיר מְטַמֵּא, \nוַחֲכָמִים מְטַהֲרִין, \nמִפְּנֵי שֶׁלֹּא נֶחְשְׁדוּ עַל כִּתְמֵיהֶן. \n",
            "<small>ד</small>\nכָּל הַכְּתָמִים הַנִּמְצָאִים בְּכָל מָקוֹם, \nטְהוֹרִין, \nחוּץ מִן הַנִּמְצָאִים בַּחֲדָרִים, \nוּבִסְבִיבוֹת בֵּית הַטְּמָאוֹת.  \nשֶׁלַּכּוּתִים מְטַמִּין בְּאָהֶל, \nמִפְּנֵי שֶׁהֵן קוֹבְרִין שָׁם אֶת הַנְּפָלִים.  \nרְבִּי יְהוּדָה אוֹמֵר: \nלֹא הָיוּ קוֹבְרִין אֶלָּא מַשְׁלִיכִין, \nוְהַחַיָּה גּוֹרְרַתָּן. \n",
            "<small>ה</small>\nנֶאֱמָנִים לוֹמַר: \n\"קָבַרְנוּ שָׁם אֶת הַנְּפָלִים\", \nאוֹ \"לֹא קָבַרְנוּ\".  \nוְנֶאֱמָנִין עַל הַבְּהֵמָה, \nאִם בִּכֵּרָה, אִם לֹא בִכֵּרָה.  \nוְנֶאֱמָנִין עַל צִיּוּן קְבָרוֹת, \nוְאֵינָן נֶאֱמָנִין לֹא עַל הַסְּכָכוֹת, \nוְלֹא עַל הַפְּרָעוֹת, וְלֹא עַל בֵּית הַפְּרַס.  \nזֶה הַכְּלָל: \nדָּבָר שֶׁהֵן חֲשׁוּדִין בּוֹ, \nאֵינָן נֶאֱמָנִין עָלָיו. \n\n\n\n"
        ],
        [
            "<small>א</small>\nהָרוֹאָה כֶתֶם עַל בְּשָׂרָהּ, \nכְּנֶגֶד בֵּית תָּרְפָּהּ, טְמֵאָה.  \nוְשֶׁלֹּא כְנֶגֶד בֵּית תָּרְפָּהּ, טְהוֹרָה.  \nעַל עֲקֵבָהּ וְעַל רֹאשׁ גֻּדָּלָהּ, טְמֵאָה.  \nעַל שׁוֹקָהּ וְעַל פַּרְסוֹתֶיהָ, \nמִבִּפְנִים, טְמֵאָה, \nוּמִבַּחוּץ, טְהוֹרָה.  \nרָאָת עַל חֲלוּקָהּ, \nמִן הֶחָגוֹר וּלְמַטָּן, טְמֵאָה; \nמִן הֶחָגוֹר וּלְמַעְלָן, טְהוֹרָה.  \nרָאָת עַל בֵּית יָד שֶׁלֶּחָלוּק, \nאִם מַגִּיעַ כְּנֶגֶד בֵּית תָּרְפָּהּ, טְמֵאָה, \nוְאִם לָאו, טְהוֹרָה.  \nהָיְתָה פוֹשְׁטַתּוּ וּמִתְכַּסָּה בוֹ בַלַּיְלָה, \nכָּל מָקוֹם שֶׁיִּמָּצֵא בוֹ דָם, \nטָמֵא, מִפְּנֵי שֶׁהוּא חוֹזֵר.  \nוְכֵן בַּפָּלְיוֹן. \n",
            "<small>ב</small>\nוְתוֹלָה בְכָל דָּבָר שֶׁהִיא יְכוּלָה לִתְלוֹת: \nשָׁחֲטָה בְהֵמָה, חַיָּה וָעוֹף, \nוְנִתְעַסְּקָה בִכְתָמִין, \nאוֹ שֶׁיָּשְׁבָה בְצַד הָעֲסוּקִין בָּהֶן.  \nהָרְגָה מַאֲכֹלֶת, \nהֲרֵי זוֹ תוֹלָה בָהּ.  \nעַד כַּמָּה הִיא תּוֹלָה? \nרְבִּי חֲנִינָא בֶן אַנְטִיגְנָס אוֹמֵר: \nעַד כַּגְָּרִיס שֶׁלַּפּוּל, \nאַף עַל פִּי שֶׁלֹּא הָרְגָה.  \nוְתוֹלָה בִּבְנָהּ וּבְבַעְלָהּ.  \nאִם יֶשׁ מַכָּה, \nוְהִיא יְכוּלָה לְהִגָּלַע וּלְהוֹצִיא דָּם, \nהֲרֵי זוֹ תוֹלָה בָהּ. \n",
            "<small>ג</small>\nמַעֲשֶׂה בְאִשָּׁה אַחַת \nשֶׁבָּאת לִפְנֵי רְבִּי עֲקִיבָה, \nאָמְרָה לּוֹ: \n\"רָאִיתִי כֶתֶם.\"  \nאָמַר לָהּ: \n\"שֶׁמֵּא מַכָּה הָיְתָה בִּיךְ?\" \nאָמְרָה לוֹ: \n\"הִין, וְחָיָת.\"  \n\"אוֹ שֶׁמֵּא יְכוֹלָה הִיא לְהִגָּלַע, \nוּלְהוֹצִיא דָּם?\" \nאָמְרָה לוֹ: \n\"הִין.\" \nוְטִהֲרָהּ רְבִּי עֲקִיבָה.  \nרָאָה תַלְמִידִים מִסְתַּכְּלִים זֶה בָזֶה.  \nאָמַר לָהֶם: \n\"מַה לַּדָּבָר, קָשֶׁה בְעֵינֵיכֶם? \nשֶׁלֹּא אָמְרוּ חֲכָמִים בַּדָּבָר לְהַחְמִיר, \nאֶלָּא לְהָקֵל, שֶׁנֶּאֱמַר: (ויקרא טו,יט) \n\"וְאִשָּׁה כִי תִהְיֶה זָבָה, \nדָם יִהְיֶה זֹבָהּ בִּבְשָׂרָהּ\", וְלֹא כֶתֶם. \n",
            "עֵד שֶׁהוּא נָתוּן תַּחַת הַכַּר, \nוְנִמְצָא עָלָיו דָּם, \nאִם עָגֹל, טָהוֹר, \nאִם מָשׁוּךְ, טָמֵא.  \nדִּבְרֵי רְבִּי אֶלְעָזָר בִּרְבִּי צָדוֹק. \n\n\n\n"
        ],
        [
            "<small>א</small>\nהָאִשָּׁה שֶׁהִיא עוֹשָׂה צָרְכֶיהָ וְרָאָת דָּם, \nרְבִּי מֵאִיר אוֹמֵר: \nאִם עוֹמֶדֶת, טְמֵאָה, \nוְאִם יוֹשֶׁבֶת, טְהוֹרָה.  \nרְבִּי יוֹסֵה אוֹמֵר: \nבֵּין כָּךְ וּבֵין כָּךְ טְהוֹרָה. \n",
            "<small>ב</small>\nאִישׁ וְאִשָּׁה שֶׁעָשׁוּ צָרְכֵיהֶם בְּתוֹךְ הַסֵּפֶל, \nוְנִמְצָא דָם עַל הַמַּיִם, \nרְבִּי יוֹסֵה מְטַהֵר. \nרְבִּי שִׁמְעוֹן מְטַמֵּא, \nשֶׁאֵין דֶּרֶךְ הָאִישׁ לְהוֹצִיא דָּם, \nאֶלָּא שֶׁחֶזְקַת דָּמִים מִן הָאִשָּׁה. \n",
            "<small>ג</small>\nהִשְׁאִילָה חֲלוּקָהּ לַנָּכְרִית אוֹ לַנִּדָּה, \nהֲרֵי זוֹ תוֹלָה בָהּ.  \nשָׁלוֹשׁ נָשִׁים שֶׁלָּבְשׁוּ בְחָלוּק אֶחָד, \nאוֹ שֶׁיָּשְׁבוּ עַל סַפְסֵל אֶחָד, \nוְנִמְצָא עָלָיו דָּם, \nכֻּלָּם טְמֵאוֹת.  \nיָשְׁבוּ עַל סַפְסֵל שֶׁלָּאֶבֶן, \nאוֹ עַל הָאִסְטְבָה שֶׁבַּמַּרְחֵץ, \nרְבִּי נְחֶמְיָה מְטַהֵר, \nשֶׁרְבִּי נְחֶמְיָה אוֹמֵר: \nכָּל דָּבָר שֶׁאֵינוּ מְקַבֵּל טֻמְאָה, \nאֵינוּ מְקַבֵּל כְּתָמִים. \n",
            "<small>ד</small>\nשָׁלוֹשׁ נָשִׁים שֶׁהָיוּ יְשֵׁנוֹת עַל מִטָּה אַחַת, \nנִמְצָא דָם תַּחַת אַחַת מֵהֶן, \nכֻּלָּם טְמֵאוֹת.  \nבָּדְקָה אַחַת מֵהֶן וּמָצְתָה טָהוֹר,  \nהִיא טְהוֹרָה, וּשְׁתַּיִם טְמֵאוֹת, \nוְתוֹלוֹת זוֹ בָזוֹ.  \nאִם לֹא הָיוּ רְאוּיוֹת לִרְאוֹת, \nרוֹאִין אוֹתָן כְּאִלּוּ הֵן רְאוּיוֹת. \n",
            "<small>ה</small>\nשָׁלוֹשׁ נָשִׁים שֶׁהֵן יְשֵׁנוֹת עַל מִטָּה אַחַת, \nנִמְצָא דָם תַּחַת הָאֶמְצָעִית, \nכֻּלָּם טְמֵאוֹת; \nתַּחַת הַפְּנִימִית, \nשְׁתַּיִם הַפְּנִימִיּוֹת טְמֵאוֹת, \nוְהַחִיצוֹנָה טְהוֹרָה.  \nתַּחַת הַחִיצוֹנָה, \nשְׁתַּיִם הַחִיצוֹנוֹת טְמֵאוֹת, \nוְהַפְּנִימִית טְהוֹרָה.  \nאֶמָּתַי? \nבִּזְמַן שֶׁעָלוּ דֶרֶךְ מַרְגְּלוֹת הַמִּטָּה, \nאֲבָל אִם עָלוּ שְׁלָשְׁתָּן דֶּרֶךְ עָלֶיהָ, \nכֻּלָּם טְמֵאוֹת.  \n\n<small>ו</small>\nבָּדְקָה אַחַת מֵהֶן וּמָצְתָה טָהוֹר, \nהִיא טְהוֹרָה, וּשְׁתַּיִם טְמֵאוֹת; \nשְׁתַּיִם, וּמָצְאוּ טָהוֹר, \nהֵן טְהוֹרוֹת, וְהַשְּׁלִישִׁית טְמֵאָה; \nשְׁלָשְׁתָּן, וּמָצְאוּ טָהוֹר, \nכֻּלָּם טְמֵאוֹת.  \nלְמָה הַדָּבָר דּוֹמֶה? \nלְגַל טָמֵא שֶׁנִּתְעָרַב בִּשְׁנֵי גַלִּים טְהוֹרִין, \nוּבָדְקוּ אֶחָד מֵהֶן וּמָצְאוּ טָהוֹר, \nהוּא טָהוֹר, וּשְׁנַיִם טְמֵאִין; \nשְׁנַיִם, וּמָצְאוּ טָהוֹר, \nהֵן טְהוֹרִין, וְהַשְּׁלִישִׁי טָמֵא; \nשְׁלָשְׁתָּן, וּמָצְאוּ טָהוֹר, \nכֻּלָּם טְמֵאִין.  \nדִּבְרֵי רְבִּי מֵאִיר.  \nשֶׁרְֶבִּי מֵאִיר אוֹמֵר: \nכָּל דָּבָר שֶׁהוּא בְחֶזְקַת טֻמְאָה, \nלְעוֹלָם הוּא בְטֻמְאָתוֹ, \nעַד שֶׁתִּתְוַדַּע לוֹ טֻמְאָתוֹ. \nוַחֲכָמִים אוֹמְרִים: \nבּוֹדֵק עַד שֶׁהוּא מַגִּיעַ לַסֶּלַע אוֹ לִבְּתוּלָה. \n",
            "<small>ז</small>\nשִׁבְעָה סַמְמַנִּים מַעֲבִירִים עַל הַכֶּתֶם: \nרוֹק תָּפֵל, \nוּמֵי גְרִיסִים, \nוּמֵי רַגְלַיִם, \nוְנֶתֶר, \nוּבוֹרִית, \nקִימוֹנְיָה, \nוְאֶשְׁלָג.  \nהִטְבִּילוֹ וְעָשָׂה עַל גַּבָּיו טְהָרוֹת, \nהֶעֱבִיר עָלָיו שִׁבְעָה סַמְמַנִּים וְלֹא עָבַר, \nהֲרֵי זֶה צֶבַע, \nהַטְּהָרוֹת טְהוֹרוֹת, וְאֵינוּ צָרִיךְ לְהַטְבִּיל.  \nעָבַר, אוֹ שֶׁדִּהֵא, \nהֲרֵי זֶה כֶתֶם, \nוְהַטְּהָרוֹת טְמֵאוֹת, וְצָרִיךְ לְהַטְבִּיל. \n",
            "<small>ח</small>\nאֵי זֶה הוּא רוֹק תָּפֵל? \nכָּל שֶׁלֹּא טָעַם כְּלוּם.  \nמֵי גְרִיסִין? \nלְעִיסַת גְּרִיסִים שֶׁלַּפּוּל, &lt;לְעִישַׂת&gt;\nחֲלוּקַת נֶפֶשׁ.  \nמֵי רַגְלַיִם? \nמֵי רַגְלַיִם שֶׁהֶחְמִיצוּ.  \nוְצָרִיךְ לְכַסְּכֵס שְׁלֹשָׁה פְעָמִים \nעַל כָּל דָּבָר וְדָבָר.  \nהֶעֱבִירָן שֶׁלֹּא כְסִדְרָן, &lt;כַסִּדְרָן&gt;\nאוֹ שֶׁהֶעֱבִיר שִׁבְעָתָן כְּאַחַת, \nלֹא עָשָׂה כְלוּם. \n",
            "<small>ט</small>\nכָּל אִשָּׁה שֶׁיֶּשׁ לָהּ וֶסֶת, \nדַּיָּהּ שַׁעְתָהּ.  \nאֵלּוּ הֵן הַוְּסָתוֹת: \nמְפַהֶקֶת, \nמְעַטֶּשֶׁת, \nוְחוֹשֶׁשֶׁת פִּי כְרֵסָהּ, \nוְשִׁפּוּלֵי מֵעֶיהָ, \nוְשׁוֹפַעַת, \nכְּמִין צְמַרְמוֹרוֹת אוֹחֲזִין אוֹתָהּ.  \nוְכֵן כַּיּוֹצֵא בָהֶן.  \nוְכָל שֶׁתִּקָּבַע לָהּ שְׁלֹשָׁה פְעָמִים, \nהֲרֵי זוֹ וֶסֶת. \n",
            "<small>י</small>\nהָיְתָה לִימּוּדַת לִהְיוֹת רוֹאָה בִתְחִלַּת הַוֶּסֶת, \nכָּל הַטְּהָרוֹת שֶׁעָשָׂת בְּתוֹךְ הַוֶּסֶת &lt;שֶׁעָשָׂה&gt;\nטְמֵאוֹת;  \nבְּתוֹךְ הַוֶּסֶת, &lt;היה כתוב 'בסוף' ותוקן&gt;\nטְמֵאוֹת;\nבְּסוֹף הַוֶּסֶת, \nכָּל הַטְּהָרוֹת שֶׁעָשָׂת בְּתוֹךְ הַוֶּסֶת \nטְהוֹרוֹת.  \nרְבִּי יוֹסֵה אוֹמֵר: \nאַף יָמִים וְשָׁעוֹת וְסָתוֹת.\n \n<small>יא</small>\nהָיְתָה לִימּוּדַת לִהְיוֹת רוֹאָה עִם הָנֵץ הַחַמָּה, \nאֵינוּ אָסוּר אֶלָּא עַד הָנֵץ הַחַמָּה.  \nרְבִּי יְהוּדָה אוֹמֵר: \nכָּל הַלַּיְלָה שֶׁלָּהּ. \n",
            "<small>יב</small>\nהָיְתָה לִימּוּדַת לִהְיוֹת רוֹאָה יוֹם חֲמִשָּׁה עָשָׂר, \nוְשִׁנָּת יוֹם עֶשְׂרִים, \nזֶה וָזֶה אֲסוּרִין.  \nשִׁנָּת פַּעֲמַיִם יוֹם עֶשְׂרִים, \nזֶה וָזֶה אֲסוּרִין.  \nשִׁנָּת שְׁלֹשָׁה פְעָמִים יוֹם עֶשְׂרִים, \nהֻתַּר חֲמִשָּׁה עָשָׂר, \nוְקָבְעָה לָהּ יוֹם עֶשְׂרִים. \nשֶׁאֵין הָאִשָּׁה קוֹבַעַת לָהּ וֶסֶת, \nעַד שֶׁתִּקְבָּעֶנָּה שְׁלֹשָׁה פְעָמִים, \nוְאֵינָה מִטַּהֶרֶת מִן הַוֶּסֶת, \nעַד שֶׁתֵּעָקֵר מִמֶּנָּה שְׁלֹשָׁה פְעָמִים. \n",
            "<small>יג</small>\nנָשִׁים בִּבְתוּלִים כַּגְּפָנִים: \nיֵשׁ גֶּפֶן שֶׁיֵּינָהּ אָדֹם, \nיֵשׁ גֶּפֶן שֶׁיֵּינָהּ שָׁחוֹר, \nיֵשׁ גֶּפֶן שֶׁיֵּינָהּ מְרֻבֶּה, \nיֵשׁ גֶּפֶן שֶׁיֵּינָהּ מְמֻעָט.  \nרְבִּי יְהוּדָה אוֹמֵר: \nכָּל גֶּפֶן, שֶׁיֵּשׁ בָּהּ יַיִן. \nוְשֶׁאֵין בָּהּ יַיִן, \nהֲרֵי זוֹ טְרוּקְטֵי. \n\n\n\n"
        ],
        [
            "<small>א</small>\nתִּינוֹקֶת שֶׁלֹּא הִגִּיעַ זְמַנָּהּ לִרְאוֹת וְנִשֵּׂאת, \nבֵּית שַׁמַּי אוֹמְרִים: \nנוֹתְנִין לָהּ אַרְבָּעָה לֵילוֹת. \nוּבֵית הֶלֵּל אוֹמְרִים: \nעַד שֶׁתִּחְיֶה הַמַּכָּה.  \nהִגִּיעַ זְמַנָּהּ לִרְאוֹת וְנִשֵּׂאת, \nבֵּית שַׁמַּי אוֹמְרִים: \nנוֹתְנִין לָהּ לַיְלָה הָרִאשׁוֹן. \nוּבֵית הֶלֵּל אוֹמְרִים: \nעַד מוֹצָאֵי שַׁבָּת, אַרְבָּעָה לֵילוֹת.  \nרָאָת וְעוֹדָהּ בְּבֵית אָבִיהָ, \nבֵּית שַׁמַּי אוֹמְרִים: \nנוֹתְנִין לָהּ בְּעִילַת מִצְוָה. \nוּבֵית הֶלֵּל אוֹמְרִים: \nכָּל הַלַּיְלָה שֶׁלָּהּ. \n",
            "<small>ב</small>\nנִדָּה שֶׁבָּדְקָה עַצְמָהּ בַּיּוֹם הַשְּׁבִיעִי שַׁחְרִית \nוּמָצְתָה טָהוֹר, \nוּבֵין הַשְּׁמָשׁוֹת לֹא הִפְרִישָׁה; \nלְאַחַר יָמִים בָּדְקָה וּמָצְאתָה טָמֵא, \nהֲרֵי זוֹ בְחֶזְקַת טְהוֹרָה.  \nבָּדְקָה עַצְמָהּ בַּיּוֹם הַשְּׁבִיעִי שַׁחֲרִית \nוּמָצְאתָה טָמֵא, \nוּבֵין הַשְּׁמָשׁוֹת לֹא הִפְרִישָׁה; \nלְאַחַר יָמִים בָּדְקָה וּמָצְתָה טָהוֹר, \nזוֹ הִיא בְחֶזְקַת טֻמְאָה.  \nוּמְטַמָּא מֵעֵת לְעֵת, &lt;וּמִטַמָּא&gt;\nוּמִפְּקִידָה לִפְקִידָה.  \nאִם יֶשׁ לָהּ וֶסֶת, דַּיָּהּ שַׁעְתָהּ.  \n\n<small>ג</small>\nרְבִּי יְהוּדָה אוֹמֵר: \nכָּל שֶׁלֹּא הִפְרִישָׁה בְטַהֲרָה מִן הַמִּנְחָה וּלְמַעְלָן, \nהֲרֵי זוֹ בְחֶזְקַת טֻמְאָה.  \nוַחֲכָמִים אוֹמְרִים: \nאֲפִלּוּ שְׁנַיִם בְּנִדָּתָהּ, \nבָּדְקָה וּמָצְאתָה טָהוֹר, \nוּבֵין הַשְּׁמָשׁוֹת לֹא הִפְרִישָׁה; \nלְאַחַר יָמִים בָּדְקָה וּמָצְתָה טָמֵא, \nהֲרֵי זוֹ בְחֶזְקַת טְהוֹרָה. \n",
            "<small>ד</small>\nהַזָּב וְהַזָּבָה שֶׁבָּדְקוּ עַצְמָן בַּיּוֹם הָרִאשׁוֹן, \nוּמָצְאוּ טָהוֹר, \nבַּיּוֹם הַשְּׁבִיעִי [וּמָצְאוּ טָהוֹר,] \nוּשְׁאָר כָּל הַיָּמִים לֹא בָדְקוּ, \nרְבִּי אֱלִיעֶזֶר אוֹמֵר: \nהֲרֵי הֵן בְּחֶזְקַת טַהֲרָה.  \nרְבִּי יְהוֹשֻׁעַ אוֹמֵר: \nאֵין לָהֶן אֶלָּא יוֹם הָרִאשׁוֹן וְיוֹם הַשְּׁבִיעִי בִלְבַד.  \nרְבִּי עֲקִיבָה אוֹמֵר: \nאֵין לָהֶם אֶלָּא יוֹם הַשְּׁבִיעִי בִלְבַד. \n",
            "<small>ה</small>\nהַזָּב וְהַזָּבָה וְהַנִּדָּה וְהַיּוֹלֶדֶת וְהַמְצֹרָע שֶׁמֵּתוּ, \nמְטַמִּין בַּמַּשָּׂא עַד שֶׁיִּמּוֹק הַבָּשָׂר.  \nנָכְרִי שֶׁמֵּת, \nטָהַר מִלְּטַמֵּא בַמַּשָּׂא.  \nבֵּית שַׁמַּי אוֹמְרִים: \nכָּל הַנָּשִׁים מֵתוֹת נִדּוֹת. \nוּבֵית הֶלֵּל אוֹמְרִים: \nאֵין נִדָּה אֶלָּא שֶׁמֵּתָה נִדָּה. \n",
            "<small>ו</small>\nהָאִשָּׁה שֶׁמֵּתָה, \nוְיָצָא מִמֶּנָּה רְבִיעִית דָּם, \nמְטַמֵּא מִשֵּׁם כֶּתֶם וּמְטַמֵּא בְאָהֵל.  \nרְבִּי יְהוּדָה אוֹמֵר: \nאֵינוּ מְטַמֵּא מִשֵּׁם כֶּתֶם, \nלְפִי שֶׁנֶּעְקַר מִשֶּׁמֵּתָה.  \nוּמוֹדֶה רְבִּי יְהוּדָה, \nבְּיוֹשֶׁבֶת עַל הַמַּשְׁבֵּר וּמֵתָה, \nוְיָצָא מִמֶּנָּה רְבִיעִית דָּם, \nשֶׁהוּא מְטַמֵּא מִשֵּׁם כֶּתֶם.  \nאָמַר רְבִּי יוֹסֵה: \nלְפִיכָךְ אֵינוּ מְטַמֵּא בְאָהֵל. \n",
            "<small>ז</small>\nבָּרִאשׁוֹנָה הָיוּ אוֹמְרִים: \nהַיּוֹשֶׁבֶת עַל דַּם טָהוֹר, \nהָיְתָה מְעָרָה מַיִם לְפֶסַח.  \nחָזְרוּ לוֹמַר: \nהֲרֵי הִיא כְּמַגַּע טְמֵא מֵת לַקָּדָשִׁין, \nכְּדִבְרֵי בֵית הֶלֵּל.  \nוּבֵית שַׁמַּי אוֹמְרִים: \nכִּטְמֵא מֵת. \n",
            "וּמוֹדִין שֶׁהִיא אוֹכֶלֶת בְּמַעְשֵׂר, \nוְקוֹצָה לַחַלָּה, \nוּמַקֶּפֶת וְקוֹרָא לָהּ שֵׁם.  \nוְאִם נָפַל מֵרוֹקָהּ וּמִדַּם טְהָרָהּ עַל כִּכָּר שֶׁלִּתְרוּמָה, \nשֶׁהוּא טָהוֹר.  \nשֶׁבֵּית שַׁמַּי אוֹמְרִים: \nצְרִיכָה טְבִילָה בָאַחֲרוֹנָה.  \nוּבֵית הֶלֵּל אוֹמְרִים: \nאֵינָה צְרִיכָה טְבִילָה בָאַחֲרוֹנָה. \n",
            "<small>ח</small>\nהָרוֹאָה יוֹם אֶחָד עָשָׂר וְטָבְלָה לָעֶרֶב, \nוְשִׁמְּשָׁה, \nבֵּית שַׁמַּי אוֹמְרִים: \nמְטַמִּין מִשְׁכָּב וּמוֹשָׁב, \nוְחַיָּבִין בַּקָּרְבָּן. \nוּבֵית הֶלֵּל פּוֹטְרִין מִן הַקָּרְבָּן.  \nטָבְלָה יוֹם שֶׁלְּאַחֲרָיו, \nוְשִׁמְּשָׁה אֶת בֵּיתָהּ, \nוְאַחַר כָּךְ רָאָת, \nבֵּית שַׁמַּי אוֹמְרִים: \nמְטַמִּין מִשְׁכָּב וּמוֹשָׁב \nוּפְטוּרִין מִן הַקָּרְבָּן. \nוּבֵית הֶלֵּל אוֹמְרִים: \nזֶה גָרְגְּרָן.  \nוּמוֹדִים בְּרוֹאָה יוֹם אֶחָד עָשָׂר, \nוְטָבְלָה לָעֶרֶב וְשִׁמְּשָׁה, \nשֶׁהִיא מְטַמָּא מִשְׁכָּב וּמוֹשָׁב, \nוְחַיֶּבֶת בַּקָּרְבָּן.  \nטָבְלָה בְיוֹם שֶׁלְּאַחֲרָיו, \nוְשִׁמְּשָׁה, \nהֲרֵי זוֹ תַרְבּוּת רָעָה, \nוּמַגָּעָן וּבְעִילָתָן תְּלוּיִם.  \n\n\n\n\n"
        ]
    ],
    "sectionNames": [
        "Chapter",
        "Mishnah"
    ]
}