{
    "language": "he",
    "title": "Mishnah Oktzin",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה עוקצים",
    "categories": [
        "Mishnah",
        "Seder Tahorot"
    ],
    "text": [
        [
            "<small>א</small>\nכָּל שֶׁהוּא יָד וְלֹא שׁוֹמֵר, \nמִטַּמֵּא וּמְטַמֵּא, וְלֹא מִצְטָרֵף.  \nשׁוֹמֵר, \nאַף עַל פִּי שֶׁאֵינוּ יָד, \nמִטַּמֵּא וּמְטַמֵּא, וּמִצְטָרֵף.  \nלֹא שׁוֹמֵר וְלֹא יָד, \nלֹא מִטַּמֵּא וְלֹא מְטַמֵּא. \n",
            "<small>ב</small>\nשָׁרְשֵׁי הַשּׁוּם וְהַבְּצָלִין וְהַקַּפְלוֹטוֹת, \nבִּזְמַן שֶׁהֵן לַחִין, \nוְהַפִּטְּמָה שֶׁלָּהֶן, בֵּין לַחָה, בֵּין יְבֵשָׁה, \nוְהָעַמּוּד שֶׁהוּא מְכֻוָּן כְּנֶגֶד הָאוֹכֵל, \nשָׁרְשֵׁי הַחְזֵרִין וְהַצְּנוֹן וְהַנָּפוֹס. \nדִּבְרֵי רְבִּי מֵאִיר.  \nרְבִּי יְהוּדָה אוֹמֵר: \nשֹׁרֶשׁ צְנוֹן גָּדוֹל מִצְטָרֵף, \nוְהַסִּיב שֶׁלּוֹ אֵינוּ מִצְטָרֵף. \nשָׁרְשֵׁי הַמִּנְתָּה, וְהַפֵּיגָס, \nיַרְקוֹת שָׂדֶה, יַרְקוֹת גִּנָּה שֶׁעֲקָרָן לִשְׁתָלִין, \nוְשִׁזְרָה שֶׁלַּשִּׁבֹּלֶת, וְהַלְּבוּשׁ שֶׁלָּהּ. \nרְבִּי אֶלְעָזָר אוֹמֵר: \nאַף הַסִּיג שֶׁלָּרְצָפִית, \nהֲרֵי אֵלּוּ מִטַּמִּין וּמְטַמִּין וּמִצְטָרְפִין. \n",
            "<small>ג</small>\nאֵלּוּ מִטַּמִּין וּמְטַמִּין וְלֹא מִצְטָרְפִין: \nשָׁרְשֵׁי הַשּׁוּם וְהַבְּצָלִים וְהַקַּפְלוֹטוֹת, \nבִּזְמַן שֶׁהֵן יְבֵשִׁין, \nוְהָעַמּוּד שֶׁאֵינוּ מְכֻוָּן כְּנֶגֶד הָאוֹכֵל, \nוְיַד הַפַּרְכִּיד טֶפַח מִכָּן וְטֶפַח מִכָּן, \nיַד הָאֶשְׁכּוֹל כָּל שֶׁהוּא, \nוְזָנָב שֶׁלָּאֶשְׁכּוֹל שֶׁרֵיקְנָהּ, \nוְיַד מַכְבֵּד שֶׁלִּתְמָרָה אַרְבָּעָה טְפָחִים, \nוְקָנֶה שֶׁלְּשִׁבֹּלֶת שְׁלֹשָׁה טְפָחִים, \nוְיַד כָּל הַנִּקְצָרִין שְׁלֹשָׁה טְפָחִין, \nוְשֶׁאֵינָן דַּרְכָּן לְהִקָּצֵר, \nיְדֵיהֶן וְשָׁרְשֵׁיהֶן כָּל שֶׁהֵן, \nוּמְלָעִין שֶׁלַּשִּׁבֳּלִין, \nהֲרֵי אֵלּוּ מִטַּמִּין וּמְטַמִּין וְלֹא מִצְטָרְפִין.\n",
            "<small>ד</small>\nאֵלּוּ לֹא מִטַּמִּין, וְלֹא מְטַמִּין, וְלֹא מִצְטָרְפִין: \nשָׁרְשֵׁי קָלְסֵי אֶכְרוֹב, \nוְחִלְפוֹת תְּרָדִין, \nוְהַלֶּפֶת בִּזְמַן, \nאֶת שֶׁדַּרְכָּן לְהִגָּזֵז וְנֶעְקָרוּ.  \nרְבִּי יוֹסֵה מְטַמֵּא בְכֻלָּן, \nוּמְטַהֵר בְּשָׁרְשֵׁי קָלְסֵי אֶכְרוֹב וְהַלֶּפֶת. \n",
            "<small>ה</small>\nכָּל יְדוֹת הָאֳכָלִין שֶׁבְּסָסָן בַּגֹּרֶן, טְהוֹרִין.  \nרְבִּי יוֹסֵה מְטַמֵּא.  \nפְּסִיגָה שֶׁלָּאֶשְׁכּוֹל שֶׁרֵקְנָהּ, טְהוֹרָה.  \nשִׁיֵּר בָּהּ גַּרְגֵּר אֶחָד, טְמֵאָה.  \nשַׁרְבִיט שֶׁלִּתְמָרָה שֶׁרֵקְנוֹ, טָהוֹר.  \nשִׁיֵּר בּוֹ תְּמָרָה אַחַת, טָמֵא.  \nוְכֵן בַּקִּטְנִיּוֹת, \nשַׁרְבִיט שֶׁרֵקְנוֹ, טָהוֹר.  \nשִׁיֵּר בּוֹ גַּרְגֵּר אֶחָד, טָמֵא.  \nרְבִּי לְעָזָר בֶּן עֲזַרְיָה מְטַהֵר בְּשֶׁלְּפוּל, \nוּמְטַמֵּא בְשֶׁלַּקִּטְנִיּוֹת, \nמִפְּנֵי שֶׁהוּא רוֹצֶה בְמִשְׁמוּשָׁן. \n",
            "<small>ו</small>\nעָקְצֵי תְאֵנִים וּגְרוֹגְרוֹת וְהַכָּלִיסִין וְהֶחָרוּבִין, \nהֲרֵי אֵלּוּ טְמֵאִין וּמְטַמְּאִין, וּמִצְטָרְפִין.  \nרְבִּי יוֹסֵה אוֹמֵר: \nאַף עֹקֶץ דַּלַּעַת.  \nעָקְצֵי הָאֲגָסִין וְהַקְּרָסְטָרְמְלִין וְהַפָּרִישִׁין וְהָחָזְרָרִין, \nוְעֹקֶץ דַּלַּעַת טֶפַח, \nוְעֹקֶץ קִנָּרֵס טֶפַח, \nרְבִּי לְעָזָר בִּרְבִּי צָדוֹק אוֹמֵר: \nטִפְחַיִם, \nהֲרֵי אֵלּוּ מִטַּמִּין, וּמְטַמִּין, וְלֹא מִצְטָרְפִין.  \nוּשְׁאָר כָּל הָעֳקָצִין, לֹא מִטַּמִּין וְלֹא מְטַמְּאִין. \n\n\n\n"
        ],
        [
            "<small>א</small>\nזֵיתִין שֶׁכְּבָשָׁן בְּטַרְפֵּיהֶן, טְהוֹרִין, \nלְפִי שֶׁלֹּא כְבָשָׁן אֶלָּא לְמַרְאֶה.  \nכְּשׁוּת שֶׁלִּקְשׁוּת וְהַנֵּץ שֶׁלָּהּ, טָהוֹר.  \nרְבִּי יְהוּדָה אוֹמֵר: \nכָּל זְמַן שֶׁהִיא לִפְנֵי הַתַּגָּר, טְמֵאָה. \n",
            "<small>ב</small>\nכָּל הַגַּלְעִינִין, \nמִטַּמּוֹת וּמְטַמּוֹת וְלֹא מִצְטָרְפוֹת.  \nגַּלְעַיְנָה שֶׁלְּרֹטֶב, \nאַף עַל פִּי יוֹצָאָה, מִצְטָרֶפֶת, \nוְשֶׁלִּיבֵשָׁה, אֵינָה מִצְטָרֶפֶת. &lt;וְשֶׁלְּיְבֵשָׁה&gt; \nלְפִיכָךְ, \nחוֹתָל שֶׁלִּיבֵשָׁה, מִצְטָרֵף, \nוְשֶׁלְּרֹטֶב, אֵינוּ מִצְטָרֵף.  \nגַּלְעַיְנָה שֶׁמִּקְצָתָהּ יוֹצָא, \nכְּנֶגֶד הָאֹכֶל, מִצְטָרֵף.  \nעֶצֶם שֶׁיֵּשׁ עָלָיו בָּשָׂר, \nכְּנֶגֶד הָאֹכֶל, מִצְטָרֵף.  \nהָיָה עָלָיו מִצַּד אֶחָד, \nרְבִּי יִשְׁמָעֵאל אוֹמֵר: \nרוֹאִין אוֹתוֹ כְּאִלּוּ מַקִּיפוֹ כַּטַּבַּעַת.  \nוַחֲכָמִים אוֹמְרִים: \nכְּנֶגֶד הָאֹכֶל, מִצְטָרֵף.  \nכְּגוֹן הַסֵּיאָה, וְהָאֵזוֹב, וְהַקָּרְנִית. \n",
            "<small>ג</small>\nהָרִמּוֹן וְהָאֲבַטִּיחַ שֶׁנִּימוֹק מִקְצָתוֹ, \nאֵין מִצְטָרֵף.  \nשָׁלֵם מִכָּן וּמִכָּן, וְנִימוֹק מִן הָאֶמְצַע, \nאֵינוּ מִצְטָרֵף.  \nהַפִּטְמָא שֶׁלָּרִמּוֹן, מִצְטָרֶפֶת,  \nוְהַנֵּץ שֶׁלּוֹ, אֵינוּ מִצְטָרֵף.  \nרְבִּי אֶלְעָזָר אוֹמֵר: \nאַף הַמַּשְׁרֵק טָהוֹר. \n",
            "<small>ד</small>\nכָּל הַקְּלִפּוֹת מִטַּמּוֹת וּמְטַמּוֹת, וּמִצְטָרְפוֹת.  \nרְבִּי יְהוּדָה אוֹמֵר: \nשָׁלוֹשׁ קְלִפִּין בַּבָּצָל: \nהַפְּנִימִית, \nבֵּין שְׁלֵמָה, בֵין קְדוּרָה, מִצְטָרֶפֶת.  \nוְהָאֶמְצָעִית, \nשְׁלֵמָה, מִצְטָרֶפֶת, \nוּקְדוּרָה, אֵינָה מִצְטָרֶפֶת.  \nהַחִיצוֹנָה, \nבֵּין כָּךְ וּבֵין כָּךְ, טְהוֹרָה. \n",
            "<small>ה</small>\nהַמְחַתֵּךְ לְבַשֵּׁל, אַף עַל פִּי שֶׁלֹּא מֵרֵק, \nאֵינוּ חִבּוּר.  \nלִכְבֹּשׁ, וְלִשְׁלֹק, וּלְהַנִּיחַ עַל הַשֻּׁלְחָן, \nחִבּוּר.  \nהִתְחִיל לְפָרֵק, \nאֹכֶל שֶׁהִתְחִיל בּוֹ, \nאֵינוּ חִבּוּר.  \n<small>ו</small>\nהָאֱגוֹזִים שֶׁאֲמָנָן, וְהַבְּצָלִין שֶׁחֲמָרָן, \nהֲרֵי אֵלּוּ חִבּוּר.  \nהִתְחִיל לְפָרֵק בָּאֱגוֹזִין, וּלְפַקֵּל בַּבְּצָלִין, \nאֵינָן חִבּוּר.  \nהָאֱגוֹזִין וְהַשְּׁקֵדִין, \nחִבּוּר, מִשֶּׁיְּרַסֵּם. \n",
            "<small>ז</small>\nבֵּיצָה מְגֻלְגֶּלֶת, עַד שֶׁיָּגֵס,  \nוּשְׁלוּקָה, עַד שֶׁיְּרַסֵּם.  \nעֶצֶם שֶׁיֶּשׁ בּוֹ מֹחַ, \nחִבּוּר עַד שֶׁיְּרַסֵּם.  \nהָרִמּוֹן שֶׁפְּרָדוֹ, \nחִבּוּר, עַד שֶׁיַּקִּישׁ עָלָיו בַּקָּנֶה.  \nכַּיּוֹצֵא בוֹ, \nשְׁלַל הַכּוֹבְסִין, \nוְהַבֶּגֶד שֶׁהוּא תָּפוּר בַּכִּלְאַיִם, \nחִבּוּר, עַד שֶׁיַּתְחִיל לְהַתִּיר. \n",
            "<small>ח</small>\nעֲלֵי יְרָקוֹת, \nיְרֻקִּים, מִצְטָרְפִין, \nלְבָנִין, אֵין מִצְטָרְפִין.  \nרְבִּי אֶלְעָזָר בִּרְבִּי צָדוֹק אוֹמֵר: \nלְבָנִין מִצְטָרְפִין בָּאֶכְרוֹב, \nמִפְּנֵי שֶׁהֵן אֹכֶל, \nוּבַחְזֵרִין, \nמִפְּנֵי שֶׁהֵן מְשַׁמְּרִין אֶת הָאֹכֶל. \n",
            "<small>ט</small>\nעֲלֵי בְצָלִים, וּבְנֵי בְצָלִים, \nאִם יֵשׁ בָּהֶן רִיר, \nמִשְׁתָּעֲרִין בּכָל שֶׁהֵן.  \nאִם יֵשׁ בָּהֶן חָלָל, \nמְמַעֵךְ אֶת חֲלָלָן. &lt;הַחֲלָלָן&gt; \nפַּת סְפוֹגָנִית, \nמִשְׁתַּעֶרֶת בִּכְמוֹת שֶׁהִיא.  \nאִם יֶשׁ בָּהּ חָלָל, \nמְמַעֵךְ אֶת חֲלָלָהּ.  \nבְּשַׂר הָעֵגֶל שֶׁנִּתְפַּח, וּבָשָׂר הַזְּקֵנָה שֶׁנִּתְמַעַט, \nמִשְׁתָּעֲרִין בִּכְמוֹת שֶׁהֵן. \n",
            "<small>י</small>\nקִשּׁוּת שֶׁנְּטָעָהּ בֶּעָצִיץ וְהִגְדִּילָה, \nוְיָצְאָה חוּץ לֶעָצִיץ, טָהֲרָה.  \nאָמַר רַבָּן שִׁמְעוֹן: \nמַה טִּיבָהּ לִטַּהֵר? \nאֶלָּא הַטָּמֵא בְטֻמְאָתוֹ, \nוְהַטָּהוֹר יֵאָכֵל. \n",
            "<small>יא</small>\nכְּלֵי גְלָלִין וּכְלֵי אֲדָמָה, \nשֶׁהַשָּׁרָשִׁין יְכוּלִין לָצֵאת בָּהֶן, \nאֵינָן מַכְשִׁירִין אֶת הַזְּרָעִין.  \nעָצִיץ נָקוּב, אֵינוּ מַכְשִׁיר אֶת הַזְּרָעִים; &lt;מַכְשִׁירִין&gt;\nוְשֶׁאֵינוּ נָקוּב, מַכְשִׁיר אֶת הַזְּרָעִים. &lt;אֵינוּ מַכְשִׁיר&gt; \nכַּמָּה שֵׁעוּרוֹ שֶׁלְּנֶקֶב? \nכְּדֵי שֶׁיֵּצֵא בוֹ שֹׁרֶשׁ קָטָן.  \nמִלְאָהוּ עָפָר עַד שְׂפָתוֹ, &lt;עַל שְׂפָתוֹ&gt;\nהֲרֵי הוּא כְּטַבְלָה שֶׁאֵין לָהּ לִזְבֵּז. \n\n\n\n"
        ],
        [
            "<small>א</small>\nיֵשׁ צְרִיכִין הֶכְשֵׁר וְאֵין צְרִיכִין מַחְשָׁבָה, \nמַחְשָׁבָה וְהֶכְשֵׁר, \nמַחְשָׁבָה וְלֹא הֶכְשֵׁר, \nוְלֹא הֶכְשֵׁר וְלֹא מַחְשָׁבָה.  \nכָּל הָאֳכָלִים הַמְיֻחָדִין לָאָדָם, &lt;הָאוֹכְלִים&gt;\nצְרִיכִין הֶכְשֵׁר וְאֵינָן צְרִיכִין מַחְשָׁבָה. \n",
            "<small>ב</small>\nהַחוֹתֵךְ מִן הָאָדָן, \nמִן בְּהֵמָה, \nמִן הַחַיָּה, \nמִן הָעוֹפוֹת, \nוּמִנִּבְלַת עוֹף הַטָּמֵא, \nוְהַחֵלֶב בִּכְפָרִין, \nוּשְׁאָר כָּל יַרְקוֹת שָׂדֶה, \nוּשְׁמַרְקְעִין וּפְטָרִיּוֹת. \nרְבִּי יְהוּדָה אוֹמֵר: \nחוּץ מִכְּרֵישֵׁי שָׂדֶה, \nוְהָרְגִילָה, \nוְנֵץ הֶחָלָב. \nרְבִּי שִׁמְעוֹן אוֹמֵר: \nחוּץ מִן הָעַכָּבִיּוֹת; \nרְבִּי יוֹסֵה אוֹמֵר: \nחוּץ מִן הַבְּלָכְסִין, \nהֲרֵי אֵלּוּ צְרִיכִין מַחְשָׁבָה וְהַכְשֵׁר. \n",
            "<small>ג</small>\nנִבְלַת בְּהֵמָה טְמֵאָה בְכָל מָקוֹם, \nוְנִבְלַת עוֹף הַטָּהוֹר טְמֵאָה בְכָל מָקוֹם, \nוְנִבְלַת עוֹף הַטָּהוֹר בִּכְפָרִין, \nצְרִיכִין מַחְשָׁבָה וְאֵינָן צְרִיכִין הֶכְשֵׁר.  \nנִבְלַת בְּהֵמָה טְהוֹרָה בְכָל מָקוֹם, \nוְנִבְלַת עוֹף הַטָּהוֹר וְהַחֵלֶב בִּשְׁוָקִים, \nאֵינָן צְרִיכִין לֹא מַחְשָׁבָה וְלֹא הֶכְשֵׁר.  \nרְבִּי שִׁמְעוֹן אוֹמֵר: \nאַף הַגָּמָל וְהָאַרְנֶבֶת וְהַשָּׁפָן וְהַחֲזִיר. \n",
            "<small>ד</small>\nהַשְּׁבָת, \nמִשֶּׁנָּתְנָה טַעַם בִּקְדֵרָה, &lt;טַעְם בִקְדִירָה&gt;\nאֵין בָּהּ מִשּׁוּם תְּרוּמָה, \nוְאֵינָה מִטַּמָּא טֻמְאַת אֳכָלִין. &lt;מְטַמֵּא&gt; \nלוּלַבֵּי זְרָדִין, וְשֶׁלַּעֲדָל, \nוַעֲלֵי הַלּוּף הַשּׁוֹטֶה, \nאֵינָן מִטַּמְּאִין טֻמְאַת אֳכָלִין, &lt;מְטַמְּאִין&gt;\nעַד שֶׁיִּמְתָּקוּ.  \nרְבִּי שִׁמְעוֹן אוֹמֵר: \nאַף שֶׁלַּפַּקּוּעוֹת כַּיּוֹצֵא בָהֶן. \n",
            "<small>ה</small>\nהַבֹּשֶׁת וְהַחָמוּס וְרָאשֵׁי בְשָׂמִים, \nהַתְּיָא וְהַחִלְתִּית וְהַפִּלְפְּלִין וְחַלּוֹת חָרִיעַ, \nנִלְקָחִין בְּכֶסֶף מַעֲשֵׂר, \nוְאֵינָן מִטַּמְּאִין טֻמְאַת אֳכָלִין.  \nדִּבְרֵי רְבִּי עֲקִיבָה.  \nאָמַר רְבִּי יוֹחָנָן בֶּן נוּרִי: \nאִם נִלְקָחִין בְּכֶסֶף מַעֲשֵׂר, \nמִפְּנֵי מָה אֵין מִטַּמִּין טֻמְאַת אָכְלִין? \nאִם אֵינָן מִטַּמִּין טֻמְאַת אָכְלִין, \nאַף הֵן לֹא יִלָּקְחוּ בְּכֶסֶף מַעֲשֵׂר. \n",
            "<small>ו</small>\nהַפַּגִּים וְהַבֹּסֶר, \nרְבִּי עֲקִיבָה מְטַמֵּא טֻמְאַת אָכְלִין.  \nרְבִּי יוֹחָנָן בֶּן נוּרִי אוֹמֵר: \nמִשֶּׁיָּבוֹאוּ לְעוֹנַת הַמַּעַשְׂרוֹת.  \nפְּרִיצֵי זֵיתִין וַעֲנָבִים, \nבֵּית שַׁמַּי מְטַמִּין, \nוּבֵית הֶלֵּל מְטַהֲרִין.  \nהַקֶּצַח, \nבֵּית שַׁמַּי מְטַהֲרִין, \nוּבֵית הֶלֵּל מְטַמְּאִין.  \nוְכֵן לַמַּעַשְׂרוֹת. \n",
            "<small>ח</small>\nהַקּוּר כָּעֵץ לְכָל דָּבָר, \nאֶלָּא שֶׁהוּא נִלְקָח בְּכֶסֶף מַעֲשֵׂר.  \nוְכַָפוּנִיּוֹת לְאָכְלִין, \nוּפְטוּרוֹת מִן הַמַּעַשְׂרוֹת. \n",
            "<small>ז</small>\nדָּגִים, מֵאֵמָתַי מְקַבְּלִין טֻמְאָה? \nבֵּית שַׁמַּי אוֹמְרִים: \nמִשֶּׁיָּצוּדוּ.  \nבֵּית הֶלֵּל אוֹמְרִים: \nמִשֶּׁיָּמוּתוּ.  \nרְבִּי עֲקִיבָה אוֹמֵר: \nאִם יְכוּלִין לִחְיוֹת.  \nיִחוּר שֶׁלִּתְאֵנָה שֶׁנִּפְשַׁח וּמְעוּרֶה בֲקְלִפָּה, \nרְבִּי יְהוּדָה מְטַהֵר.  \nוַחֲכָמִים אוֹמְרִים: \nאִם יְכוּלִין לִחְיוֹת.  \nתְּבוּאָה שֶׁנֶּעְקְרָה וּמְעוּרֶה אֲפִלּוּ בְשֹׁרֶשׁ קָטָן, \nטְהוֹרָה. \n",
            "<small>ט</small>\nחֵלֶב בְּהֵמָה טְהוֹרָה אֵינוּ מִטַּמֵּא טֻמְאַת נְבֵלָה, \nלְפִיכָךְ אֵינוּ צָרִיךְ הֶכְשֵׁר.  \n(חֵלֶב בְּהֵמָה טְמֵאָה, מִטַּמֵּא טֻמְאַת נְבֵלָה, \nלְפִיכָךְ אֵינוּ צָרִיךְ הֶכְשֵׁר.)  \nדָּגִין טְמֵאִין וַחֲגָבִין טְמֵאִין, \nצְרִיכִין מַחְשָׁבָה בַּכְּפָרִין. &lt;בִּכְּפָרִין&gt;\n",
            "<small>י</small>\nכַּוֶּרֶת דְּבוֹרִים, \nרְבִּי אֱלִיעֶזֶר אוֹמֵר: \nהֲרֵי הִיא כַקַּרְקַע, \nוְכוֹתְבִין עָלֶיהָ פְרוּזְבוֹל, \nוְאֵינָה מְקַבֶּלֶת טֻמְאָה בִמְקוֹמָהּ, \nוְהָרוֹדֶה מִמֶּנָּה בַשַּׁבָּת, חַיָּב.  \nוַחֲכָמִים אוֹמְרִים: \nאֵינָה כַּקַּרְקַע, \nוְאֵין חוֹתְכִין עָלֶיהָ פְרוֹזְבוֹל, \nוּמְקַבֶּלֶת טֻמְאָה בִּמְקוֹמָהּ, \nוְהָרוֹדֶה מִמֶּנָּה בַּשַּׁבָּת, פָּטוּר. ",
            "חַלּוֹת דְּבַשׁ, \nמֵאֵמָתַי מִטַּמְּאִין מִשֵּׁם [מַשְׁקֶה]? \nבֵּית שַׁמַּי אוֹמְרִים: \nמִשֶּׁיְּחַרְחֵר.  \nבֵּית הֶלֵּל אוֹמְרִים: \nמִשֶּׁיְּרַסֵּק. \n",
            "<small>יא</small>\nאָמַר רְבִּי יְהוֹשֻׁעַ בֶּן לֵוִי: \nעָתִיד הַקֹּדֶשׁ בָּרוּךְ הוּא לְהַנְחִיל לְכָל צַדִּיק וְצַדִּיק, \nשְׁלֹשׁ מֵאוֹת וַעֲשָׂרָה עוֹלָמוֹת, \nשֶׁנֶּאֱמַר: (משלי ח,כא) \n\"לְהַנְחִיל אֹהֲבַי יֵשׁ, וְאֹצְרֹתֵיהֶם אֲמַלֵּא\".  \nאָמַר רְבִּי שִׁמְעוֹן בֶּן חַלְפְתָא: \nאֵין לָךְ כֶּלִי שֶׁהוּא מַחְזִיק בְּרָכָה אֶלָּא שָׁלוֹם, \nשֶׁנֶּאֱמַר: (תהלים כט,יא) \n\"יי עֹז לְעַמּוֹ יִתֵּן, יי יְבָרֵךְ אֶת עַמּוֹ בַשָּׁלוֹם\".  \n\n\n\n\n\n\n\n\n\n"
        ]
    ],
    "sectionNames": [
        "Chapter",
        "Mishnah"
    ]
}