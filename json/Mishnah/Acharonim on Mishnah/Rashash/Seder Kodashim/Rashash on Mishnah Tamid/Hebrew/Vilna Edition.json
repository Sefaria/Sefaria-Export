{
    "language": "he",
    "title": "Rashash on Mishnah Tamid",
    "versionSource": "https://www.nli.org.il/he/books/NNL_ALEPH001300957/NLI",
    "versionTitle": "Vilna Edition",
    "status": "locked",
    "license": "Public Domain",
    "versionTitleInHebrew": "משניות דפוס ראם, ווילנא תרס\"ח",
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "רש״ש על משנה תמיד",
    "categories": [
        "Mishnah",
        "Acharonim on Mishnah",
        "Rashash",
        "Seder Kodashim"
    ],
    "text": [
        [
            [
                "<b>במשנה בית אבטינס ובית הניצוץ היו עליות. </b>פי' הרע\"ב בנויות בצד שערי עזרה. וכ\"כ בריש מדות. (וכ\"כ הרמב\"ם בחבורו בפ\"ח מהלכות בית הבחירה ה\"ה) אבל שם מ\"ה ובפירושו משמע להדיא דעל שער הניצוץ ממש היתה העליה. ואולי כיון דב' כותלים היו בולטים חוץ לשער ועליהם היתה העליה להכי קרי ליה מצד:",
                "<b>שם ופרחי כהונה איש כסתו בארץ. </b>הרע\"ב פי' דהן היו השומרים. אבל פשטא דמתניתין משמע דזקני ופרחי הן היו מעובדי עבודה ומחלק במקום שינתם. הזקנים היו ישנים על האיצטבאות. ופרחי על הארץ. והשומרים היו הרובים שלא הגיעו עדיין לעבודה וכמו שפי' המפרש הטעם. ועמל\"מ בסוף הלכות בה\"ב:",
                "<b>בהרע\"ב בסוה\"מ. </b>לפי שטבו\"י משתלח חוץ לעזרה כו' וכל זב לרבות בע\"ק. במחכ\"ת ל\"ד דטבו\"י אפי' דמת ושרץ דאין משתלחין אלא ממחנה שכינה אסור ג\"כ בעזרה מה\"ת כדאיתא בפרה פי\"א מ\"ד. ורבנן גזרו אף במחנה לויה שהוא בע\"נ. וקרא דוכל זב. אתי לרבות דקודם טבילה אסור אפי' במחנה לויה. גם מש\"כ לעיל ומפני שהיה בע\"ק לא היה מהלך דרך העזרה כו'. הוא שלא בדיוק. דהל\"ל דרך הר הבית:"
            ],
            [],
            [
                "<b>בהרע\"ב ד\"ה פשפש. </b>פתח קטן שבתוך גופו של פתח גדול. ולקמן פ\"ג מ\"ז פי' לפשפשין דשם. דהיו רחוקין קצת מן השער ופי' דשם הוא מוכרח עמש\"כ שם. וכ\"מ לי עוד ממה שאמר אבא יוסי בספ\"ב דמדות שהיו ג' השתחויות כנגד שער נקנור ושני פשפשיו. וש\"מ שהיו בצידיו לא בתוכו:",
                "<b>שם בתוי\"ט ד\"ה ושתי אבוקות. </b>דלישא אבוקה כו' יש בו משום הטיית הנר שהוא מבעיר ממש. לכאורה קשה דבשבת (בדף מ\"ז) לא משכח הש\"ס טעמא לאסור טלטול בנר הדולק בשבת לר\"ש אלא משום דנעשה בסיס. ויש לחלק בין לטלטל לבין לשאת. וכן בין טלטול בלא כוונת הארה להכא שנושאם בכדי להאיר. וכן בין נר יחידי לאבוקה:"
            ],
            [
                "<b>בתוי\"ט ד\"ה אין אדם כו'. </b>שבין אולם למזבח אין אדם יכול ליכנס בהן אלא בשעת עבודה. תימה ולא תנן במסכת כלים מ\"ט אלא שאין בע\"מ ופ\"ר נכנסין לשם משמע דשארי כהנים רשאין ועמש\"כ שם בס\"ד:",
                "<b>שם ד\"ה ולא נר. </b>לפי שהולך יחידי. נראה דר\"ל שהרי הוא יצטרך לקדש ידיו ולא יהיה אז מי שיאחז לו את הנר. וכן בשעת הרמה ג\"כ ודאי יצטרך לב' ידיו:"
            ]
        ],
        [
            [
                "<b>ברע\"ב ד\"ה סונקין כמו מסלקין כו'. </b>ומפרש סולקין כמו מסלקין נראה דר\"ל שהוא פועל יוצא. והרל\"צ כ' שהיה לפניו הגי' סונקין כמו שהוא לפנינו:",
                "<b>שם בתוי\"ט ד\"ה סודרן כו'. </b>ואמרינן כו' דאין לינה במזבח. וכ\"כ התוס' ביומא (מ\"ה ב'). אבל שם בזבחים (פ\"ז) איתא דלרבא לינה מועלת במזבח והרמב\"ם פסק כוותי'. אולם אם לא ירד לכ\"ע יקטיר. רק דקשה איך יפסלם לכתחלה ולעבור על לאו דלא ילין עי' פסחים (ע\"א) ובתד\"ה מנין. ולולי דבריהם היה נ\"ל דכיון דמשלה בהן האור שוב אין לינה פוסלת בהם. עי' זבחים (מ\"ג). ועי' בהגר\"א ז\"ל:"
            ],
            [],
            [],
            [
                "<b>בתוי\"ט שהי' מציתין כו'. </b>והצתת האליתא נפ\"ל מוערכו עצים על האש דה\"ק כו'. ותימה דהא מן וערכו עצים נפ\"ל ביומא (כ\"ו ב') לשני גזרי עצים בב' כהנים לתמיד של בה\"ע. והצתת אליתא. מרישא דקרא ונתנו בנ\"א הכהן אש עה\"מ נפ\"ל כדאיתא שם מ\"ה. ונראה דלישנא דגמרא שם (כ\"ד ב') דנקיט כולי' קרא ונתנו בנ\"א כו' וערכו כו' לימד על הצתת אליתא כו'. אטעייהו במחכ\"ת:"
            ],
            [
                "<b>במשנה בררו משם עצי תאנה. </b>וכ' התוי\"ט וא\"נ של אגוז כו' אלא חד מתלת נקט. עמש\"כ בס\"ד בפ\"ב דפאה מ\"ז:"
            ]
        ],
        [
            [
                "<b>בביאורי הגר\"א ז\"ל. ד\"ה בואו והפיסו ואח\"כ היה הולך יותר ממאה אמה כו'. </b>לע\"ד ל\"ד במחכת\"ה דהרי הוי יותר מקנ\"ב אמה כיצד מקום הטבעת שנשחט שם היה רחוק מן המזבח י\"ב אמה כמש\"כ התוי\"ט לקמן רפ\"ד (ולמש\"כ שם היה כ\"ז אמה) ול\"ב אמה כנגד רוחב המזבח לצד מערב. ומשם לרגלי הכבש יותר משלשים אמה אף אם היה הולך באלכסון. רוחב הכבש ט\"ז. משם עד קרן דרומית מזרחית המזבח ג\"כ יותר משלשים אמה. ורוחב המזרחי של המזבח ל\"ב אמה. ס\"ה קנ\"ב אמה. אמנם גם עיקר דבריו תמוה דכיון שכתב שהשחיטה והקבלה היו קודמין איך יתכן שיהא שהות לדישון ולהטבה בכדי ההילוך. דשיעור מהלך מאה אמה הוא פחות מן א' מינו\"ט לדעת השו\"ע או\"ח סימן תנ\"ט ס\"ב. או יותר קצת לפמש\"כ שם המ\"א והגר\"א ז\"ל. ואיך אפשר במינו\"ט אחד לדשן ולהיטיב שהיו בזה אח\"ז כמש\"כ בעצמו ז\"ל לקמן מ\"ט. והטבת חמש נרות לבדן צריכין שהות הרבה אף למ\"ד דשל פרקים היו וכש\"כ למ\"ד דשל חוליות היו עי' מנחות (פ\"ח ב'):"
            ],
            [],
            [],
            [],
            [],
            [
                "<b>במשנה הטני דומה לתרקב גדול כו'. </b>וכן לקמן פ\"ה מ\"ד ועתוי\"ט. ול\"נ דרוצה באמרו גדול דהינו במדת ציפורי עי' שבת (ט\"ו) וש\"מ:",
                "<b>שם אחד שהוא יורד לאמת השחי. </b>לע\"ד נל\"פ דר\"ל דהמנעול היה במורד הפשפש כנגד קצה יד האדם כאשר היא משולשלת למטה. וא\"כ כאשר ירצה לפתחו נצרך לשוח למטה. ואחד פותח כיון ר\"ל שהיה מכוון כנגד האדם שאינו נצרך לשוח וכ\"נ מפי' הרמב\"ם:"
            ],
            [
                "<b>במשנה ושני פשפשין ה\"ל לשער הגדול. </b>מש\"כ הרע\"ב והיו לו דלתות בתחלת עובי הכותל כו'. ל\"ד דלא היו אלא בהרחק אמה מתחלת עובי החומה לפנים לרבנן ברפ\"ד דמדות. ולר\"י שם בהרחק חצי אמה ע\"ש. גם מש\"כ דהפשפשין היו רחוקין קצת מן השער. ג\"כ ל\"ד שהרי הצפוני היה בהתא. והוא היה רחוק מהשער י\"א אמה. ה' אמות חלל ההיכל מן השער עד כותל הצפוני. ושש עובי הכותל. כמבואר כ\"ז במדות שם מ\"ג ובתוי\"ט שם ד\"ה ובקרן וכ\"כ שם התוי\"ט במ\"ב בשם הראבי\"ה:"
            ],
            [
                "<b>במשנה מיריחו היו שומעין קול המגריפה. </b>לפי סדר הקולות שבגירסתינו במשניות (לאפוקי גירסת המשנה שבגמ') נראה שזאת המגריפה איננה כלי ניגון כאשר הבינו הרמב\"ם והרע\"ב אחריו. מדאפסיק בינה לשאר קולי כלי השיר. בקול מוכני ובקול גביני. אלא היא היא המגריפה המוזכרת לקמן ספ\"ה. וההיא דערכין אין הכוונה עליה:"
            ],
            [
                "<b>במשנה מדשן את השאר. </b>מה שפי' הרע\"ב דנותן שמן חדש ופתילה חדשה. וכ\"כ לקמן. קשה דהא לעיל תנן וארבעה כלים בידם. ואם איתא יתוסף עוד כלי עם השמן. (ומלשון תשובת הרשב\"א סימן ע\"ט בסופה הביאה התוי\"ט לקמן רפ\"ו מוכח דמפרש דבהכוז היה השמן החדש). ולעד\"נ שעתה לא היה רק מדשנן. ולערב בהגעת זמן הדלקתן אז מביא השמן והפתילות ונותנין לתוכן ומדליקן. וק\"ק מדוע לא שנה סדר בין הערבים ועיין היטב פירוש הרשב\"א במתניתין דרפ\"ו שהביאו שם התוי\"ט. גם ק\"ל דהא לצורך הדישון היו בזיכין קטנים שבהם חותה את האפר כדפרש\"י בפ' תרומה על ומחתותיה. ואמאי לא חשיב להו בהכלים שמכניסים. ואולי שהן היו מונחים תמיד בהיכל אצל המנורה:",
                "<b>ומש\"כ דקודם שמת שמעון הצדיק לא היה מדשן אלא הנר הראשון ואע\"ג דכתיב כו' דאין הטבה פחות משנים הכי עדיף טפי כו'. </b>ק\"ל דהרי יכולין לתקן שניהם שלא ייטיבו מעיקרא רק ד' נרות:",
                "<b>ומש\"כ ולכך נמי מדליקה אם מצאה כבויה קודם שחיטת התמיד כיון שצריך כו'. </b>תמוה דהא הוא עצמו פירש לקמן רפ\"ו דאפי' אם מדליקה עכשיו ואחר זריקת התמיד מצאה עדיין דולקת מכבה ומדשנה ומדליקה. א\"כ מה תועלת יש בהדלקותה עתה. ועוד דאין טע\"ז מספיק על הדלקת נר המזרחי עכשיו ג\"כ. וטעמא דלעיל כדי שיהא ניכר יפה ההפסק כו' הוא יפה ומספיק לשתיהן:",
                "<b>שם בתוי\"ט ד\"ה ומניח. והא דהטבה ראשונה קודמת לדם התמיד לרבנן כו'. </b>תמוה דהא לרבנן דם התמיד קודם אפילו להטבת ה' נרות כמש\"כ לעיל בדבור הסמוך בסופו ולקמן בדבור זה:",
                "<b>ומש\"כ מדלא אמרינן דהעלאת אברים נמי תהא מפסקת כו'. </b>הן מסדר המשנה משמע דגם היא היתה קודם הטבת ב' נרות דבספ\"ד תנן העלתם ואח\"כ ברפ\"ו תנא דישונם. וכ\"ה מפורש בתשובת הרשב\"א סי' ע\"ט וז\"ל שם והרי לא\"ש ששחיטת התמיד כו' והעלאת אברים לכבש הכל היה מפסיק בין הטבת ה' נרות להטבת ב' נרות. וכן עוד שם בהעתיקו פי' המפרש שכתב לו השואל כתב ואחר זריקתו והעלאת אברים לכבש חוזר ומכבה כו' כדי שתהא ההפסקה ניכרת. שוב התבוננתי דכוונת התוי\"ט על העלאתם מן הכבש למזבח כי כן קוראן העלאה סתם ג\"כ לקמן פ\"ז מ\"ב בשם הרמב\"ם. אך מ\"מ דבריו תמוהים דהא ביומא (ל\"ג) ילפינן דקטורת קודמת לאברים ונרות קודמין לקטורת ע\"ש וא\"כ איך יתכן שתוקדם הקטרת אברים לגמר הנרות:",
                "<b>שם ד\"ה ומטיב. </b>למה תלה טעם כו' במה שממנו מדליק כו' שאינו מפורש והניח העיקר המפורש כו'. מל' הרע\"ב משמע דעיקר קרא דתמיד להכי הוא דאתא דא\"ת קבע נר אחד להדליק ממנו שאר נרות:",
                "<b>בא\"ד חמישית מי דחקו לומר כו' אפי' מצא דולק יכבנו כו'. </b>קושיא זו איננה לפירוש הרע\"ב שהרי לא פירש לקמן רפ\"ו דאע\"פ שנמצא דולק כו' מכבהו אלא אם כבה קודם בשעת הטבת ה' נרות והדליקו אז. והרי חזינן שאין הנס קיים:"
            ]
        ],
        [
            [
                "<b>במשנה על טבעת שניה. </b>עי' במפרש כה\"ד. ולע\"ד נל\"פ טבעת שניה היא בסדר השני שמצד צפון דהוא סדר החמישי מצד המזבח. וכ\"נ שהבין בעל המאור שהביאו התוי\"ט. וא\"ש מה שקראה צפונית כו' דלפירוש המפרשים אדרבה דרומית היא בערך מקום הטבעות. וגם תהא מיושב תמיהת התוי\"ט (דלא יספיק הריחוק מהאפלת המזבח) ע\"ש. כי לפ\"ז יהיה הריחוק יותר מכ\"ז אמה כי מש\"כ התוי\"ט שד' אמות מזה לזה עם הטבעת ל\"ד במחכ\"ת. דו' סדרים עושין ה' חללים. וגם בלא זה תמיהתו אינה חזקה כ\"כ כי בירושלים (שרחבה ל\"ב מעלות) אפי' בתקופת טבת אינה עושה השמש צל ארוך כ\"כ לצפון בהנצה ודי בי\"ב אמות הרחק מהמזבח. גם מש\"כ לקמן דתמיהתו תפול גם על פירוש הרא\"ם בשם הסמ\"ג תמוה דהרי ההיכל והאולם במערב שחיטתו ואיך יחוצו בעד השמש הזורחת ממזרח:"
            ],
            [
                "<b>במשנה הגיע לחזה חתך את הראש. </b>ל\"י מדוע לא חתכו קודם התחלת ההפשט והיה יכול להפשיטו בב\"א:",
                "<b>שם חתך את הכרעים. </b>נראה דר\"ל הארכובות התחתונות הנמכרות עם הראש ועדיין נשאר תלוי כי הנקבים היו קצת למעלה מהן לצד הגוף. ולשון התוי\"ט בזה תמוה:",
                "<b>שם מרק את ההפשט קרע את הלב והוציא א\"ד. </b>לכאורה תמוה דהרי הלב עדיין טמון בגוף הטלה. שהרי אינו קורעו עד לאחר חתיכת הידים ורגל ימין. כדלקמן. ואולי פירושו קרע נגד הלב עיין ע\"ז (ל\"ב) גבי עורות לבובין. וכמו כן יכוון דקרע את הלב עצמו כמו בחולין (ק\"ט) במשנה:",
                "<b>שם לא היה שובר. </b>במפרש נסתרסו התיבות בדבור זה ולכן נבוכו בו בהבנתו עיין הגהת הב\"ח ובהגר\"א. ולעד\"נ דכצ\"ל סדור דבריו כשהיה מתחיל להפשיט דרך הרגל ויורד עד לחזה וכ\"מ ביומא דאמרינן התם דרך הפשטו היה קרב הראש והרגל העוקץ כו' לא היה שובר כו' ומניח כו' ברגל האחר דרך הנקב שינקוב כו' כנ\"ל נכון בעז\"ה:",
                "<b>ודע </b>שהתוי\"ט שהעתיק דברי המפרש על פירוש הרע\"ב ל\"ד במחכ\"ת שאינן עולין בקנה אחד דהרע\"ב מפרש דאתי לאפוקי מדרך הטבחים שחותכין לגמרי את הרגלים עם העור שעליהן קודם ההפשט ע\"ש:",
                "<b>[שם בתוי\"ט ד\"ה חתך את הכרעים כו' ולכן יתכן לומר דהרגלים עד מקום כו' כצ\"ל. </b>מהגרמ\"ש ז\"ל]:",
                "<b>שם ד\"ה כל צרכה. </b>ולא קבע בה הדחה. ר\"ל שלא קבעו בה כמה פעמים מדיחין אותה כמו בקרבים שקבע בם ג' פעמים. לפי שיש כרס כו':"
            ],
            [
                "<b>במשנ' נטל את הרגל השמאלית ונתנה כו'. </b>מלת חתכה ליתא במשניות ונכון כי הוא נשאר לבדו בלתי ד\"א מחובר בו ובמשב\"ג חתכה ונתנה ואינו נכון:",
                "<b>שם במשנה ומלחום. </b>לא קאי על כל הנזכרים דיין לא בעי מליחה כדאיתא במנחות (ר\"ד כ\"א):",
                "<b>שם בתוי\"ט ד\"ה נטל את הסכין. </b>ועד עכשיו לא ה\"ל צורך לסכין כו'. הא ודאי דלחתיכת הראש והכרעים והידים והרגל היה צורך ג\"כ לסכין. אלא משום דאז כבר היה בידו מעת הפשטו. אבל אחר חתיכתם הניחו מידו. ולכן עתה שנצרך לו שוב אמר נטל כלומר שחזר ונטלו:"
            ]
        ],
        [
            [
                "<b>במשנה ברכו את העם כו' וברכות כהנים. </b>מש\"כ הרע\"ב דנשיאת כפים היה לאחר הקרבת התמיד עמש\"כ בס\"ד בברכות (י\"א ב'). ומש\"כ התוי\"ט לדעת הרמב\"ם דב\"כ היינו שים שלום. דנקרא כן ע\"ש התחלת הש\"ץ כו'. הוא דוחק. ול\"נ דלכן קורא לברכת שלום ב\"כ מפני שהשלום הוא העיקר בה שהרי מסתיימת בו וכדאיתא במ\"ר נשא פי\"א גדול שלום כו' אף בב\"כ אחר כה\"ב סיימו בשלום וע\"ש עוד:",
                "<b>שם ובשבת מוסיפין ב\"א למשמר היוצא. </b>משמע דעתה באותו מעמד היו אומרין אותה. וקשה דהא בשלהי סוכה אמרינן דמשמר היוצא עושה המוספין והם קרבין בשש (ר\"פ ת\"נ). ועכשיו עדיין לא הגיע זמן יוצר אור וא\"כ עוד לא נכנסו הנכנסים. לכן ה\"נ לע\"ד לפרש ברכו את העם לא כדפרש\"י עם העם אלא ברכו אותם כפשטיה. דגם באמת ויציב בסופה בנוסחתנו יש ברכה צור ישראל קומה בעזרת כו'. ואולי בנוסחתם היה בה עוד הוספת דברי ברכה. וכ\"נ מפירוש הרמב\"ם שכתב שכולן תפלה על ישראל כו' ע\"ש. וכיון דאיירי במה שברכו את העם אמר נמי דבשבת היה עוד ברכה בכגון אלו. ומברכין אותה בזמנה:"
            ],
            [],
            [],
            [
                "<b>תוי\"ט ד\"ה בתוכו. </b>ובמקרא כף אחת ל\"נ. ה\"ל להעמיד דקדוקו קודם על הא דתני מחזיק ל\"ז. ואם היה גורס מחזקת כגירסא שבגמרא. ה\"ל לדקדק בלשון המשנה מינה ובה. ואולי משום דשם יל\"פ דקאי על התרקב:"
            ],
            [
                "<b>מי שזכה במחתה כו'. </b>התוי\"ט תמה על הרמב\"ם בחבורו שכתב דמי שזכה בתה\"ד הוא שזכה בהמחתה הזאת דמנין לו זה. וכן תמה עליו הלח\"מ. והכ\"מ ג\"כ לא הראה מקומו. ולעד\"נ דממשנה שלפנינו למד הרמב\"ם דקאמר מי שזכה במחתה. ועדיין לא השמיענו מי זכה ואיך זכה. לכן פירש דר\"ל מי שזכה במחתה לתרום בה הדשן כדלעיל פ\"א מ\"ד. ויתכן ג\"כ שבאותה מחתה עצמה שתרם בה היה חותה ג\"כ הגחלים לקטורת ונכון בס\"ד:"
            ],
            [
                "<b>תוי\"ט ד\"ה המגרפה. </b>והתוספות כתבו דשני מיני מגרפות היו כו' לאו למעוטי כו'. נעלם מכת\"ר פירוש הראב\"ד למסכת תמיד שכתב לעיל בפ\"ג דזאת שבכאן היא עצמה דלעיל שהיא כ\"ז ופירש וזורקה כמו נזרקה מפי חבורה ור\"ל שנזרקה ממנה כל הקולות שהיו בה ביחד להשמיע קול גדול:"
            ]
        ],
        [
            [
                "<b>במשנה מי שזכה בדישון כו'. </b>התוי\"ט העתיק לשון הרמב\"ם בחבורו פ\"י מהלכות תומ\"ס ה\"ד (שפסק כרבנן דא\"ש) דיוצא זה שהקטיר (הקטורת) עם מדשן המנורה. משמע דבעוד שהיה המקטיר שם נכנס המטיב להיטיב הנרות המזרחיים. וק\"ל דהא אמרינן ביומא (ר\"ד מ\"ד) דאפילו ביציאתו אין אדם רשאי ליכנס שם כדכתיב עד צאתו ועמש\"כ שם. וכ\"כ הרמב\"ם עצמו שם בפ\"ג ה\"ג לא יהיה שם אדם עד שיצא זה שהקטיר הקטורת:",
                "<b>שם בתוי\"ט ד\"ה ומצא בסופו. </b>אלא שצריך טעם למה מקדימין בשחר כלל כיון שאין עושין אז כלום כו'. תמוה שהרי אז מדשן אותן הפתילות שכבו. ומדשן ומדליק ב' נרות המזרחיים אם מצאן שכבו כמש\"כ לעיל בספ\"ג בשם הרשב\"א:",
                "<b>שם ד\"ה ומדליקו (בסופו). </b>נדחק הכ\"מ ליישב דלשון רבינו ל\"ד כו'. ט\"ס וכצ\"ל דלשון המשנה (שאמרה שכבו כו' ומדליקן ל\"ר) ל\"ד כו' ע\"ש בכ\"מ:"
            ],
            [],
            [
                "<b>התחיל מרדד ויוצא. </b>לכאורה תמוה. א) מדקתני התחיל מכלל דאיכא גמר וא\"כ איך יצא טרם שיגמור. ב) דבסוף המשנה חוזר ושונה והקטיר והשתחוה ויצא. ולא קאי שם אכה\"ג. דומיא דפרשו העם דמיירי בכל הכהנים. ונ\"ל דהאי ויוצא קאי על המלמדו הוי זהיר כו' (ויתכן לומר דהמלמדו הוא אוהבו או קרובו שזכר) ואחר שראה שהתחיל לרדד כמו שלמדהו היה יוצא. מפני המקרא דוכל אדם לא יהיה בא\"מ כו' וכדקתני לקמן פרשו העם:",
                "<b>ונ\"ל </b>עוד מדלא תני הכא והשתחוה ויצא (עי' תוי\"ט בשם הרמב\"ם בד\"ה נותנו) דהשתחואה לא הוה אלא למי שעבד עבודה וכשגמרה השתחוה ויצא. אבל זה המלמדו דלא עביד מאומה דאפילו את\"ל דזהו אוהבו או קרובו כו' גם הוא לא עביד אלא מעשה איצטבא. לא היה משתחוה ביציאתו:",
                "<b>ודע </b>דמה שפירש הרע\"ב דהוי צובר הקטורת. ממשנה דיומא (נ\"ב ב') הוא שלמד כן וע\"ש בגמרא. ואילו במשנה שלפנינו אדרבה תנן מרדד דמשמע כהי\"א (שם מ\"ט ב') בברייתא דמפזרה כו' וכמו שהעיר התוי\"ט. והרע\"ב צ\"ל דמפרש מרדד דהכא הוא דלאחר שצברה הוא נעשה חד מלמעלה בראשו כעין (מגדול) [מגדל] לכן היה מרדדו קצת שיהא שטוח מעט. אבל זה דוחק. ולעד\"נ דדוקא בקטורת דבין הבדים ביוה\"כ הוא דתנן צוברה אבל בקטרת דהיכל לכולי עלמא היה מפזרה והיינו דתנן הכא מרדד. וכן הרמב\"ם בחבורו לא הזכיר צבירה אלא בקטורת דמחתה בפרק ד' מהלכות עבודת יום הכפורים. ובקטרת דמזבח הפנימי כתב בפ\"ג מהלכות תומ\"ס ה\"ח ומשליך הקטורת כו' עד שתתרדה על כל האש ע\"ש:",
                "<b>והא </b>דלא חשיב לה התם בין החילוקים דיוה\"כ לדכל יום. י\"ל דתנא ושייר ויהא מיושב ג\"כ התוי\"ט ממה שהעירותי עליו שם בד\"ה והיום בסופו ע\"ש. ולפמש\"כ י\"ל ג\"כ דברי התוספות דשם. ממה שחשדם התוי\"ט כאן דאישתמיט מיניהו מתניתין שלפנינו ע\"ש. דהם סוברים דממשנתנו לא היה מביא אביי שם לראיה דהיא מיירי בקטורת דהיכל שהיה מפזרה. ואין ראיה לקטורת דמחתה שהיה צוברה. אלא ודאי דברייתא היא דמתנייא בקטרת דמחתה. ונכון בעז\"ה:"
            ]
        ],
        [
            [
                "<b>[בראשון לציון ד\"ה תוי\"ט סד\"ה הפרוכת כו'. </b>עכ\"ל הל\"מ וכבר קדמו הבה\"ז בחדושיו למנחות (צ\"ח א') והביא ג\"כ מ\"ש מרן פ\"ד מהל' בית הבחירה דין ב' דבבית ראשון לא היה פרוכת ע\"כ. ועי' בחק נתן מנחות שם שהאריך בזה להצדיק את הכ\"מ בהל' בית הבחירה. מהגרמ\"ש ז\"ל]:"
            ],
            [],
            [
                "<b>במשנה מהיכן הוא מתחיל כו'. </b>בהגר\"א ז\"ל כסתמא דמתניתין פ\"ד דיומא. ולא אבין דלכאורה אף ר\"י דשם דס\"ל דלעולם כה\"ג עולה באמצע כו'. מודה דמ\"מ צריך להקיף דרך ימין:",
                "<b>ומש\"כ </b>עוד בד\"ה על שלחן. עמש\"כ בשקלים פ\"ד מ\"ו:"
            ]
        ]
    ],
    "sectionNames": [
        "Chapter",
        "Mishnah",
        "Comment"
    ]
}