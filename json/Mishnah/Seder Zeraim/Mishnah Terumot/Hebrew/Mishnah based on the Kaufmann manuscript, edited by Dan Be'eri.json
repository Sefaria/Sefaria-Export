{
    "language": "he",
    "title": "Mishnah Terumot",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה תרומות",
    "categories": [
        "Mishnah",
        "Seder Zeraim"
    ],
    "text": [
        [
            "<small>א</small>\nחֲמִשָּׁה לֹא יִתְרֹמוּ, \nוְאִם תָּרָמוּ, אֵין תְּרוּמָתָן תְּרוּמָה: \nהַחֵרֵשׁ וְהַשּׁוֹטֶה וְהַקָּטָן, \nוְהַתּוֹרֵם אֶת שֶׁאֵינוּ שֶׁלּוֹ,  \nנָכְרִי שֶׁתָּרַם אֶת שֶׁלְּיִשְׂרָאֵל אֲפִלּוּ בִרְשׁוּת, \nאֵין תְּרוּמָתוֹ תְרוּמָה. \n",
            "<small>ב</small>\nחֵרֵשׁ הַמְדַבֵּר וְאֵינוּ שׁוֹמֵעַ לֹא יִתְרֹם. \nאִם תָּרַם, תְּרוּמָתוֹ תְרוּמָה.  \nחֵרֵשׁ שֶׁדִּבְּרוּ חֲכָמִים בְּכָל מָקוֹם, \nשֶׁאֵינוּ לֹא שׁוֹמֵעַ וְלֹא מְדַבֵּר. \n",
            "<small>ג</small>\nקָטָן שֶׁלֹּא הֵבִיא שְׁתֵּי שְׂעָרוֹת, \nרְבִּי יְהוּדָה אוֹמֵר: \nתְּרוּמָתוֹ תְרוּמָה.  \nרְבִּי יוֹסֵה אוֹמֵר: \nאִם עַד שֶׁלֹּא בָא לְעוֹנַת נְדָרִים, \nאֵין תְּרוּמָתוֹ תְרוּמָה; \nאִם מִשֶּׁבָּא לְעוֹנַת נְדָרִים, \nתְּרוּמָתוֹ תְרוּמָה. \n",
            "<small>ד</small>\nאֵין תּוֹרְמִין זֵיתִין עַל שֶׁמֶן, \nוְלֹא עֲנָבִים עַל יַיִן.  \nוְאִם תָּרַם, \nבֵּית שַׁמַּי אוֹמְרִים: \nתְּרוּמַת עַצְמָן בָּהֶן. \nוּבֵית הֶלֵּל אוֹמְרִים: \nאֵין תְּרוּמָתָן תְּרוּמָה. \n",
            "<small>ה</small>\nאֵין תּוֹרְמִין מִן הַלֶּקֶט, מִן הַשִּׁכְחָה וּמִן הַפֵּאָה, \nוּמִן הַהֶבְקֵר, \nוְלֹא מִמַּעֲשֵׂר רִאשׁוֹן שֶׁלֹּא נִטְּלָה תְרוּמָתוֹ, \nוְלֹא מִמַּעֲשֵׂר שֵׁנִי וְהֶקְדֵּשׁ שֶׁלֹּא נִפְדּוּ, \nוְלֹא מִן הַחַיָּב עַל הַפָּטוּר, \nוְלֹא מִן הַפָּטוּר עַל הַחַיָּב, \nוְלֹא מִן הַתָּלוּשׁ עַל הַמְחֻבָּר, \nוְלֹא מִן הַמְחֻבָּר עַל הַתָּלוּשׁ, \nוְלֹא מִן הֶחָדָשׁ עַל הַיָּשָׁן, \nוְלֹא מִן הַיָּשָׁן עַל הֶחָדָשׁ, \nוְלֹא מִפֵּרוֹת הָאָרֶץ עַל פֵּרוֹת חוּצָה לָאָרֶץ, \nוְלֹא מִפֵּרוֹת חוּצָה לָאָרֶץ עַל פֵּרוֹת הָאָרֶץ; \nוְאִם תָּרָמוּ, אֵין תְּרוּמָתָן תְּרוּמָה. &lt;ואם תרם, אין תרומתו&gt;\n",
            "<small>ו</small>\nחֲמִשָּׁה לֹא יִתְרֹמוּ, \nוְאִם תָּרְמוּ, תְּרוּמָתָן תְּרוּמָה: \nהָאִלֵּם, וְהַשִּׁכּוֹר, וְהֶעָרֹם, \nוְהַסּוֹמֶה, וּבַעַל קֶרִי, \nלֹא יִתְרֹמוּ, \nוְאִם תָּרָמוּ, תְּרוּמָתָן תְּרוּמָה. \n",
            "<small>ז</small>\nאֵין תּוֹרְמִין לֹא בַמִּדָּה וְלֹא בַמִּשְׁקָל וְלֹא בַמִּנְיָן, \nאֲבָל תּוֹרֵם הוּא אֶת הַמָּדוּד וְאֶת הַשָּׁקוּל וְאֶת הַמָּנוּי.  \nאֵין תּוֹרְמִין בַּסַּל וּבַקֻּפָּה שֶׁהֵן שֶׁלַמִּדָּה, \nאֲבָל תּוֹרֵם הוּא בָהֶן חֶצְיָן אוֹ שְׁלִישָׁן.  \nלֹא יִתְרֹם בִּסְאָה חֶצְיָהּ, \nשֶׁחֶצְיָהּ מִדָּה. \n",
            "<small>ח</small>\nאֵין תּוֹרְמִין שֶׁמֶן עַל זֵיתִים הַנִּכְתָּשִׁים, \nוְלֹא יַיִן עַל עֲנָבִים הַנִּדְרָכוֹת. \nוְאִם תָּרַם תְרוּמָה, יַחְזֹר וְיִתְרֹם.  \nהָרִאשׁוֹנָה מְדַמַּעַת בִּפְנֵי עַצְמָהּ, \nוְחַיָּבִין עָלֶיהָ חֹמֶשׁ, \nאֲבָל לֹא שְׁנִיָּה. \n",
            "<small>ט</small>\nוְתוֹרְמִין שֶׁמֶן עַל זֵיתִים הַנִּכְבָּשִׁין, \nוְיַיִן עַל עֲנָבִים לַעֲשׁוֹתָן צִמּוּקִין.  \nמִי שֶׁתָּרַם שֶׁמֶן עַל זֵיתִים לַאֲכִילָה, \nוְזֵיתִים עַל זֵיתִים לַאֲכִילָה, \nוְיַיִן עַל עֲנָבִים לַאֲכִילָה, \nוַעֲנָבִים עַל עֲנָבִים לַאֲכִילָה, \nוְנִמְלַךְ לְדָרְכָן, \nאֵינוּ צָרִיךְ לִתְרֹם. \n",
            "<small>י</small>\nאֵין תּוֹרְמִין מִדָּבָר שֶׁנִּגְמְרָה מְלַאכְתּוֹ \nעַל דָּבָר שֶׁלֹּא נִגְמְרָה מְלַאכְתּוֹ, \nוְלֹא מִדָּבָר שֶׁלֹּא נִגְמְרָה מְלַאכְתּוֹ \nעַל דָּבָר שֶׁנִּגְמְרָה מְלַאכְתּוֹ, \nוְלֹא מִדָּבָר שֶׁלֹּא נִגְמְרָה מְלַאכְתּוֹ \nעַל דָּבָר שֶׁלֹּא נִגְמְרָה מְלַאכְתּוֹ; \nוְאִם תָּרַם, \nתְּרוּמָתוֹ תְּרוּמָה. \n\n\n \n"
        ],
        [
            "<small>א</small>\nאֵין תּוֹרְמִין מִן הַטָּהוֹר עַל הַטָּמֵא; \nוְאִם תָּרָמוּ, תְּרוּמָתָן תְּרוּמָה.  \nבֶּאֱמֶת, הָעִגּוּל שֶׁלִּדְבֵלָה שֶׁנִּטַּמָּא מִקְצָתוֹ, \nתּוֹרֵם מִן הַטָּהוֹר שֶׁיֶּשׁ בּוֹ עַל הַטָּמֵא שֶׁיֶּשׁ בּוֹ.  \nוְכֵן אֲגֻדָּה שֶׁלַּיָּרָק, וְכֵן עֲרֵמָה.  \nהָיוּ שְׁנֵי עִגּוּלִין, שְׁתֵּי אֲגֻדּוֹת, שְׁתֵּי עֲרֵמוֹת, \nאַחַת טְמֵאָה וְאַחַת טְהוֹרָה, \nלֹא יִתְרֹם מִזֶּה עַל זֶה.  \nרְבִּי אֱלִיעֶזֶר אוֹמֵר: \nתּוֹרְמִין מִן הַטָּהוֹר עַל הַטָּמֵא. \n",
            "<small>ב</small>\nאֵין תּוֹרְמִין מִן הַטָּמֵא עַל הַטָּהוֹר. \nוְאִם תָּרַם, \nשׁוֹגֵג, תְּרוּמָתוֹ תְרוּמָה, \nמֵזִיד, לֹא עָשָׂה כְלוּם.  \nוְכֵן בֶּן לֵוִי שֶׁהָיָה לוֹ מַעְשֵׂר טֶבֶל, \nהָיָה מַפְרִישׁ עָלָיו וְהוֹלֵךְ, \nשׁוֹגֵג, מַה שֶּׁעָשָׂה עָשׁוּי, \nמֵזִיד, לֹא עָשָׂה כְלוּם.  \nרְבִּי יְהוּדָה אוֹמֵר: \nאִם הָיָה יוֹדֵעַ בּוֹ מִתְּחִלָּה, \nאַף עַל פִּי שׁוֹגֵג, \nלֹא עָשָׂה כְלוּם. \n",
            "<small>ג</small>\nהַמַּטְבִּיל כֵּלִים בַּשַּׁבָּת, \nשׁוֹגֵג, יִשְׁתַּמֵּשׁ בָּהֶן, \nמֵזִיד, לֹא יִשְׁתַּמֵּשׁ בָּהֶן.  \nהַמְעַשֵּׂר וְהַמְבַשֵּׁל בַּשַּׁבָּת, \nשׁוֹגֵג, יֹאכַל, \nמֵזִיד, לֹא יֹאכַל.  \nהַנּוֹטֵעַ בַּשַּׁבָּת, \nשׁוֹגֵג, יְקַיֵּם, \nמֵזִיד, יְעַקֵּר.  \nוּבַשְּׁבִיעִית, \nבֵּין שׁוֹגֵג בֵּין מֵזִיד, יַעֲקֹר. \n",
            "<small>ד</small>\nאֵין תּוֹרְמִין מִמִּין עַל שֶׁאֵינוּ מִינוֹ. \nוְאִם תָּרַם, אֵין תְּרוּמָתוֹ תְרוּמָה.  \nכָּל מִין חִטִּים אֶחָד.  \nכָּל מִין תְּאֵנִים אֶחָד.  \nכָּל מִין תְּאֵנִים וּגְרוֹגְרוֹת וּדְבֵלָה אֶחָד, \nוְתוֹרֵם מִזֶּה עַל זֶה.  \nכָּל מָקוֹם שֶׁיֵּשׁ כֹּהֵן, \nתּוֹרֵם מִן הַיָּפֶה. \nכָּל מָקוֹם שֶׁאֵינוּ כֹהֵן, \nתּוֹרֵם מִן הַמִּתְקַיֵּם.  \nרְבִּי יְהוּדָה אוֹמֵר: \nלְעוֹלָם הוּא תּוֹרֵם מִן הַיָּפֶה. \n",
            "<small>ה</small>\nתּוֹרְמִים בָּצָל קָטָן שָׁלֵם, \nאֲבָל לֹא חֲצִי בָצָל גָּדוֹל.  \nרְבִּי יְהוּדָה אוֹמֵר: \nלֹא כִי, אֶלָּא חֲצִי בָצָל גָּדוֹל.  \nוְכֵן הָיָה רְבִּי יְהוּדָה אוֹמֵר: \nתּוֹרְמִים בְּצָלִים בְּנֵי מְדִינָה עַל הַכֻּפְרִים, \nאֲבָל לֹא כֻּפְרִים עַל בְּנֵי מְדִינָה, \nמִפְּנֵי שֶׁהוּא מַאֲכַל פּוֹלִיטִיקִין. \n",
            "<small>ו</small>\nוְתוֹרְמִין זֵיתֵי שֶׁמֶן עַל זֵיתֵי כֶבֶשׁ, \nוְלֹא זֵיתֵי כֶבֶשׁ עַל זֵיתֵי שֶׁמֶן. \nוְיַיִן שֶׁאֵינוּ מְבֻשָּׁל עַל הַמְבֻשָּׁל, \nאֲבָל לֹא מְבֻשָּׁל עַל שֶׁאֵינוּ מְבֻשָּׁל.  \nזֶה הַכְּלָל: \nכָּל שֶׁהוּא כִלְאַיִם בַּחֲבֵרוֹ, \nלֹא יִתְרֹם מִזֶּה עַל זֶה, \nאֲפִלּוּ מִן הַיָּפֶה עַל הָרָע, \nוְעַל שֶׁאֵינוּ כִלְאַיִם בַּחֲבֵרוֹ, \nתּוֹרֵם מִן הַיָּפֶה עַל הָרָע, \nאֲבָל לֹא מִן הָרָע עַל הַיָּפֶה.  \nוְאִם תָּרַם מִן הָרָע עַל הַיָּפֶה, \nתְּרוּמָתוֹ תְרוּמָה, \nחוּץ מִן הַזּוֹנִים עַל הַחִטִּים, \nשֶׁאֵינָן אֹכֶל.  \nוְהַקִּשּׁוּת וְהַמַּלְפְּפוֹנוֹת, מִין אֶחָד.  \nרְבִּי יְהוּדָה אוֹמֵר: \nשְׁנֵי מִינִים. \n\n\n \n"
        ],
        [
            "<small>א</small>\nהַתּוֹרֵם קִשּׁוּת וְנִמְצֵאת מָרָה, \nאֲבַטִּיחַ וְנִמְצָא סָרוּחַ, \nתְּרוּמָה, וְיַחְזֹר וְיִתְרֹם.  \nהַתּוֹרֵם חָבִית שֶׁלַּיַּיִן וְנִמְצֵאת שֶׁלַּחֹמֶץ, \nאִם יָדוּעַ שֶׁהָיְתָה שֶׁלַּחֹמֶץ עַד שֶׁלֹּא תְרָמָהּ, \nאֵינָה תְּרוּמָה; \nאִם מִשֶּׁתְּרָמָהּ הֶחְמִיצָה, \nהֲרֵי זוֹ תְרוּמָה; \nאִם סָפֵק, \nתְּרוּמָה, וְיַחְזֹר וְיִתְרֹם.  \nהָרִאשׁוֹנָה אֵינָה מְדַמַּעַת בִּפְנֵי עַצְמָהּ, \nוְאֵין חַיָּבִין עָלֶיהָ חֹמֶשׁ; \nוְכֵן הַשְּׁנִיָּה. \n",
            "<small>ב</small>\nנָפְלָה אַחַת מֵהֶן לְתוֹךְ הַחֻלִּין, \nאֵינָה מְדַמְּעַתָּן.  \nנָפְלָה שְׁנִיָּה לְמָקוֹם אַחֵר, \nאֵינָה מְדַמְּעַתָּן.  \nנָפְלוּ שְׁתֵּיהֶן לְמָקוֹם אֶחָד, \nמְדַמְּעוֹת כִּקְטַנָּה שֶׁבִּשְׁתֵּיהֶם. &lt;בִּקְטַנָּה&gt;\n",
            "<small>ג</small>\nהַשּׁוּתָפִין שֶׁתָּרְמוּ זֶה אַחַר זֶה, \nרְבִּי עֲקִיבָה אוֹמֵר: \nתְּרוּמַת שְׁנֵיהֶם תְּרוּמָה. \nוַחֲכָמִים אוֹמְרִים: \nאֵין תְּרוּמַת הַשֵּׁנִי תְרוּמָה. \nרְבִּי יוֹסֵה אוֹמֵר: \nאִם תָּרַם הָרִאשׁוֹן כַּשֵּׁעוּר, \nאֵין תְּרוּמַת הַשֵּׁנִי תְרוּמָה, \nוְאִם לֹא תָרַם הָרִאשׁוֹן כַּשֵּׁעוּר, \nתְּרוּמַת הַשֵּׁנִי תְרוּמָה. \n",
            "<small>ד</small>\nבַּמֵּי דְבָרִים אֲמוּרִים? \nבְּשֶׁלּא דִּבֵּר.  \nאֲבָל הִרְשָׁה אֶת בֶּן בֵּיתוֹ, \nאוֹ אֶת עַבְדּוֹ, אוֹ אֶת שִׁפְחָתוֹ לִתְרֹם, \nתְּרוּמָתוֹ תְרוּמָה.  \nבִּטֵּל, \nאִם עַד שֶׁלֹּא תָרַם בִּטֵּל, \nאֵין תְּרוּמָתוֹ תְרוּמָה, \nוְאִם מִשֶּׁתָּרַם בִּטֵּל, \nתְּרוּמָתוֹ תְרוּמָה.  \nהַפּוֹעֲלִים, אֵין לָהֶם רְשׁוּת לִתְרֹם, \nחוּץ מִן הַדְּרוּכוֹת, \nשֶׁהֵן מְטַמִּין אֶת הַגַּת מִיָּד. \n",
            "<small>ה</small>\nהָאוֹמֵר: \n\"תְּרוּמַת הַכָּרִי זֶה בְתוֹכוֹ, \nוּמַעְשְׂרוֹתָיו בְּתוֹכוֹ, \nוּתְרוּמַת מַעֲשֵׂר זֶה בְתוֹכוֹ\", \nרְבִּי שִׁמְעוֹן אוֹמֵר: \nקָרָא שֵׁם.  \nוַחֲכָמִים אוֹמְרִים: \nעַד שֶׁיֹּאמַר: \n\"בִּצְפוֹנוֹ וּבִדְרוֹמוֹ\".  \nרְבִּי אֶלְעָזָר חֲסָמָה אוֹמֵר: \nהָאוֹמֵר: \n\"תְּרוּמַת כָּרִי מִמֶּנּוּ עָלָיו\", \nקָרָא שֵׁם.  \nרְבִּי אֱלִיעֶזֶר בֶּן יַעֲקֹב אוֹמֵר: \nהָאוֹמֵר: \n\"עִשּׂוּר מַעֲשֵׂר זֶה עָשׁוּי תְּרוּמַת מַעֲשֵׂר עָלָיו\", \nקָרָא שֵׁם. \n",
            "<small>ו</small>\nהַמַּקְדִּים תְּרוּמָה לַבִּכּוּרִים, \nמַעֲשֵׂר רִאשׁוֹן לַתְּרוּמָה, \nוּמַעֲשֵׂר שֵׁנִי לָרִאשׁוֹן, \nאַף עַל פִּי שֶׁהוּא עוֹבֵר בְּ'לֹא תַעֲשֶׂה', \nמַה שֶּׁעָשָׂה עָשׁוּי, שֶׁנֶּאֱמַר: (שְׁמוֹת כב,כח) \n\"מְלֵאָתְךָ וְדִמְעֲךָ לֹא תְאַחֵר\". \n",
            "<small>ז</small>\nוּמְנַיִן שֶׁיְּקַדְּמוּ בִכּוּרִים לִתְרוּמָה? \nזֶה קָרוּי תְּרוּמָה וְרֵאשִׁית, \nוְזֶה קָרוּי תְּרוּמָה וְרֵאשִׁית!  \nאֶלָּא יְקַדְּמוּ הַבִּכּוּרִים, שֶׁהֵן בִּכּוּרִים לַכֹּל, \nוּתְרוּמָה לָרִאשׁוֹן, שֶׁהִיא רֵאשִׁית, \nוּמַעֲשֵׂר רִאשׁוֹן לַשֵּׁנִי, שֶׁיֶּשׁ בּוֹ רֵאשִׁית. \n",
            "<small>ח</small>\nהַמִּתְכַּוֵּן לוֹמַר \"תְּרוּמָה\", וְאָמַר \"מַעֲשֵׂר\", \n\"מַעֲשֵׂר\", וְאָמַר \"תְּרוּמָה\", \n\"עוֹלָה\", וְאָמַר \"שְׁלָמִים\", \n\"שְׁלָמִים\", וְאָמַר \"עוֹלָה\", \n\"שֶׁינִי נִכְנָס לַבַּיִת הַזֶּה\", וְאָמַר \"לָזֶה\", \n\"שֶׁינִי נֶהְנֶה לָזֶה\", וְאָמַר \"לָזֶה\", \nלֹא אָמַר כְּלוּם, \nעַד שֶׁיְּהֵא פִיו וְלִבּוֹ שָׁוִים. \n",
            "<small>ט</small>\nהַנָּכְרִי וְהַכּוּתִי, \nתְּרוּמָתָן תְּרוּמָה, \nוּמַעְשְׂרוֹתֵיהֶן מַעֲשֵׂר, &lt;ומעשרותן&gt;\nוְהֶקְדֵּשָׁן הֶקְדֵּשׁ.  \nרְבִּי יְהוּדָה אוֹמֵר: \nאֵין לַנָּכְרִי כֶרֶם רְבָעִי. \nוַחֲכָמִים אוֹמְרִים: \nיֶשׁ לוֹ.  \nתְּרוּמַת הַנָּכְרִי מְדַמַּעַת, וְחַיָּבִין עָלֶיהָ חֹמֶשׁ. \nוּרְבִּי שִׁמְעוֹן פּוֹטֵר. \n\n\n \n"
        ],
        [
            "<small>א</small>\nהַמַּפְרִישׁ מִקְצָת תְּרוּמָה וּמַעַשְׂרוֹת, \nמוֹצִיא מִמֶּנּוּ תְרוּמָה עָלָיו, \nאֲבָל לֹא לְמָקוֹם אַחֵר.  \nרְבִּי מֵאִיר אוֹמֵר: \nאַף מוֹצִיא הוּא מִמָּקוֹם אַחֵר תְּרוּמָה וּמַעַשְׂרוֹת. \n",
            "<small>ב</small>\nמִי שֶׁהָיוּ פֵרוֹתָיו בַּמְּגוֹרָה, \nוְנָתַן סְאָה לְבֶן לֵוִי וּסְאָה לֶעָנִי, \nוּמַפְרִישׁ עוֹד שְׁמוֹנַת סְאִים וְאוֹכְלָן.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nאֵינוּ מַפְרִישׁ אֶלָּא לְפִי חֶשְׁבּוֹן. \n",
            "<small>ג</small>\nשֵׁעוּר תְּרוּמָה: \nעַיִן יָפָה, [אֶחָד] מֵאַרְבָּעִים.  \nבֵּית שַׁמַּי אוֹמְרִים: \nמִשְּׁלֹשִׁים.  \nוְהַבֵּינוֹנִית, מֵחֲמִשִּׁים, \nוְהָרָעָה, מִשִּׁשִּׁים.  \nתָּרַם וְעָלָה בְיָדוֹ אֶחָד מִשִּׁשִּׁים, \nתְּרוּמָה, אֵינוּ צָרִיךְ לִתְרֹם.  \nחָזַר וְהוֹסִיף, חַיָּב בַּמַּעַשְׂרוֹת.  \nעָלָה בְיָדוֹ מִשִּׁשִּׁים וְאֶחָד, \nתְּרוּמָה, יַחְזֹר וְיִתְרֹם כְּמוֹת שֶׁהוּא לָמוּד, &lt;לִמּוּד&gt;\nבַּמִּדָּה וּבַמִּשְׁקָל וּבַמִּנְיָן.  \nרְבִּי יְהוּדָה אוֹמֵר: &lt;יודה&gt;\nשֶׁלֹּא מִן הַמֻּקָּף. \n",
            "<small>ד</small>\nהָאוֹמֵר לִשְׁלוּחוֹ: \n\"צֵא וּתְרֹם!\" \nתּוֹרֵם בְּדַעְתּוֹ שֶׁלְּבַעַל הַבַּיִת.  \nוְאִם אֵינוּ יוֹדֵעַ דַּעְתּוֹ שֶׁלְּבַעַל הַבַּיִת, \nתּוֹרֵם בַּבֵּינוֹנִית אֶחָד מֵחֲמִשִּׁים.  \nפָּחַת עֲשָׂרָה אוֹ הוֹסִיף עֲשָׂרָה, \nתְּרוּמָתוֹ תְרוּמָה.  \nאִם נִתְכַּוַּן לְהוֹסִיף אֲפִלּוּ אֶחָד, \nאֵין תְּרוּמָתוֹ תְרוּמָה. \n",
            "<small>ה</small>\nהַמַּרְבֶּה בִתְרוּמָה, \nרְבִּי אֱלִיעֶזֶר אוֹמֵר: \nאֶחָד מֵעֲשָׂרָה, כִּתְרוּמַת מַעֲשֵׂר. \nיָתֵר מִכֵּן, יַעֲשֶׂנָּה תְרוּמַת מַעְשֵׂר, \nאֲבָל לֹא מִמָּקוֹם אַחֵר.  \nרְבִּי יִשְׁמָעֵאל אוֹמֵר: \nמַחְצָה חֻלִּין וּמַחְצָה תְרוּמָה.  \nרְבִּי טַרְפוֹן וּרְבִּי עֲקִיבָה אוֹמְרִים: \nעַד שֶׁיְּשַׁיֵּר שָׁם חֻלִּין. \n",
            "<small>ו</small>\nבִּשְׁלֹשָׁה פְרָקִים מְשַׁעֲרִים אֶת הַכַּלְכַּלָּה: \nבַּבַּכּוֹרוֹת וּבִסְיָפוֹת וּבְאֶמְצַע הַקַּיִץ.  \nהַמּוֹנֶה מְשֻׁבָּח, \nוְהַמּוֹדֵד מְשֻׁבָּח מִמֶּנּוּ, \nוְהַשּׁוֹקֵל מְשֻׁבָּח מִשְּׁלָשְׁתָּן. \n",
            "<small>ז</small>\nרְבִּי אֱלִיעֶזֶר אוֹמֵר: \nתְּרוּמָה עוֹלָה בְמֵאָה וְאֶחָד.  \nרְבִּי יְהוֹשֻׁעַ אוֹמֵר: \nבְּמֵאָה וָעוֹד. \n\"וָעוֹד\" זֶה, אֵין לוֹ שֵׁעוּר.  \nרְבִּי יוֹסֵה בֶן מְשֻׁלָּם אוֹמֵר: \n\"וָעוֹד\" קַב לְמֵאָה סְאָה, \nשְׁתוּת לִמְדַמֵּעַ. \n",
            "<small>ח</small>\nרְבִּי יְהוֹשֻׁעַ אוֹמֵר: \nתְּאֵנִים שְׁחוֹרוֹת מַעֲלוֹת אֶת הַלְּבָנוֹת, \nוְהַלְּבָנוֹת מַעֲלוֹת אֶת הַשְּׁחוֹרוֹת. &lt;לבנות&gt;\nעִגּוּלֵי דְבֵלָה, \nהַגְּדוֹלִים מַעֲלִים אֶת הַקְּטַנִּים, \nוְהַקְּטַנִּים מַעֲלִים אֶת הַגְּדוֹלִים. \nהַעִגּוּלִים מַעֲלִין אֶת הַמַּלְבְּנִים, \nוְהַמַּלְבְּנִים מַעֲלִין אֶת הַעִגּוּלִים.  \nרְבִּי אֱלִיעֶזֶר אוֹסֵר.  \nוּרְבִּי עֲקִיבָה אוֹמֵר: \nבַּיָּדוּעַ מַה נָּפְלָה, \nאֵין מַעֲלוֹת זוֹ אֶת זוֹ, \nוּבְשֶׁאֵינוּ יָדוּעַ מַה נָּפְלָה, \nמַעֲלוֹת זוֹ אֶת זוֹ. \n",
            "<small>ט</small>\nכֵּיצַד? \nחֲמִשִּׁים תְּאֵנִים שְׁחוֹרוֹת וַחֲמִשִּׁים לְבָנוֹת: \nנָפְלָה שְׁחוֹרָה, \nשְׁחוֹרוֹת אֲסוּרוֹת וּלְבָנוֹת מֻתָּרוֹת; \nנָפְלָה לְבָנָה, \nלְבָנוֹת אֲסוּרוֹת וּשְׁחוֹרוֹת מֻתָּרוֹת; \nבְּשֶׁאֵינוּ יָדוּעַ מַה נָּפְלָה, \nמַעֲלוֹת זוֹ אֶת זוֹ.  \nוּבָזוֹ רְבִּי אֱלִיעֶזֶר מַחְמִיר, \nוּרְבִּי יְהוֹשֻׁעַ מֵקֵל. \n",
            "<small>י</small>\nוּבָזוֹ רְבִּי אֱלִיעֶזֶר מֵקֵל וּרְבִּי יְהוֹשֻׁעַ מַחְמִיר: \nבַּדּוֹרֵס לִטְרָא קְצִיעוֹת עַל פִּי הַכַּד, \nוְאֵין יָדוּעַ אֵי זוֹ הִיא, \nרְבִּי אֱלִיעֶזֶר אוֹמֵר: \nרוֹאִין אוֹתָן כְּאִלּוּ הֵן פְּרוּדוֹת, &lt;כילו&gt;\nהַתַּחְתּוֹנוֹת מַעֲלוֹת אֶת הָעֶלְיוֹנוֹת.  \nרְבִּי יְהוֹשֻׁעַ אוֹמֵר: \nלֹא תַעֲלֶה עַד שֶׁיְּהֵא שָׁם מֵאָה כַד. \n",
            "<small>יא</small>\nסְאָה תְרוּמָה שֶׁנָּפְלָה עַל פִּי מְגוֹרָה וּקְפָיָהּ, \nרְבִּי אֱלִיעֶזֶר אוֹמֵר: \nאִם יֵשׁ בַּקָּפוּי, תַּעֲלֶה בְאֶחָד וּמֵאָה.  \nוּרְבִּי יְהוֹשֻׁעַ אוֹמֵר: \nלֹא תַעֲלֶה.  \nסְאָה תְרוּמָה שֶׁנָּפְלָה עַל פִּי מְגוֹרָה, \nיִקְּפֶנָּה.  \nוְאִם כֵּן, לָמָּה אָמְרוּ: \nתְּרוּמָה עוֹלָה בְמֵאָה וְאֶחָד? \nבְּשֶׁאֵינוּ יָדוּעַ אִם בְּלוּלוֹת הֵן, &lt;ואם אינו&gt;\nאוֹ לְאַיִן נָפְלָה. \n",
            "<small>יב</small>\nשְׁתֵּי קֻפּוֹת, שְׁתֵּי מְגוֹרוֹת, \nשֶׁנָּפְלָה סְאָה תְרוּמָה לְתוֹךְ אַחַת מֵהֶן, \nוְאֵין יָדוּעַ לְאֵי זוֹ מֵהֶן נָפְלָה, \nמַעֲלוֹת זוֹ אֶת זוֹ.  \nרְבִּי שִׁמְעוֹן אוֹמֵר: \nאֲפִלּוּ הֵן בִּשְׁתֵּי עֲיָרוֹת, \nמַעֲלוֹת זוֹ אֶת זוֹ. \n",
            "<small>יג</small>\nאָמַר רְבִּי יוֹסֵה: \nמַעֲשֶׂה בָא לִפְנֵי רְבִּי עֲקִיבָה, \nבַּחֲמִשִּׁים אֲגֻדּוֹת שֶׁלַּיָּרָק, \nשֶׁנָּפְלָה אַחַת מֵהֶן לְתוֹכָן חֶצְיָהּ תְּרוּמָה, \nוְאָמַרְתִּי לְפָנָיו: \nתַּעֲלֶה, \nלֹא שֶׁהַתְּרוּמָה עוֹלָה בַּחֲמִשִּׁים וְאֶחָד, \nאֶלָּא שֶׁהָיוּ שָׁם מֵאָה וּשְׁנֵי חֲצָיִים. \n\n\n \n"
        ],
        [
            "<small>א</small>\nסְאָה תְרוּמָה טְמֵאָה שֶׁנָּפְלָה לְפָחוּת מִמֵּאָה חֻלִּין, \nאוֹ לְמַעֲשֵׂר רִאשׁוֹן, אוֹ לְמַעֲשֵׂר שֵׁנִי, אוֹ לַהֶקְדֵּשׁ, \nבֵּין טְמֵאִים בֵּין טְהוֹרִים יִרְקָבוּ.  \nאִם טְהוֹרָה הָיְתָה אוֹתָהּ הַסְּאָה, \nיִמָּכְרוּ לַכֹּהֲנִים בִּדְמֵי תְרוּמָה, \nחוּץ מִדְּמֵי אוֹתָהּ סְאָה.  \nוְאִם לְמַעֲשֵׂר רִאשׁוֹן נָפְלָה, \nיִקְרָא שֵׁם לִתְרוּמַת מַעֲשֵׂר.  \nוְאִם לְמַעֲשֵׂר שֵׁנִי וּלְהֶקְדֵּשׁ נָפְלָה, \nהֲרֵי אֵלּוּ יִפָּדוּ.  \nוְאִם טְמֵאִים הָיוּ אוֹתָן הַחֻלִּין, \nיֵאָכֵלוּ נִקּוּדִים אוֹ קָלִיּוֹת, \nאוֹ יִלּוֹשׁוּ בְמֵי פֵרוֹת, \nאוֹ יִתְחַלְּקוּ לָעִסּוֹת, \nכְּדֵי שֶׁלֹּא יְהֵא בְמָקוֹם אֶחָד כַּבֵּיצָה. \n",
            "<small>ב</small>\nסְאָה תְרוּמָה טְמֵאָה, \nשֶׁנָּפְלָה לְמֵאָה חֻלִּין טְהוֹרִים, \nרְבִּי אֱלִיעֶזֶר אוֹמֵר: &lt;ליעזר&gt;\nתֵּרוֹם וְתִשָּׂרֵף.  \nשֶׁאֲנִי אוֹמֵר: &lt;שני&gt;\nסְאָה שֶׁנָּפְלָה הִיא סְאָה שֶׁעָלַת.  \nוַחֲכָמִים אוֹמְרִים: \nתַּעֲלֶה וְתֵאָכֵל נִקּוּדִים אוֹ קָלִיּוֹת, \nאוֹ תִלּוֹשׂ בְּמֵי פֵרוֹת, \nאוֹ תִתְחַלֵּק לָעִסּוֹת, \nכְּדֵי שֶׁלֹּא יְהֵי בְמָקוֹם אֶחָד כַּבֵּיצָה. \n",
            "<small>ג</small>\nסְאָה תְרוּמָה טְהוֹרָה שֶׁנָּפְלָה לְמֵאָה חֻלִּין טְמֵאִים, \nתַּעֲלֶה וְתֵאָכֵל נִקּוּדִים אוֹ קָלִיּוֹת, \nאוֹ תִלּוֹשׂ בְּמֵי פֵרוֹת, \nאוֹ תִתְחַלֵּק לָעִסּוֹת, \nכְּדֵי שֶׁלֹּא יְהֵא בְמָקוֹם אֶחָד כַּבֵּיצָה. \n",
            "<small>ד</small>\nסְאָה תְרוּמָה טְמֵאָה שֶׁנָּפְלָה לְמֵאָה סְאָה תְרוּמָה טְהוֹרָה, \nבֵּית שַׁמַּי אוֹסְרִין, \nוּבֵית הֶלֵּל מַתִּירִין.  \nאָמְרוּ בֵית הֶלֵּל לְבֵית שַׁמַּי: \nהוֹאִיל וּטְהוֹרָה אֲסוּרָה לַזָּרִים, \nוְאַף טְמֵאָה אֲסוּרָה לַכֹּהֲנִים, \nמַה טְּהוֹרָה עוֹלָה, \nאַף טְמֵאָה תַעֲלֶה!  \nאָמְרוּ לָהֶם בֵּית שַׁמַּי: \nלֹא! אִם הֶעֱלוּ הַחֻלִּים הַקַּלִּים, \nהַמֻּתָּרִים לַזָּרִים, אֶת הַטְּהוֹרָה, \nתַּעֲלֶה תְרוּמָה חֲמוּרָה, \nהָאֲסוּרָה לַזָּרִים, אֶת הַטְּמֵאָה? \nלְאַחַר שֶׁהוֹדוּ, \nרֶבִּי אֱלִיעֶזֶר אוֹמֵר: \nתֵּרוֹם וְתִשָּׂרֵף.  \nוַחֲכָמִים אוֹמְרִים: \nאָבְדָה בְּמִעוּטָהּ. \n",
            "<small>ה</small>\nסְאָה תְרוּמָה שֶׁנָּפְלָה לְמֵאָה, \nהִגְבִּיהָהּ וְנָפְלָה לְמָקוֹם אַחֵר, \nרְבִּי אֱלִיעֶזֶר אוֹמֵר: \nמְדַמַּעַת כִּתְרוּמָה וַדַּי.  \nוַחֲכָמִים אוֹמְרִים: \nאֵינָה מְדַמַּעַת אֶלָּא לְפִי חֶשְׁבּוֹן. \n",
            "<small>ו</small>\nסְאָה תְרוּמָה שֶׁנָּפְלָה לְפָחוּת מִמֵּאָה וְנִדְמָעוּ, \nוְנָפַל מִן הַמְדֻמָּע לְמָקוֹם אַחֵר, \nרְבִּי אֱלִיעֶזֶר אוֹמֵר: \nמְדַמַּעַת כִּתְרוּמָה וַדַּי.  \nוַחֲכָמִים אוֹמְרִים: \nאֵין מְדֻמָּע מַדְמִיעַ אֶלָּא לְפִי חֶשְׁבּוֹן,  \nוְאֵין הַמְחֻמָּץ מַחֲמִיץ אֶלָּא לְפִי חֶשְׁבּוֹן, &lt;מַחָמֶץ&gt;\nוְאֵין מַיִם שְׁאוּבִין פּוֹסְלִין אֶת הַמִּקְוֶה אֶלָּא לְפִי חֶשְׁבּוֹן. \n",
            "<small>ז</small>\nסְאָה תְרוּמָה שֶׁנָּפְלָה לְמֵאָה, \nהִגְבִּיהָהּ וְנָפְלָה אַחֶרֶת, \nהִגְבִּיהָהּ וְנָפְלָה אַחֶרֶת, \nהֲרֵי זוֹ מֻתֶּרֶת, \nעַד שֶׁתַּרְבֶּה תְרוּמָה לַחֻלִּין. \n",
            "<small>ח</small>\nסְאָה תְרוּמָה שֶׁנָּפְלָה לְמֵאָה, \nוְלֹא הִסְפִּיק לְהַגְבִּיהָהּ עַד שֶׁנָּפְלָה אַחֶרֶת, \nהֲרֵי זוֹ אֲסוּרָה.  \nוּרְבִּי שִׁמְעוֹן מַתִּיר. \n",
            "<small>ט</small>\nסְאָה תְרוּמָה שֶׁנָּפְלָה לְמֵאָה, \nוּטְחָנָן וּפָחֲתוּ, \nכַּשֵּׁם שֶׁפָּחֲתוּ הַחֻלִּין, \nכָּךְ פָּחֲתָה תְרוּמָה, \nמֻתָּר.  \nסְאָה תְרוּמָה שֶׁנָּפְלָה לְפָחוּת מִמֵּאָה, \nוּטְחָנָן וְהוֹתִירוּ, \nכַּשֵּׁם שֶׁהוֹתִירוּ הַחֻלִּין, \nכָּךְ הוֹתִירָה תְרוּמָה, \nאָסוּר.  \nאִם יָדוּעַ שֶׁחִטִּים שֶׁלַּחֻלִּין יָפוֹת מִשֶּׁלִּתְרוּמָה, \nמֻתָּר.  \nסְאָה תְרוּמָה שֶׁנָּפְלָה לְפָחוּת מִמֵּאָה, \nוְאַחַר כָּךְ נָפְלוּ שָׁם חֻלִּין, \nאִם שׁוֹגֵג, מֻתָּר, \nוְאִם מֵזִיד, אָסוּר. \n\n\n \n"
        ],
        [
            "<small>א</small>\nהָאוֹכֵל תְּרוּמָה שׁוֹגֵג, \nמְשַׁלֵּם קֶרֶן וְחֹמֶשׁ.  \nאֶחָד הָאוֹכֵל וְאֶחָד הַשּׁוֹתֶה וְאֶחָד הַסָּךְ, \nאֶחָד תְּרוּמָה טְהוֹרָה וְאֶחָד תְּרוּמָה טְמֵאָה, \nמְשַׁלֵּם חֻמְשָׁהּ וְחֹמֶשׁ חֻמְשָׁהּ.  \nאֵינוּ מְשַׁלֵּם תְּרוּמָה אֶלָּא חֻלִּים מְתֻקָּנִים, \nוְהֵם נֶעֱשִׂים תְּרוּמָה,  \nוְהַתַּשְׁלוּמִין תְּרוּמָה.  \nאִם רָצָה הַכֹּהֵן לִמְחֹל, \nאֵינוּ מוֹחֵל. \n",
            "<small>ב</small>\nבַּת יִשְׂרָאֵל שֶׁאָכְלָה תְרוּמָה, \nוְאַחַר כָּךְ נִשֵּׂאת לַכֹּהֵן, \nאִם תְּרוּמָה שֶׁלֹּא זָכָה בָהּ כֹּהֵן אָכְלָה, \nמְשַׁלֶּמֶת קֶרֶן וְחֹמֶשׁ לְעַצְמָהּ; \nאִם תְּרוּמָה שֶׁזָּכָה בָהּ כֹּהֵן אָכְלָה, \nמְשַׁלֶּמֶת קֶרֶן לַבְּעָלִים וְחֹמֶשׁ לְעַצְמָהּ, \nמִפְּנֵי שֶׁאָמְרוּ: \nהָאוֹכֵל תְּרוּמָה שׁוֹגֵג, \nמְשַׁלֵּם קֶרֶן לַבְּעָלִים, \nוְחֹמֶשׁ לְמִי שֶׁיִּרְצֶה. \n",
            "<small>ג</small>\nהַמַּאֲכִיל אֶת פּוֹעֲלָיו וְאֶת אוֹרְחָיו תְּרוּמָה, \nהוּא מְשַׁלֵּם אֶת הַקֶּרֶן, \nוְהֵן מְשַׁלְּמִין אֶת הַחֹמֶשׁ.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nהֵן מְשַׁלְּמִין קֶרֶן וְחֹמֶשׁ, \nוְהוּא מְשַׁלֵּם לָהֶן דְּמֵי סְעוּדָתָן. \n",
            "<small>ד</small>\nהַגּוֹנֵב תְּרוּמָה וְלֹא אֲכָלָהּ, \nמְשַׁלֵּם תַּשְׁלוּמֵי כֶפֶל דְּמֵי תְרוּמָה.  \nאֲכָלָהּ, \nמְשַׁלֵּם שְׁנֵי קְרָנִים וְחֹמֶשׁ: \nקֶרֶן וְחֹמֶשׁ מִן הַחֻלִּין, \nוְקֶרֶן דְּמֵי תְרוּמָה.  \nגָּנַב תְּרוּמַת הֶקְדֵּשׁ וַאֲכָלָהּ, &lt;תְּרוּמַה&gt;\nמְשַׁלֵּם שְׁנֵי חֳמָשִׁין וְקֶרֶן, \nשֶׁאֵין בַּהֶקְדֵּשׁ תַּשְׁלוּמֵי כָפֶל. \n",
            "<small>ה</small>\nאֵין מְשַׁלְּמִין מִן הַלֶּקֶט, מִן הַשִּׁכְחָה, \nוּמִן הַפֵּאָה וּמִן הַהֶבְקֵר, \nוְלֹא מִמַּעֲשֵׂר רִאשׁוֹן שֶׁנִּטְּלָה תְרוּמָתוֹ, \nוְלֹא מִמַּעֲשֵׂר שֵׁנִי וְהֶקְדֵּשׁ שֶׁנִּפְדּוּ, \nשֶׁאֵין הַקֹּדֶשׁ פּוֹדֶה אֶת הַקֹּדֶשׁ.  \nדִּבְרֵי רְבִּי מֵאִיר.  \nוַחֲכָמִים מַתִּירִין בָּאֵלּוּ. \n",
            "<small>ו</small>\nרְבִּי אֱלִיעֶזֶר אוֹמֵר: \nמְשַׁלְּמִין מִמִּין עַל שֶׁאֵינוּ מִינוֹ, \nוּבִלְבַד שֶׁיְּשַׁלֵּם מִן הַיָּפֶה עַל הָרָע.  \nרְבִּי עֲקִיבָה אוֹמֵר: \nאֵין מְשַׁלְּמִין אֶלָּא מִמִּין עַל מִינוֹ. \n\n<small>ז</small>\nלְפִיכָךְ אִם אָכַל קִשּׁוּאִים שֶׁלְּעֶרֶב שְׁבִיעִית, \nיַמְתִּין לַקִּשּׁוּאִים שֶׁלְּמוֹצָאֵי שְׁבִיעִית, \nוִישַׁלֵּם מֵהֶם.  \nמְקוֹם שֶׁרְבִּי אֱלִיעֶזֶר מֵקֵל, \nמִשָּׁם רְבִּי עֲקִיבָה מַחְמִיר, \nשֶׁנֶּאֱמַר: (וַיִּקְרָא כב,יד) \n\"וְנָתַן לַכֹּהֵן אֶת הַקֹּדֶשׁ\", \nכָּל שֶׁהוּא רָאוּי לְהֵעָשׂוֹת קֹדֶשׁ.  \nדִּבְרֵי רְבִּי אֱלִיעֶזֶר.  \nרְבִּי עֲקִיבָה אוֹמֵר: \n\"וְנָתַן לַכֹּהֵן אֶת הַקֹּדֶשׁ\", קֹדֶשׁ שֶׁאָכַל. \n\n\n\n"
        ],
        [
            "<small>א</small>\nהָאוֹכֵל תְּרוּמָה מֵזִיד, \nמְשַׁלֵּם אֶת הַקֶּרֶן, \nאֵינוּ מְשַׁלֵּם אֶת הַחֹמֶשׁ,  \nוְהַתַּשְׁלוּמִין חֻלִּין.  \nאִם רָצָה הַכֹּהֵן לִמְחֹל, מוֹחֵל. \n",
            "<small>ב</small>\nבַּת כֹּהֵן שֶׁנִּשֵּׂאת לְיִשְׂרָאֵל, \nוְאַחַר כָּךְ אָכְלָה תְרוּמָה, \nמְשַׁלֶּמֶת אֶת הַקֶּרֶן, \nוְאֵינָהּ מְשַׁלֶּמֶת אֶת הַחֹמֶשׁ, \nוּמִיתָתָהּ בִּשְׂרִיפָה.  \nנִשֵּׂאת לְאֶחָד מִכָּל הַפְּסוּלִין, \nמְשַׁלֶּמֶת הַקֶּרֶן וְחֹמֶשׁ, \nוּמִיתָתָהּ בְּחָנֵק.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nזוֹ וָזוֹ מְשַׁלֶּמֶת אֶת הַקֶּרֶן, \nוְאֵינָה מְשַׁלֶּמֶת אֶת הַחֹמֶשׁ, \nוּמִיתָתָן בִּשְׂרִיפָה. \n",
            "<small>ג</small>\nהַמַּאֲכִיל אֶת בָּנָיו קְטַנִּים, \nוְאֶת עֲבָדָיו בֵּין גְּדוֹלִים וּבֵין קְטַנִּים, \nהָאוֹכֵל תְּרוּמַת חוּצָה לָאָרֶץ, \nהָאוֹכֵל פָּחוּת מִכַּזַּיִת תְּרוּמָה, \nמְשַׁלֵּם אֶת הַקֶּרֶן, \nוְאֵינוּ מְשַׁלֵּם אֶת הַחֹמֶשׁ, \nוְהַתַּשְׁלוּמִין חֻלִּין.  \nאִם רָצָה הַכֹּהֵן לִמְחֹל, מוֹחֵל. \n",
            "<small>ד</small>\nזֶה הַכְּלָל: \nכָּל הַמְשַׁלֵּם קֶרֶן וְחֹמֶשׁ, \nהַתַּשְׁלוּמִין תְּרוּמָה; \nאִם רָצָה הַכֹּהֵן לִמְחֹל, אֵינוּ מוֹחֵל.  \nוְכָל הַמְשַׁלֵּם אֶת הַקֶּרֶן וְאֵינוּ מְשַׁלֵּם אֶת הַחֹמֶשׁ, \nהַתַּשְׁלוּמִין חֻלִּין; \nאִם רָצָה הַכֹּהֵן לִמְחֹל, מוֹחֵל. \n",
            "<small>ה</small>\nשְׁתֵּי קֻפּוֹת, \nאַחַת שֶׁלִּתְרוּמָה וְאַחַת שֶׁלַּחֻלִּין, \nשֶׁנָּפְלָה סְאָה תְרוּמָה לְתוֹךְ אַחַת מֵהֶן, \nוְאֵין יָדוּעַ לְאֵי זוֹ מֵהֶן נָפְלָה, \nהֲרֵי אֲנִי אוֹמֵר: &lt;הוא&gt;\nלְתוֹךְ שֶׁלִּתְרוּמָה נָפְלָה.  \nוְאֵין יָדוּעַ אֵי זוֹ הִיא שֶׁלִּתְרוּמָה וְאֵי זוֹ הִיא שֶׁלַּחֻלִּין, \n\n<small>ו</small>\nאָכַל אַחַת מֵהֶן, \nפָּטוּר; \nוְהַשְּׁנִיָּה, \nנוֹהֵג בָּהּ כִּתְרוּמָה, וְחַיֶּבֶת בַּחַלָּה.  \nדִּבְרֵי רְבִּי מֵאִיר.  \nרְבִּי יוֹסֵה פוֹטֵר.  \nאָכַל אַחֵר אֶת הַשְּׁנִיָּה, \nפָּטוּר.  \nאָכַל אֶחָד אֶת שְׁתֵּיהֶן, \nמְשַׁלֵּם כִּקְטַנָּה שֶׁבִּשְׁתֵּיהֶם. \n",
            "<small>ז</small>\nנָפְלָה אַחַת מֵהֶן לְתוֹךְ הַחֻלִּין, \nוְאֵינָה מְדַמְּעַתָּן, \nוְהַשְּׁנִיָּה, \nנוֹהֵג בָּהּ כִּתְרוּמָה, וְחַיֶּבֶת בַּחַלָּה.  \nדִּבְרֵי רְבִּי מֵאִיר.  \nרְבִּי יוֹסֵה פוֹטֵר.  \nנָפְלָה שְׁנִיָּה לְמָקוֹם אַחֵר, \nאֵינָה מְדַמְּעַתָּהּ. &lt;מדמעתן&gt; \nנָפְלוּ שְׁתֵּיהֶן לְמָקוֹם אֶחָד, \nמְדַמְּעוֹת כִּקְטַנָּה שֶׁבִּשְׁתֵּיהֶן. \n",
            "<small>ח</small>\nזָרַע אֶת אַחַת מֵהֶן, \nפָּטוּר, \nוְהַשְּׁנִיָּה, \nנוֹהֵג בָּהּ כִּתְרוּמָה, וְחַיֶּבֶת בַּחַלָּה.  \nדִּבְרֵי רְבִּי מֵאִיר.  \nרְבִּי יוֹסֵה פוֹטֵר.  \nזָרַע אַחֵר אֶת הַשְּׁנִיָּה, \nפָּטוּר.  \nזָרַע אֶחָד אֶת שְׁתֵּיהֶן, \nדָּבָר שֶׁזַּרְעוֹ כָלֶה, מֻתָּר, \nוְדָבָר שֶׁאֵין זַרְעוֹ כָלֶה, אָסוּר. \n\n\n \n"
        ],
        [
            "<small>א</small>\nהָאִשָּׁה שֶׁהָיְתָה אוֹכֶלֶת בִּתְרוּמָה, &lt;שאכלה&gt;\nבָּאוּ וְאָמְרוּ לָהּ \"מֵת בַּעְלִיךְ\", \nאוֹ \"גֵּרְשֵׁךְ\"; \nוְכֵן הָעֶבֶד שֶׁהָיָה אוֹכֵל בִּתְרוּמָה, \nבָּאוּ וְאָמְרוּ לוֹ \"מֵת רַבָּךְ\", \nאוֹ \"מְכָרָךְ לְיִשְׂרָאֵל\", \nאוֹ \"נְתָנָךְ מַתָּנָה\", \nאוֹ \"עֲשָׂאָךְ בֶּן חוֹרִין\"; \nוְכֵן כֹּהֵן שֶׁהָיָה אוֹכֵל בִּתְרוּמָה, \nוְנוֹדַע שֶׁהוּא בֶן גְּרוּשָׁה אוֹ בֶן חֲלוּצָה, \nרְבִּי אֱלִיעֶזֶר מְחַיֵּב קֶרֶן וְחֹמֶשׁ, \nרְבִּי יְהוֹשֻׁעַ פּוֹטֵר.  \nהָיָה עוֹמֵד וּמַקְרִיב עַל גַּבֵּי הַמִּזְבֵּחַ, \nוְנוֹדַע שֶׁהוּא בֶן גְּרוּשָׁה אוֹ בֶן חֲלוּצָה, \nרְבִּי אֱלִיעֶזֶר אוֹמֵר: \nכָּל הַקָּרְבָּנוֹת שֶׁהִקְרִיב עַל גַּבֵּי הַמִּזְבֵּחַ, \nפְּסוּלִים. \nוּרְבִּי יְהוֹשֻׁעַ מַכְשִׁיר.  \nנוֹדַע שֶׁהוּא בַּעַל מוּם, \nעֲבוֹדָתוֹ פְסוּלָה. \n",
            "<small>ב</small>\nוְכֻלָּם שֶׁהָיְתָה תְרוּמָה לְתוֹךְ פִּיהֶם, \nרְבִּי אֱלִיעֶזֶר אוֹמֵר: \nיִבְלָעוּ. \nרְבִּי יְהוֹשֻׁעַ אוֹמֵר: \nיִפְלֹטוּ.  \nאָמְרוּ לוֹ: \n\"נִטְמֵאתָ\", \"נִטַּמַּת תְּרוּמָה\", \nרְבִּי אֱלִיעֶזֶר אוֹמֵר: \nיִבְלַע. \nרְבִּי יְהוֹשֻׁעַ אוֹמֵר: \nיִפְלֹט. &lt;יִפְלוֹטוּ&gt; \nאִם \"טָמֵא הָיִיתָ\", וּ\"טְמֵאָה הָיְתָה תְרוּמָה\", \nאוֹ נוֹדַע שֶׁהוּא טֶבֶל, \nאוֹ מַעֲשֵׂר רִאשׁוֹן שֶׁלֹּא נִטְּלָה תְרוּמָתוֹ, \nאוֹ מַעֲשֵׂר שֵׁנִי וְהֶקְדֵּשׁ שֶׁלֹּא נִפְדּוּ, \nאוֹ שֶׁטָּעַם טַעַם פְּשֵׁפֵשׁ לְתוֹךְ פִּיהוּ, \nהֲרֵי זֶה יִפְלֹט. \n",
            "<small>ג</small>\nהָיָה אוֹכֵל בָּאֶשְׁכּוֹל, \nוְנִכְנַס מִן הַגִּנָּה לֶחָצֵר, \nרְבִּי אֱלִיעֶזֶר אוֹמֵר: \nיִגְמֹר. \nרְבִּי יְהוֹשֻׁעַ אוֹמֵר: \nלֹא יִגְמֹר. \nחָשֵׁכָה לֵילֵי שַׁבָּת, \nרְבִּי אֱלִיעֶזֶר אוֹמֵר: \nלֹא יִגְמֹר.  \nרְבִּי יְהוֹשֻׁעַ אוֹמֵר: \nיִגְמֹר. \n",
            "<small>ד</small>\nיַיִן שֶׁלִּתְרוּמָה שֶׁנִּתְגַּלָּה, \nיִשָּׁפֵךְ, \nוְאֵין צֹרֶךְ לוֹמַר שֶׁלַּחֻלִּים.  \nשְׁלֹשָׁה מַשְׁקִין אֲסוּרִין מִשֵּׁם גִּלּוּי: \nהַמַּיִם וְהַיַּיִן וְהֶחָלָב. \nוּשְׁאָר כָּל הַמַּשְׁקִין מֻתָּרִים.  \nכַּמָּה יִשְׁהוּ וִיהוּ אֲסוּרִין? \nכְּדֵי שֶׁיֵּצֵא הָרַחַשׁ מִמָּקוֹם קָרוֹב וְיִשְׁתֶּה. \n",
            "<small>ה</small>\nשֵׁעוּר הַמַּיִם הַמְגֻלִּין: \nכְּדֵי שֶׁתֹּאבַד בָּהֶן הַמָּרָה. &lt;המידה&gt; \nרְבִּי יוֹסֵה אוֹמֵר: \nבַּכֵּלִים, כָּל שֶׁהֵן, \nוּבַקַּרְקָעוֹת, אַרְבָּעִים סְאָה. \n",
            "<small>ו</small>\nנִקּוּרֵי תְאֵנִים, \nוַעֲנָבִים, \nהַקִּשּׁוּאִים, \nוְהַדִּלּוּעִים, \nוְהָאֲבַטִּיחִים, \nוְהַמַּלְפְּפוֹנוֹת, \nאֲפִלּוּ הֵן בַּכַּד, \nאֶחָד גָּדוֹל וְאֶחָד קָטָן, \nאֶחָד תָּלוּשׁ וְאֶחָד מְחֻבָּר, \nכָּל שֶׁיֵּשׁ בּוֹ לֵחָה, אָסוּר.  \nוּנְשִׁיכַת הַנָּחָשׁ אֲסוּרָה, \nמִפְּנֵי סַכָּנַת נְפָשׁוֹת. ",
            "הַמְשַׁמֶּרֶת שֶׁלַּיַּיִן אֲסוּרָה מִשּׁוּם גִּלּוּי. \nרְבִּי נְחֶמְיָה מַתִּיר. \n",
            "<small>ז</small>\nחָבִית שֶׁלִּתְרוּמָה שֶׁנּוֹלַד לָהּ סְפֵק טֻמְאָה, \nרְבִּי אֱלִיעֶזֶר אוֹמֵר: \nאִם הָיְתָה מֻנַּחַת בִּמְקוֹם הַתָּרְפָּה, \nיַנִּיחֶנָּה בִמְקוֹם הַמֻּצְנָע; \nאִם הָיְתָה מְגֻלָּה, יְכַסֶּנָּה. \nרְבִּי יְהוֹשֻׁעַ אוֹמֵר: \nאִם הָיְתָה מֻנַּחַת בִּמְקוֹם הַמֻּצְנָע, \nיַנִּיחֶנָּה בִמְקוֹם הַתָּרְפָּה; &lt;התרופה&gt;\nאִם הָיְתָה מְכֻסָּה, \nיְגַלֶּנָּה.  \nרַבָּן גַּמְלִיאֵל אוֹמֵר: \nאַל יְחַדֵּשׁ בָּהּ דָּבָר. \n",
            "<small>ח</small>\nחָבִית שֶׁנִּשְׁבָּרָה בַגַּת הָעֶלְיוֹנָה, &lt;בְּגַת&gt;\nהַתַּחְתּוֹנָה טְמֵאָה, \nמוֹדֶה רְבִּי אֱלִיעֶזֶר וּרְבִּי יְהוֹשֻׁעַ, \nשֶׁאִם יָכוֹל לְהַצִּיל מִמֶּנָּה רְבִיעִית בְּטַהֲרָה, \nיַצִּיל, \nוְאִם לָאו, \nרְבִּי אֱלִיעֶזֶר אוֹמֵר: \nתֵּרֵד וְתִטַּמָּא, \nוְאַל יְטַמְּאֶנָּה בְיָדָיו. \n",
            "<small>ט</small>\nוְכֵן חָבִית שֶׁלַּשֶּׁמֶן שֶׁנִּשְׁפָּכָה, \nמוֹדֶה רְבִּי אֱלִיעֶזֶר וּרְבִּי יְהוֹשֻׁעַ, \nשֶׁאִם יָכוֹל לְהַצִּיל מִמֶּנָּה רְבִיעִית בְּטַהֲרָה, \nיַצִּיל, \nוְאִם לָאו, \nרְבִּי אֱלִיעֶזֶר אוֹמֵר: \nתֵּרֵד וְתִבָּלַע, \nוְאַל יְבַלְּעֶנָּה בְיָדָיו. \n",
            "<small>י</small>\nעַל זוֹ וְעַל זוֹ אָמַר רְבִּי יְהוֹשֻׁעַ: \nלֹא זוֹ הִיא תְּרוּמָה שֶׁאֲנִי מֻזְהָר עָלֶיהָ מִלְּטַמְּאָהּ, &lt;שני&gt;\nאֶלָּא מִלְּאָכְלָהּ.  \nוּבַל תְּטַמְּאָהּ כֵּיצַד? &lt;כיצד מחוק&gt;\nהָיָה עוֹבֵר מִמָּקוֹם לְמָקוֹם, \nוְכִכָּרוֹת שֶׁלִּתְרוּמָה בְיָדוֹ, \nאָמַר לוֹ נָכְרִי: \n\"תֶּן לִי אַחַת מֵהֶן וַאֲטַמֵּא, \nוְאִם לָאו, הֲרֵי אֲנִי מְטַמֵּא אֶת כֻּלָּם\", \nרְבִּי אֱלִיעֶזֶר אוֹמֵר: \nיְטַמֵּא אֶת כֻּלָּם, \nוְאַל יִתֵּן לוֹ אַחַת מֵהֶן.  \nרְבִּי יְהוֹשֻׁעַ אוֹמֵר: \nיַנִּיחַ לְפָנָיו אַחַת עַל הַסֶּלַע. \n",
            "<small>יא</small>\nוְכֵן נָשִׁים שֶׁאָמְרוּ לָהֶם גּוֹיִם: \nתְּנוּ לָנוּ אַחַת מִכֶּם וּנְטַמֵּא, \nוְאִם לָאו, הֲרֵי אָנוּ מְטַמְּאִין אֶת כֻּלְּכֶם, \nיְטַמְּאוּ אֶת כֻּלָּם, \nוְאַל יִמְסְרוּ לָהֶם נֶפֶשׁ אַחַת מִיִּשְׂרָאֵל. \n\n\n \n"
        ],
        [
            "<small>א</small>\nהַזּוֹרֵעַ תְּרוּמָה, \nשׁוֹגֵג, יוֹפַךְ, \nמֵזִיד, יְקַיֵּם.  \nאִם הֵבִיאָה שָׁלִישׁ, \nבֵּין שׁוֹגֵג בֵּין מֵזִיד, יְקַיֵּם.  \nוּבַפִּשְׁתָּן, \nמֵזִיד, יוֹפַךְ. \n",
            "<small>ב</small>\nוְחַיֶּבֶת בַּלֶּקֶט וּבַשִּׁכְחָה וּבַפֵּאָה, \nוַעֲנִיֵּי יִשְׂרָאֵל וַעֲנִיֵּי כֹהֲנִים מְלַקְּטִים, \nוַעֲנִיֵּי יִשְׂרָאֵל מוֹכְרִין אֶת שֶׁלָּהֶן לַכֹּהֲנִים \nבִּדְמֵי תְרוּמָה, וְהַדָּמִין שֶׁלָּהֶן.  \nאָמַר רְבִּי טַרְפוֹן: \nלֹא יְלַקְּטוּ אֶלָּא עֲנִיֵּי כֹהֲנִים, \nשֶׁמֵּא יִשְׁכְּחוּ וְיִתְּנוּ לְתוֹךְ פִּיהֶם.  \nאָמַר לוֹ רְבִּי עֲקִיבָה: \nאִם כֵּן, \nלֹא יְלַקְּטוּ אֶלָּא טְהוֹרִים. \n",
            "<small>ג</small>\nוְחַיֶּבֶת בַּמַּעַשְׂרוֹת וּבְמַעְשַׂר עָנִי, &lt;וּבְמַעְשֵׂר&gt;\nוַעֲנִיֵּי יִשְׂרָאֵל וַעֲנִיֵּי כֹהֲנִים נוֹטְלִים, \nוַעֲנִיֵּי יִשְׂרָאֵל מוֹכְרִין אֶת שֶׁלָּהֶן לַכֹּהֲנִים בִּדְמֵי תְרוּמָה, \nוְהַדָּמִים שֶׁלָּהֶן.  \nהַחוֹבֵט מְשֻׁבָּח. \nוְהַדָּשׁ, כֵּיצַד יַעֲשֶׂה? \nתּוֹלֶה כְפֵיפוֹת בְּצַוְּארֵי בְהֵמָה, \nוְנוֹתֵן לְתוֹכָן מֵאוֹתוֹ הַמִּין. \nנִמְצָא לֹא זוֹמֵם אֶת הַבְּהֵמָה, \nוְלֹא מַאֲכִיל אֶת הַתְּרוּמָה. \n",
            "<small>ד</small>\nגִּדּוּלֵי תְרוּמָה, תְּרוּמָה, \nוְגִּדּוּלֵי גִדּוּלִים, חֻלִּים.  \nאֲבָל הַטֶּבֶל, \nוּמַעֲשֵׂר רִאשׁוֹן, \nוּסְפִיחֵי שְׁבִיעִית, \nוּתְרוּמַת חוּץ לָאָרֶץ, \nוְהַמְדֻמָּע, \nוְהַבִּכּוּרִים, \nגִּדּוּלֵיהֶם חֻלִּין.  \nגִּדּוּלֵי הֶקְדֵּשׁ וּמַעֲשֵׂר שֵׁנִי, חֻלִּים, \nוּפוֹדֶה אוֹתָם בִּזְמַן זַרְעָן. &lt;זְרָעָן&gt;\n",
            "<small>ה</small>\nמֵאָה לִגְנָה שֶׁלִּתְרוּמָה וְאַחַת שֶׁלַּחֻלִּים, \nכֻּלָּם מֻתָּרִים בְּדָבָר שֶׁזַּרְעוֹ כָלֶה. \nאֲבָל בְּדָבָר שֶׁאֵין זַרְעוֹ כָלֶה, \nאֲפִלּוּ מֵאָה שֶׁלַּחֻלִּין וְאַחַת שֶׁלִּתְרוּמָה, \nכֻּלָּם אֲסוּרִין. \n",
            "<small>ו</small>\nהַטֶּבֶל, \nגִּדּוּלָיו מֻתָּרִין בְּדָבָר שֶׁזַּרְעוֹ כָלֶה; \nאֲבָל בְּדָבָר שֶׁאֵין זַרְעוֹ כָלֶה, \nגִּדּוּלֵי גִדּוּלִין אֲסוּרִין.  \nוְאֵי זֶה הוּא דָבָר שֶׁאֵין זַרְעוֹ כָלֶה? \nכְּגוֹן הַלּוּף, וְהַשּׁוּם וְהַבְּצָלִים.  \nרְבִּי יְהוּדָה אוֹמֵר: \nהַשּׁוּם כִּשְׂעוֹרִין. \n",
            "<small>ז</small>\nהַמְנַכֵּשׁ עִם הַנָּכְרִי בַחֲסִיּוֹת, \nאַף עַל פִּי שֶׁפֵּרוֹתָיו טֶבֶל, \nאוֹכֵל מֵהֶן עֲרַי.  \nשִׁתְלֵי תְרוּמָה שֶׁנִּטַּמְּאוּ, \nשְׁתָלָן, טָהָרוּ מִלְּטַמֵּא. &lt;ישתלו&gt; \nוַאֲסוּרִין מִלֹּאכַל עַד שֶׁיָּגֹם הָאֹכֶל.  \nרְבִּי יְהוּדָה אוֹמֵר: \nעַד שֶׁיָּגֹם וְיִשְׁנֶה. \n\n\n\n"
        ],
        [
            "<small>א</small>\nבָּצָל שֶׁנְּתָנוֹ בְתוֹךְ עֲדָשִׁים, \nאִם שָׁלֵם, מֻתָּר; \nוְאִם חִתְּכוֹ, בְּנוֹתֵן טַעַם; \nוּשְׁאָר כָּל הַתַּבְשִׁיל, \nבֵּין שָׁלֵם, בֵּין מְחֻתָּךְ, \nבְּנוֹתֵן טַעַם.  \nרְבִּי יְהוּדָה מַתִּיר בְּצַחֲנָה, \nשֶׁאֵינוּ אֶלָּא לִטּוֹל אֶת הַזַּהְמָה. \n",
            "<small>ב</small>\nתַּפּוּחַ שֶׁרִסְּקוֹ וּנְתָנוֹ לְתוֹךְ עִסָּה וְחִמֵּצָהּ, \nהֲרֵי זוֹ אֲסוּרָה.  \nשְׂעוֹרִים שֶׁנָּפְלוּ לְתוֹךְ הַבּוֹר שֶׁלַּמַּיִם, \nאַף עַל פִּי שֶׁהִבְאִישׁוּ מֵימָיו, \nמֵימָיו מֻתָּרִין. \n",
            "<small>ג</small>\nהָרוֹדֶה פַת חַמָּה, \nוּנְתָנָהּ עַל פִּי חָבִית שֶׁלַּיַּיִן שֶׁלִּתְרוּמָה, \nרְבִּי מֵאִיר אוֹסֵר, \nוּרְבִּי יְהוּדָה מַתִּיר.  \nרְבִּי יוֹסֵה מַתִּיר בְּשֶׁלַּחִטִּים, \nוְאוֹסֵר בְּשֶׁלִּשְׂעוֹרִים, \nמִפְּנֵי שֶׁהַשְּׂעוֹרִים שׁוֹאֲבוֹת. \n",
            "<small>ד</small>\nתַּנּוּר שֶׁהִסִּיקוֹ בִּכְמָן שֶׁלִּתְרוּמָה, \nוְאָפָה בוֹ אֶת הַפַּת, \nהַפַּת מֻתֶּרֶת, \nשֶׁאֵינוּ טַעַם כְּמָן, אֶלָּא רֵיחַ כְּמָן. \n",
            "<small>ה</small>\nתַּלְתָּן שֶׁנָּפְלָה לְתוֹךְ הַבּוֹר שֶׁלַּיַּיִן, &lt;שֶׁלַּמַּיִם&gt;\nבִּתְרוּמָה וּבְמַעֲשֵׂר שֵׁנִי, \nאִם יֵשׁ בַּזֶּרַע כְּדֵי לִתֵּן טַעַם, \nאֲבָל לֹא בָעֵץ; \nוּבַשְּׁבִיעִית וּבְכִלְאֵי הַכֶּרֶם וּבַהֶקְדֵּשׁ, \nאִם יֵשׁ בַּזֶּרַע וּבָעֵץ כְּדֵי לִתֵּן טַעַם. \n",
            "<small>ו</small>\nמִי שֶׁהָיוּ לוֹ חֲבִלֵּי תַלְתָּן שֶׁלְּכִלְאֵי הַכֶּרֶם, &lt;שֶׁלְכִּלְאֵי&gt;\nיִדָּלֵקוּ.  \nהָיוּ לוֹ חֲבִלֵּי תַלְתָּן שֶׁלַּטֶּבֶל, \nכּוֹתֵשׁ וּמְחַשֵּׁב כַּמָּה זֶרַע בָּהֶם, \nוּמַפְרִישׁ אֶת הַזֶּרַע, \nוְאֵינוּ צָרִיךְ לְהַפְרִישׁ אֶת הָעֵץ.  \nאִם הִפְרִישׁ, לֹא יֹאמַר: \n\"אֶכְתֹּשׁ וְאֶטֹּל אֶת הָעֵץ, וְאֶתֵּן אֶת הַזֶּרַע\", \nאֶלָּא נוֹתֵן הָעֵץ עִם הַזֶּרַע. \n",
            "<small>ז</small>\nזֵיתֵי חֻלִּין שֶׁכְּבָשָׁן עִם זֵיתֵי תְרוּמָה, \nפְּצוּעֵי חֻלִּין עִם פְּצוּעֵי תְרוּמָה, \nפְּצוּעֵי חֻלִּין עִם שְׁלֵמֵי תְרוּמָה, \nאוֹ בְמֵי תְרוּמָה, \nאָסוּר. \nאֲבָל שְׁלֵמֵי חֻלִּין עִם פְּצוּעֵי תְרוּמָה, \nמֻתָּר. \n",
            "<small>ח</small>\nדָּג טָמֵא שֶׁכְּבָשׁוֹ עִם דָּג טָהוֹר: \nכָּל גָּרֵב שֶׁהוּא מַחֲזִיק סָאתַיִם, \nאִם יֶשׁ בּוֹ מִשְׁקַל עֲשָׂרָה זוּז בִּיהוּדָה, \nשֶׁהֵן חָמֵשׁ סְלָעִים בַּגָּלִיל, \nדָּג טָמֵא, צֵירוֹ אָסוּר.  \nרְבִּי יְהוּדָה אוֹמֵר: \nרְבִיעִית בְּסָאתַיִם.  \nוּרְבִּי יוֹסֵה אוֹמֵר: \nאֶחָד מִשִּׁשָּׁה עָשָׂר בּוֹ. \n",
            "<small>ט</small>\nחֲגָבִים טְמֵאִים שֶׁנִּכְבָּשׁוּ עִם חֲגָבִים טְהוֹרִין, \nלֹא פָסְלוּ אֶת צֵירָן.  \nהֵעִיד רְבִּי צָדוֹק עַל צֵיר חֲגָבִים טְמֵאִים, \nשֶׁהוּא טָהוֹר. \n",
            "<small>י</small>\nכָּל הַנִּכְבָּשִׁין זֶה עִם זֶה מֻתָּרִים, \nאֶלָּא עִם הָחֵסִית: \nחֵסִית שֶׁלַּחֻלִּין עִם חֵסִית שֶׁלִּתְרוּמָה, \nחֵסִית שֶׁלַּחֻלִּין עִם יָרָק שֶׁלִּתְרוּמָה, \nאָסוּר. \nאֲבָל יָרָק שֶׁלַּחֻלִּין עִם חֵסִית שֶׁלִּתְרוּמָה, \nמֻתָּר. \n",
            "<small>יא</small>\nרְבִּי יוֹסֵה אוֹמֵר: \nכָּל הַנִּשְׁלָקִים עִם הַתְּרָדִים אֲסוּרִין, \nמִפְּנֵי שֶׁהֵן נוֹתְנִין אֶת הַטַּעַם.  \nרְבִּי שִׁמְעוֹן אוֹמֵר: \nכְּרוּב שֶׁלַּשֶּׁקִי עִם כְּרוּב שֶׁלַּבַּעַל, \nאָסוּר, מִפְּנֵי שֶׁהוּא בּוֹלֵעַ.  \nרְבִּי עֲקִיבָה אוֹמֵר: \nכָּל הַמִּתְבַּשְּׁלִין זֶה עִם זֶה מֻתָּרִין, \nאֶלָּא עִם הַבָּשָׂר.  \nרְבִּי יוֹחָנָן בֶּן נוּרִי אוֹמֵר: \nהַכָּבֵד אוֹסֶרֶת וְאֵינָה נֶאֱסֶרֶת, \nמִפְּנֵי שֶׁהִיא פוֹלֶטֶת וְאֵינָה בוֹלַעַת. \n",
            "<small>יב</small>\nבֵּיצָה שֶׁנִּתְבַּשְּׁלָה בְּתַבְלִים אֲסוּרִין, \nאֲפִלּוּ חֶלְמוֹן שֶׁלָּהּ אָסוּר, \nמִפְּנֵי שֶׁהוּא בוֹלֵעַ.  \nמֵי כְבָשִׁים וּמֵי שְׁלָקוֹת שֶׁלִּתְרוּמָה, \nאֲסוּרִין לַזָּרִים. \n\n\n\n"
        ],
        [
            "<small>א</small>\nאֵין נוֹתְנִין דְּבֵלָה וּגְרוֹגְרוֹת לְתוֹךְ הַמּוּרְיָס, \nמִפְּנֵי שֶׁהוּא מְאַבְּדָן. \nאֲבָל נוֹתְנִין אֶת הַיַּיִן לַמּוּרְיָס.  \nוְאֵין מְפַטְּמִין אֶת הַשֶּׁמֶן, \nאֲבָל עוֹשִׂים אֶת הַיַּיִן יִנָמֵילִין.  \nאֵין מְבַשְּׁלִים יַיִן שֶׁלִּתְרוּמָה, \nמִפְּנֵי שֶׁהוּא מַמְעִיטוֹ.  \nרְבִּי יְהוּדָה מַתִּיר, \nמִפְּנֵי שֶׁהוּא מַשְׁבִּיחוֹ. \n",
            "<small>ב</small>\nדְּבַשׁ תְּמָרִים וְיֵין תַּפּוּחִים וְחֹמֶץ סִתְוָנִיּוֹת, \nוּשְׁאָר כָּל מֵי פֵרוֹת שֶׁלִּתְרוּמָה, \nרְבִּי אֱלִיעֶזֶר מְחַיֵּב קֶרֶן וְחֹמֶשׁ. \nרְבִּי יְהוֹשֻׁעַ פּוֹטֵר.  \nרְבִּי אֱלִיעֶזֶר מְטַמֵּא מִשֵּׁם מַשְׁקֶה.  \nאָמַר רְבִּי יְהוֹשֻׁעַ: \nלֹא מָנוּ חֲכָמִים שִׁבְעָה מַשְׁקִים בְּמִינֵי פַטָּמִים, &lt;היה כתוב: כמוני&gt;\nאֶלָּא אָמְרוּ: \nשִׁבְעָה מַשְׁקִין טְמֵאִין, \nוּשְׁאָר כָּל הַמַּשְׁקִין טְהוֹרִין. \n",
            "<small>ג</small>\nאֵין עוֹשִׂין תְּמָרִים דְּבַשׁ, \nוְלֹא תַפּוּחִים יַיִן, \nוְלֹא סִתְוָנִיּוֹת חֹמֶץ.  \nוּשְׁאָר כָּל הַפֵּרוֹת, \nאֵין מְשַׁנִּין אוֹתָן מִבִּרְיָתָן בִּתְרוּמָה וּבְמַעֲשֵׂר שֵׁנִי, \nאֶלָּא זֵיתִים וַעֲנָבִים בִּלְבַד.  \nאֵין סוֹפְגִים אַרְבָּעִים מִשֵּׁם עָרְלָה, \nאֶלָּא עַל הַיּוֹצֵא מִן הַזֵּיתִים וּמִן הָעֲנָבִים.  \nוְאֵין מְבִיאִין בִּכּוּרִים מַשְׁקִין, \nאֶלָּא הַיּוֹצֵא מִן הַזֵּיתִים וּמִן הָעֲנָבִים.  \nוְאֵינוּ מִטַּמֵּא מִשֵּׁם מַשְׁקֶה, &lt;מְטַמֵּא&gt;\nאֶלָּא הַיּוֹצֵא מִן הַזֵּיתִים וּמִן הָעֲנָבִים.  \nאֵין מַקְרִיבִים עַל גַּבֵּי הַמִּזְבֵּחַ, \nאֶלָּא הַיּוֹצֵא מִן הַזֵּיתִים וּמִן הָעֲנָבִים. \n",
            "<small>ד</small>\nעָקְצֵי תְאֵנִים וּגְרוֹגְרוֹת, \nוְהַכַּלֵּיסִים וְהֶחָרוּבִין שֶׁלִּתְרוּמָה, \nאֲסוּרִין לַזָּרִים. \n",
            "<small>ה</small>\nגַּלְעִנֵּי תְרוּמָה, \nכָּל זְמַן שֶׁהוּא מְכַנְּסָן, אֲסוּרוֹת. \nאִם הִשְׁלִיכָן, מֻתָּרוֹת.  \nוְכֵן עַצְמוֹת הַקָּדָשִׁים, \nכָּל זְמַן שֶׁהוּא מְכַנְּסָן, אֲסוּרִין, \nוְאִם הִשְׁלִיכָן, מֻתָּרִין.  \nהַמֻּרְסָן מֻתָּר.  \nסֻבִּים שֶׁלַּחֲדָשׁוֹת, אֲסוּרוֹת.  \nוְשֶׁלַּיְּשָׁנוֹת, מֻתָּרוֹת.  \nנוֹהֵג בִּתְרוּמָה כְּדֶרֶךְ שֶׁהוּא נוֹהֵג בַּחֻלִּין.  \nהַמְסַלֵּת קַב אוֹ קַבַּיִם לַסְּאָה, \nלֹא יְאַבֵּד אֶת הַשְּׁאָר, \nאֶלָּא יַנִּיחֶנּוּ בִמְקוֹם מֻצְנָע. \n",
            "<small>ו</small>\nמְגוֹרָה שֶׁפִּנָּה מִמֶּנָּה חִטֵּי תְרוּמָה, \nאֵין מְחַיְּבִין אוֹתוֹ לִהְיוֹת יוֹשֵׁב וּמְלַקֵּט אַחַת אַחַת, \nאֶלָּא מְכַבֵּד כְּדַרְכּוֹ וְנוֹתֵן לְתוֹכָהּ חֻלִּין. \n",
            "<small>ז</small>\nוְכֵן חָבִית שֶׁלַּשֶּׁמֶן שֶׁנִּשְׁפָּכָה, \nאֵין מְחַיְּבִין אוֹתוֹ לִהְיוֹת יוֹשֵׁב וּמַטְַפִיֵחַ, \nאֶלָּא נוֹהֵג בָּהּ כְּדֶרֶךְ שֶׁהוּא נוֹהֵג בַּחֻלִּין. \n",
            "<small>ח</small>\nהַמְעָרֶה מִכַּד לְכַד וְנִטֵּף שָׁלוֹשׁ טִפִּים, \nנוֹתֵן לְתוֹכָהּ חֻלִּין.  \nהִרְכִּינָהּ וּמִצַּת, \nהֲרֵי זוֹ תְרוּמָה.  \nוְכַמָּה תְהֵא בִתְרוּמַת מַעֲשֵׂר שֶׁלִּדְמַי, &lt;בתרומה&gt;\nוְיוֹלִיכֶנָּה לַכֹּהֵן? \nאֶחָד מִשְּׁמוֹנָה לִשְׁמִינִית. \n",
            "<small>ט</small>\nכַּרְשִׁנֵּי תְרוּמָה, \nמַאֲכִילִין אוֹתָן לַבְּהֵמָה, וְלַחַיָּה, וְלַתַּרְנָגְלִין.  \nיִשְׂרָאֵל שֶׁסָּכַר פָּרָה מִכֹּהֵן, \nמַאֲכִילָהּ כַּרְשִׁנֵּי תְרוּמָה. \nוְכֹהֵן שֶׁסָּכַר פָּרָה מִיִּשְׂרָאֵל, \nאַף עַל פִּי שֶׁמְּזוֹנוֹתֶיהָ עָלָיו, \nלֹא יַאֲכִילָהּ כַּרְשִׁנֵּי תְרוּמָה.  \nיִשְׂרָאֵל שֶׁשָּׁם פָּרָה מִכֹּהֵן, \nלֹא יַאֲכִילָהּ כַּרְשִׁנֵּי תְרוּמָה, \nוְכֹהֵן שֶׁשָּׁם פָּרָה מִיִּשְׂרָאֵל, \nמַאֲכִילָהּ כַּרְשִׁנֵּי תְרוּמָה. \n",
            "<small>י</small>\nמַדְלִיקִין שֶׁמֶן שְׂרֵפָה בְבָתֵּי כְנֵסָיוֹת, \nוּבְבָתֵּי מִדְרָשׁוֹת, \nוּבְמָבוֹאוֹת אֲפֵלִים, \nוְעַל גַּבֵּי הַחוֹלִין, בִּרְשׁוּת כֹּהֵן.  \nבַּת יִשְׂרָאֵל שֶׁנִּשֵּׂאת לַכֹּהֵן, \nוְהִיא לִמּוּדֵת לָבֹא אֵצֶל אָבִיהָ, \nאָבִיהָ מַדְלִיק בִּרְשׁוּתָהּ.  \nמַדְלִיקִין בְּבֵית הַמִּשְׁתֶּה, \nאֲבָל לֹא בְבֵית הָאֵבֶל.  \nדִּבְרֵי רְבִּי יְהוּדָה.  \nרְבִּי יוֹסֵה אוֹמֵר: \nבְּבֵית הָאֵבֶל, \nאֲבָל לֹא בְבֵית הַמִּשְׁתֶּה.  \nרְבִּי מֵאִיר אוֹסֵר כָּן וְכָן.  \nרְבִּי שִׁמְעוֹן מַתִּיר כָּן וְכָן.  \n\n\n\n"
        ]
    ],
    "sectionNames": [
        "Chapter",
        "Mishnah"
    ]
}