{
    "language": "he",
    "title": "Mishnah Bikkurim",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה ביכורים",
    "categories": [
        "Mishnah",
        "Seder Zeraim"
    ],
    "text": [
        [
            "<small>א</small>\nיֵשׁ מְבִיאִים בִּכּוּרִים וְקוֹרִין, \nמְבִיאִים וְלֹא קוֹרִין, \nוְיֵשׁ שֶׁאֵינָן מְבִיאִין.  \nאֵלּוּ שֶׁאֵינָן מְבִיאִין: \nהַנּוֹטֵעַ לְתוֹךְ שֶׁלּוֹ, \nוְהִבְרִיךְ לְתוֹךְ שֶׁלַּיָּחִיד אוֹ שֶׁלָּרַבִּים. \nהַמַּבְרִיךְ מִתּוֹךְ שֶׁלַּיָּחִיד אוֹ מִתּוֹךְ שֶׁלָּרַבִּים \nלְתוֹךְ שֶׁלּוֹ. \nהַנּוֹטֵעַ בְּתוֹךְ שֶׁלּוֹ וְהִבְרִיךְ לְתוֹךְ שֶׁלּוֹ, \nוְדֶרֶךְ הַיָּחִיד וְדֶרֶךְ הָרַבִּים בָּאֶמְצַע, \nהֲרֵי זֶה אֵינוּ מֵבִיא.  \nרְבִּי יְהוּדָה אוֹמֵר: \nבָּזֶה מֵבִיא. \n",
            "<small>ב</small>\nמֵאֵיזֶה טַעַם אֵינוּ מֵבִיא? \nמִשֵּׁם שֶׁנֶּאֱמַר: (שְׁמוֹת כג,יט) \n\"רֵאשִׁית בִּכּוּרֵי אַדְמָתְךָ\", \nעַד שֶׁיְּהוּ כָל הַגִּדּוּלִים מֵאַדְמָתֶךָ.  \nהָאֲרִיסִים, וְהַחָכוֹרוֹת, &lt;וְהַחֲכוֹרוֹת&gt;\nוְהַסִּיקָרִיקוֹן, וְהַגָּזְלָן, \nאֵין מְבִיאִין, \nמֵאוֹתוֹ הַטַּעַם, מִשֵּׁם שֶׁנֶּאֱמַר: \n\"רֵאשִׁית בִּכּוּרֵי אַדְמָתְךָ\". \n",
            "<small>ג</small>\nאֵין מְבִיאִין בִּכּוּרִים חוּץ מִשִּׁבְעַת הַמִּינִים; \nוְלֹא מִן הַתְּמָרִים שֶׁבֶּהָרִים, \nוְלֹא מִן הַפֵּרוֹת שֶׁבָּעֲמָקִים, \nוְלֹא מִזֵּיתֵי שֶׁמֶן שֶׁאֵינָן מִן הַמֻּבְחָר.  \nאֵין מְבִיאִין בִּכּוּרִים קֹדֶם לָעֲצֶרֶת.  \nאַנְשֵׁי הַר צְבוֹעִים הֵבִיאוּ בִכּוּרֵיהֶם קֹדֶם לָעֲצֶרֶת, \nוְלֹא קִבְּלוּ מֵהֶן, מִפְּנֵי הַכָּתוּב שֶׁבַּתּוֹרָה (שְׁמוֹת כג,טז) \n\"וְחַג הַקָּצִיר בִּכּוּרֵי מַעֲשֶׂיךָ אֲשֶׁר תִּזְרַע בַּשָּׂדֶה\". \n",
            "<small>ד</small>\nאֵלּוּ מְבִיאִין וְלֹא קוֹרִין: \nהַגֵּר מֵבִיא וְאֵינוּ קוֹרֵא, שֶׁאֵינוּ יָכוֹל לוֹמַר: (דְּבָרִים כו,ג) \n\"אֲשֶׁר נִשְׁבַּע יי לַאֲבוֹתֵינוּ לָתֶת לָנוּ\".  \nוְאִם הָיְתָה אִמּוֹ מִיִּשְׂרָאֵל, מֵבִיא וְקוֹרֵא.  \nוּכְשֶׁהוּא מִתְפַּלֵּל בֵּינוֹ לְבֵין עַצְמוֹ, אוֹמֵר: \n'אֱלֹהֵי אֲבוֹת יִשְׂרָאֵל'.  \nוּכְשֶׁהוּא בְּבֵית הַכְּנֶסֶת, אוֹמֵר: \n'אֱלֹהֵי אֲבוֹתֵיכֶם'.  \nאִם הָיְתָה אִמּוֹ מִיִּשְׂרָאֵל אוֹמֵר: \n'אֱלֹהֵי אֲבוֹתֵינוּ'. \n",
            "<small>ה</small>\nרְבִּי אֱלִיעֶזֶר בֶּן יַעֲקֹב אוֹמֵר: \nהָאִשָּׁה בַת גֵּרִים לֹא תִנָּשֵׂא לִכְהֻנָּה, \nעַד שֶׁתְּהֵא אִמָּהּ מִיִּשְׂרָאֵל. \nאֶחָד גֵּרִים וְאֶחָד עֲבָדִים מְשֻׁחְרָרִים, \nאֲפִלּוּ עַד עֲשָׂרָה דוֹרוֹת, \nעַד שֶׁתְּהֵא אִמָּן מִיִּשְׂרָאֵל.  \nהָאַפִּיטְרוֹפִּיס, וְהָעֶבֶד, וְהַשָּׁלִיחַ, \nוְהָאִשָּׁה, וְהַטָּמְטוֹם, וְאַנְדְּרוֹגִינוֹס, \nמְבִיאִין וְלֹא קוֹרִין, \nשֶׁאֵינָן יְכוֹלִין לוֹמַר (דְּבָרִים כו,י) \n\"אֲשֶׁר נָתַתָּה לִּי יי\". \n",
            "<small>ו</small>\nהַקּוֹנֶה שְׁתֵּי אִילָנוֹת בְּתוֹךְ שֶׁלַּחֲבֵרוֹ, \nמֵבִיא וְאֵינוּ קוֹרֵא. \nרְבִּי יְהוּדָה אוֹמֵר: \nמֵבִיא וְקוֹרֵא.  \nיָבַשׁ הַמַּעְיָן, נִקְצַץ הָאִילָן, \nמֵבִיא וְאֵינוּ קוֹרֵא. \nרְבִּי יְהוּדָה אוֹמֵר: \nמֵבִיא וְקוֹרֵא.  \nמֵהֶחָג וְעַד חֲנֻכָּה, \nמֵבִיא וְאֵינוּ קוֹרֵא; \nרְבִּי יְהוּדָה בֶן בְּתִירָה אוֹמֵר: \nמֵבִיא וְקוֹרֵא. \n",
            "<small>ז</small>\nהִפְרִישׁ אֶת בִּכּוּרָיו וּמָכַר אֶת שָׂדֵהוּ, \nמֵבִיא וְאֵינוּ קוֹרֵא.  \nוְהַשֵּׁנִי, \nמֵאוֹתוֹ הַמִּין, אֵינוּ מֵבִיא; \nמִמִּין אַחֵר, מֵבִיא וְקוֹרֵא.  \nרְבִּי יְהוּדָה אוֹמֵר: \nאַף מֵאוֹתוֹ הַמִּין מֵבִיא וְקוֹרֵא. \n",
            "<small>ח</small>\nהִפְרִישׁ אֶת בִּכּוּרָיו, \nנִמּוֹקוּ, נִבְזָזוּ, נִגְנָבוּ, אָבָדוּ, אוֹ שֶׁנִּטַּמָאוּ, \nמֵבִיא אֲחֵרִים תַּחְתֵּיהֶן וְאֵינוּ קוֹרֵא, \nוְהַשְּׁנִיִּים, אֵין חַיָּבִין עֲלֵיהֶן חֹמֶשׁ. \nנִטַּמְּאוּ בָעֲזָרָה, נוֹפֵץ וְאֵינוּ קוֹרֵא. \n",
            "<small>ט</small>\nמְנַיִן שֶׁהוּא חַיָּב בְּאַחְרָיוּתָן עַד שֶׁיְּבִיאֵם לְהַר הַבַּיִת? \nשֶׁנֶּאֱמַר: (שְׁמוֹת כג,יט) \n\"רֵאשִׁית בִּכּוּרֵי אַדְמָתְךָ תָבִיא בֵּית יי אֱלהֶיךָ\", \nמְלַמֵּד שֶׁהוּא חַיָּב בְּאַחְרָיוּתָן עַד שֶׁיְּבִיאֵם לְהַר הַבַּיִת.  \nהֲרֵי שֶׁהֵבִיא מִמִּין אֶחָד וְקָרָא, \nוְחָזַר וְהֵבִיא מִמִּין אַחֵר, \nהֲרֵי זֶה אֵינוּ קוֹרֵא. \n",
            "<small>י</small>\nאֵלּוּ מְבִיאִין וְקוֹרִין, \nמִן הָעֲצֶרֶת וְעַד הֶחָג, \nמִשִּׁבְעַת הַמִּינִים, \nוּמִפֵּרוֹת שֶׁבֶּהָרִים, \nוּמִתְּמָרִים שֶׁבָּעֲמָקִים, \nוּמִזֵּיתֵי שֶׁמֶן, \nוּמֵעֵבֶר לַיַּרְדֵּן.  \nרְבִּי יוֹסֵה הַגָּלִילִי אוֹמֵר: \nאֵין מְבִיאִין בִּכּוּרִים מֵעֵבֶר לַיַּרְדֵּן, \nשֶׁאֵינָה אֶרֶץ זָבַת חָלָב וּדְבָשׁ. \n",
            "<small>יא</small>\nהַקּוֹנֶה שְׁלֹשָׁה אִילָנוֹת בְּתוֹךְ שֶׁלַּחֲבֵרוֹ, \nמֵבִיא וְקוֹרֵא.  \nרְבִּי מֵאִיר אוֹמֵר: \nאֲפִלּוּ שְׁנַיִם.  \nקָנָה אִילָן וְקַרְקָעוֹ, \nמֵבִיא וְקוֹרֵא.  \nרְבִּי יְהוּדָה אוֹמֵר: \nאַף בַּעֲלֵי אֲרִיסִיּוֹת וְהַחָכוֹרוֹת מְבִיאִין וְקוֹרִין. \n\n\n\n"
        ],
        [
            "<small>א</small>\nהַתְּרוּמָה וְהַבִּכּוּרִין, \nחַיָּבִין עֲלֵיהֶן מִיתָה וְחֹמֶשׁ, \nוַאֲסוּרִין לַזָּרִים, \nוְהֵן נִכְסֵי כֹהֵן, \nוְעוֹלִין בְּאֶחָד וּמֵאָה, \nוּטְעוּנִים רְחִיצַת יָדַיִם וְהַעְרֵב שֶׁמֶשׁ.  \nהֲרֵי אֵלּוּ בִתְרוּמָה וּבַבִּכּוּרִים, \nמַה שֶּׁאֵין כֵּן בַּמַּעֲשֵׂר. \n",
            "<small>ב</small>\nיֵשׁ בַּמַּעֲשֵׂר וּבַבִּכּוּרִים מַה שֶּׁאֵין כֵּן בִּתְרוּמָה: \nשֶׁהַמַּעֲשֵׂר וְהַבִּכּוּרִין טְעוּנִין הֲבָאַת מָקוֹם, \nוּטְעוּנִים וִדּוּי, וַאֲסוּרִין לָאוֹנֵן; \nרְבִּי שִׁמְעוֹן מַתִּיר.  \nוְחַיָּבִין בַּבֵּעוּר. \nרְבִּי שִׁמְעוֹן פּוֹטֵר.  \nוְאוֹסְרִין כָּל שֶׁהֵן לֵאָכֵל בִּירוּשָׁלַיִם, \nוְגִדּוּלֵיהֶן אֲסוּרִין מִלֵּאָכֵל בִּירוּשָׁלַיִם, \nאַף לַזָּרִים וְלַבְּהֵמָה. \nרְבִּי שִׁמְעוֹן מַתִּיר.  \nהֲרֵי אֵלּוּ בַמַּעֲשֵׂר וּבַבִּכּוּרִים, \nמַה שֶּׁאֵין בַּתְּרוּמָה. \n",
            "<small>ג</small>\nיֵשׁ בַּתְּרוּמָה וּבַמַּעֲשֵׂר מַה שֶּׁאֵין בַּבִּכּוּרִים: \nשֶׁהַתְּרוּמָה וְהַמַּעֲשֵׂר אוֹסְרִין אֶת הַגֹּרֶן, \nוְיֵשׁ לָהֶם שֵׁעוּר, \nוְנוֹהֲגִין בְּכָל הַפֵּרוֹת, \nבִּפְנֵי הַבַּיִת וְשֶׁלֹּא בִּפְנֵי הַבַּיִת, \nוּבָאֲרִיסִים וּבֶחָכוֹרוֹת וּבַסִּקְרִיקוֹן וּבַגּוֹזְלָן.  &lt;וּבַאֲרִיסִים וּבַחֲכוֹרוֹת וּבסִקְרִיקוֹן וּבגּוֹזְלָן&gt;\nהֲרֵי אֵלּוּ בַתְּרוּמָה וּבַמַּעֲשֵׂר, \nמַה שֶּׁאֵין בַּבִּכּוּרִים. \n",
            "<small>ד</small>\nיֵשׁ בַּבִּכּוּרִים מַה שֶּׁאֵין בַּתְּרוּמָה וּבַמַּעֲשֵׂר: \nשֶׁהַבִּכּוּרִים נִקְנִים בִּמְחֻבָּר לַקַּרְקַע, \nוְעוֹשֶׂה אָדָן כָּל שָׂדֵהוּ בִכּוּרִין, \nוְחַיָּבִין בְּאַחְרָיוּתָן, \nוּטְעוּנִים קָרְבָּן וְשִׁיר וּתְנוּפָה וְלִינָה. \n",
            "<small>ה</small>\nתְּרוּמַת מַעֲשֵׂר שָׁוָה לַבִּכּוּרִים בִּשְׁתֵּי דְרָכִים, \nוְלַתְּרוּמָה בִּשְׁתֵּי דְרָכִים: &lt;וְלִתְרוּמָה&gt;\nנִטֶּלֶת מִן הַטָּהוֹר עַל הַטָּמֵא, \nוְשֶׁלֹּא מִן הַמֻּקָּף כַּבִּכּוּרִים, \nוְאוֹסֶרֶת אֶת הַגֹּרֶן, \nוְיֶשׁ לָהֶן שֵׁעוּר כַּתְּרוּמָה. &lt;כִּתְרוּמָה&gt;\n",
            "<small>ו</small>\nאֶתְרוֹג שָׁוֶה לָאִילָן בִּשְׁלֹשָׁה דְרָכִים, וְלַיָּרָק בְּדֶרֶךְ אֶחָד.  \nשָׁוֶה לָאִילָן בָּעָרְלָה, וּבָרְבִיעִי, וּבַשְּׁבִיעִית.  \nוְלַיָּרָק, שֶׁבְּשָׁעַת לְקִיטָתוֹ עִשּׂוּרוֹ.  \nדִּבְרֵי רַבָּן גַּמְלִיאֵל.  \nרְבִּי אֱלִיעֶזֶר אוֹמֵר: \nשָׁוֶה לָאִילָן בְּכָל דָּבָר. \n",
            "<small>ז</small>\nדַּם מְהַלְּכֵי שְׁתַּיִם שָׁוֶה לְדַם בְּהֵמָה, \nלְהַכְשִׁיר אֶת הַזְּרָעִים. \nוְדַם הַשֶּׁרֶץ, אֵין חַיָּבִים עָלָיו. \n",
            "<small>ח</small>\nכּוֹי, יֶשׁ בּוֹ דְרָכִים שָׁוֶה לַחַיָּה, \nוְיֶשׁ בּוֹ דְרָכִים שָׁוֶה לַבְּהֵמָה, \nוְיֶשׁ בּוֹ דְרָכִים שָׁוֶה לַחַיָּה וְלַבְּהֵמָה, \nוְיֶשׁ בּוֹ שֶׁאֵינוּ שָׁוֶה לֹא לַחַיָּה וְלֹא לַבְּהֵמָה. \n",
            "<small>ט</small>\nכֵּיצַד שָׁוֶה לַחַיָּה? \nדָּמוֹ טָעוּן כִּסּוּי כְּדַם הַחַיָּה, \nוְאֵין שׁוֹחֲטִין אוֹתוֹ בְּיוֹם טוֹב. \nוְאִם שְׁחָטוֹ, אֵין מְכַסִּין אֶת דָּמוֹ.  \nוְחֶלְבּוֹ מְטַמֵּא כְּטֻמְאַת נְבֵלָה כַּחַיָּה, וְטֻמְאָתוֹ סָפֵק, \nוְאֵין פּוֹדִין בּוֹ פֶטֶר חֲמוֹר. \n",
            "<small>י</small>\nכֵּיצַד שָׁוֶה לַבְּהֵמָה? \nחֶלְבּוֹ אָסוּר כְּחֵלֶב בְּהֵמָה, אֵין חַיָּבִין עָלָיו כָּרֵת.  \nוְאֵינוּ נִלְקָח בְּכֶסֶף מַעֲשֵׂר לֵאָכֵל בִּירוּשָׁלַיִם, \nוְחַיָּב בַּזְּרוֹעַ וּבַלְּחָיַיִם וּבַקֵּבָה.  \nרְבִּי אֱלִיעֶזֶר פּוֹטֵר, \nשֶׁהַמּוֹצִיא מֵחֲבֵרוֹ עָלָיו הָרְאָיָה. \n",
            "<small>יא</small>\nכֵּיצַד אֵינוּ שָׁוֶה לֹא לַחַיָּה וְלֹא לַבְּהֵמָה? \nאָסוּר מִשֵּׁם כִּלְאַיִם עִם הַחַיָּה וְעִם הַבְּהֵמָה.  \nהַכּוֹתֵב חַיָּתוֹ וּבְהֶמְתּוֹ לִבְנוֹ, \nלֹא כָתַב לוֹ אֶת הַכּוֹי.  \nאִם אָמַר: \n\"הֲרֵי אֲנִי נָזִיר שֶׁזֶּה חַיָּה\", \nאוֹ \"בְּהֵמָה\", \nהֲרֵי זֶה נָזִיר.  \nוּשְׁאָר כָּל דְּרָכָיו שָׁוִים לַחַיָּה וְלַבְּהֵמָה, \nוְטָעוּן שְׁחִיטָה כָּזֶה וְכָזֶה, \nוּמְטַמֵּא מִשֵּׁם נְבֵלָה וּמִשּׁוּם אֵבֶר מִן הַחַי, \nכָּזֶה וְכָזֶה. \n\n\n\n"
        ],
        [
            "<small>א</small>\nכֵּיצַד מַפְרִישִׁין אֶת הַבִּכּוּרִים? \nיוֹרֵד אָדָם לְתוֹךְ שָׂדֵהוּ, \nוְרוֹאֶה תְאֵנָה שֶׁבִּכֵּרָה, אֶשְׁכּוֹל שֶׁבִּכֵּר, רִמּוֹן שֶׁבִּכֵּר, \nוְקוֹשְׁרָן בַּגְּמִי וְאוֹמֵר: \n\"הֲרֵי אֵלּוּ בִכּוּרִים\".  \nרְבִּי שִׁמְעוֹן אוֹמֵר: \nאַף עַל פִּי כֵן, חוֹזֵר וְקוֹרֵא אוֹתָם בִּכּוּרִים \nמֵאַחַר שֶׁיִּתָּלְשׁוּ מִן הַקַּרְקַע. \n",
            "<small>ב</small>\nכֵּיצַד מַעֲלִין אֶת הַבִּכּוּרִים? \nכָּל הָעֲיָרוֹת שֶׁבַּמַּעֲמָד מִתְכַּנְּסוֹת לְעִירוֹ שֶׁלַּמַּעֲמָד, \nוְלָנִים בִּרְחוֹבָהּ שֶׁלָּעִיר.  \nלֹא הָיוּ נִכְנָסִים לַבָּתִּים.  \nוְלַמַּשְׁכִּים הָיָה הַמְמֻנֶּה אוֹמֵר: (יִרְמְיָה לא,ה) \n\"קוּמוּ וְוּמִקְדָּשׁ נִטְמָא צִיּוֹן אֶל יי אֱלֹהֵינוּ\". \n",
            "<small>ג</small>\nהַקְּרוֹבִים מְבִיאִים תְּאֵנִים וַעֲנָבִים.  \nהָרְחוֹקִים מְבִיאִין גְּרוֹגְרוֹת וְצִמּוּקִים.  \nוְהַשּׁוֹר הוֹלֵךְ עִמָּהֶן, \nוְקַרְנָיו מְצֻפּוֹת זָהָב, וַעֲטָרָה שֶׁלַּזַּיִת בְּרֹאשׁוֹ.  \nוְהֶחָלִיל מַכֶּה לִפְנֵיהֶם, \nעַד שֶׁמַּגִּיעִין קָרוֹב לִירוּשָׁלַיִם.  \nהִגִּיעוּ קָרוֹב לִירוּשָׁלַיִם, \nשָׁלְחוּ לִפְנֵיהֶם, וְעִטְּרוּ אֶת בִּכּוּרֵיהֶם.  \nהַפַּחוֹת וְהַסְּגָנִים וְהַגִּזְבָּרִים יוֹצְאִין לִקְרָאתָם.  \nלְפִי כְּבוֹד הַנִּכְנָסִים הָיוּ יוֹצְאִין.  \nכָּל בַּעֲלֵי אֻמָּנִיּוֹת שֶׁבִּירוּשָׁלַיִם \nעוֹמְדִים בִּפְנֵיהֶם וְשׁוֹאֲלִים בִּשְׁלוֹמָם: \n\"אַחֵינוּ אַנְשֵׁי מָקוֹם פְּלוֹנִי, \nבָּאתֶם בְּשָׁלוֹם!\"\n",
            "<small>ד</small>\nהֶחָלִיל מַכֶּה לִפְנֵיהֶם, \nעַד שֶׁמַּגִיעִין לְהַר הַבַּיִת.  \nהִגִּיעוּ לְהַר הַבַּיִת, \nאֲפִלּוּ אַגְרִיפַּס הַמֶּלֶךְ \nנוֹטֵל אֶת הַסַּל עַל כְּתֵפוֹ וְנִכְנָס, \nעַד שֶׁמַּגִּיעַ לָעֲזָרָה.  \nהִגִּיעַ לָעֲזָרָה, \nוְדִבְּרוּ הַלְוִיִּם בַּשִּׁיר: (תְּהִלִּים ל,ב)\n\"אֲרוֹמִמְךָ יי כִּי דִלִּיתָנִי, \nוְלֹא שִׂמַּחְתָּ אֹיְבַי לִי\" \n",
            "הַגּוֹזָלוֹת שֶׁעַל גַּבֵּי הַסַּלִּים הָיוּ עוֹלוֹת, \nוְשֶׁבְּיָדָן נִתָּנִים לַכֹּהֲנִים. \n",
            "<small>ה</small>\nעוֹדֵהוּ הַסַּל עַל כְּתֵפוֹ, \nוְקוֹרֵא מֵ\"הִגַּדְתִּי הַיּוֹם לַיי אֱלהֶיךָ\" (דְּבָרִים כו,ג) \nעַד שֶׁהוּא גוֹמֵר אֶת כָּל הַפָּרָשָׁה.  \nרְבִּי יְהוּדָה אוֹמֵר: \nעַד \"אֲרַמִּי אֹבֵד אָבִי\".  (דְּבָרִים כו,ה) \nהִגִּיעַ לַ\"אֲרַמִּי אֹבֵד אָבִי\", \nמוֹרִיד אֶת הַסַּל מִכְּתֵפוֹ וְאוֹחֲזוֹ בְשִׂפְתוֹתָיו, \nוְכֹהֵן מַנִּיחַ אֶת יָדוֹ תַחְתָּיו וּמְנִיפוֹ, \nוְקוֹרֵא מֵ\"אֲרַמִּי אֹבֵד אָבִי\", \nעַד שֶׁהוּא גוֹמֵר אֶת כָּל הַפָּרָשָׁה.  \nהִנִּיחוֹ בְצַד הַמִּזְבֵּחַ, וְהִשְׁתַּחֲוָה וְיָצָא. \n",
            "<small>ו</small>\nבָּרִאשׁוֹנָה, \nכָּל מִי שֶׁהוּא יוֹדֵעַ לִקְרוֹת קוֹרֵא, \nוְכָל מִי שֶׁאֵינוּ יוֹדֵעַ לִקְרוֹת, מַקְרִין אוֹתוֹ.  \nנִמְנְעוּ מִלְּהָבִיא.  \nהִתְקִינוּ שֶׁיְּהוּא מַקְרִין \nאֶת מִי שֶׁהוּא יוֹדֵעַ וְאֶת מִי שֶׁאֵינוּ יוֹדֵעַ. \n",
            "<small>ז</small>\nהָעֲשִׁירִים מְבִיאִים אֶת בִּכּוּרֵיהֶם \nבִּקְלָתוֹת שֶׁלַּכֶּסֶף וְשֶׁלַּזָּהָב, \nוְהָעֲנִיִּים מְבִיאִין אוֹתָם \nבְּסַלֵּי נְצָרִים וְשֶׁלַּעֲרָבָה קְלוּפָה, \nוְהַסַּלִּים וְהַבִּכּוּרִים נִתָּנִים לַכֹּהֲנִים. \n",
            "<small>ח</small>\nרְבִּי שִׁמְעוֹן בֶּן נַנָּס אוֹמֵר: \nמְעַטְּרִים אֶת הַבִּכּוּרִים חוּץ מִשִּׁבְעַת הַמִּינִים.  \nרְבִּי עֲקִיבָה אוֹמֵר: \nאֵין מְעַטְּרִין אֶת הַבִּכּוּרִים אֶלָּא מִשִּׁבְעַת הַמִּינִים. \n",
            "<small>ט</small>\nרְבִּי שִׁמְעוֹן אוֹמֵר: \nשָׁלוֹשׁ מִדּוֹת בַּבִּכּוּרִים: \nהַבִּכּוּרִים, וְתוֹסֶפֶת הַבִּכּוּרִים, וְעִטּוּר הַבִּכּוּרִים.  \nתּוֹסֶפֶת הַבִּכּוּרִים, מִין בְּמִינוֹ.  \nוְעִטּוּר הַבִּכּוּרִים, מִין בְּשֶׁאֵינוּ מִינוֹ.  \nתּוֹסֶפֶת הַבִּכּוּרִים נֶאֱכֶלֶת בְּטַהֲרָה, \nוּפְטוּרָה מִן הַדְּמַי; \nוְעִטּוּר הַבִּכּוּרִים חַיָּב בִּדְמַי. \n",
            "י &lt;יא&gt;\nאֵמָתַי אָמְרוּ: \nתּוֹסֶפֶת הַבִּכּוּרִים כַּבִּכּוּרִים? \nבִּזְמַן שֶׁהִיא בָאָה מִן הָאָרֶץ.  \nוְאִם אֵינָה בָאָה מִן הָאָרֶץ, \nאֵינָה כַּבִּכּוּרִים. \n",
            "וְלָמָּה אָמָרוּ: \nהַבִּכּוּרִים נִכְסֵי כֹהֵן? \nשֶׁהוּא קוֹנֶה מֵהֶן עֲבָדִים וְקַרְקָעוֹת וּבְהֵמָה טְמֵאָה, \nוּבַעַל חוֹב נוֹטְלָן בְּחוֹבוֹ, \nוְהָאִשָּׁה בִכְתֻבָּתָהּ, \nוְסֵפֶר תּוֹרָה.  \nרְבִּי יְהוּדָה אוֹמֵר: \nאֵין נוֹתְנִין אוֹתָן אֶלָּא לֶחָבֵר בְּטוֹבָה.  \nוַחֲכָמִים אוֹמְרִים: \nנוֹתְנִים אוֹתָן לְאַנְשֵׁי מִשְׁמָר, \nוְהֵן מְחַלְּקִים בֵּינֵיהֶן בְּקָדְשֵׁי הַמִּקְדָּשׁ. \n\n\n\n"
        ],
        [
            "<small>א</small>\nאַנְדְּרוֹגִינָס, \nיֶשׁ בּוֹ דְרָכִים שָׁוֶה לָאֲנָשִׁים; \nוְיֶשׁ בּוֹ דְרָכִים שֶׁהוּא שָׁוֶה לַנָּשִׁים; \nוְיֶשׁ בּוֹ דְרָכִים שֶׁהוּא שָׁוֶה לָאֲנָשִׁים וְלַנָּשִׁים; \nוְיֶשׁ שֶׁאֵינוּ שָׁוֶה לֹא לָאֲנָשִׁים וְלֹא לַנָּשִׁים. \n",
            "<small>ב</small>\nכֵּיצַד שָׁוֶה לָאֲנָשִׁים? \nמְטַמֵּא בַלֹּבֶן כָּאֲנָשִׁים, &lt;מִיטַמֵּא&gt;\nזוֹקֵק לְיִבּוּם כָּאֲנָשִׁים, \nוּמִתְעַטֵּף וּמִסְתַּפֵּר כָּאֲנָשִׁים, \nוְנוֹשֵׂא אֲבָל לֹא נִשָּׂא כָאֲנָשִׁים, \nוְחַיָּב בְּכָל הַמִּצְוֹת הָאֲמוּרוֹת בַּתּוֹרָה כָאֲנָשִׁים.\n",
            "<small>ג</small>\nכֵּיצַד שָׁוֶה לַנָּשִׁים? \nמְטַמֵּא בָאֹדֶם כַּנָּשִׁים, &lt;מִיטַמֵּא&gt;\nוְאֵינוּ מִתְיַחֵד עִם הָאֲנָשִׁים כַּנָּשִׁים, \nוְאֵינוּ עוֹבֵר לֹא עַל בַּל תַּקִּיף, וְלֹא עַל בַּל תַּשְׁחִית, \nוְלֹא עַל בַּל תִּטַּמֵּא לְמֵתִים כַּנָּשִׁים, \nוּפָסוּל מִן הָעֵדוּת כַּנָּשִׁים, \nוְאֵינוּ נִבְעָל בַּעֲבֵרָה כַנָּשִׁים,\nוְנִפְסָל מִן הַכְּהֻנָּה כַּנָּשִׁים. \n",
            "<small>ד</small>\nכֵּיצַד שָׁוֶה לָאֲנָשִׁים וְלַנָּשִׁים? \nחַיָּבִים עַל מַכָּתוֹ וְעַל קִלְלָתוֹ כָּאֲנָשִׁים וְכַנָּשִׁים, \nוְיוֹשֶׁבֶת עָלָיו עַל דַּם טֹהַר כָּאֲנָשִׁים וְכַנָּשִׁים, \nוְחוֹלֵץ בְּקָדְשֵׁי הַגְּבוּל כָּאֲנָשִׁים וְכַנָּשִׁים,\nוְחוֹלֵק בְּקָדְשֵׁי קָדָשִׁים כָּאֲנָשִׁים וְכַנָּשִׁים,\nוְנוֹחֵל בְּכָל הַנַּחֲלוֹת כָּאֲנָשִׁים וְכַנָּשִׁים. \nוְאִם אָמַר הֲרֵינִי נָזִיר שֶׁזֶּה אִישׁ וְאִשָּׁה, הֲרֵי זֶה נָזִיר.\n",
            "<small>ה</small>\nכֵּיצַד אֵינוּ שָׁוֶה לֹא לָאֲנָשִׁים וְלֹא לַנָּשִׁים? \nאֵין חַיָּבִין לֹא עַל מַכָּתוֹ וְלֹא עַל קִלְלָתוֹ לֹא כָאֲנָשִׁים וְלֹא כַנָּשִׁים, \nוְאֵינוּ נֶעֱרָךְ לֹא כָאֲנָשִׁים וְלֹא כַנָּשִׁים, \nוְאִם אָמַר הֲרֵינִי נָזִיר שֶׁאֵין זֶה לֹא אִישׁ וְלֹא אִשָּׁה, \nהֲרֵי זֶה אֵינוּ נָזִיר.  \nרְבִּי מֵאִיר אוֹמֵר: \nאַנְדְּרוֹגִינָס בִּרְיָה בִפְנֵי עַצְמָהּ הוּא, \nוְלֹא יָכְלוּ חֲכָמִים לְהַכְרִיז עָלָיו אִם אִישׁ הוּא וְאִם אִשָּׁה הִיא.  \nאֲבָל טוֹמְטוֹם אֵינוּ כֵן, \nפְּעָמִים שֶׁהוּא אִישׁ, וּפְעָמִים שֶׁהוּא אִשָּׁה.  \n\n\n\n\n\n\nסדר מועד\n\n"
        ]
    ],
    "sectionNames": [
        "Chapter",
        "Mishnah"
    ]
}