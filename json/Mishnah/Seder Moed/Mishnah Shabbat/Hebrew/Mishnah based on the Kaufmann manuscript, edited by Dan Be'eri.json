{
    "language": "he",
    "title": "Mishnah Shabbat",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה שבת",
    "categories": [
        "Mishnah",
        "Seder Moed"
    ],
    "text": [
        [
            "<small>א</small>\nיְצִיאוֹת הַשַּׁבָּת שְׁתַּיִם שֶׁהֵן אַרְבַּע בִּפְנִים, \nוּשְׁתַּיִם שֶׁהֵן אַרְבַּע בַּחוּץ.  \nכֵּיצַד? \nהֶעָנִי עוֹמֵד בַּחוּץ, וּבַעַל הַבַּיִת בִּפְנִים. \nפָּשַׁט הֶעָנִי אֶת יָדוֹ לִפְנִים, \nוְנָתַן לְתוֹךְ יָדוֹ שֶׁלְּבַעַל הַבַּיִת, \nאוֹ שֶׁנָּטַל מִתּוֹכָהּ וְהוֹצִיא, \nהֶעָנִי חַיָּב וּבַעַל הַבַּיִת פָּטוּר.  \n\n<small>ב</small>\nפָּשַׁט בַּעַל הַבַּיִת אֶת יָדוֹ לַחוּץ, \nוְנָתַן לְתוֹךְ יָדוֹ שֶׁלֶּעָנִי, \nאוֹ שֶׁנָּטַל מִתּוֹכָהּ וְהִכְנִיס, \nבַּעַל הַבַּיִת חַיָּב וְהֶעָנִי פָטוּר.  \n\n<small>ג</small>\nפָּשַׁט הֶעָנִי אֶת יָדוֹ לִפְנִים, \nוְנָטַל בַּעַל הַבַּיִת מִתּוֹכָהּ, \nאוֹ שֶׁנָּתַן לְתוֹכָהּ וְהוֹצִיא, \nשְׁנֵיהֶם פְּטוּרִים.  \n\n<small>ד</small>\nפָּשַׁט בַּעַל הַבַּיִת אֶת יָדוֹ לַחוּץ, \nוְנָטַל הֶעָנִי מִתּוֹכָהּ, \nאוֹ שֶׁנָּתַן לְתוֹכָהּ וְהִכְנִיס, \nשְׁנֵיהֶם פְּטוּרִין. \n",
            "<small>ה</small>\nלֹא יֵשֵׁב אָדָם לִפְנֵי הַסַּפָּר סָמוּךְ לַמִּנְחָה, \nעַד שֶׁיִּתְפַּלֵּל.  \nלֹא יִכָּנֵס לֹא לַמַּרְחֵץ וְלֹא לַבֻּרְסְקִי, \nוְלֹא לֹאכַל וְלֹא לָדִין.  \nוְאִם הִתְחִילוּ אֵין מַפְסִיקִין.  \nוּמַפְסִיקִין לְקִרְיַת שְׁמַע, \nוְאֵין מַפְסִיקִין לִתְפִלָּה. \n",
            "<small>ו</small>\nלֹא יֵצֵא הַחַיָּט בְּמַחֲטוֹ סָמוּךְ לַחֲשֵׁכָה, \nשֶׁמֵּא יִשְׁכַּח וְיֵצֵא; \nוְלֹא הַלִּבְלָר בְּקָלְמוֹסוֹ.  \nוְלֹא יְפַלֶּה אֶת כֵּלָיו, &lt;יְפַלֶּא&gt;\nוְלֹא יִקְרֵא לְאוֹר הַנֵּר.  \nבֶּאֶמֶת הַחַזָּן רוֹאֶה מֵאֵיכָן הַתִּינוֹקוֹת קוֹרִין, \nאֲבָל הוּא לֹא יִקְרֵא.  \nכַּיּוֹצֵא בוֹ, \nלֹא יֹאכַל הַזָּב עִם הַזָּבָה, \nמִפְּנֵי הֶרְגֵּל עֲבֵרָה. \n",
            "<small>ז</small>\nאֵלּוּ מֵהֲלָכוֹת \nשֶׁאָמְרוּ בַעֲלִיַּת חֲנִינָה בֶן חִזְקִיָּה בֶן גָּרְיוֹן, &lt;גָּרוֹן&gt;\nשֶׁעָלוּ לְבַקְּרוֹ.  \nנִמְנוּ וְרָבוּ בֵּית שַׁמַּי עַל בֵּית הֶלֵּל, \nוּשְׁמוֹנָה עָשָׂר דָּבָר גָּזְרוּ בוֹ בַיּוֹם. \n",
            "<small>ח</small>\nבֵּית שַׁמַּי אוֹמְרִין: \nאֵין שׁוֹרִין דְּיוֹ סַמְמַנִּים וְכַרְשִׁנִּים, \nאֶלָּא כְּדֵי שֶׁיִּשּׁוֹרוּ מִבְּעוֹד יוֹם. \nבֵּית הֶלֵּל מַתִּירִין. \n",
            "<small>ט</small>\nבֵּית שַׁמַּי אוֹמְרִין: \nאֵין נוֹתְנִין אֻנִּין שֶׁלַּפִּשְׁתָּן בְּתוֹךְ הַתַּנּוּר, \nאֶלָּא כְדֵי שֶׁיַּהְבִּילוּ; \nלֹא אֶת הַצֶּמֶר לַיּוֹרָה, \nאֶלָּא כְדֵי שֶׁיִּקְלֹט אֶת הָעַיִן. \nבֵּית הֶלֵּל מַתִּירִין.  \n\n<small>י</small>\nבֵּית שַׁמַּי אוֹמְרִין: \nאֵין פּוֹרְשִׂין מְצוֹדוֹת חַיָּה וְעוֹפוֹת וְדָגִים, \nאֶלָּא כְדֵי שֶׁיִּצּוֹדוּ מִבְּעוֹד יוֹם. \nבֵּית הֶלֵּל מַתִּירִין. \n",
            "<small>יא</small>\nבֵּית שַׁמַּי אוֹמְרִין: \nאֵין מוֹכְרִין לַנָּכְרִי וְלֹא טוֹעֲנִין עִמּוֹ וְלֹא מַגְבִּיהִין עָלָיו, \nאֶלָּא כְּדֵי שֶׁיַּגִּיעַ לְמָקוֹם קָרוֹב. \nבֵּית הֶלֵּל מַתִּירִין. \n",
            "<small>יב</small>\nבֵּית שַׁמַּי אוֹמְרִין: \nאֵין נוֹתְנִין עוֹרוֹת לָעֻבְּדָן, \nוְלֹא כֵלִים לְכוֹבֵס נָכְרִי, \nאֶלָּא כְדֵי שֶׁיֵּעָשׁוּ מִבְּעוֹד יוֹם. \nוְכֻלָּם, בֵּית הֶלֵּל מַתִּירִין עִם הַשֶּׁמֶשׁ. \n",
            "<small>יג</small>\nאָמַר רַבָּן שִׁמְעוֹן בֶּן גַּמְלִיאֵל: \nנוֹהֲגִין הָיוּ בֵית אַבָּא, \nשֶׁהָיוּ נוֹתְנִין כֶּלִי לָבָן שֶׁלָּהֶן לְכוֹבֵס נָכְרִי, \nשְׁלֹשֶׁת יָמִים קֹדֶם לַשַּׁבָּת.  \nוְשָׁוִים אֵלּוּ וָאֵלּוּ, \nשֶׁטּוֹעֲנִין בְּקוֹרַת בֵּית הַבַּד וּבְעִגּוּלֵי הַגַּת. \n",
            "<small>יד</small>\nאֵין צוֹלִין בָּשָׂר וּבָצֵל וּבֵיצָה, \nאֶלָּא כְדֵי שֶׁיִּצּוֹלוּ.  \nאֵין נוֹתְנִין אֶת הַפַּת לַתַּנּוּר עִם חֲשֵׁכָה, \nוְלֹא חֲרָרָה עַל גַּבֵּי הַגֶחָלִים, \nאֶלָּא כְדֵי שֶׁיִּקְרְמוּ פָנֶיהָ.  \nרְבִּי אֶלְעָזָר אוֹמֵר: \nכְּדֵי שֶׁיִּקְרַם הַתַּחְתּוֹן שֶׁלָּהּ. \n",
            "<small>יה</small>\nמְשַׁלְשְׁלִים אֶת הַפֶּסַח לַתַּנּוּר עִם חֲשֵׁכָה, \nוּמְחִיזִים אֶת הָאוּר בִּמְדוּרַת בֵּית הַמּוֹקֵד. &lt;=מַאֲחִיזִים&gt;\nוּבַגְּבוּלִין, כְּדֵי שֶׁיִּצַּת הָאוּר בְּרֻבָּן.  &lt;בָּרוּבָּן&gt;\nרְבִּי יְהוּדָה אוֹמֵר: \nאַף בַּפֶּחָמִים כָּל שֶׁהֵן. \n\n\n"
        ],
        [
            "<small>א</small>\nבַּמָּה מַדְלִיקִים וּבַמָּה אֵין מַדְלִיקִים? \nאֵין מַדְלִיקִים לֹא בַלֶגֶשׁ, \nלֹא בַחֹסֶן, \nלֹא בַכַּלָּךְ, \nלֹא בִפְתִילַת הָעִדָּן, \nוְלֹא בִפְתִילַת הַמִּדְבָּר, \nוְלֹא בִירוּקָה שֶׁעַל פְּנֵי הַמָּיִם. \nלֹא בַזֶּפֶת, \nוְלֹא בְשַׁעֲוָה, \nוְלֹא בְשֶׁמֶן קִיק, \nוְלֹא בְשֶׁמֶן שְׂרֵפָה, \nוְלֹא בְאַלְיָה, \nוְלֹא בַחֵלֶב.  \nנַחוּם הַמָּדִי אוֹמֵר: \nמַדְלִיקִין בְּחֵלֶב מְבֻשָּׁל. \nוַחֲכָמִים אוֹמְרִים: \nאֶחָד מְבֻשָּׁל וְאֶחָד שֶׁאֵינוּ מְבֻשָּׁל, \nאֵין מַדְלִיקִין בּוֹ. \n",
            "<small>ב</small>\nאֵין מַדְלִיקִין שֶׁמֶן שְׂרֵפָה בְיוֹם טוֹב.  \nרְבִּי יִשְׁמָעֵאל אוֹמֵר: \nאֵין מַדְלִיקִין בָּעִטְרָן, \nמִפְּנֵי כְבוֹד הַשַּׁבָּת; \nוַחֲכָמִים מַתִּירִין בְּכָל הַשְּׁמָנִים.  \n\n<small>ג</small>\nבְּשֶׁמֶן שַׁמְשְׁמִין, \nבְּשֶׁמֶן אֱגוֹזִים, \nבְּשֶׁמֶן צְנוֹנוֹת, \nבְּשֶׁמֶן דָּגִים, \nבְּשֶׁמֶן פַּקּוּעוֹת, \nבָּעִטְרָן וּבַנֵּפְטְ.  \nרְבִּי טַרְפוֹן אוֹמֵר: \nאֵין מַדְלִיקִין אֶלָּא בְּשֶׁמֶן זַיִת בִּלְבַד. \n",
            "<small>ד</small>\nכָּל הַיּוֹצֵא מִן הָעֵץ, \nאֵין מַדְלִיקִין בּוֹ, אֶלָּא פִשְׁתָּן.  \nוְכָל הַיּוֹצֵא מִן הָעֵץ, \nאֵינוּ מְטַמֵּא טֻמְאַת אֳהָלִים, אֶלָּא פִשְׁתָּן.  \nפְּתִילַת הַבֶּגֶד שֶׁקִּפְּלָהּ וְלֹא הִבְהֲבָהּ, \nרְבִּי אֱלִיעֶזֶר אוֹמֵר: \nטְמֵאָה, וְאֵין מַדְלִיקִין בָּהּ.  \nוּרְבִּי עֲקִיבָה אוֹמֵר: \nטְהוֹרָה, וּמַדְלִיקִין בָּהּ. \n",
            "<small>ה</small>\nלֹא יִקֹּב אָדָם שְׁפוֹפֶרֶת שֶׁלַּבֵּיצָה וִימַלֶּאנָּה שֶׁמֶן, \nוְיִתְּנֶנָּה עַל פִּי הַנֵּר, \nבִּשְׁבִיל שֶׁתְּהֵא מְנַטֶּפֶת, \nוַאֲפִלּוּ הִיא שֶׁלַּחֶרֶס. \nוּרְבִּי יְהוּדָה מַתִּיר.  \nאִם חִבְּרָהּ הַיּוֹצֵר מִתְּחִלָּה, \nמֻתָּר, מִפְּנֵי שֶׁהוּא כֶּלִי אֶחָד.  \nלֹא יְמַלֵּא אָדָם אֶת הַקְּעָרָה שֶׁמֶן וְיִתְּנֶנָּה בְצַד הַנֵּר, \nוְיִתֵּן רֹאשׁ הַפְּתִילָה בְתוֹכָהּ בִּשְׁבִיל שֶׁתְּהֵא שׁוֹאֶבֶת. \nרְבִּי יְהוּדָה מַתִּיר. \n",
            "<small>ו</small>\nהַמְכַבֶּה אֶת הַנֵּר מִפְּנֵי שֶׁהוּא מִתְיָרֵא מִפְּנֵי גוֹיִם, \nמִפְּנֵי לֶסְטִים, מִפְּנֵי רוּחַ רָעָה, \nאִם בִּשְׁבִיל הַחוֹלֶה שֶׁיִּישַׁן, \nפָּטוּר. \nכְּחָס עַל הַנֵּר, \nכְּחָס עַל הַשֶּׁמֶן, \nכְּחָס עַל הַפְּתִילָה, \nחַיָּב.  \nרְבִּי יוֹסֵה פוֹטֵר בְּכֻלָּם, \nחוּץ מִן הַפְּתִילָה, \nמִפְּנֵי שֶׁהוּא עוֹשָׂהּ פֶּחָם. \n",
            "<small>ז</small>\nעַל שָׁלוֹשׁ עֲבֵרוֹת הַנָּשִׁים מֵתוֹת בְּשָׁעַת לִדְתָּן: \nעַל שֶׁאֵינָן זְהִירוֹת בַּנִּדָּה, וּבַחַלָּה, וּבְהַדְלָקַת הַנֵּר. \n",
            "שְׁלֹשָׁה דְבָרִים צָרִיךְ אָדָם לוֹמַר בְּתוֹךְ בֵּיתוֹ \nעֶרֶב שַׁבָּת עִם חֲשֵׁכָה: \n\"עִשַּׂרְתֶּן? \nעֵרַבְתֶּן? \nהַדְלִיקוּ אֶת הַנֵּר!\" \nסָפֵק חֲשֵׁכָה, סָפֵק לֹא חֲשֵׁכָה, \nאֵין מְעַשְּׂרִין אֶת הַוַּדַּי, \nוְאֵין מַטְבִּילִין אֶת הַכֵּלִים, \nוְאֵין מַדְלִיקִין אֶת הַנֵּרוֹת, \nאֲבָל מְעַשְּׂרִין אֶת הַדְּמַי, \nוּמְעָרְבִין וְטוֹמְנִין אֶת הַחַמִּין. \n\n\n"
        ],
        [
            "<small>א</small>\nכִּירָה שֶׁהִסִּקוּהָ בַּקַּשׁ אוֹ בַגְּבָבָה, \nנוֹתְנִין עָלֶיהָ תַבְשִׁיל.  \nבַּגֶּפֶת אוֹ בָעֵצִים לֹא יִתֵּן עַד שֶׁיִּגְרֹף, \nאוֹ עַד שֶׁיִּתֵּן אֶת הָאֵפֶר.  \nבֵּית שַׁמַּי אוֹמְרִין: \nחַמִּים אֲבָל לֹא תַבְשִׁיל.  \nוּבֵית הֶלֵּל אוֹמְרִין: \nחַמִּין וְתַבְשִׁיל.  \nבֵּית שַׁמַּי אוֹמְרִין: \nנוֹטְלִין אֲבָל לֹא מַחְזִירִין. \nבֵּית הֶלֵּל אוֹמְרִין: \nאַף מַחְזִירִין. \n",
            "תַּנּוּר שֶׁהִסִּיקוּהוּ בַקַּשׁ אוֹ בַגְּבָבָה, \nלֹא יִתֵּן בֵּין מִתּוֹכוֹ בֵין מֵעַל גַּבָּיו.  \nקֻפַּח שֶׁהִסִּיקוּהוּ בַקַּשׁ אוֹ בַּגְּבָבָה, \nהֲרֵי הִיא כַּכִּירַיִם. \nבַּגֶּפֶת אוֹ בָעֵצִים, \nהֲרֵי הוּא כַתַּנּוּר. \n",
            "<small>ב</small>\nאֵין נוֹתְנִין בֵּיצָה בְצַד הַמֵּחַם בִּשְׁבִיל שֶׁתִּתְגַּלְגֵּל, \nוְלֹא יַפְקִעֶנָּה בְסוּדָרִים. \nרְבִּי יוֹסֵה מַתִּיר.  \nוְלֹא יִטְמְנֶנָּה בַחוֹל וּבַאֲבַק דְּרָכִים בִּשְׁבִיל שֶׁתִּצָּלֶה. \n",
            "<small>ג</small>\nמַעֲשֶׂה שֶׁעָשׁוּ אַנְשֵׁי טְבֶרְיָה: \nהֵבִיאוּ סִלּוֹן שֶׁלַּצּוֹנִין לְתוֹךְ אַמָּה שֶׂלַּחַמִּין.  \nאָמְרוּ לָהֶן חֲכָמִין: \nאִם שַׁבָּת, \nכְּחַמִּים שֶׁהוּחָמוּ בַשַּׁבָּת, \nאֲסוּרִים בִּרְחִיצָה וּבִשְׁתִיָּה. \nאִם בְּיוֹם טוֹב, \nכְּחַמִּים שֶׁהוּחָמוּ בְּיוֹם טוֹב, \nאֲסוּרִין בִּרְחִיצָה וּמֻתָּרִין בִּשְׁתִיָּה.  \nמֻלְיָר הַגָּרוּף, \nשׁוֹתִין מִמֶּנּוּ בַשַּׁבָּת.  \nאַנְטִיכֵי, אַף עַל פִּי גְרוּפָה, \nאֵין שׁוֹתִין מִמֶּנָּה. \n",
            "<small>ד</small>\nמֵחַם שֶׁפִּנָּהוּ, \nלֹא יִתֵּן בְּתוֹכוֹ צוֹנִין בִּשְׁבִיל שֶׁיֵּחָמוּ, \nאֲבָל נוֹתֵן הוּא לְתוֹכוֹ אוֹ לְתוֹךְ הַכּוֹס כְּדֵי לְהַפְשִׁירָן.  \nהַלַפָּס וְהַקְּדֵרָה שֶׁהֶעֱבִירָן מְרֻתָּחִין, \nלֹא יִתֵּן לְתוֹכָן תַּבְלִין, \nאֲבָל הוּא נוֹתֵן לְתוֹךְ הַקְּעָרָה אוֹ לְתוֹךְ הַתַּמְחוּי.  \nרְבִּי יְהוּדָה אוֹמֵר: \nלַכֹּל הוּא נוֹתֵן, \nחוּץ מִדָּבָר שֶׁיֶּשׁ בּוֹ חֹמֶץ וְצֵיר. \n",
            "<small>ה</small>\nאֵין נוֹתְנִין כֶּלִי תַחַת הַנֵּר לְקַבֵּל בּוֹ אֶת הַשֶּׁמֶן, \nוְאִם נְתָנוֹ מִבְּעוֹד יוֹם, מֻתָּר.  \nאֵין נֵאוֹתִין מִמֶּנּוּ, \nלְפִי שֶׁאֵינוּ מִן הַמּוּכָן.  \nמְטַלְטְלִין נֵר חָדָשׁ, \nאֲבָל לֹא יָשָׁן.  \nרְבִּי שִׁמְעוֹן אוֹמֵר: \nכָּל הַנֵּרוֹת מִטַּלְטְלִין, \nחוּץ מִן הַנֵּר הַדָּלֵק בַּשַּׁבָּת.  \nנוֹתְנִין כֶּלִי תַחַת הַנֵּר לְקַבֵּל נִיצוֹצוֹת. \nלֹא יִתֵּן בְּתוֹכוֹ מַיִם מִפְּנֵי שֶׁהוּא מְכַבֶּה. \n\n\n"
        ],
        [
            "<small>א</small>\nבַּמָּה טוֹמְנִים, וּבַמָּה אֵין טוֹמְנִים? \nאֵין טוֹמְנִים לֹא בַגֶּפֶת, לֹא בַזֶּבֶל, \nלֹא בַמֶּלַח, לֹא בַסִּיד, לֹא בַחוֹל, \nבֵּין לַחִים בֵּין יְבֵשִׁים. \nלֹא בַתֶּבֶן, לֹא בַזֻּגִין וְלֹא בַמֻּכִּים וְלֹא בָעֲשָׂבִים, \nבִּזְמַן שֶׁהֵן לַחִים, \nאֲבָל טוֹמְנִים בָּהֶן יְבֵשִׁים.  \nטוֹמְנִים בִּכְסוּת וּבְפֵרוֹת, \nוּבְכַנְפֵי יוֹנָה וּבִנְעֹרֶת שֶׁלַּפִּשְׁתָּן \nוּבִנְסֹרֶת שֶׁלֶּחָרָשִׁים.  \nרְבִּי יְהוּדָה אוֹסֵר בַּדַּקָּה וּמַתִּיר בַּגַּסָּה. \n",
            "<small>ב</small>\nטוֹמְנִין בִּשְׁלָחִין, וּמְטַלְטְלִין אוֹתָן, \nבְּגִזֵּי צֶמֶר, וְאֵין מְטַלְטְלִין אוֹתָן.  \nכֵּיצַד יַעֲשֶׂה? \nנוֹטֵל אֶת הַכִּסּוּי, וְהֵן נוֹפְלוֹת.  \nרְבִּי לְעָזָר בֶּן עֲזַרְיָה אוֹמֵר: \nקֻפָּה, \nמַטָּהּ עַל צִדָּהּ וְנוֹטֵל, \nשֶׁמֵּא יִטֹּל וְאֵינוּ יָכוֹל לְהַחְזִיר.  \nוַחֲכָמִים אוֹמְרִים: \nנוֹטֵל וּמַחְזִיר.  \nאִם לֹא כִסָּהוּ מִבְּעוֹד יוֹם, \nלֹא יְכַסֶּנּוּ מִשֶּׁתֶּחְשַׁךְ.  \nכִּסָּה וְנִתְגַּלָּה, \nמֻתָּר לְכַסּוֹתוֹ.  \nמְמַלֵּא אֶת הַקִּיתוֹן, \nוְנוֹתֵן לְתַחַת הַכַּר אוֹ תַחַת הַכֶּסֶת. \n\n\n\n"
        ],
        [
            "<small>א</small>\nבַּמָּה בְהֵמָה יוֹצָא, וּבַמָּה אֵינָה יוֹצָא? \nיוֹצֵא הַגָּמָל בָּאֶפְסָר, \nוְהַנָּאקָה בַחְטָם, &lt;והנקה&gt;\nוְהַלִּבְדְּקָס בְּפְרָמְבְּיָא, \nוְהַסּוּס בַּשֵּׁיר, \nוְכָל בַּעֲלֵי הַשֵּׁיר \nיוֹצְאִין בַּשֵּׁיר וְנִמְשָׁכִין בַּשֵּׁיר, \nוּמַזִּים עֲלֵיהֶן וְטוֹבְלִין בִּמְקוֹמָן. \n",
            "<small>ב</small>\nחֲמוֹר יוֹצֵא בַמַּרְדַּעַת, \nבִּזְמַן שֶׁהִיא קְשׁוּרָה לוֹ. \nזְכָרִין יוֹצְאִין לְבוּבִין; \nרְחֵלִין יוֹצְאוֹת שְׁחוּזוֹת, \nכְּבוּלוֹת וּכְבוּנוֹת, \nוְהָעִזִּים צְרוּרוֹת.  \nרְבִּי יוֹסֵה אוֹסֵר בְּכֻלָּם, \nחוּץ מִן הָרְחֵלִים הַכְּבוּנוֹת.  \nרְבִּי יְהוּדָה אוֹמֵר: \nעִזִּים יוֹצְאוֹת צְרוּרוֹת, \nלְיַבֵּשׁ, אֲבָל לֹא לֵחָלֵב. \n",
            "<small>ג</small>\nוּבַמָּה אֵינָה יוֹצָא? \nלֹא יֵצֵא גָמָל בִּמְטוֹטֶלֶת, \nלֹא עָקוּד וְלֹא רָגוּל, \nוְכֵן שְׁאָר כָּל הַבְּהֵמָה.  \nלֹא יִקְשֹׁר גְּמַלִּים זֶה בָזֶה וְיִמְשֹׁךְ.  \nאֲבָל מְכַנֵּס חֲבָלִין לְתוֹךְ יָדוֹ, \nוּבִלְבַד שֶׁלֹּא יִכְרֹךְ. \n",
            "<small>ד</small>\nאֵין חֲמוֹר יוֹצֵא בַמַּרְדַּעַת, \nבִּזְמַן שֶׁאֵינָה קְשׁוּרָה לוֹ, \nוְלֹא בַזּוֹג, אַף עַל פִּי שֶׁהוּא פָקוּק, \nוְלֹא בְסֻלָּם שֶׁבְּצַוָּארוֹ, \nוְלֹא בִרְצוּעָה שֶׁבְּרַגְלוֹ.  \nאֵין הַתַּרְנָגְלִין יוֹצְאִין בְּחוּטִין, \nוְלֹא בִרְצוּעוֹת שֶׁבְּרַגְלֵיהֶן. \nאֵין הַזְּכָרִין יוֹצְאִין בַּעֲגָלָה שֶׁתַּחַת הָאַלְיָה שֶׁלָּהֶן. \nאֵין הָרְחֵלִין יוֹצְאוֹת חֲנוּנוֹת, \nוְאֵין הָעֵגֶל יוֹצֵא בַגִּימוֹן, \nוְלֹא פָרָה בְּעוֹר הַקֻּפָּד, \nוְלֹא בִרְצוּעָה שֶׁבֵּין קַרְנֶיהָ.  \nפָּרָתוֹ שֶׁלִּרְבִּי אֶלְעָזָר בֶּן עֲזַרְיָה, \nהָיְתָה יוֹצָא בִרְצוּעָה שֶׁבֵּין קַרְנֶיהָ, \nשֶׁלֹּא כִּרְצוֹן חֲכָמִים. \n\n\n\n"
        ],
        [
            "<small>א</small>\nבַּמָּה אִשָּׁה יוֹצָא וּבַמָּה אֵינָה יוֹצָא? \nלֹא תֵצֵא אִשָּׁה לֹא בְחוּטֵי צֶמֶר, \nוְלֹא בְחוּטֵי פִשְׁתָּן, \nלֹא בִרְצוּעוֹת שֶׁבְּרֹאשָׁהּ, \nוְלֹא תִטְבֹּל בָּהֶן עַד שֶׁתְּרַפֵּם; \nלֹא בְטוֹטֶפֶת, \nלֹא בְסַנְבוּטִים בִּזְמַן שֶׁאֵינָן תְּפוּרִים, \nוְלֹא בַכָּבוּל בִּרְשׁוּת הָרַבִּים, \nוְלֹא בְעִיר שֶׁלַּזָּהָב, \nוְלֹא בִקְטַלָּא, \nוְלֹא בַנְּזָמִים, \nוְלֹא בְטַבַּעַת שֶׁאֵין עָלֶיהָ חוֹתָם, \nוְלֹא בְמַחַט שֶׁאֵינָה נְקוּבָה.  \nוְאִם יָצָאת אֵינָה חַיֶּבֶת חַטָּאת. \n",
            "<small>ב</small>\nלֹא יֵצֵא הָאִישׁ בְּסַנְדָּל הַמְסֻמָּר, \nוְלֹא בַיָּחִיד בִּזְמַן שֶׁאֵין בְּרַגְלוֹ מַכָּה, \nוְלֹא בִתְפִלָּה, \nוְלֹא בְקָמִיעַ בִּזְמַן שֶׁאֵינוּ מִן הַמֻּמְחֶה, \nוְלֹא בְשִׁרְיָן, \nוְלֹא בְקַסְּדָה, \nוְלֹא בְמַגְּפַיִם.  \nאִם יָצָא, אֵינוּ חַיָּב חַטָּאת. \n",
            "<small>ג</small>\nלֹא תֵצֵא אִשָּׁה בְמַחַט נְקוּבָה, \nוְלֹא בְטַבַּעַת שֶׁיֵּשׁ עָלֶיהָ חוֹתָם, \nוְלֹא בְכָלְיָר, וְלֹא בַכּוֹכֶלֶת, \nוְלֹא בִצְלוֹחִית שֶׁלְּפִּלְיָטוֹס.  \nוְאִם יָצָאת, חַיֶּבֶת חַטָּאת.  \nדִּבְרֵי רְבִּי מֵאִיר.  \nוַחֲכָמִים פּוֹטְרִין בַּכּוֹכֶלֶת וּבִצְלוֹחִית שֶׁלְּפִּלְיָטוֹס. \n",
            "<small>ד</small>\nלֹא יֵצֵא הָאִישׁ לֹא בַסַּיִף, וְלֹא בַקֶּשֶׁת, \nוְלֹא בַתְּרִיס, וְלֹא בָאַלָּה, וְלֹא בָרֹמַח.  \nאִם יָצָא, חַיָּב חַטָּאת.  \nרְבִּי אֱלִיעֶזֶר אוֹמֵר: \nתַּכְשִׁיטִים הֵם לוֹ.  \nוַחֲכָמִים אוֹמְרִים: \nאֵינָן לוֹ אֶלָּא לִגְנַי, שֶׁנֶּאֱמַר: (יְשַׁעְיָה ב,ד) \n\"וְכִתְּתוּ חַרְבוֹתָם לְאִתִּים וַחֲנִיתוֹתֵיהֶם לְמַזְמֵרוֹת\".  \nבּוֹרִית טְהוֹרָה, יוֹצְאִין בָּהּ בַּשַּׁבָּת.  \nכְּכָלִים טְמֵאִין, אֵין יוֹצְאִין בָּהֶן. \n",
            "<small>ה</small>\nיוֹצָא אִשָּׁה בְחוּטֵי שֵׂעָר, \nבֵּין מִשֶּׁלָּהּ בֵּין מִשֶּׁלַּחֲבֶרְתָּהּ בֵּין מִשֶׁלִּבְהֵמָה; \nבַּטּוֹטֶפֶת, וּבְסַלְבוּטִים בִּזְמַן שֶׁהֵן תְּפוּרִים, \nבַּכָּבוּל בְּפֵאָה נָכְרִית בֶּחָצֵר, \nבְּמוֹךְ שֶׁבְּאָזְנָהּ, וּבְמוֹךְ שֶׁבְּסַנְדָּלָהּ, \nוּבְמוֹךְ שֶׁהִתְקִינָה לָהּ לְנִדָּתָהּ, \nבְּפִלְפֵּל, וּבְגַרְגֵּר מֶלַח, \nוּבְכָל דָּבָר שֶׁתִּתֵּן לְתוֹךְ פִּיהָ, \nבִּלְבַד שֶׁלֹּא תִתֵּן כַּתְּחִלָּה בַשַּׁבָּת.  \nאִם נָפַל, לֹא תַחְזִיר.  \nשֵׁן תּוֹתֶבֶת וְשֵׁן שֶׁלַּזָּהָב, \nרְבִּי מַתִּיר, \nוַחֲכָמִים אוֹסְרִין. \n",
            "<small>ו</small>\nיוֹצְאִים בְּסֶלַע שֶׁעַל הַצִּנִּית, \nהַבָּנוֹת יוֹצְאוֹת בְּחוּטִים, \nאֲפִלּוּ בִקְסָמִים שֶׁבְּאָזְנֵיהֶם.  \nעֲרָבִיּוֹת רְעוּלוֹת, מָדִיּוֹת פְּרוּפוֹת, \nוְכָל אָדָם, \nאֶלָּא שֶׁדִּבְּרוּ חֲכָמִים בַּהוֹוֶה. \n",
            "<small>ז</small>\nפּוֹרֶפֶת עַל הָאֶבֶן וְעַל הָאֱגוֹז וְעַל הַמַּטְבֵּעַ, \nוּבִלְבַד שֶׁלֹּא תִפְרֹף כַּתְּחִלָּה בַשַּׁבָּת. \n",
            "<small>ח</small>\nהַקִּטֵּעַ יוֹצֵא בְקַב שֶׁלּוֹ.  \nדִּבְרֵי רְבִּי מֵאִיר.  \nוּרְבִּי יוֹסֵה אוֹסֵר.  \nאִם יֵשׁ לוֹ בֵית קִבּוּל כְּתִיתִים, טָמֵא.  \nסְמוּכוֹת שֶׁלּוֹ טְמֵאִים מִדְרָס, \nאֵין יוֹצְאִין בָּהֶן בַּשַּׁבָּת, \nוְאֵין נִכְנָסִין בָּהֶם לָעֲזָרָה.  \nכִּסֵּא, סְמוּכוֹת שֶׁלּוֹ טְמֵאִין מִדְרָס, \nאֵין יוֹצְאִין בָּהֶן בַּשַּׁבָּת, \nוְאֵין נִכְנָסִין בָּהֶן לָעֲזָרָה.  \nאֲנַקְטָמִים, טְהוֹרִים, \nאֵין יוֹצְאִין בָּהֶן. \n",
            "<small>ט</small>\nהַבָּנִים יוֹצְאִין בִּקְשָׁרִים, \nוּבְנֵי מְלָכִים בַּזּוּגִים, וְכָל אָדָם, \nאֶלָּא שֶׁדִּבְּרוּ חֲכָמִים בַּהוֹוֶה. \n",
            "<small>י</small>\nיוֹצְאִין בְּבֵיצַת הַחַרְגּוֹל, \nוּבְשֵׁן שֶׁלַּשּׁוּעָל, \nוּבְמַסְמֵר הַצָּלוּב, \nמִשֵּׁם רְפוּאָה.  \nדִּבְרֵי רְבִּי יוֹסֵה.  \nוּרְבִּי מֵאִיר אוֹסֵר אַף בַּחוֹל, \nמִשֵּׁם דַּרְכֵי הָאֱמוֹרִי. \n\n\n\n"
        ],
        [
            "<small>א</small>\nכְּלָל גָּדוֹל אָמְרוּ בַשַּׁבָּת: \nכָּל הַשּׁוֹכֵחַ עִקַּר הַשַּׁבָּת, \nוְעָשָׂה מְלָאכוֹת הַרְבֵּה בְּשַׁבָּתוֹת הַרְבֵּה, \nאֵינוּ חַיָּב אֶלָּא חַטָּאת אַחַת. \nוְהַיּוֹדֵעַ עִקַּר שַׁבָּת, \nוְעָשָׂה מְלָאכוֹת הַרְבֵּה בְּשַׁבָּתוֹת הַרְבֵּה, \nחַיָּב עַל כָּל שַׁבָּת וְשַׁבָּת. \nוְהַיּוֹדֵעַ שֶׁהִיא שַׁבָּת, \nוְעָשָׂה מְלָאכוֹת הַרְבֵּה בְּשַׁבָּתוֹת הַרְבֵּה, \nחַיָּב עַל כָּל מְלָאכָה וּמְלָאכָה. \nהָעוֹשֶׂה מְלָאכוֹת הַרְבֵּה מֵעֵין מְלָאכָה אַחַת, \nאֵינוּ חַיָּב אֶלָּא חַטָּאת אַחַת. \n",
            "<small>ב</small>\nאֲבוֹת מְלָאכוֹת, אַרְבָּעִים חָסֵר אַחַת: \nהַחוֹרֵשׁ, הַזּוֹרֵעַ, \nהַקּוֹצֵר, הַמְעַמֵּר, הַדָּשׁ וְהַזּוֹרֶה; \nהַבּוֹרֵר, הַטּוֹחֵן, הַמַּרְקִיד, הַלָּשׁ, וְהָאוֹפֶה; \nהַגּוֹזֵז אֶת הַצֶּמֶר, הַמְלַבְּנוֹ, וְהַמְנַפְּסוֹ, וְהַצּוֹבְעוֹ; \nוְהַטּוֹוֵהוּ, וְהַמֵּסִיךְ, וְהָעוֹשֶׂה שְׁנֵי בָתֵּי נִירִים, \nהָאוֹרֵג שְׁנֵי חוּטִין, וְהַבּוֹצֵעַ שְׁנֵי חוּטִין; \nהַקּוֹשֵׁר, וְהַמַּתִּיר, \nוְהַתּוֹפֵר שְׁתֵּי תְפִירוֹת, \nהַקּוֹרֵע עַל מְנָת לִתְפּוֹר שְׁתֵּי תְפִירוֹת. \n\n<small>ג</small>\nהַצָּד צְבִי, \nהַשּׁוֹחֲטוֹ, \nוְהַמַּפְשִׁיטוֹ, וְהַמּוֹלְחוֹ, \nוְהַמְעַבְּדוֹ, וְהַמּוֹחֲקוֹ, וְהַמְחַתְּכוֹ; \nהַכּוֹתֵב שְׁתֵּי אוֹתוֹת, \nוְהַמּוֹחֵק עַל מְנָת לִכְתּוֹב שְׁתֵּי אוֹתוֹת; \n\n<small>ד</small>\nהַבּוֹנֶה, וְהַסּוֹתֵר; \nוְהַמְכַבֶּה, וְהַמַּבְעִיר; \nוְהַמַּכֶּה בַפַּטִּישׁ; \nוְהַמּוֹצִיא מֵרְשׁוּת לִרְשׁוּת. \nאֵלּוּ הֵן אֲבוֹת מְלָאכוֹת, \nאַרְבָּעִים חָסֵר אַחַת. \n",
            "<small>ה</small>\nוְעוֹד כְּלָל אַחֵר אָמָרוּ: \nכָּל הַכָּשֵׁר לְהַצְנִיע וּמַצְנִיעִים כָּמוֹהוּ, \nהוֹצִיאוֹ בַשַּׁבָּת, חַיָּב עָלָיו חַטָּאת. \nוְכָל שֶׁאֵינוּ כָּשֵׁר לְהַצְנִיע, וְאֵין מַצְנִיעִים כָּמוֹהוּ, \nהוֹצִיאוֹ בַשַּׁבָּת, אֵינוּ חַיָּב אֶלָּא לְמַצְנִיעוֹ. \n",
            "<small>ו</small>\nהַמּוֹצִיא תֶּבֶן, כִּמְלֹא פִי פָרָה; \nעָצָה, כִּמְלֹא פִי גָמָל; \nעָמִיר, כִּמְלֹא פִי טָלֶה; \nעֲשָׂבִים, כִּמְלֹא פִי גְדִי; \nעֲלֵי שׁוּם וַעֲלֵי בְצָלִים, לַחִים, כַּגְּרוֹגֶרֶת, \nוִיבֵשִׁים, כִּמְלֹא פִי גְדִי. \nאֵינָן מִצְטָרְפִין זֶה עִם זֶה, \nמִפְּנֵי שֶׁלֹּא שָׁווּ בְשֵׁעוּרֵיהֶם.  \nהַמּוֹצִיא אֳכָלִים כִּגְרוֹגֶרֶת, \nמִצְטָרְפִין זֶה עִם זֶה, \nמִפְּנֵי שֶׁשָּׁווּ בְשֵׁעוּרֵיהֶם, \nחוּץ מִקְּלִפֵּיהֶם וְגַלְעִינֵיהֶם וְעָקְצֵיהֶן וְסוּבָן וּמֻרְסָנָן.  \nרְבִּי יְהוּדָה אוֹמֵר: \nחוּץ מִקְּלִפֵּי עֲדָשִׁים, הַמִּתְבַּשְּׁלוֹת עִמָּם. \n\n\n\n"
        ],
        [
            "<small>א</small>\nהַמּוֹצִיא יַיִן, כְּדֵי מְזִיגַת הַכּוֹס; \nחָלָב, כְּדֵי גְמִיָּה; \nדְּבַשׁ, כְּדֵי לִתֵּן עַל הַכָּתִית; \nשֶׁמֶן, כְּדֵי לָסוּךְ אֵבֶר קָטָן; \nמַיִם, כְּדֵי לָשׁוּף אֶת הַקִּלּוֹרִית.  \nוּשְׁאָר כָּל הַמַּשְׁקִין בָּרְבִיעִית.  \nוְכָל הַשּׁוֹפַכִּין, בָּרְבִיעִית.  \nרְבִּי שִׁמְעוֹן אוֹמֵר: \nכֻּלָּם בָּרְבִיעִית; \nלֹא נֶאֶמְרוּ כָל הַשֵּׁעוּרִים הָאֵלּוּ, \nאֶלָּא לְמַצְנִיעֵיהֶם. \n",
            "<small>ב</small>\nהַמּוֹצִיא חֶבֶל, כְּדֵי לַעֲשׁוֹת אֹזֶן לַכֻּפָּה; \nגְּמִי, כְדֵי לַעֲשׁוֹת תָּלוּי לַנָּפָה וְלַכְּבָרָה, \nרְבִּי יְהוּדָה אוֹמֵר: \nכְּדֵי לִטֹּל מִמֶּנּוּ מִדַּת מַנְעָל לַקָּטָן.  \nנְיָר, כְּדֵי לִכְתֹּב עָלָיו קֶשֶׁר מוֹכְסִים.  \nהַמּוֹצִיא קֶשֶׁר שֶׁלַּמּוֹכְסִין, חַיָּב.  \nנְיָר מָחוּק, כְּדֵי לִכְרֹךְ עַל פִּי צְלוֹחִית קְטַנָּה שֶׁלְּפִלְיָטוֹם. \n",
            "<small>ג</small>\nעוֹר, כְּדֵי לַעֲשׁוֹת קָמִיעַ; \nקֶלֶף, כְּדֵי לִכְתֹּב עָלָיו פָּרָשָׁה קְטַנָּה שֶׁבַּתְּפִלִּים, \nשֶׁהִיא \"שְׁמַע יִשְׂרָאֵל\"; \nדְּיוֹ, כְּדֵי לִכְתֹּב שְׁתֵּי אוֹתוֹת; \nכֹּחַל, כְּדֵי לִכְחוֹל עַיִן אַחַת. ",
            "(דֶּבֶק, כְּדֵי לִתֵּן בְּרֹאשׁ הַשַּׁבְשֶׁבֶת;) \nזֶפֶת וְגָפְרִית, כְּדֵי לַעֲשׁוֹת נֶקֶב; \nשַׁעֲוָה, כְּדֵי לִתֵּן עַל פִּי נֶקֶב קָטָן; \n\n<small>ד</small>\nדֶּבֶק, כְּדֵי לִתֵּן בְּרֹאשׁ הַשַּׁבְשֶׁבֶת;\nחַרְסִית, כְּדֵי לַעֲשׁוֹת פִּי כוּר שֶׁלְּצוֹרְפֵי זָהָב.  \nרְבִּי יְהוּדָה אוֹמֵר: \nכְּדֵי לַעֲשׁוֹת פַּטְפּוּט.  \nסוּבִים, כְּדֵי לִתֵּן עַל פִּי כוּר שֶׁלְּצוֹרְפֵי זָהָב; \nסִיד, כְּדֵי לָסוּד קְטַנָּה שֶׁבַּבָּנוֹת.  \nרְבִּי יְהוּדָה אוֹמֵר: \nכְּדֵי לַעֲשׁוֹת כַּנְבוּל.  \nרְבִּי נְחֶמְיָה אוֹמֵר: \nכְּדֵי לַעֲשׁוֹת אַנְטוֹפֵי. \n",
            "<small>ה</small>\nאֲדָמָה, כְּחוֹתַם הַמַּרְצַפִּים.  \nדִּבְרֵי רְבִּי עֲקִיבָה.  \nוַחֲכָמִים אוֹמְרִים: \nכְּחוֹתַם הָאִגְּרוֹת.  \nזֶבֶל וְחוֹל דַּק, כְּדֵי לְזַבֵּל קֶלַח שֶׁלְּאֶכְרוּב.  \nדִּבְרֵי רְבִּי עֲקִיבָה.  \nוַחֲכָמִים אוֹמְרִים: \nכְּדֵי לְזַבֵּל כְּרֵישָׁה.  \nחוֹל גַּס, כְּדֵי לִתֵּן עַל מְלֹא כַף סִיד.  \nקָנֶה, כְּדֵי לַעֲשׁוֹת קוֹלְמוֹס; \nוְאִם הָיָה עָבֶה אוֹ מְרֻסָּס, \nכְּדֵי לְבַשֵּׁל בֵּיצָה קַלָּה שֶׁבַּבֵּיצִים, \nטְרוּפָה וּנְתוּנָה בַּלַּפָּס. \n",
            "<small>ו</small>\nעֶצֶם, כְּדֵי לַעֲשׁוֹת תַּרְוָד.  \nרְבִּי יְהוּדָה אוֹמֵר: \nכְּדֵי לַעֲשׁוֹת חָף.  \nזְכוֹכִית, כְּדֵי לִגְרוֹר בָּהּ בְּרֹאשׁ הַכַּרְכֵּד; \nצְרוֹר אוֹ אֶבֶן, כְּדֵי לִזְרֹק בָּעוֹף.  \nרְבִּי אֱלִיעֶזֶר בֶּן יַעֲקֹב אוֹמֵר: \nכְּדֵי לִזְרֹק בַּבְּהֵמָה. \n",
            "<small>ז</small>\nחֶרֶס, כְּדֵי לִתֵּן בֵּין פַּצִּים לַחֲבֵרוֹ.  \nדִּבְרֵי רְבִּי יְהוּדָה.  \nרְבִּי מֵאִיר אוֹמֵר: \nכְּדֵי לַחְתּוֹת בּוֹ אֶת הָאוּר.  \nרְבִּי יוֹסֵה אוֹמֵר: \nכְּדֵי לְקַבֵּל רְבִיעִית.  \nאַף עַל פִּי שֶׁאֵין רְאָיָה לַדָּבָר, \nזֵכֶר לַדָּבָר: (יְשַׁעְיָה ל,יד) \n\"וְלֹא יִמָּצֵא בִמְכִתָּתוֹ חֶרֶשׂ לַחְתּוֹת אֵשׁ מִיָּקוּד\".  \nאָמַר לוֹ רְבִּי יוֹסֵה: \nמִשָּׁם רְאָיָה? \n\"וְלַחֲשׁוֹף מַיִם מִגֶּבֶא\". \n\n\n\n"
        ],
        [
            "<small>א</small>\nאָמַר רְבִּי עֲקִיבָה: \nמְנַיִן לַעֲבוֹדָה זָרָה, \nשֶׁהִיא מְטַמָּא בַמַּשָּׂא כַנִּדָּה? \nשֶׁנֶּאֱמַר: (יְשַׁעְיָה ל,כב) \n\"תִּזְרֵם כְּמוֹ דָוָה, צֵא תֹאמַר לוֹ\".  \nמָה הַנִּדָּה מְטַמָּא בַמַּשָּׂא, \nאַף עֲבוֹדָה זָרָה מְטַמָּא בַמַּשָּׂא. \n",
            "<small>ב</small>\nמְנַיִן לִסְפִינָה שֶׁהִיא טְהוֹרָה? \nשֶׁנֶּאֱמַר: (מִשְׁלֵי ל,יט) \n\"דֶּרֶךְ אֳנִיָּה בְלֶב יָם\".  \nמְנַיִן לַעֲרוּגָה שֶׁהִיא שִׁשָּׁה עַל שִׁשָּׁה טְפָחִים, \nשֶׁזּוֹרְעִים בְּתוֹכָהּ חֲמִשָּׁה זֵרְעוֹנִים, \nאַרְבָּעָה בְאַרְבַּע רוּחוֹת הָעֲרוּגָה, וְאֶחָד בָּאֶמְצַע? \nשֶׁנֶּאֱמַר: (יְשַׁעְיָה סא,יא) \n\"כִּי כָאָרֶץ תּוֹצִיא צִמְחָהּ, \nוּכְגַנָּה זֵרוּעֶיהָ תַצְמִיחַ\". \nלֹא נֶאֱמַר כֵּן, \nאֶלָּא \"זֵרוּעֶיהָ תַצְמִיחַ\". \n",
            "<small>ג</small>\nמְנַיִן לְפוֹלֶטֶת שִׁכְבַת זֶרַע בַּיּוֹם הַשְּׁלִישִׁי, \nשֶׁהִיא טְמֵאָה? &lt;מחוק ע\"י מגיה: טְהוֹרָה&gt;\nשֶׁנֶּאֱמַר: (שְׁמוֹת יט,טו) \n\"הֱיוּ נְכנִים לשְׁלֹשֶׁת יָמִים, \nאַל תִּגְּשׁוּ אֶל אִשָּׁה.\"  \nמְנַיִן שֶׁמַּרְחִיצִים אֶת הַקָּטָן, \nבַּיּוֹם הַשְּׁלִישִׁי שֶׁחָל לִהְיוֹת בַּשַּׁבָּת? \nשֶׁנֶּאֱמַר: (בְּרֵאשִׁית לד,כה) \n\"וַיְהִי בַיּוֹם הַשְּׁלִישִׁי, בִהְיוֹתָם כֹּאֲבִים\".  \nמְנַיִן שֶׁקּוֹשְׁרִין לָשׁוֹן שֶׁלִּזְהוֹרִית \nבְּרֹאשׁ הַשָּׂעִיר הַמִּשְׁתַּלֵּחַ? \nשֶׁנֶּאֱמַר: (יְשַׁעְיָה א,יח) \n\"אִם יִהְיוּ חֲטָאֵיכֶם כַּשָּׁנִים, כַּשֶּׁלֶג יַלְבִּינוּ, \nאִם יַאְדִּימוּ כַתּוֹלָע, כַּצֶּמֶר יִהְיוּ.\" \n",
            "<small>ד</small>\nמְנַיִן לְסִיכָה שֶׁהִיא כִּשְׁתִיָּה בְיוֹם הַכִּפּוּרִים? \nאַף עַל פִּי שֶׁאֵין רְאָיָה לַדָּבָר, \nזֵכֶר לַדָּבָר, שֶׁנֶּאֱמַר: (תְּהִלִּים קט,יח) \n\"וַתָּבֹא כַמַּיִם בְּקִרְבּוֹ וְכַשֶּׁמֶן בְּעַצְמוֹתָיו\". \n",
            "<small>ה</small>\nהַמּוֹצִיא עֵצִים, כְּדֵי לְבַשֵּׁל בֵּיצָה קַלָּה; \nתַּבְלִים, כְּדֵי לְתַבֵּל בֵּיצָה קַלָּה; \nמִצְטָרְפִים זֶה עִם זֶה.  \nקְלִפֵּי אֱגוֹזִים, קְלִפֵּי רִמּוֹנִים, \nאֶסְטֵס וּפוּאָה, כְּדֵי לִצְבּוֹעַ בָּהֶם בֶּגֶד קָטָן כִּשְׂבָכָה.  \nמֵי רַגְלַיִם, נֶתֶר וּבוֹרִית, קִימוֹנְיָה וְאַשְׁלָג, \nכְּדֵי לְכַבֵּס בָּהֶם בֶּגֶד קָטָן כִּשְׂבָכָה.  \nרְבִּי יְהוּדָה אוֹמֵר: \nכְּדֵי לְהַעֲבִיר עַל הַכֶּתֶם. \n",
            "<small>ו</small>\nפִּלְפֶּלֶת, כָּל שֶׁהִיא, \nעִטְרָן, כָּל שֶׁהוּא.  \nמִינֵי בְשָׂמִים וּמִינֵי מַתְּכוֹתֵיהֶם, כָּל שֶׁהֵם. \nמֵעֲפַר הַמִּזְבֵּחַ, מֵאַבְנֵי הַמִּזְבֵּחַ \nמִמְּקַק סְפָרִים מִמְּקַק מִטְפְּחוֹתֵיהֶם, כָּל שֶׁהֵם, \nמִפְּנֵי שֶׁמַּצְנִיעִים אוֹתָן לְגָנְזָן.  \nרְבִּי יוּדָה אוֹמֵר: \nאַף הַמּוֹצִיא מִמְּשַׁמְּשֵׁי עֲבוֹדָה זָרָה, כָּל שֶׁהוּא, \nשֶׁנֶּאֱמַר: (דְּבָרִים יג,יח) \n\"וְלֹא יִדְבַּק בְּיָדְךָ מְאוּמָה מִן הַחֵרֶם\". \n",
            "<small>ז</small>\nהַמּוֹצִיא קֻפַּת הָרוֹכְלִין, \nאַף עַל פִּי שֶׁיֶּשׁ בָּהּ מִינִים הַרְבֵּה, \nאֵינוּ חַיָּב אֶלָּא חַטָּאת אַחַת.  \nזֵרְעוֹנֵי גַנָּה, פָּחוּת מִכִּגְרוֹגֶרֶת.  \nרְבִּי יְהוּדָה בֶן בְּתִירָה אוֹמֵר: \nחֲמִשָּׁה.  \nזֶרַע קִשּׁוּאִים, שְׁנַיִם, \nזֶרַע דְּלוּעִים, שְׁנַיִם, \nזֶרַע פּוּל מִצְרִי, שְׁנַיִם.  \nחָגָב חַי, כָּל שֶׁהוּא;  \nמֵת, כִּגְרוֹגֶרֶת.  \nצִפֹּרֶת כְּרָמִים, בֵּין חָיָה בֵין מֵתָה, כָּל שֶׁהִיא, \nמִפְּנֵי שֶׁמַּצְנִיעִים אוֹתָהּ לִרְפוּאָה.  \nרְבִּי יְהוּדָה אוֹמֵר: \nאַף הַמּוֹצִיא חָגָב חַי טָמֵא כָל שֶׁהוּא, \nמִפְּנֵי שֶׁמַּצְנִיעִים אוֹתוֹ לַקָּטָן לְשַׂחֵק בּוֹ. \n\n\n\n"
        ],
        [
            "<small>א</small>\nהַמַּצְנִיעַ לְזֶרַע, לְדִיגְמָא, וְלִרְפוּאָה, \nהוֹצִיאוֹ בַשַּׁבָּת, חַיָּב עָלָיו כָּל שֶׁהוּא.  \nוְכָל אָדָם אֵין חַיָּבִים עָלָיו אֶלָּא כְּשֵׁעוּרוֹ;  \nחָזַר וְהִכְנִיסוֹ אֵינוּ חַיָּב אֶלָּא כְּשֵׁעוּרוֹ. \n",
            "<small>ב</small>\nהַמּוֹצִיא אֳכָלִים וּנְתָנָם עַל הָאַסְקֻפָּה, \nבֵּין שֶׁחָזַר וְהוֹצִיאָם, בֵּין שֶׁהוֹצִיאָם אַחֵר, פָּטוּר, \nמִפְּנֵי שֶׁלֹּא עָשָׂה מְלַאכְתּוֹ בְבַת אַחַת.  \nקֻפָּה שֶׁהִיא מְלֵאָה פֵרוֹת, \nוּנְתוּנָה עַל הָאַסְקֻפָּה הַחִיצוֹנָה, \nאַף עַל פִּי שֶׁרֹב הַפֵּרוֹת מִבַּחוּץ, פָּטוּר, \nעַד שֶׁיּוֹצִיא אֶת כָּל הַקֻּפָּה. \n",
            "<small>ג</small>\nהַמּוֹצִיא בֵּין בִּימִינוֹ בֵין בִּשְׂמאלוֹ, \nבְּתוֹךְ חֵיקוֹ, אוֹ עַל כְּתֵפוֹ, חַיָּב, \nשֶׁכֵּן מַשָּׂא בְנֵי קְהָת; \nלְאַחַר יָדוֹ, בְּרַגְלוֹ, בְּפִיו וּבְמַרְפַּקּוֹ, \nבְּאָזְנוֹ וּבִשְׂעָרוֹ, וּבַאֲפֻנְדָּתוֹ וּפִיהָ לְמַטָּן, \nבֵּין אֲפֻנְדָּתוֹ לַחֲלוּקוֹ, וּבַחֲפַת חֲלוּקוֹ, \nבְּמַנְעַלּוֹ וּבְסַנְדַּלּוֹ, פָטוּר, \nשֶׁלֹּא הוֹצִיא כְּדֶרֶךְ הַמּוֹצִיאִים. \n",
            "<small>ד</small>\nהַמִּתְכַּוֵּן לְהוֹצִיא לְפָנָיו וּבָא לוֹ לְאַחֲרָיו, פָּטוּר; \nלְאַחֲרָיו וּבָא לוֹ לְפָנָיו, חַיָּב.  \nבֶּאֱמֶת, הָאִשָּׁה הַחוֹגֶרֶת בַּסֵּנָר, \nבֵּין מִלְּפָנֶיהָ וּבֵין מִלְּאַחֲרֶיהָ, חַיֶּבֶת, \nשֶׁכֵּן רָאוּי לִהְיוֹת חוֹזֵר.  \nרְבִּי יְהוּדָה אוֹמֵר: \nאַף בִּמְקַבְּלֵי פִּתְּקִים. \n",
            "<small>ה</small>\nהַמּוֹצִיא אֳכָלִים פָּחוּת מִכַּשֵּׁעוּר בַּכֶּלִי, \nפָּטוּר אַף עַל הַכֶּלִי, שֶׁהַכֶּלִי טְפֵלָה לוֹ; \nאֶת הַחַי בַּמִּטָּה, \nפָטוּר אַף עַל הַמִּטָּה, שֶׁהַמִּטָּה טְפֵלָה לוֹ; \nוְאֶת הַמֵּת בַּמִּטָּה, חַיָּב.  \nוְכֵן כַּזַּיִת מִן הַמֵּת וְכַזַּיִת מִן הַנְּבֵלָה \nוְכָעֲדָשָׁה מִן הַשֶּׁרֶץ, חַיָּבִים. \nרְבִּי שִׁמְעוֹן פּוֹטֵר. \n\n<small>ו</small> \nהַמּוֹצִיא כִכָּר בִּרְשׁוּת הָרַבִּים, חַיָּב.  \nהוֹצִיאוּהוּ שְׁנַיִם, פְּטוּרִים.  \nלֹא יָכוֹל אֶחָד לְהוֹצִיאוֹ וְהוֹצִיאוּהוּ שְׁנַיִם, חַיָּבִים. \nרְבִּי שִׁמְעוֹן פּוֹטֵר.  \n",
            "<small>ז</small>\nהַנּוֹטֵל צִפָּרְנָיו זוֹ בָזוֹ, אוֹ בְשִׁנָּיו, \nוְכֵן שְׂעָרוֹ, וְכֵן שְׂפָמוֹ, וְכֵן זְקָנוֹ, \nוְכֵן הַגּוֹדֶלֶת, וְכֵן הַכּוֹחֶלֶת, וְכֵן הַפּוֹקֶסֶת, \nרְבִּי אֱלִיעֶזֶר מְחַיֵּב חַטָּאת, \nוַחֲכָמִים אוֹסְרִין מִשּׁוּם שְׁבוּת.  \nהַתּוֹלֵשׁ מֵעָצִיץ נָקוּב, חַיָּב, \nוְשֶׁאֵינוּ נָקוּב, פָּטוּר.  \nרְבִּי שִׁמְעוֹן פּוֹטֵר בָּזֶה וּבָזֶה. \n\n\n\n"
        ],
        [
            "<small>א</small>\nהַזּוֹרֵק מֵרְשׁוּת הַיָּחִיד לִרְשׁוּת הָרַבִּים, \nאוֹ מֵרְשׁוּת הָרַבִּים לִרְשׁוּת הַיָּחִיד, חַיָּב.  \nמֵרְשׁוּת הַיָּחִיד לִרְשׁוּת הַיָּחִיד וּרְשׁוּת הָרַבִּים בָּאֶמְצַע, \nרְבִּי עֲקִיבָה מְחַיֵּב, \nוַחֲכָמִים פּוֹטְרִים. \n",
            "<small>ב</small>\nכֵּיצַד? \nשְׁתֵּי קְצוֹצְרָאוֹת זוֹ כְנֶגֶד זוֹ בִרְשׁוּת הָרַבִּים, \nוְהַמּוֹשִׁיט וְהַזּוֹרֵק מִזּוֹ לָזוֹ, פָּטוּר.  \nהָיוּ שְׁתֵּיהֶם בִּדְיָטֵי אַחַת, \nהַמּוֹשִׁיט חַיָּב, וְהַזּוֹרֵק פָּטוּר, \nשֶׁכָּךְ הָיְתָה עֲבוֹדַת הַלְוִיִּם. \n\n<small>ג</small>\nשְׁתֵּי עֲגָלוֹת זוֹ אַחַר זוֹ בִרְשׁוּת הָרַבִּים, \nמוֹשִׁיטִים אֶת הַקְּרָשִׁים מִזּוֹ לָזוֹ, \nאֲבָל לֹא זוֹרְקִים.  \nחֻלְיַת הַבּוֹר וְהַסֶּלַע, \nשֶׁהֵן גְּבוֹהִים עֲשָׂרָה וּרחָבִים אַרְבָּעָה, &lt;בפנים: עֲשָׂרָה, ותוקן על ידי המגיה&gt;\nהַנּוֹטֵל מֵהֶם וְהַנּוֹתֵן עַל גַּבָּם, חַיָּב;  \nפָּחוּת מִכֵּן, פָּטוּר. \n",
            "<small>ד</small>\nהַזּוֹרֵק אַרְבַּע אַמּוֹת בַּכֹּתֶל, \nלְמַעְלָה מֵעֲשָׂרָה טְפָחִים, כְּזוֹרֵק בְּאָוֵיר, \nלְמַטָּה מֵעֲשָׂרָה טְפָחִים, כְּזוֹרֵק בָּאָרֶץ.  \nהַזּוֹרֵק בָּאָרֶץ אַרְבַּע אַמּוֹת, חַיָּב.  \nזָרַק לְתוֹךְ אַרְבַּע אַמּוֹת, \nוְנִתְגַּלְגַּל חוּץ לְאַרְבַּע אַמּוֹת, פָּטוּר; \nחוּץ לְאַרְבַּע אַמּוֹת, \nוְנִתְגַּלְגַּל לְתוֹךְ אַרְבַּע אַמּוֹת, חַיָּב. \n",
            "<small>ה</small>\nהַזּוֹרֵק בַּיָּם אַרְבַּע אַמּוֹת, פָּטוּר.  \nאִם הָיָה רְקַק מַיִם וּרְשׁוּת הָרַבִּים מְהַלֶּכֶת בּוֹ, \nהַזּוֹרֵק בְּתוֹכוֹ אַרְבַּע אַמּוֹת, חַיָּב.  \nוְכַמָּה הוּא רְקַק מַיִם? \nפָּחוּת מֵעֲשָׂרָה טְפָחִים. &lt;בפנים: פָּחוּת מֵחֲמִשָּׁה. תוקן בשוליים על ידי המגיה&gt; \nרְקַק מַיִם וּרְשׁוּת הָרַבִּים מְהַלֶּכֶת בּוֹ, \nהַזּוֹרֵק בְּתוֹכוֹ אַרְבַּע אַמּוֹת, חַיָּב. \n",
            "<small>ו</small>\nהַזּוֹרֵק מִן הַיָּם לַיַּבָּשָׁה וּמִן הַיַּבָּשָׁה לַיָּם, \nוּמִן הַיָּם לִסְפִינָה וּמִן הַסְּפִינָה לַחֲבֶרְתָּהּ, \nפָּטוּר.  \nסְפִינוֹת קְשׁוּרוֹת זוֹ בָזוֹ, \nמְטַלְטְלִים מִזּוֹ לָזוֹ.  \nאִם אֵינָן קְשׁוּרוֹת, אַף עַל פִּי מֻקָּפוֹת, \nאֵין מְטַלְטְלִים מִזּוֹ לָזוֹ. \n",
            "<small>ז</small>\nהַזּוֹרֵק וְנִזְכַּר עַד שֶׁלֹּא תֵצֵא מִיָּדוֹ, \nקְלָטָהּ אַחֵר, קְלָטָהּ כֶּלֶב, אוֹ שֶׁנִּשְׂרָפָה, \nפָּטוּר.  \nזָרַק לַעֲשׁוֹת חַבּוּרָה, \nבֵּין בָּאָדָם וּבֵין בַּבְּהֵמָה, \nוְנִזְכַּר עַד שֶׁלֹּא נֶעֶשְׂתָה חַבּוּרָה, \nפָּטוּר.  \nזֶה הַכְּלָל: \nכָּל מְחֻיְּבֵי חַטָּאוֹת, \nאֵינָן חַיָּבִין עַד שֶׁתְּהֵא תְחִלָּתָן וְסוֹפָן שְׁגָגָה.  \nתְּחִלָּתָן שְׁגָגָה וְסוֹפָן זָדוֹן, \nתְּחִלָּתָן זָדוֹן וְסוֹפָן שְׁגָגָה, \nפְּטוּרִים, \nעַד שֶׁתְּהֵא תְחִלָּתָן וְסוֹפָן שְׁגָגָה. \n\n\n\n"
        ],
        [
            "<small>א</small>\nהַבּוֹנֶה, כַמָּה יִבְנֶה וִיהֵא חַיָּב? \nהַבּוֹנֶה כָּל שֶׁהוּא, הַמְסַתֵּת, \nוְהַמַּכֶּה בַפַּטִּישׁ וּבַמַּעְצָד, \nהַקּוֹדֵחַ כָּל שֶׁהוּא, חַיָּב.  \nזֶה הַכְּלָל: \nכָּל הָעוֹשֶׂה מְלָאכָה, \nוּמְלַאכְתּוֹ מִתְקַיֶּמֶת בַּשַּׁבָּת, חַיָּב.  \nרַבָּן שִׁמְעוֹן בֶּן גַּמְלִיאֵל אוֹמֵר: \nאַף הַמַּכֶּה בַקָּרְנָס עַל הַסַּדָּן בְּשָׁעַת מְלָאכָה, חַיָּב, \nמִפְּנֵי שֶׁהוּא כִּמְתַקֵּן מְלָאכָה. \n",
            "<small>ב</small>\nהַחוֹרֵשׁ כָּל שֶׁהוּא, \nהַמְנַכֵּשׁ, וְהַמְקַרְסֵם, וְהַמְזָרֵד כָּל שֶׁהוּא, חַיָּב.  \nהַמְלַקֵּט עֵצִים, \nלְתַקֵּן, כָּל שֶׁהֵן, \nאִם לְהַסִּיק, כְּדֵי לְבַשֵּׁל בֵּיצָה קַלָּה.  \nהַמְלַקֵּט עֲשָׂבִים, \nלְתַקֵּן, כָּל שֶׁהֵן, \nאִם לִבְהֵמָה, כִּמְלֹא פִי גְדִי. \n",
            "<small>ג</small>\nהַכּוֹתֵב, \nבֵּין בִּימִינוֹ בֵין בִּשְׂמאלוֹ, \nבֵּין מִשֵּׁם אֶחָד, בֵּין מִשְּׁנֵי שֵׁמוֹת, \nבֵּין מִשְּׁנֵי סִמְיוֹנוֹת, בְּכָל לָשׁוֹן, חַיָּב.  \nאָמַר רְבִּי יוֹסֵה: \nלֹא נִתְחַיְּבוּ שְׁתֵּי אוֹתוֹת אֶלָּא מִשֵּׁם רוֹשֵׁם, &lt;בכתב יד מנוקד: רוֹשֶׁם&gt;\nשֶׁכָּךְ רוֹשְׁמִים עַל קַרְשֵׁי הַמִּשְׁכָּן, \nלֵידַע אֵי זֶה הוּא בֶן זוֹגוֹ.  \nאָמַר רְבִּי יְהוּדָה: \nמָצִינוּ שֵׁם קָטֹן מִשֵּׁם גָּדוֹל, \nשֵׁם מִשִּׁמְעוֹן וּמִשְּׁמוּאֵל, \nוְנֹחַ מִנָּחוֹר, וְדָן מִדָּנִיֵּאל. \n",
            "<small>ד</small>\nהַכּוֹתֵב שְׁתֵּי אוֹתוֹת בְּהֶעְלֵם אֶחָד, חַיָּב.  \nכָּתַב בַּדְּיוֹ, בַּסַּם, בַּסִּקְרָא, בְּקוֹמּוֹס וּבְקַלַקַנְתּוֹס, \nוּבְכָל דָּבָר שֶׁהוּא רוֹשֵׁם, \nעַל שְׁנֵי כָּתְלֵי זָוִית, וְעַל שְׁנֵי לוּחֵי פִנְקֵס, \nוְהֵן נֶהְגִּים זֶה עִם זֶה, \nהַכּוֹתֵב עַל בְּשָׂרוֹ, חַיָּב.  \nוְהַמְסָרֵט עַל בְּשָׂרוֹ, \nרְבִּי אֱלִיעֶזֶר מְחַיֵּב חַטָּאת, \nוּרְבִּי יְהוֹשֻׁעַ פּוֹטֵר. \n",
            "<small>ה</small>\nכָּתַב בְּמַשְׁקִים, בְּמֵי פֵרוֹת, \nבַּאֲבַק דְּרָכִים, בַּאֲבַק סוֹפְרִים, \nוּבְכָל דָּבָר שֶׁאֵינוּ מִתְקַיֵּם, פָּטוּר; \nלְאַחַר יָדוֹ, בְּרַגְלוֹ, וּבְפִיו וּבְמַרְפַּקּוֹ, \nכָּתַב אוֹת אַחַת סָמוּךְ לִכְתָב, &lt;לכתוב&gt;\nכָּתַב עַל גַּבֵּי כְתָב, \nנִתְכַּוַּן לִכְתּוֹב חֵת וְכָתַב שְׁתֵּי זַיִן, \nאַחַת בָּאָרֶץ וְאֶחָד בַּקּוֹרָה, \nעַל שְׁנֵי כָתְלֵי הַבַּיִת, וְעַל שְׁנֵי דַפֵּי פִנְקֵס, \nוְאֵינָן נֶהְגִּים זֶה עִם זֶה, פָטוּר.  \nכָּתַב אוֹת אַחַת נוֹטָרֵיקוֹן, \nרְבִּי יְהוֹשֻׁעַ בֶּן בְּתִירָה מְחַיֵּב, \nוַחֲכָמִים פּוֹטְרִין. \n",
            "<small>ו</small>\nהַכּוֹתֵב שְׁתֵּי אוֹתוֹת בִּשְׁנֵי הֶעְלֵמוֹת, \nאַחַת בַּשַּׁחְרִית וְאַחַת בֵּין הָעַרְבַּיִם, \nרַבָּן גַּמְלִיאֵל מְחַיֵּב, \nוַחֲכָמִים פּוֹטְרִין. \n\n\n"
        ],
        [
            "<small>א</small>\nרְבִּי אֱלִיעֶזֶר אוֹמֵר: \nהָאוֹרֵג שְׁלֹשָׁה חוּטִים בַּתְּחִלָּה וְאֶחָד עַל הָאָרִיג, חַיָּב.  \nוַחֲכָמִים אוֹמְרִים: \nבֵּין בַּתְּחִלָּה בֵין בַּסּוֹף, \nשֵׁעוּרוֹ בִּשְׁנֵי חוּטִים. \n",
            "<small>ב</small>\nהָעוֹשֶׂה שְׁנֵי בָתֵּי נִירִים, \nבַּנִּירִים וּבַקִּירוֹס וּבַנָּפָה וּבַכְּבָרָה וּבַסַּל, חַיָּב.  \nוְהַתּוֹפֵר שְׁתֵּי תְפִירוֹת, \nוְהַקּוֹרֵע עַל מְנָת לִתְפֹּר שְׁתֵּי תְפִירוֹת. \n",
            "<small>ג</small>\nהַקּוֹרֵע בַּחֲמָתוֹ וְעַל מֵתוֹ, \nכָּל הַמְקַלְקְלִים פְּטוּרִים.  \nוְהַמְקַלְקֵל עַל מְנָת לְתַקֵּן, \nשֵׁעוּרוֹ כִּמְתַקֵּן. \n",
            "<small>ד</small>\nשֵׁעוּר הַמְלַבֵּן וְהַמְנַפֵּס, הַצּוֹבֵעַ וְהַטּוֹוֶה, \nשֵׁעוּרוֹ כִּמְלֹא רֹחַב הַסִּיט כָּפוּל.  \nהָאוֹרֵג שְׁנֵי חוּטִים, \nשֵׁעוּרוֹ כִמְלֹא הַסִּיט. \n",
            "<small>ה</small>\nרְבִּי יְהוּדָה אוֹמֵר: \nצִפּוֹר לַמִּגְדָּל וּצְבִי לַבַּיִת, חַיָּב.  \nוַחֲכָמִים אוֹמְרִים: \nצִפּוֹר לַמִּגְדָּל, \nוּצְבִי לַגִּנָּה וְלֶחָצֵר וְלַבִּיבָרִים.  \nרַבָּן שִׁמְעוֹן בֶּן גַּמְלִיאֵל אוֹמֵר: \nלֹא כָל הַבִּיבָרִים שָׁוִים.  \nזֶה הַכְּלָל: \nכָּל הַמְחֻסָּר צֵידָה, פָּטוּר, \nוְשֶׁאֵינוּ מְחֻסַּר צֵידָה, חַיָּב. \n",
            "<small>ו</small>\nצְבִי שֶׁנִּכְנַס לַבַּיִת, \nנָעַל אֶחָד בְּפָנָיו, חַיָּב.  \nאִם נָעֲלוּ שְׁנַיִם, פְּטוּרִין.  \nלֹא יָכוֹל אֶחָד לִנְעוֹל, \nוְנָעֲלוּ שְׁנַיִם, חַיָּבִין.  \nרְבִּי שִׁמְעוֹן פּוֹטֵר. \n",
            "<small>ז</small>\nיָשַׁב אֶחָד עַל הַפֶּתַח וְלֹא מִלָּהוּ, \nיָשַׁב הַשֵּׁנִי וּמִלָּהוּ, הַשֵּׁנִי חַיָּב.  \nיָשַׁב הָרִאשׁוֹן עַל הַפֶּתַח וּמִלָּהוּ, \nוּבָא הַשֵּׁנִי וְיָשַׁב בְּצִדּוֹ, \nאַף עַל פִּי שֶׁעָמַד הָרִאשׁוֹן וְהָלַךְ לוֹ, \nהָרִאשׁוֹן חַיָּב וְהַשֵּׁנִי פָטוּר.  \nלְמַה זֶּה דוֹמֶה? \nלְנוֹעֵל בֵּיתוֹ לְשָׁמְרוֹ, \nוְנִמְצָא צְבִי שָׁמוּר בְּתוֹכוֹ. \n\n\n\n"
        ],
        [
            "<small>א</small>\nשְׁמוֹנָה שְׁרָצִים הָאֲמוּרִים בַּתּוֹרָה, \nהַצָּדָן וְהַחוֹבֵל בָּהֶן, חַיָּב.  \nוּשְׁאָר כָּל שְׁקָצִים וּרְמָסִים, \nהַחוֹבֵל בָּהֶן פָּטוּר.  \nהַצָּדָן לְצֹרֶךְ, חַיָּב, \nוְשֶׁלֹּא לְצֹרֶךְ, פָּטוּר.  \nחַיָּה וָעוֹף שֶׁבִּרְשׁוּתוֹ, \nהַצָּדָן פָּטוּר, \nוְהַחוֹבֵל בָּהֶן חַיָּב. \n",
            "<small>ב</small>\nאֵין עוֹשִׂין הֶלְמֵי בַשַּׁבָּת, \nאֲבָל עוֹשֶׂה הוּא מֵי מֶלַח, \nוְטוֹבֵל בָּהֶן פִּתּוֹ, וְנוֹתֵן לְתוֹךְ הַתַּבְשִׁיל.  \nאָמַר רְבִּי יוֹסֵה: \nוַהֲלֹא הִיא הֶלְמֵי, \nבֵּין מְרֻבָּה, בֵּין מְעוּטָה? \nוְאֵלּוּ הֵן מֵי מֶלַח הַמֻּתָּרִים: \nנוֹתֵן שֶׁמֶן בַּתְּחִלָּה לְתוֹךְ הַמַּיִם אוֹ לְתוֹךְ הַמֶּלַח. \n",
            "<small>ג</small>\nאֵין אוֹכְלִין אֵזוֹבְיוֹן בַּשַּׁבָּת, \nלְפִי שֶׁאֵינוּ מַאֲכַל בְּרִיאִים, \nאֲבָל אוֹכֵל הוּא אֶת יוֹעֶזֶר, \nוְשׁוֹתֶה אַבּוּב רוֹאֶה.  \nכָּל הָאֳכָלִים, אוֹכֵל אָדָם לִרְפוּאָה, \nוְכָל הַמַּשְׁקִים הוּא שׁוֹתֶה, \nחוּץ מִמֵּי דְקָרִים וְכוֹס הָעִקָּרִים, \nמִפְּנֵי שֶׁהֵן לִירוּקָה; \nאֲבָל שׁוֹתֶה הוּא מֵי דְקָרִים לְצִמְאוֹ, \nוְסָךְ שֶׁמֶן עִקָּרִים שֶׁלֹּא לִרְפוּאָה. \n",
            "<small>ד</small>\nהַחוֹשֵׁשׂ שִׁנָּיו, \nלֹא יְגַמֶּה בָהֶן חֹמֶץ, \nאֲבָל מְטַבֵּל הוּא כְדַרְכּוֹ, \nוְאִם נִתְרַפָּא נִתְרַפָּא.  \nהַחוֹשֵׁשׁ מָתְנָיו, \nלֹא יָסוּךְ יַיִן וָחֹמֶץ, \nאֲבָל סָךְ הוּא אֶת הַשֶּׁמֶן, לֹא שֶׁמֶן וֶרֶד.  \nבְּנֵי מְלָכִים סָכִים עַל גַּבֵּי מַכּוֹתֵיהֶם שֶׁמֶן וֶרֶד, \nשֶׁכֵּן דַּרְכָּן לָסוּךְ בַּחוֹל.  \nרְבִּי שִׁמְעוֹן אוֹמֵר: \nכָּל יִשְׂרָאֵל בְּנֵי מְלָכִים. \n\n\n\n"
        ],
        [
            "<small>א</small>\nאֵלּוּ קְשָׁרִים שֶׁחַיָּבִין עֲלֵיהֶן: \nקֶשֶׁר הַגַּמָּלִים וְקֶשֶׁר הַסַּפָּנִים.  \nכַּשֵּׁם שֶׁהוּא חַיָּב עַל קִשְׁרָן, \nכָּךְ הוּא חַיָּב עַל הֶתֵּרָן.  \nרְבִּי מֵאִיר אוֹמֵר: \nכָּל קֶשֶׁר שֶׁהוּא יָכוֹל לְהַתִּירוֹ בְּאַחַת מִיָּדָיו, \nאֵין חַיָּבִין עָלָיו. \n",
            "<small>ב</small>\nוְיֶשׁ לָךְ קְשָׁרִים שֶׁאֵין חַיָּבִין עֲלֵיהֶן \nכְּקֶשֶׁר הַגַּמָּלִים וּכְקֶשֶׁר הַסַּפָּנִים.  \nקוֹשֶׁרֶת אִשָּׁה מַפְתְּחֵי חָלוּק, \nוְחוּטֵי סְבָכָה, וְשֶׁלַּפָּסֶקְיָא, \nוּרְצוּעוֹת מַנְעָל וְסַנְדָּל, \nוְנוֹדוֹת יַיִן וָשֶׁמֶן, \nוּקְדֵרָה שֶׁלַּבָּשָׂר.  \nרְבִּי אֱלִיעֶזֶר בֶּן יַעֲקֹב אוֹמֵר: \nקוֹשְׁרִים לִפְנֵי בְהֵמָה, בִּשְׁבִיל שֶׁלֹּא תֵצֵא.  \nקוֹשְׁרִים דְּלִי בְפָסֶקְיָא, אֲבָל לֹא בַחֶבֶל; \nרְבִּי יְהוּדָה מַתִּיר.  \nכְּלָל אָמַר רְבִּי יְהוּדָה: \nכָּל קֶשֶׁר שֶׁאֵינוּ שֶׁלְּקַיָּמָא, \nאֵין חַיָּבִים עָלָיו. \n",
            "<small>ג</small>\nמְקַפְּלִים אֶת הַכֵּלִים, \nאֲפִלּוּ אַרְבַּע וְחָמֵשׁ פְּעָמִים, \nוּמַצִּיעִים אֶת הַמִּטּוֹת מִלֵּילֵי שַׁבָּת לְשַׁבָּת, \nאֲבָל לֹא מִשַּׁבָּת לְמוֹצָאֵי שַׁבָּת.  \nרְבִּי יִשְׁמָעֵאל אוֹמֵר: \nמַצִּיעִים אֶת הַמִּטּוֹת \nמִיּוֹם הַכִּפּוּרִים לַשַּׁבָּת.  \nחֶלְבֵי שַׁבָּת קְרֵבִים לְיוֹם הַכִּפּוּרִים.  \nרְבִּי עֲקִיבָה אוֹמֵר: \nלֹא שֶׁלַּשַּׁבָּת קְרֵבִים לְיוֹם הַכִּפּוּרִים, \nוְלֹא שֶׁלְּיוֹם הַכִּפּוּרִים קְרֵבִים לַשַּׁבָּת. \n\n\n\n"
        ],
        [
            "<small>א</small>\nכָּל כִּתְבֵי הַקֹּדֶשׁ, \nמַצִּילִין אוֹתָן מִפְּנֵי הַדְּלֵקָה, \nבֵּין שֶׁקּוֹרִים בָּהֶן וּבֵין שֶׁאֵינָן קוֹרִים בָּהֶם.  \nאַף עַל פִּי כְתוּבִין בְּכָל לָשׁוֹן, טְעוּנִים גְּנִיזָה.  \nמִפְּנֵי מָה אֵין קוֹרִים בָּהֶן? \nמִפְּנֵי בִטּוּל בֵּית הַמִּדְרָשׁ.  \n\n<small>ב</small>\nמַצִּילִין תֵּק הַסֵּפֶר עִם הַסֵּפֶר, \nוְתֵק תְּפִלִּין עִם הַתְּפִלִּים, \nוְאַף עַל פִּי שֶׁיֵּשׁ בְּתוֹכָן מָעוֹת.  \nוּלְאֵיכָן מַצִּילִים אוֹתָן? \nלְמָבוֹי שֶׁאֵינוּ מְפֻלָּשׁ.  \nבֶּן בְּתִירָה אוֹמֵר: \nאַף לִמְפֻלָּשׁ. \n",
            "<small>ג</small>\nמַצִּילִים מְזוֹן שָׁלוֹשׁ סְעוֹדוֹת, \nהָרָאוּי לָאָדָם לָאָדָם, \nוְהָרָאוּי לַבְּהֵמָה לַבְּהֵמָה.  \nכֵּיצַד? \nנָפְלָה דְלֵקָה בְלֵילֵי שַׁבָּת, \nמַצִּילִים מְזוֹן שָׁלוֹשׁ סְעוֹדוֹת; \nבַּשַּׁחְרִית, מַצִּילִים מְזוֹן שְׁתֵּי סְעוֹדוֹת; \nבַּמִּנְחָה, מַצִּילִים מְזוֹן סְעוֹדָה אַחַת.  \nרְבִּי יוֹסֵה אוֹמֵר: \nלְעוֹלָם מַצִּילִים מְזוֹן שָׁלוֹשׁ סְעוֹדוֹת. \n",
            "<small>ד</small>\nמַצִּילִים סַל מָלֵא כִכָּרוֹת, \nוְאַף עַל פִּי שֶׁיֶּשׁ בּוֹ מֵאָה סְעוֹדָה, \nוְעִגּוּל שֶׁלִּדְבֵלָה, וְחָבִית שֶׁלַּיַּיִן.  \nוְאוֹמֵר לַאֲחֵרִים: \nבּוֹאוּ וְהַצִּילוּ לָכֶם!  \nאִם הָיוּ פִקְחִים, עוֹשִׂין עִמּוֹ חֶשְׁבּוֹן אַחַר שַׁבָּת.  \nוּלְאֵיכָן מַצִּילִים אוֹתָן? \nלֶחָצֵר הַמְעֹרֶבֶת.  \nבֶּן בְּתִירָה אוֹמֵר: \nאַף לְשֶׁאֵינָה מְעֹרֶבֶת. \n",
            "<small>ה</small>\nוְלַשָּׁם הוּא מוֹצִיא אֶת כָּל כְּלֵי תַשְׁמִישׁוֹ, \nוְלוֹבֵשׁ כָּל שֶׁהוּא יָכוֹל לִלְבֹּשׁ, \nוְעוֹטֵף כָּל שֶׁהוּא יָכוֹל לַעֲטֹף.  \nרְבִּי יוֹסֵה אוֹמֵר: \nשְׁמוֹנָה עָשָׂר כֶּלִי.  \nוְחוֹזֵר וְלוֹבֵשׁ וּמוֹצִיא, \nוְאוֹמֵר לַאֲחֵרִים: \nבּוֹאוּ וְהַצִּילוּ עִמִּי! \n",
            "<small>ו</small>\nרְבִּי שִׁמְעוֹן בֶּן נָנָס אוֹמֵר: \nפּוֹרְסִין עוֹר שֶׁלִּגְדִי \nעַל גַּבֵּי שִׁדָּה וְתֵיבָה וּמִגְדָּל שֶׁאָחַז בָּהֶן אֶת הָאוּר, \nמִפְּנֵי שֶׁהוּא מְחָרֵךְ.  \nעוֹשִׂין מְחִצָּה בְכָל הַכֵּלִים, &lt;מְחִיצָה&gt;\nבֵּין מְלֵאִים בֵּין רֵיקָנִים, \nבִּשְׁבִיל שֶׁלֹּא תַעֲבֹר הַדְּלֵקָה.  \nרְבִּי יוֹסֵה אוֹסֵר בִּכְלֵי חֶרֶס חֲדָשִׁים מְלֵאִים מַיִם, \nשֶׁאֵינָן יְכוּלִין לְקַבֵּל אֶת הָאוּר, \nוְהֵן מִתְבַּקְּעִים וּמְכַבִּין אֶת הַדְּלֵקָה. \n",
            "<small>ז</small>\nנָכְרִי שֶׁבָּא לְכַבּוֹת, אֵין אוֹמְרִין לוֹ: \nכַּבֵּה! לֹא תְּכַבֶּה! \nמִפְּנֵי שֶׁאֵין שְׁבִיתָתוֹ עֲלֵיהֶם. \nאֲבָל קָטָן שֶׁבָּא לְכַבּוֹת, אֵין שׁוֹמְעִין לוֹ, \nשֶׁכֵּן שְׁבִיתָתוֹ עֲלֵיהֶם. \n",
            "<small>ח</small>\nכּוֹפִים קְעָרָה עַל גַּבֵּי הַנֵּר, \nבִּשְׁבִיל שֶׁלֹּא תֶאֱחֹז בַּקּוֹרָה, \nוְעַל צוֹאָה שֶׁלַּקָּטָן, \nוְעַל עַקְרָב, שֶׁלֹּא תִשַּׁךְ.  \nאָמַר רְבִּי יְהוּדָה: \nמַעֲשֶׂה בָא לִפְנֵי רַבָּן יוֹחָנָן בֶּן זַכַּי בַּעֲרָב, וְאָמַר: \nחוֹשֵׁשׁ אֲנִי לוֹ מֵחַטָּאת. \n",
            "<small>ט</small>\nנָכְרִי שֶׁהִדְלִיק אֶת הַנֵּר, \nמִשְׁתַּמֵּשׁ לְאוֹרוֹ יִשְׂרָאֵל; \nוְאִם בִּשְׁבִיל יִשְׂרָאֵל, אָסוּר.  \nמִלֵּא מַיִם לְהַשְׁקוֹת בְּהֶמְתּוֹ, \nמַשְׁקֶה אַחֲרָיו יִשְׂרָאֵל; \nוְאִם בִּשְׁבִיל יִשְׂרָאֵל, אָסוּר.  \nעָשָׂה כֶבֶשׁ לֵירֵד בּוֹ, \nיֵרֵד אַחֲרָיו יִשְׂרָאֵל; \nוְאִם בִּשְׁבִיל יִשְׂרָאֵל, אָסוּר.  \nמַעֲשֶׂה בְרַבָּן גַּמְלִיאֵל וְהַזְּקֵנִים, שֶׁהָיוּ בָאִין בִּסְפִינָה, \nוְעָשָׂה גוֹי כֶּבֶשׁ לֵירֵד בּוֹ, \nוְיָרְדוּ בוֹ הַזְּקֵנִים. \n\n\n\n"
        ],
        [
            "<small>א</small>\nכָּל הַכֵּלִים נִטָּלִים בַּשַּׁבָּת, \nוְדַלְתוֹתֵיהֶן עִמָּהֶן, \nאַף עַל פִּי שֶׁנִּתְפָּרָקוּ בַשַּׁבָּת; \nשֶׁאֵינָן דּוֹמִים לְדַלְתוֹת הַבַּיִת, \nלְפִי שֶׁאֵינוּ מִן הַמּוּכָן. \n",
            "<small>ב</small>\nנוֹטֵל אָדָם קָרְנָס לְפַצֵּעַ בּוֹ אֱגוֹזִים, \nקָרְדֹּם לַחְתּוֹךְ בּוֹ אֶת הַדְּבֵלָה, \nמְגֵרָה לָגוּר בָּהּ אֶת הַגְּבִינָה, &lt; הַגְּבִינָּה &gt;\nמַגְרֵפָה לִגְרֹף בָּהּ אֶת הַגְּרוֹגְרוֹת, \nאֶת הָרַחַת וְאֶת הַמַּרְגֵּז לָתֵת עָלָיו לַקָּטָן, \nוְאֶת הַכּוּשׁ וְאֶת הַכַּרְכֵּד לִתְחֹב בּוֹ, \nמַחַט שֶׁלַּיָּד לִטֹּל בּוֹ אֶת הַקּוֹץ, \nוְשֶׁלְּסַקָּיִים לִפְתּוֹחַ בָּהּ אֶת הַדֶּלֶת. \n",
            "<small>ג</small>\nקָנֶה שֶׁלַּזֵּיתִים, \nאִם יֵשׁ קֶשֶׁר בְּרֹאשׁוֹ, מְקַבֵּל טֻמְאָה, \nוְאִם לָאו, אֵינוּ מְקַבֵּל טֻמְאָה.  \nבֵּין כָּךְ וּבֵין כָּךְ, נִטָּל בַּשַּׁבָּת. \n",
            "<small>ד</small>\nכָּל הַכֵּלִים נִטָּלִים בַּשַּׁבָּת, \nחוּץ מִן הַמַּסָּר הַגָּדוֹל וְיָתֵד שֶׁלְּמַחֲרֵשָׁה.  \nכָּל הַכֵּלִים נִטָּלִים לְצֹרֶךְ וְשֶׁלֹּא לְצֹרֶךְ.  \nרְבִּי נְחֶמְיָה אוֹמֵר: \nאֵינָן נִטָּלִים אֶלָּא לְצֹרֶךְ. \n",
            "<small>ה</small>\nכָּל הַכֵּלִים נִטָּלִים בַּשַּׁבָּת, וְשִׁבְרֵיהֶן נִטָּלִים, &lt;כתוב: נִטָּלִים, והמגיה הוסיף ה\"א&gt;\nוּבִלְבַד שֶׁיְּהוּ עוֹשִׂין מֵעֵין מְלָאכָה: \nשִׁבְרֵי עֲרֵבָה, לְכַסּוֹת בָּהֶן אֶת פִּי הֶחָבִית, \nשִׁבְרֵי זְכוֹכִית, לְכַסּוֹת בָּהֶן אֶת פִּי הַפַּךְ.  \nרְבִּי יְהוּדָה אוֹמֵר: \nוּבִלְבַד שֶׁיְּהוּ עוֹשִׂין מֵעֵין מְלַאכְתָּן: \nשִׁבְרֵי עֲרֵבָה לָצוּק בְּתוֹכָן מִקְפָּה, \nוְשִׁבְרֵי זְכוֹכִית, לָצוּק בְּתוֹכָן שֶׁמֶן. \n",
            "<small>ו</small>\nהָאֶבֶן שֶׁבְּקֵרוּיָא, \nאִם מְמַלִּין בָּהּ וְאֵינָה נוֹפֶלֶת, מְמַלִּין בָּהּ; \nוְאִם לָאו, אֵין מְמַלִּין בָּהּ.  \nזְמוֹרָה שֶׁהִיא קְשׁוּרָה בַטָּפִיחַ, \nמְמַלִּין בָּהּ בַּשַּׁבָּת. \n",
            "רְבִּי אֱלִיעֶזֶר אוֹמֵר: \nפְּקַק הַחַלּוֹן, \nבִּזְמַן שֶׁהוּא קָשׁוּר וְתָלוּי פּוֹקְקִים בּוֹ, \nוְאִם לָאו, אֵין פּוֹקְקִים בּוֹ.  \nוַחֲכָמִים אוֹמְרִים: \nבֵּין כָּךְ וּבֵין כָּךְ פּוֹקְקִין בּוֹ. \n",
            "<small>ז</small>\nכָּל כְּסוּיֵי הַכֵּלִים שֶׁיֵּשׁ לָהֶם בֵּית אֲחִיזָה, \nנִטָּלִין בַּשַּׁבָּת.  \nאָמַר רְבִּי יוֹסֵה: \nבַּמֵּי דְבָרִים אֲמוּרִים? \nבִּכְסוּיֵי הַקַּרְקָעוֹת, &lt;בכיסויי&gt;\nאֲבָל בִּכְסוּיֵי הַכֵּלִים, \nבֵּין כָּךְ וּבֵין כָּךְ נִטָּל בַּשַּׁבָּת. \n\n\n\n"
        ],
        [
            "<small>א</small>\nמְפַנִּים אֲפִלּוּ אַרְבַּע וְחָמֵשׁ קֻפּוֹת שֶׁלַּתֶּבֶן וְשֶׁלַּתְּבוּאָה, \nמִפְּנֵי הָאוֹרְחִים וּמִפְּנֵי בִטּוּל בֵּית הַמִּדְרָשׁ, \nאֲבָל לֹא אֶת הָאוֹצָרוֹת.  \nמְפַנִּים תְּרוּמָה טְהוֹרָה, \nוּדְמַי, \nוּמַעֲשֵׂר רִאשׁוֹן שֶׁנִּטְּלָה תְרוּמָתוֹ, \nוּמַעֲשֵׂר שֵׁנִי וְהֶקְדֵּשׁ שֶׁנִּפְדּוּ, \nהַתָּרְמוֹס הַיָּבֵשׁ, \nמִפְּנֵי שֶׁהוּא מַאֲכָל לָעִזִּים, \nאֲבָל לֹא אֶת הַטֶּבֶל, \nוְלֹא אֶת מַעֲשֵׂר רִאשׁוֹן שֶׁלֹּא נִטְּלָה תְרוּמָתוֹ, \nוְלֹא אֶת מַעֲשֵׂר שֵׁנִי וְהֶקְדֵּשׁ שֶׁלֹּא נִפְדּוּ, \nלֹא אֶת הַלּוּף, \nוְלֹא אֶת הַחַרְדָּל.  \nרַבָּן שִׁמְעוֹן בֶּן גַּמְלִיאֵל מַתִּיר בַּלּוּף, \nמִפְּנֵי שֶׁהוּא מַאֲכַל עוֹרְבִים. \n",
            "<small>ב</small>\nחֲבִילֵי קַשׁ וַחֲבִילֵי עֵצִים וַחֲבִילֵי זְרָדִים, \nאִם הִתְקִינָן לְמַאֲכַל בְּהֵמָה, \nמְטַלְטְלִין אוֹתָן, \nוְאִם לָאו, אֵין מְטַלְטְלִין אוֹתָן.  \nכּוֹפִים אֶת הַסַּל לִפְנֵי הָאֶפְרוֹחִים \nשֶׁיַּעֲלוּ וְשֶׁיֵּרְדוּ.  \nתַּרְנְגֹלֶת שֶׁבָּרָחָה, \nדּוֹחִין בָּהּ עַד שֶׁתִּכָּנֵס.  \nוּמְדַדִּים עֲגָלִים וּסְיָחִים.  \nוְהָאִשָּׁה מְדַדָּה אֶת בְּנָהּ.  \nרְבִּי יוֹסֵה אוֹמֵר: \nאֵימָתַי? \nבִּזְמַן שֶׁהוּא נוֹטֵל אַחַת וּמַנִּיחַ אַחַת. \nאֲבָל אִם הָיָה גוֹרֵר, \nאָסוּר. \n",
            "<small>ג</small>\nאֵין מְיַלְּדִין אֶת הַבְּהֵמָה בְיוֹם טוֹב, \nאֲבָל מְסַעֲדִים.  \nמְיַלְּדִין אֶת הָאִשָּׁה בַשַּׁבָּת, \nוְקוֹרִין לַחֲכָמָה מִמָּקוֹם לְמָקוֹם, \nוּמְחַלְּלִין עָלֶיהָ אֶת הַשַּׁבָּת. \nקוֹשְׁרִים אֶת הַטִּבּוּר.  \nרְבִּי יוֹסֵה אוֹמֵר: \nאַף חוֹתְכִים.  \nכָּל צָרְכֵי מִילָה עוֹשִׂין בַּשַּׁבָּת. \n\n\n\n"
        ],
        [
            "<small>א</small>\nרְבִּי אֱלִיעֶזֶר אוֹמֵר: \nאִם לֹא הֵבִיא כֶלִי מֵעֶרֶב שַׁבָּת, \nמְבִיאוֹ בַשַּׁבָּת מְגֻלֶּה; \nוּבַסַּכָּנָה, מְכַסֵּהוּ עַל פִּי עֵדִים.  \n\n<small>ב</small>\nוְעוֹד אָמַר רְבִּי אֱלִיעֶזֶר: \nכּוֹרְתִים עֵצִים לַעֲשׁוֹת פֶּחָמִים וְלַעֲשׁוֹת בַּרְזֶל.  \nכְּלָל אָמַר רְבִּי עֲקִיבָה: \nכָּל מְלָאכָה שֶׁאֶפְשָׁר לָהּ לְהֵעָשׁוֹת מֵעֶרֶב שַׁבָּת, \nאֵינָה דּוֹחָה אֶת הַשַּׁבָּת; \nוְשֶׁאֵי אֶפְשָׁר לָהּ לְהֵעָשׁוֹת מֵעֶרֶב שַׁבָּת \nדּוֹחָה אֶת הַשַּׁבָּת. \n",
            "<small>ג</small>\nעוֹשִׂים כָּל צָרְכֵי מִילָה: \nמוֹלִים, וּפוֹרְעִים, וּמוֹצְצִים, \nוְנוֹתְנִין עָלֶיהָ אַסְפְּלָנִית וְכַמּוֹן.  \nאִם לָאו שׁוֹחֵק מֵעֶרֶב שַׁבָּת, \nוְלוֹעֵס בְּשִׁנָּיו וְנוֹתֵן.  \nאִם לֹא טָרַף יַיִן וָשֶׁמֶן, \nנוֹתֵן זֶה לְעַצְמוֹ וְזֶה לְעַצְמוֹ.  \nוְאֵין עוֹשִׂין לָהּ חָלוּק כַּתְּחִלָּה, \nאֲבָל כּוֹרֵךְ עָלֶיהָ סְמַרְטוּט.  \nאִם לֹא הִתְקִין מֵעֶרֶב שַׁבָּת, \nכּוֹרֵךְ עַל אֶצְבָּעוֹ וּמֵבִיא, \nאֲפִלּוּ מֵחָצֵר אַחֶרֶת. \n",
            "<small>ד</small>\nמַרְחִיצִים אֶת הַקָּטָן לִפְנֵי הַמִּילָה וּלְאַחַר הַמִּילָה, \nוּמְזַלְּפִים עָלָיו בַּיָּד, אֲבָל לֹא בַכֶּלִי.  \nרְבִּי לְעָזָר בֶּן עֲזַרְיָה אוֹמֵר: \nמַרְחִיצִים אֶת הַקָּטָן בַּיּוֹם הַשְּׁלִישִׁי שֶׁחָל לִהְיוֹת בַּשַּׁבָּת, \nשֶׁנֶּאֱמַר: (בְּרֵאשִׁית לד,כה) \n\"וַיְהִי בַיּוֹם הַשְּׁלִישִׁי בִהְיוֹתָם כֹּאֲבִים\".  \nסָפֵק וְאַנְדְּרוֹגִינָס, אֵין מְחַלְּלִין עָלָיו אֶת הַשַּׁבָּת; \nרְבִּי יְהוּדָה מַתִּיר בְּאַנְדְּרוֹגִינָס. \n",
            "<small>ה</small>\nמִי שֶׁהָיוּ לוֹ שְׁנֵי תִינוֹקוֹת, \nאֶחָד לָמוּל עֶרֶב שַׁבָּת וְאֶחָד לָמוּל בַּשַּׁבָּת; \nשָׁכַח וּמָל אֶת שֶׁלְּעֶרֶב שַׁבָּת בַּשַּׁבָּת, חַיָּב. \nאֶחָד לָמוּל אַחַר שַׁבָּת וְאֶחָד לָמוּל בַּשַּׁבָּת, \nשָׁכַח וּמָל אֶת שֶׁלְּאַחַר שַׁבָּת בַּשַּׁבָּת, \nרְבִּי אֱלִיעֶזֶר מְחַיֵּב חַטָּאת, \nוּרְבִּי יְהוֹשֻׁעַ פּוֹטֵר. \n",
            "<small>ו</small>\nקָטָן נִמּוֹל לִשְׁמוֹנָה, לְתִשְׁעָה, לַעֲשָׂרָה, \nלְאֶחָד עָשָׂר, לִשְׁנֵים עָשָׂר, \nלֹא פָחוּת וְלֹא יָתֵר.  \nכְּדַרְכּוֹ, לִשְׁמוֹנָה; \nנוֹלַד בֵּין הַשְּׁמָשׁוֹת, נִמּוֹל לְתִשְׁעָה; \nבֵּין הַשְּׁמָשׁוֹת לְעֶרֶב שַׁבָּת, נִמּוֹל לַעֲשָׂרָה; \nיוֹם טוֹב אַחַר שַׁבָּת, נִמּוֹל לְאֶחָד עָשָׂר; \nשְׁנֵי יָמִים טוֹבִים שֶׁלְּרֹאשׁ הַשָּׁנָה, נִמּוֹל לִשְׁנֵים עָשָׂר.  \nקָטָן הַחוֹלֶה, \nאֵין מוֹלִין אוֹתוֹ עַד שֶׁיַּבְרִיא. \n",
            "<small>ז</small>\nאֵלּוּ צִיצִים הַמְעַכְּבִים אֶת הַמִּילָה: \nהַחוֹפֶה אֶת הָעֲטָרָה, \nוְאֵינוּ אוֹכֵל בִּתְרוּמָה.  \nאִם הָיָה בַעַל בָּשָׂר, \nמְתַקְּנוֹ מִפְּנֵי מַרְאִית הָעַיִן.  \nמָל וְלֹא פָרַע אֶת הַמִּילָה, \nכְאִלּוּ לֹא מָל. \n\n\n\n"
        ],
        [
            "<small>א</small>\nרְבִּי אֱלִיעֶזֶר אוֹמֵר: \nתּוֹלִין אֶת הַמְשַׁמֶּרֶת בְּיוֹם טוֹב, \nוְנוֹתְנִין לִתְלוּיָה בַשַּׁבָּת.  \nוַחֲכָמִים אוֹמְרִים: \nאֵין תּוֹלִין אֶת הַמְשַׁמֶּרֶת בְּיוֹם טוֹב, \nוְאֵין נוֹתְנִין לִתְלוּיָה בַשַּׁבָּת, \nאֲבָל נוֹתְנִין לִתְלוּיָה בְיוֹם טוֹב. \n",
            "<small>ב</small>\nנוֹתְנִין מַיִם עַל גַּבֵּי שְׁמָרִים בִּשְׁבִיל שֶׁיִּצָּלוּ, \nמְסַנְּנִים אֶת הַיַּיִן בַּסּוּדָרִין וּבִקְפֵיפָה מִצְרִית, \nוְנוֹתְנִין בֵּיצָה בִמְסַנֶּנֶת שֶׁלַּחַרְדָּל, \nוְעוֹשִׂין יֵינוֹמֵילִין בַּשַּׁבָּת.  \nרְבִּי יְהוּדָה אוֹמֵר: \nבַּשַּׁבָּת בַּכּוֹס, בְּיוֹם טוֹב בַּלָּגִין, \nוּבַמּוֹעֵד בֶּחָבִית.  \nרְבִּי צָדוֹק אוֹמֵר: \nהַכֹּל לְפִי הָאוֹרְחִים. \n",
            "<small>ג</small>\nאֵין שׁוֹרִים אֶת הַחִלְתִּית בַּפּוּשָׁרִים, \nאֲבָל נוֹתְנָהּ לְתוֹךְ הַחֹמֶץ.  \nוְאֵין שׁוֹרִים אֶת הַכַּרְשַׁנִּים, \nוְלֹא שָׁפִים אוֹתָם, \nאֲבָל נוֹתֵן הוּא לְתוֹךְ הַכְּבָרָה אוֹ לְתוֹךְ הַכַּלְכַּלָּה.  \nאֵין כּוֹבְרִין אֶת הַתֶּבֶן בַּכְּבָרָה, \nוְלֹא יִתְּנֶנָּה בְמָקוֹם גָּבוֹהַּ בִּשְׁבִיל שֶׁיֵּרֵד הַמּוֹץ, \nאֲבָל נוֹטֵל הוּא בַכְּבָרָה וְנוֹתֵן לְתוֹךְ הָאֵבוּס. \n",
            "<small>ד</small>\nגּוֹרְפִים מִלִּפְנֵי הַפַּטָּם, \nוּמְסַלְּקִים לִצְדָדִים מִפְּנֵי הָרֶעִי.  \nדִּבְרֵי רְבִּי דוֹסָא.  \nוַחֲכָמִים אוֹסְרִין.  \nנוֹטְלִין מִלִּפְנֵי בְהֵמָה זוֹ, \nוְנוֹתְנִין לִפְנֵי זוֹ בַּשַּׁבָּת. \n",
            "<small>ה</small>\nהַקַּשׁ שֶׁעַל הַמִּטָּה, לֹא יְנַעְנְעֶנּוּ בְיָדוֹ, \nאֶלָּא מְנַעְנְעוֹ בְגוּפוֹ. \nאִם הָיָה מַאֲכַל בְּהֵמָה, אוֹ שֶׁהָיָה עָלָיו כַּר אוֹ סָדִין, \nמְנַעְנְעוֹ בְיָדוֹ.  \nמַכְבֵּשׁ שֶׁלְּבַעֲלֵי בָתִּים, מַתִּירִין, \nאֲבָל לֹא כוֹבְשִׁים; \nוְשֶׁלַּכּוֹבְסִים, לֹא יִגַּע בּוֹ.  \nרְבִּי יוּדָה אוֹמֵר: \nאִם הָיָה מֻתָּר מֵעֶרֶב שַׁבָּת, \nמַכִּיר אֶת כֵּלָיו וְשׁוֹמְטָן. \n\n\n\n"
        ],
        [
            "<small>א</small>\nנוֹטֵל אָדָם אֶת בְּנוֹ וְהָאֶבֶן בְּיָדוֹ, \nכַּלְכַּלָּה וְהָאֶבֶן בְּתוֹכָהּ.  \nמְטַלְטְלִין תְּרוּמָה טְהוֹרָה עִם הַטְּמֵאָה וְעִם הַחֻלִּין.  \nרְבִּי יְהוּדָה אוֹמֵר: \nאַף מַעֲלִין אֶת הַמְדֻמָּע בְּאֶחָד וּמֵאָה. &lt;הַמְדוֹמָּע&gt;\n",
            "<small>ב</small>\nהָאֶבֶן שֶׁעַל פִּי הֶחָבִית, \nמַטָּהּ עַל צִדָּהּ, וְהִיא נוֹפֶלֶת.  \nהָיְתָה בֵין הַחֲבִיּוֹת, \nמַגְבִּיהָהּ וּמַטָּהּ עַל צִדָּהּ, וְהִיא נוֹפֶלֶת.  \nמָעוֹת שֶׁעַל הַכַּר, נוֹעֵר אֶת הַכַּר וְהֵן נוֹפְלוֹת.  \nהָיְתָה עָלָיו לַשְׁלֶשֶׁת, מְקַנְּחָהּ בִּסְמַרְטוּט.  \nהָיְתָה עַל שֶׁלָּעוֹר, \nנוֹתְנִין עָלֶיהָ מַיִם עַד שֶׁתִּכְלֶה. \n",
            "<small>ג</small>\nבֵּית הֶלֵּל אוֹמְרִים: \nמַעֲבִירִין מֵעַל הַשֻּׁלְחָן קְלִפִּים וַעֲצָמוֹת.\nוּבית שַׁמַּי אוֹמְרִים: \nמְסַלֵּק אֶת הַטַּבְלָה כֻלָּהּ וְנוֹעֲרָהּ.  \nמַעֲבִירִין מֵעַל הַשֻּׁלְחָן פֵּרוּרִים פָּחוּת מִכַּזַּיִת, \nשֵׂעָר שֶׁלַּאֲפוּנִים וְשֶׁלַּעֲדָשִׁים, \nמִפְּנֵי שֶׁהוּא מַאֲכַל בְּהֵמָה.  \nסְפוֹג, אִם יֵשׁ לוֹ עוֹר בֵּית אֲחִיזָה, \nמְקַנְּחִין בּוֹ; \nוְאִם לָאו, אֵין מְקַנְּחִין בּוֹ.  \nוַחֲכָמִים אוֹמְרִים: \nבֵּין כָּךְ וּבֵין כָּךְ נִטָּל בַּשַּׁבָּת, &lt;מחוק על ידי המגיה: מְקַנְּחִים בּוֹ, ובמקומו כתב: נִטָּל בַּשַּׁבָּת&gt;\n\n\n\n"
        ],
        [
            "<small>א</small>\nחָבִית שֶׁנִּשְׁבָּרָה, \nמַצִּילִין מִמֶּנָּה מְזוֹן שָׁלוֹשׁ סְעוֹדוֹת.  \nוְאוֹמֵר לַאֲחֵרִים: בּוֹאוּ וְהַצִּילוּ לָכֶם! \nבִּלְבַד שֶׁלֹּא יְסַפֵּג.  \nאֵין סוֹחֲטִין אֶת הַפֵּרוֹת לְהוֹצִיא מֵהֶן מַשְׁקִין; \nאִם יָצְאוּ מֵעַצְמָן, אֲסוּרִים.  \nרְבִּי יְהוּדָה אוֹמֵר: \nאִם לָאֳכָלִים, הַיּוֹצֵא מֵהֶן מֻתָּר, \nוְאִם לַמַּשְׁקִים, הַיּוֹצֵא מֵהֶן אָסוּר.  \nחַלּוֹת דְּבַשׁ שֶׁרִסְּקָן מֵעֶרֶב שַׁבָּת, \nיָצְאוּ מֵעַצְמָן, אֲסוּרִים. \nרְבִּי אֶלְעָזָר מַתִּיר. \n",
            "<small>ב</small>\nכָּל שֶׁבָּא בַחַמִּים לִפְנֵי הַשַּׁבָּת, \nשׁוֹרִים אוֹתוֹ בַחַמִּים בַּשַּׁבָּת. \nוְכָל שֶׁלֹּא בָא בַחַמִּים לִפְנֵי הַשַּׁבָּת, \nמְדִיחִין אוֹתוֹ בַחַמִּים בַּשַּׁבָּת, \nחוּץ מִן הַמָּלִיחַ הַיָּשָׁן וְקוֹלְיָס הָאִסְפְּנָן,\nשֶׁהֲדָחָתָן הִיא גְּמַר מְלַאכְתָּן. \n",
            "<small>ג</small>\nשׁוֹבֵר אָדָם אֶת הֶחָבִית לֹאכַל מִמֶּנָּה גְרוֹגְרוֹת, \nבִּלְבַד שֶׁלֹּא יִתְכַּוֵּן לַעֲשׁוֹתָהּ כֶּלִי.  \nאֵין נוֹקְבִין מְגוּפָה שֶׁלֶּחָבִית.  \nדִּבְרֵי רְבִּי יְהוּדָה.  \nוּרְבִּי יוֹסֵה אוֹמֵר:\nלֹא יִקְּבֶנָּה מִצִּדָּהּ. \nאִם הָיְתָה נְקוּבָה, \nלֹא יִתֵּן עָלֶיהָ שַׁעֲוָה, \nמִפְּנֵי שֶׁהוּא מְמָרֵחַ.  \nאָמַר רְבִּי יְהוּדָה: \nמַעֲשֶׂה בָא לִפְנֵי רַבָּן יוֹחָנָן בֶּן זַכַּי בַּעְרָב, וְאָמַר: \nחוֹשֵׁשׁ אֲנִי לוֹ מֵחַטָּאת. \n",
            "<small>ד</small>\nנוֹתְנִין תַּבְשִׁיל לְתוֹךְ הַבּוֹר בִּשְׁבִיל שֶׁיְּהֵא שָׁמוּר, \nוְאֶת הַמַּיִם הַיָּפִים בָּרָעִים בִּשְׁבִיל שֶׁיֵּצַנּוּ, &lt;שֶׁיִּצַּנוּ&gt;\nוְאֶת הַצּוֹנִים בַּחַמִּין בִשְׁבִיל שֶׁיֵּחָמוּ. &lt;בַּחַמִּין: כנראה כתוב תחת המחיקה: בחמה&gt; \nמִי שֶׁנָּשְׁרוּ כֵלָיו בַּדֶּרֶךְ (בַּמַּיִם), \nמְהַלֵּךְ בָּהֶן וְאֵינוּ חוֹשֵׁשׁ.  \nהִגִּיעַ לֶחָצֵר הַחִיצוֹנָה, \nשׁוֹטְחָן בַּחַמָּה, אֲבָל לֹא כְּנֶגֶד הָעָם. \n",
            "<small>ה</small>\nהָרוֹחֵץ בַּמְּעָרָה אוֹ בְמֵי טְבֶרְיָה, \nמִסְתַּפֵּג אֲפִלּוּ בְעֶשֶׂר לָנְטְיוֹת. \nלֹא יְבִיאֵם בְּיָדוֹ; \nאֲבָל עֲשָׂרָה בְנֵי אָדָם מִסְתַּפְּגִים בְּלָנְטִיֹת אַחַת, \nפְּנֵיהֶם יְדֵיהֶם וְרַגְלֵיהֶם, \nמְבִיאִין אוֹתָהּ בְּיָדָן. &lt;אוֹתָם&gt;\n",
            "<small>ו</small>\nסָכִים וּמְמַשְׁמְשִׁין, &lt;בפנים: וּמִתְמַשִּׁין&gt;\nאֲבָל לֹא מִתְעַמְּלִין וְלֹא מִתְגָּרְדִין. \nאֵין יוֹרְדִין לְפִילוֹמָא, \nוְאֵין עוֹשִׂין אַפּיקְטָאפִּיזוֹן בַּשַּׁבָּת, \nוְאֵין מְעַצְּבִין אֶת הַקָּטָן, \nוְלֹא מַחְזִירִין אֶת הַשֶּׁבֶר.  \nמִי שֶׁנִּפְרָקָה יָדוֹ אוֹ רַגְלוֹ, לֹא יִטְרְפֵם בַּצוֹנִים; &lt;יִטְרֵפָם&gt;\nאֲבָל רוֹחֵץ הוּא כְדַרְכּוֹ, וְאִם נִתְרַפָּא נִתְרַפָּא. \n\n\n\n"
        ],
        [
            "<small>א</small>\nשׁוֹאֵל אָדָם מֵחֲבֵרוֹ כַּדֵּי יַיִן וְכַדֵּי שֶׁמֶן, \nוּבִלְבַד שֶׁלֹּא יֹאמַר לוֹ: הַלְוֵנִי! \nוְכֵן אִשָּׁה מֵחֲבֵרְתָּהּ כִּכָּרוֹת.  \nאִם אֵינוּ מַאֲמִינוֹ, \nמַנִּיחַ טַלֵּיתוֹ אֶצְלוֹ וְעוֹשֶׂה עִמּוֹ חֶשְׁבּוֹן לְאַחַר הַשַּׁבָּת.  \nוְכֵן עֶרֶב פְּסָחִים בִּירוּשָׁלַיִם שֶׁחָל לִהְיוֹת בַּשַּׁבָּת, \nמַנִּיחַ טַלֵּיתוֹ אֶצְלוֹ וְאוֹכֵל אֶת פִּסְחוֹ, \nוְעוֹשֶׂה עִמּוֹ חֶשְׁבּוֹן לְאַחַר יוֹם טוֹב. \n",
            "<small>ב</small>\nמוֹנֶה אָדָם אֶת אוֹרְחָיו וְאֶת פַּרְפְּרוֹתָיו מִפִּיו, \nאֲבָל לֹא מִן הַכְּתָב.  \nמֵפִיס עִם בָּנָיו וְעִם בְּנֵי בֵיתוֹ עַל הַשֻּׁלְחָן, \nוּבִלְבַד שֶׁלֹּא יִתְכַּוֵּן לַעֲשׁוֹת מָנָה גְדוֹלָה כְנֶגֶד קְטַנָּה, \nמִשֵּׁם קוֹבְיָא.  \nמְטִילִים חֲלָשִׁים עַל הַקָּדָשִׁים בְּיוֹם טוֹב, \nאֲבָל לֹא עַל הַמָּנוֹת. \n",
            "<small>ג</small>\nלֹא יִשְׂכֹּר פּוֹעֲלִים בַּשַּׁבָּת, &lt;לוֹ מחוק&gt;\nוְלֹא יֹאמַר אָדָם לַחֲבֵרוֹ לִשְׂכֹּר לוֹ פוֹעֲלִים.  \nאֵין מַחְשִׁיכִין עַל הַתְּחוּם לִשְׂכֹּר פּוֹעֲלִים וּלְהָבִיא פֵרוֹת, \nאֲבָל מַחְשִׁיךְ הוּא לִשְׁמֹר, וּמֵבִיא פֵרוֹת בְּיָדוֹ.  \nכְּלָל אָמַר אַבָּא שָׁאוּל: \nכָּל שֶׁאֲנִי זַכַּי בַּאֲמִירָתוֹ, &lt;שֶׁאֵינוּ&gt;\nרַשַּׁי אֲנִי לְהַחְשִׁיךְ עָלָיו. \n",
            "<small>ד</small>\nמַחְשִׁיכִים עַל הַתְּחוּם לְפַקֵּחַ עַל עִסְקֵי כַלָּה, \nוְעַל עִסְקֵי הַמֵּת, לְהָבִיא לוֹ אָרוֹן וְתַכְרִיכִים.  \nגּוֹי שֶׁהֵבִיא חֲלִילִים בַּשַּׁבָּת, \nלֹא יִסָּפֵד בָּהֶן יִשְׂרָאֵל, \nאֶלָּא אִם כֵּן בָּאוּ מִמָּקוֹם קָרוֹב.  \nעָשׁוּ לוֹ אָרוֹן וְחָפְרוּ לוֹ קֶבֶר, יִקָּבֵר בּוֹ יִשְׂרָאֵל; \nאִם בִּשְׁבִיל יִשְׂרָאֵל, לֹא יִקָּבֵר בּוֹ עוֹלָמִית. \n",
            "<small>ה</small>\nעוֹשִׂין כָּל צָרְכֵי הַמֵּת, \nסָכִים וּמְדִיחִים אוֹתוֹ, וּבִלְבַד שֶׁלֹּא יָזִיזוּ בוֹ אֵבֶר.  \nשׁוֹמְטִים אֶת הַכַּר מִתַּחְתָּיו, \nוּמְטִילִים אוֹתוֹ עַל הַחוֹל בִּשְׁבִיל שֶׁיַּמְתִּין.  \nקוֹשְׁרִים אֶת הַלֶּחִי, \nלֹא שֶׁיַּעֲלֶה, אֶלָּא שֶׁלֹּא יוֹסִיף.  \nוְכֵן קוֹרָה שֶׁנִּשְׁבָּרָה, \nסוֹמְכִין אוֹתָהּ בַּסַּפְסֵל אוֹ בַאֲרוּכוֹת הַמִּטָּה, \nלֹא שֶׁתַּעֲלֶה, אֶלָּא שֶׁלֹּא תוֹסִיף.  \nאֵין מְעַמְּצִים אֶת הַמֵּת בַּשַּׁבָּת, \nוְלֹא בַחוֹל עִם יְצִיאַת נֶפֶשׁ.  \nוְכָל הַמְעַמֵּץ עִם יְצִיאַת נֶפֶשׁ, \nהֲרֵי זֶה שׁוֹפֵךְ דָּמִים. \n\n\n\n"
        ],
        [
            "<small>א</small>\nמִי שֶׁהֶחְשִׁיךְ בַּדֶּרֶךְ, נוֹתֵן כִּיסוֹ לַנָּכְרִי. \nוְאִם אֵין עִמּוֹ נָכְרִי, מַנִּיחוֹ עַל הַחֲמוֹר.  \nהִגִּיעַ לֶחָצֵר הַחִיצוֹנָה, \nנוֹטֵל אֶת הַכֵּלִים הַנִּטָּלִין בַּשַּׁבָּת, \nוְשֶׁאֵינָן נִטָּלִין, \nמַתִּיר חֲבָלִים, וְהַשַּׂקִּים נוֹפְלִים. \n",
            "<small>ב</small>\nמַתִּירִין פְּקִיעֵי עָמִיר לִפְנֵי בְהֵמָה, \nוּמְפַסְפְּסִים אֶת הַגֵּפִים, \nאֲבָל לֹא אֶת הַזִּירִים.  \nאֵין מְרַסְּקִין לֹא אֶת הַשַּׁחַת \nוְלֹא אֶת הֶחָרוּבִין לִפְנֵי בְהֵמָה, \nבֵּין דַּקָּה בֵין גַּסָּה. \nרְבִּי יְהוּדָה מַתִּיר בֶּחָרוּבִין בַּדַּקָּה. \n",
            "<small>ג</small>\nאֵין אוֹבְסִים אֶת הַגָּמָל, וְלֹא דוֹרְסִים, \nאֲבָל מַלְעִיטִים.  \nאֵין מַאֲמִירִין אֶת הָעֲגָלִים, \nאֲבָל מַלְעִיטִים אוֹתָן.  \nוּמְהַלְקְטִים לַתַּרְנָגְלִין, \nוְנוֹתְנִים מַיִם עַל גַּבֵּי הַמֻּרְסָן, \nאֲבָל לֹא גוֹבְלִים.  \nוְאֵין נוֹתְנִין מַיִם לִפְנֵי דְבוֹרִים \nוְלִפְנֵי יוֹנִים שֶׁבַּשּׁוֹבָךְ, \nאֲבָל נוֹתְנִים לִפְנֵי אֲוָזִים וְתַרְנָגְלִין, \nוְלִפְנֵי יוֹנִים דּוֹרָסִיּוֹת. \n",
            "<small>ד</small>\nמְחַתְּכִים אֶת הַדִּלּוּעִים לִפְנֵי הַבְּהֵמָה, \nוְאֶת הַנְּבֵלָה לִפְנֵי הַכְּלָבִים.  \nרְבִּי יְהוּדָה אוֹמֵר: \nאִם לֹא הָיְתָה נְבֵלָה מֵעֶרֶב שַׁבָּת, \nאֲסוּרָה, לְפִי שֶׁאֵינָה מִן הַמּוּכָן. \n",
            "<small>ה</small>\nמְפִירִים נְדָרִים בַּשַּׁבָּת, \nוְנִשְׁאָלִים נְדָרִים שֶׁהֵן לְצֹרֶךְ הַשַּׁבָּת.  \nפּוֹקְקִים אֶת הַמָּאוֹר, \nוּמוֹדְדִים אֶת הַמַּטְלֵת וְאֶת הַמִּקְוֶה.  \nמַעֲשֶׂה בִימֵי אָבִיו שֶׁלִּרְבִּי צָדוֹק \nוּבִימֵי אַבָּא שָׁאוּל בֶּן בָּטְנִית, \nשֶׁפָּקְקוּ אֶת הַמָּאוֹר בַּטָּפִיחַ \nוְקָשְׁרוּ אֶת הַמְקִדָּה בַגְּמִי, \nלֵידַע אִם יֵשׁ בַּגִּיגִית פּוֹתֵחַ טֶפַח וְאִם לֹא.  \nמִדִּבְרֵיהֶן לָמַדְנוּ, \nשֶׁפּוֹקְקִים וּמוֹדְדִים וְקוֹשְׁרִים בַּשַּׁבָּת.  \n"
        ]
    ],
    "sectionNames": [
        "Chapter",
        "Mishnah"
    ]
}