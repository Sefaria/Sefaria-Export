{
    "language": "he",
    "title": "Mishnah Megillah",
    "versionSource": "https://archive.org/details/MishnaCorrectedKaufman00WHOLE",
    "versionTitle": "Mishnah based on the Kaufmann manuscript, edited by Dan Be'eri",
    "status": "locked",
    "license": "PD",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isSource": true,
    "isPrimary": true,
    "direction": "rtl",
    "heTitle": "משנה מגילה",
    "categories": [
        "Mishnah",
        "Seder Moed"
    ],
    "text": [
        [
            "<small>א</small>\nמְגִלָּה נִקְרֵאת בְּאֶחָד עָשָׂר, \nבִּשְׁנֵים עָשָׂר, \nבִּשְׁלֹשָׁה עָשָׂר, \nבְּאַרְבָּעָה עָשָׂר, \nבַּחֲמִשָּׁה עָשָׂר, \nלֹא פָחוּת וְלֹא יָתֵר.  \nכְּרַכִּים הַמֻּקָּפִים חוֹמָה מִימוֹת יְהוֹשֻׁעַ בִּן נוּן, \nקוֹרִים בַּחֲמִשָּׁה עָשָׂר.  \nכְּפָרִים וַעֲיָרוֹת גְּדוֹלוֹת קוֹרִים בְּאַרְבָּעָה עָשָׂר, \nאֶלָּא שֶׁהַכְּפָרִים מַקְדִּימִים לְיוֹם הַכְּנֵיסָה. \n",
            "<small>ב</small>\nכֵּיצַד? \nחָל לִהְיוֹת יוֹם אַרְבָּעָה עָשָׂר בַּשֵּׁנִי, \nכְּפָרִים וַעֲיָרוֹת גְּדוֹלוֹת קוֹרִים בּוֹ בַיּוֹם, \nוּמֻקָּפוֹת חוֹמָה לְמָחָר.  \n\n<small>ג</small>\nחָל לִהְיוֹת בַּשְּׁלִישִׁי אוֹ בָרְבִיעִי, \nכְּפָרִים מַקְדִּימִין לְיוֹם הַכְּנֵיסָה, \nוַעֲיָרוֹת גְּדוֹלוֹת קוֹרִין בּוֹ בַיּוֹם, \nוּמֻקָּפוֹת חוֹמָה לְמָחָר.  \n\n<small>ד</small>\nחָל לִהְיוֹת בַּחֲמִישִׁי, \nכְּפָרִים וַעֲיָרוֹת גְּדוֹלוֹת קוֹרִין בּוֹ בַיּוֹם, \nוּמֻקָּפוֹת חוֹמָה לְמָחָר.  \n\n<small>ה</small>\nחָל לִהְיוֹת עֶרֶב שַׁבָּת, \nכְּפָרִים מַקְדִּימִין לְיוֹם הַכְּנֵיסָה, \nוַעֲיָרוֹת גְּדוֹלוֹת וּמֻקָּפוֹת חוֹמָה קוֹרִין בּוֹ בַיּוֹם.  \n\n<small>ו</small>\nחָל לִהְיוֹת בַּשַּׁבָּת, \nכְּפָרִים וַעֲיָרוֹת גְּדוֹלוֹת מַקְדִּימִין וְקוֹרִין לְיוֹם הַכְּנֵיסָה, \nוּמֻקָּפוֹת חוֹמָה לְמָחָר.  \n\n<small>ז</small>\nחָל לִהְיוֹת אַחַר שַׁבָּת, \nכְּפָרִים מַקְדִּימִין לְיוֹם הַכְּנֵיסָה, \nוַעֲיָרוֹת גְּדוֹלוֹת קוֹרִים בּוֹ בַיּוֹם, \nוּמֻקָּפוֹת חוֹמָה לְמָחָר. \n",
            "<small>ח</small>\nאֵי זוֹ הִיא עִיר גְּדוֹלָה? \nכָּל שֶׁיֶּשׁ בָּהּ עֲשָׂרָה בוֹטְלָנִים. &lt;כַּל&gt;  \nפָּחוּת מִכֵּן, הֲרֵי זֶה כְפָר.  \nבְּאֵלּוּ אָמָרוּ: \nמַקְדִּימִין וְלֹא מְאַחֲרִין.  \nאֲבָל זְמַן עֲצֵי כֹהֲנִים, וְתִשְׁעָה בְאָב, וַחֲגִיגָה, וְהַקְהֵל, \nמְאַחֲרִים וְלֹא מַקְדִּימִים.  \nמִפְּנֵי שֶׁאָמָרוּ מַקְדִּימִים וְלֹא מְאַחֲרִים, \nמֻתָּרִים בְּסֵפֶד וּבְתַעֲנִית וּמַתָּנוֹת לָאֶבְיוֹנִים.  \n\n<small>ט</small>\nאָמַר רְבִּי יְהוּדָה: \nאֶמָּתַי? \nמָקוֹם שֶׁנִּכְנָסִים בַּשֵּׁנִי וּבַחֲמִישִׁי; \nאֲבָל מָקוֹם שֶׁאֵין נִכְנָסִים לֹא בַשֵּׁנִי וְלֹא בַחֲמִישִׁי, \nקוֹרִין אוֹתָהּ בִּזְמַנָּהּ. \n",
            "<small>י</small>\nקָרְאוּ אֶת הַמְּגִלָּה בַאֲדָר הָרִאשׁוֹן, \nנִתְעַבְּרָה הַשָּׁנָה, \nקוֹרִים אוֹתָהּ בַּאֲדָר הַשֵּׁנִי.  \nאֵין בֵּין אֲדָר הָרִאשׁוֹן לַאֲדָר הַשֵּׁנִי, \nאֶלָּא קְרִיאַת מְגִלָּה וּמַתָּנוֹת לָאֶבְיוֹנִים. \n",
            "<small>יא</small>\nאֵין בֵּין יוֹם טוֹב לַשַּׁבָּת אֶלָּא אֹכֶל נֶפֶשׁ בִּלְבַד.  \nאֵין בֵּין שַׁבָּת לְיוֹם הַכִּפּוּרִים, \nאֶלָּא שֶׁזֶּה זְדוֹנוֹ בִידֵי אָדָם וְזֶה זְדוֹנוֹ בַהִכָּרֵת. \n",
            "<small>יב</small>\nאֵין בֵּין הַמֻּדָּר הֲנָיָה מֵחֲבֵרוֹ וְלַמֻּדָּר מִמֶּנּוּ מַאֲכָל, \nאֶלָּא דְרִיסַת הָרֶגֶל וְכֵלִים שֶׁאֵין עוֹשִׂין בָּהֶן אֹכֶל נֶפֶשׁ.  \nאֵין בֵּין נְדָרִים לִנְדָבוֹת, \nאֶלָּא שֶׁהַנְּדָרִים חַיָּבִים בְּאַחְרָיוּתָן, \nוּנְדָבוֹת אֵינָן חַיָּבִים בְּאַחְרָיוּתָן. \n",
            "<small>יג</small>\nאֵין בֵּין זָב הָרוֹאֶה שְׁתֵּי רְאִיּוֹת לְרוֹאֶה שָׁלוֹשׁ אֶלָּא קָרְבָּן.  \nאֵין בֵּין מְצֹרָע מֻסְגָּר לִמְצֹרָע מֻחְלָט, \nאֶלָּא פְרִיעָה וּפְרִימָה.  \nאֵין בֵּין טָהוֹר מִתּוֹךְ הֶסְגֵּר לְטָהוֹר מִתּוֹךְ הֶחְלֵט, \nאֶלָּא תִּגְלַחַת וְצִפֳּרִים. \n",
            "<small>יד</small>\nאֵין בֵּין סְפָרִים לִתְפִלִּים וּמְזוּזוֹת, \nאֶלָּא שֶׁהַסְּפָרִים נִכְתָּבִים בְּכָל לָשׁוֹן, \nוּתְפִלִּים וּמְזוּזוֹת אֵינָן נִכְתָּבוֹת אֶלָּא אֲשׁוּרִית.  \nרַבָּן שִׁמְעוֹן בֶּן גַּמְלִיאֵל אוֹמֵר: \nאַף בִּסְפָרִים לֹא הִתִּירוּ שֶׁיִּכָּתְבוּ אֶלָּא יְוָנִית. \n",
            "<small>יה</small>\nאֵין בֵּין כֹּהֵן מָשׁוּחַ בְּשֶׁמֶן הַמִּשְׁחָה לִמְרֻבֵּה בְגָדִים, \nאֶלָּא פַָר הַבָּא עַל כָּל הַמִּצְווֹת.  \nאֵין בֵּין כֹּהֵן מְשַׁמֵּשׁ לְכֹהֵן שֶׁעָבַר, \nאֶלָּא פַר יוֹם הַכִּפּוּרִים וַעֲשִׂירִית הָאֵיפָה. \n",
            "<small>יו</small>\nאֵין בֵּין בָּמָה גְדוֹלָה לְבָמָה קְטַנָּה אֶלָּא פְסָחִים.  \nזֶה הַכְּלָל: \nכָּל שֶׁהוּא נִדָּר וְנִדָּב, קָרֵב בַּבָּמָה, \nוְכָל שֶׁאֵינוּ לֹא נִדָּר וְלֹא נִדָּב, אֵינוּ קָרֵב בַּבָּמָה. \n",
            "[<small>יז</small>]\nאֵין בֵּין שִׁילֹה לִירוּשָׁלַיִם, \nאֶלָּא שֶׁבְּשִׁילֹה \nאוֹכְלִין קָדָשִׁים קַלִּים וּמַעֲשֵׂר שֵׁנִי בְכָל הָרוֹאֶה, \nוּבִירוּשָׁלַיִם לִפְנִים מִן הַחוֹמָה.  \nוְכָאן וְכָאן, \nקָדְשֵׁי קָדָשִׁים נֶאֱכָלִים לִפְנִים מִן הַקְּלָעִים.  \nקְדֻשַּׁת שִׁילֹה יֵשׁ אַחֲרֶיהָ הֶתֵּר, \nוּקְדֻשַּׁת יְרוּשָׁלַיִם אֵין אַחֲרֶיהָ הֶתֵּר. \n\n\n\n"
        ],
        [
            "<small>א</small>\nהַקּוֹרֵא אֶת הַמְּגִלָּה לְמַפְרֵיַע, לֹא יָצָא.  \nקְרָאָהּ עַל פֶּה, \nקְרָאָהּ תַּרְגּוּם, \nבְּכָל לָשׁוֹן, לֹא יָצָא.  \nאֲבָל קוֹרִים לַלָּעוֹזוֹת בְּלַעַז.  \nוְהַלָּעוֹז שֶׁשָּׁמַע אֲשׁוּרִית, יָצָא. \n",
            "<small>ב</small>\nקְרָאָהּ סֵרוּגִים, נִתְנַמְנַם, יָצָא.  \nהָיָה כוֹתְבָהּ וְדוֹרְשָׁהּ וּמַגִּיהָהּ, \nאִם כִּוֵּן לִבּוֹ, יָצָא; \nוְאִם לָאו, לֹא יָצָא.  \nהָיְתָה כְתוּבָה בַסַּם וּבַסִּקְרָא, \nבְּקוֹמוֹס וּבְקַלְקַנְתוֹס, \nעַל הַנְּיָר וְעַל הַדִּפְתְּרָא, לֹא יָצָא, \nעַד שֶׁתְּהֵא כְתוּבָה אֲשׁוּרִית עַל הַסֵּפֶר בַּדְּיוֹ. \n",
            "<small>ג</small>\nבֶּן עִיר שֶׁהָלַךְ לִכְרַךְ, \nוּבֶן כְּרַךְ שֶׁהָלַךְ לָעִיר, \nאִם עָתִיד לַחֲזוֹר לִמְקוֹמוֹ, \nקוֹרֵא בִמְקוֹמוֹ, \nוְאִם לָאו, קוֹרֵא עִמָּהֶן.  \nוּמֵהֵיכָן קוֹרֵא אָדָם אֶת הַמְּגִלָּה, \nיוֹצֵא בָהּ יְדֵי חוֹבָתוֹ? \nרְבִּי מֵאִיר אוֹמֵר: \nכֻּלָּהּ.  \nרְבִּי יְהוּדָה אוֹמֵר: \nמֵ\"אִישׁ יְהוּדִי\".  \nרְבִּי יוֹסֵה אוֹמֵר: \nמֵ\"אַחַר הַדְּבָרִים הָאֵלֶּה\". \n",
            "<small>ד</small>\nהַכֹּל כְּשֵׁרִים לִקְרוֹא אֶת הַמְּגִלָּה, \nחוּץ מֵחֵרֵשׁ, שׁוֹטֶה וְקָטָן.  \nרְבִּי יְהוּדָה מַכְשִׁיר בַּקָּטָן.  \nאֵין קוֹרִין אֶת הַמְּגִלָּה, \nוְלֹא מוֹלִים, וְלֹא טוֹבְלִים, וְלֹא מַזִּים, \nוְכֵן שׁוֹמֶרֶת יוֹם כְּנֶגֶד יוֹם לֹא תִטְבֹּל, \nעַד שֶׁתָּנֵץ הַחַמָּה.  \nוְכֻלָּם שֶׁעָשׁוּ מִשֶּׁעָלָה עַמּוּד הַשַּׁחַר, \nכָּשֵׁר. \n",
            "<small>ה</small>\nכָּל הַיּוֹם כָּשֵׁר \nלִקְרִיאַת הַמְּגִלָּה, \nוְלִקְרִיאַת הַהַלֵּל, \nוְלִתְקִיעַת הַשּׁוֹפָר, \nוְלִנְטִילַת הַלּוּלָב, \nוְלִתְפִלַּת הַמּוּסָפִין, \nוְלַמּוּסָפִין, \nוּלְוִדּוּי הַפָּרִים, \nוּלְוִדּוּי הַמַּעֲשֵׂר, \nוּלְוִדּוּי יוֹם הַכִּפּוּרִים. \n\n<small>ו</small>\nלִסְמִיכָה, \nלִשְׁחִיטָה, \nלִתְנוּפָה, \nלְהַגָּשָׁה, \nלִקְמִיצָה, \nוּלְהַקְטָרָה, \nלִמְלִיקָה, \nוּלְקַבָּלָה, \nוּלְהַזָּיָה, \nוּלְהַשְׁקָיַת סוֹטָה, \nוְלַעֲרִיפַת הָעֶגְלָה, \nוּלְטַהֲרַת הַמְצֹרָע. \n",
            "<small>ז</small>\nכָּל הַלַּיְלָה כָּשֵׁר \nלִקְצִירַת הָעֹמֶר, \nוּלְהַקְטִיר חֲלָבִים וְאֵבָרִים.  \nזֶה הַכְּלָל: \nדָּבָר שֶׁמִּצְוָתוֹ בַיּוֹם, \nכָּשֵׁר כָּל הַיּוֹם, \nוְדָבָר שֶׁמִּצְוָתוֹ בַלַּיְלָה, \nכָּשֵׁר כָּל הַלַּיְלָה. \n\n\n\n"
        ],
        [
            "<small>א</small>\nבְּנֵי הָעִיר שֶׁמָּכְרוּ רְחוֹבָהּ שֶׁלָּעִיר, \nלוֹקְחִים בְּדָמָיו בֵּית הַכְּנֶסֶת; \nבֵּית הַכְּנֶסֶת, לוֹקְחִים תֵּבָה; \nתֵּבָה, לוֹקְחִים מִטְפָּחוֹת; \nמִטְפָּחוֹת, לוֹקְחִים סְפָרִים; \nסְפָרִים, לוֹקְחִים תּוֹרָה.  \nאֲבָל אִם מָכְרוּ תוֹרָה, \nלֹא יִקְחוּ סְפָרִים; \nסְפָרִים, לֹא יִקְחוּ מִטְפָּחוֹת; \nמִטְפָּחוֹת, לֹא יִקְחוּ תֵבָה; \nתֵּבָה, לֹא יִקְחוּ בֵית הַכְּנֶסֶת; \nבֵּית הַכְּנֶסֶת, לֹא יִקְחוּ אֶת הָרְחוֹב. \nוְכֵן בְּמוֹתָרֵיהֶם.  \n\n<small>ב</small>\nאֵין מוֹכְרִים אֶת מִשֶּׁלָּרַבִּים לַיָּחִיד, \nמִפְּנֵי שֶׁמּוֹרִידִים אוֹתוֹ מִקְּדֻשָּׁתוֹ.  \nדִּבְרֵי רְבִּי מֵאִיר.  \nאָמְרוּ לוֹ: \nאִם כֵּן, אַף לֹא מֵעִיר גְּדוֹלָה לְעִיר קְטַנָּה! \n",
            "<small>ג</small>\nאֵין מוֹכְרִין בֵּית הַכְּנֶסֶת אֶלָּא עַל תְּנַי: \nאֶמָּתַי שֶׁיִּרְצוּ, יַחְזִירוּהוּ.  \nדִּבְרֵי רְבִּי מֵאִיר.  \nוַחֲכָמִים אוֹמְרִים: \nמוֹכְרִין אוֹתוֹ מִמְכַּר עוֹלָם, \nחוּץ מֵאַרְבָּעָה דְבָרִים: \nלַמַּרְחֵץ, וְלַבֻּרְסְקִי, לִטְבִילָה, וּלְבֵית הַמַּיִם.  \nרְבִּי יְהוּדָה אוֹמֵר: \nמוֹכְרִין אוֹתוֹ לְשֵׁם חָצֵר, \nוְהַלּוֹקֵחַ, מַה שֶּׁיִּרְצֶה יַעֲשֶׂה. \n",
            "[<small>ד</small>]\nוְעוֹד אָמַר רְבִּי יְהוּדָה: \nבֵּית הַכְּנֶסֶת שֶׁחָרַב, \nאֵין מַסְפִּידִים לְתוֹכוֹ, \nוְאֵין מַפְשִׁילִים לְתוֹכוֹ חֲבָלִים, \nוְאֵין פּוֹרְסִים לְתוֹכוֹ מְצוֹדוֹת, \nוְאֵין שׁוֹטְחִים עַל גַּגּוֹ פֵרוֹת, \nוְאֵין עוֹשִׂין אוֹתוֹ קַפַּנְדַּרְיָא, \nשֶׁנֶּאֱמַר: (ויקרא כו,לא) \n\"וַהֲשִׁמּוֹתִי אֶת מִקְדְּשֵׁיכֶם\", \nקְדֻשָּׁתָן אַף כְּשֶׁיְּהוּ שׁוֹמֵמִים.  \nעָלוּ בוֹ עֲשָׂבִים, לֹא יִתְלֹשׁ, \nמִפְּנֵי עַגְמוּת נֶפֶשׁ. \n",
            "<small>ה</small>\nרֹאשׁ חֹדֶשׁ שֶׁלַּאֲדָר שֶׁחָל לִהְיוֹת בַּשַּׁבָּת, \nקוֹרִים בְּפָרָשַׁת שְׁקָלִים.  \nחָל לִהְיוֹת בְּתוֹךְ שַׁבָּת, \nמַקְדִּימִים לְשֶׁעָבַר, \nוּמַפְסִיקִים לְשַׁבָּת אַחֶרֶת.  \n\n<small>ו</small>\nבַּשְּׁנִיָּה, \"זָכוֹר\", \nבַּשְּׁלִישִׁית, \"פָּרָה אֲדֻמָּה\", \nבָּרְבִיעִית, \"הַחֹדֶשׁ הַזֶּה לָכֶם\", \nבַּחֲמִישִׁית, חוֹזְרִים לְסִדְרָן.  \nבַּכֹּל מַפְסִיקִים: \nבְּרָאשֵׁי חֳדָשִׁים, \nבַּחֲנֻכָּה וּבַפּוּרִים, \nבַּתַּעֲנִיּוֹת, \nוּבַמַּעֲמָדוֹת, \nוּבְיוֹם הַכִּפּוּרִים. \n",
            "<small>ז</small>\nבַּפֶּסַח קוֹרִים בְּפָרָשַׁת מוֹעֲדוֹת שֶׁבְּתוֹרַת כֹּהֲנִים.  \nבָּעֲצֶרֶת, \"שִׁבְעָה שָׁבֻעוֹת\".  \nבְּרֹאשׁ הַשָּׁנָה, \"בַּחֹדֶשׁ הַשְּׁבִיעִי בְאֶחָד לַחֹדֶשׁ\".  \nבְּיוֹם הַכִּפּוּרִים, \"אַחֲרֵי מוֹת\".  \nבְּיוֹם טוֹב הָרִאשׁוֹן שֶׁלֶּחָג, \nקוֹרִים בְּפָרָשַׁת מוֹעֲדוֹת שֶׁבְּתוֹרַת כֹּהֲנִים, \nוּשְׁאָר כָּל יְמוֹת הֶחָג, קוֹרִים בְּקָרְבְּנוֹת הֶחָג. \n",
            "<small>ח</small>\nבַּחֲנֻכָּה, \nבַּנְּשִׂיאִים.  \nבַּפּוּרִים, \n\"וַיָּבֹא עֲמָלֵק\".  \nבְּרָאשֵׁי חֳדָשִׁים, \n\"וּבְרָאשֵׁי חָדְשֵׁיכֶם\".  \nבַּמַּעֲמָדוֹת, \nבְּמַעֲשֵׂה בְרֵאשִׁית.  \nבַּתַּעְנִיּוֹת, \nבְּרָכוֹת וּקְלָלוֹת.  \nאֵין מַפְסִיקִין בִּקְלָלוֹת, \nאֶלָּא אֶחָד קוֹרֵא אֶת כֻּלָּם.  \nבַּשֵּׁנִי וּבַחֲמִישִׁי וּבַשַּׁבָּת בַּמִּנְחָה, \nקוֹרִים כְּסִדְרָן, &lt;כַּסִּדְרָן&gt;\nוְאֵינוּ עוֹלֶה לָהֶם מִן הַחֶשְׁבּוֹן, \nשֶׁנֶּאֱמַר: (ויקרא כג,מד) \n\"וַיְדַבֵּר מֹשֶׁה אֶת מֹעֲדֵי יי אֶל בְּנֵי יִשְׂרָאֵל\", \nמִצְוָתָן שֶׁיְּהוּ קוֹרִין כָּל אֶחָד וְאֶחָד בִּזְמַנּוֹ. \n\n\n\n"
        ],
        [
            "<small>א</small>\nהַקּוֹרֵא אֶת הַמְּגִלָּה, עוֹמֵד יוֹשֵׁב.  \nקְרָאָהּ אֶחָד, קְרָאוּהָ שְׁנַיִם, \nיָצְאוּ.  \nמְקוֹם שֶׁנָּהֲגוּ לְבָרֵךְ, יְבָרֵךְ; \nוְשֶׁלֹּא לְבָרֵךְ, לֹא יְבָרֵךְ.  \nבַּשֵּׁנִי וּבַחֲמִישִׁי וּבַשַּׁבָּת בַּמִּנְחָה, \nקוֹרִין שְׁלֹשָׁה. \nאֵין פּוֹחֲתִים מֵהֶן, וְאֵין מוֹסִיפִים עֲלֵיהֶן. \nוְאֵין מַפְטִירִים בַּנָּבִיא.  \nהַפּוֹתֵחַ וְהַחוֹתֵם בַּתּוֹרָה, \nמְבָרֵךְ לְפָנֶיהָ וּלְאַחֲרֶיהָ. \n",
            "בְּרָאשֵׁי חֳדָשִׁים וּבְחֻלּוֹ שֶׁלַּמּוֹעֵד, \nקוֹרִים אַרְבָּעָה. \nאֵין פּוֹחֲתִים מֵהֶם וְאֵין מוֹסִיפִין עֲלֵיהֶם, \nוְאֵין מַפְטִירִים בַּנָּבִיא.  \nהַפּוֹתֵחַ וְהַחוֹתֵם בַּתּוֹרָה, \nמְבָרֵךְ לְפָנֶיהָ וּלְאַחֲרֶיהָ.  \nזֶה הַכְּלָל: \nכָּל שֶׁיֶּשׁ בּוֹ מוּסָף וְהוּא אֵינוּ יוֹם טוֹב, \nקוֹרִין אַרְבָּעָה.  \n\n<small>ב</small>\nבְּיוֹם טוֹב, חֲמִשָּׁה.  \nבְּיוֹם הַכִּפּוּרִים, שִׁשָּׁה.  \nבַּשַּׁבָּת, שִׁבְעָה.  \nאֵין פּוֹחֲתִים מֵהֶן, \nאֲבָל מוֹסִיפִים עֲלֵיהֶם, \nוּמַפְטִירִים בַּנָּבִיא.  \nהַפּוֹתֵחַ וְהַחוֹתֵם בַּתּוֹרָה, \nמְבָרֵךְ לְפָנֶיהָ וּלְאַחֲרֶיהָ. \n",
            "<small>ד</small>\nאֵין פּוֹרְסִים אֶת שְׁמַע, \nוְאֵין עוֹבְרִים לִפְנֵי הַתֵּבָה, \nוְאֵין נוֹשְׂאִים כַּפֵּיהֶם, \nוְאֵין קוֹרִין בַּתּוֹרָה, \nוְאֵין מַפְטִירִים בַּנָּבִיא, \nוְאֵין עוֹשִׂין מַעֲמָד וּמוֹשָׁב, \nוְאֵין אוֹמְרִים בִּרְכַּת אֲבֵלִים וַחֲתָנִים, \nוְאֵין מְזַמְּנִים עַל הַמָּזוֹן בְּשֵׁם, \nפָּחוּת מֵעֲשָׂרָה.  \nוּבַקַּרְקָעוֹת, תִּשְׁעָה וְכֹהֵן, \nוְאָדָם כַּיּוֹצֵא בָהֶן. \n",
            "<small>ה</small>\nהַקּוֹרֵא בַתּוֹרָה לֹא יִפְחֹת מִשְּׁלֹשָׁה פְסוּקִים.  \nלֹא יִקְרֵא לַתָּרְגְּמָן יוֹתֵר מִפָּסוּק אֶחָד, \nוּבַנָּבִיא שְׁלֹשָׁה.  \nאִם הָיוּ שְׁלָשְׁתָּם שָׁלוֹשׁ פָּרָשִׁיּוֹת, \nקוֹרִים אֶחָד אֶחָד.  \nמְדַלְּגִים בַּנָּבִיא וְאֵין מְדַלְּגִים בַּתּוֹרָה.  \nוְעַד כַּמָּה הוּא מְדַלֵּג? \nעַד כְּדֵי שֶׁלֹּא יַפְסִיק הַתָּרְגְּמָן. \n",
            "<small>ו</small>\nהַמַּפְטִיר בַּנָּבִיא, \nהוּא פּוֹרֵס אֶת שְׁמַע, \nוְהוּא עוֹבֵר לִפְנֵי הַתֵּבָה, \nוְהוּא נוֹשֵׂא אֶת כַּפָּיו.  \nוְאִם הָיָה קָטָן, \nאָבִיו אוֹ רַבּוֹ עוֹבְרִים עַל יָדָיו. \n",
            "<small>ז</small>\nקָטָן קוֹרֵא בַתּוֹרָה וּמְתַרְגֵּם, \nאֲבָל אֵינוּ פוֹרֵס אֶת שְׁמַע, \nוְאֵינוּ עוֹבֵר לִפְנֵי הַתֵּבָה, \nוְאֵינוּ נוֹשֵׂא אֶת כַּפָּיו.  \nפּוֹחֵחַ פּוֹרֵס אֶת שְׁמַע וּמְתַרְגֵּם, \nאֲבָל אֵינוּ קוֹרֵא בַתּוֹרָה, \nוְאֵינוּ עוֹבֵר לִפְנֵי הַתֵּבָה, \nוְאֵינוּ נוֹשֵׂא אֶת כַּפָּיו.  \nסוֹמֵא פּוֹרֵס אֶת שְׁמַע וּמְתַרְגֵּם. \nרְבִּי יְהוּדָה אוֹמֵר: \nכָּל שֶׁלֹּא רָאָה מְאוֹרוֹת מִיָּמָיו, \nלֹא יִפְרֹס אֶת שְׁמַע. \n",
            "<small>ח</small>\nכֹּהֵן שֶׁיֶּשׁ בְּיָדָיו מוּמִים, \nלֹא יִשָּׂא אֶת כַּפָּיו.  \nרְבִּי יְהוּדָה אוֹמֵר: \nאַף מִי שֶׁהָיוּ יָדָיו צְבוּעוֹת אֶסְטֵס, \nלֹא יִשָּׂא אֶת כַּפָּיו, \nמִפְּנֵי שֶׁהָעָם מִסְתַּכְּלִים בּוֹ. \n",
            "<small>ט</small>\nהָאוֹמֵר: \n\"אֵינִי עוֹבֵר לִפְנֵי הַתֵּבָה בִצְבוּעִים\", \nאַף בִּלְבָנִים לֹא יַעֲבֹר; \n\"בְּסַנְדָּל אֵינִי עוֹבֵר\", \nאַף יָחֵף לֹא יַעֲבֹר.  \nהָעוֹשֶׂה תְפִלָּתוֹ עֲגֻלָּה, \nסַכָּנָה, מִפְּנֵי שֶׁאֵין בָּהּ מִצְוָה.  \nנְתָנָהּ עַל מִצְחוֹ אוֹ עַל פַּס יָדוֹ, \nהֲרֵי זוֹ דֶרֶךְ הַמִּינוּת.  \nצִפָּהּ זָהָב, וּנְתָנָהּ עַל בֵּית יָד שֶׁלְנִקְלוֹ, &lt;שלינוקלו&gt;\nהֲרֵי זוֹ דֶרֶךְ הַחִיצוֹנִים. \n",
            "<small>י</small>\nהָאוֹמֵר: \n\"יְבָרְכוּךָ טוֹבִים!\" \nהֲרֵי זוֹ דֶרֶךְ הַמִּינוּת; \n\"עַל קַן צִפּוֹר יַגִּיעוּ רַחֲמֶיךָ!\" \n\"וְעַל טוֹב יִזָּכֵר שְׁמֶךָ!\" \n\"מוֹדִים מוֹדִים\", \nמְשַׁתְּקִים אוֹתוֹ.  \nהַמְכַנֶּה בָעֲרָיוֹת, \nמְשַׁתְּקִים אוֹתוֹ.  \nהָאוֹמֵר: (ויקרא יח,כא)\n\"וּמִזַּרְעֲךָ לֹא תִתֵּן לְהַעֲבִיר לַמֹּלֶךְ\", \n\"מִן זַרְעָךְ לָא תִתֵּן לְמַעְבָּרָא בְאַרְמָיָתָא\", \nמְשַׁתְּקִים אוֹתוֹ בִנְזִיפָה. \n",
            "<small>יא</small>\nמַעֲשֵׂה רְאוּבֵן נִקְרֵא וְלֹא מִתַּרְגֵּם.  \nמַעֲשֵׂה תָמָר נִקְרֵא וּמִתַּרְגֵּם.  \nמַעֲשֵׂה עֵגֶל הָרִאשׁוֹן נִקְרֵא וּמִתַּרְגֵּם, \nוְהַשֵּׁנִי נִקְרֵא וְלֹא מִתַּרְגֵּם.  \nבִּרְכַּת כֹּהֲנִים, \nוּמַעֲשֵׂה דָוִד וְאַמְנוֹן, \nלֹא נִקְרִים וְלֹא מִתַּרְגְּמִים.  \nאֵין מַפְטִירִים בַּמֶּרְכָּבָה.  \nרְבִּי יְהוּדָה מַתִּיר.  \nרְבִּי אֱלִיעֶזֶר אוֹמֵר: \nאֵין מַפְטִירִין בְּ\"הוֹדַע אֶת יְרוּשָׁלַיִם\".  \n\n\nחסל מגילה \n\n\n"
        ]
    ],
    "sectionNames": [
        "Chapter",
        "Mishnah"
    ]
}