{
    "language": "he",
    "title": "Psalm 151",
    "versionSource": "http://www.wikilivres.ca/wiki/File:Apocrypha_Kahana_2.pdf",
    "versionTitle": "Avraham Kahana 1937 - with ta'am added",
    "status": "locked",
    "versionTitleInHebrew": "אברהם כהנא 1937 - בתוספת טעם",
    "actualLanguage": "he",
    "languageFamilyName": "hebrew",
    "isBaseText": true,
    "isSource": false,
    "isPrimary": true,
    "direction": "rtl",
    "heTitle": "תהילים קנ\"א",
    "categories": [
        "Second Temple",
        "Apocrypha"
    ],
    "text": [
        "מִזְמ֣וֺר לְדָוִ֑ד אַחֲרֵ֥י הִ֝לָּחֲמ֗וֹ אֶת־גׇּלְיָֽת׃",
        "צָעִ֗יר הָ֭יִֽיתִי בְת֣וֹךְ אָחָ֑י;  וְ֝נַ֗עַר בְּבֵ֥ית אָבִֽי׃",
        "רֺ֭עֶֽה בְּצֺ֣אן אָבִ֑י; נוֹהֵ֖ג עֶדְר֥וֹ בַמִּדְבָּֽר׃",
        "יָדַ֗י עָ֭שֽׂוּ עוּגָ֑ב; אֶ֝צְבְּעוֹתַ֗י כּ֥וֹנֲנוּ נָֽבֶל׃",
        "וּמִ֣י יַגּׅ֣יד לַיהו֑ה;\tי֝הו֗ה ה֥וּא יִשְׁמָֽע׃",
        "ה֭וּא שָׁלַ֥ח מַלְאָכ֑וֹ; וַ֫יִּקָּחֵ֥נִי מֵאַ֣חֲרֵי צֹא֣ן אָבִֽי׃",
        "וַ֭יִּמְשָׁחַֽנִי בְּשֶׁ֣מֶן מִשְׁחָת֑וֹ; וַיְּצַוַּ֖נִי נָגִ֣יד עַל־עַמּֽוֹ׃",
        "אַחַ֗י טוֹבִ֣ים וּגְדוֹלִ֑ים; וְלֺ֥א בָ֝הֶ֗ם  חָפֵ֥ץ יהוֽה׃",
        "יָצָ֖אְתִי לִקְרַ֣את הַפְּלִשְׁתִּ֑י; וַ֝יְּקַלֲלֵ֗נִי בָאֱלִלָֽיו׃",
        "וְאָנֹכִ֤י ׀ שָׁלַ֗פְתִּי חַרְבּ֥וֺ; וָאֶכְרֺ֣ת רֹאשׁ֣וֹ מֵעָלָ֑יו; וָאָסִ֥יר חֶ֝רְפָּ֗ה מִבְּנֵ֣י יִשְׂרָאֵֽל׃"
    ],
    "sectionNames": [
        "Verse"
    ]
}