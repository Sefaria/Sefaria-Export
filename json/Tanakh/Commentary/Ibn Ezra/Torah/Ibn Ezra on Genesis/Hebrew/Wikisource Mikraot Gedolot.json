{
    "status": "locked", 
    "versionTitle": "Wikisource Mikraot Gedolot", 
    "sectionNames": [
        "Chapter", 
        "Verse", 
        "Comment"
    ], 
    "language": "he", 
    "title": "Ibn Ezra on Genesis", 
    "text": [
        [
            [
                "\"בְּרֵאשִׁית\" — חכמינו אמרו שהבי\"ת נוסף כבי\"ת \"בָּרִאשֹׁנָה\" (בראשית יג ד), כי נמצא \"רִאשֹׁנָה יִסָּעוּ\" (במדבר ב ט). ואילו היה טעמו כן, היה הבי\"ת נקמץ בקמץ גדול. ויש אומרים כי \"בְּרֵאשִׁית\" לעולם סמוך. והטעם, בראשית הערב, או הלילה, או החושך. והנה שכחו \"וַיַּרְא רֵאשִׁית לוֹ\" (דברים לג כא). ויש אומרים שהבי\"ת נושא בלי טעם. וטעמם, שלא יעלה על לב שאין ראשית לשמים ולארץ, על כן אמר \"בראשית\". ולפי דעתי שהוא סמוך, כמו \"בְּרֵאשִׁית מַמְלְכוּת יְהוֹיָקִים\" (ירמיהו כו א). ואל תתמה: איך נסמך על פועל עבר? והנה כן \"תְּחִלַּת דִּבֶּר ה' בְּהוֹשֵׁעַ וַיֹּאמֶר ה' אֶל הוֹשֵׁעַ\" (הושע א ב); \"קִרְיַת חָנָה דָוִד\" (ישעיהו כט א). והטעם יתבאר לך בפסוק השני.", 
                "\"בָּרָא\" — רובי המפרשים אמרו שהבריאה להוציא יש מאין, וכן \"אִם בְּרִיאָה יִבְרָא ה'\" (במדבר טז ל). והנה שכחו \"וַיִּבְרָא אֱלֹהִים אֶת הַתַּנִּינִם\" (בראשית א כא), ושלושה בפסוק אחד: \"וַיִּבְרָא אֱלֹהִים אֶת הָאָדָם\" (בראשית א כז), \"וּבוֹרֵא חֹשֶׁךְ\" (ישעיהו מה ז), שהוא היפוך האור, שהוא יש. וזה דקדוק המילה \"בָּרָא\" לשני טעמים: זה האחד. והשני, \"לֹא בָרָא אִתָּם לָחֶם\" (שמואל ב יב יז). וזה השני – אל\"ף תחת ה\"א, כי כמוהו \"וַיָּבֹא כָל הָעָם לְהַבְרוֹת אֶת דָּוִד\" (שמואל ב ג לה), כי הוא מהבניין הכבד הנוסף. ואם היה באל\"ף, היה כמו \"לְהַבְרִיאֲכֶם מֵרֵאשִׁית כָּל מִנְחַת יִשְׂרָאֵל\" (שמואל א ב כט). ומצאנו מהבניין הכבד, \"וּבֵרֵאתָ לְךָ שָׁם\" (יהושע יז טו). ואיננו כמו \"בְּרוּ לָכֶם אִישׁ\" (שמואל א יז ח), רק כמו \"וּבָרֵא אוֹתְהֶן\" (יחזקאל כג מז). וטעמו לגזור, ולשום גבול נגזר, והמשכיל יבין.", 
                "\"אֱלֹהִים\" — אחר שמצאנו \"אלוה\", ידענו כי \"אֱלֹהִים\" לשון רבים. ושורש זה – מדרך הלשון, כי כל לשון יש לו דרך כבוד. וכבוד לשון לועז, שיאמר הקטן לנוכח הגדול לשון רבים. ובלשון ישמעאל, דרך כבוד שידבר הגדול כמו המלך בלשון רבים. ובלשון הקודש – דרך כבוד לומר על הגדול לשון רבים, כמו אדונים ובעלים, שאמרו: \"אֲדֹנִים קָשֶׁה\" (ישעיהו יט ד), \"וְלָקַח בְּעָלָיו\" (שמות כב י). וכן מילת \"עליו\", \"אליו\", \"עדיו\". על כן יאמר הכתוב \"בָּרָא\", ולא \"בראו\". ומדרך התושיה ידענו כי הדיבורים יקראו \"שפה\", בעבור שיראו שממנה יצאו. וכן נשמת האדם העליונה תיקרא \"לב\", והלב גוף, והיא איננה גוף, בעבור היות הלב המרכבת הראשונה לה. ובעבור היות כל מעשה ה' ביד המלאכים עושי רצונו, נקרא כן. ובפסוק \"כִּי שְׁמִי בְּקִרְבּוֹ\" (שמות כג כא) אבאר קצת סוד השם. ואל תשים לבך לדברי הגאון שאמר שהאדם נכבד מהמלאכים. וכבר ביארתי בספר היסוד, כי כל ראיותיו הפוכות. וידענו כי אין בבני אדם נכבדים כמו הנביאים, ויהושע נפל על פניו לפני מלאך ה' והשתחוה, ואמר: \"מָה אֲדֹנִי מְדַבֵּר אֶל עַבְדּוֹ\" (יהושע ה יד), וכן זכריה ודניאל; ולמה אאריך? וטעם \"אלהי הצבאות\", כטעם \"אלהי האלהים\". וטעם \"אלהים\" כמו מלך, ובני אדם המתעסקים במשפט אלהים יקראו כן. וזה השם תואר, ואיננו עצם, ולא ימצא ממנו עבר או עתיד. ואל תחשוב שהמלאכים הם מאש ורוח, בעבור שנמצא \"עֹשֶׂה מַלְאָכָיו רוּחוֹת\" (תהלים קד ד), כי אין ככה דרך פשוטו. רק דיבר דוד בתחילה על מעשה בראשית. והחל מהאור, ואמר \"עֹטֶה אוֹר\" (שם פסוק ב), ואחר כך \"נוֹטֶה שָׁמַיִם\" (שם), והוא הרקיע, והמים עליו, והאש והשלג והרוח. ואמר כי הרוח שלוחו של השם ללכת אל מקום שישלחנו, וכן האש ממשרתיו. ואמר: \"יָסַד אֶרֶץ עַל מְכוֹנֶיהָ\" (שם פסוק ה), וזאת היא היבשה. וכן כתוב: \"רוּחַ סְעָרָה עֹשָׂה דְבָרוֹ\" (תהלים קמח ח).", 
                "וטעם \"אֵת\" — כמו עצם הדבר, והוא סימן עם הפעול, כמו \"אֵת הַשָּׁמַיִם\". ופעם יחסרוהו, כמו \"אֲשֶׁר בָּרָא אֱלֹהִים אָדָם\" (דברים ד לב). ונמצא עם הפועֵל, כמו \"וּבָא הָאֲרִי וְאֶת הַדּוֹב\" (שמואל א יז לד), והם מתי מספר. ויהיה תחת \"עם\", ותחת \"מן\".", 
                "\"הַשָּׁמַיִם\" — בה\"א הידיעה, להורות כי על אלה הנראים ידבר. ולעולם לשון רבים; ויתכן להיות \"מִשְׁטָרוֹ\" (איוב לח לג) – משטר כל אחד ואחד. וטעם \"שָׁמָיִם\" – גובה ומעֲלה, וכן בלשון ישמעאל, שרובה על מתכונת לשון הקדש. ויש \"שמי הַשָּׁמַיִם\". ולא יתפרדו, כרחיים וצהריים. ואנשי המידות יבינו אלה הסודות. ויאמר הגאון, כי הארץ כנקודה, והשמים כחוט הסובב. ואחר שאלה שניהם נבראים, יהיו כל אשר בתוכם נברא, כמים וכאש. ואחרים אמרו כי המים בכלל הארץ, והרוח בכלל השמים. ולפי דעתי, כי אלה השמים והארץ הם הרקיע והיבשה, כי לא נברא ביום אחד כי אם דבר אחד: בראשון האור, ובשני הרקיע, ובשלישי הצמחים, וברביעי המאורות, ובחמישי ובשישי נפשות החיות. והמזמור הנזכר לעֵד. ולא יתכן להיות הקו הסובב קודם הנקודה, או הוא קודם הקו, על כן אמרו שנבראו השמים והארץ בפעם אחת; והעֵד, \"קוֹרֵא אֲנִי אֲלֵיהֶם יַעַמְדוּ יַחְדָּו\" (ישעיהו מח יג). וזאת העדות איננה ברורה, בעבור שפירוש הפסוק איננו כן; כי איך ייאמר \"אליהם\" לאשר אינם? ואיך ייקרא \"תהו\"? רק פירושו: אני בראתים, ובעת שאקראם – יעמדו יחד לפניי שניהם כעבדים לעשות רצוני, כטעם \"דְּבָרְךָ נִצָּב בַּשָּׁמָיִם\" (תהלים קיט פט); ואחר כן הזכיר הארץ, ואמר אחר כך כי גם המה יעמדו לעשות משפט שיצוום."
            ], 
            [
                "\"הָאָרֶץ\" — המילה הזאת זרה, בעבור קמצות האל\"ף עם הה\"א בכל מקום; ואיננו כמו \"הָאֶלֶף לְךָ שְׁלֹמֹה\" (שיר השירים ח יב); \"וְהָאֶבֶן הַזֹּאת\" (בראשית כח כב).", 
                "\"תֹהוּ\" — אמר הגאון: תֹהוּ – שהוא מתְּהוֹם. וזה לא יתכן, כי מ\"ם תְּהוֹם שורש, כמו מ\"ם \"הדום\". ובספר יצירה, תֹהוּ – זה קו ירוק, וָבֹהוּ – אלו אבנים מפולמות. והנכון, כאשר אמר המתרגם ארמית. וכן: \"וּבְתֹהוּ יְלֵל יְשִׁמֹן\" (דברים לב י); וכן: \"אַחֲרֵי הַתֹּהוּ\" (שמואל א יב כא) - שאין בו ממש. ", 
                "\"וָבֹהוּ\" — אחי תֹהוּ. והוי\"וין תחת ה\"א, כוי\"ו \"וַיִּשְׁתַּחוּ\" (בראשית יח ב); \"וַתִּרְעֶינָה בָּאָחוּ\" (בראשית מא ב). והטעם, כי בראשית בריאת הרקיע והיבשה לא היה בארץ יישוב, כי היתה מכוסה במים; וכן שָׂם אלהים כוח תולדתה, להיות למטה מהמים. ואל תתמה על וי\"ו \"וְהָאָרֶץ\", כי פירושו כפ\"א רפה בלשון ישמעאל; וכמוהו: \"וְאֵד יַעֲלֶה מִן הָאָרֶץ\" (בראשית ב ו). כי לא דיבר משה על העולם הבא, שהוא עולם המלאכים, כי אם על עולם ההוויה והשחתה. והמפרשים שהשמים בפסוק הראשון הם \"שמי השמים\", מה יעשו בארץ? והנה ראיות גמורות לאנשי שיקול הדעת, שאין שם, רק ארץ אחת. ודרש שבע ארצות הוא, שהיישוב נחלק על שבעה, ובית המקדש היה באמצע היישוב, כי רחוק הוא מאמצע הארץ.", 
                "\"וְרוּחַ אֱלֹהִים\" — סמך הרוח אל השם, בעבור היותו שליח בחפץ השם לייבש המים.ו\"הַמָּיִם\" — לשון רבים, גם לא יתפרדו. והם על בנין שנים, כי הם זכרים ונקבות. ונמצא על לשון יחיד: \"לֹא זֹרַק עָלָיו\" (במדבר יט יג).וטעם \"מְרַחֶפֶת\" — נושבת למעלה במים; וכן: \"עַל גּוֹזָלָיו יְרַחֵף\" (דברים לב יא)."
            ], 
            [
                "\"וַיֹּאמֶר\" — אמר הגאון, כי פירוש וַיֹּאמֶר כמו \"וירצה\". ואילו היה כן, היה ראוי \"להיות אור\"; רק הוא כמשמעו. וכן: \"בִּדְבַר ה' שָׁמַיִם נַעֲשׂוּ\" (תהלים לג ו); \"כִּי הוּא צִוָּה וְנִבְרָאוּ\" (שם קמח ה). והטעם, כינוי על המעשה שלא היה ביגיעה, ועל דרך משל מלך ומשרתיו. וזה האור היה למעלה מן הרוח."
            ]
        ], 
        [], 
        [], 
        [
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [], 
            [
                "שבעתים. עד שבעת דורות. כי אין זאת המלה ארבעה עשר ולא שלש מאות ומ''ג והעד ואור החמה יהיה שבעתים ואחר כן ביאר הנביא דבריו ואמר כאור שבעת הימים:", 
                "וטעם יקם. שתלקח נקמתו וכן לא יקם. והטעם כי השם האריך אפו על קין עד שבעה דורות ואל תתמה לחשוב איך חיה כל אלה השנים. והנה שת אחיו חיה עם נח שנים רבות גם יתכן שיקרא זרע קין בשם אביהם כמו ישראל. ויש אומר כי האות קרן ואחרים אמרו שנתן חוזק בלבו והסיר פחדו ממנו והנכון בעיני שהשם עשה לו אות עד שהאמין והכתוב לא גלה האות:"
            ], 
            [], 
            [], 
            [], 
            [], 
            [], 
            [], 
            [], 
            [
                "ודע כי ויאמר למך מאוחר בפרשה וכבר הזכרתי כמוהם שנים. וכמוהו ויקח האיש נזם זהב וכן אמור אל בני ישראל אתם עם קשה עורף וכן ואתחנן והטעם כאשר אמרו חכמינו כי עדה וצלה נמנעו כי פחדו להוליד בנים בעבור שיהיו שביעיים לקין ויהרגו או ימותו ועל כן אמר למך לנשיו אני הוא באמת השביעי ואם יפצעני אדם שהוא גדול או ילד יעשה לי חבורה אז הרגתיו. ומלת הרגתי. תמורת אהרוג וכמוהו נתתי כסף השדה. אשר לקחתי מיד האמורי ורבים כמוהם:"
            ]
        ], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            [], 
            [], 
            [], 
            [], 
            [
                "כי טמא — שכם:\n"
            ]
        ]
    ], 
    "versionSource": "http://he.wikisource.org/wiki/%D7%9E%22%D7%92_%D7%91%D7%A8%D7%90%D7%A9%D7%99%D7%AA_%D7%90_%D7%90", 
    "heTitle": "אבן עזרא על בראשית", 
    "versionTitleInHebrew": "מקראות גדולות (ויקיטקסט)", 
    "method": "copypaste", 
    "categories": [
        "Tanakh", 
        "Commentary", 
        "Ibn Ezra", 
        "Torah"
    ]
}