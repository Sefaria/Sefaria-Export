{
    "versionTitle": "merged", 
    "language": "he", 
    "title": "Ibn Ezra on Lamentations", 
    "text": {
        "Introduction": [
            "אנשי אמת יבינו במדרשי קדמונינו הצדיקים, שהם נוסדים על קשט, וביציקת מדע יצוקים. וכל דבריהם כזהב וככסף, שבעתים מזוקקים. אכן מדרשיהם – על דרכים רבים נחלקים. מהם חידות וסודות, ומשלים גבוהים עד שחקים. ומהם להרויח לבות נלאות בפרקים עמוקים. ומהם לאמץ נכשלים, ולמלאות הריקים. על כן ידמו לגופות – טעמי הפסוקים, והמדרשים – כמלבושים בגוף דבקים. מהם כמשי דקים, ומהם עבים כשקים. ודרך פשט הוא הגוף, בדברים נבחרים ובחוקים. וכן אמרו שהמקרא כפשוטו, והדברים עתיקים. ואני אברהם בר מאיר מארץ מרחקים, הוצאתני מארץ ספרד חמת המציקים. וספרי אלו בגלותי – היו בידי מחזיקים, ויורוני לבאר ספרים, בטעמים מנופת מתוקים. וכן אפרש זאת המגלה אחרי הדקדוקים, ואיננה המגלה הנשרפת על יד יהויקים. כי לא נמצא שני דברי השם, אשר הם בספר ירמיה חקוקים. וכן כתוב (ירמיהו ל״ו:ב׳): \"קח לך מגלת ספר, וכתבת אליה את כל הדברים אשר דברתי אליך, על ישראל ועל יהודה ועל כל הגוים\". ועוד כתוב: \"מדוע כתבת עליה לאמר: בא יבא מלך בבל ותשחית את הארץ הזאת\". ואין במגילת ספר איכה זכר בבל ולא מלכה. "
        ], 
        "": [
            [
                [
                    "<b>בדד</b> – שם נופל על זכר ועל נקבה, עם למ\"ד ובחסרונו, וכן מלת \"בטח\":\n", 
                    "<b>רבתי, שרתי</b> – מלעיל, להבדיל בין היו\"ד הנוסף ובין יודי\"ן סימן המדבר, כמו: \"אויבתי לדוש\". ועמדה מלת \"גנובתי יום\" מלרע, בעבור השתנות הבי\"ת:\n", 
                    "<b>רבתי בגוים</b> – איננה כראשונה, רק בלשון גדולה, כמו: \"ורבי המלך\" (ירמיהו מא א), \"על כל רב ביתו\" (אסתר א ח). ונפתחה למד \"למס\" להורות על ה\"א הדעת הנעדר. ולא נדגש המ\"ם להקל על הלשון:\n"
                ], 
                [
                    "וי\"ו <b>בכו</b> תחת ה\"א, כי אותיות אהו\"י מתחלפות, כמו: \"הסכלת עשו\":\n"
                ], 
                [
                    "<b>יהודה</b> – זכר ונקבה, כישראל ומצרים, \"ותחזק מצרים\". ויש מפרשים המצרים מדברי מעתיקי הדת ז\"ל: \"דינא דבר מצרא\". והישר בעיני \"מן המצר\", ואם הוא משונה מעט, והרי\"ש ראוי להדגש. נמצא דרך זכר ונקבה כ\"בית\" ו\"מקום\":\n"
                ], 
                [
                    "<b>באי מועד</b> – שהיו באים במועדים. והטוב בעיני שהוא המקדש, ונקרא מועד בעבור היות כל ישראל נועדים שם, וכן: \"בקרב מועדיך\", \"שרפו כל מועדי אל בארץ\":\n", 
                    "<b>שוממין</b> – נו\"ן תמורת מ\"ם, וכן: \"קח לך חטין\", \"לקץ הימין\". כי הנו\"ן והמ\"ם משרתים בסוף המלה, סימן רבים ורבות:\n", 
                    "<b>נוגות</b> – מבנין נפעל, וכן: \"נוגי ממועד\", שהם מלשון \"תוגה\" ו\"יגון\". והתי\"ו והנו\"ן נוספים:\n"
                ], 
                [
                    "<b>היו צריה</b> – כל אחד לראש, וכן: \"בנות צעדה עלי שור\" – כל אחת מהן:\n", 
                    "<b>שלו</b> – מגזרת \"שלוה\":\n", 
                    "<b>הוגה</b> – מן הבנין הכבד הנוסף מיגון, וכן: \"תגיון נפשי\":\n", 
                    "<b>הלכו שבי</b> – בחסרון בי\"ת, כמו \"הנמצא בית ה'\":\n"
                ], 
                [
                    "יחסר מקום \"אשר\" אחר <b>כאילים</b>, וכן: \"כמים לים מכסים\":\n"
                ], 
                [
                    "<b>ימי עניה</b> – כמו \"כי ששת ימים עשה ה'\":\n", 
                    "<b>ומרודיה</b> – בגלות. והמי\"ם שרש:\n"
                ], 
                [
                    "<b>לנידה</b> – ללעג, כמו \"מנוד ראש\", ו\"נוד שפתי\", והוא מגזרת \"נע ונד\":\n", 
                    "<b>הזילוה</b> – הפך הכבוד, כמו: \"להוציא יקר מזולל\", רק הוא משורש אחר. או טעמו: הורידוה, או עשו שתזל דמעתה:\n"
                ], 
                [
                    "<b>פלאים</b> – ירדה ירידה:\n"
                ], 
                [
                    "<b>כי ראתה גוים</b> – על \"ירושלים\" (פסוק ח) שבה:\n"
                ], 
                [
                    "<b>זוללה</b> – כמו: \"זולל וסובא\":\n"
                ], 
                [
                    "<b>לוא</b> – יש אומרים מלשון \"אלה\", ולא מצאנוה בלא אל\"ף. וטעמו: לא יגיע אליכם, מה שהגיע אלי:\n", 
                    "<b>עולל</b> – נעשה לי. והוא מהבנין הכבד שלא נקרא שם פועלו, בעבור שאיננו בקמץ קטן, כמו: \"כונן אשורי\":\n", 
                    "<b>הוגה</b> – כמו: \"הרה\":\n"
                ], 
                [
                    "<b>וירדנה</b> – שב אל האש, כי ימצא לשון זכר, כמו: \"תאכלנו אש לא נופח\". וטעמו כמו: \"לא ירדנו בפרך\":\n"
                ], 
                [
                    "ומלת <b>נשקד</b> – אין לה אב ואם, והטעם כמו \"נמשך\" כמו \"נמהר\":\n", 
                    "והיה <b>ישתרגו</b> – מבנין התפעל, ממשפחת השריגים:\n", 
                    "<b>הכשיל</b> – שב אל עול פשעי, ויחסר \"אשר\" אחר בידי. גם אחר קום: \"עמו\" או \"מפניו\":\n"
                ], 
                [
                    "<b>סלה</b> – מגזרת \"מסלה\", וכן: \"גת דרך ה'\" מגזרת \"דרך\", רק \"סלה\" שרש אחר הוא:\n", 
                    "<b>גת</b> – יקב:\n", 
                    "<b>בתולת</b> – הסמוכה אל בת. ובת יהודה – כל השבט, וה\"בתולה\" – ירושלים:\n"
                ], 
                [
                    "<b>בוכיה</b> – כמו: \"פוריה\":\n", 
                    "<b>עיני עיני יורדה מים</b> – עין אנוש דומה ל\"עין המים\", והעין יורד, וכן: \"יזלו מים\". ושניהם פעלים עומדים:\n"
                ], 
                [
                    "<b>פירשה</b> – בי\"ת \"בידיה\" נוסף, כמו: \"ותשקמו בדמעות שליש\":\n"
                ], 
                [
                    "כל \"נא\" בלשון \"עתה\", וכן: \"אוי נא לנו כי חטאנו\". גם: \"אל נא רפא נא לה\", על כן השיב השם: \"הלא תכלם שבעת ימים\". \"יומת נא\", \"דבר נא\", \"שמע נא\". ועם תוספת אל\"ף – לשון בקשה. ובלשון ישמעאל הפוך, והוא כמו \"עתה\":\n"
                ], 
                [
                    "<b>למאהבי</b> – איננו כמו: \"אוהבי\". וכן טעמו: למבקשים שאוהב אותם:\n"
                ], 
                [
                    "<b>חמרמרו</b> – כפול העי\"ן והלמ\"ד, וטעמו כמו: \"עכורים\". וכן: \"פני חמרמרו\", והוא מגזרת \"חומר\", כי הבכי כמים, וכן: \"יין חמר\":\n"
                ], 
                [
                    "<b>הבאת יום קראת</b> – תחסר מלת \"לו\" טרם \"הבאת\", כאילו הוא מתאוה. ויתכן להיות כמשמעו:\n"
                ], 
                [
                    "<b>ועולל</b> – עשה מגזרת \"עלילותיו\". והנכון שטעמו כמו \"סבה\", וכן: \"ולו נתכנו עלילות\":\n"
                ]
            ], 
            [
                [
                    "<b>איכה יעיב</b> – יש אומרים יעיב מ\"עב\" כמו יחשיך, והנכון יגביה עד עב:\n", 
                    "<b>הדום</b> – דמות כסא קטן לרגלים:\n"
                ], 
                [
                    "אל\"ף <b>נאות</b> במקום ו\"ו כמו נות כרות רועים (צפניה ב, ו), וכן תתאו לכם (במדבר לד, ז):\n"
                ], 
                [
                    "<b>ויבער</b> – פועל עומד, ויחסר אף. והנכון שהוא שב אל בחרי אף:\n"
                ], 
                [
                    "<b>נצב ימינו</b> – בנין נפעל. ויש ימין זכר כמו נאדרי בכח (שמות טו ו):\n"
                ], 
                [
                    "<b>וירב</b> – בג' נקודות תחת היו\"ד מהבנין הכבד הנוסף:\n", 
                    "<b>תאניה</b> – התי\"ו נוסף מגזרת ואנו ואבלו (ישעיה ג כו):\n"
                ], 
                [
                    "<b>ויחמוס</b> – חשף, נחמסו עקביך (ירמיהו יג כב):\n", 
                    "<b>סֻכּוֹ</b> וסֻכָּתוֹ כמו חֻקּוֹ וחֻקָּתוֹ:\n", 
                    "<b>מועדו</b> – כמו באי מועד (לעיל א ד):\n"
                ], 
                [
                    "<b>נאר</b> – הנו\"ן שרש, נארת ברית עבדך (תהלים פט מ), כמו עזב או שנא:\n"
                ], 
                [
                    "<b>נטה קו</b> – תהו. (על פי: ישעיה לד יא):\n", 
                    "<b>חל</b> – כמו ותעמוד בחיל (ש\"ב כ טו) והוא מקום סביב חומה:\n"
                ], 
                [
                    "<b>אבד ושבר</b> – שב אל השם הכתוב בפסוק הראשון:\n"
                ], 
                [
                    "<b>ראשן</b> – שער ראשן, או כמשמעו:\n"
                ], 
                [
                    "<b>חמרמרו</b> – כראשון (לעיל א כ):\n", 
                    "<b>בעטף</b> – בחסרון ה\"א מבנין נפעל, כמו בהרג הרג (יחזקאל כו טו):\n"
                ], 
                [
                    "שי\"ן <b>בהשתפך</b> קודם תי\"ו התפעל כמו וישתמר (מיכה ו טז):\n"
                ], 
                [
                    "<b>אעידך</b> – מגזרת עדות:\n"
                ], 
                [
                    "<b>ותפל</b> – כמו שוא, וכן היאכל תפל (איוב ו ו) שאין לו טעם מדרך ישרה, וכן לא נתן תפלה (איוב א כב):\n", 
                    "<b>משאות</b> – נבואות, וכן משא דמשק (ישעיה יז א):\n", 
                    "<b>ומדוחים</b> – שהדיחו מדרך ישרה:\n"
                ], 
                [
                    "<b>כלילת יופי</b> – מגזרת כל:\n"
                ], 
                [
                    "<b>פצו</b> – פתחו, כמו יפצה פיהו (איוב לה טז):\n"
                ], 
                [
                    "<b>בצע</b> – כלה, וכן וידיו תבצענה (זכריה ד ט):\n"
                ], 
                [
                    "<b>פוגת</b> – דבק, והטעם פוגת עין מגזרת ויפג לבו (בראשית מה כו):\n"
                ], 
                [
                    "<b>רני</b> – הרמת קול בשיר או בנהי וכן ויעבר הרנה (מ\"א כב לו) הכרוז:\n"
                ], 
                [
                    "<b>טפוחים</b> – מגזרת טפח, כמנהג הנשים עם ילדיהם הקטנים שיישנו:\n"
                ], 
                [
                    "<b>שכבו</b> – מטעם ושכבתי עם אבותי (בראשית מז ל):\n"
                ], 
                [
                    "<b>מגורי</b> – מגזרת גורו לכם מפני חרב (איוב יט כט). ויש אומרים שהטעם אנשי מגורי:\n"
                ]
            ], 
            [
                [
                    "<b>אני הגבר</b> – אמרו קדמונים ז\"ל כי זאת המגלה ירמיה כתבה, אם כן יהיה הוא האומר אני הגבר, או יאמר כל אחד מישראל: ", 
                    "<b>עני</b> – סמוך, ויחסר מקום השבות או הגלות: ", 
                    "<b>ראה</b> – תחת ראיתי, וכן ונשאר אני: ", 
                    "<b>עברתו</b> – שב אל אויבי כלם. ויש אומרים שהוא שב אל אף השם, ואיננו נכון בעיני. וזה המקונן אמר כי הצר היה מענה אותו בשבט עברתו: "
                ], 
                [
                    "ונהג אותי ממקומי במקום חושך:\n"
                ], 
                [
                    "<b>יַהֲפֹ֥ךְ יָד֖וֹ.</b> המפרש ו\"ו <b>בעברתו</b> על השם יפרש יהפך ידו מכתו, כמו הנה יד ה' הויה במקנך (שמות ט ג) והמכה ביד: "
                ], 
                [
                    "<b>בלה בשרי</b> – הבשר והעור שירגישו בלו, והעצמות שלא ירגישו נשברו:\n"
                ], 
                [
                    "<b>ויקף ראש</b> – בצרה ותלאות. או יהיה כמו ועמי תלואים (הושע יא ז), ויהיה הראש לשון נקבה, והה\"א נעלם כה\"א ושערה לא הפך לבן (ויקרא יג ד):\n"
                ], 
                [
                    "<b>במחשכים</b> – מחשך בתוך מחשך:\n"
                ], 
                [
                    "<b>נחשתי</b> – כבלים:\n"
                ], 
                [
                    "<b>שתם</b> – בשי\"ן כסמ\"ך, וכן השירו ולא ידעתי (הושע ח ד):\n"
                ], 
                [
                    "<b>נתיבותי</b> – הנתיבות הם ידועות:\n"
                ], 
                [
                    "<b>דוב</b> – יש אומרים כי מנהג הדוב להכריז על הארי, והוא רחוק:\n"
                ], 
                [
                    "יש אומרים <b>סורר</b> מגזרת סירים, וכן הנני שך את דרכך בסירים (הושע ב ח). והישר בעיני שהוא פעל עבר מגזרת כפרה סוררה (שם ד טו):\n"
                ], 
                [
                    "<b>כמטרא</b> – אל\"ף במקום ה\"א הנקבה, והוא מגזרת נוטר:\n"
                ], 
                [
                    "<b>אשפתו</b> – דימה האשפה לבטן ההרה:\n"
                ], 
                [
                    "<b>לכל עמי</b> – עד שהיו עמי שוחקים ממני. או לכל העם שהיה תחת ידי, כמו את עמלק ואת עמו (שמות יז יג). או היו\"ד נוסף. ואין ותפלטני מריבי עמי (ש\"ב כב מד) כמו עמים, כי על שאול רמוז, וכן אמר בראשית השירה ומכף שאול: "
                ], 
                [
                    "בי\"ת <b>במרורים</b> נוסף, וכן בדמעות שליש (תהלים פ ו):\n"
                ], 
                [
                    "<b>ויגרס</b> – כמו וישבר, וכן גרסה נפשי (תהלים קיט כ):\n", 
                    "<b>הכפישני</b> – אין לו אח, והטעם גאלני:\n"
                ], 
                [
                    "<b>ותזנח</b> – כמו ותמאס:\n"
                ], 
                [
                    "<b>נצחי</b> – עמידתי בנצח שיש לי, כמו ויז נצחם על בגדי וכל מלבושי אגאלתי (ישעיה סג ג) על הדם שבו יעמד החי נצחו:\n"
                ], 
                [], 
                [
                    "<b>זכור</b> – שם הפועל כמו בזכור בניהם. או לשון בקשה לשם, כאשר תזכור נפשי זאת הרעה תשוח עלי:\n"
                ], 
                [
                    "<b>זאת</b> – התוחלת:\n"
                ], 
                [
                    "<b>תמנו</b> – כמשמעו, או הנו\"ן תחת חסרון הכפל:\n"
                ], 
                [
                    "<b>חדשים</b> – הם החסדים:\n", 
                    "<b>לבקרים</b> – בכל יום, כמו לבקרים אצמית (תהלים קא ח):\n", 
                    "<b>רבה</b> – גדלה, או כמשמעו:\n"
                ], 
                [
                    "<b>אמרה</b> – לי:\n"
                ], 
                [
                    "<b>תדרשנו</b> – באמת:\n"
                ], 
                [
                    "ו\"ו <b>ויחיל</b> כמו פ\"ה רפה בלשון ישמעאל:\n"
                ], 
                [
                    "<b>עול</b> – מוסר:\n"
                ], 
                [
                    "<b>כי נטל עליו</b> – העול:\n"
                ], 
                [
                    "<b>יתן בעפר פיהו</b> – ישתחוה לעושהו עד בא העפר בפיו:\n"
                ], 
                [
                    "בי\"ת <b>בחרפה</b> נוסף, כבי\"ת השביעני במרורים (לעיל פסוק טו):\n"
                ], 
                [
                    "<b>יזנח</b> – ימאס:\n"
                ], 
                [
                    "<b>ורחם</b> – כמו ירחם, וכן דרך הלשון והיה ה' לי לאלהים (בראשית כח כא):\n"
                ], 
                [
                    "<b>מלבו</b> – מרצונו:\n", 
                    "<b>ויגא</b> – אל\"ף תחת ה\"א, והוא מהבנין הכבד הנוסף כמו הַיְצֵא אתך (בראשית ח יז):\n"
                ], 
                [
                    "<b>לדכא</b> – אל\"ף לדכא שורש:\n"
                ], 
                [
                    "<b>לְהַטּוֹת֙.</b> מלת הטה עם משפט כמו עוות: "
                ], 
                [
                    "<b>לא ראה.</b> – בחכמה להיות כן: "
                ], 
                [], 
                [], 
                [
                    "<b>יתאונן</b> – מגזרת און:\n"
                ], 
                [
                    "<b>נחפשה</b> – מבנין הקל:\n"
                ], 
                [
                    "<b>נשא לבבנו</b> – כטעם וישא משאת (בראשית מג לד):\n"
                ], 
                [
                    "אל\"ף אנחנו נוסף:\n"
                ], 
                [
                    "<b>סכתה</b> – מפעלי הכפל:\n"
                ], 
                [], 
                [
                    "<b>סחי</b> – מגזרת וסחיתי עפרה (יחזקאל כו ד) כטעם טלטול:\n"
                ], 
                [
                    "<b>פצו</b> – פתחו:\n"
                ], 
                [
                    "<b>השאת</b> – כמו השואה, יהיה האל\"ף ראוי להראות:\n"
                ], 
                [
                    "<b>פלגי מים</b> – נהרים פלגים הם:\n"
                ], 
                [
                    "<b>תדמה</b> – כטעם לא תדמה לכל עינו, והוא רחוק:\n", 
                    "ה\"א <b>הפוגות</b> כמו תי\"ו תרומות:\n"
                ], 
                [
                    "<b>ישקיף</b> – כאילו יש לשמים חלון שישקיף ממנו:\n"
                ], 
                [
                    "יש אומרים <b>עיני עוללה</b> – האחרון, ויפרשו עוללה כעוללות בציר (מיכה ז, א). והישר בעיני מגזרת ועולל למו (איכה א, כב): "
                ], 
                [
                    "<b>חנם</b> – שב אל אויבי:\n"
                ], 
                [], 
                [
                    "<b>צפו</b> – כמו שחו (חבקוק ג, ו), מגזרת אשר הציף (דברים יא ד): "
                ], 
                [
                    "<b>תחתיות</b> – מתחתיות התחתיות:\n"
                ], 
                [
                    "<b>לרוחתי</b> – שתעשה לי רוחה, או עת רוחתי ושועתי:\n"
                ], 
                [
                    "<b>קרבת</b> – קרוב מצאתיך:\n"
                ], 
                [
                    "<b>רבת.</b> מה שהייתי אני רב רבת אתה ה':"
                ], 
                [
                    "<b>עותתי</b> – העוות שעשו לי:\n"
                ], 
                [
                    "<b>נקמתם</b> – בפרהסיא:\n"
                ], 
                [
                    "<b>חרפתם</b> – בגלוי:\n"
                ], 
                [
                    "<b>עלי</b> – לרעתי:\n"
                ], 
                [
                    "<b>מנגינתם</b> – כמו נגינתם, והמ\"ם נוסף:\n"
                ], 
                [
                    "<b>גמול</b> – בסמוך ובמוכרת שוה:\n"
                ], 
                [
                    "<b>מגנת</b> – יש אומרים שדגשות הנו\"ן נוסף, והוא מגזרת מִגֵּן צָרֶיךָ (בראשית יד כ) על משקל אכילה. והנכון בעיני שהוא מן גנון והציל (ישעיה לא ה):\n", 
                    "<b>תאלתך</b> – מגזרת אלה והתי\"ו נוסף, כמו תאנתה מי ישיבנה (ירמיה ב כד):\n"
                ], 
                [
                    "<b>שמי ה'</b> – הוא כמו שמיך, כמו ואל משה אמר עלה אל ה' (שמות כד א):\n"
                ]
            ], 
            [
                [
                    "<b>איכה יועם</b> – יש אומרים יועם כמו חשך, תרגום וְהִנֵה כֵהָה הַנֶגַע (ויקרא יג ו) עמיא מכתשא. והישר בעיני כמו לא עממוהו (יחזקאל לא ח), ומשקלו לחם יּודָק (ישעיה כח כח):\n"
                ], 
                [
                    "אל\"ף <b>המסלאים</b> תחת ה\"א השרש, כי הה\"א הנעלם לא ימצא בתוך המלה:\n"
                ], 
                [
                    "<b>חלצו</b> – כמו וחלצה נעלו (דברים כה ט). יש לשון זכר ונקבה:\n"
                ], 
                [
                    "<b>פורש</b> – כמו פָרֹס לָרָעֵב (ישעיה נח ז), והוא פת לחם פתותה:\n"
                ], 
                [
                    "<b>האוכלים</b> – שיתעדנו:\n", 
                    "<b>תולע</b> – כתולעת שני:\n"
                ], 
                [
                    "<b>חלו</b> – מלשון חיל, ואחרים אמרו כמו עַל רֹאש רְשָעִים יָחוּל (ירמיה כג יט):\n"
                ], 
                [
                    "<b>משלג ומחלב</b> – כפול, וכן <b>ספיר</b> כמו <b>פנינים</b>. וכן טעמו מ\"ם מפנינים מושך עצמו ואחר עמו, כמ\"ם מאל אביך (בראשית מט כה) כאילו נגזרו מספיר. ולבנת (שמות כד י) כמו לבנה, והעד \"כמעשה\", ובמקום אחר אבן (יחזקאל א כו):\n"
                ], 
                [
                    "<b>משחור</b> – יותר מן השחרות והוא שם:\n", 
                    "<b>צפד</b> – כמו דבק, והוא שם לבדו:\n"
                ], 
                [
                    "<b>שהם יזבו</b> – והם מדוקרים:\n"
                ], 
                [
                    "<b>לברות</b> – מגזרת לְהַבְרוֹת את דוד (ש\"ב ג לה) והם שני בניינים:\n"
                ], 
                [
                    "<b>ויצת אש</b> – דמה האף לאש:\n"
                ], 
                [
                    "<b>תבל</b> – מקום הישוב:\n"
                ], 
                [
                    "<b>דם צדיקים</b> – דם כל צדיק וצדיק, וכן בלב חכמים (קהלת ז ד):\n"
                ], 
                [
                    "<b>עורים</b> – כעורים, וכן אש אוכלה הוא (דברים ד כד):\n", 
                    "<b>נגאלו</b> – מלה מורכבת מבנין נפעל ובנין שלא נקרא שם פועלו:\n"
                ], 
                [
                    "<b>סורו</b> גוי <b>טמא</b>:\n", 
                    "<b>נצו</b> – יש להם נוצה כעוף, וכן נצא תצא (ירמיה מח ט):\n"
                ], 
                [
                    "<b>פני ה'</b> – זעף, כי בפנים יראה כמו ופניה לא היו לה עוד (ש\"א א יח):\n"
                ], 
                [
                    "<b>בצפיתנו</b> – אין לו משקל:\n"
                ], 
                [
                    "<b>צדו</b> – כאילו צדו צעדינו:\n"
                ], 
                [
                    "וכן ויאמר <b>דלקונו</b> כמו כי דלקת אחרי (בראשית לא, לו): "
                ], 
                [
                    "<b>בשחיתותם</b> – כמו בשחתם נתפש (יחזקאל יט ד):\n"
                ], 
                [
                    "<b>עוץ</b> – שנים הם, והם ארמים:\n"
                ], 
                [
                    "<b>לא יוסיף</b> – שב אל עוונך, ועליו ישוב פקד. או ישוב אל השם הנזכר ברוח אפנו:\n"
                ]
            ], 
            [
                [
                    "<b>זכור</b> – הזכור בלב והמבט בעין. והטעם כל הצרה שעברה עלינו קודם הגלות והחרפה שאנחנו בה: "
                ], 
                [
                    "<b>נחלתנו</b> – שדות וכרמים, מכורה לזרים שהם בארצנו: "
                ], 
                [
                    "<b>יתומים</b> – ועוד היינו עם הגרים עלובים כאילו יתומים היינו:", 
                    "<b> ואין אב</b> - ידוע שמנהג משפחת האב לעזור היתומים: "
                ], 
                [
                    "<b>מימינו</b> – אפילו המים והעצים שאינם ברשות אדם נקנה אותם במחיר רב, כי העיר יושבת במצור מן אויב:\n"
                ], 
                [
                    "<b>על</b> – ואם אנחנו מביאים המים או העצים, על צוארנו נרדפנו, הצר רדפנו ויגענו חנם, כי לא יניח לנו מה שהיינו מביאים:\n"
                ], 
                [
                    "<b>מצרים נָתַנּוּ יד</b> – דגשות הנו\"ן במלת נתנו תחת נו\"ן השרש, כי זאת הנו\"ן סימן המדברים. ונתינת היד שבועה וְהִנֵּה נָתַן יָדוֹ (יחזקאל יז יח) והטעם כתקיעת כף כי נשבעו למצרים ואשור ואולי נשׂבע:\n"
                ], 
                [
                    "<b>אבותינו</b> – זאת הרעה הבאה עלינו בעבור עונותינו שהתחברו עם עונות אבותינו והם נמלטו ולא אנחנו, כטעם פוקד עון אבות על בנים:\n"
                ], 
                [
                    "<b>עבדים</b> – ועבדינו נותני מס לנו כאדום משלו בנו:\n", 
                    "<b>פורק</b> – כמו מציל, כמו ויפרקנו מצרינו (תהלים קלו כד), ושניהם מגזרת מפרק הרים (מ\"א יט יא):\n"
                ], 
                [
                    "<b>בנפשנו</b> – בתחלה היו עבדינו מביאים לחמנו ועתה אנחנו בעצמנו. והישר בעיני שטעמו בסכנת נפשנו וכן כי בנפשותם הביאום (דהי\"א יא יט):\n"
                ], 
                [
                    "<b>עורנו</b> – ואם לא נסתכן להביא לחם נמות ברעב:\n", 
                    "<b>נכמרו</b> – כמו יבערו ויקדו. ונכמרו כי נכמרו רחמיו (בראשית מג ל):\n"
                ], 
                [
                    "<b>נשים</b> – לא די לנו צרת הרעב עד שעינו העבדים נשינו. וכל שכיבה באונס והיא כדרכה תקרא ענוי:\n"
                ], 
                [
                    "<b>שרים</b> – אין לנו שרים שיושיעו נשינו כי אפילו הם נתלו בזרועם. ויש אומרים כי בידם שב אל העבדים הנזכרים למעלה:\n"
                ], 
                [
                    "<b>נשאו</b> – בחורים לטחון, ויהיה טחון שם הפועל, כמו נלאיתי נשוא (ישעיה א יד), וכשל כח הנערים בהניע עץ הטחנה. ויש אומרים שהוא כמשמעו, והטעם כי כל מחנה צריכה לטחון ולעצים:\n"
                ], 
                [
                    "<b>זקנים</b> – מנהגם היה לשבת בשערי ירושלים:\n"
                ], 
                [
                    "<b>שבת</b> – על הקרבנות שנכרתו:\n", 
                    "<b>ומחולנו</b> – המחוללים והמשוררים:\n"
                ], 
                [
                    "<b>נפלה</b> – בית המקדש מקום השכינה:\n"
                ], 
                [
                    "<b>על זה היה דוה לבנו</b> – והעין חשכה מרוב הבכי:\n"
                ], 
                [
                    "<b>על הר ציון ששמם</b> – פועל עבר, כמו כאשר אהב (בראשית כז יד): ", 
                    "<b>שועלים</b> – מנהגם להיות בחורבנות:", 
                    "<b>הלכו בו</b> – המהלכים, כמו ויחנטו אותו (בראשית נ כו). ויהיה הלכו כטעם הליכה מהבנין הכבד והוא פועל עומד. ובעבור שמצאתי עָרוֹם הִלְּכוּ (איוב כד י) הוצרכתי לדקדוק הראשון: "
                ], 
                [
                    "<b>אתה ה'</b> – ידענו כי מלכותך לא תסור, ולדור ודור אתה יושב על כסא המלוכה:\n"
                ], 
                [
                    "<b>למה</b> – בעבור שאתה עומד לנצח למה תשכחנו סלה:\n"
                ], 
                [
                    "<b>השיבנו</b> – לעיר משכן שמך, ונשוב לעבדך כימי קדם:\n"
                ], 
                [
                    "<b>כי</b> – השיבנו מהרה, אלא אם מאסתנו בעונינו כבר קצפת עלינו קצף גדול. והישר בעיני להיותו כי אם מאוס מאסתנו בעונינו כבר קצפת עלינו יותר מדאי, והוא ברחמיו ירחם עלינו ועל האומללים, ויעמיד השר מיכאל, להליץ טוב על ישראל, ובא לציון גואל:"
                ]
            ]
        ]
    }, 
    "versions": [
        [
            "Ibn Ezra on Lamentations -- Wikitext", 
            "https://he.wikisource.org/wiki/%D7%90%D7%91%D7%9F_%D7%A2%D7%96%D7%A8%D7%90_%D7%A2%D7%9C_%D7%9E%D7%92%D7%99%D7%9C%D7%AA_%D7%90%D7%99%D7%9B%D7%94"
        ]
    ], 
    "versionSource": "https://www.sefaria.org/Ibn_Ezra_on_Lamentations", 
    "heTitle": "אבן עזרא על איכה", 
    "categories": [
        "Tanakh", 
        "Commentary", 
        "Ibn Ezra", 
        "Writings"
    ], 
    "schema": {
        "heTitle": "אבן עזרא על איכה", 
        "nodes": [
            {
                "heTitle": "הקדמה", 
                "enTitle": "Introduction"
            }, 
            {
                "heTitle": "", 
                "enTitle": ""
            }
        ], 
        "key": "Ibn Ezra on Lamentations", 
        "enTitle": "Ibn Ezra on Lamentations"
    }
}