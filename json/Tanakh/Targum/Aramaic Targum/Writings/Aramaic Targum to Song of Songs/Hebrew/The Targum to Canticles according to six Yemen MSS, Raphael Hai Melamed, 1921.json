{
    "language": "he",
    "title": "Aramaic Targum to Song of Songs",
    "versionSource": "https://archive.org/stream/targumtocanticle00melauoft#page/56/mode/2up",
    "versionTitle": "The Targum to Canticles according to six Yemen MSS, Raphael Hai Melamed, 1921",
    "status": "locked",
    "license": "Public Domain",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "תרגום על שיר השירים",
    "categories": [
        "Tanakh",
        "Targum",
        "Aramaic Targum",
        "Writings"
    ],
    "text": [
        [
            "א.א. שיר השירים אשר לשלמה: שירין ותתושבחן דאמר שלמה מלכא דישראל ברוח קודשא קדם ריבון עלמא ייי. עשרתי שירתא אתאמרו בעלמא [והדא] שירתא [משבחא] מן כולהון. שירתא קמיתא אמר אדם בזמן דאשתביק ליה חובתיה ואתא יומא דשבתא ואגין עלויי פתח פומיה ואמר מזמור שירא ליומא דשבתא. שירתא תנייתא אמר משה עם בני ישראל בזמן דבזע להון מרי עלמא ית ימא דסוף פתחו כולהום פומהום כחדא ואמרו שירתא דהכין כתיב בה בכין. שבח משה ובני ישראל. שירתא תליתיתא שירתא דבירא אמר משה ובני ישראל פתחו כולהום פומהום כחדא ואמרו שירתא דהכין כתיב בה סקי בירא שבחו לה. שירתא רביעיתא אמר משה רבהון דנביייא כד אתא למפטר מן עלמא ואוכח בה עמא בית ישראל דהכין כתיב איתו שמיא ואמליל. שירתא חמישיתא אמר יהושע בר נון כד אגיח קרבא בגבעון וקמו ליה שמשא וסיהרא תלתין ושית שעין ופסקו מלמימר שירתא פתח פומיה ואמר שירתא דהכין כתיב בכין ישבח יהושע קדם ייי. שירתא שתיתיתא אמר ברק ודבורה ביומא דמסר ייי. ית סיסרא וית משריתיה ביד בני ישר'. דהכין כתיב ושבחת דבורה וברק. שירתא שביעיתא אמרת חנה בזמן דאתיהיב לה בר מן קייי דהכין כתיב וצליאת חנה ברוח נבואה. שירתא תמיניתא אמר דוד מלכה דישראל על כל נסיא דעבד ליה ייי פתח פומיה ואמר שירתא דהכין כתיב ושבח דוד בנובאה קייי. שירתא תשיעיתא אמר שלמה מלכא דישראל ברוח קודשא קדם ריבון עלמא ייי. ושירתא עסיריתא עתידין למימר בני ישר בעידן די יפקון גלוותהון מביני עממיא דהכין כתיב ומפרש על יד ישעיה נבייא שירה הדין יהיה לכון לחדוא כלילא יתקדש חגא דפסחא וחדות ליבא כעמא דאזלין לאתחזאה קייי תלת זמנין בשתא במני זמר וקל טבלא למיעל לטורא דייי ולמפלח קדם תקיפא דישראל:",
            "א.ב. ישקני מנשיקות פיהו כי טובים דודיך מיין: אמר שלמה נבייא בריך שמיה דייי דיהב לן אוריתא על ידוי דמשה ספרא רבא כתיבא על תרין לוחי אבנא ושיתא סדרי משנה ותלמודא בגרסא והוה מתמלל עימן אפין באפין כגבר דנשיק לחבריה מן סגיאות חיבתא דחביב יתיר מן שבעין אומיא:",
            "א.ג. לריח שמניך טובים שמן תורק שמיך על כן עלמות אהבוך: לקל ניסך וגיברוותך דעבדת לעמך בית ישראל זעו כל עממיא דשמעו ית שימע גבורתך ואתוותך טביא ושמך קדישא אשתמע בכל עלמא דהוא בחיר ממשח רבותא דהוא מתרבי על רישי מלכין וכהנין ובגין כין רחימו צדיקיא למהך בתר אורח טובך בדיל דיחסנון עלמא הדין ועלמא דאתי:",
            "א.ד. משכני אחריך נרוצה הביאני המלך חדריו נגילה ונשמחה בך נזסירה דודיך מיין מישרים אהבוך:  כד נפקו בית ישר ממצרים הות מדברא שכינת מרי עלמא קדמיהון בעמודא דעננא ביממא ובעמודא דאישתא בליליא אמרו צדיקי ההוא דרא קדם ריבון כל עלמא נגידנא בתרך ונהי רמטין בתר אורח טובך וקריב יתן לשפולי טורא דסיני והב לן אוריתך מן גנזך דרקיעא ונחדי ונבדח בעסרין ותרתין אתוון דמכתבא בהון ונהי דכירין יתכון ונרחים ית אלהותך ונהי מתרחקין מבתר טעוות עממיא וכל צדיקיא דעבדין דתקין קדמך יהון דחלין מינך ורחמין ית פקודך:",
            "א.ה. שחורה אני ונאוה בנות ירושלם כאהלי קדר כיריעות שלמה: כד עבדו עמא בית ישראל ית עגלא אתקדרו אפיהון כבני כוש דשריין במשכני קידר וכד חבו בתיובתא ואשתביק להון סגא זיו יקרא דאפיהון כמלאכיא ועל דעבדו יריעתא למשכנא ושרת ביניהון שכינתא דייי ומשה רבהון סליק לרקיעא ויהב שלמא ביניהון ובין מלכא:",
            "א.ו. אל תראוני שאני שחרחרת שזפתני השמש בני אמי נחרו בי שמוני נוטרה את הכרמים כרמי שלי לא נטרתי: אמרת כנשתא רישר כלקביל עממיא לא תבזון יתי על דאנא קדירתא מנכון על דעבדית כעובדיכון וסגידית לשמשא ולסיהרא דנביי שקרא אינון גרמו לאסתקפא תקוף רוגזא דייי עלי ואליפונן למפלח לטעוותא ולהלכא בנימוסיהון ולמרי עלמא דהוא אלהי לא פלחית ולא אזלית בנמוסויי ולא נטרית פקודיה וית אורייתיה:",
            "א.ז. הגידה לי את שאהבה נפשי איכה תרעה איכה תרביץ בצהרים שלמה אהיה כעטיה על עדרי חבריך: כד מטא זמנא דמשה נבייא למפטר מן עלמא אמר קייי גלי קדמי דעמא הדין עתידין למחב ולהלכא בגלותא כען חוי לי איבדין יתפרנסון ואיכדין ישרון ביני עממיא דקשין גזירתהון כחמתא וכשרבי שמשא דטיהרא בתקופת תמוז ולמא דין יהון מטלטלין ביני עדרי בנוי דעשו וישמעאל די משתתפין טעוותהון לחבריא:",
            "א.ח. אם לא תדעי לך היפה בנשים צאי לך בעקבי הצאן ורעי את גדיותיך על משכנות הרועים: אמא קודש אבריך הוא למשה נבייא אי בעיא לך למחזי בגלות כנשתא דישראל מתילא לריבא שפירתא ונפשי יהי רחים לה כד תהי מהלכא באורחהון דצדיקיא ותהי מסדרא צלותהא על פום כרזילהא ומדברי דרהא ותהי מאלפא לבנהא דמתיין לגדיי דעזין למהך לבי כנישתא ולבי מדרשא ובההיא זכותא יהון מתפרנסין בגלותא עד זמן דאשלח להון מלכה משיחא ויהי מדבר יתכון בניח על משכניהון הוא בית מקדשא דבנו להון דוד ושלמה רעוותא דישראל:",
            "א.ט. לסוסתי ברכבי פרעה דמיתיך רעיתי: כד נפקו בית ישר ממצרים רדפו פרעה ומשרייתיה בחריהון ברתיכין ובפרשין והות אורחא סגירא להון מן ארבע סטריהון מן ימינא וסמלא הוו מדבריא דמליין חיויין קלן ומבתריהון פרעה רשיעא ומשריתיה ומן קדמיהון הוה ימא דסוף. מא עבד קודש אבריך הוא אתגלי בכח גבורתיה על ימא ונגיב ית מי אוית טינא לא נגיב אמרו רשיעיא וערבאין נוכראין דביניהון ית מיא יכיל לנגב אוית טינא לא יכיל לנגבא בההיא שעתא תקיף רוגזא דייי עליהון ובעא לשנקותהון במוי דימא הא כמא דאשתנקו פרעה וסוסוותיה רתיכויי ופרשויי אלולא משה נבייא דפרס ידויי בצלו קייי ואתיב רוגזא דייי מנהון ופתח איהו וצדיקי דרא ית פומהון ואמרו שירתא ועברו בגו ימא ביבשתא בגין זכוותא דאברהם יצחק ויעקב רחימיא דייי:",
            "א.י. נאוו לחייך בתורים צוארך בחרוזים: כד נפקו למדברא אמר ייי למשה יאי עמא הדין לאתיהבא להון פתגמי אוריתא ויהון כזממין בלסתיהון דלא יעדון מן אורחא טבא הי כמא דלא עדי סוסיא דזממא בלסתיה וכמה יאי קדלהון לסוברא ניר פיקודי ויהי עליהון כנירא על תורא דהוא חריש בחקלא ומפרניס יתיה וית מריה:",
            "א.יא. תורי זהב נעשב לך עם נקדות הכסף: בכין אתאמר למשה סק לרקיעא ואתן לך תרין לוחי אבנין חציבין מספיר [כורסי] יקרי בהיקן כדהב טב מסדרן בשטין [כתיבן] באצבעי גליף בהון עסרתי דביריא זקיקין יתיר מן כסף דמזקק שבע זמנין שבעה דסכום עניניהון דמתפרשין בהון ארבעין ותשע אפין ואתנינון על ידך לעמא בית ישר':",
            "א.יב. עד שהמלך במסבו נרדי נתן ריחו: ועד דהוא משה רבהון ברקיעא לקבלא ית תרין לוחי אבניא ואורייתא ותפקידתא קמו רשיעי ההוא דרא וערבובין דביניהון ועבדו עיגל דדהב ואסריאו עובדיהון ונפק להון שום ביש בעלמא דמן קדמת דנא הוה ריחהון נדיף בכל עלמא ובתר בין סריאו כנרדא דריחיה ביש לחדא ונחת מכתש סגירו על בסריהון:",
            "א.יג. צרור המור דודי לי בין שדי ילין: אמר ייי למשה איזי לחות ארום חבילו עמא פסק מני ואשיצינון בכין תב משה ובעא רחמין קייי ודביר ייי להון עקידות יצחק דבפתיה. אבוהי בטור מוריה על מדבחא ותב ייי מרוגזיה ואשרי שכינתיה ביניהון כמלקדמין:",
            "א.יד. אשכול הכפר דודי לי בכרמי עין גדי: הא בכין נחת משה מן טורא ותרין לוחי אבנין בידויי ובגין חובי ישראל אתיקרו ידויי ונפלו ואיתברו בכין אזל משה ושף ית עגלא ובדר ית עפריה לנחלא ואשקי ית בני ישראל וקטל כל מן דאתחייב קטול וסליק זמנא תנינא לרקיעה וצלי קייי וכפר על בני ישר בכין אתפקד למעבד משכנא וארונא בהא זמנא אותי משה ועבד השכנא וית כל מנוהי וית וארונא ושוי בארונא תרין לוחין אוחרנין ומני ית בני אהרן כהניא למקרב קורבניא עיל מדבחא ולנסכא ית חמרא על קורבניא ומניין הוה לחון חמרא לנסכא הלא אינון במדברא לא אחר כשר לבית זרע ואף לא תינין וגופנין ורמונין אלא הוו אזלין לכרמי עדין גדי ונסבין מתמן אתכלין דענבין ועצרין מנהון חמר ומנסכין יתיה על מדבחא רבעות הינא לאימרא חד:",
            "א.טו. הנך יפה רעיתי הנך יפה עיניך יונים: כד עבדין בית ישר' רעותא דמלכהון הוא במימריה משבח יתהון בפמליא דמלאכיא קדישין ואמר כמא יאיא ברתי חביבתי כנשתא דישר בזמן דאנת עבדא רעותי ועסיקא בפתגמי אוריתי וכמה תקנין [עובדיך] ועיניך כגוזלין בני יונתא דמתכנשין לאתקרבא על מדבחא:",
            "א.טז. הנך יפה דודי אף נעים אף ערשינו רעננה: אתיבת כנשתא דישר' קדם ריבון עלמא וכין אמרת כמה יאיא שכינת קודשך בעידן דאת שרי ביננא ומקביל צלותנא ובעידן דאת משרי בפריאנא חיבתא ובננא סגיין עלוי ארעא ואנחנא פשן ודגין כאילן דנציב על עינא דמיא די עופיה שפיר ואנביה סגי:",
            "א.יז. קורות בתינו ארזים רהיטנו ברותים: אמא שלמה נבייא כמה יאי בית מקדשא דייי דאתבני על ידוי מן קיסי גולמיש אבל יתיר יהא יאיא בית מקדשא רעתיד לאתבנאה ביומי מלכא משיחא דכשרוהי יהויין מן בראתי וסאגי ושרביני:"
        ],
        [
            "ב.א. אני חבצלת השרון שושנת העמקים: אמרת כנשתא דישראל בעידן דמרי עלמא משרי שכינתיה בינאי אנא מתילא לנרגיס רטיב מן גינתא דעדן ועובדויי יאיין כורדא דבמישר גינתא דעדן:",
            "ב.ב. כשושנה בין החוחים כן רעיתי בין הבנות: ואי הוא מסליק שכינת קודשיה מנאי אנא מתילא לורדא דמבלבלא ביני סלוייא דנעיצן עופאהא ובזיען הי כדין אנא נעיצא ובזיעא מגזירן בישן גלותא פלכי עממיא:",
            "ב.ג. כתפוח בעצי היער בין הבנים בצלו חמדתי וישבתי ופריו מתוק לחכי: הי כמה דיאי מטרונא ומשבח ביני אילני סרק וכולי עלמא מודעין יתיה בין ריבון עלמא יאי ומשבח ביני מלאכיא בעידן דאתגלי על טורא דסיני בזמן דיהב אוריתא לעמיה בההיא שעתא בטלל שכינתיה רגיגית למיתב ופתגמי אוריתיה בסימן על מוריגי ואגר פקודי נטירין לעלמא דאתי:",
            "ב.ד. הביאני אל בית היין ודגלו עלי אהבה: אמרת כנשתא דישראל אעיל יתי לבית מתיבת מדרשא דסיני למילף אוריתא מפום משה ספרא רבא וטיקס פקודוהי קבלית עלאי בחיבתא ואמרית כך דיפקיד ייי אעביד ואשמע:",
            "ב.ה. סמכוני באשישות רפדוני בתפוחים כי חולת אהבה אני: ובעידן די שמעית ית קךיה מתמלל מגו שלהובית אישתא זעית ורתעית בתרי מן רתיתא בכין קריבית לות משה ואהרן ואמרית להום קבילו אי אתון ית קל פתגמא דקודשא בריך הוא מגו אישתא ואעילו יתי לבי מדרשא וסעידו יתי בפתגמי אוריתא דעליהום אתבסיס עלמא והבו רדידין על צורי מפרש מליא קדישין דמתיקן על מוריגי כתפוחי כינתא דעדן ואנא עסיקא בהון מא אם אתסי בהון ארום מרעית חיבתא אנא:",
            "ב.ו. שמאלו תחת לראשי וימינו תחבקני: כד הוו עמא בית ישר אזלין במדברא הוו ענני יקרא מסחרין להום ארבע מארבע רוחי עלמא בגין דלא ישלוט בהום שרבא ושמשא ואף לא מטרא וברדא וחד מלרע להום דהוה מסובר יתהום היכמא דמסובר תורביינא ית ינקא בעטפיה וחד הוה רהיט קרמיהון מהלך תלתא יומין למכבא טוריא ולמדלי מישריא וקטיל כל חיויין קלן ועקרבין די במדברא והוה אליל להום אתר כשר למבת בנין לדהוו עסיקין באולפן אוריתא דאתיהיבת להום ביד ימינא דייי:",
            "ב.ז. השבעתי אתכם בנות ירושלם בצבאות או באילות השדה אם תעירו ואם תעוררו את האהבה עד שתחפץ: בתר כין אתאמר למשה בנבואה מן קייי למשלח אזגדין לאללא ית ארעא וכדו דתבו מאלליא ואפיקו שום ביש על ארעא דישר ואתעכבו ארבעין שנין במדברא פתח פומיה משה ריבהון דישר וכין אמר אשבעית יתכון כנישתא דישר דלא תזידון למיסק לארעא דכנען עד דיהי רעוא מן קייי ויסופון כל אנשי קרבא לממת מגו משריתא היכמא דזדו אחיכון בני אפרים דנפקו קדם תלתין שנין ממצרים עד דלא מטא קיצא ונפלו ביד פלשתאי דיתבין בגת וקטלו יתהום אלהין אוריכו עד זמן ארבעין שנין ובתר כין ייעלון בניכון ויחסנון יתה:",
            "ב.ח. קול דודי הנה זה בא מדלג על ההרים מקפץ על הגבעות: אמאמ שלמה מלכא בעידן דהוו יהיבין פלחין עמא בית ישר במצרים סליקת קבילתהום לשמי מרומא הי בכין אתגלי יקרא דייי למשה על טורא דחורב ושדר יתיה למצרים למפרק יתהום ולאפקא יתהום מגו דחוק מרות מצראי וטפא על קיצא בגין זכוותא דאבהתן [דמתילין] לטוריא ושייר על זמן שעבורא מאה ותשעין שנין על צדקותא דאמהתן דמתילן לגבעתא:",
            "ב.ט. דומה דודי לצבי או לעופר האילים הנה זה עומד אחר כתלינו משגיח מן החלונות מציץ מן החרכים: אמרת כנשתא דישר בזמן דאתגלי יקרא דייי במצרים בליליא דפסחא וקטל כל בוכרא רכב על חזיזא [קלא] ורהט כטביא וכאורזילא דאילא ואגין על בתיא דאנן תמן ואתעתד בתר אשיאתא ואשגח מן כוותא ואסתכל מן חרכיא וחזא דמא דנכסא דפסחא ודמא דגזירת מחוחלתא דחקיק על תרענא וחש מן שמי מרומא וחס וחזא לעמיה. דאכלין ית נכסת חגא טוי נור על תמכא ועולשין ופטיר וחס עלן ולא יהב רשותא למלאך מחבל לחבלא בן:",
            "ב.י. ענה דודי ואמר לי קומי לכי רעיתי יפתי ולכי לך: ובעידן צפרא אתיב רחומי ואמר לי קומי ליך כרנשתא דישר רחימתי מלקדמין ושפירת עובדין איזילי נפקי מן שעבוד מצראי:",
            "ב.יא. כי הנה הסתיו עבר הגשם חלף הלך לו: ארום זמן שעבודא דדמי לסתוא פסק ושניא דאמרית לאברהם ביני פלגיא אתקטעו ומרות מצראי דמתיל למטרא טרידא חליף ואזל ולא תיספון למחזיהון עוד עד עלמא:",
            "ב.יב. הנצנים נראו בארץ ועת הזמיר הגיע וקול התור נשמע בארצינו: ומשה ואהרן דמתילו ללולבי תמר אתחזו למעבד נסין בארעא דמצרים ועדין קיטוף בוכראי מטא וקל רוחא דקודשא דפורקנא דאמרית לאברהם אבוכון כבר שמעתין מא דאמרית ליה ואף ית עמא דישתעבדון בהון דאין אנא ובתר כין יפקון בקנינא סגי וכען למעבד מא דקיימית ליה במימרי:",
            "ב.יג. התאנה חנטה פגיה והגפנים סמדר נתנו ריח קומי לכי רעיתי יפתי ולכי לך: כנשתא דישראל דמתילא לבכורי תינין פתחת פומה ואמרת שירתא על ימא דסוף ואף עולימיא וינקיא שבחו למרי עלמא בלישנהון ומן האי אמר להום מרי עלמא קומי ליך כנשתא דישראל רחימתי ושפירתי ואיזילי ליך מיכאל ארעא דקיימית לאבהתיך:",
            "ב.יד. יונתי בחגוי הסלע בסתר המדרגה הראיני את מראיך השמיעיני את קולך כי קולך ערב ומראך נאוה: כד רדף פרעה רשיעא בתר עמא בית ישראל הות מתילא כענשתא דישר ליונתא דסגירא בחגוי טינרא וחויא מעיק לה מיגיו ונצא מעיק לה מברא כדין הות כנשתא דישר סגירתא מארבע סטרי עלמא דמן קדמיהון ימא ומבתריהון סנאה ומסטריהון מדברא [מליא] חיויין קלן דנכתין וקטלין בארסיהון ית בני אנשא מן יד פתחת פומה בצלו קייי ונפקת ברת קלא מן שמי מרומא ואמרת אנא כנשתא דישראל די מתילא ליונתא דכיא ומטמרא בסגירת גוי ובחביוני דריגתא אחזיני ית חזיוניך וית עבדיך תקנין אשמעינני ית קליך ארום קליך מערב בצלותא בבית מקדשא ומחזייך שפיר בעובדין טבין:",
            "ב.טו. אחזו לנו שועלים שועלים קטנים מחבלים כרמים וכרמינו סמדר: בתר דעברו ית ימא אתרעמו על מיא ואתא עליהון עמלק רשיעא דנטר להון דבבו על עיסק בכורתא וברכתא דשקל יעקב מן עשו ואתא לאגחא קרבא בישראל על דבטלו מפתגמי אוריתא והוה עמלק רשיעא גניב מתחות גדפי ענני יקרא נפשתא בשבטא דדן ומקטיל יתחום על דהוה בידיהום פסליה דמיכה בההיא שעתא אתחייבו עמא בית ישר דמתילין לכרמא לאתחבלא אלול צדיקי ההוא דרא במתילין לבסם טב:",
            "ב.טז. דודי לי ואני לו הרועה בשושנים: בההיא שעתא הדרי בתיובתא ואתעתד משה נבייא וצלי קייי ויהושע משומשניה אזדרז ונפק מתחות ענני יקרא ועימיה גיברה צדיקי דרא דדמין בעובדיהון לורדא ואגיחו קרבא בעמלק ותברו יתיה וית עמיה בשמתא דייי דקטלא ותברא לפתגם דחרב: ",
            "ב.יז. עד שיפוח היום ונסו הצללים סב דמה לך דודי לצבי או לעופר האילים על הרי בתר: ובזעירות יומיא עבדו בית ישר ית עגלא ואסתלקו ענני יקרא דמטללין עילויהום ואשתארו מפורסמין ואתרוקינו ית תיקון זינהון דחקיק ביה שמא רבא מפרש בשבעין שמהן ובעא ייי לאובדא יתהום מן עלמא אלולי דאדכר קימא דקיים במימריה לאברהם ליצחק וליעקב דהוו קלילין בפולחניה כטביא וכאורזילא דאילא ותקרובתא דקריב אברהם ית יצחק בטור פולחנא ומן קדמת דנא דקרי בית קורבניא ופליג יתהון בשוי:\n"
        ],
        [
            "ג.א. על משכבי בלילות בקשתי את שאהבה נפשי בקשתיו ולא מצאתיו: וכד חזו עמא בית ישראל דאסתלקו ענני יקרא מעלויהום וכלילא דקודשא דאתיהיב להום בסיני אתנטילת מנהום ואשתארו חשיכין כליליא ובעו ית כליליא דקודשא דאסתלק מנהום ולא אשכחוניה:",
            "ג.ב. אקומה נא ואסובבה בעיר בשווקים וברחובות אבקשה את שאהבה נפשי בקשתיו ולא מצאתיו: אמרין בית ישר אלין לאלין נקום וניזיל ונסחר למשכן זמנא דפרסיה משה מברא למשריתא ונתבע אולפן מן קייי ושכינתא דאסתלקת [מננא] וחזרו בקרוין ובפליטאתא ובסתון ולא אשכחו:",
            "ג.ג. מצאוני השומרים הסובבים בעיר את שאהבה נפשי ראיתם: אשכחו ית משה ואהרן וליואי נטרי מטרת מימרא דייי במשכן זמנא דמסחרין יתיה חזור חזור ושאילית להום על עיסק שכינת יקרא דייי דאסתלק מני אתיב משה ספרא רבא דישר וכין אמר אסק לשמי מרומא ואצלי קייי מא אם יכפר על חוביכון וישרי שכינתיה ביניכון כמלקדמין:",
            "ג.ד. כמעט שעברתי מהם עד שמצאתי את שאהבה נפשי אחזתיו ולא ארפנו עד שהביאותיו אל בית אמי ואל חדר הורתי: כזעיר ציב חד הוה ותב ייי מרוגזיה ופקיד למשה למעבד משכן זמנא וארונא ואשרי שכינתיה בגויה וישראל הוו מקרבין ית קורבניהון ועסיקין בפתגמי אוריתא באידרון בית מדרשא דמשה ובקיטונא דיהושע:",
            "ג.ה. השבעתי אתכם בנות ירושלם בצבאות או באילות השדה אם תעירו ואם תעוררו את האהבה עד שתחפץ: כד שמעו שבעת עממיא דבני ישראל עתידין למחסן ית ארעהון קמו כחדא וקציצו ית אילניא וסתימו ית מבועי מיא וצדיאו ית קרויהום וערקו. אמא קודש אבריך הוא למשה אנא קיימית במימרי לאבהתהום דאלין לאעלא ית בניהום לאחסנא ארע עבדא חלב ודבש והיכדין אנא מעיל ית בניהום לארע צדיא כען אנא מעכיב יתהון ארבעין שנין במדברא ותהי ארעא מתערבא בגופיהון ואינון עממין רשיעין יבנון מא דאצדיאו בכין אמא משה לישראל אשבעית יתכרון דלא תזידון למיסק לארע כנענאי עד משלם ארבעין שנין ויהי רעוא מן קייי לממסר יתבי ארעא בידיכום ותהי ארעא כבישא קדמיכון:",
            "ג.ו. מי זאת עולה מן המדבר כתמרות עשן מקטרת מור ולבונה מכל אבקת רוכל: כד סליקו בית ישר' מן מדברא ועברו ית ירדנא עם יהושע אמרו עמי ארעא מא היא דא אומה בחירא דסלקא מן מדברא מתגמרא מן קטורת בוסמין וסעידא בזכוותא דאברהם דפלח קייי בטור פולחנא ומתמרקא משח רבותא בצדקותיה. דיצחק דאתעקד באתר בית מקדשא דמתקרי טור דלבונתא ומתעבדין לה נסין בחסידותיה דיעקבכ דאשתדל גוברא עימיה. עד מיסק קריצתא ואתגבר מיניה ואשתיזב הוא ותרי עסר שבטוהי:",
            "ג.ז. הנה מטתו שלשלמה ששים גבורים סביב לה מגבורי ישראל: כד בנא מלכא שלמה ית בית מקדשא דייי  ירושלם אמר ייי במימריה כמה יאי בית מקדשא הדין וכמה יאיין כהניא בעידן דפרסין ידיהון וקימין על דוכניהון ומברכין לכנשתא דבית ישראל בשתין אתין דמסרית למשה ריבהון וההיא ברכתא מסחרא להום ותקיפו בה ובה מתגברין ומצלחין כל גיברי ישר:",
            "ג.ח. כלם אחוזי חרב מלמדי מלחמה איש חרבו על ירכו מפחד בלילות: וכהניא וליואי וכל שבטיא דישראל כולהון בפתגמי אוריתא דמתילן [לחרבא] ושקלין וטרון בהון כגיברין מאלפי קרבא וכל חד וחד מנהון חתימת מילה על בסריה הי כמא דאתחתימת בבסריה דאברהם אבוהון ומתגברין בה כגבר דחרבא חגירא על ירכיה ובגין כין לא דחלין מן מזיקיא וטלני דאזלין בליליא:",
            "ג.ט. אפריון עשה לו המלך שלמה מעצי הלבנון: היכל קודשא בנא ליה מלכא דשלמה מן אילנו דמבליגא וסאגי ושרביגי דאתי מן לבנן דחפא יתיה דהב דכי:",
            "ג.י. עמודיו עשה כסף רפידתו זהב מרכבו ארגמן תוכו רצוף אהבה מבנות ירושלם: ובתר דאשלים יתיה ושוי בגויה ית ארונא דסהדותא דהוא עמודא דעלמא ובגויה תרין לוחר אבניא בחירן מן כסף מזקק [ושפירין] מן דחב טב פרס וטליל עוהי ית פרוכתא דתכלא וארגוונא וביני כרוביא דעלויי כפורתא הות שריא שכינתא דייי דשכין שמיה בירושלם מן כל כרכי ארעא דישראל:",
            " ג.יא.  צאנה וראנה בנות ציון במלך שלמה בעטרה שעטרה לו אמו ביום חתנתו וביום שמחת לבו: כד אתא שלמה מלכא למעבד ית חנוכת מקדשא כרוזא נפק בחיל וכין אמא פוקו וחזו יתבי פלכיא דעמא ישראל יעמא דבציון בתגא ובכלילא דכלילו עמא בית ישראל ית מלכא שלמה ביום חנוכת בית מקדשא וחדו בחדות חגא דמטליא ארבעת עסר יומין:\n"
        ],
        [
            "ד.א. הנך יפה רעיתי הנך יפה עיניך יונים מבעד צמתך שערך כעדר העזים שגלשו מהר גלעד: ובההוא יומא קריב שלמה אלף עלוון על מדבחא ואתקבל ברעוא [קורבניה] קייי נפקת ברת קלא מן שמיא וכין אמרת כמה יאיא כנשתא דיש'ר וכמה יאיין אינון רברביא וחכימיא דיש'ר סנהדרין דאינון מנהרין לעמא בית יש'ר ודמין לגוזלין בני יונתא ואפלו שאר כנשתא דיש'ר ועמא דארעא אינון צדיקיא כבנוי דיעקב דלקטו אבנין ועבדו גלשושיתא בטורא דגלעד:",
            "ד.ב. שניך כעדר הקצובות שעלו מן הרחצה שכולם מתאימות ושכלה אין בהם: מא יאיין כהניא וליואי דמקרבין ית קרובניך ואכלין בסר קודשא ומעסרא דאפרשותא ודכין מכל אונס וגזילא ועושקא הי כמא [דהוה] דכין עדרא דענא דיעקב בעידן דהוו גזוזין וסליקו מן נחלא דיובקא דלא הות בהון אניסותא ועושקא וכולהון דמיא דא לדא וילדן תאומין בכל עידן ועקרא ומתכלא לא הות בהון:",
            "ד.ג. כחוט השני שפתותיך ומדברך נאוה כפלח הרמון רקתך מבעד לצמתך: וספתוי דכהנא רבא הוו בעין בצלותא ביומא דכפורי קייי ומלויי הוו מהפכין חוביהון דישראל דדמין לחוט זהוריתא ומחוורין יתהון כעמר נקי ומלכא דהוה מדבר ברישהום מלי פקודיא כרמונא בר מן אמרכליא ואורכינין דאינון קריבין למלכא דאינון צדיקיא ולית בהון מידעם ביש:",
            "ד.ד. כמגדל דוד צוארך בנוי לתלפיות אלף המגן תלוי עליו כל שליטי הגבורים:  וריש מתיבתא דהוא רב דיליך חסין בזכוותא ורב בעובדין טבין כדויד מלכא דיש'ר ועל מימר פומיה הוה מתבני עלמא ובאולפן אוריתא דהוא עסיק ביה הוו רחיצין עמא בית יש'ר ומנצחין בקרב כאילו אינון אחידין בידיהון כל מני זינין דגיברין:",
            "ד.ה. שני שדיך כשני עפרים תאומי צביה הרועים בשושנים: תרין פריקיך דעתידין למפרקיך ומשיח בר דוד ומשיח בר אפרים דמין למשה ואהרן בני יוכבד דאמתילו לתרין אורזיליא תיומי טביא והוו רען לעמא בית יש'ר בזכוותהון ארבעין שנין במדברא במנא ועופין פטימין ומוי דבירא דמרים:",
            "ד.ו. עד שיפוח היום ונסו הצללים אלך לי אל הר המור ואל גבעת הלבונה: וכל זמן דהוו עמא בית יש'ר אחדין בידיחון אומנות אבהתהון צדיקיא הוו ערקי מזיקי ומטלני דנפרידי וטיהרי מביניהון על דהות שכינת יקרא דייי שריא בבית מקדשא דהוה מתבני בטור פולחנא וכל מזיקיא ומחבליא הוו ערקין מריח קטורת בוסמיא:",
            "ד.ז. כלך יפה רעיתי ומום אין בך: ובזמן דעמא בית יש'ר עבדין רעותיה דמרי עלמא הוה מקליס יתהום בשמי מרומא וכין אמר כוליך שפירתא בית יש'ר ומחתא לית ביך:",
            "ד.ח. אתי מלבנון כלה אתי מלבנון תבואי תשורי מראש אמנה מראש סגיר וחרמון ממעונות אריות מהררי נמורים: אמר ייי במימריה עמי תהא יתבא כנשתא דישראל דדמיא לנינפי דהיא צניעא ועמי תיעלין לבית מקדשא ויהון מקרבין ליך דרון רישי עמא דיתבין בריש טור תלגא ואומיא דבחרמון ויהון מסקי ליך מסין יתבי כרכין תקיפין דאינון גיברין באריון ותקרובתא מן קרוי טוריא דחסינין מן נמורים:",
            "ד.ט. לבבתיני אחתי כלה לבבתיני באחת מעיניך באחד ענק מצוארניך: קביע על לוח לבי חיבת זוטר רבניך והוא כחד מן רבני סנהדרין וכחד מן לנינפי דהיא צניעא קביע על מלכיא דבית יהודה דהוה יהיבא כלילא דמלכותא על צוריה:",
            "ד.י. מה יפו דודיך אחתי כלה מה טבו דדיך מיין וריח שמניך מכל בשמים: כמה שפירין עלי חיבתיך אחתי כנשתא דיש'ר דמתילא לנינפי דהיא צניעה כמה טבן עלי חיבתיך [יתיר] מן שבעין אומיא ושום דצדיקין נדיף מכל בוסמיהון:",
            "ד.יא. נפת תטפנה שפתותיך כלה דבש וחלב תחת לשונך וריח שלמותיך כריח לבנון: ובעידן דמצליין כהניא בעזרתא דקודשא ולהון ספתויי כיערת דובשא לישנך כנינפי צניעא במללותיך שירין ותושבחן מתילן כחלב ודבש וריח לבושי כהנין כריח לבנן:",
            "ד.יב. גן נעול אחתי כלה גן נעול מעין חתום: ונשין דמתנסבן לגוברין צניען כנינפי צניעא וכגינתא דעדן דלית רשו לגבר למיעל לגוה אלהין צדיקיא דנפשיהון [משתלחן] תמן על יד מלאכיא ובתולתיך טמירן כגנזן דאלפילין וחתימן תמן כמבועא דמיא מתחות עיקרי אילניא דחיין בנהרא דנפיק מעדן ומתפרש לארבעה רישי נהרין. ואלמלא דהוה חתים בשמא רבא וקדישא הוה נפיק ומבע ושטיף כל עלמא:",
            "ד.יג. שלחיך פרדס רמונים עם פרי מגדים כפרים עם נרדים: ועולימיך מלין פקודיא הי כרמונין ורחמין לנשיהון וילדן בנין צדיקין כותהון וריחהון מטול היכי כבוסמין טבין דגינתא דעדן כפורין עם רשקין:",
            "ד.יד. נרד וכרכום קנכה וקנמון עם כל עצי לבונה מור ואהלות עם כל ראשי בשמים: רשק ומוריתא עם כל קני בוסמא וקנמון עם כל קיסי לבונתא מורא דכיא ואסקי לאלואוון עם כל מיני שבח בוסמין:",
            "ד.טו. מעין גנים באר מים חיים ונוזלים מן לבנון: ומיא דשילוח מדברין בניח עם מותר מיין דנגדין מן לבנן לאשקאה ית ארעא דישראל בגין דאינון עסיקין בפתגמי אוריתא דמתילן לבאר מיין חיין ובזכותא דניסוך מיא דמנסכין על מדבחא בבית מקדשא דמתבני בירושלם ומתקרי לבנון:",
            "ד.טז. עורי צפון ובאי תימן הפיחי גני יזלו בשמיו יבוא דודי לגנו ויאכל פרי מגדיו: ועל סטר צפונא הוה פתורא ועלוהי תרי עסר לחמין דאפיא ועל סטר דרומא בוציניא לאנהרא ועל מדבחא הוו מקרבין כהניא קורבנא ומסקין עלויה קטורת בוסמין אמרת כנשתא דישראל ייעול אלהי רחימי לבית מקדשיה ויקביל ברעוא קורבנהון דעמיה:\n"
        ],
        [
            "ה.א. באתי לגני אחתי כלה אריתי מורי עם בשמי אכלתי יערי עם דבשי שתיתי ייני עם חלבי אכלו רעים שתו ושכרו דודים: אמא קודש אבריך הוא לעמיה בית ישראל עלית לבית מקדשא דבנית לי אחתי כנשתא [דישראל] דמתילא לנינפי צניעא ואשרי שכינתי ביניך קבילית ברעוא ית קטורת בוסמיך דעבדת לשמי שלחית אישתא מן שמיא ואכלת ית עלוון וית נכסת קודשין אתקבל ברעוא קדמי ניסוך חמר סומק וחמר חיוור דנסיכו כהניא על מדבחא כען איתו כהניא רחמי פיקודי אכולו מא דאשתאר מן קורבניא ואתפנקו במא דאתעביד לכון:",
            "ה.ב. אני ישנה ולבי ער קול דודי דופק פתחילי אחתי רעיתי יונתי תמתי שראשי נמלא טל קווצותי רסיסי לילה: בתר כל פתגמיא האלין חבו עמא בית יש'ר ומסר ייי יתהון ביד נבוכדנצר מלכא דבבל ואוביל יתהון בגלוותהון כגבר דמיכא דלא יכיל לאתערא משנתיה וקל רוחא דקודשא מזהרא להום על יד נביייא [והות] עיירא יתהון מדמוך ליבהון עני ריבון כל עלמא וכיון אמר הדרי בתיובתא פתחי פומיך ובועי ושבחי לי אחתי רחימתי כנשתא דישראל דמתילא ליונה בשלימות עובדיך ארום סערא דרישי אתמלי מן [דמעתיך] כגבר דסער רישיה מצבע מטלא דשמיא וציצית נזרי כגבר דציצית נזרוהי מלין מטיפי מטרא דנחתין בליליא:",
            "ה.ג. פשטתי את כתנתי איככה אלבשנה רחצתי את רגלי איככה אטנפם: ענת כנשתא דישראל ואמרת כלקביל נביייא הא כבר אעדיתי מני ניר פקודי ופלחית לטעוות עממיא ואיכדין יהון לי אפין למהדר לותיה אתיב להון מרי עלמא על יד נביייא ואף אנא הא כבר קדישית ית רגלי מסאובתיך ואיכדין אטנפינון ביניך בעובדיך בישיא:",
            "ה.ד. דודי שלח ידו מן החור ומעי המו לו: כד אתגלי יקרא דייי לעמא בית יש'ר לא צבן למחרט ולמתב לותיה אושיט ית מחת גבורתיה על שבטא דראובן וגד ופלגות שבטא דמנשה דמעברא לירדנא ומסר יתהון ביד סנחיריב מלכא דאתור ואגלי יתהון ללחלח וחבר ונהר גיזן קרוי מדי וכבר דבר מידהום ית עיגל מתכא דשוי ירבעם חייבא בלשם דמתקריא פומיאס ביומי פקח בר רמליה וכד שמעית אנא רחמי אתגוללו עליהון:",
            "ה.ה. קמתי אני לפתוח לדודי וידי נטפו מור ואצבעותי מור עובר על כפות המנעול: וכדו תקיפת עלי מחת גבורתא דייי תהית על עובדי וכהניא קריבו קורבנא ואסיקו קטורת בוסמין ולא אתקבל ברעוא ארום מרי עלמא אחד רשי תיובתא באנפאי:",
            "ה.ו. פתחתי אני לדודי ודודי חמק עבר נפשי יצאה בדברו בקשתיהו ולא מצאתיו קראתיו ולא ענני: אמרת כנשתא דישראל צביתי למתבע אולפן מן קייי ואיהו סליק שכינתיה מבינאי ונפשי תאיבא לקל מלויי תבעית שכינתיה ולא אשכחית צליתי קדמוהי ואיהו טליל שמיא בעננין ולא קביל צלותי:",
            "ה.ז. מצאוני השומרים הסובבים בעיר הכוני פצעוני נשאו את רדידי מעלי שמרי החומות: אדבקוני כסדאי דנטרין על אורחא ומעייקין חזור חזור על קרתא דירושלם מני קטלו בחרבא ומני אובילו בשביה נטלו תגא דמלכותא מעל צורא דצדקיה מלכא ואובלוניה לרבלה וסמיאו ית עינוהי עמא דבבל דמעיקין על קרתא ונטרין ית שוריא:",
            "ה.ח. השבעתי אתכם בנות ירושלם אם תמצאו את דודי מה תגידו לו כי חולת אהבה אני: אמרת כנשתא דיש'ר אשבעית לכון נביייא בגזירת מימרא דייי מא אם יתגלי עם ידכון רחמנא חויאו קדמוהי דמרעית מן חיבת רחמוהי אנא: ",
            "ה.ט. מה דודך מדוד היפה בנשים מה נחמד דודך מדוד שככה השבעתנו: ענין נביייא ואמרו לבית ישראל אידין אלהא אנתי צביא למפלח כנשתא דיש'ר דשפירתא מכל עממיא לאידין אלהא אנתי בעיא למדחל דהכין קיימת עלנא:",
            "ה.י. דודי צח ואדום דגול מרבבה: בכין שריאת כנשתא דיש'ר למשתעי בשבחא דמרי עלמא וכין אמרת לההוא אלהא רעותי למפלח דעטיף [ביממא] באוצטלא חוור כתלג ועסיק בארבע ועסרין ספרין פתגמי אוריתא ופתגמי נביי וכתיבי ובליליא הו העסיק בשיתא סדרי משנה וזיו יקרא דאנפוהי זהירין כנורא מסגיאות חוכמתא וסברא דהוא מחדית שמעתן חדתין בכל יומא ועתיד לפרסומינון לעמיה ביומא רבא וטקסיה על רבו רבוון דמלאכין דמשמשין קדמוהי:",
            "ה.יא. ראשו כתם פז קווצתיו תלתלים שחורות כעורב: רישי אוריתיה דהיא רגיגא מדהב טב ופירוש מליא דבה דגזרין טעמרן ופיקודין למן דנטרין להון חוורין כתלגא ודלא נטרין להון אוכמין כאנפי עוריבא:",
            "ה.יב. עיניו כיונים על אפיקי מים רחוצות בחלב יושבות על מלאת: עינוהי [מסתכלן] תדירא על ירושלם לאיטבא לה ולברכהא מרישה דשתא ועד סופהא כיונין דקימן ומסתכלן על מפקנות מיא בגין זכוותא דיתבי סנהדרין דעסיקין באוריתא ומנהרין ית דינא למהוי שעיע כחלב ויחבין ויתבין בבי מדרשא ומתינין בדינא עד דגמרין לזכאה ולחייבא:",
            "ה.יג. לחיו כערוגת הבשם מגדלות מרקחים שפתותיו שושנים נוטפות מור עובר: תרין לוחי אבנין דיהב לעמיה כתיבן בעסר שטין דמיין לשיטי גינת בוסמא מרבין דקדוקין הי במא דגינתא מרביא בוסמין וספתי חכימיא דעסיקין באוריתא ולהון טעמין בכל סטר ומימר פומיהון כמורא בחירא:",
            "ה.יד. ידיו גלילי זהב ממלאים בתרשיש מעיו עשת שן מעלפת ספירים: תרי סר שבטין דיעקב עבדיה. גליפין על ציץ כלילא דקודשא דדהבא גליפן על תרי סר מרגליתא עם תלתא אבהן אברהם יצחק ויעקב. ראובן גליף על אחמר שמעון גליף על פוטה לוי גליף על ברקן יהודה גליף על נופך כוחלי דם גליף על ספיר יששכר גליף על יהלם גד גליף על לשם אשר גליף על שבו נפתלי גליף על אחלמה זבולן גליף על תרשיש יוסף גליף על שהם בנימין גליף על ישפה דמין לתרי עסר מזלין בחירן כעששית צחיחן בובדיהון כשן דפיל כשבזיזין.",
            "ה.טו. שוקיו עמודי שש מיוסדים על אבני פז מראהו כלבנון בחור כארזים: וצדיקיא אינון עמודי עלמא בסיסן על סמכי דהב טבא ינון פתגמי אוריתא דעסיקין בהון ומוכחין עמא בית יש'ר למעבד רעותיה יאי הוא מתמלי עליהון רחמין כסבא ומחוור חוביהון דבית יש'ר כתלג ומתעתד למעבד נצחן קרבא בעממיא דעברין על מימריה בעולים גיבר וחסין כגולמישין:",
            "ה.טז. חכו ממתקים וכלו מחמדים זה דודי וזה רעי בנות ירושלם: מלי מוריגוי מתיקן כדובשא וכל פיקודויי רגיגן על חכימויי מדהב דין הוא תושבחתיה דאלהי רחימי ודין תקוף חוסניה דמרי חביבי נביייא דמתנבן בירושלם:\n"
        ],
        [
            "ו.א. אנא הלך דודך היפה בנשים אנה פנה דודך ונבקשנו עמך: אתיבו נביייא וכין אמרו כדו שמעו תושבחתא דייי מפום כנשתא דישראל על אידיין חובא אסתלקת שכינתא דייי אנת דשפירא בעובדיך מכל אומיא ולאן אתר אתפני רחימיך באסתלקותיה ממקדשיך אמרת כנשתא דיש'ר על חובין ומרדין ואשתדור דאשתכחו אמרו נביייא כען הדרי בתיובתא ונקום אנת ואנן ונצלי קדמוהי ונבעיר חמין עמיך:",
            "ו.ב. דודי ירד לגנו לערוגת הבשם לרעות בגנים וללקוט שושנים: ומרי עלמא קביל צלותהון ברעוא ונחת לבבל לסנהדרין דחכימי ויהב רוח לעמיה ואפיקינון מן גלוותהון על ידי כורש ועזרא ונחמיה וזרובבל וסבי יהודאי ובנו ית מקדשא ומניאו ית כהניא על קורבניא וליואי על מטרת מימרא דוקדשא ושלח ית אישתא מן שמיא וקביל ברעוא ית קורבנא וית קטורת בוסמיא וכגבר דמפרניס ית בריה רחימיה בתפנוקין כין פניקינון. וכגבר דמגבין ורדין מן מישריא כין כנישינון מבבל.",
            "ו.ג. אני לדודי ודודי לי הרועה בשושנים: ובההוא יומא אנא פלחא למרי רחימי וחביבי דאשרי שכינת קודשיה בינאי וזן יתי בתפנוקין:",
            "ו.ד. יפה את רעיתי כתרצה נאה כירושלם איומה כנדגלות: אמר ייי במימריה כמה יאיא אנת חביבתי בזמן דצבית למעבד רעותי שפיר בית מקדשא דבנית לי כמקדש קמאי דבנא לי שלמה ואימתיך על כל עממיא כיומא דהליכו ארבעת טקסיך במדברא:",
            "ו.ה. הסבי עיניך מנגדי שהם הרהיבוני שערך כעדר העזים שגלשו מן הגלעד: אסחרוך רבוניך חכימי כנשתא רבתא חזור חזור לקבלי דאינון אמלכוני בגלותא וקבעין מדרש לאולפן אוריתי ושאר זעטוטין ועמא דארעה אצדיקו במימר פומהון כבנוי דיעקב דלקטו אבנין ועבדו גלשושיתא בטור גלעד:",
            "ו.ו. שניך כעדר הרחלים שעלו מן הרחצה שכולם מתאימות ושכלה אין בהם: וכהניא וליואי אכלי קורבניך ומעסר קודשא ואפרשוותא דכין מכל אניסות וגזילא הי כמא דכין עדריא דענא דיעקב בזמן דסלקן מן נחלא דיובקא דלא הות אניסות וגזילא ביניהון וכולהון דמין דא לדא וילדן תיומין בכל עידן ומתכלא ועקרא לא הות בהון:",
            "ו.ז. כפלח הרמון רקתך מבעד לצמתך: ומלכות בית חשמנאי כולהון מלין פקודיא כרמוניא בר מתתיה כהנא רבא ובנוהי דאינון צדיקין ומקיימין פקודיא ופתגמי אוריתא בצחיחא:",
            "ו.ח. ששים המה מלכות ושמונים פילגשים ועלמות אין מספר: באידיין קמו יונאי וכנשו שתין מלכין מבני עשו מלובשין שריונין רכבין על סוסוון ופרשין ותמנן רוכבנין מבני ישמעאל רכבין על פיליא בר משאר עממיא דלית להון מנין ומניאו אלכסנדרוס רשיעא עליהום ואתו לאגחא קרבא על ירושלם:",
            "ו.ט. אחת היא יונתי תמתי אחת היא לאמה ברה היא ליולדתה ראוה בנות ויאשרוה מלכות ופילגשים ויהללוה: ובעידנא ההוא הות כנשתא דיש'ר דמתילא ליונתא שלמתא פלחא בליב חד למריה דעלמא ויחידא לאוריתא עסיקא בפתגמי אוריתא בליב שלים וברירן זכוותהא כיומא דנפקת ממצרים הי בכין נפקו בני חשמנאי ומתתיה וכל עמא דישראל ואגיחו קרבא בהון ומסר ייי יתכון בידיהון וכד חזו יתבי פלכיא אשירו יתהום מלכוות ארעא ושלטוניא [וקליסו] להום:",
            "ו.י. מי זאת הנשקפה כמו שחר יפה כלבנה ברה כחמה איומה כנדגלות: אמרו אומיא עובדי אומה הדא כקריצתא [שפירן] עולימהא כסיהרא וברירן זכוותהא כשמשא ואימתהא על כל יתבי ארעא כזמן דהליכו ארבעת טקסהא במדברא:",
            "ו.יא. אל גנת אגוז ירדתי לראות באבי הנחל לראות הפרחה הגפן הנצו הרמונים: אמר מרי עלמא לבית מקדש תנין דאתבני על ידוי דכורש אשריתי שכינתי למחמי עובדין טבין דעמי ולמחמי אזלי פשן וסגן חכימהא דמתילן בגופנא ולביהון מלין עובדין טבין הא כרימונין:",
            "ו.יב. לא ידעתי נפשי שמתני מרכבות עמי נדיב: וכד אתגלי קייי דאינון עסיקין באוריתא אמר ייי במימריה לא אוסיף עוד למכיכינון ואף לא אעביד עמהון גמירא אלהין אמליך בנפשי לאיטבותהון ולשוואה יתהון גיותנין ברתיכי מלכין בגין זכוותא דצדיקי דרא דדמין בעובדיהון כאברהם אבוהון:\n"
        ],
        [
            "ז.א. שובי שובי השולמית שובי שובי ונחזה בך מה תחזו בשולמית כמחולת המחנים: תובי לותי כנשתא דיש'ר תובי לירושלם תובי לבית אולפן אוריתא תובי לקבלא מנבייא די מנבאין בשום מימרא דיי יומא אתון נביי שקרא למטעי ית עמא דבירושלם בנבואתכון דאתון ממללין סטיא על ייי ולאחלא משרייתא דיש'ר ויהודה:",
            "ז.ב. מה יפו פעמיך בנעלים בת נדיב חמוקי ירכיך כמו חלאים מעשה ידי אומן: אמר שלמה ברוח נבואה מן קייי כמה שפירין רגליהון דיש'ר כד סלקין לאתחזאה קייי תלת זמנין בשתא בסנדלין ומקרבין נדריהין ונדבתהון ובניהון נפקי ירכיהון יאיין כזהרין דקביעין על כלילא דקודשא דעבד בצלאל אומנא לאהרן כהנא:",
            "ז.ג. שררך אגן הסהר אל יחסר מהזג בטנך ערמת חטים סוגה בשושנים: וריש מתיבתיך דבזכותיה מתפרנסין כל עמא הי כמא דעוברא מתפרניס [מפורתיה] במעיא דאימיה בהיק באוריתא כאננא דסיהרא במיתיה לדכאה ולסאבא לזכאה ולחייבא ולא חסרין פתגמי אוריתא תדירא מפומיה הי כמא דלא חסרין [מי נהרא רבא] דנפיק מעדן ושבעין חכימין מסחרין יתיה כאידר סגלגל ואוצריהון מליא מן מעסר קודשא ונדריא ונדבתא דסייגו להון עזרא כהנא וזרבבל וישוע ונחמיה ומרדכי בלשן אנשי כנשתא רבתא דמתילן לורדין בגין דיהי להון חילא למעסק באוריתא יימם וליליא:",
            "ז.ד. שני שדיך כשני עפרים תאומי צביה: תרין פרקיך דעתידין למפרקיך משיח בר דוד ומשיח בר אפרים דמין למשה ואהרן בני יוכבד דמתילו לתרין אורזילין תיומי טביא:",
            "ז.ה. צוארך כמגדל השן עיניך ברכות בחשבון על שער בת רבים אפך כמגדל הלבנון צופה פני דמשק: ואב בי דינא דדאין דינין חסין על עלמא לכפתא יתהון ולמנגד מן דאתחייב בדינא לנגדא כשלמה מלכא דעבד מגדלא דשן דפיל וכבש ית עמא בית יש'ר ואהדר יתהון למרי עלמא ספרין מלין חוכמתא כפרקטנין דמיא וידעין לממני חושבני עוברי ומעברין שנין וקבעין רישי שנין ורישי ירחין בתרע בית סנהדרין רבא ורב בית בא לבית יהודה דמי לדור מלכא דבנא מצדתא דציון דמתקרי מגרלא דלבנן דכל מן דיקום עלוהי יכיל לממני כל מגדלוון דבדמשק:",
            "ז.ו. ראשך עליך ככרמל ודלת ראשך [כ]ארגמן מל אסור ברהטים: מלכא דאתמני עליך [לרישא צדיקא] כאליה נבייא דקני קנאתיה וקטי לית נביי שקרא בטורא דכרמלא ואתיב עמא בית ישראל לדחלתא דייי אלהיה ודלת עמא דאזלין ברישא מכא על דאינון מסכינין עתידין למלבש ארגוונא הי כמא דלבש דניאל בקרתא דבבל ומרדכי בשושן בגין זכוותא דאברהם דאמליך מן קדמת דנא למריה דעלמא ובצדקותא דיצחק דכפתיה אבוהי למיקדיה ובחסידותיה דיעקב דקליף ברטיא ית חוטריא:",
            "ז.ז. מה יפית ומה נעמת אהבה בתענוגים: אמר שלמה מלכא כמה יאיא אנת כנשתא דיש'ר בזמן דתסבולי עליך ית עול מלכותי בגעידן דאנא מוכח יתיך ביסורין על חוביך ואנת מקבלא יתהון ברחים ודמיין באנפיך כתפנוקין:",
            "ז.ח. זאת קומתך דמתה לתמר ושדיך לאשכולות: ובעידן דפרסין כהניא ידיהון ומברכין לאחיהון בית ישראל אצבעת ידיהון מתפרשן כלולבי דתמר וקומתהון כדקלא וקהלייך קימין אפין באפין כלקביל כהניא ואפיהון כבישין לארעא כאתכלין דענבין:",
            "ז.ט. אמרתי אעלה בתמר אחזה בסנסניו ויהיו נא שדיך כאשכולות הגפן וריח אפך כתפוחים: אמר ייי במימריה אסק ואנסייה לדניאל וחזי אי כהיל למקם בנסיונא הדין כמא דקם אברהם אבוהי דדמי ללולבא בעסרה נסין ובכין אנסינון לחנניה מישאל ועזריה אי כחלין למקם בנסיוניהון אפרוק בדיל זכוותהון לעמא בית ישראל דמתילין לאתכלין דענבין ושומהון דדניאל חנניה מישאל ועזריה אשתמע בכל ארעא וריחהון יהי נדיף כריח תפוחין דגינתא דעדן:",
            "ז.י. וחכך כיין הטוב הולך דודי למישרים דובב שפתי ישנים: אמר דניאל וחברוהי קבלא נקביל עלנא גזירת מימרא דייי הי כמא דקביל עלוהי אברהם אבונן דמתיל לחמר עתיק ונהך באורחן דתקנן קדמוהי הי כמא דאזלו אליהו ואלישע נבייא דבזכותהון קמו מיתיא דדמין לגבר דמוך וכיחזקאל בר בוזי כהנא דבנבואת פומיה אתערו מיתיא דבבקעת דורא:",
            "ז.יא. אני לדודי ועלי תשוקתו: אמרת ירושלם בכל זמן דאנא מהלכא באורחתיה דמרי עלמא משרי שכינתיה בינאי ועלי מתויה ובעידן דאנא סטיא מן אורחתי מסליק שכינתיה מני ומטלטיל יתי ביני עממיא ואינון שלטין בי כגבר דשולטניה באיתתיה:",
            "ז.יב. לכה דודי נצא השדה נלינה בכפרים: כד חבו עמא בית ישראל אגלי ייי יתהון לארעא דסעיר חקלא דאדום אמרת כנשתא דישר' בבעו מינך ריבון על עלמיא קביל צלותי דאנא מצלי קדמך בקרוי גלות אופלכי עממיא:",
            "ז.יג. נשכימה לכרמים נראה אם פרחה הגפן פתח הסמדר הנצו הרמונים שם אתן את דודי לך: אמרין בית יש'ר אלין לאלין נקדים בצפרא ונהך לבי כניסתא ולבי מדרשא ונבקר בספרי אוריתא ונחמי אי מטא זמן פורקנא לעמא בית ישראל דמתילין בגופנא לאתפרקא מן גלוותהון ונשאל לחכימיא האתגלי קייי זכוות צדיקיא דמלין כרמוניא ואי מטא קיצא למיסק לירוש למיתן שבח לאלה שמיא ולמקרב עלוון ונכסת קודשין:",
            "ז.יד. הדודאים נתנו ריח ועל פתחינו כל מגדים חדשים גם ישנים דודי צפנתי לך: וכד יהי רעוא מן קייי למפרק ית עמיה מן גלותא ואמר למלכא משיחא כבר שלים קיצא דגלותא וזכות צדיקיא אתבסם קדמי כריח בוסמין וחכימי דריא קביעין על תרעי מדרשיא עסיקין בפתגמי ספריא ובפתגמי אוריתא [כען קים] קביל מלכותא דגנזת לך:\n"
        ],
        [
            "ח.א. מי יתנך כאח לי יונק שדי אמי אמצאך בחוץ אשקך גם בוז לא יבוזו לי: ובההיא זמנא מתגלי מלכא משיחא לכנשתא דישראל יימרון בית יש'ר איתא תהא לנא כאחא וניסק לירוש ונהי ינקין עימך טעמי אוריתא הי כמאי ניק ינוקא בדדיא דאימיה וכל זמן [דהויתי] מטלטלא לברא מן ארעא כד הויתי דכירא ית שום אלהא רבא ומסרא נפשי על אלהותך אף [עמי] דארעא לא הוו מבזן לי:",
            "ח.ב. אנהגך אביאך אל בית אמי תלמדני אשקך מיין הרקח מעסיס הרמונים: אדברינך מלכא אעלינך לבית מקדשי ותליף יתי למדחל מן קייי ולמהך באורחתיה ותמן נסעוד סעודתא דלויתן ונשתי חמר עתיק דאצטבע בענבוהי מן יומא דאתברי עלמא ומרימוני ופירי דאתעתדו לצדיקיא בגינתא דעדן:",
            "ח.ג. שמאלו תחת לראשי וימינו תחבקני: אמרת כנשתא דישר' אנא בחירא מכל עממיא דאנא קשרא תפלין ביד סמלי וברישי וקבעא מזוזתא בסטר ימינא דדשי דלתא לקביל תיקי דלית רשו למזיקיא לחבלא בי:",
            "ח.ד. השבעתי אתכם בנות ירושלם אם תעירו ואם תעוררו את האהבה עד שתחפץ: יימר מלכא משיחא משבענא עליכון עמא בית ישראל מא אתון מתגרן בעממי ארעא למיסק מן ירוש' ומא דין אתון מרדין בחילוותיה דגוג ומגוג אתעכבו פון זעיר עד דישתיצון עממיא דעלו לאגחא קרבא על ירוש' ובתר כין ידכר לכון מרי עלמא רחמי צדיקיא ויהי רעוא מן קדמוהי למפרקכון:",
            "ח.ה. מי זאת עולה מן המדבר מתרפקת על דודה תחת התפוח עוררתיך שמה חבלתך אמך שמה חבלה יולדתך: אמר שלמה נבייא כדי ייחון מיתיא עתיד לאתבזעא טור משחא וכל מיתיא דישר' עתידין למיפק מן תחותוהי ואפלו צדיקיא דמיתו בגלותא עתידין למיתי בניח מן לרע לארעא ונפקין מן תחות טור משחא ורשיעיא דמיתו ואתקברו בארעא דישראל דעתידין למהוי ייחון הי כמא דדמי גבר אבנא באלא בכין יימרון כל דיירי ארעא מא היא זכותא דאומה הדא דסלקא מן ארעא רבוא ריבון כיומא דאתיחמת תחות טורא דסיני לקבלא אוריתא ובההיא שעתא עתידא ציון דהיא אמהון דישר' למילד ית בנהא וירושלם לקבלא ית גלוותהא:",
            "ח.ו. שימני כחותם על לבך כחותם על זרועיך כי עזה כמות אהבה קשה כשאול קנאה רשפיה רשפי אש שלהבתיה: אמרין בני ישראל ביומא ההוא לרבונהון בבעו מינך שוינן כגלף דעזקא על ליבך כגלף דעזקא על אדרעך דלא נוסיף עוד למהוי גלין ארום תקיפא כמותא אהבת אלהותך וחסינא כגיהנם קנאתא כעממיא מקנן לך ודבבו דנטרין לו דמין לגומרין דאישתא דגהנם דבריתה ייי ביומא תנינא לברית עלמא לאוקדא בה פלחי פולחן נוכראה:",
            "ח.ז. מים רבים לא יוכלו לכבות את האהבה ונהרות לא ישטפוה אם יתן איש את כל הון ביתו באהבה בוז יבוזו לו: אמר מרי עלמא לעמא בית יש'ר אילו מתכנשין כל עממיא דמתילין למוי דימא דהא אינון סגיאין לא יכלין מטפי ית רחמי מניך ואן מתכנשין כל מלכי ארעא דמתילין למוי דנהרא דנגדין בתקוף לא יכלין לממחי יתיך מן עלמא ואילו יהב גבר ית כל ממון ביתיה למקני חוכמתא בגלותא אנא מהדר ליה כפול לעלמא דאתי וכל ביזתא דיבזון משרייתא דגוג יהא דיליה:",
            "ח.ח. אחות לנו קטנה ושדים אין לה מה נעשה לאחותנו ביום שידבר בה: בעידנא ההוא יימרון מלאכיא אלין לאלין אומה חדא אית לנא בארעא [וקלילן] זכוותהא ומלכין ושלטונין לית לה למיפק לאגחא קרבא עם משרית גוג מא נעביד לאחתנא ביומא דעתידין אומיא למיסק עלה לקרבא:",
            "ח.ט. אם חומה היא נבנה עליה טירת כסף ואם דלת היא נצור עליה דלת ארז: אמר מיכאל רבהון דישראל אן היא מתעתדתא באושא ביני עממיא ויהיבא כספחא למקני ייחוד שמיה דמרי עלמא נהא אנא ואתון עם ספריהון סחרין לה כנדביכין דכסף ולית רשו לזחלא למשלט בכספא ואפלו היא מסכינא מן פקודיא נבעיר חמין עלה קדם ייי וידכר לה זכות אוריתא דעסיקו בה ינקיא דכתיבין על לוחא דליבא ומתעתדא לקביל אומיא כארזא:",
            "ח.י. אני חומה ושדי כמגדלות אז הייתי בעיניו כמוצאת שלום: מתיבא כנשתא דישר' ואמרא אנא תקיפא בפתגמי אוריתא כשורא ובני חסינין כמגדלא ובההוא זמנא תהא כנשתא דיש'ר משכחא רחמין בעיני מרהא ויהון שאלין בשלמהא כל דיירי ארעא:",
            "ח.יא. כרם היה לשלמה בבעל המוחן נתן את הכרם לנוטרים איש יביא בפריו אלף כסף: אומה חדא סליקת בעדביה דמרי עלמא דשלמא [עימיה] דהיא מתילא לכרמא אותי ביתה [בירושלם ומסר יתה] ביד מלכיא דבית דוד דיהון נטרין יתה הי כמא דאריסא נטר לכרמיה ובתר דמית שלמה מלכא דישר' אשתארת בידוי דרחבעם בריה אתא ירבעם בר נבט ופליג [עמיה] ודבר מן ידויה עסר שבטין על מימר פומיה דאחייה דמן שילו דהוא גוברא רבא:",
            "ח.יב. כרמי שלי לפני האלף לך שלמה ומאתים לנטרים את פריו: כד שמע שלמה מלכא דישר' נבואתיה דאחייה דמן שילו  בעא למקטליה וערק אחייה ואזל למצרים מן קדם שלמה בההיא שעתא אתאמר בנבואה לשלמה למהור שליט בעסר שבטין כל יומוהי ובתר מותיה יהי שליט בהון ירבעם בר נבט ותרין שבטין יהודה ובנימין ישלוט בהון רחבעם בר שלמה:",
            "ח.יג. היושבת בגנים חברים מקשיבים לקולך השמיעיני: אמר שלמה נבייא בסוף נבואתיה עתיד מרי עלמא דיימר לכנשתא דישראל דמתילא לגינתא קלילא ביני אומיא ויתבא בבי מדרשא עם חברי סנהדרין ושאר עמא דמתיין לקל ריש מתיבתא ואלפין מן פומיה פתגמי אוריתא אשמעיני קל מלייך בעידן דאת יתבא לזכאה ולדכאה ואיהי מסכים לכל מה דאת עבדא:",
            "ח.יד. ברח דודי ודמה לך לצבי או לעופר האילים על הרי בשמים: בההיא שעתא יימרון סבי ישראל ערוק לך רחימי מרי עלמא מארעא הדא מסאבתא ותשרי שכינתך בשמי מרומא ובעידן עקתן דאנחנא מצלן קדמך תהי דמי לטביא דבעידן דדמיך עינא חדא קמיץ ועינא חדא פתיח או כאורזילא דאילא דבעידן דעריק מסתכל בתריה כין את תהי משגח בן ומסתכל בצערן ובסיגופן משמי מרומא עד [זמן] דתרעי ותפרוק יתן על טוריא דירוש ותמן יסקון כהניא קדמך קטורת בוסמין:\n"
        ]
    ],
    "sectionNames": [
        "Chapter",
        "Section"
    ]
}