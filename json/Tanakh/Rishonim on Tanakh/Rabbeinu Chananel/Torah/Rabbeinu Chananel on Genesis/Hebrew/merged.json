{
    "title": "Rabbeinu Chananel on Genesis",
    "language": "he",
    "versionTitle": "merged",
    "versionSource": "https://www.sefaria.org/Rabbeinu_Chananel_on_Genesis",
    "text": [
        [
            [
                "<small>אחר שדבר המחבר על המצות שנאמרו למשה ולאהרן או רק לאהרן כתב</small> \"אחר כמה שנים שכתבתי זה בא לידי פר\"ח ז\"ל וזהו לשונו ויש עוד - עד מתי, הבדלו, יען לא האמנתם, יאסף אהרן אל עמו, אלו הד' אינן מצות אלא אזהרות ולפיכך אינם מכללו של דברי נבואה\" ע\"כ. <small>(כ\"י מינכען 26 דף 274 ע\"ב)</small>:"
            ]
        ],
        [],
        [
            [],
            [],
            [],
            [],
            [],
            [],
            [],
            [],
            [
                "<b>וגם ראיתי את הלחץ אשר מצרים לוחצים אותם.</b> מפני שנכנסו למצרים בשבעים נפש והושיבם יוסף בארץ גשן ולא היתה הארץ מכילה אותם כי היתה הברכה בהם. והמצרים לא היו מניחים אותם להתרחב בארץ אבל היו לוחצים ודוחקים אותם כמו שאמר הכתוב (שופטים א') וילחצו האמורי את בני דן ההרה כי לא נתנו לרדת בעמק:"
            ],
            [],
            [],
            [],
            [],
            [],
            [],
            [],
            [],
            [
                "<b>נלכה נא דרך שלשת ימים במדבר.</b> חס ושלום שיהיה הדבור הזה ערמה כדי לברוח אלא כדי לקבל המצות. כי רצה הקדוש ב\"ה להכניסם במצות מעט מעט. שהרי נצטוו תחלה על השבת במרה. וכענין שמצינו באברהם שלא אמר לו מיד קח נא את יצחק אלא קח נא את בנך את יחידך אשר אהבת את יצחק:"
            ],
            [],
            [],
            [],
            [
                "<b>ושאלה אשה משכנתה. </b>חס ושלום שיתיר הקב\"ה לגנוב דעת הבריות שישאלו מהם כלי כסף וכלי זהב. ולא ישיבו להם. אבל לשון ושאלה הוא שתתן לה במתנה. שכן מצינו בגדעון (שופטים ח') ויאמר אליהם גדעון אשאלה מכם שאלה ויתן לי איש נזם שללו וגו'. וכן מצינו בבת שבע (מ\"א ב') שאלה אחת קטנה אנכי שואלת מאתך יתן את אבישג השונמית וגו'. הרי מתנה שנקראת בלשון שאלה. ומה שאמר <b>ושאלה אשה משכנתה</b> היה לו לומר ושאל איש מאת המצרי. אבל זה קל וחומר כי אם לנשים היו נותנים מתנות כל שכן לאנשים. וכמהו (ישעיה ל\"ג) מרבה פסחים בזזו בז קל וחומר הרצים:"
            ]
        ],
        [
            [],
            [],
            [],
            [],
            [],
            [],
            [],
            [],
            [],
            [
                "<b>כי כבד פה וכבד לשון אנכי. </b>זה שהזכיר שני דברים כבד פה וכבד לשון יורה כי משה רבינו לא היה צח (הדבר) [הדבור] באותיות זשצר\"ס שהן אותיות השינים זהו שאמר <b>כי כבד פה</b> גם לא באותיות הלשון שהם אותיות דטלנ\"ת. ועל זה אמר <b>וכבד לשון</b>:"
            ],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>בני בכורי ישראל. </b>מה שמסרתים בידך לשעבד אותם אל תחשוב שהוא מפני שהם קלים בעיני. לא רציתי אלא ליסרם כענין שכתוב (דברים ח') וידעת עם לבבך כי כאשר ייסר איש את בנו ה' אלהיך מיסריך. ואתה הכבדת עליהם עולך. לפיכך אני עתיד להכות את בנך בכורך היא המכה האחרונה שבעשרת מכות וקראם בני בכורי ישראל דרך חשיבות ומעלה כענין שכתוב (הושע א') בני אל חי. וכן הר סיני שהוא מקודש מכל ההרים נקרא ה' ה'. וכן בית המקדש המקודש מכל בית נקרא בית ה' כענין שכתוב (ישעיה נ\"ו) כי ביתי בית תפלה:"
            ],
            [],
            [
                "<b>ויהי בדרך במלון ויפגשהו ה' ויבקש המיתו. </b>משה לא היה שם במלון כי כן הזכיר למעלה <b>ויקח משה את אשתו ואת בניו וירכיבם על החמור</b>. ובאור הפסוק ששלח אותם לפניו. ואחר כך <b>וישב מצרימה</b>. וכיון שכן לא היה משה עתה במלון. ואמר <b>ויבקש המיתו</b> כלומר לנער שהיה המלאך נעשה כמין נחש ובולעו מראשו ועד ירכיו וחזר ובולעו מרגליו ועל מקום המילה. ואז <b>ותקח צפורה צור</b>. כי הבינה שהיה העונש על שאיחרה זמן המצוה ולא מלה אותו ביום שמיני:"
            ]
        ],
        [
            [],
            [],
            [],
            [],
            [],
            [],
            [
                "<b>לא תאספון לתת תבן לעם.</b> יתכן כי הגזרה הזאת לא עמדה כי אם פעם אחד שיעשו הלבנים ולא ינתן להם תבן וזהו תוספות האל\"ף:"
            ],
            [],
            [],
            [],
            [],
            [],
            [],
            [],
            [],
            [],
            [
                "<b>ואם נפש (כי) תחטא בשגגה ולא ידע.</b> לא שנודעה לו אחר כך לא בתחילה ולא בסוף על מה תורה מחייבתו קרבן אלא שידע שעשה מלאכה בשבת ואינו יודע אם מבעוד יום או משחשכה או חתיכה שאכל אם שומן אם חלב וכל כיוצא בזה שמביא אשם תלוי ואם נודע לו ודאי חייב להביא אשם ודאי וכפר עליו על שגגתו אשר שגג שהוא עד עתה בשגגתו, ע\"כ מפר\"ח. <small>(כ\"י מינכען 26 דף 275 ע\"ב)</small>:"
            ],
            [],
            [],
            [],
            [],
            [
                "<b>למה הרעותה לעם הזה.</b> אין זה לשון תלונה והטחת דברים אבל הוא לשון שאלה. כי שאל משה לפני הקב\"ה המדה הזאת למה צדיק ורע לו רשע וטוב לו. שהיה רואה לישראל בשעבוד גדול ועצום ובצרות רבות. ולמצרים רשעים הכופרים היה רואה הצלחה ושלוה. ולפי שהיסורין באין על כמה חלקים. יש מי שיסורים באין עליו על עונות שעשה כענין שכתוב (ישעיה נ\"ז) בעון בצעו קצפתי ואכהו. ויש מי שיסורין באין עליו כדי להטיב באחריתו כענין שכתוב (דברים ח') למען ענותך לנסותך להטיבך באחריתך. והן הן יסורין של אהבה. והוא שכתוב (תהלים צ\"ד) אשרי הגבר אשר תיסרנו יה. לפיכך כשראה משה כי מיום באו אל פרעה בדבר השם ית' הכביד עולו עליהם ואמר תכבד העבודה שאל להשם יתברך למה הנחת להרע לעם הזה ובידך כח להצילם והצל לא הצלת, והיא כמו ותחיין את הילדים וכל הבת תחיון (שמות א') כי אין ביד האדם כח להמית ולהחיות. אבל הכונה להניח להם חיים. וכן בכאן למה הרעות למה הנחת להרע. ומתירא אני שמא יוסיף להרע. והנה השאלה הזאת היא שאלת הנביא ירמיה שאמר (ירמיה י\"ב ו') מַדּוּעַ דֶּרֶךְ רְשָׁעִים צָלֵחָה שָׁלוּ כָּל בֹּגְדֵי בָגֶד. שאל מאת הקב\"ה אם שלות הרשעים הוא גמול לחסד שעשו כבר בעולם הזה. או הוא כדי לכפול עונותם ולהרבות להם יסורים. והקדוש ברוך הוא השיבו שאין שלות הרשעים והצלחתם כי אם להוסיף עונש על עונשם. וכענין שאמר דוד (תהלים ס\"ט) תננה עון על עונם ואל יבאו בצדקותיך. וכן בכאן היתה תשובת הקב\"ה למשה (ו' א') עתה תראה אשר אעשה לפרעה יאמר היסורים האלה לישראל אינו אלא לכפול שכר על שכרם זהו עתה תראה. וההצלחה והשלוה לפרעה אינו אלא לכפול עונש על ענשו. זהו אשר אעשה לפרעה. כלומר כבר הכנתי לו המכות. ומפני זה היה הסבה מאתי שתכבד עליהם העבודה מיום ששלחתיך. כדי לכפול עונש על ענשם ולהגביר ולהעדיף שכר לישראל כשהם עומדים באותם יסורין וסובלים אותם באהבה:"
            ]
        ],
        [
            [],
            [],
            [],
            [
                "<b>מכל אשר יעשה מגפן היין.</b> לא אמר גפן סתם שיש גפן שדה שממנו פקועות שדה. <br>ובספר שופטים אמר אשר יצא מגפן היין לא תאכל שהוא על הענבים חזר ופרט ויין ושכר אל תשת וחזר המלאך ואמר כל אשר צויתיה תשמור והוא כלל אחר כלל ופרט לרבות בשעת הנקה והוא בכלל מה שאמר לאשתו כי נזיר אלהים יהיה מן הבטן כי מהאוכל יצא מאכל החלב. <br>או כלל שני בא לרבות מה שאמר לאשתו ומורה לא יעלה על ראשו שלא הוזכר בדברי מנוח בפירוש כי דרך בקטנים לגלחם תמיד גם כפל לשון כי נזיר יהיה מן הבטן הוא מה שאמר המלאך למנוח מכל אשר מצא מגפן היין שאסר לה ענבים ולא פרט לה כן כי אם יין ושכר, ע\"כ פי' ר\"ח ז\"ל. <small>(כ\"י מינכען 26 דף 288 ע\"ב)</small>:"
            ]
        ],
        [],
        [],
        [],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ואחריו לא יהיה כן.</b> על ידי נביא. וכמהו מה שכתוב בחזקיה (מלכים ב' י\"ח) בה' אלהי ישראל בטח ואחריו לא היה כמהו. באור זה בבטחון לא היה כמהו. אבל ביראת חטא ובשאר מדות היה כמהו. וכן מה שכתוב על יהושע (י\"ד) לא היה כיום ההוא לפניו ולאחריו לשמוע ה' בקול איש כלומר להעמיד חמה בדבור איש. אבל העמיד הקדוש ברוך הוא ויתעלה שמו הגדול החמה למשה רבינו ולנקדימון בן גוריון מעצמו בלא דבור איש:"
            ],
            [],
            [],
            [],
            [],
            [
                "<b>לא נשאר ארבה אחד בכל גבול מצרים.</b> מעת עתרת משה רבינו עד עכשיו אין ארבה מפסיד בכל גבול מצרים ואם יפול בארץ ישראל ויבא ומכנס בגבול מצרים אינו אוכל מכל יבול הארץ כלום. עד עכשיו. וזה כבר דבר ידוע הוא לכל (והנה דברי משה בתפלתו נאמנים לשעה ולדורות) בא וראה כי בצפרדע אמר רק ביאור תשארנה ולפיכך נשאר בו (שרץ המים הנקרא) אל תמס\"ח עד עכשיו (ושם מתגדל. ואומרים כי לפעמים יוצא מן המים שבנהר נילוס ששם גדולו. ויוצא על שפת הנהר ובולע מה שמוצא שם ב' או ג' בני אדם ביחד. ואין שילטון בגופו חנית וחצים אלא אם יכוונו לתקוע בבטנו. ואמרו הרופאים כי יש לו ארס והנוגע בגופו מזיק לאדם אפי' אחר מיתה והוא מין צפרדע והנה מכח דברי משה נשאר השרץ הזה שם) אבל בארבה כתיב לא נשאר ארבה אחד בכל גבול מצרים. ועל זה אמר (תהלים ק\"ה) שיחו בכל נפלאותיו:"
            ]
        ],
        [
            [],
            [
                "<b>וישאלו איש מאת רעהו וגו' כלי כסף וגו'.</b> אין שאלה זו כשאלה האמורה בכלים (פ' משפטים כ\"ב י\"ג) שהוא שאלה על מנת להחזיר. אלא צוה שישאלו מהם במתנה. והקדוש ב\"ה יתן להם חן בעיני המצרים ויתנו להם. ואין זה גנבת דעת שיצוה בה הקדוש ב\"ה חס ושלום. אבל היה הדבר מותר להם שהרי העבודה שעשו להם אין לה ערך ואין לשכר המלאכה ולשוויה סוף ותכלית. והלא דין תורה היא בעבד שעבד את אדוניו שבע שנים שהוא חייב בהענקה שנאמר (דברים ט\"ו) וכי תשלחנו חפשי מעמך לא תשלחנו ריקם הענק תענק לו מצאנך מגרנך ומיקבך. על אחת כמה וכמה המצרים שהיתה אצלם עבודת ישראל של רד\"ו שנים:"
            ]
        ],
        [
            [],
            [
                "<b>החודש הזה לכם ראש חדשים.</b> קביעות החדשים אינה אלא על פי החשבון לא על פי ראיית הלבנה. והראיה שכל ארבעים שנה שהיו ישראל במדבר היה הענן מכסה אותם יומם ועמוד האש לילה ולא ראו בכלם שמש ביום ולא ירח בלילה וזה שאמר הכתוב ואתה ברחמיך הרבים לא עזבתם במדבר את עמוד הענן לא סר מעליהם להנחותם ואת עמוד האש בלילה להאיר להם (נחמיה ט׳:י״ט) ומהיכן היו קובעים החדשים על פי ראיית הלבנה. אלא ודאי עיקר המצוה בכתוב על פי החשבון.",
                "והנה מסורת בידינו לעולם כי י\"ב חדשי השנה, חמשה חדשים מהם כל אחד שלשים יום. וחמשה חדשים מהם כל אחד כ\"ט יום. ושנים מהם פעמים ששניהם ל' יום ופעמים שהם כ\"ט. פעמים אחד מהם ל' והשני כ\"ט. ושני חדשים הללו הם מרחשון כסליו. ומסורת בידינו כי ר\"ח תשרי ר\"ח לשנים. וכן לכל חודש הלכה למשה מסיני כ\"ט יום ומחצה ותשצ\"ג חלקים. ",
                "ומפורש תמצא ככתוב (דה\"א י\"ב) ומבני יששכר יודעי בינה לעתים לדעת מה יעשה ישראל ראשיהם מאתים. וכל אחיהם על פיהם ואין לך דבר שצריך חכמה ובינה לקבוע עתים ומועדים כי אם החשבון שהוא סוד העבור. ",
                "אבל ראית הלבנה דבר ידוע. כי כשהלבנה נראית הכל יודעין שהוא ר\"ח וחג המצות בט\"ו ור\"ה באחד בתשרי ויוה\"כ בעשרה בו וסכות בט\"ו בו אבל החשבון אינו אלא לחכמים מחשבין ומודעין לישראל והם עושים על פיהם. וזהו שכתב לדעת מה יעשה ישראל ראשיהם מאתים וכל אחיהם על פיהם יצאו ועל פיהם יבאו. ",
                "וכן תמצא מדברי דוד ליהונתן שאמר (שמואל א' כ') הִנֵּה חֹדֶשׁ מָחָר וְאָנֹכִי יָשֹׁב אֵשֵׁב עִם הַמֶּלֶךְ, לולא שעל פי החשבון היו קובעים ואולי לא תראה הלבנה ולא יקבעו מחר חדש. ולא עוד אלא שהדבר מוכיח שהיו קובעים ב' ימים ר\"ח. שנאמר (שם) ויסתר דוד בשדה ויהי החדש וישב המלך על הלחם ולא דבר שאול מאומה ביום ההוא כי אמר מקרה הוא וגו'. וכתיב ויהי ממחרת החדש השני ויפקד מקום דוד ולא יתכן לומר כי ר\"ח אחר הוא לפיכך קראו החדש השני. שנאמר ויאמר שאול ליהונתן בנו מדוע לא בא בן ישי גם תמול גם היום אל הלחם. ויקם יהונתן מעל השלחן בחרי אף ולא אכל ביום החדש השני לחם. ",
                "הלא הדבר מוכיח שהיו באותו החדש שני ימים של ר\"ח כמנהגינו עד עכשיו בהיות החדש יוצא וכן היו נוהגין כל ישראל לקבל חדשים על פי החשבון אלף ומאה שנים מימות משה רבינו ועד אנטיגנוס ראש גולה וראש סנהדרין. והיו בכלל תלמידיו שנים והם צדוק וביתוס. וכשדרש להם אל תהיו כעבדים המשמשין את הרב על מנת לקבל פרס נכנס ספק בלבם וחשבו שאין עונש ושכר ויצאו לתרבות רעה והתחילו לעורר בזה בקביעות הירח. ואמרו כי אין עקר המצוה לקבוע חדשים על פי החשבון כי אם בראיית הלבנה. והוא הדבר הצודק והמכוון. והוצרכו חכמי הדור להכחיש דבריהם ולהודיע להם בראיות גמורות. וכן אמרו ז\"ל (ר\"ה כ\"ה א') כך אמר ר' גמליאל - לא תחושו לראיית הירח החשבון הוא העקר - כך מקובלני מבית אבי אבא שאין חדש של לבנה פחותה מכ\"ט יום ומחצה ותשצ\"ג חלקים. והנה דבריו הללו מוכיחין שלא היה ר\"ג סומך על ראיית הלבנה כי אם על פי החשבון. ",
                "ועוד משנה שלימה היא (ר\"ה כ\"ה ב') ראוהו בית דין וכל ישראל וחקרו העדים ולא הספיקו לומר מקודש עד שחשיכה הרי זה מעובר. זו ראיה גדולה שלא היתה בידם עיקר ראיית הלבנה. שאילו היתה בידם עקר ובראייה היו מקדשין איך אחרי ראייתם מעברים אותו. ",
                "ועוד גדול מזו (שם שם א') באו שנים ואמרו ראינוהו בזמנו - והיא אור שלשים - ובליל עבורו - שהיא מוצאי יום שלשים - לא נראה וקבלם ר\"ג. ואלו היה ר\"ג סומך על ראיית הלבנה ולא על החשבון בודאי שנתברר שכיון שלא נראה בליל עבורו שהם עדי שקר. אלא ודאי ר\"ג על החשבון סמך ולא על העדאת עדים. ",
                "ומה שתמצא לרז\"ל (ר\"ה כ\"ד א') דמות צורות לבנות היו לו לר\"ג בטבלא בעליתו בכותל שבהן היה מראה את ההדיוטות. הכונה בזה כי ר\"ג עשה צורות הללו לבאר לתלמידי צדוק וביתוס ידיעתו במהלך הלבנה בכל חדש וחדש. וכי הוא יודע בכל חד וחד באיזה צורה תולד. אם ארוכה אם קצרה וכמה תהיה נטויה בגלגל. ולאיזה צד תהיה נוטה. והיה בכל חדש וחדש מבאר לתלמידים ואמר להם הלבנה בזה החדש צורתה כך וכך ונטייתה כך וכך. ובאותה צורה שהיה מראה לתלמידיו בם היו מעידים בכל חדש וחדש. וכיון שראו כך חדש אחר חדש שנה אחר שנה. נתברר להם שאין העיקר אלא החשבון ובטלו דברי החולקים. ואף על פי שהיו מקבלים העדים זכר לדבר. לא היתה סמיכת בית דין כי אם על החשבון. ",
                "ודברי הכל דת חק העבור הלכה למשה. שהרשות ביד בית דין הגדול. כשהוא גדול ואין למעלה הימנו בחכמה וביראת חטא ובקי בחדרי תורה וקביעת השנים. הרשות בידו לקבוע ולעבר כפי מה שיראה לו מחוקי סוד העבור. וזהו הדת שצוה הקדוש ב\"ה למשה החדש הזה לכם: "
            ],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ומושב בני ישראל אשר ישבו במצרים.</b> מצינו בגאלת מצרים ג' קצים, והם ת' שנה ת\"ל שנה רד\"ו שנה. ת' שנה הם נמנים מתחילת גרות זרע אברהם עם ענים ודלותם ולחצם של בניו שנאמר ועבדום וענו אותם ארבע מאות שנה. ובזה נכלל גרות ועבדות. ת\"ל שנה הם נמנים מיצחק משעה שנולד. רד\"ו שנה הם שישבו במצרים מנין רד\"ו. <br> וכן תמצא בגאלתנו העתידה ג' קצים בספר דניאל אלף ק\"ן ואלף ר\"צ אלף של\"ה הוא שכתוב תחלה ויאמר אחד קדוש לפלמוני המדבר עד מתי החזון התמים והפשע שומם תת וקדש וצבא מרמס ויאמר אלי עד ערב בקר אלפים ושלש מאות ונצדק קדש חשוב ימים ולילות ביחד וכיון שנחלקם בימים הרי אלף ק\"ן שנה וכתיב מעת הוסר התמיד ולתת שקוץ שומם ימים אלף ומתאים ותשעים וכתוב אחריו אשרי המחכה ויגיע לימים אלף שלש מאות שלשים וחמשה והיתה הסבה מאת הקדוש ברוך הוא שהיתה גאלת מצרים על ג' קצים כדי לחזק ידינו הרפות בגלותנו זה ושלא נאמר אבדה תקותנו נגזרנו לנו כי מאחר שנתברר לנו כי ג' קצים אלו של גאלת מצרים שלשתן היו אמת כן עלינו להאמין כי ג' קצים המפורשין בדניאל בגאלתנו העתידה כלם אמת אף על פי שיש שם מדות וחשבונות מתחלפות ועל כן נגזרו כאן וכאן ג' קצים שאם יזכו יהיו נגאלים בראשון ואם לא יזכו בראשון יזכו בשני ואם לא יזכו בשני יזכו בשלישי ואי אפשר שתתאחר הגאלה מן הקץ הקצוב האחרון ואילך:"
            ]
        ],
        [
            [],
            [],
            [],
            [],
            [],
            [],
            [],
            [],
            [],
            [
                "<b>ושמרת את החקה הזאת למועדה מימים ימימה.</b> כמה פעמים הזהירה תורה שמירה בפסח. אבל הכתוב הזה לא בא אלא להודיע שמזאת השנה תהיו יודעים זמן מועד השנה הבאה. והזהירה לשמור אותה ומכאן ראיה שעל פי החשבון היו קובעים:"
            ],
            [],
            [],
            [],
            [],
            [],
            [],
            [
                "<b>ולא נחם אלהים דרך ארץ פלשתים.</b> הוליכם דרך המדבר לסבה אחרת [עוד] והוא כדי להרבות להם אותות ומופתים. כי אלו הוליכם דרך ארץ פלשתים הקרוב. ויתן הקדוש ברוך הוא בלבם שיתנו להם רשות לעבור דרך ארצם ושלא יעכבו אותם כלל. היה האות קל. ועל כן חייבה החכמה להסב אותם דרך המדבר. להיות האותות רבים וגדולים בירידת המן ועליית השלו והוצאת מים מן הצור. כי כפי מה שיתרחקו מן הישוב יגדל האות והמופת שיעמוד מין האדם במקומות ההם. וכן דרך השם יתברך בעשותו אותות ומופתים עם הצדיקים. שהוא עושה להם נס בתוך נס להגדיל האות והמופת. כי כן מצינו בחנניה מישאל ועזריה. כשהושלכו לכבשן האש. והיה אפשר באות קל בכבוי האש. ולהגדיל האות והמופת היה האש בתוקף כחה ולא הזיקה אותם כענין שכתוב (דניאל ג') די לא שלט נורא בגשמהון ושער ראשיהן לא התחרך. וריח נור לא עדת בהון. וגם דניאל היה אפשר זה באות קל שימית הקדוש ברוך הוא את האריות. ולהגדיל האות הניחם חיים ולא היזיקוהו. והוא שכתוב (שם ו') אלהי שלח מלאכא וסגר פום אריותא ולא חבלוני. גם גדעון שבא להלחם עם מדין היה מחנה מדין כחול אשר על שפת הים. והיה אפשר לעשות אות שינצח אותם בעשרת אלפים איש או במחציתם. ודי מזה אות גדול. וכדי להגדיל האות נצח אותם בשלש מאות איש כי כן כתוב (שופטים ז') רב העם אשר אתך מתת את מדין בידם פן יתפאר עלי ישראל לאמור ידי הושיעה לי. וכתיב ועתה קרא נא באזני העם לאמור מי ירא וחרד ישוב ויצפור מהר הגלעד. וישב מן העם עשרים ושנים אלף ועשרת אלפים נשארו וכתיב ויאמר ד' אל גדעון עוד העם רב הורד אותם אל המים ואצרפנו לך שם. וכתיב ויאמר ד' אל גדעון בשלש מאות האיש המלקקים אושיע אתכם ונתתי את מדין בידך:"
            ]
        ],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ויאמינו בד' ובמשה עבדו.</b> האמונה מתחלקת לארבעה חלקים. <b>אמונה בהקדוש ברוך</b> הוא שנאמר (דברי הימים כ\"ב) האמינו בד' אלהיכם ותאמנו וזהו שכתוב ויאמינו בד' ובמשה עבדו. <b>אמונה בנביאים</b> שנתחייבנו לשמוע דבריהם שנאמר (ישעיה נ\"ג) מי האמין לשמועתנו. <b>אמונה בעולם הבא</b> שיש להאמין כי יש עולם הבא ויש שכר טוב מעותד לצדיקים, וזהו שאמר דוד ע\"ה (תהלים כ\"ז) לולא האמנתי לראות בטוב ד' בארץ החיים. <b>אמונה בביאת הגואל</b> שזה פנה גדולה בתורה זהו שאמר (ישעיה כ\"ח) הנני יסד בציון אבן אבן בוחן פנת יקרת מוסד מוסד המאמין לא יחיש. וכל המאמין יש לו זכיות הרבה שנאמר באברהם שהיה שורש האמונה (בראשית ט״ו:ו׳) והאמין בד' ויחשבה לו צדקה. והנה הוא זוכה לגן עדן שנאמר (ישעיה כ\"ו) פתחו שערים ויבא גוי צדיק שומר אמונים. וזכה לחיי העולם הבא שנאמר (חבקוק ב׳:ד׳) וצדיק באמונתו יחיה. ומי שאינו מאמין בכל אלו עליו הכתוב אומר (איוב ט\"ו) לא יאמין שוב מני חושך וצפוי הוא אלי חרב. ואינו זוכה לגאולה שנאמר (יחזקאל כ׳:ל״ז-ל״ח) וברותי מכם המורדים והופשעים בי. וכתיב (תהלים ל\"א) אמונים נוצר ד' ומשלם על יתר עושי גאוה. פירש ד' יתברך נוצר אמונים ואל אותם שאין בהם אמונה משלם ענשם כי הם עושים בגאוה. ואינו זוכה לחיים שנאמר (חבקוק ב׳:ד׳) הנה עופלה לא ישרה נפשו בו וצדיק באמונתו יחיה:"
            ]
        ],
        [
            [],
            [
                "ומה שאמר שתי אמירות בלא ענייה בנתיים <b>ויאמר ה' אלהים מה תתן לי וגו' ויאמר אברם הן לי לא נתת זרע</b> פירש רבינו חננאל כי הראשון הוא מחשבה כמו ויאמר עשו בלבו (בראשית מא כז) אמרתי אני בלבי (קהלת ג יז) כלומר חשב בלבו מה יהיה שכר ואנכי הולך ערירי (דרשות אבן שועיב):"
            ],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>וילכו דרך שלשת ימים ולא מצאו מים.</b> הדרך היה מהלך ג' ימים. והם הלכו ביום אחד וחסרון המים היה יום אחד שאין טבעו של בשר ודם להתקיים ג' ימים בלא מים. אף כי הטף והנשים מעוברות ומיניקות שהיו בהם:"
            ]
        ],
        [
            [],
            [
                "אלה הנקהלים כולם הם לוים משבט קרח וזה טעם <b>רב לכם בני לוי</b> ו<b>שמעו נא בני לוי</b>, אולי חשבו כי כל שבטם נבחר לכהנה ומשה מעצמו חלק כבוד לאחיו. (רמב\"ן):"
            ],
            [
                "<b>מי יתן מותנו ביד ד'.</b> כלומר בשלשת ימי החשך שמתו בהם רשעי ישראל בארץ מצרים:"
            ],
            [],
            [
                "<b>חמסי עליך</b>. כי החמס כסה הכתוב והמלאך גלה אותו וענין חמסי כי שרה היתה משתעבדת בהגר והיתה כפופה אליה ואברהם אמר לה כי הוא עון פלילי לענותה ומנעה עצמה מלהשתעבד בה ועתה נתאמרה אליה ועל כן אמרה ישפוט אם כדברי שאני משתעבדת או כדבריך ועל זה נקוד כי אין המשפט נאמר להרע לו והמלאך אמר הדין עמה שובי אל גברתך והתעני כמו שהיית עושה כבתחלה (דרשות אבן שועיב):"
            ],
            [],
            [],
            [],
            [],
            [],
            [],
            [],
            [],
            [],
            [
                "<b>מן הוא.</b> כלומר מאין הוא. לפי שלא ידעו מה הוא:"
            ],
            [
                "<b>איש לאשר באהלו תקחו. </b>זה אשתו שהיא ראויה להיות נמצאת באהל כענין שכתוב (בראשית י\"ח) הנה באהל. וכתיב (תהלים מ\"ה) כל כבודה בת מלך פנימה. ולמה הכתוב בדרך אסמכתא שחייב אדם במזונות אשתו ובניו הקטנים וזהו שאמר מספר נפשותיכם:"
            ],
            [],
            [],
            [],
            [],
            [
                "<b>הבדלו מתוך העדה הזאת.</b> עדת קרח ולא עדת בני ישראל."
            ],
            [
                "<b>ויאמרו אל אלהי הרוחות לכל בשר וגו'.</b> מיד הודיע הקדוש ברוך הוא למשה כי לא כל עדת בני ישראל בקש לכלות אלא עדת קרח בלבד לפיכך פירש לו זה שאמרתי הבדלו העלו מסביב למשכן קרח דתן ואבירם הוא שאמרתי לך הזכיר להם העלו מסביב אולי כשיראו קרח ועדתו ישובו אלו דבריו <small>(רמב\"ן ובכ\"י 52 בקאמברידגע)</small>:"
            ]
        ],
        [
            [
                "<b>אני אל שדי</b>. נתנה מצות מילה בשם הזה לפי שכחו וגבורתו של אדם תשש במילה. וכמו שדרשו רז\"ל יִצְפֹּון לַיְשָׁרִים תּוּשִׁיָּה <small>(משלי ב ז)</small> זו מילה שהצפינה הקב\"ה לעשרים דור שהרי מאדם ועד אברהם היו כ' דור. והשם הזה הוא נזכר בגבורה כענין שכתוב כקול מים רבים כקול שדי. ומפני שלא תאמר החותך בשרו כחו תשש ושונאיו קמים עליו. לכך אמר לו אני אל שדי אני מספיק לך כח וגבורה שתתגבר על שונאיך אתה וכל זרעך הנימולים:"
            ],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ולישמעאל שמעתיך וגו' ונתתיו לגוי גדול</b>. ראינו שנתאחרה הבטחה זו להם אלפים של\"ג שנה ולא היה אחורם תלוי בעונם והיה מצפים לה כל השנים הללו וסוף סוף באה ונתקיימה ואח\"כ נתחזקה המלכות בידם. אנו שנטלה ממנו בעונינו ושם זמנו אלף שלש מאות ושלשים על אחת כמה וכמה שנהיה מצפים להבטחתו ולא נתיאש:"
            ]
        ],
        [
            [],
            [],
            [],
            [
                "<b>והשענו תחת העץ.</b> למדנו שלא היה שם אלא אילן אחד. ולמה נגלה לאברהם באילן. לפי שבשרו שיוליד אחרי זקנתו. כאילן זה שכתוב בו (איוב י\"ד ז') כי יש לעץ תקוה אם יכרת ועוד יחליף ויונקתו לא תחדל. אם יזקין בארץ שרשו ובעפר ימות גזעו מריח מים יפריח ועשה קציר כמו נטע. ועוד שהצדיקים נמשלו לעץ והוא שכתוב (תהלים א') והיה כעץ שתול על פלגי מים:"
            ],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>למען אשר יצוה את בניו ואת ביתו אחריו.</b> נעשו דברי האבות בקבלה בלא כתיבה בתורה כמו תורה הכתובה. ומכאן אתה למד כי המשנה שהיא סדורה בהגדות אבות לבנים היא בידם קבלה שחייבים לשמור דבריהם כחיוב דברי תורה הכתובה. שזה וזה שוים. שהרי עשר הדברות נשמעו מפי הגבורה ונכתבו מפי הנביא עליו השלום. ושאר התורה נכתבה מפי הנביא. וכשם שאין הפרש בין המצות שהן בשמיעה ובין המצות שהן בכתיבה כך אין הפרש בין המצות שהן בכתיבה ובין המצות שהן בקבלה שהכל שוין:"
            ],
            [],
            [],
            [
                "<b>ואת זכר לא תשכב משכבי אשה.</b> יש מי שיחדש בגופו כצורת בשר אשה:"
            ]
        ],
        [
            [],
            [],
            [],
            [],
            [],
            [],
            [],
            [
                "<b>הנה נא לי שתי בנות.</b> חלילה שהיה מפקיר בנותיו אלא כאומר לחבירו הלא ביתי פתוחה קח מה שתרצה או כמשליך עצמו על האדם כשרוצים לרצחו ואומר הרגוני כי ידע שלא יעשה (דרשות א\"ש):"
            ],
            [],
            [],
            [],
            [],
            [],
            [],
            [],
            [
                "<b>ויהי קולות וברקים.</b> הקולות היו קולות המלאכים שמקלסים להקדוש ברוך הוא בכל בקר ובקר שנאמר (איוב ל\"ח) ברן יחד כבבי בקר ויריעו כל בני אלהים. והברקים הן מלאכים גם כן שנאמר (תהלים ק\"ד ) עושה מלאכיו רוחות משרתיו אש לוהט וכתיב (יחזקאל א') ונגה כאש ומן האש יוצא ברק.",
                "<b>וענן כבד על ההר</b> כדי להפריש בין ישראל ובין מלאכים. שאם היו ישראל רואים אותם נרעדים בראייתם וכן כתוב (שם) ענן גדול ואש מתלקחת ומתוכה דמות ארבע החיות:"
            ]
        ],
        [
            [],
            [
                "<b>וישלח אבימלך מלך גרר ויקח את שרה.</b> עכשיו כשבא בגרר גרשה לפי שהיה ירא שמא יהרגוהו אם היה אומר שהיא אשתו ואף על פי כן הניחן השם ית' שיפרד ממנה ולא הניח את הצדקת אצל הרשע כי לא ינוח שבט הרשע על גורל הצדיקים וגירושין הללו היו מפני הפחד וזהו שאמר השם יתברך (ג) <b>והיא בעולת בעל</b> שלא גרשה רק מפני הפחד כי אנוס הוא ונמצא שאין הגירושין גירושין גמורין. וזהו שאמר אבימלך (ד) <b>הגוי גם צדיק תהרוג</b> כלומר הגוי שאין שלו זה הדין אלא אפילו אנוס גירושיו גרושין. ועוד שהוא צדיק שלא קרב אליה תהרוג. ולא עוד אלא (ה) <b>הוא אמר לי אחותי היא והיא גם היא אמרה</b> פעם אחר פעם <b>אחי הוא. </b>",
                "<b>בתם לבבי</b> לקחתיה.",
                "<b>ובנקיון כפי</b> שעדיין לא קרבתי אליה:"
            ],
            [],
            [],
            [],
            [],
            [],
            [],
            [],
            [],
            [],
            [
                "<b>[יען לא האמנתם בי.]</b> החטא הוא באמרם <b>נוציא לכם מים</b> וראוי שיאמרו יוציא ד' לכם מים כדרך שאמרו <b>בתת ד' בערב בשר לאכול וגו'</b>, וכן בכל הנסים יודיעום כי ד' עמהם להפליא, ואולי חשבו העם כי משה ואהרן בחכמתם הוציאו להם מים מן הסלע הזה, וזהו <b>לא קדשתם אותי</b> <small>(רמב\"ן וע\"ג בבחיי)</small>:"
            ],
            [],
            [],
            [],
            [],
            [
                "<b>ואיש אשר יקח את אשה ואת אמה.</b> כתב ר\"ח ז\"ל כי קיחה הכתובה באחות לומר הראויה לליקוחים פרט לולד שפחה ונכרית עכ\"ל. <small>(כ\"י מינכען 26 דף 288 ע\"ב)</small>:",
                "<b>חסד הוא.</b> לשון חרפה.  וכן חסד לאומים חטאת (משלי יד, לד):"
            ]
        ],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>נקם ינקם.</b> מה שהוציאו בלשון נקמה לפי שהאדון נתכוין להמיתו כשמת תחת ידו. ובא לו בדרך ערמה כאדם הרוצה להנקם מאויביו אבל לא שימיתנו וכיון שהיתה כונתו להמיתו לכך הוציא הכתוב מיתת האדון בלשון נקמה. כלומר אף האדון נקום ינקם:"
            ],
            [],
            [],
            [],
            [
                "<b>עין תחת עין.</b> קבלת רז\"ל בזה דמי עין ולא עין ממש. והראיה מה שהזכיר למעלה רק שבתו יתן ורפא ירפא. ואם נעשה באיש אשר יכה את רעהו כאשר עשה בו. מה ישלם אחר כן. והוא גם הוא צריך שבת ורפוי. ועוד כי זה שהוציא עין חברו. אלו עשינו לו כן והוצאנו את עינו. לא כל הטבעים שוים. ואולי השני ימות בהוצאת עינו מפני שטבעו רך מן הראשון. והתורה אמרה עין תחת עין ולא עין ונפש תחת עין. ואם כן אין בזה השוואת היושר והמשפט לכל טבעי בני האדם. זולתי בדמים. ועוד הכתוב שאמר ואיש כי יתן מום באדם כאשר עשה כן יעשה לו שבר תחת שבר עין תחת עין שן תחת שן כאשר יתן מום באדם כן ינתן בו (ויקרא כ\"ד) אי אפשר שתקיים אלא כפי קבלת רז\"ל בדמים ולא נטילת אבר ממש. לפי שאי אפשר לאדם לעשות חבורה כאותה שעשה לו חברו באורך וברוחב ובעומק ולא יתכן לו לצמצם. ואם יעשה פחות או יותר לא קיים כאשר עשה כן יעשה לו. אלא מכאן שאינה ממש אלא דמים כדמי מה שעשה לא פחות ולא יותר. ויש לשאול היאך נקיים כאשר עשה כן יעשה לו, ויש לומר כי פירוש כאשר עשה כן יעשה לו כאשר הרע כן ירעו לו. והראיה מדברי שמשון שאמר (שופטים ט\"ו) כאשר עשו לי כן עשיתי להם, והלא הם גזלו את אשתו והוא שרף את תבואתם. והרי מעשה שלהם לא היה כמעשה שלו. אלא ודאי כיון שהרעו זה לזה כאלו השתלמו הגמול. וכן מצינו בדברי הנביא שמתנבא על עשו (עובדיה א' ט\"ו) כאשר עשית יעשה לך גמולך ישוב בראשך כי כאשר שתיתם על הר קדשי וגו' והא למדת מן הדעת ומן הכתוב ומדברי חכמים שאין פירושו עין תחת עין עין ממש אלא דמים:"
            ]
        ],
        [
            [],
            [
                "<b>אם זרחה השמש עליו. </b>כלומר שנכנס שם ביום או שנתעכב שם עד הבקר:",
                "<b>דמים לו.</b> חיוב מיתה יש לכל מי שימיתנו. לפי שלא נמצא שבא על עסקי נפשות. ובודאי לא יהרוג שכבר הוא יודע שהכל יודעין בו ויתפשוהו להריגה:"
            ]
        ],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>הנה אנכי שולח מלאך לפניך.</b> המלאך הזה הוא מיכאל השר הגדול כענין שאמר גבריאל לדניאל (דניאל י\"ב) ובעת ההיא יעמוד מיכאל השר הגדול העומד על בני עמך, וכתיב (שם י') אין אחד מתחזק עמי על אלה כי אם מיכאל שרכם והוא שנראה ליהושע והוא שאמר לו (יהושע ה') אני שר צבא ד' עתה באתי. ופירשו רז\"ל (סנהדרין ל\"ח ב') כי מי שיזכור בו כי שמי בקרבו ביאורו שנקרא שר צבא ד' כענין שכתוב (מלכים א' ח') כי שמך נקרא על הבית הזה. שנקרא בית ד'. ",
                "ומה שאמר <b>כי לא ישא לפשעכם</b> כלומר יש לכם להשמר מפניו שלא תחטאו. שאף על פי שאני שולחו איני שולחו לשאת עון כי אני הנושא והמוחה. כמו שאמר הכתוב (ישעיה מ\"ג) אנכי אנכי הוא מוחה פשעיך:"
            ]
        ],
        [
            [],
            [],
            [
                "<b>כל הדברים אשר דבר ד' נעשה.</b> נעשה הוא כוללת מצות עשה ומצות לא תעשה. כי הנמנע מלעשות דבר שהוזהר עליו שלא לעשותו יקרא שעשה מצוה שהרי קיים האזהרה שהוזהר עליה, ומקרא מלא הוא (תהלים קיט ג) אַף לֹא פָעֲלוּ עַוְלָה בִּדְרָכָיו הָלָכוּ. באר הכתוב כשלא פעלו עולה הרי הוא כאלו בדרכיו הלכו:"
            ],
            [],
            [],
            [],
            [],
            [
                "<b>ויקח משה את הדם ויזרוק על העם.</b> הזה הדם עליהם כדי שיכנסו בברית עם הקדוש ברוך הוא בדם. ואותו כתם הדם שעל בגדיהם קרא הכתוב עדי. לפי שהיה עדי להם וכבוד גדול. והיה להם עדות ואות שנכנסו בבריתו של הקדוש ב\"ה ועל כן כשחטאו בעגל ועברו על הברית אמר להם (שמות ל\"ג) הורד עדיך מעליך. כלומר שיסורו מעליהם אותם הבגדים שהיו עדי להם. וזהו שאמר (שם) ויתנצלו בני ישראל את עדים. ואותם הבגדים שנזרק עליהם דם הברית שהיה עדות ואות בין הקדוש ברוך הוא וביניהם. ולמה כרת הקדוש ברוך הוא עמהם ברית בדם. רמז להם אם אתה מקיימים התורה מוטב. ואם לאו הריני מתיר דמכם לכרת ולמיתה:"
            ]
        ],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ככר זהב טהור יעשה אותה את כל הכלים האלה.</b> יש רמז בכלים האלה. כי הארון רמז לצדיק החכם שהוא צריך להיות תוכו כברו. כשם שהיה הארון מצופה זהב מבית ומחוץ. וכשם שקרקעית הארון אמתים וחצי על (אמתים) [אמה] וחצי. בתשבורת ארבע אמות פחות רובע אמה כן הצדיק צריך לגרוע מנו מארבעה יסודות שבגוף ויוסיף בצדקו ובמעשים טובים. וכשם שקירות הארון היו י\"ב אמות. לפי שקירות הארוכות הן ז' אמות וחצי והקירות שעל הרוחב ד' אמות וחצי. כן הצדיק ראוי לקיים י\"ב דברים המפורשים במזמור ד' מי יגור באהלך (תהילים ט״ו:א׳): למעלה מן הצדיקים מעלת הנביאים. וכנגדן הכפרת אשר על הארון רמז לנביאים שהם למעלה מן הצדיקים. והיתה הכפרת זהב כלו. וכן הנביא כלו צדק שנאמר (משלי ה׳:ז׳) ובצדק כל אמרי פי: כרובים שעל הכפרת רמז למלאכים שהם למעלה מן הנביאים. והם פורשים כנפים למעלה רמז לשכינה שהיא למעלה מן המלאכים. כי המלאכים כסא כבוד לקבל כבוד השכינה. וזהו שכתב אל הכפרת יהיו פני הכרובים. שהיה מסתכלין למטה בכפרת ולא היו רשאין להסתכל למעלה. הקדוש ברוך הוא למעלה מהכל. שנאמר (שמואל ב ו׳:ב׳) אשר נקרא שם שם ד' צבאות יושב הכרובים עליו. וכן עשה שלמה במקדש כרובים של עץ. שנאמר (מלכים א ו׳:כ״ג) ויעש בדבר שני כרובים עצי שמן. והשלחן כנגד מלכי ישראל שמסדרין על שלחנם רבי ישראל שנאמר (שם ב') ולבני ברזילי הגלעדי. תעשה חסד והיו באכלי שלחנך. וכתוב (שם ד') ויהי לחם שלמה ליום אחד וגו' והיה מצופה זהב טהור. כענין שמלכות שאינה עשויה אלא לפנים. כגון שאול שאמר לשמואל (שמואל א ט״ו:ל׳) כבדני נא נגד זקני עמי ונגד ישראל. והיה אמתים ארכו כנגד שני דברים שצריכין מן המלך. המשפט והמלחמה שנאמר (שם ח') ושפטנו מלכנו ויצא לפנינו ונלחם את מלחמתנו. שיעור קירותיו תשע אמות כנגד תשע מצות שנצטוה המלך (דברים י״ז:ט״ז) א' לא ירבה לו סוסים. ב' ולא ישיב את העם מצרימה. ג' ולא ירבה לו נשים. ד' ולא יסור לבבו. ה' וכסף וזהב לא ירבה לו. ו' וכתב לו את משנה התורה הזאת. ז' וקרא בו כל ימי חייו. ח' לבלתי רום לבבו מאחיו. ט' ולבלתי סור מן המצוה ימין ושמאל. והיתה משמשת לשמור מה שבשלחן כנגד הכהנים והנביאים ששומרים את המלכות שלא יכשלו. שנאמר (דברי הימים ב כ״ד:ב׳) ויעש יואש הישר בעיני ד' כל ימי יהוידע הכהן. וכתיב בעזיהו (שם כ\"ו) ויהיה לדרוש אלהים בימי זכריהו המבין בראות האלהים. וכלל הדברים בכלים האלה. הארון והשלחן והמנורה ומזבח העולה ומזבח הזהב. הארון כנגד הצדיקים תופשי התורה. השלחן נגד מלכי ישראל. המנורה כנגד חכמי ישראל. מזבח הזהב כנגד הכהנים. מזבח העולה כנגד ישראל:"
            ]
        ],
        [],
        [],
        [],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ויאמר לבן טוב תתי אותה לך מתתי אותה לאיש אחר.</b> אף על פי שבנתינתה לאיש אחר טוב שאי אפשר לאשה בלא איש ולא איש בלא אשה כענין שכתב (בראשית ב') לא טוב היות האדם לבדו. טוב אתה מזולתך, וזהו שני דברים טובים האחד טוב מחבירו ועוד מצינו ב' דברים רעים האחד טוב מחבירו טובים היו חללי חרב מחללי רעב (איכה ד') ועוד מצינו ב' דברים האחד טוב והשני פחות. טוב ילד מסכן וחכם ממלך זקן וכסיל (קהלת ד') והאחד טוב מחבירו. ארוחת ירק ואהבה שם משור אבוס ושנאה בו (משלי ט\"ו) ועוד שני דברים טובים ויש שלישי טוב משניהם טוב אשר לא תדור משתדור ולא תשלם (קהלת ה') וטוב משניהם שידור וישלם. וכמהו (שם ד') ושבח אני את המתים שכבר מתו מן החיים אשר הם חיים עודנה. וטוב משניהם את אשר עדן לא היה:"
            ],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ונסך רביעית ההין יין לכבש האחד.</b> כיון ששחה לנסך הניף הסגן בסודרין והקש בן ארזא בצלצל. ודברו הלוים בשיר. הגיעו לפרק תקעו והשתחוו העם. על כל פרק תקיעה ועל כל תקיעה השתחויה. וזהו שכתוב מפורש (דברי הימים ב' כ\"ט) וכל הקהל משתחוים והשיר משורר והחצוצרות מחצצרים הכל עד לכלות העולה. וככלות להעלות כרעו המלך וכל הנמצאים אתו וישתחוו. והיו הלוים משוררים במקדש על הקרבנות בכל יום ויום. השיר שהיו אומרים באחד בשבת (תהלים כ\"ד) לד' הארץ ומלאה וזהו כנגד בריאת העולם שכתוב (בראשית א') והארץ היתה תהו ובהו. ויבא מלך הכבוד כנגד ויאמר אלהים יהי אור שכבוד השכינה אור גדול. בשני (תהילים מ״ח:א׳-ב׳) שיר מזמור לבני קרח גדול ד' ומהולל מאוד בעיר אלהינו וגו'. וכתיב אלהים בארמנותיה נודע למשגב. שהבדיל בין המקדש ובין קדש הקדשים בין עזרת הכהנים ובין עזרת ישראל שהם ארמנותיה. כנגד יום שנה שבו הובדלו מים העליונים מן התחתונים. שנאמר (בראשית א') ויהי מבדיל בין מים למים. בשלישי (תהלים פ\"ב) מזמור לאסף אלהים נצב בעדת אל. וכתיב שפטו דל ויתום עני ורש הצדיקו. כלומר שיתקבצו השופטים לדון כל אחד ואחד כראוי לו וזה כנגד יקוו המים שכתוב בו (בראשית א') ועץ עושה פרי למינהו אכן כאדם תמותון כלומר בראתי אל האדם גן עדן. וכיון שחטא נטרד משם. ברביעי (תהלים צ\"ד) אל נקמות ד' כנגד עובדי חמה ולבנה שנבראו ביום רביעי וכתיב אשיב נקם לצריו. בחמישי (שם פ\"א) למנצח על הגתית לאסף הרנינו לאלהים עוזנו וכתיב בו המעלך מארץ מצרים. והיה פרעה דומה לתנין שנאמר (יחזקאל כ״ט:ג׳) התנים הגדול. ובו ביום כתיב (בראשית א') ויברא אלהים את התנינים הגדולים. בששי (תהילים צ״ג:א׳) ד' מלך גאות לבש. כנגד בריאתו. שנאמר (בראשית א') בצלמנו כדמותנו וירדו והוא לבדו יתעלה שמו גאה על כל גאים ורודה על כל הרודים. וכתיב עוד אף תכון תבל בל תמוט. בשביעי (תהילים צ״ב:א׳) מזמור שיר ליום השבת וכתיב בו שתולים בית ד'. ויתכן שיש באלו השירות יותר ממה הזכרנו מן הראיות שהם כנגד ימי בראשית:"
            ]
        ],
        [],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ותגנוב רחל את התרפים אשר לאביה.</b> גנבה אותם כדי שיחזור בו ושיאמר אלוהים הגנוב אין בו ממש. כדברי יואש שאמר (שופטים ו') אם אלהים הוא ירב לו כי נתץ את מזבחו. וכמו שאמר הכתוב (יחזקאל כ\"ח) האמור תאמר אלהים אני לפני הורגיך ואתה אדם ולא אל ביד מחלליך:"
            ],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>הבנות בנותי והבנים בני והצאן צאני. </b>כזב לבן באמרו והבנים בני שהרי כשאמרו (יבמות ס\"ד ב') בני בנים הרי הם כבנים לא אמרו כן על בני בנות. וכן במה שאמר והצאן צאני שהרי הוא נתנם לו בשכר טרחו ועמלו. וכן במה שאמר וכל אשר אתה רואה לי הוא והרי אמר לו יעקב כי מששת את כל כלי מה מצאת מכל כלי ביתיך ולא מצא מענה. והענין הזה כענין בן הדד שאמר לאחאב (מלכים א' כ') כספך וזהבך לי הוא ונשיך ובניך הטובים לי הם וכתב דעו נא וראו כי רעה מבקש. והנה על דבר יעקב שאמר ללבן מה דלקת אחרי השיב לבן הבנות בנותי כי באתי אחריך לראות בנותי:"
            ]
        ],
        [
            [],
            [],
            [],
            [
                "<b>ויעשהו עגל מסכה.</b> יש עובדי ע\"ז בגוונין הרבה. יש מי שפסלו צורת אדם. ויש שעשה צורת כרוב או צורת בהמה או חיה או עוף כענין שכתוב (מלכים ב' י\"ז) ואנשי בבל עשו את סכות בנות ואנשי כות עשו את נרגל. ואנשי חמת עשו את אשימא. והעוים עשו את נבחז ואת תרתק. והספרוים שורפים את בניהם באש לאדרמלך וענמלך. כולן שמות פסילים הם. סכות בנות. תרנגולות ואפרוחים. נרגל תרנגול הבר הוא השכוי. אשומא הוא חתול. נבחן כלב. תרתק חמור. אדרמלך קוף. ענמלך טווס. וקרוב אני לומר שנקראו הפסילם על שמות הכוכבים כענין שכתוב (עמוס ה') ונשאתם את סכות מלככם ואת כיון צלמכם ואת ככב אלהיכם אשר עשיתם לכם. סכת מלככם הם שמות הככבים. הוא שכתוב (ירמיה מ\"ד) אנחנו מקטרים למלאכת השמים. קרא הככבים מלכות השמים. כיון צלמכם הוא הנקרא זחל שהוא שבתאי. ככב אלהיכם הוא משבעה ככבי לכת גם כן ויקרא כוכב חמה:"
            ],
            [],
            [],
            [],
            [],
            [],
            [
                "כל י\"ג מדות כלל בתפלתו כי <b>אלהי אברהם</b> ו<b>אלהי יצחק</b> הם שני שמות הראשונים רחמים ודין כנגד המדה השלישית שהוא אל שהוא מזוג. <b>שוב לארצך</b> כנגד רחום שריחם עלינו. <b>ואטיבה עמך</b> כנגד חנון כלומר בחנם. וכנגד ארך אפים אמר <b>קטונתי</b> כלומר לא אוכל לסבול אם לא תאריך אפך כי הוא כמו חדל נא מי יקום יעקב כי קטן הוא.",
                "<b>מכל החסדים ומכל האמת</b> כנגד רב חסד ואמת. וכנגד נוצר חסד לאלפים. <b>ועתה הייתי לשני מחנות</b> שנצרת לי חסד אבותי שניהם ב' אלפים לשני מחנות.",
                "<b>הצילני נא מיד אחי</b> כנגד נושא עון כלומר שלא יגרום העון.",
                "<b>מיד עשו</b> שלא יגרום הפשע.",
                "<b>כי ירא אנכי</b> כנגד וחטאה שלא יגרום חטא כמו ירא חטא.",
                "<b>ואתה אמרת</b> כנגד ונקה <small>(דרשות אבן שועיב)</small>:"
            ],
            [],
            [],
            [],
            [],
            [
                "<b>ויפן וירד משה מן ההר.</b> מלמד שהיה משה פניו כלפי הענן. ירד כדרך עליה מה עליתו פניו אל הענן שעל ההר אף בירידתו כן. וכן היה גם כן ביום הכפורים יוצא מבית קדשי הקדשם. דתנן (יומא נ\"ב ב') יצא ובא לו דרך כניסתו. וכן דרשו בו ויצא ועשה את עולתו ואל עולתו העם (ויקרא ט\"ז) ויצא ועשה כאשר נכנס כן יצא ועשה את עולתו. וכן כתוב בשלמה (דה\"י ב' א') ויבא שלמה לבמה אשר בגבעון ירושלים. ואף על פי שיש לומר כי זה שכתוב לבמה מן הבמה הוא כענין שכתוב (במדבר ל\"א) הבאים למלחמה ובאורו מן המלחמה. אבל כך היה המעשה שהיה בשעת יצאתו ממנה נותן פניו אליה כמו שבא אליה שנאמר (תהלים ט\"ז) שויתי ד' לנגדי תמיד. ומנין שהשכינה היתה בהר בשעת ירידת משה מן ההר. שנאמר (דברים ט') ואפן וארד מן ההר וההר בוער באש ושני לוחות הברית על שתי ידי. וכן התלמוד חייב כשיפטור מרבו שילך לאחוריו פניו כנגד רבו עד שיתכסה ממנו (יומא שם) וכן מנהג כל ישראל עד עכשיו כשמשלימין תפלתם נמשכים לאחוריהם שלש פסיעות:",
                "<b>ויפן.</b> שהיה יוצא לאחריו פנים כנגד פנים כתלמיד הנפטר מרבו וכמו שנהגו בתפלה (דרשות ר\"י אבן שועיב): "
            ],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>על אשר עשו את העגל.</b> יש עובדי ע\"ז בגוונין הרבה. יש מי שפסלו צורת אדם. ויש שעשה צורת כרוב או צורת בהמה או חיה או עוף כענין שכתוב (מלכים ב' י\"ז) ואנשי בבל עשו את סכות בנות ואנשי כות עשו את נרגל. ואנשי חמת עשו את אשימא. והעוים עשו את נבחז ואת תרתק. והספרוים שורפים את בניהם באש לאדרמלך וענמלך. כולן שמות פסילים הם. סכות בנות. תרנגולות ואפרוחים. נרגל תרנגול הבר הוא השכוי. אשומא הוא חתול. נבחן כלב. תרתק חמור. אדרמלך קוף. ענמלך טווס. וקרוב אני לומר שנקראו הפסילם על שמות הכוכבים כענין שכתוב (עמוס ה') ונשאתם את סכות מלככם ואת כיון צלמכם ואת ככב אלהיכם אשר עשיתם לכם. סכת מלככם הם שמות הככבים. הוא שכתוב (ירמיה מ\"ד) אנחנו מקטרים למלאכת השמים. קרא הככבים מלכות השמים. כיון צלמכם הוא הנקרא זחל שהוא שבתאי. ככב אלהיכם הוא משבעה ככבי לכת גם כן ויקרא כוכב חמה:"
            ]
        ],
        [
            [],
            [],
            [],
            [],
            [
                "<b>ועתה הורד עדיך מעליך.</b> הם המלבושים שלהם שנזרק עליהם דם הברית. והוא דם הקרבנות שהקריבו הבכורות בסיני ונקראו עדי לישראל ותפארת וכבוד גדול. בהיות בהם הדם ההוא אות וסימן לקבלת בריתו של הקדוש ברוך הוא וכבר הזכרתי זה בסדר ואלה המשפטים:"
            ]
        ],
        [],
        [
            [],
            [],
            [],
            [],
            [],
            [],
            [],
            [],
            [],
            [
                "<b>לא יקרא עוד שמך יעקב כי אם ישראל יהיה שמך.</b> פירוש שקרא שמו ישראל מוסף על יעקב כי מלת עוד פירושו בלבד. ואמר לא יקרא שמך עוד יעקב (בלבד) כי אם ישראל יהיה שמך כלומר יעקב וישראל. וכמוהו (ירמיה ג') לא יאמרו עוד ארון ברית ה' בלבד כלומר לא יאמרו על ארון ברית ה' שהוא מקום השכינה בלבד אלא אף ירושלים שתהיה כולה מקום שכינתו. הוא שכתוב (ישעיה מ\"ח) בעת ההיא יקראו לירושלים כסא ה'. וזהו שאמר הנביא ע\"ה (שם) שמע אלי יעקב וישראל מקוראי. וכתיב (ירמיה מ\"ו) ואתה אל תירא עבדי יעקב ואל תחת ישראל:"
            ]
        ],
        [],
        [],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>היא מצאת.</b> דרשו רז\"ל מכאן <small>(כתובות ס\"ז סוף עמוד ב')</small> נוח לו לאדם שישליך לכבשן האש ואל ילבין פני חברו ברבים שכך אמרה תמר אם יודה מוטב ואם לאו הריני מטיל עצמי לכבשן האש ולא אלבין פניו. ואעפ\"י שמלת מוצאת כתובה באל\"ף יש לפרשו לפי הדרך הזה מלשון (איכה ד') ויצת אש בציון:"
            ]
        ],
        [],
        [],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ועל השנות החלום פעמים.</b> מלמד כי הראשון והשני ענין אחד הם. ולמה פעמים <b>כי נכון הדבר מעם האלהים</b> זה השובע.",
                "<b>וממהר לעשותו</b> הרעב אחרי השבע מיד <b>ועתה ירא פרעה</b> וגומר:"
            ]
        ],
        [
            [
                "<b>למה תתראו.</b> למה אין אתם מפורדים. למה תתערבו כולכם כענין שכתוב (מלכים ב י״ד:י״א) לכה נתראה פנים וכתיב (שם) ויתראו פנים הוא ואמציה מלך יהודה:"
            ]
        ],
        [
            [],
            [],
            [],
            [],
            [],
            [],
            [],
            [],
            [],
            [
                "<b>כי לולא התמהמהנו. </b>למדך הכתוב שדחקו במאכל ולא הטיחו דברים כלפי אביהם עד שנתרצה מעצמו לפי שכבוד גדול היו נוהגים בו. וכיון שנתרצה השיאם עצה בחמשה דברים. האחד הורידו לאיש מנחה. השני וכסף משנה קחו בידכם. השלישי ואת הכסף המושב וגו' אולי משגה הוא. אולי הממונה על הבית שכחו בשוגג וצוה להם יעקב להחזירו מפני קדוש השם. הרביעי ואת אחיכם קחו. החמישי תפלה. אמר להם ואל שדי יתן לכם רחמים לפני האיש:"
            ]
        ],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "(ומ\"ש יהודה ליוסף <b>הננו עבדים לאדוני גם אנחנו גם אשר נמצא הגביע בידו</b> נראה תמה כי היה להם לומר הננו עבדים אשר נמצא הגביע בידו גם אנחנו הנקיים היאך אמר גם אשר נמצא הגביע שהיה נראה כי הגנב מרבה שלא היה ראוי להיות עבד. על כן פירש ר' חננאל ז\"ל) שחוזר לדבורם הראשון <b>מה נאמר לאדוני</b> על כסף הראשון (ומה נאמר) <b>[ומה נדבר]</b> על כסף שני <b>ומה נצטדק</b> על הגביע (דרשות א\"ש):"
            ]
        ],
        [],
        [],
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>אנכי אעשה כדברך</b> אנכי אעשה מעצמי. <small>(כ\"י מינכען 66)</small>:"
            ]
        ],
        [
            [],
            [],
            [],
            [],
            [],
            [],
            [
                "<b>ואקברה שם.</b> כי היתה מגואלת בדם לידתה <small>(כ\"י מינכען 66)</small>:"
            ],
            [],
            [],
            [],
            [],
            [],
            [],
            [
                "<b>שכל את ידיו.</b> הרכיב ידיו זו על גב זו:"
            ]
        ],
        [],
        [
            [],
            [],
            [],
            [],
            [],
            [],
            [],
            [],
            [],
            [
                "<b>ויספדו שם מספד גדול וכבד מאד.</b> תשעה מינים של הספד הם. מספד. נהי. צעקה. היליל. נידה. מרזח. קינים. הגה. והי. מספד. שנאמר (ירמיה ט') וספדו עליו הוי אחי. נהי. שנאמר (שם) כי קול נהי נשמע מציון. צעקה. והיליל. שנאמר (יחזקאל כ\"א) זעק והיליל בן אדם נידה. שנאמר (ירמיה מ\"ח) נודו לו כל סביביו. מרזח. שנאמר (שם מ\"א) כה אמר ה' אל תבא בית מרזח. קינים והגה והי. שנאמר (יחזקאל ב') וכתוב אליה קינים וגו'. וכשהזכיר כאן מספד גדול וכבוד מאד יכלול כל ט' מינים הללו של הספד ולמדך הכתוב ט' כתות שעלו עם יוסף הספידו עליו ט' מיני הספד. והנה ההספד הוא זכרון חסדי המת ויחוסו כגון שאול ויונתן הנאהבים והנעימים בחייהם ובמותם לא נפרדו (שמואל ב' א') ולפי כאב ההספד שנאמר צר לי עליך אחי יהונתן (שם) ולפי המאורע שאירע לו שנאמר (שם ג') ויקונן המלך על אבנר ויאמר הכמות נבל ימות אבנר. וכן צריך אדם לסדר הטובה שהיתה לו ונסתלקה ממנו כגון (יחזקאל כ\"ז) בן אדם שא על צור קינה ואמור לצור היושבת על מבואת ים. וכתב (שם) הונך ועזבונך מערבך מלחיך וחובליך מחזיקי בדקך ועורבי מערבך וכל אנשי מלחמתך אשר בך וכל קהלך אשר בתוכך יפלו בלב ימים ביום מפלתך. ורז\"ל הזכירו כן כי ענין ההספד ספור חסדי המת כגון (מו\"ק כ\"ה ב') ההוא דרב פדת דפתח עליה ההוא ספדנא היום קשה לישראל כיום בא השמש בצהרים שנאמר (עמוס ח') והבאתי השמש בצהרים והחשכתי לארץ ואנן ספדינן על אב בית דין עפר קברו מור ואהלות. דורש נגעים ואהלות. מי מסיר ספקות. ומבאר הלכות פסוקות. תורה רבץ. תלמידים קבץ. כלובש תשבץ. בקרית יעבץ:"
            ]
        ]
    ],
    "versions": [
        [
            "Migdal Chananel, Berlin, 1876",
            "https://www.nli.org.il/he/books/NNL_ALEPH001920316"
        ]
    ],
    "heTitle": "ר' חננאל על בראשית",
    "categories": [
        "Tanakh",
        "Rishonim on Tanakh",
        "Rabbeinu Chananel",
        "Torah"
    ],
    "sectionNames": [
        "Chapter",
        "Verse",
        "Comment"
    ]
}