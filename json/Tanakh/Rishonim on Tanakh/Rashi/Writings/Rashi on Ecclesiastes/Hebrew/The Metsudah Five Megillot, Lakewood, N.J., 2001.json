{
    "language": "he",
    "title": "Rashi on Ecclesiastes",
    "versionSource": "https://www.nli.org.il/he/books/NNL_ALEPH002162036",
    "versionTitle": "The Metsudah Five Megillot, Lakewood, N.J., 2001",
    "status": "locked",
    "priority": 2.0,
    "license": "CC-BY",
    "versionNotes": "",
    "purchaseInformationImage": "https://storage.googleapis.com/sefaria-physical-editions/ba0b4357b240eff4b28b7fcfc4669d56.png",
    "purchaseInformationURL": "https://www.israelbookshoppublications.com/store/pc/Metsudah-Five-Megilloth-w-Rashi-26p309.htm",
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "רש\"י על קהלת",
    "categories": [
        "Tanakh",
        "Rishonim on Tanakh",
        "Rashi",
        "Writings"
    ],
    "text": [
        [
            [
                "<b>דִּבְרֵי קֹהֶלֶת.</b> כָּל־מָקוֹם שֶׁנֶּאֱמַר \"דִּבְרֵי\" אֵינוֹ אֶלָּא דִבְרֵי תוֹכֵחוֹת. \"אֵלֶּה הַדְּבָרִים אֲשֶׁר דִּבֶּר משֶׁה\", \"וַיִּשְׁמַן יְשֻׁרוּן\". \"דִּבְרֵי עָמוֹס\", \"שִׁמְעוּ הַדָּבָר הַזֶּה פָּרוֹת הַבָּשָׁן\". \"דִּבְרֵי יִרְמְיָהוּ\", \"שַׁאֲלוּ־נָא וּרְאוּ אִם־יֹלֵד זָכָר וְגוֹ'\". \"אֵלֶּה דִּבְרֵי דָוִד\", \"וּבְלִיַּעַל כְּקוֹץ מֻנָד כֻּלָּהַם\". \"דִּבְרֵי קֹהֶלֶת\", \"וְזָרַח הַשֶּׁמֶשׁ . . . כָּל־הַנְּחָלִים הוֹלְכִים אֶל־הַיָּם\". כִּנָּה אֶת־הָרְשָׁעִים בְּחַמָּה וּלְבָנָה וְיָם, שֶׁאֵין לָהֶם מַתְּנַת שָׂכָר. כַּךְ שְׁנוּיָה בְסִפְרֵי. וְלָמַדְתִּי מִשָּׁם שֶׁהָעִנְיָן מְדַבֵּר בָּרְשָׁעִים, וְהִמְשִׁילָם לְתִגְבֹּרֶת הַחַמָּה, שֶׁסּוֹפָהּ שׁוֹקַעַת. תּוֹסֶפֶת: דָּבָר אַחֵר: \"כָּל־הַנְּחָלִים הוֹלְכִים אֶל־הַיָּם\". מַה תַּלְמוּד לוֹמַר? בְּעוֹבְדֵי עֲבוֹדַת אֱלִילִים נֶאֱמַר: שׁוֹטִים הַמִּשְׁתַּחֲוִים לַמַּיִם, סְבוּרִים שֶׁיֵּשׁ בָּהֶם מַמָּשׁ לְפִי שֶׁרוֹאִין אֶת־הַיָּם הַגָּדוֹל, שֶׁכָּל־הַנְּחָלִים הוֹלְכִים בּוֹ, וְהוּא אֵינוֹ מָלֵא, וְאֵינָן יוֹדְעִין לְהָבִין כִּי אֶל הַמָּקוֹם שֶׁהַנְּחָלִים הוֹלְכִים, שָׁם הֵם שָׁבִים לָלֶכֶת, שֶׁמֵּימֵי הַנְּהָרוֹת הַהוֹלְכִים לְתוֹךְ הַיָּם, הֵם הַמַּיִם עַצְמָם שֶׁהָלְכוּ כְבָר. הֵם נוֹבְעוֹת מִתַּחַת הַתְּהוֹם וְהוֹלְכִים לְמַעְלָה מִן הַקַּרְקַע עַד הַיָּם וְחוֹזְרִים וְנוֹבְעִים; לְפִיכָךְ אֵין הַנְּהָרוֹת פּוֹסְקִים וְאֵין הַיָּם מָלֵא, וְלֹא מִפְּנֵי שֶׁיֵּשׁ בָּהֶן מַמָּשׁ. עַד כַּאן: ",
                "<b>קֹהֶלֶת.</b> עַל־שֵׁם שֶׁקִּהֵל חָכְמוֹת הַרְבֵּה, וְכֵן בְּמָקוֹם אַחֵר קוֹרֵהוּ אָגוּר בִּן־יָקֵה, שֶׁאָגַר כָּל־הַחָכְמָה וַהֲקִיאָהּ וְיֵשׁ אוֹמְרִים שֶׁהָיָה אוֹמֵר כָּל־דְבָרָיו בְהַקְהֵל: ",
                "<b>מֶלֶךְ בִּירוּשָׁלָםִ.</b> עִיר הַחָכְמָה:"
            ],
            [
                "<b>הֲבֵל הֲבָלִים אָמַר קֹהֶלֶת.</b> קֹהֶלֶת קוֹרֵא תַגַּר וְאוֹמֵר עַל־כָּל־יְצִירַת שִׁבְעַת יְמֵי בְרֵאשִׁית שֶׁהַכֹּל הֶבֶל שֶׁל הֲבָלִים הוּא:",
                "<b>הֲבֵל.</b> \"הֲבֵל\" נָקוּד חֲטָף פַּתָּח לְפִי שֶׁהוּא דָּבוּק, כְּלוֹמַר, הֶבֶל שֶׁבַּהֲבָלִים. שִׁבְעַת הֲבָלִים כְּנֶגֶד מַעֲשֵׂה שִׁבְעַת יְמֵי בְרֵאשִׁית: "
            ],
            [
                "<b>מַה־יִתְרוֹן.</b> שָׂכָר וּמוֹתָר:",
                "<b>תַּחַת הַשָּׁמֶשׁ.</b> תְּמוּרַת הַתּוֹרָה שֶׁהִיא קְרוּיָה אוֹר, שֶׁנֶּאֱמַר \"וְתוֹרָה אוֹר\", כָּל־עָמָל שֶׁהוּא מַחֲלִיף בּוֹ אֶת־עֵסֶק הַתּוֹרָה, מַה־שָׂכָר בּוֹ?: "
            ],
            [
                "<b>דּוֹר הֹלֵךְ וְדוֹר בָּא.</b> כָּל־מַה שֶׁהָרָשָׁע יָגֵעַ וְעָמֵל לַעֲשׁק וְלִגְזֹל אֵינוֹ מְבַלֶּה אֶת־מַעֲשָׂיו, כִּי הַדּוֹר הוֹלֵךְ וְדוֹר אַחֵר בָּא וְנוֹטֵל הַכֹּל מִיַּד בָּנָיו, כְּעִנְיָן שֶׁנֶּאֱמַר, \"בָּנָיו יְרַצּוּ דַלִּים\": ",
                "<b>וְהָאָרֶץ לְעוֹלָם עֹמָדֶת.</b> וּמִי הֵם הַמִּתְקַיְּמִים? הָעֲנָוִים הַנְּמוּכִים, הַמַּגִּיעִין עַצְמָם עַד לָאָרֶץ, כְּעִנְיָן שֶׁנֶּאֱמַר \"וַעֲנָוִים יִרְשׁוּ אָרֶץ\". וּמִדְרַשׁ תַּנְחוּמָא אוֹמֵר: כָּל־צַדִּיקֵי יִשְׂרָאֵל נִקְרְאוּ אֶרֶץ, שֶׁנֶּאֱמַר, \"כִּי תִהְיוּ אַתֶּם אֶרֶץ חֵפֶץ\": "
            ],
            [
                "<b>וְזָרַח הַשֶּׁמֶשׁ וְגוֹ'.</b> דּוֹר הֹלֵךְ וְדוֹר בָּא, כַּאֲשֶׁר הַשֶּׁמֶשׁ תִּזְרַח שַׁחֲרִית וְתִשְׁקַע עַרְבִית וְתֵלֵךְ כָּל־הַלַּיְלָה, שׁוֹאֶפֶת לָשׁוּב אֶל־מְקוֹם אֲשֶׁר זָרְחָה אֶתְמוֹל מִשָּׁם, שֶׁתִּזְרַח שָׁם גַּם הַיּוֹם: "
            ],
            [
                "<b>הָרוּחַ.</b> רוּחוֹ שֶׁל שֶׁמֶשׁ, טלנ\"ט בְּלַעַ\"ז, כְּמוֹ \"עַל אֲשֶׁר יִהְיֶה־שָּׁמָּה הָרוּחַ לָלֶכֶת\": ",
                "<b>וְעַל־סְבִיבֹתָיו שָׁב.</b> גַּם מָחָר. כָּל־הֶקֶּף וְסִבּוּב שֶׁסָבַב אֶתְמוֹל, הוּא מַקִּיף וְסוֹבֵב הַיּוֹם: ",
                "<b>הוֹלֵךְ אֶל־דָּרוֹם.</b> לְעוֹלָם בַּיּוֹם:",
                "<b>וְסוֹבֵב אֶל־צָפוֹן.</b> לְעוֹלָם בַּלַּיְלָה:",
                "<b>סוֹבֵב סֹבֵב הוֹלֵךְ.</b> אֶל־פְּנֵי מִזְרָח וּמַעֲרָב, שֶׁפְּעָמִים מְהַלַּכְתָּן בַּיּוֹם, וּפְעָמִים מְסַבַּבְתָּן בַּלָּיְלָה. בְּתַמּוּז מְהַלַּכְתָּן, וּבְטֵבֵת סוֹבַבְתָּן. אַף הָרְשָׁעִים, כָּל־מַה שֶּׁשִּׁמְשָׁן זוֹרַחַת סוֹפָן לִשְׁקֹעַ. כָּל־מַה שֶּׁהֵם הוֹלְכִים וּמִתְגַּבְּרִים, סוֹפָם לָשׁוּב אֶל מְקוֹם צַחֲנָתָם. מִמְּקוֹם הַטִּנֹּפֶת בָּאוּ, וְלִמְקוֹם הַטִּנֹּפֶת יֵלֵכוּ. וְכֵן: "
            ],
            [
                "<b>כָּל־הַנְּחָלִים הֹלְכִים אֶל־הַיָּם וְהַיָּם אֵינֶנוּ מָלֵא.</b> לְפִי שֶׁאֵינָן נִשְׁאָרִים בְּתוֹכוֹ, כִּי יַם אוֹקְיָנוֹס הוּא גָבוֹהַּ מִכָּל־הָעוֹלָם כֻּלּוֹ, שֶׁנֶּאֱמַר, \"הַקּוֹרֵא לְמֵי־הַיָּם וַיִּשְׁפְּכֵם וְגוֹ'\". וּמֵהֵיכָן אָדָם שׁוֹפֵךְ? מִלְּמַעְלָה לְמַטָּה. וְהַנְּחָלִים הוֹלְכִים בִּמְחִלּוֹת תַּחַת הֶהָרִים מֵאוֹקְיָנוֹס, וְחוֹזְרִים וְנוֹבְעִים. וְזֶהוּ: \"אֶל־מְקוֹם שֶׁהַנְּחָלִים הֹלְכִים שָׁם הֵם שָׁבִים\". אַף הָרָשָׁע, כָּל־עֻמַּת שֶׁבָּא כֵּן יֵלֵךְ: "
            ],
            [
                "<b>כָּל־הַדְּבָרִים יְגֵעִים וְגוֹ' לֹא תִשְׂבַּע עַיִן וְלֹא תִמָּלֵא אֹזֶן.</b> מוּסָב עַל \"מַה־יִתְרוֹן\". אִם מַחֲלִיף הוּא עֵסֶק הַתּוֹרָה לְדַבֵּר בִּדְבָרִים בְּטֵלִים, הֲרֵי הֵם יְגֵעִים, וְלֹא יוּכַל לְהַשִּׂיג אֶת־כֻּלָּם, וְאִם בְּמַרְאִית הָעַיִן בָּא לַעֲסֹק, עֵינוֹ לֹא תִשְׂבַּע, וְאִם בִּשְׁמִיעַת הָאֹזֶן, אָזְנוֹ לֹא תִמָּלֵא: "
            ],
            [
                "<b>מַה שֶּׁהָיָה הוּא שֶׁיִּהְיֶה וְגוֹ'.</b> בְּכָל־מַה שֶּׁהוּא לָמֵד בְּדָבָר שֶׁהוּא חֲלִיפֵי הַשֶּׁמֶשׁ, אֵין בּוֹ חִדּוּשׁ; לֹא יִרְאֶה אֶלָּא מָה שֶּׁהָיָה כְבָר, שֶׁנִּבְרָא בְשֵׁשֶׁת יְמֵי בְרֵאשִׁית. אֲבָל הַהוֹגֶה בַתּוֹרָה, מוֹצֵא בָהּ תָּמִיד חִדּוּשֵׁי טְעָמִים, כְּעִנְיָן שֶׁנֶּאֱמַר, \"דַּדֶּיהָ יְרַוּוּךָ בְכָל־עֵת\". מָה הַדַּד הַזֶּה, כָּל־זְמַן שֶׁהַתִּינוֹק מְמַשְׁמֵשׁ בּוֹ מוֹצֵא בוֹ טַעַם, אַף דִּבְרֵי תוֹרָה כֵּן. וְכֵן מָצִינוּ בְמַסֶּכֶת חֲגִיגָה, שֶׁאָמַר רַבִּי אֱלִיעֶזֶר בֶּן־הוֹרְקְנוֹס דְּבָרִים שֶׁלֹּא שְׁמָעָתַן אֹזֶן, בְּמַעֲשֵׂה מֶרְכָּבָה: "
            ],
            [
                "<b>יֵשׁ דָּבָר.</b> בָּא לְיָדְךָ תַּחַת הַשֶּׁמֶשׁ שֶׁיֹּאמַר לְךָ הָאוֹמֵר עָלָיו: \"רְאֵה זֶה, דָּבָר חָדָשׁ הוּא\", וְאֵינוֹ חָדָשׁ, שֶׁכְּבָר הָיָה בָעוֹלָמִים שֶׁעָבְרוּ לְפָנֵינוּ, אֶלָּא שֶׁ\"אֵין זִכְרוֹן לָרִאשֹׁנִים\", לְכַךְ דּוֹמֶה לִהְיוֹת חָדָשׁ: "
            ],
            [
                "<b>וְגַם לָאַחֲרֹנִים שֶׁיִּהְיוּ.</b> לְאַחֲרֵינוּ, לֹא יִהְיֶה לָהֶם זִכְרוֹן בַּדּוֹרוֹת שֶׁיִּהְיוּ לָאַחֲרוֹנָה לָהֶם. וּמִדְרַשׁ אַגָּדָה דוֹרְשׁוֹ כְנֶגֶד אִבּוּד זֵכֶר עֲמָלֵק, וְסוֹפוֹ לִמָּחוֹת, שֶׁנֶּאֱמַר, \"וְלֹא־יִהְיֶה שָׂרִיד לְבֵית עֵשָׂו\": "
            ],
            [
                "<b>אֲנִי קֹהֶלֶת הָיִיתִי מֶלֶךְ.</b> עַל־כָּל־הָעוֹלָם, וְלִבְסוֹף עַל יִשְׂרָאֵל, וְלִבְסוֹף עַל יְרוּשָׁלַיִם לְבַדָּהּ, וְלִבְסוֹף עַל מַקְלִי, שֶׁהֲרֵי נֶאֱמַר: \"הָיִיתִי מֶלֶךְ בִּירוּשָׁלָיִם\". אֲבָל עַכְשָׁיו אֵינִי מֶלֶךְ: "
            ],
            [
                "<b>וְנָתַתִּי אֶת־לִבִּי לִדְרוֹשׁ.</b> בַּתּוֹרָה, הִיא הַחָכְמָה, וּלְהִתְבּוֹנֵן בָּהּ עַל כָּל־הַמַּעֲשֶׂה הָרַע הָאָמוּר לְמַעְלָה הַנַּעֲשֶׂה תַּחַת הַשֶּׁמֶשׁ, וּבִינוֹתִי בָהּ שֶׁהוּא הָעִנְיָן הָרָע אֲשֶׁר נָתַן הַקָּדוֹשׁ בָּרוּךְ הוּא לִפְנֵי בְנֵי הָאָדָם \"אֶת־הַחַיִים וְאֶת־הַטּוֹב וְאֶת הָמָּוֶת וְאֶת־הָרָע\": ",
                "<b>עִנְיָן רָע.</b> מִנְהָג רַע לָהֶם:",
                "<b>לַעֲנוֹת בּוֹ.</b> לְהִתְנַהֵג בּוֹ. \"עִנְיָן\" יֵשׁ לְפָתְרוֹ לְשׁוֹן מָעוֹן וְדִירָה, וְיֵשׁ לְפָתְרוֹ לְשׁוֹן עִיּוּן וּמַחֲשָׁבָה, וְכֵן \"לַעֲנוֹת בּוֹ\": ",
                "<b>נָתַן אֱלֹהִים.</b> הֵנִיחַ לִפְנֵיהֶם:"
            ],
            [
                "<b>וּרְעוּת רוּחַ.</b> שֶׁבֶר רוּחַ, כְּמוֹ \"רֹעוּ עַמִּים וָחֹתּוּ\". רוּחַ טלנ\"ט. סוֹף הַמַּעֲשֶׂה בָא לִידֵי כְאֵב לֵב: "
            ],
            [
                "<b>מְעֻוָּת.</b> בְּחַיָּיו לֹא יוּכַל לִתְקֹן מִשֶּׁמֵּת. מִי שֶׁטָּרַח בְּעֶרֶב שַׁבָּת יֹאכַל בְּשַׁבָּת. וְרַבּוֹתֵינוּ פֵרְשׁוּ עַל הַבָּא עַל הָעֶרְוָה וְהוֹלִיד מַמְזֵר, אוֹ עַל תַּלְמִיד חָכָם הַפּוֹרֵשׁ מִן הַתּוֹרָה, שֶׁהָיָה יָשָׁר מִתְּחִלָּתֹוֹ וְנִתְעַוֵּת: ",
                "<b>וְחֶסְרוֹן לֹא־יוּכַל לְהִמָּנוֹת.</b> זֶה שֶׁחִסֵּר עַצְמוֹ מִמִּנְיַן הַכְּשֵׁרִים, לֹא יוּכַל לְהִמָּנוֹת עִמָּהֶם בְּקִבּוּל שְׂכָרָם: "
            ],
            [
                "<b>דִּבַּרְתִּי אֲנִי עִם־לִבִּי.</b> עַכְשָׂיו שֶׁיָּרַדְתִּי מִגְּדֻלָּתִי, אֲנִי נוֹתֵן לִבִּי לֵאמֹר: \"מִי יֹאמַר עָלַי שֶׁאָבֹא לִידֵי מִדָּה זוּ\"?: <b>אֲנִי הִנֵּה הִגְדַּלְתִּי וְגוֹ'</b>:"
            ],
            [
                "<b>וָאֶתְּנָה</b> עַכְשָׁיו אֶת־לִבִּי לָדַעַת אֶת־טִיב הַחָכְמָה מַה סּוֹפָהּ, וְאֶת־טִיב הַהוֹלֵלוֹת וְהַסִּכְלוּת: ",
                "<b>הֹלֵלוֹת.</b> שִׁעֲמוּם וְטֵרוּף הַדַּעַת, לְשׁוֹן עִרְבּוּב, כְּמוֹ \"מָהוּל בַּמָּיִם\": ",
                "<b>וְשִׂכְלוּת.</b> שְׁטוּת: ",
                "<b>יָדַעְתִּי</b> עַתָּה, שֶׁגַּם הַחָכְמָה יֵשׁ בּוֹ שֶׁבֶר רוּחַ, כִּי בְּרֹב הַחָכְמָה, אָדָם סוֹמֵךְ עַל רֹב חָכְמָתוֹ, וְאֵינוֹ מִתְרַחֵק מִן הָאִסּוּר, וּבָא רָב־כָּעַס לְהַקָּדוֹשׁ בָּרוּךְ הוּא. אֲנִי אָמַרְתִּי: \"אַרְבֶּה סוּסִים, וְלֹא אָשִׁיב אֶת־הָעָם מִצְרָיְמָה\", וּבַסּוֹף הֲשִׁיבוֹתִי. אֲנִי אָמַרְתִּי: \"אַרְבֶּה נָשִׁים וְלֹא יָסוּר לְבָבִי\", וַהֲרֵי נִכְתַּב עָלַי \"נָשָׁיו הִטּוּ אֶת־לְבָבוֹ\". וְכֵן הוּא אוֹמֵר שֶׁעַל רֹב חָכְמָתוֹ הוּא סָמַךְ, וְעָשָׂה כַמָּה דְבָרִים, שֶׁנֶּאֱמַר \"נְאֻם הַגֶּבֶר לְאִיתִיאֵל לְאִיתִיאֵל וְאֻכָל\": "
            ]
        ],
        [
            [
                "<b>אָמַרְתִּי אֲנִי בְּלִבִּי.</b> הוֹאִיל וְכֵן הוּא, אֶחְדַל לִי מִן הַחָכְמָה, וְאֶעֱסֹק בְּמִשְׁתֶּה תָמִיד: ",
                "<b>אַנַסְּכָה.</b> לְשׁוֹן מֶסֶךְ יַיִן לִשְׁתּוֹת, כְּמוֹ, \"מָסְכָה יֵינָהּ\". עֵרוּב יַיִן בְּמַיִם לְתַקְּנוֹ אוֹ עֵרוּב בְּשָׂמִים בְּיַיִן לְקוֹנְדִיטוֹן: ",
                "<b>וּרְאֵה בְטוֹב.</b> כְּמוֹ \"וּרְאוֹת בְּטוֹב\": ",
                "<b>וְהִנֵּה גַם־הוּא הָבֶל.</b> שֶׁהֲרֵי רָאִיתִי בִנְבוּאָה שֶׁהַרְבֵּה קִלְקוּלִים בָּאִים מִתּוֹךְ שְׂחוֹק. בֵּלְשַׁצַּר מֵת מִתּוֹךְ מִשְׁתֶּה, אַנְשֵׁי דוֹר הַמַּבּוּל נִשְׁטְפוּ מִתּוֹךְ רֹב טוֹבָה שֶׁהִשְׁפַּעְתָּ לָהֶם: "
            ],
            [
                "<b>לִשְׂחוֹק אָמַרְתִּי מְהוֹלָל.</b> מְעֹרֶבֶת בִּבְכִי וַאֲנָחָה:",
                "<b>וּלְשִׂמְחָה מַה־זֹה.</b> טוֹבָה עֹשָׂה? הֲרֵי סוֹפָהּ תּוּגָה:"
            ],
            [
                "<b>תַּרְתִּי בְלִבִּי.</b> חָזַרְתִּי לָתוּר בְּלִבִּי לְהַחֲזִיק בְּכֻלָּן, בְּמִשְׁתֶּה, בְּחָכְמָה, וּבְסִכְלוּת, וְלִמְשֹׁךְ וּלְעַדֵּן בְּמִשְׁתֵּה הַיַּיִן אֶת־בְּשָׂרִי. כָּל־סְעֻדַּת עֹנֶג קְרוּיָה עַל שֵׁם הַיָּיִן: ",
                "<b>וְלִבִּי נֹהֵג בַּחָכְמָה.</b> אַף אִם בְּשָׂרִי נִמְשָׁךְ בַּיַּיִן, לִבִּי מִתְגַּלְגַּל בַּחָכְמָה, לְהַחֲזִיק בַּתּוֹרָה: ",
                "<b>וְלֶאֱחֹז בְּסִכְלוּת.</b> בִּדְבָרִים הַדּוֹמִים לִי לְסִכְלוּת, שֶׁאָמַרְתִּי עֲלֵיהֶם, \"לְאִיתִיאֵל וְאֻכָל\", וּכְגוֹן לְבִישַׁת שַׁעַטְנֵז וְכִלְאֵי הַכֶּרֶם, שֶׁהַשָּׂטָן וְאֻמּוֹת הָעוֹלָם מְשִׁיבִין עֲלֵיהֶם, וְכֵן הוּא אוֹמֵר, \"טוֹב אֲשֶׁר תֶּאֱחֹז בָּזֶה\". וְגַם עַל שָׁאוּל שֶׁנִּדְמָה בְעֵינָיו סִכְלוּת לַהֲרוֹג מֵאִישׁ וְעַד אִשָּׁה, מֵעוֹלֵל וְעַד יוֹנֵק, וְהִיא מִצְוַת הַמָּקוֹם, וְקוֹרֵא אוֹתָהּ סִכְלוּת: "
            ],
            [
                "<b>הִגְדַּלְתִּי מַעֲשָׂי.</b> בִּימֵי גְדֻלָּתִי:"
            ],
            [
                "<b>עֵץ כָּל־פֶּרִי.</b> שֶׁהָיָה שְׁלֹמֹה מַכִּיר בְּחָכְמָתוֹ אֶת־גִּידֵי הָאָרֶץ, אֵיזֶה גִיד הוֹלֵךְ אֶל כּוּשׁ וְנָטַע בּוֹ פִּלְפֻּלִין, אֵיזֶה הוֹלֵךְ לְאֶרֶץ חֲרוּבִין וְנָטַע בּוֹ חֲרוּבִין, שֶׁכָּל־גִּידֵי הָאֲרָצוֹת בָּאִים לְצִיּוֹן, שֶׁמִּשָּׁם מַשְׁתִּיתוֹ שֶׁל עוֹלָם, שֶׁנֶּאֱמַר, \"מִצִּיּוֹן מִכְלַל־יֹפִי\". לְכַךְ נֶאֱמַר: \"עֵץ כָּל־פֶּרִי\", בְּמִדְרַשׁ תַּנְחוּמָא: "
            ],
            [
                "<b>בְּרֵכוֹת מָיִם.</b> כְּמִין בִּיבָרִים שֶׁל דָּגִים שֶׁחוֹפְרִין בְּקַרְקַע:"
            ],
            [],
            [
                "<b>וּסְגֻלַּת מְלָכִים.</b> גִּנְזֵי מְלָכִים, זָהָב וְכֶסֶף וְאֶבֶן יְקָרָה שֶׁהַמְּלָכִים מְסַגְּלִים בְּגִנְזֵיהֶם: ",
                "<b>וְהַמְּדִינוֹת.</b> סְגֻלַּת כָּל־סוֹחֲרִים:",
                "<b>שָׁרִים וְשָׁרוֹת.</b> מִינֵי כְלֵי זֶמֶר:",
                "<b>שִׁדָּה וְשִׁדּוֹת.</b> מַרְכְּבוֹת נוֹי, עֶגְלוֹת צָב, וּבִלְשׁוֹן גְּמָרָא יֵשׁ: שִׁדָּה, תֵּיבָה וּמִגְדָּל: "
            ],
            [
                "<b>אַף חָכְמָתִי.</b> גַּם חָכְמָתִי לֹא הִנַּחְתִּי בִשְׁבִיל כָּל־הַמַּעֲשִׂים הָאֵלֶּה, וְעָמְדָה לִי וְלֹא שְׁכַחְתִּיהָ. דָּבָר אַחֵר: עָמְדָה לִי לְעֶזְרָה מִכָּל־אֵלֶּה: "
            ],
            [
                "<b>לֹא אָצַלְתִּי.</b> לֹא רִחַקְתִּי לְהַבְדִּיל מֵהֶם, וְכֵן, \"וַיָּאצֶל מִן־הָרוּחַ. . . \"וַיִּתֵּן עַל . . . הַזְּקֵנִים\", כִּמְנוֹרָה שֶׁמַּדְלִיקִין מִמֶּנָּה נֵרוֹת הַרְבֵּה וְאֵין אוֹרָהּ חָסֵר כְּלוּם: ",
                "<b>וְזֶה־הָיָה חֶלְקִי.</b> וְאַחֲרֵי עֲשׂוֹתִי כָל־אֵלֶּה, אֵין לִי מִכֻּלָּם אֶלָּא זֶה. רַב וּשְׁמוּאֵל, חַד אָמַר מַקְלוֹ, וְחַד אָמַר קִידוֹ. מַקֵּידָה שֶׁל חֶרֶס שֶׁשּׁוֹתִין בָּה, וְיֵשׁ פּוֹתְרִים בְּמִדְרַשׁ אַגָּדָה כָּל־הָעִנְיָן בְּבָתֵּי מִדְרָשׁוֹת וְתַלְמִידִים וּבְבָתֵּי כְנֵסִיּוֹת: ",
                "<b>יַעַר צוֹמֵחַ עֵצִים.</b> עַמֵּי הָאָרֶץ לִמְלֶאכֶת שָׂדוֹת וּכְרָמִים:"
            ],
            [
                "<b>וּפָנִיתִי.</b> עַתָּה בְּכָל־מַעֲשַׂי, וְרוֹאֶה אֲנִי שֶׁאֵין יִתְרוֹן בָּהֶם, כִּי מִכֻּלָּם אֲנִי חָסֵר: "
            ],
            [
                "<b>וּפָנִיתִי אֲנִי לִרְאוֹת חָכְמָה.</b> פּוֹנֶה אֲנִי מִכָּל־עֲסָקַי לְהִתְבּוֹנֵן בַּתּוֹרָה וְהוֹלֵלוֹת וְסִכְלוּת, עֹנֶשׁ עֲבֵרוֹת: ",
                "<b>כִּי מֶה הָאָדָם שֶׁיָּבוֹא אַחֲרֵי הַמֶּלֶךְ.</b> לְהִתְחַנֵּן לוֹ עַל גְּזֵרָה שֶׁגָּזְרוּ עָלָיו וּכְבָר עֲשָׂאוּהוּ לְמַעֲשֵׂה הַגְּזֵרָה לְגָזְרָה, טוֹב לוֹ לְהִתְבּוֹנֵן תְּחִלָּה בְמַעֲשָׂיו וְלֹא יִצְטָרֵךְ לְבַקֵּשׁ: "
            ],
            [
                "<b>מִן־הַסִּכְלוּת.</b> הוּא הָרֶשַׁע:"
            ],
            [
                "<b>הֶחָכָם עֵינָיו בְּרֹאשׁוֹ.</b> בִּתְחִלַּת הַדָּבָר, מִסְתַּכֵּל מַה־יְהֵא בְסוֹפָהּ: ",
                "<b>וְיָדַעְתִּי גַם־אָנִי.</b> גַּם אֲנִי, אֲשֶׁר מְשַׁבֵּחַ אֶת־הֶחָכָם מִן הַכְּסִיל, יוֹדֵעַ שֶׁשְּׁנֵיהֶם יָמוּתוּ: "
            ],
            [
                "<b>וְאָמַרְתִּי .</b> . . בְּלִבִּי וְגוֹ'. כְּלוֹמַר: לְפִי שֶׁשְּׁנֵיהֶם מֵתִים, שֶׁמָּא אֲהַרְהֵר בְּלִבִּי מֵעַתָּה, כְּמִקְרֵה הָרָשָׁע גַּם אֲנִי יִקְרֵנֵי, וְלָמָּה אֶהְיֶה צַדִּיק אָז יוֹתֵר?: ",
                "<b>וְדִבַּרְתִּי בְלִבִּי.</b> שֶׁאִם אֲהַרְהֵר כֵּן, הֶבֶל הוּא, כִּי אֵין זִכְרוֹן הֶחָכָם וְהַכְּסִיל שָׁוִין; אַחֲרֵי מוֹתָן לֹא יִזָּכְרוּ שְׁנֵיהֶם יַחַד, שֶׁזֶּה זִכְרוֹנוֹ לְטוֹבָה, וְזֶה זִכְרוֹנוֹ לְרָעָה: "
            ],
            [
                "<b>בְּשֶׁכְּבָר הַיָּמִים הַבָּאִים הַכֹּל נִשְׁכָּח.</b> בִּשְׁבִיל אֲשֶׁר אֲנִי רוֹאֶה אֶת־הָרְשָׁעִים אֲשֶׁר הָיוּ כְבָר וְהִצְלִיחוּ מְאֹד, וּבַיָּמִים הַבָּאִים אַחֲרֵיהֶם נִשְׁכְּחָה כָל־גְּבוּרָתָם וְהַצְלָחָתָם: ",
                "<b>וְאֵיךְ יָמוּת הֶחָכָם עִם־הַכְּסִיל.</b> אֲנִי רוֹאֶה הַצַּדִּיקִים מַצְלִיחִים בְּמִיתָתָם וּמוֹעִילִים לִבְנֵיהֶם, כְּגוֹן, \"וְזָכַרְתִּי אֶת־בְּרִיתִי יַעֲקוֹב וְגוֹ'; \"זָכַרְתִּי לָךְ חֶסֶד נְעוּרַיִךְ\": "
            ],
            [
                "<b>וְשָׂנֵאתִי אֶת־הַחַיִּים.</b> שֶׁהָיָה מִתְנַבֵּא עַל דּוֹרוֹ שֶׁל רְחַבְעָם שֶׁהָיוּ רְשָׁעִים:"
            ],
            [],
            [
                "<b>גַּם־זֶה הָבֶל.</b> גַּם זֶה אֶחָד מִן הַהֲבָלִים שֶׁנִּבְרְאוּ בָעוֹלָם, שֶׁהֶחָכָם יָגֵעַ וְהַכְּסִיל יוֹרְשׁוֹ: "
            ],
            [
                "<b>וְסַבּוֹתִי אֲנִי לְיַאֵשׁ.</b> שֶׁלֹּא לִיגַע וְלַעֲמֹל:"
            ],
            [
                "<b>כִּי־יֵשׁ אָדָם.</b> מַשְׁמָעוֹ כִפְשׁוּטוֹ. וּמִדְרַשׁ אַגָּדָה בְתַנְחוּמָא מְכַנֵּהוּ כְּלַפֵּי הַקָּדוֹשׁ בָּרוּךְ הוּא, שֶׁנֶּאֱמַר בּוֹ, \"וְעַל־דְּמוּת הַכִּסֵּא דְּמוּת כְּמַרְאֵה אָדָם: ",
                "<b>שֶׁעֲמָלוֹ בְּחָכְמָה.</b> שֶׁנֶּאֱמַר, \"ה' בְּחָכְמָה יָסַד אָרֶץ . . . בְּדַעְתּוֹ תְּהוֹמוֹת נִבְקָעוּ\", וְלַבְּרִיּוֹת שֶׁלֹּא עָמְלוּ בוֹ נָתַן חֵלֶק בּוֹ: ",
                "<b>גַּם־זֶה הֶבֶל וְרָעָה רַבָּה.</b> וְהֵם נַעֲשׂוּ דוֹר שֶׁל הֶבֶל, וְרַבָּה רָעַת הָאָדָם בָּאָרֶץ בְּדוֹר הַמַּבּוּל: "
            ],
            [
                "<b>כִּי מֶה־הֹוֶה וְגוֹ'.</b> כִּי מַה מּוֹתָר הֹוֶה לָאָדָם בְּכָל־עֲמָלוֹ וְשִׁבְרוֹן לִבּוֹ בְעָמָל וּדְאָגָה שֶׁהוּא עָמֵל וּמֵנִיחַ לַאֲחֵרִים:"
            ],
            [
                "<b>עִנְיָנוֹ.</b> מִנְהָגוֹ:",
                "<b>גַּם־זֶה.</b> אֶחָד מִן הַהֲבָלִים הַנּוֹהֲגִים בָּעוֹלָם:"
            ],
            [
                "<b>אֵין טוֹב בָּאָדָם.</b> בִּתְמִיהַּ, שֶׁיֹּאכַל וְיִשְׁתֶּה וְיַרְאֶה אֶת־נַפְשׁוֹ טוֹב, כְּלוֹמַר, יִתֵּן לִבּוֹ לַעֲשׂוֹת מִשְׁפָּט וּצְדָקָה עִם הַמַּאֲכָל וְהַמִּשְׁתֶּה, וְכֵן נֶאֱמַר לִיהוֹיָקִים, \"אָבִיךָ הֲלוֹא אָכַל וְשָׁתָה וְעָשָׂה מִשְׁפָּט וּצְדָקָה אָז טוֹב לוֹ: "
            ],
            [
                "<b>כִּי מִי יֹאכַל וְגוֹ'.</b> לָמָּה לֹא אֶשְׂמַח בְּחֶלְקִי, בְּמַאֲכָל וּבְמִשְׁתֶּה? מִי רָאוּי לֶאֱכֹל אֶת־יְגִיעִי, וּמִי יְמַהֵר לְבָלְעָהּ מִבַּלְעָדָי?: ",
                "<b>חוּץ מִמֶּנִּי.</b> מִבַּלְעָדָי. זוּ מִדַּת הָרְשָׁעִים הִיא, שֶׁאוֹסְפִים לְצֹרֶךְ הָאֲחֵרִים: "
            ],
            [
                "<b>כִּי לְאָדָם שֶׁטּוֹב לְפָנָיו.</b> לִפְנֵי הָאֱלֹהִים הַנִּזְכָּר לְמַעְלָה, \"כִּי מִיַּד הָאֱלֹהִים הִיא: ",
                "<b>נָתַן חָכְמָה וְדַעַת וְשִׂמְחָה.</b> לֵב לַעֲסֹק בַּתּוֹרָה וּבְמִצְוֹת וְלִשְׂמֹחַ בְּחֶלְקוֹ, בְּמַאֲכָל וּבְמִשְׁתֶּה וּכְסוּת נְקִיָּה: ",
                "<b>וְלַחוֹטֶא נָתַן עִנְיָן.</b> מִנְהָג וּדְאָגָה לֶאֱסֹף וְלִכְנוֹס וְלָתֵת לְטוֹב לִפְנֵי הָאֱלֹהִים, כְּעִנְיָן שֶׁנֶּאֱמַר, \"וַתָּשֶׂם אֶסְתֵּר אֶת־מָרְדְּכַי עַל־בֵּית הָמָן: ",
                "<b>גַּם־זֶה.</b> אֶחָד מִן הַהֲבָלִים שֶׁנִּתְּנוּ לַבְּרִיּוֹת, שֶׁהֵם עֲמֵלִים וְאַחֵר נוֹטֵל: "
            ]
        ],
        [
            [
                "<b>לַכֹּל זְמָן.</b> אַל יִשְׂמַח הָאוֹסֵף בְּהוֹן מֵהֶבֶל, כִּי אִם עַכְשָׁיו הוּא בְיָדוֹ, עוֹד יִירָשׁוּהוּ צַדִּיקִים, אֶלָּא שֶׁעֲדַיִן לֹא הִגִּיעַ הַזְּמַן, כִּי לְכָל־דָּבָר יֵשׁ זְמַן קָבוּעַ מָתַי יִהְיֶה: ",
                "<b>לְכָל־חֵפֶץ.</b> לְכָל־דָּבָר. כָּל־הַדְּבָרִים קְרוּיִם חֲפָצִים בִּלְשׁוֹן מִשְׁנָה:"
            ],
            [
                "<b>עֵת לָלֶדֶת.</b> לְתִשְׁעָה חֳדָשִׁים:",
                "<b>וְעֵת לָמוּת.</b> קֶצֶב שָׁנוֹת שֶׁל כָּל־דוֹר וָדוֹר:",
                "<b>עֵת לָטַעַת.</b> גּוֹי וּמַמְלָכָה:",
                "<b>וְעֵת לַעֲקוֹר.</b> עֵת יָבֹא לְהֵעָקֵר:"
            ],
            [
                "<b>עֵת לַהֲרוֹג.</b> אוּמָּה שְׁלֵמָה, כְּשֶׁמַּגִיעַ יוֹם פְּקֻדָּתָהּ, כְּמוֹ שֶׁנֶּאֱמַר, וּשְׁאֵרִיתֵךְ יַהֲרֹג: ",
                "<b>וְעֵת לִרְפּוֹא.</b> שִׁבְרָם, כְּעִנְיָן שֶׁנֶּאֱמַר בְּמִצְרַיִם, \"וְשָׁבוּ עַד־ה' וְנֶעְתַּר לָהֶם וּרְפָאָם\": ",
                "<b>עֵת לִפְרוֹץ.</b> חוֹמַת הָעִיר כְּשֶׁנִּגְזַר עָלֶיהָ, שֶׁנֶאֱמַר, וְחוֹמַת יְרוּשָׁלַיִם מְפֹרָצֶת: ",
                "<b>וְעֵת לִבְנוֹת.</b> שֶׁנֶּאֱמַר, וּבְנִיתִיהָ כִּימֵי עוֹלָם: "
            ],
            [
                "<b>עֵת לִבְכּוֹת.</b> בְּתִשְׁעָה בְאָב:",
                "<b>וְעֵת לִשְׂחוֹק.</b> לֶעָתִיד לָבֹא, שֶׁנֶּאֱמַר, \"אָז יִמָּלֵא שְׂחוֹק פִּינוּ\": ",
                "<b>עֵת סְפוֹד.</b> בִּימֵי אֵבֶל:",
                "<b>וְעֵת רְקוֹד.</b> בַּחֲתָנִים וְכַלּוֹת:"
            ],
            [
                "<b>עֵת לְהַשְׁלִיךְ אֲבָנִים.</b> בַּחוּרֵי יִשְׂרָאֵל מֻשְׁלָכִים בְּחֻרְבַּן הַבַּיִת, \"תִּשְׁתַּפֵּכְנָה אַבְנֵי־קֹדֶשׁ:\" ",
                "<b>וְעֵת כְּנוֹס</b> אוֹתָם מִן הַגּוֹלָה, \"וְהוֹשִׁיעָם ה' אֱלֹהֵיהֶם בַּיּוֹם הַהוּא כְּצֹאן עַמּוֹ כִּי אַבְנֵי־נֵזֶר מִתְנוֹסְסוֹת עַל־אַדְמָתוֹ: ",
                "<b>עֵת לַחֲבוֹק.</b> \"כִּי כַּאֲשֶׁר יִדְבַּק הָאֵזוֹר וְגוֹ'\": ",
                "<b>וְעֵת לִרְחֹק מְחַבֵּק.</b> \"וְרִחַק ה' אֶת־הָאָדָם\": "
            ],
            [
                "<b>עֵת לְבַקֵּשׁ.</b> כְּעִנְיָן שֶׁנֶּאֱמַר, אֶת־הָאֹבֶדֶת אֲבַקֵּשׁ. לְעִנְיַן נִדְחֵי יִשְׂרָאֵל: ",
                "<b>וְעֵת לְאַבֵּד.</b> וְעֵת שֶׁאִבְּדָם בַּגּוֹלָה, שֶׁנֶּאֱמַר, \"וַאֲבַדְתֶּם בַּגּוֹיִם\". ",
                "<b>עֵת לִשְׁמוֹר.</b> \"יְבָרֶכְךָ ה' וְיִשְׁמְרֶךָ\", כְּשֶׁאַתֶּם עוֹשִׂים רְצוֹנוֹ: ",
                "<b>וְעֵת לְהַשְׁלִיךְ.</b> \"וַיַּשְׁלִכֵם אֶל־אֶרֶץ אַחֶרֶת\": "
            ],
            [
                "<b>עֵת לִקְרוֹעַ.</b> מַלְכוּת בֵּית דָּוִד, \"וָאֶקְרַע אֶת־הַמַמְלָכָה וְגוֹ'\": ",
                "<b>וְעֵת לִתְפוֹר.</b> \"וְהָיוּ לַאֲחָדִים בְּיָדֶךָ. . . וְלֹא יֵחָצוּ עוֹד לִשְׁתֵּי מַמְלָכוֹת\": ",
                "<b>עֵת לַחֲשׁוֹת.</b> פְּעָמִים שֶׁאָדָם שׁוֹתֵק וּמְקַבֵּל שָׂכָר, שֶׁנֶּאֱמַר, \"וַיִּדֹּם אַהֲרֹן\", וְזָכָה שֶׁנִּתְיַחֵד הַדִּבּוּר עִמּוֹ, שֶׁנֶּאֱמַר, \"וַיְדַבֵּר ה' אֶל־אַהֲרֹן. . . יַיִן וְשֵׁכָר אַל־תֵּשְׁתְּ\": ",
                "<b>וְעֵת לְדַבֵּר.</b> \"אָז יָשִׁיר משֶׁה\"; \"וַתָּשַׁר דְּבוֹרָה\"; \"קְחוּ עִמָּכֶם דְּבָרִים\": "
            ],
            [
                "<b>עֵת לֶאֱהֹב.</b> \"וַאֲהֵבְךָ:\" ",
                "<b>וְעֵת לִשְׂנֹא.</b> שֶׁנֶּאֱמַר, \"כָּל־רָעָתָם בַּגִּלְגָּל כִּי־שָׁם שְׂנֵאתִים\": "
            ],
            [
                "<b>מַה־יִּתְרוֹן הָעוֹשֶׂה.</b> מַה־יִּתְרוֹן שֶׁל עוֹשֶׂה רַע בְּכָל־שֶׁהוּא עָמֵל? גַּם הוּא עִתּוֹ יָבֹא וְהַכֹּל אָבַד:"
            ],
            [
                "<b>הָעִנְיָן.</b> הַמִּנְהָג:",
                "<b>לַעֲנוֹת.</b> לְהִתְנַהֵג:"
            ],
            [
                "<b>יָפֶה בְעִתּוֹ.</b> בְּעֵת הַטּוֹבָה, יָפֶה הוּא לָבֹא תַשְׁלוּם שְׂכַר מַעֲשֵׂה הַטּוֹב, וּבְעֵת הָרָעָה, רְאוּיָה הִיא לְתַשְׁלוּם מַעֲשֵׂה הָרָע: גַּם אֶת־הָעֹלָם ",
                "<b>נָתַן בְּלִבָּם וְגוֹ'.</b> גַּם אֶת־חָכְמַת הָעוֹלָם אֲשֶׁר נָתַן בְּלֵב הַבְּרִיּוֹת, לֹא נָתַן הַכֹּל בְּלֵב כָּל־אֶחָד וְאֶחָד, אֶלָּא זֶה קְצַת וְזֶה קְצַת, כְּדֵי שֶׁלֹּא יִמְצָא הָאָדָם אֶת־כָּל־מַעֲשֵׂה הַקָּדוֹשׁ בָּרוּךְ הוּא לָדַעַת אוֹתוֹ, וְלֹא יֵדַע אֶת־עֵת פְּקֻדָּתוֹ, וּבַמֶּה יִכָּשֵׁל, כְּדֵי שֶׁיִּתֵּן לֵב לָשׁוּב, שֶׁיִּדְאַג וְיֹאמַר: \"הַיּוֹם אוֹ מָחָר אָמוּת\". וּלְכַךְ, כָּתוּב כַּאן \"הָעֹלָם\" חָסֵר, לְשׁוֹן הָעֲלָמָה, שֶׁאִם יֵדַע הָאָדָם יוֹם מִיתָתוֹ קְרוֹבָה, לֹא יִבְנֶה בַיִת וְלֹא יִטַּע כֶּרֶם. לְכַךְ הוּא אוֹמֵר שֶׁהַכֹּל עָשָׂה יָפֶה בְעִתּוֹ; זֶה שֶׁיֵּשׁ עֵת לְמִיתָה, דָּבָר יָפֶה הוּא, שֶׁסּוֹמֵךְ הָאָדָם לוֹמַר: \"שֶׁמָּא עֲדַיִן עֵת מִיתָתִי רָחוֹק\", וּבוֹנֶה בַיִת וְנוֹטֵעַ כֶּרֶם, וְזוּ יָפָה, שֶׁנֶּעְלַם מִן הַבְּרִיּוֹת: "
            ],
            [
                "<b>יָדַעְתִּי.</b> עַתָּה, הוֹאִיל וְנֶעְלַם עֵת הַפְּקֻדָּה, כִּי אֵין טוֹב בַּבְּרִיּוֹת כִּי אִם לִשְׂמוֹחַ בְּחֶלְקוֹ וְלַעֲשׂוֹת הַטּוֹב בְּעֵינֵי בוֹרְאוֹ בְּעוֹד שֶׁהוּא חָי: "
            ],
            [
                "<b>וְרָאָה טוֹב.</b> תּוֹרָה וּמִצְוֹת:"
            ],
            [
                "<b>יָדַעְתִּי כִּי כָּל־אֲשֶׁר יַעֲשֶׂה.</b> הַקָּדוֹשׁ בָּרוּךְ הוּא בְּמַעֲשֵׂה בְרֵאשִׁית, הוּא רָאוּי לִהְיוֹת לְעוֹלָם, וְאֵין לְשַׁנּוֹתוֹ, לֹא בְתוֹסֶפֶת וְלֹא בְגֵרָעוֹן, וּכְשֶׁנִּשְׁתַּנָּה, הָאֱלֹהִים צִוָּה וְעָשָׂה שֶׁיִּשְׁתַּנֶּה, כְּדֵי שֶׁיִּירְאוּ מִלְּפָנָיו. אוֹקְיָנוֹס פָּרַץ גְּבוּלוֹ בְּדוֹר אֱנוֹשׁ וְהֵצִיף שְׁלִישׁוֹ שֶׁל עוֹלָם, וְהָאֱלֹהִים עָשָׂה שֶׁיִּרְאוּ מִלְּפָנָיו. שִׁבְעַת יָמִים נִשְׁתַּנָּה הִלּוּךְ הַחַמָּה בְּדוֹר הַמַּבּוּל, לִזְרוֹחַ בְּמַעֲרָב וְלִשְׁקוֹעַ בְּמִזְרָח, כְּדֵי שֶׁיִּרְאוּ מִלְּפָנָיו. חַמָּה חָזְרָה לַאֲחוֹרֶיהָ עֶשֶׂר מַעֲלוֹת בִּימֵי חִזְקִיָּהוּ, וּבִימֵי אָחָז אָבִיו, נִתְקַצֵּר הַיּוֹם וְנִתְרַבָּה הַלַּיְלָה בְיוֹם מוֹתוֹ, כְּדֵי שֶׁלֹּא יְהֵא נִסְפָּד. כָּל־זֶה כְּדֵי שֶׁיִרְאוּ מִלְּפָנָיו. לְפִיכָךְ, אֵין טוֹב לָאָדָם לַעֲסוֹק אֶלָּא בְמִצְוָתוֹ וְלִירָא מִלְּפָנָיו: "
            ],
            [
                "<b>מַה־שֶּׁהָיָה כְּבָר הוּא.</b> מַה־שֶׁהָיָה מִלְּפָנֵינוּ, כְּבָר הוּא עָשׂוּי וּרְאִינוּהוּ אוֹ שְׁמַעְנוּהוּ מֵאֲחֵרִים שֶׁרָאוּהוּ, וְיֵשׁ לָנוּ לְהָעִיד עָלָיו שֶׁרָאִינוּ שֶׁהַקָּדוֹשׁ בָּרוּךְ הוּא מְבַקֵּשׁ אֶת־הַנִּרְדָּפִים. יַעֲקֹב נִרְדָּף, עֵשָׂו רוֹדֵף. \"וָאֹהַב אֶת־יַעֲקֹב וְאֶת־עֵשָׂו שָׂנֵאתִי\". מִצְרַיִם רוֹדְפִים אֶת־יִשְׂרָאֵל; מִצְרַיִם טֻבְּעוּ בַיָּם, וְיִשְׂרָאֵל הָלְכוּ בְיָד רָמָה: ",
                "<b>וַאֲשֶׁר.</b> עָתִיד לִהְיוֹת עוֹד בָּאַחֲרוֹנָה, הוּא דֻגְמַת מַה שֶׁכְּבָר הָיָה. כַּאֲשֶׁר בָּרִאשׁוֹנָה, כֵּן בָּאַחֲרוֹנָה. אֵין הַקָּדוֹשׁ בָּרוּךְ הוּא מְשַׁנֶּה מִדּוֹתָיו בָּעוֹלָם: ",
                "<b>וְהָאֱלֹהִים יְבַקֵּשׁ אֶת־נִרְדָּף.</b> לִפָּרַע מִן הָרוֹדֵף, לְפִיכָךְ, מַה־יִּתְרוֹנוֹ שֶׁל עוֹשֵׂה הָרָעָה בַּאֲשֶׁר הוּא עָמֵל? הֲרֵי סוֹפוֹ לְהִשְׁתַּלֵּם: "
            ],
            [
                "<b>מְקוֹם הַמִּשְׁפָּט וְגוֹ'.</b> רָאִיתִי בְרוּחַ הַקֹּדֶשׁ מְקוֹם לִשְׁכַּת הַגָּזִית בִּיְרוּשָׁלַיִם שֶׁהָיְתָה \"מְלֵאֲתִי מִשְׁפָּט\". שָׁמָּה יִשְׁפְּטוּ רֶשַׁע, כְּמוֹ שֶׁנֶּאֱמַר, \"רָאשֶׁיהָ בְּשֹׁחַד יִשְׁפֹּטוּ\", וְרָאִיתִי פֻרְעֲנוּתָם: ",
                "<b>מְקוֹם הַצֶּדֶק.</b> שַׁעַר הַתָּוֶךְ, שֶׁהָיָה מְקוֹם חִתּוּךְ הֲלָכוֹת: ",
                "<b>שָׁמָה הָרֶשַׁע.</b> שָׁם יֵשְׁבוּ שַׂרְסְכִים, רַב־סָרִיס, נֵרְגַל שַׂרְאֶצֶר, רַב־מָג, וּנְבוּכַדְנֶצַּר וְחֵילוֹתָיו, וְדָנִין אֶת־יִשְׂרָאֵל בְּיִסּוּרִים קָשִׁים וּמִשְׁפְּטֵי מָוֶת: ",
                "<b>שָׁמָּה הָרָשַׁע.</b> טַעֲמוֹ לְמַעֲלָה, לוֹמַר שֶׁהוּא שֵׁם דָּבָר כְּמוֹ הָרֶשַׁע (וְהָיָה רָאוּי לִנָּקֵד בְּסֶגּוֹ\"ל הָרֵי\"שׁ, אֶלָּא לְפִי שֶׁהוּא סוֹף פָּסוּק, נֶהְפַּךְ לִנָּקֵד קָמַ\"ץ גָּדוֹל, וְאַף־עַל־פִּי שֶׁבְּכָל־מָקוֹם לֹא מָצִינוּ לוֹ עוֹד שֶׁמִּתְהַפֵּךְ בְּאֶתְנַחְתָּא וְסוֹף פָּסוּק): "
            ],
            [
                "<b>אָמַרְתִּי אֲנִי בְּלִבִּי וְגוֹ'.</b> לְפִיכָךְ אֲנִי אוֹמֵר, אֶת־הַכֹּל שׁוֹפֵט הַקָּדוֹשׁ בָּרוּךְ הוּא לְאַחַר זְמַן; וְאַף־עַל־פִּי שֶׁמִּתְעַכֵּב הַדָּבָר, סוֹפוֹ לָבֹא אֶל שַׁעְתּוֹ. כִּי שָׁעָה יֵשׁ לְכָל־חֵפֶץ, אַף לְפֻרְעָנוּת. וְלִפְקֻדַּת הַדִּין יֵשׁ עֵת מָתַי יָבֹא: ",
                "<b>וְעַל כָּל־הַמַּעֲשֶׂה שֶׂעָשָׂה הָאָדָם, שָׁם יִשְׁפְּטוּהוּ בְּבֹא עֵת הַפְּקֻדָּה.</b> שָׁם בְּאוֹתוֹ הָעֵת נִתָּן זְמַן לְכָל־הַמַּעֲשֶׂה לְהִשָּׁפֵט עָלָיו. אַבַּב חוּטְרֵי מִילֵי וְאַבֵּי דָרֵי חוּשְׁבְּנָא: "
            ],
            [
                "<b>אָמַרְתִּי אֲנִי בְּלִבִּי.</b> בִּרְאוֹתִי כָל־זֹאת:",
                "<b>עַל־דִּבְרַת בְּנֵי הָאָדָם.</b> שֶׁאָחֲזוּ לָהֶם מִדַּת גַּאֲוָה לִנְהוֹג שְׂרָרָה וְרַבָּנוּת בִּקְטַנִּים מֵהֶם: ",
                "<b>לְבָרָם.</b> (סְפָרִים אֲחֵרִים: לְבָרְרָם) הַקָּדוֹשׁ בָּרוּךְ הוּא לְהוֹדִיעָם שֶׁאֵין שְׂרָרוֹתָם כְּלוּם, וּלְהַרְאוֹתָם שֶׁהֵם, וְאַף הַשָּׂרִים וְהַמְּלָכִים: ",
                "<b>בְּהֵמָה הֵמָּה לָהֶם.</b> כִּשְׁאָר בְּהֵמָה וְחַיָּה הֵמָּה לְעַצְמָם:"
            ],
            [
                "<b>כִּי מִקְרֶה בְנֵי־הָאָדָם וְגוֹ'.</b> הוּא טַעַם הַדָּבָר, אֲשֶׁר נָתַן הַקָּדוֹשׁ בָּרוּךְ הוּא מִקְרֶה וּפֶגַע לִבְנֵי אָדָם, וְיֵשׁ מִקְרֶה וּפֶגַע לִבְהֵמָה, וּמִקְרֶה אֶחָד לִשְׁנֵיהֶם נָתַן, כִּי, כְּשֵׁם שֶׁזֶּה מֵת, כַּךְ זֶה מֵת: ",
                "<b>וּמוֹתַר הָאָדָם מִן־הַבְּהֵמָה אָיִן.</b> וְיִתְרוֹנוֹ וְהַצְּלָחָתוֹ שֶׁל אָדָם יוֹתֵר מִן הַבְּהֵמָה אֵינוֹ נִרְאֶה מִשֶׁמֵּת, כִּי הַכֹּל נֶהְפָּךְ לִהְיוֹת הֶבֶל לָשׁוּב אֶל הֶעָפָר: "
            ],
            [],
            [
                "<b>מִי יוֹדֵעַ.</b> כְּמוֹ, \"מִי יוֹדֵעַ יָשׁוּב\". מִי הוּא אֲשֶׁר מֵבִין וְנוֹתֵן לֵב שֶׁרוּחַ בְּנֵי אָדָם הִיא הָעוֹלָה לְמַעְלָה וְעוֹמֶדֶת בְּדִין, וְרוּחַ הַבְּהֵמָה הִיא הַיּוֹרֶדֶת לְמַטָּה לָאָרֶץ, וְאֵין לָהּ לִתֵּן דִּין וְחֶשְׁבּוֹן, וְצָרִיךְ שֶׁלֹּא לְהִתְנַהֵג כִּבְהֵמָה שֶׁאֵינָהּ מַקְפֶּדֶת עַל מַעֲשֶׂיהָ: "
            ],
            [
                "<b>וְרָאִיתִי.</b> בְכָל־אֵלֶּה:",
                "<b>כִּי אֵין טוֹב.</b> לָאָדָם:",
                "<b>מֵאֲשֶׁר יִשְׂמַח הָאָדָם בְּמַעֲשָׂיו.</b> מִיְגִיעַ כַּפָּיו יִשְׂמַח וְיֹאכַל, וְלֹא לְהַרְחִיב כִּשְׁאוֹל נַפְשׁוֹ לַחֲמוֹד לְהִתְעַשֵּׁר, לְהַרְבּוֹת לֹא לוֹ: ",
                "<b>כִּי הוּא חֶלְקוֹ.</b> יְגִיעַ כַּפָּיו הוּא הַחֵלֶק הַנִּתָּן לוֹ מִשָּׁמַיִם, וּבוֹ יִשְׂמַח: ",
                "<b>כִּי מִי יְבִיאֶנּוּ לִרְאוֹת.</b> לְאַחַר שֶׁמֵּת, בְּמֶה שֶׁיִּהְיֶה לְבָנָיו, אִם יַצְלִיחוּ גַם הֵם בָּעשֶׁר שֶׁאָסַף הוּא וְהֵנִיחַ לָהֶם, אוֹ לֹא יַצְלִיחוּ: "
            ]
        ],
        [
            [
                "<b>וְשַׁבְתִּי אֲנִי וָאֶרְאֶה.</b> בְּרוּחַ הַקֹּדֶשׁ:",
                "<b>אֶת־כָּל־הָעֲשֻׁקִים.</b> הַנַּעֲשִׂים עֲשׁוּקִים בְּגֵיהִנֹּם בַּמַּעֲשִׂים אֲשֶׁר נַעֲשִׂים:",
                "<b>תַּחַת הַשָּׁמֶשׁ.</b> תַּחַת חֲלִיפִים שֶׁל הַתּוֹרָה:",
                "<b>וְהִנֵּה דִּמְעַת הָעֲשֻׁקִים.</b> בּוֹכִים עַל נַפְשׁוֹתֵיהֶם הָעֲשׁוּקוֹת בְּיַד מַלְאֲכֵי מַשְׁחִית וְאַכְזָרִים, וְכֵן הוּא אוֹמֵר, \"עֹבְרֵי בְּעֵמֶק הַבָּכָא מַעְיָן יְשִׁיתוּהוּ\"; אֵלּוּ יוֹרְדֵי גֵיהִנֹּם. וְאַף מִקְרָא זֶה כַּךְ נִדְרָשׁ בְּסִפְרֵי: ",
                "<b>וּמִיַּד עשְׁקֵיהֶם כֹּחַ.</b> עוֹשְׁקֵיהֶם מַכְרִיחִים וְתוֹקְפִים אוֹתָם בְּכֹחַ:"
            ],
            [
                "<b>שֶׁכְּבָר מֵתוּ.</b> עַד שֶׁלֹּא שָׁלַט בָּהֶם יֵצֶר הָרַע הַזֶּה לִדְחוֹתָם מִן הַקָּדוֹשׁ בָּרוּךְ הוּא, כְּגוֹן אָבוֹת הָרִאשׁוֹנִים, שֶׁלֹּא נַעֲנָה משֶׁה אֶלָּא עַל יְדֵיהֶן, וּכְגוֹן דָּוִד אָבִי, שֶׁלֹּא נַעֲנֵיתִי אֲנִי בְכ\"ד רְנָנוֹת עַד שֶׁאָמַרְתִּי, \"זָכְרָה לְחַסְדֵי דָּוִד עַבְדֶּךָ\": "
            ],
            [
                "<b>עֲדֶן.</b> עֲדַיִן:",
                "<b>אֲשֶׁר לֹא רָאָה אֶת־הַמַּעֲשֶׂה.</b> רָאִיתִי בְמִדְרַשׁ קֹהֶלֶת, אֵלּוּ תתקע\"ד דּוֹרוֹת שֶׁקֻּמְּטוּ לְהִבָּרְאוֹת וְלֹא נִבְרְאוּ: "
            ],
            [
                "<b>וְרָאִיתִי אֲנִי אֶת־כָּל־עָמָל.</b> הֵן הָעֲבֵרוֹת, שֶׁהֵן עָמָל בְּעֵינֵי הַקָּדוֹשׁ בָּרוּךְ הוּא: ",
                "<b>וְאֵת כָּל־כִּשְׁרוֹן הַמַּעֲשֶׂה.</b> שֶׁאֵינוּ לְשֵׁם שָׁמַיִם, אֶלָּא לְקִנְאַת אִישׁ מֵרֵעֵהוּ, שֶׁשְּׁנֵיהֶם הָבֶל: ",
                "<b>כִּי הִיא קִנְאַת אִישׁ.</b> אֲשֶׁר הִיא קִנְאַת אִישׁ מֵרֵעֵהוּ:"
            ],
            [
                "<b>הַכְּסִיל.</b> הָרָשָׁע:",
                "<b>חוֹבֵק אֶת־יָדָיו.</b> וְאֵינוֹ יָגֵעַ, וְאֵינוֹ אוֹכֵל אֶלָּא מִן הַגָּזֶל: ",
                "<b>וְאוֹכֵל אֶת־בְּשָׂרוֹ.</b> לְיוֹם הַדִּין שֶׁרוֹאֶה צַדִּיקִים בְּכָבוֹד, וְהוּא נִדּוֹן. כַּךְ נִדְרָשׁ בְּסִפְרֵי: "
            ],
            [
                "<b>טוֹב מְלֹא כַף נָחַת.</b> לִהְיוֹת קוֹנֶה נְכָסִים מְעַט מִיגִיעוֹ, שֶׁיְּהֵא בָהֶן נַחַת רוּחַ לְיוֹצְרוֹ: ",
                "<b>מִמְּלֹא חָפְנַיִם.</b> נְכָסִים הַרְבֵּה בַּעֲבֵרָה, שֶׁהוּא עָמָל וְעַצְבוּת רוּחַ לִפְנֵי הַמָּקוֹם: "
            ],
            [
                "<b>תַּחַת הַשָּׁמֶשׁ.</b> כְּמוֹ \"תַּחַת הַשָּׁמָיִם\": "
            ],
            [
                "<b>יֵשׁ אֶחָד וְאֵין שֵׁנִי.</b> יֵשׁ לְךָ אָדָם שֶׁעוֹשֶׂה דְבָרָיו בִּיחִידִי:",
                "<b>גַּם בֵּן וָאָח אֵין לוֹ.</b> אִם תַּלְמִיד חָכָם הוּא, אֵינוֹ קוֹנֶה לוֹ תַלְמִיד שֶׁהוּא כְבֵן, וְלֹא חָבֵר שֶׁהוּא כְּאָח. וְאִם רַוָּק הוּא, אֵינוּ נוֹשֵׂא אִשָּׁה לִהְיוֹת לוֹ כְאָח לְעֵזֶר וּלְהוֹלִיד בֵּן. וְאִם סוֹחֵר הוּא, אֵינוֹ קוֹנֶה לוֹ שֻׁתָּפִים, וְיוֹצֵא לְדֶרֶךְ יְחִידִי: ",
                "<b>וְאֵין קֵץ לְכָל־עֲמָלוֹ.</b> יָגֵעַ בְּגִירְסָא, וְאִם סוֹחֵר הוּא, עָמֵל בִּפְרַקְמַטְיָא: ",
                "<b>גַּם־עֵינוֹ לֹא תִשְׂבַּע עשֶׁר.</b> לֹא יְהֵא שָׂבֵעַ בְּטַעֲמֵי תוֹרָה, שֶׁהַרְבֵּה תוֹרָה לוֹמֵד אָדָם מִתַּלְמִידָיו. וּלְעִנְיַן הַמָּמוֹן, רוֹדֵף תָּמִיד אַחַר הַמָּמוֹן: ",
                "<b>וּלְמִי אֲנִי עָמֵל.</b> מֵאַחַר שֶׁאֵינִי מַעֲמִיד תַּלְמִידִים, וְאֵינִי נוֹשֵׂא אִשָּׁה לְהוֹלִיד בָּנִים: "
            ],
            [
                "<b>טוֹבִים הַשְּׁנַיִם.</b> לְכָל־דָּבָר:",
                "<b>מִן־הָאֶחָד.</b> לְפִיכָךְ, יִקְנֶה לוֹ אָדָם חָבֵר וְיִשָּׂא אִשָּׁה, אֲשֶׁר יֵשׁ לָהֶם יוֹתֵר רֶוַח בַּעֲמָלָם. הַרְבֵּה מְלָאכָה נַעֲשֵׂית בִּשְׁנַיִם, שֶׁאֵין הַיָּחִיד מַתְחִיל בָּהּ לְבַדּוֹ: "
            ],
            [
                "<b>כִּי אִם־יִפֹּלוּ.</b> כְּמַשְׁמָעוֹ. וּלְעִנְיַן הַמִּשְׁנָה, אִם תָּקְפָה עָלָיו מִשְׁנָה שֶׁלּוֹ, חֲבֵרוֹ מַחֲזִירָהּ לוֹ, אוֹ אִם יִכָּשֵׁל וְלֹא דִקְדֵּק אֶת־אֲשֶׁר שָׁמַע מִפִּי רַבּוֹ, בָּא חֲבֵירוֹ וּמַעֲמִידוֹ עַל הָאֱמֶת: ",
                "<b>וְאִי לוֹ.</b> וְאוֹי לוֹ:"
            ],
            [
                "<b>וְחַם לָהֶם.</b> כְּמַשְׁמָעוֹ, וּלְעִנְיַן זָכָר וּנְקֵבָה, מִתְחַמְּמִים זֶה מִזֶּה וּמוֹלִידִים: "
            ],
            [
                "<b>וְאִם יִתְקְפוֹ הָאֶחָד.</b> אִם בָּאוּ לִסְטִים עָלָיו לְתָקְפּוֹ אִם שְׁנַיִם הֵם, יַעַמְדוּ לְנֶגְדוֹ, וְכָל־שֶׁכֵּן אִם ג' הֵם, וְהַחוּט הַמְשֻׁלָּשׁ לֹא בִמְהֵרָה יִנָּתֵק. דָּבָר אַחֵר: מִי שֶׁהוּא תַּלְמִיד חָכָם, וּבְנוֹ וּבֶן־בְּנוֹ, שׁוּב אֵין תּוֹרָה פוֹסֶקֶת מִזַּרְעוֹ, וְכֵן הוּא אוֹמֵר, \"לֹא יָמוּשׁוּ מִפִּיךָ וּמִפִּי זַרְעֲךָ וּמִפִּי זֶרַע זַרְעֲךָ\". דָּבָר אַחֵר: חוּט הַמְשֻׁלָּשׁ בְּמִקְרָא וּבְמִשְׁנָה וּבְדֶרֶךְ אֶרֶץ לֹא בִמְהֵרָה הוּא חוֹטֵא. בְּפָנִים אֲחֵרִים נִדְרָשׁ בַּמִּדְרָשׁ: \"יֵשׁ אֶחָד וְאֵין שֵׁנִי\" לוֹ, אֲבָל אֵין סֵדֶר כָּל־הַמִּקְרָאוֹת הַלָּלוּ מִתְיַשֵּׁב עֲלֵיהֶם: "
            ],
            [
                "<b>טוֹב יֶלֶד מִסְכֵּן וְחָכָם.</b> זֶה יֵצֶר טוֹב, וְלָמָּה נִקְרָא שְׁמוֹ יֶלֶד? שֶׁאֵינוֹ בָא בְאָדָם עַד י\"ג שָׁנָה: ",
                "<b>מִסְכֵּן.</b> שֶׁאֵין הָאֵבָרִים שׁוֹמְעִים לוֹ כְּמוֹ לְיֵצֶר הָרָע:",
                "<b>חָכָם.</b> שֶׁמַּשְׂכִּיל אֶת־הָאָדָם לְדֶרֶךְ טוֹבָה:",
                "<b>מִמֶּלֶךְ זָקֵן וּכְסִיל.</b> זֶה יֵצֶר הָרַע, שֶׁהוּא שַׁלִּיט עַל כָּל־הָאֵבָרִים. <b>זָקֵן.</b> שֶׁמִּשָּׁעָה שֶׁנּוֹלָד הַוְּלָד, הוּא נָתוּן בּוֹ, שֶׁנֶּאֱמַר, \"לַפֶּתַח חַטָּאת רֹבֵץ\": <b>וּכְסִיל.</b> שֶׁמַּתְעֵהוּ בְּדֶרֶךְ רָעָה, כַּךְ נִדְרָשׁ בַּמִּדְרָשׁ: ",
                "<b>אֲשֶׁר לֹא־יָדַע לְהִזָּהֵר עוֹד.</b> שֶׁהֲרֵי הִזְקִין, וְאֵינוֹ מְקַבֵּל תּוֹכֵחָה: "
            ],
            [
                "<b>כִּי־מִבֵּית הָסוּרִים יָצָא לִמְלֹךְ.</b> מִמְּקוֹם הַטִּנֹּפֶת וְסִרְחוֹן, כְּדִמְתַרְגְּמִינָן \"וַיִּבְאַשׁ\" וּסְרִי: ",
                "<b>כִּי גַּם בְּמַלְכוּתוֹ.</b> מִּשֶׁמָּלַךְ בְּאָדָם, נוֹלַד הָרָשׁ הַמִּסְכֵּן הַטּוֹב מִמֶּנּוּ, וּבָא מִתּוֹךְ טָהֳרָה וְלֹא מִתּוֹךְ טִנֹּפֶת הָרֶחֶם, כַּךְ דְּרָשׁוּהוּ בַמִּדְרָשׁ. דָבָר אַחֵר: \"כִּי טוֹב יֶלֶד מִסְכֵּן וְגוֹ'\" כְּמַשְׁמָעוֹ. \"אֲשֶׁר לֹא־יָדַע לְהִזָּהֵר עוֹד\", שֶׁכְּבָר הִזְקִין בְּרִשְׁעוֹ וּכְסִילוּתו‍ֹ. \"כִּי מִבֵּית הָאֲסוּרִים יָצָא לִמְלֹךְ\", כִּי הַיֶּלֶד הַמִּסְכֵּן, סוֹפוֹ שֶׁיֹּאמְרוּ עָלָיו שֶׁיָּצָא לִמְלֹךְ מִתּוֹךְ עָנְיוֹ וּמִבֵּית אֲסוּרָיו, שֶׁהֲרֵי סַמֶּ\"ךְ שֶׁל הָסוּרִים נָקוּד רָפֵי, וַהֲרֵי הוּא כְּמוֹ \"הָאֲסוּרִים\". (סְפָרִים אֲחֵרִים: כְּמוֹ, \"וְלֹא־יַהֵל שָׁם עֲרָבִי\", כְּמוֹ יַאֲהֵל) שֶׁכֵּן מָצִינוּ בְיוֹסֵף, שֶׁמָּלַךְ מִתּוֹךְ יְצִיאַת בֵּית הָאֲסוּרִים. וְכֵן דָּוִד, \"אֲנִי לְקַחְתִּיךָ מִן־הַנָּוֶה מֵאַחַר הַצֹּאן\": ",
                "<b>כִּי גַּם בְּמַלְכוּתוֹ נוֹלַד רָשׁ.</b> כִּי כָשֵׁר וְהָגוּן הוּא שֶׁיִּמְלֹךְ, כִּי גַּם בְּמַלְכוּתוֹ הוּא נֶהְפַּךְ מִמִּנְהַג הַשְּׂרָרָה וּמַקְטִין עַצְמוֹ אֵצֶל הַחֲכָמִים כְּמִדַּת הָרָשִׁים, וְכֵן, \"וְעַיִר פֶּרֶא אָדָם יִוָּלֵד\", שֶׁיֵּהָפֵךְ וְיִשְׁתַּנֶּה לוֹ מִמַּה שֶׁהָיָה כְעַיִר פֶּרֶא, וְיֵעָשֶׂה אָדָם: ",
                "<b>נוֹלַד.</b> נַעֲשָׂה, וּלְשׁוֹן הֹוֶה הוּא: "
            ],
            [
                "<b>רָאִיתִי אֶת־כָּל־הַחַיִּים וְגוֹ'.</b> מָצָאתִי בְמִדְרַשׁ הַסֵּפֶר הַזֶּה: \"זֶה דוֹר הַמַּבּוּל, שֶׁנֶּאֱמַר בָּהֶם, ,וּמִכָּל־הָחַי'\": ",
                "<b>עִם הַיֶּלֶד הַשֵּׁנִי.</b> אֲשֶׁר יִתְקַיֵּם תַּחַת אוֹתוֹ הַדּוֹר, שֶׁהֵם נֹחַ וּבָנָיו: "
            ],
            [
                "<b>אֵין־קֵץ לְכָל־הָעָם.</b> פָּרִים וְרָבִים הָיוּ יוֹתֵר מִדַּאי, כְּמוֹ שֶׁנֶּאֱמַר, \"זַרְעָם נָכוֹן לִפְנֵיהֶם\". אִשָּׁה מִתְעַבֶּרֶת וְיוֹלֶדֶת לִשְׁלשָׁה יָמִים. \"יְשַׁלְּחוּ כַצֹּאן עֲוִילֵיהֶם\": ",
                "<b>לְכֹל אֲשֶׁר־הָיָה לִפְנֵיהֶם.</b> אֵין קֵץ לְכָל־טוֹב שֶׁהָיָה לִפְנֵיהֶם, וְהַכֹּל אָבַד, וּבְרֶגַע שְׁאוֹל יֵחַתּוּ: ",
                "<b>גַּם הָאַחֲרוֹנִים.</b> דּוֹר הַפְלָגָה:",
                "<b>לֹא יִשְׂמְחוּ.</b> גַּם הֵם בַּטּוֹב הַנִּתָּן בְּיָדָם:",
                "<b>כִּי־גַּם־זֶה.</b> סוֹפוֹ שֶׁל הֶבֶל וְרַעְיוֹן רוּחַ כַּאֲשֶׁר אָדָם מְהַלֵּךְ אַחַר יִצְרוֹ:"
            ],
            [
                "<b>שְׁמֹר רַגְלְךָ כַּאֲשֶׁר תֵּלֵךְ אֶל־בֵּית הָאֱלֹהִים.</b> הֵיאַךְ תֵּלֵךְ. אִם תָּבִיא תוֹדָה וְנִדְבַת שְׁלָמִים, הוּא הַטּוֹב, וּשְׁמֹר עַצְמְךָ, שֶׁלֹּא תִצְטָרֵךְ לֵילֵךְ בַּהֲבָאַת חַטָּאוֹת וַאֲשָׁמוֹת: ",
                "<b>וְקָרוֹב.</b> הֱוֵי לִשְׁמֹעַ דִּבְרֵי הַקָּדוֹשׁ בָּרוּךְ הוּא, וֶהֱוֵי טוֹב וְקָרוֹב לְהַקָּדוֹשׁ בָּרוּךְ הוּא: ",
                "<b>מִתֵּת הַכְּסִילִים זָבַח.</b> שֶׁיֶּחֱטָא וְיָבִיא קָרְבָּן:",
                "<b>כִּי־אֵינָם יוֹדְעִים לַעֲשׂוֹת רָע.</b> אֵין הַכְּסִיל מֵבִין שֶׁהוּא עוֹשֶׂה רַע לְעַצְמוֹ:"
            ]
        ],
        [
            [
                "<b>לְהוֹצִיא דָבָר לִפְנֵי הָאֱלֹהִים.</b> לְדַבֵּר קָשֶׁה כְּלַפֵּי מָעְלָה: ",
                "<b>כִּי הָאֱלֹהִים בָּשָּׁמַיִם וְאַתָּה עַל־הָאָרֶץ.</b> וַאֲפִלּוּ חַלָּשׁ מִלְּמַעְלָה וְגִבּוֹר מִלְּמַטָּה, אֵימַת חַלָּשׁ עַל הַגִּבּוֹר, וְכָל־שֶׁכֵּן גִּבּוֹר לְמַעְלָה וְחַלָּשׁ לְמַטָּה: "
            ],
            [
                "<b>כִּי בָּא הַחֲלוֹם בְּרֹב עִנְיָן.</b> כִּי דֶרֶךְ הַחֲלוֹם לָבוֹא בְּרֹב הִרְהוּרִים שֶׁאָדָם מְעַיֵּן וּמְהַרְהֵר בַּיּוֹם, וְדֶרֶךְ קוֹל כְּסִיל לָבוֹא בְרֹב דְּבָרִים, כִּי בְּהַרְבּוֹתוֹ דְבָרִים, מוֹצִיא קוֹל שֶׁל כְּסִילוּת מִפִּיו, כִּי לֹא יֶחְדַּל פֶּשַׁע, לְכַךְ אֲנִי אוֹמֵר: \"יִהְיוּ דְבָרֶיךָ מְעַטִּים\": "
            ],
            [
                "<b>אֵין חֵפֶץ בַּכְּסִילִים.</b> אֵין חֵפֶץ לִפְנֵי הַקָּדוֹשׁ בָּרוּךְ הוּא בָּרְשָׁעִים הַנּוֹדְרִים וְאֵין מְשַׁלְּמִים:"
            ],
            [],
            [
                "<b>אַל־תִּתֵּן אֶת־פִּיךָ.</b> בְּנֶדֶר:",
                "<b>לַחֲטִיא אֶת־בְּשָׂרֶךָ.</b> שֶׁיִּפְקֹד הֶעָוֹן עַל־בָּנֶיךָ:",
                "<b>וְאַל־תֹּאמַר לִפְנֵי הַמַּלְאָךְ.</b> שָׁלִיחַ הַבָּא לְתָבְעֲךָ צְדָקָה שֶׁפָּסַקְתָּ בְּרַבִּים:",
                "<b>כִּי שְׁגָגָה הִיא.</b> בִּשְׁגָגָה פְסַקְתִּיהָ. כְּסָבוּר הָיִיתִי שֶׁתִּהְיֶה יְכֹלֶת בְּיָדִי לִתֵּן:",
                "<b>וְחִבֵּל אֶת־מַעֲשֵׂה יָדֶיךָ.</b> מִצְוֹת שֶׁהָיוּ בְיָדֶיךָ, שֶׁעָשִׂיתָ כְבָר, אִבַּדְתָּם. כַּךְ נִדְרָשׁ בַּמִּדְרָשׁ: ",
                "<b>עַל־קוֹלֶךָ.</b> בִּשְׁבִיל קוֹלֶךָ:"
            ],
            [
                "<b>כִּי בְרֹב חֲלֹמוֹת וְגוֹ'.</b> אֲשֶׁר כָּל־מַה שֶׁיֹּאמְרוּ לְךָ חֲלוֹמוֹת וּנְבִיאֵי הֶבֶל וּדְבָרִים הַרְבֵּה לִפְרשׁ מֵאֵת הַמָּקוֹם:",
                "<b>כִּי אֶת־הָאֱלֹהִים יְרָא.</b> הֲרֵי \"כִּי\" מְשַׁמֵּשׁ בִּלְשׁוֹן \"אֶלָּא\". אַל תִּשְׁמַע אֶל הַחֲלוֹמוֹת, אֶלָּא אֶת־הָאֱלֹהִים יְרָא: "
            ],
            [
                "<b>אִם־עשֶׁק רָשׁ וְגֵזֶל מִשְׁפָּט וָצֶדֶק וְגוֹ'.</b> אִם תִּרְאֶה בַמְּדִינָה שֶׁהֵם עוֹשְׁקִים אֶת־הָרָשִׁים וְגוֹזְלִים אֶת־הַמִּשְׁפָּט וְאֶת הַצֶּדֶק:",
                "<b>אַל־תִּתְמַהּ.</b> עַל חֶפְצוֹ שֶׁל מָקוֹם כְּשֶׁיָּבִיא עֲלֵיהֶם רָעָה:",
                "<b>כִּי גָבֹהַּ מֵעַל גָּבֹהַּ שֹׁמֵר.</b> וְרוֹאֶה אֶת־מַעֲשֵׂיהֶם, וּגְבוֹהִים יֵשׁ עֲלֵיהֶם הָעוֹשִׂים שְׁלִיחוּתוֹ שֶׁל מָקוֹם וְיָדָם תַּקִּיפָה לִפָּרַע מֵהֶם: ",
                "<b>וְגֵזֶל מִשְׁפָּט.</b> גָּזֵל שֶׁל מִשְׁפָּט. לְפִי שֶׁהוּא דָבוּק, הוּא נָקוּד \"גֵּזֶל\", פַּתָּח קָטָן, שֶׁאִם לֹא הָיָה דָבוּק, הָיָה נָקוּד \"גָּזֵל\" קָמַץ. עִנְיָן אַחֵר: אִם תִּרְאֶה שֶׁהֵם עוֹשְׁקִים רָשִׁים וְגוֹזְלִים מִשְׁפָּט, וְרוֹאֶה אַתָּה צֶדֶק בָּא לָעִיר, שֶׁהַקָּדוֹשׁ בָּרוּךְ הוּא מַשְׁפִּיעַ לָהֶם טוֹבָה, וְאֵינוֹ נִפְרָע מֵהֶם, אַל תִּתְמַהּ עַל חֶפְצוֹ שֶׁל מָקוֹם, כִּי כֵן דַּרְכּוֹ, לְהַאֲרִיךְ אַפּוֹ: ",
                "<b>כִּי גָבֹהַּ מֵעַל גָּבֹהַּ שֹׁמֵר.</b> מַמְתִּין עַד שֶׁתִּתְמַלֵּא סְאָתָם:",
                "<b>וּגְבֹהִים.</b> יֵשׁ לוֹ עֲלֵיהֶם לִפָּרַע מֵהֶם בְּבֹא עֵת פְּקֻדָּתָם, כְּמוֹ: \"לֹא־תִשְׁמוֹר עַל־חַטָּאתִי\"; \"שֹׁמֵר אֱמֻנִים\"; \"שָׁמַר אֶת־הַדָּבָר\": "
            ],
            [
                "<b>וְיִתְרוֹן אֶרֶץ בַּכֹּל הוּא.</b> וְיִתְרוֹן שֶׁל יוֹשְׁבֵי הָאָרֶץ, שֶׁהֵם מִתְגָּאִים וּמַכְעִיסִים לַמָּקוֹם, בַּכֹּל הוּא. בְּכָל־דָּבָר הוּא עוֹשֶׂה שְׁלִיחוּתוֹ לִפָּרַע וַאֲפִילוּ עַל יְדֵי יִתּוּשִׁין, כְּדֶרֶךְ שֶׁעָשָׂה לְטִיטוּס: ",
                "<b>מֶלֶךְ לְשָׂדֶה נֶעֱבָד.</b> הַקָּדוֹשׁ בָּרוּךְ הוּא נַעֲשֶׂה פוֹעֵל לְצִיּוֹן לִתְבֹּעַ עֶלְבּוֹנָהּ מִמַּחֲרִיבֶיהָ, וּלְשַׁלֵּם שְׂכָרָהּ לְבוֹנֶיהָ: "
            ],
            [
                "<b>אֹהֵב כֶּסֶף לֹא־יִשְׂבַּע כֶּסֶף.</b> אוֹהֵב מִצְוֹת לֹא יִשְׂבַּע מֵהֶם:",
                "<b>וּמִי אוֹהֵב בֶּהָמוֹן.</b> מִצְוֹת רַבּוֹת:",
                "<b>לֹא תְבוּאָה.</b> וְאֵין בְּאֶחָד מֵהֶם מִצְוָה מְסֻיֶּמֶת וְנִכֶּרֶת, כְּגוֹן בִּנְיָן בֵּית־הַמִּקְדָּשׁ וּבֵית הַכְּנֶסֶת וְסֵפֶר תּוֹרָה נָאֶה: ",
                "<b>גַּם־זֶה הָבֶל.</b> כַּךְ נִדְרָשִׁים שְׁנֵי מִקְרָאוֹת הַלָּלוּ בַּמִּדְרָשׁ, וְעוֹד פָּנִים אֲחֵרִים הֲגוּנִים, אַךְ זֶה הִקְדַּמְתִּי לְפִי שֶׁהוּא מֵעִנְיַן \"וּגְבֹהִים עֲלֵיהֶם\", שֶׁסְּמָכָן הַכָּתוּב יָחַד. ",
                "דָּבָר אַחֵר: <b>וְיִתְרוֹן אֶרֶץ בַּכֹּל הוּא.</b> שְׂכַר עֲבוֹדַת הָאֲדָמָה חָשׁוּב הוּא עַל הַכֹּל, שֶׁאֲפִלּוּ הוּא מֶלֶךְ, צָּרִיךְ הוּא לִהְיוֹת נֶעֱבַד לְשָׂדֶה; אִם עָשְׂתָה הָאָרֶץ פֵּרוֹת, יֵשׁ לוֹ מַה יֹּאכַל, וְאִם לַאו, מֵת בְּרָעָב: ",
                "<b>אֹהֵב כֶּסֶף לֹא יִשְׂבַּע כֶּסֶף.</b> לֹא יֹאכַל כֶּסֶף:",
                "<b>וּמִי אֹהֵב בֶּהָמוֹן.</b> בְּמָמוֹן:",
                "<b>לֹא תְבוּאָה.</b> שֶׁאֵינוֹ אוֹסֵף לוֹ פֵרוֹת, גַּם־זֶה הָבֶל. ",
                "דָּבָר אַחֵר: <b>וְיִתְרוֹן אֶרֶץ בַּכֹּל הוּא.</b> שְׂכָרָן שֶׁל יִשְׂרָאֵל בְּכָל־דִּבְרֵי תוֹרָה הוּא, בֵּין בְּמִקְרָא, בֵּין בְּמִשְׁנָה, בֵּין בִּגְמָרָא: ",
                "<b>מֶלֶךְ לְשָׂדֶה נֶעֱבָד.</b> מֶלֶךְ בְּמִקְרָא וּבְמִשְׁנָה עוֹדֶנּוּ צָרִיךְ לִהְיוֹת נֶעֱבָד לְבַעַל גְּמָרָא, שֶׁהוּא מְסַדֵּר לְפָנָיו הוֹרָאוֹת אִסּוּר וְהֶתֵּר, טֻמְאָה וְטָהֳרָה, וְדִינִין: ",
                "<b>אוֹהֵב כֶּסֶף.</b> אוֹהֵב תּוֹרָה אֵינוֹ שָׂבֵעַ בָּהּ:",
                "<b>וְאֹהֵב בֶּהָמוֹן.</b> תּוֹרָה:",
                "<b>לֹא תְבוּאָה.</b> שֶׁיֵּשׁ לוֹ מִקְרָא וּמִשְׁנָה וְאֵין לוֹ גְמָרָא, מָה הֲנָאָה יֵשׁ לוֹ? כָּל־אֵלּוּ בְּ\"וַיִּקְרָא רַבָּה\": "
            ],
            [
                "<b>בִּרְבוֹת הַטּוֹבָה.</b> כְּשֶׁיִּשְׂרָאֵל מְטִיבִין מַעֲשֵׂיהֶם:",
                "<b>רַבּוּ אוֹכְלֶיהָ.</b> מַתַּן שְׂכַר הַמִּצְוֹת:",
                "<b>וּמַה־כִּשְׁרוֹן לִבְעָלֶיהָ.</b> לְהַקָּדוֹשׁ בָּרוּךְ הוּא בְּכָל הַטָּבַת מַעֲשֵׂיהֶם:",
                "<b>כִּי אִם־רְאוּת עֵינָיו.</b> שֶׁרוֹאֶה שֶׁהֵם כְּפוּפִים לוֹ וְנַחַת רוּחַ לְפָנָיו, שֶׁאָמַר וְנַעֲשָׂה רְצוֹנוֹ וְכֵן לְעִנְיַן הַקָרְבָּנוֹת: ",
                "<b>בִּרְבוֹת הַטּוֹבָה רַבּוּ אוֹכְלֶיהָ.</b> שֶׁמְבִיאִים נְדָבוֹת הַרְבֵּה רָבּוּ הַכֹּהֲנִים אוֹכְלֶיהָ:",
                "<b>וּמַה־כִּשְׁרוֹן לִבְעָלֶיהָ.</b> לִפְנֵי הַקָּדוֹשׁ בָּרוּךְ הוּא:",
                "<b>כִּי אִם־רְאוּת עֵינָיו.</b> שֶׁאָמַר וְנַעֲשָׂה רְצוֹנוֹ:"
            ],
            [
                "<b>מְתוּקָה שְׁנַת הָעֹבֵד.</b> עוֹבֵד הָאֲדָמָה יָשֵׁן, וְעָרְבָה שְׁנָתוֹ עָלָיו, בֵּין שֶׁהוּא אוֹכֵל מְעַט וּבֵין שֶׁהוּא אוֹכֵל הַרְבֵּה, כִּי כְּבָר הֻרְגַּל בְּכָךְ: וְהַשָּׂבָע לֶעָשִׁיר ",
                "<b>אֵינֶנּוּ מַנִיחַ לוֹ לִישׁוֹן.</b> וְשׂבַע נְכָסִים שֶׁל עָשִׁיר בַעַל פְּרַקְמַטְיָאוֹת הַרְבֵּה אֵינוֹ מַנִּיחַ לוֹ לִישׁוֹן, כָּל־הַלַּיְלָה מְהַרְהֵר בָּהֶן. דָּבָר אַחֵר: \"מְתוּקָה שְׁנַת הָעוֹבֵד\" אֶת־הָאֱלֹהִים, \"אִם מְעַט\" יְמֵי שָׁנָיו \"וְאִם הַרְבֵּה\" יְמֵי שָׁנָיו, יֹאכַל שְׂכָרוֹ הַמּוּעָט כִּמְרֻבֶּה. משֶׁה פִרְנֵס אֶת־יִשְׂרָאֵל מ' שָׁנָה, וּשְׁמוּאֵל הַנָּבִיא פִרְנְסָם עֶשֶׂר שָׁנִים, וּשְׁקָּלָן הַכָּתוּב זֶה כָזֶה, שֶׁנֶּאֱמַר, \"משֶׁה וְאַהֲרֹן בְּכֹהֲנָיו וּשְׁמוּאֵל בְּקֹרְאֵי שְׁמוֹ וְגוֹ'\". כַּךְ נִדְרָשׁ בְּתַנְחוּמָא: ",
                "<b>וְהַשָּׂבָע לֶעָשִׁיר.</b> בַּעַל שְׁמוּעוֹת:",
                "<b>אֵינֶנּוּ מַנִּיחַ לוֹ לִישׁוֹן.</b> בַּקֶּבֶר, שֶׁנֶּאֱמַר, \"דּוֹבֵב שִׂפְתֵי יְשֵׁנִים\". כָּל־תַּלְמִיד חָכָם שֶׁאוֹמְרִים דְּבַר שְׁמוּעָה מִפִּיו, שִׂפְתוֹתָיו דּוֹבְבוֹת בַּקָּבֶר: "
            ],
            [
                "<b>עשֶׁר שָׁמוּר לִבְעָלָיו לְרָעָתוֹ.</b> כְּעָשְׁרוֹ שֶׁל קֹרַח, שֶׁעַל יְדֵי כֵן נִתְגָּאָה וְיָרַד לִשְׁאוֹל: "
            ],
            [
                "<b>וְאֵין בְּיָדוֹ מְאוּמָה.</b> אַף זְכוּת אָבוֹת:"
            ],
            [
                "<b>וּמְאוּמָה לֹא יִשָּׂא בַעֲמָלוֹ.</b> כְּשֶׁיָּמוּת, לֹא יִשָּׂא בְיָדוֹ שׁוּם זְכוּת צְדָקָה שֶׁעָשָׂה בְמָמוֹנוֹ בְחַיָּיו: "
            ],
            [
                "<b>כָּל־עֻמַּת שֶׁבָּא.</b> אוֹתוֹ הַמָּמוֹן, כֵּן יֵלֵךְ: "
            ],
            [
                "<b>וְחָלְיוֹ.</b> כְּמוֹ \"וְחֹלִי\", וְהַוָּ\"ו יְתֵרָה, כְּמוֹ וָי\"ו שֶׁל \"חַיְתוֹ יָעַר\": "
            ],
            [
                "<b>לֶאֱכוֹל וְלִשְׁתּוֹת וְלִרְאוֹת טוֹבָה.</b> לַעֲסֹק בַּתּוֹרָה שֶׁהִיא לֶקַח טוֹב, וְאַל יְקַבֵּץ הוֹן רַב אֶלָּא בַחֵלֶק הַנִּתָּן לוֹ יִשְׂמַח, כִּי הוּא חֶלְקוֹ: "
            ],
            [
                "<b>וְהִשְׁלִיטוֹ לֶאֱכֹל מִמֶּנּוּ.</b> בְּחַיָּיו:",
                "<b>וְלָשֵׂאת אֶת־חֶלְקוֹ.</b> בְּמוֹתוֹ, שֶׁיְּזַכֵּהוּ לַעֲסֹק בַּתּוֹרָה וּבַמִּצְוֹת בְּחַיָּיו כְּדֵי שֶׁיְּקַבֵּל שָׂכָר: "
            ],
            [
                "<b>כִּי לֹא הַרְבֵּה.</b> שֶׁאֵין אֹרֶךְ יָמִים בָּעוֹלָם הַזֶּה:",
                "<b>יִזְכֹּר אֶת־יְמֵי חַיָּיו.</b> כִּי מְעַט הֵם, וְלֹא הַרְבֵּה, וְלָמָּה יַטְרִיחַ לֶאֱסֹף הוֹן? יַטְרִיחַ בַּדָּבָר הָעוֹמֵד לוֹ לָעוֹלָם הַבָּא, בְּחַיָּיו: ",
                "<b>כִּי הָאֱלֹהִים מַעֲנֶה וְגוֹ'.</b> הַקָּדוֹשׁ בָּרוּךְ הוּא עֵדוּת קְבוּעָה לָזֶה לְעוֹלָם:",
                "<b>בְּשִׁמְחַת לִבּוֹ.</b> שֶׁשָּׂמֵחַ לַעֲשׂוֹת טוֹב בְּחַיָּיו. וְרָאִיתִי בַמִּדְרָשׁ, זֶה אֶלְקָנָה שֶׁהִדְּרִיךְ אֶת־יִשְׂרָאֵל לַעֲלוֹת לְשִׁילֹה בָרְגָלִים, וּבַדֶּרֶךְ שֶׁמַּעֲלֶה אוֹתָן בְּשָׁנָה זוּ, לֹא הָיָה מַעֲלֶה אוֹתָן לַשָּׁנָה הָאַחֶרֶת, כְּדֵי לְפַרְסֵם הַדָּבָר וּלְהַרְגִּילָם, לְפִיכָךְ יִחֲסוֹ הַכָּתוּב: \"וְעָלָה הָאִישׁ הַהוּא מֵעִירוֹ וְגוֹ'\". וְאוֹמֵר אֲנִי שֶׁהַמִּדְרָשׁ הַזֶּה סוֹף הַמִּקְרָא הוּא: \"כִּי הָאֱלֹהִים מַעֲנֶה בְּשִׂמְחַת לִבּוֹ\". זֶה אֶלְקָנָה, שֶׁקָּבַע לוֹ הַקָּדוֹשׁ בָּרוּךְ הוּא עֵדוּת בַּכְּתוּבִים, וְהֵעִיד עָלָיו, \"וְעָלָה הָאִישׁ הַהוּא מֵעִירוֹ\": ",
                "<b>מַעֲנֶה.</b> נָקוּד פַּתָּח קָטָן; לְכַךְ אֲנִי מְפָרְשׁוֹ שֵׁם דָּבָר, כְּמוֹ, \"כִּי אֵין מַעֲנֶה בְּפִי שְׁלשֶׁת הָאֲנָשִׁים: ",
                "<b>בְּשִׂמְחַת לִבּוֹ.</b> שֶׁהָיָה שָׂמֵחַ בְּרָגֶל:"
            ]
        ],
        [
            [
                "<b>וְרַבָּה הִיא עַל־הָאָדָם.</b> בְּהַרְבֵּה בְּנֵי אָדָם הִיא נוֹהֶגֶת:"
            ],
            [
                "<b>עשֶׁר וּנְכָסִים.</b> לְפִי פְשׁוּטוֹ, כְּמַשְׁמָעוֹ: ",
                "<b>וְלֹא יַשְׁלִיטֶנּוּ הָאֱלֹהִים לֶאֱכֹל מִמֶּנּוּ.</b> שֶׁיְּהֵא שָׂמֵחַ בְּחֶלְקוֹ, לִמְצֹא קוֹרַת רוּחַ בְעָשְׁרוֹ, כִּי שׁוֹאֵף לַעֲשֹׁק וּלְהַרְבּוֹת הוֹן, כְּעִנְיָן שֶׁנֶּאֱמַר, \"וְהוּא כַמָּוֶת וְלֹא יִשְׂבָּע\", וְגַם לֹא יַשְׁלִיטֶנּוּ לַעֲשׂוֹת צְדָקָה לֶאֱכֹל הֵימֶנָּה לְעָתִיד, וְאִישׁ נָכְרִי יִטֹּל אוֹתוֹ מָמוֹן וְיַעֲשֶׂה בוֹ צְדָקָה וְיֵהָנֶה מִמֶּנּוּ. וּמִדְרַשׁ אַגָּדָה בְּדִבְרֵי תוֹרָה. ",
                "<b>עשֶׁר וּנְכָסִים וְכָבוֹד.</b> מִקְרָא, מִשְׁנָה וְאַגָּדָה. ",
                "<b>וְלֹא יַשְׁלִיטֶנּוּ.</b> שֶׁלֹּא זָכָה לִגְמָרָא, וּמִתּוֹךְ כַּךְ, אֵין הֲנָאָה מִמֶּנּוּ בְּשׁוּם דְּבַר הוֹרָאָה. ",
                "<b>כִּי אִישׁ נָכְרִי יֹאכְלֶנּוּ.</b> זֶה בַּעַל הַגְּמָרָא:"
            ],
            [
                "<b>אִם יוֹלִיד אִישׁ מֵאָה.</b> בָּנִים:",
                "<b>וְרַב שֶׁיִּהְיוּ יְמֵי שָׁנָיו.</b> (וְרַב הוֹן וְכָל־טוּב יְמֵי שָׁנָיו) שֶׁלּוֹ. \"וְרַב\" לְשׁוֹן דַּי. דַּי לְכָל־טוֹבָה: ",
                "<b>וְנַפְשׁוֹ לֹא תִשְׂבַּע.</b> מֵאוֹתָהּ הַטּוֹבָה, שֶׁאֵינוֹ שָׂמֵחַ בְּחֶלְקוֹ לְהִתְקָרֵר רוּחוֹ בַּמֶּה שֶׁבְּיָדוֹ: ",
                "<b>וְגַם קְבוּרָה לֹא הָיְתָה לּוֹ.</b> פְּעָמִים שֶׁנֶהֱרָג, וּכְלָבִים אוֹכְלִים אוֹתוֹ. וְכָל־הַדְּבָרִים הָאֵלּוּ נִמְצְאוּ בְאַחְאָב, שֶׁהוֹלִיד בָּנִים הַרְבֵּה, וּמָמוֹנוֹ הִרְבָּה, וְהָיָה חוֹמֵד שֶׁל אֲחֵרִים, וְלֹא מָצָא קוֹרַת רוּחַ בְּמָמוֹנוֹ, וּכְלָבִים אֲכָלוּהוּ: ",
                "<b>טוֹב מִמֶּנּוּ הַנָּפֶל.</b> שֶׁל אִשָּׁה, כִּי הַנֶּפֶל בַּהֶבֶל בָּא וְהָלַךְ, וְלֹא רָאָה טוֹבָה וְלֹא נִתְאַוָּה לָהּ, וְאֵין לוֹ לְהִצְטַעֵר: "
            ],
            [],
            [],
            [
                "<b>וְאִלּוּ חָיָה.</b> וְאִם חָיָה אַלְפַּיִם שָׁנָה, מַה יִתְרוֹן לוֹ, הוֹאִיל וְטוֹבָה לֹא רָאָה? הֲלֹא סוֹפוֹ לָשׁוּב אֶל הֶעָפָר כִּשְׁאָר הָעֲנִיִּים?: "
            ],
            [
                "<b>כָּל־עֲמַל הָאָדָם.</b> בִּשְׁבִיל פִּיהוּ הוּא, שֶׁיֵּהָנֶה וְיֹּאכַל בָּעוֹלָם הַזֶּה וְהַבָּא, וְזֶה לֹא נֶהֱנָה בְחַיָּיו: ",
                "<b>וְגַם־הַנֶּפֶשׁ לֹא תִמָּלֵא.</b> בִּתְמִיהָּ כְּלוֹמַר, וְזֶה אֲפִלּוּ תַאֲוָתוֹ לֹא מִלֵּא בַהֲנָאָה מֻעֶטֶת, כְּמוֹ, \"תִּמְלָאֵמוֹ נַפְשִׁי\", לְשׁוֹן הַשָּׂגַת תַּאֲוָה. וַאַחֲרֵי שֶׁכֵּן הוּא: "
            ],
            [
                "<b>מַה־יוֹתֵר.</b> לוֹ בְחַכְמָתוֹ מִשֶּׁאִם הָיָה כְסִיל:",
                "<b>מַה־לֶּעָנִי.</b> חִסָּרוֹן מִן הֶעָשִׁיר שֶׁאֵין לוֹ קוֹרַת רוּחַ? גַּם הוּא יוֹדֵעַ לַהֲלֹךְ בָּאָרֶץ אֵצֶל הַחַיִּים. דָּבָר אַחֵר: <b>וְגַם הַנֶּפֶשׁ לֹא תִמָּלֵא</b> לָעוֹלָם הַבָּא, שֶׁהֲרֵי לֹא עָשָׂה מַעֲשִׂים טוֹבִים בְּחַיָּיו: "
            ],
            [
                "<b>טוֹב מַרְאֵה עֵינַיִם מֵהֲלָךְ־נָפֶשׁ.</b> טוֹב הָיָה וְהֻכְשַׁר לָזֶה לִרְאוֹת עָשְׁרוֹ לְמַרְאֵה עֵינָיו מִמַּאֲכָל וּמִשְׁתֶּה הַהוֹלֵךְ בְּנָפֶשׁ. ",
                "דָּבָר אַחֵר: <b>טוֹב מַרְאֵה עֵינַיִם מֵהֲלָךְ־נָפֶשׁ.</b> טוֹב הָיָה לָזֶה וְהֻכְשַׁר לָלֶכֶת אַחַר עֵינָיו לִגְזֹל וְלַעֲשֹׁק מֵהִלּוּךְ נַפְשׁוֹ, שֶׁלֹּא נָתַן לֵב הֵיכָן נַפְשׁוֹ תֵלֵךְ כְּשֶׁיָּמוּת: ",
                "<b>גַּם־זֶה הֶבֶל.</b> הוּא הַנִיתָּן לָרְשָׁעִים:"
            ],
            [
                "<b>מַה־שֶּׁהָיָה כְּבָר נִקְרָא שְׁמוֹ.</b> חֲשִׁיבוֹת וּגְדֻלָּה שֶׁהָיְתָה לוֹ בְחַיָּיו, \"כְּבָר נִקְרָא שְׁמוֹ\", כְּלוֹמַר, כְּבָר הָיָה וְעָבַר יָצָא לוֹ שֵׁם בִּשְׂרָרָה, וְעַתָּה חָלַף, וְנוֹדָע שֶׁהוּא אָדָם וְלֹא אֵל, וְסוֹפוֹ שֶׁמֵּת, וְלֹא יוּכַל לָדוּן עִם מַלְאָךְ הַמָּוֶת שֶׁהוּא תַּקִּיף מִמֶּנּוּ: "
            ],
            [
                "<b>כִּי יֵשׁ־דְּבָרִים הַרְבֵּה.</b> שֶׁנִּתְעַסֵּק בָּהֶן בְּחַיָּיו, כִּשְׂחוֹק הַמְּלָכִים, קֻפִּים וּפִילִים וַאֲרָיוֹת, הַכֹּל הִרְבָּה לוֹ וּמַה־יִוָתֵר לוֹ מִשֶּׁמֵת?: "
            ],
            [
                "<b>כִּי מִי־יוֹדֵעַ.</b> כִּי מִי אֲשֶׁר יוֹדֵעַ מַעֲשִׂים טוֹבִים, וּמַה לָּאָדָם לַעֲשׂוֹת בְּחַיָּיו, שֶׁיִּהְיוּ טוֹבִים לוֹ לָעוֹלָם הָאָרֹךְ: ",
                "<b>מִסְפַּר יְמֵי־חַיֵּי הֶבְלוֹ.</b> שֶׁהֵם מְעַט מִסְפָּר:",
                "<b>וְיַעֲשֵׂם.</b> לְאוֹתָם מַעֲשִׂים בְּשָׁעָה מֻעֶטֶת שֶׁהוּא חַי, שֶׁהִיא זְמַן קָצֵר כְּצֵל עוֹף הָעוֹבֵר, וְאַף־עַל־פִּי שֶׁאָמַר שְׁלֹמֹה, \"כַּצֵּל\" סְתָם, וְלֹא פֵרַשׁ אִם צֵל דֶּקֶל אִם צֵל כּוֹתֶל, שֶׁהֵם קְבוּעִים, כְּבָר פֵּרְשׁוֹ דָוִד אָבִיו, \"יָמָיו כְּצֵל עוֹבֵר\", זֶהוּ צִלּוֹ שֶׁל עוֹף הַפּוֹרֵחַ, כַּךְ נִדְרָשׁ בַּמִּדְרָשׁ: ",
                "<b>אֲשֶׁר מִי־יַגִיד לָאָדָם.</b> בַּמֶּה יִתְקַיֵּם הוֹן שֶׁקָּבַץ מֵעשֶׁק לְבָנָיו אַחֲרָיו תַּחַת הַשָּׁמֶשׁ:"
            ]
        ],
        [
            [
                "<b>טוֹב שֵׁם מִשֶּׁמֶן טוֹב.</b> יָפֶה לְאָדָם שֵׁם טוֹב מִשֶּׁמֶן טוֹב. וּבְיוֹם הַמָּוֶת טוֹב הַשֵּׁם מִיּוֹם הִוָּלְדוֹ לְכַךְ הֻקַּשׁ שֵׁם טוֹב לְשֶׁמֶן יוֹתֵר מִשְּׁאָר מַשְׁקִין, שֶׁהַשֶּׁמֶן אַתָּה נוֹתֵן לְתוֹכוֹ מַיִם, וְהוּא צָף וְעוֹלֶה וְנִכָּר, אֲבָל שְׁאָר מַשְׁקִים, אַתָּה נוֹתֵן לְתוֹכָן מַיִם, וְהֵם בּוֹלְעִים. ",
                "<b>טוֹב שֵׁם מִשֶּׁמֶן טוֹב.</b> שֶׁמֶן טוֹב יוֹרֵד לְמַטָּה, שֶׁנֶּאֱמַר: \"כַּשֶּׁמֶן הַטּוֹב . . . יוֹרֵד עַל הַזָּקָן\". שֵׁם טוֹב עוֹלֶה לְמַעְלָה, שֶׁנֶּאֱמַר: \"וַאֲגַדְּלָה שְׁמֶךָ\". שֶׁמֶן טוֹב לְשָׁעָה, וְשֵׁם טוֹב לְעוֹלָם, שֶׁנֶּאֱמַר: \"יְהִי שְׁמוֹ לְעוֹלָם\". שֶׁמֶן טוֹב הוֹלֵךְ מִקִּיטוֹן לִטְרַקְלִין וְלֹא יוֹתֵר, וְשֵׁם טוֹב לְסוֹף הָעוֹלָם. אָמַר רַבִּי יְהוּדָה בְּרַבִּי סִימוֹן: \"מָצִינוּ בַּעֲלֵי שֶׁמֶן טוֹב נִכְנְסוּ לִמְקוֹם הַחַיִּים וְיָצְאוּ שְׂרוּפִים, וְהֵם נָדָב וַאֲבִיהוּא שֶׁנִּמְשְׁחוּ בְשֶׁמֶן הַמִּשְׁחָה, וּמָצִינוּ בַּעֲלֵי שֵׁם טוֹב שֶׁנִּכְנְסוּ לִמְקוֹם הַמִּיתָה וְיָצְאוּ חַיִּים, חֲנַנְיָה, מִישָׁאֵל וַעֲזַרְיָה, שֶׁיָּצְאוּ מִכִּבְשַׁן הָאֵשׁ: ",
                "<b>וְיוֹם הַמָּוֶת מִיּוֹם הִוָּלְדוֹ.</b> נוֹלְדָה מִרְיָם, אֵין הַכֹּל יוֹדְעִין מָה הִיא. מֵתָה, נִסְתַּלְּקָה הַבְּאֵר. וְכֵן אַהֲרֹן בְּעַמּוּד עָנָן, וְכֵן משֶׁה בְמָן: "
            ],
            [
                "<b>טוֹב לָלֶכֶת אֶל בֵּית אֵבֶל.</b> מִדָּה הַנּוֹהֶגֶת בַּחַיִּים וּבַמֵּתִים:",
                "<b>מִלֶּכֶת אֶל בֵּית מִשְׁתֶּה.</b> שֶׁהִיא מִדָּה שֶׁאֵינָהּ נוֹהֶגֶת אֶלָּא בַחַיִּים:",
                "<b>בַּאֲשֶׁר הוּא סוֹף כָּל הָאָדָם.</b> בִּשְׁבִיל שֶׁהָאֵבֶל הוּא סוֹף כָּל הָאָדָם. סוֹפוֹ שֶׁל כָּל אָדָם לָבֹא לִידֵי כָּךְ. לְפִיכָךְ, הַחַי יִתֵּן אֶל לִבּוֹ, כָּל מַה שֶּׁאֶגְמֹל חֶסֶד עִם הַמֵּת, אֶצְטָרֵךְ אֲנִי שֶׁיִּגְמְלוּ לִי בְמוֹתִי, דְּיִדַּל יִדְלוּנֵיהּ, דְּיִטְעַן יִטְעֲנוּנֵיהּ, דְיִסְפֹּד יִסְפְּדוּנֵיה, דִּילַוֶּה יְלַוִּנֵיהּ. ",
                "דָּבָר אַחֵר: <b>בַּאֲשֶׁר הוּא סוֹף כָּל הָאָדָם.</b> שֶׁהַמִּיתָה הִיא סוֹף כָּל יְמֵי הָאָדָם, וְאִם לֹא עַכְשָׁיו גּוֹמֵל לוֹ חֶסֶד, לֹא יִגְמֹל לוֹ עוֹד, אֲבָל בֵּית הַמִּשְׁתֶּה, זִמְּנוֹ וְלֹא הָלַךְ, יוּכַל לוֹמַר לוֹ: \"סוֹפָךְ שֶׁיִּוָּלֵד לְךָ בֵן, וְשָׁם אֶהְיֶה עִמָּךְ, תָּבֹא לָךְ שִׂמְחַת חֲתוּנַת בִּנְךָ וְשָׁם אֵלֵךְ: ",
                "<b>וְהַחַי יִתֵּן אֶל לִבּוֹ.</b> הַדָּבָר הַזֶּה, שֶׁאִם לֹא עַכְשָׁיו יִגְמֹל לוֹ חֶסֶד, לֹא יִגְמֹל לוֹ עוֹד: "
            ],
            [
                "<b>טוֹב כַּעַס מִשְּׂחוֹק.</b> מִי שֶׁרוֹדֶפֶת מִדַּת הַדִּין אַחֲרָיו, אַל יִצְטַעֵר. טוֹב הָיָה לָהֶם לְדוֹר הַמַּבּוּל אִם הֶרְאָם הַקָּדוֹשׁ בָּרוּךְ הוּא פָּנִים זְעוּמוֹת עַל עֲבֵרוֹת שֶׁבְּיָדָם, מִשְּׂחוֹק שֶׁשָּׂחַק עִמָּהֶם, שֶׁאִלּוּ הֶרְאָה לָהֶם קִימְעָא רוֹעַ פָּנִים, הָיוּ חוֹזְרִים לְמוּטָב. טוֹב הָיָה לַאֲדוֹנִיָּהוּ אִם עֲצָבוֹ אָבִיו עַל כָּל עֲבֵרָה שֶׁהָיָה עוֹשֶׂה, מִשְּׂחוֹק שֶׁהֶרְאָה לוֹ וּבְסוֹף נֶהֱרַג עָלָיו: ",
                "<b>יִיטַב לֵב.</b> יַהֲפֹךְ לֵב הָאָדָם לְהֵיטִיב דְּרָכָיו:"
            ],
            [
                "<b>לֵב חֲכָמִים בְּבֵית אֵבֶל.</b> מַחֲשַׁבְתָּם עַל יוֹם הַמִּיתָה: ",
                "<b>וְלֵב כְּסִילִים בְּבֵית שִׂמְחָה.</b> אֵין חֲרֵדִים מִיּוֹם הַמִּיתָה וְלִבָּם בָּרִיא כְאוּלָם:"
            ],
            [],
            [
                "<b>כִּי כְקוֹל הַסִּירִים.</b> עֲצֵי קוֹצִים, אשפינ\"ט בְּלַעַ\"ז: ",
                "<b>תַּחַת הַסִּיר.</b> תַּחַת סִיר נְחשֶׁת הַכָּפוּי עַל תַּבְעֵרַת קוֹצִים, וְהֵם מְקַשְׁקְשִׁים לְתוֹכָהּ. אָמַר רַבִּי יְהוֹשֻׁעַ בֶּן לֵוִי: כָּל קִיסַיָּא, כַּד אִינוּן דָּלְקִין, לֵית קָלְהוֹן אָזִיל. בְּרַם, הָלֵין סִירַיָּתָא, קָלְהוֹן אָזִיל, לְמֵימָר, אַף אֲנָן מִן קִיסַיָּא. מוֹדִיעִים שֶׁאַף אָנוּ מִן הָעֵצִים, וְיֵשׁ צוֹרֶךְ בָּנוּ. אַף הַכְּסִילִים מַרְבִּים דְּבָרִים, לוֹמַר: \"גַּם אָנוּ מִן הַחֲשׁוּבִים\": ",
                "<b>וְגַּם זֶה הָבֶל.</b> וְעָמָל הוּא, שֶׁמָּסַר הַקָּדוֹשׁ בָּרוּךְ הוּא לַבְּרִיּוֹת לִהְיוֹת יְגֵעִים וּמְקַנְתְּרִים בָּהֶם: "
            ],
            [
                "<b>כִּי הָעשֶׁק יְהוֹלֵל חָכָם.</b> כְּשֶׁהַכְּסִיל מְקַנְתֵּר אֶת הֶחָכָם, מְעַרְבֵּב דַּעְתּוֹ, וְגַם הוּא נִכְשָׁל. דָּתָן וַאֲבִירָם קִנְתְּרוּ אֶת משֶׁה, לוֹמַר: \"יֵרֶא ה' עֲלֵיכֶם וְיִשְׁפֹּט וְגוֹ'\", וִיְעִרְבְּבוּהוּ וְאִבְּדוּ אֶת לִבּוֹ, וְגָרְמוּ לוֹ שֶׁהִקְפִּיד כְּנֶגֶד הַקָּדוֹשׁ בָּרוּךְ הוּא, וְאָמַר, \"וְהַצֵּל לֹא הִצַּלְתָּ אֶת עַמֶּךָ\", וְנֶעֱנַשׁ בַּדָּבָר, שֶׁהֱשִׁיבוֹ, \"עַתָּה תִרְאֶה\", וְלֹא תִרְאֶה בְמִלְחֶמֶת ל\"א מְלָכִים: ",
                "<b>לֵב מַתָּנָה.</b> לֵב חָכְמָה, שֶׁהִיא מַתָּנָה לְאָדָם, שֶׁנֶּאֱמַר, \"כִּי ה' יִתֵּן חָכְמָה\": ",
                "<b>עשֶׁק.</b> לְשׁוֹן רִיב וְקִנְתּוּרִין. יֵשׁ פָּנִים אֲחֵרִים מַפְרִידִין הַמִּקְרָאוֹת זוּ מִזּוּ וְ\"כִי\" הָאָמוּר בְּרֹאשׁ הַמִּקְרָא מוֹכִיחַ שֶׁמְּחֻבָּר לַמִּקְרָא שֶׁלְּפָנָיו: "
            ],
            [
                "<b>טוֹב אַחֲרִית דָּבָר מֵרֵאשִׁיתוֹ.</b> כְּמַשְׁמָעוֹ, בְּרֵאשִׁית הַדָּבָר, אֵין אָנוּ יוֹדְעִים מַה יְּהֵא בְסוֹפוֹ, אֲבָל כְּשֶׁאַחֲרִית טוֹב, נִגְמַר בְּטוֹב.",
                " דָּבָר אַחֵר: <b>טוֹב אַחֲרִית דָּבָר מֵרֵאשִׁיתוֹ.</b> בִּזְמַן שֶׁהוּא מֵרֵאשִׁיתוֹ טוֹב, שֶׁנִּתְכַּוְּנוּ לְטוֹבָה כְּשֶׁהִתְתִילוּ בּוֹ. רַבִּי מֵאִיר הֲוָה קָאִים וְדָרִישׁ כּוּלֵיהּ מִלְתָא בֶּאֱלִישָׁע בֶּן אֲבוּיָה בְּמִדְרַשׁ קֹהֶלֶת: ",
                "<b>אֶרֶךְ רוּחַ.</b> הַמַּאֲרִיךְ רָגְזוֹ, וְאֵינוֹ מְמַהֵר לָרִיב: "
            ],
            [
                "<b>אַל תְּבַהֵל.</b> אַל תְּמַהֵר:"
            ],
            [
                "<b>אַל תֹּאמַר מֶה הָיָה שֶׁהַיָּמִים וְגוֹ'.</b> אַל תִּתְמַהּ עַל הַטּוֹבָה שֶׁהָיְתָה בָאָה עַל הַצַּדִּיקִים הָרִאשׁוֹנִים, כְּדוֹר הַמִּדְבָּר וְדוֹרוֹ שֶׁל יְהוֹשֻׁעַ וְדוֹרוֹ שֶׁל דָּוִד: ",
                "<b>כִּי לֹא מֵחָכְמָה שָׁאַלְתָּ.</b> שֶׁהַכֹּל לְפִי זְכוּת הַדּוֹרוֹת:"
            ],
            [
                "<b>טוֹבָה חָכְמָה וְגוֹ'.</b> חָכְמָתָם עָמְדָה לָהֶם עִם נַחֲלַת זְכוּת אֲבוֹתָם, כִּי טוֹבָה הִיא הַחָכְמָה: ",
                "<b>וְיֹתֵר לְרֹאֵי הַשָּׁמֶשׁ.</b> יִתְרוֹן הִיא הַחָכְמָה לְכָל הַבְּרִיּוֹת:",
                "<b>לְרֹאֵי הַשָּׁמֶשׁ.</b> הֵן כָּל הַבְּרִיּוֹת, כְּדִתְנַן: \"הַנּוֹדֵר מֵרוֹאֵי הַחַמָּה אָסוּר אַף בְּסוּמִין. לֹא נִתְכַּוֵּן זֶה אֶלָּא בְמִי שֶׁהַחַמָּה רוֹאָה אוֹתוֹ: "
            ],
            [
                "<b>כִּי בְּצֵל הַחָכְמָה בְּצֵל הַכָּסֶף.</b> כָּל מִי שֶׁיֶּשְׁנוֹ בְצֵל הַחָכְמָה יֶשְׁנוֹ בְצֵל הַכָּסֶף, שֶׁהַחָכְמָה גוֹרֶמֶת לְעשֶׁר שֶׁיָּבֹא: ",
                "<b>וְיִתְרוֹן דַּעַת הַחָכְמָה תְּחַיֶּה בְעָלֶיהָ.</b> וְעוֹד הַחָכְמָה יְתֵרָה עַל הַכֶּסֶף, שֶׁהַחָכְמָה תְּחַיֶּה בְעָלֶיהָ: "
            ],
            [
                "<b>רְאֵה אֶת מַעֲשֵׂה הָאֱלֹהִים.</b> הֵיאַךְ הוּא מְתֻקָּן, הַכֹּל לְפִי הַפְּעֻלָּה שֶׁל אָדָם: גַּן עֵדֶן לַצַּדִּיקִים, גֵיהִנֹּם לָרְשָׁעִים. רְאֵה לְךָ בְּאֵיזֶה תִדְבָּק: ",
                "<b>כִּי מִי יוּכַל לְתַקֵּן.</b> לְאַחַר מִיתָה אֶת הַדָּבָר אֲשֶׁר עִוְּתוֹ בְחַיָּיו:"
            ],
            [
                "<b>בְּיוֹם טוֹבָה הֱיֵה בְטוֹב.</b> בְּיוֹם שֶׁיֵּשׁ בְּיָדְךָ לַעֲשׂוֹת טוֹבָה, הֱיֵה בְעוֹשֵׂי הַטּוֹבָה: ",
                "<b>וּבְיוֹם רָעָה רְאֵה.</b> כְּשֶׁתָּבוֹא הָרָעָה עַל הָרְשָׁעִים, אַתָּה תִהְיֶה מִן הָרוֹאִים, שֶׁנֶּאֱמַר, \"וְיָצְאוּ וְרָאוּ בְּפִגְרֵי הָאֲנָשִׁים וְגוֹ'\", וְלֹא תִהְיֶה מִן הַנִּרְאִים: \"וְהָיוּ דֵרָאוֹן לְכָל בָּשָׂר\": ",
                "<b>גַּם אֶת זֶה לְעֻמַּת זֶה.</b> הַטּוֹבָה וּשְׂכַר פְּעֻלָּתָהּ לְעֻמַּת הָרָעָה וּשְׂכַר פְּעֻלָּתָהּ:",
                "<b>שֶׁלֹּא יִמְצָא הָאָדָם אַחֲרָיו מְאוּמָה.</b> לְהַרְהֵר אַחֲרָיו שֶׁל הַקָּדוֹשׁ בָּרוּךְ הוּא:"
            ],
            [
                "<b>יֵשׁ צַדִּיק אֹבֵד בְּצִדְקוֹ.</b> אַף עַל פִּי שֶׁהוּא אוֹבֵד, עוֹדֶנּוּ עוֹמֵד בְּצִדְקוֹ. מַעֲשֵׂה בְּיוֹסֵף בֶּן פִּנְחָס הַכֹּהֵן שֶׁעָלְתָה נִימָא בְרַגְלוֹ. קָרְאוּ לְרוֹפֵא לַחֲתּוֹךְ רַגְלוֹ. אָמַר לֵיהּ: \"כְּשֶׁאַתָּה מַגִּיעַ לְחוּט הַשַּׂעֲרָה, הוֹדִיעֵנִי\". וְכֵן עָשָׂה, קָרָא לְחוּנְיָא בְּנוֹ, אָמַר לוֹ: \"בְּנִי, עַד כַּאן הָיִיתָ חַיָּב לִטַּפֵּל בִּי. מִכַּאן וְאֵילֵךְ אֵין אַתָּה חַיָּב לִטַּפֵּל בִּי, שֶׁאֵין כֹּהֵן מִטַּמֵּא לְאֵבֶר מִן הַחַי מֵאָבִיו: "
            ],
            [
                "<b>אַל תְּהִי צַדִּיק הַרְבֵּה.</b> כְּשָׁאוּל, שֶׁדִּמָּה לִהְיוֹת צַדִּיק וְרִחֵם עַל הָרְשָׁעִים: ",
                "<b>וְאַל תִּתְחַכַּם יוֹתֵר.</b> לָדוּן קַל וָחֹמֶר שֶׁל שְׁטוּת, וּמַה עַל נֶפֶשׁ אַחַת אָמְרָה תוֹרָה, הָבֵא עֶגְלָה עֲרוּפָה, וְכוּ': "
            ],
            [
                "<b>אַל תִּרְשַׁע הַרְבֵּה.</b> אֲפִלּוּ רָשַׁעְתָּ מְעַט, אַל תּוֹסִיף לְהַרְשִׁיעַ: ",
                "<b>לָמָּה תָמוּת בְּלֹא עִתֶּךָ.</b> כְּשָׁאוּל, שֶׁנֶּאֱמַר: \"וַיָּמָת שָׁאוּל בְּמַעֲלוֹ אֲשֶׁר מָעַל\" בְּנֹב עִיר הַכֹּהֲנִים וּבַעֲמָלֵק: "
            ],
            [
                "<b>טוֹב אֲשֶׁר תֶּאֱחֹז בָּזֶה וְגוֹ'.</b> אֱחוֹז בְּצֶדֶק וּבְרֶשַׁע. אִם אָמַר הַנָּבִיא הַצַּדִיק דָּבָר שֶׁהוּא דוֹמֶה לְךָ לְרֶשַׁע, כְּגוֹן שֶׁאָמַר שְׁמוּאֵל לְשָׁאוּל, אַל יֵקַל בְּעֵינֶיךָ לְפַקְפֵק בּוֹ: ",
                "<b>יֵצֵא אֶת כֻּלָּם.</b> יְדֵי שְׁנֵיהֶם, יְקַיֵּם הַצֶּדֶק וְהָרֶשַׁע כְּהִלְכָתָן: "
            ],
            [
                "<b>הַחָכְמָה תָּעֹז לֶחָכָם.</b> לְפִי שֶׁאָמַר, \"אַל תִּרְשַׁע הַרְבֵּה\", אִם רָשַׁעְתָּ מְעַט, אַל תּוֹסִיף עָלָיו, אֶלָּא פַּשְׁפֵּשׁ בְּמַעֲשֶׂיךָ וּתְהֵא תוֹהֵא עַל הַחֵטְא, אָמַר, \"הַחָכְמָה תָּעֹז לֶחָכָם\", שֶׁהִיא יוֹעַצְתּוֹ לָשׁוּב בִּתְשׁוּבָה: ",
                "<b>מֵעֲשָׂרָה שַׁלִּיטִים.</b> מָצִינוּ בְיֹאשִׁיָּהוּ שֶׁהֵעִיד עָלָיו הַכָּתוּב, \"וְכָמֹהוּ לֹא הָיָה לְפָנָיו מֶלֶךְ וְגוֹ'\". הֲרֵי עָמְדָה לוֹ חָכְמָתוֹ, שֶׁפִּשְׁפֵּשׁ בְמַעֲשָׂיו וְטוֹב לוֹ מֵעֲשָׂרָה מְלָכִים שֶׁהִרְשִׁיעוּ וְלֹא שָׁבוּ מִדַּרְכָּם: ",
                "<b>אֲשֶׁר הָיוּ בָּעִיר.</b> בִּיְרוּשָׁלַיִם: רְחַבְעָם, אֲבִיָּה, אֲחַזְיָה, יוֹאָשׁ אַחֲרֵי מוֹת יְהוֹיָדָע, אֲמַצְיָה, אָחָז, מְנַשֶּׁה, אָמוֹן, יְהוֹיָקִים, צִדְקִיָּהוּ: "
            ],
            [
                "<b>כִּי אָדָם אֵין צַדִּיק בָּאָרֶץ.</b> לְפִיכָךְ, צָרִיךְ לְפַשְׁפֵּשׁ בְּמַעֲשָׂיו: "
            ],
            [
                "<b>גַּם לְכָל הַדְּבָרִים וְגוֹ'.</b> לְפִי שֶׁמְּדַבֵּר בְּשָׁאוּל שֶׁקִּבֵּל לְשׁוֹן הָרַע עַל נוֹב עִיר הַכֹּהֲנִים, וְעָלָיו נֶאֱמַר: \"אַל תִּרְשַׁע הַרְבֵּה\", אָמַר: \"גַּם לְכָל הַדְבָרִים וְגוֹ'\", אֲשֶׁר יְדַּבְּרוּ אֵלֶיךָ הוֹלְכֵי רָכִיל, אַל תִּתֵּן לִבְּךָ לְקַבְּלָן: ",
                "<b>אֲשֶׁר לֹא תִשְׁמַע אֶת עַבְדְּךָ מְקַלְּלֶךָ.</b> אֵין טוֹב אֲשֶׁר תַּטֶּה אָזְנְךָ לִשְׁמוֹעַ אֶת עַבְדְּךָ מְקַלְּלֶךָ. ",
                "דָּבָר אַחֵר: <b>מֵעֲשָׂרָה שַׁלִּיטִים.</b> אֵלּוּ עֲשָׂרָה דְבָרִים הַמְחַיְּבִים אֶת הָאָדָם: שְׁתֵּי עֵינָיו מָרְאִין אוֹתוֹ דִבְרֵי עֲבֵרָה. שְׁתֵּי אָזְנָיו מַשְׁמִיעִין אוֹתוֹ דְבָרִים בְּטֵלִים. שְׁתֵּי יָדָיו שֶׁגּוֹזֵל וְחוֹמֵס בָּהֶן. שְׁתֵּי רַגְלָיו שֶׁמוֹלִיכִין אוֹתוֹ לִדְבַר עֲבֵרָה. וּפִיו וְלִבּוֹ. ",
                "דָּבָר אַחֵר: <b>הַחָכְמָה תָּעֹז לֶחָכָם.</b> זֶה נֹחַ. <b>מֵּעֲשָׂרָה שַׁלִּיטִים.</b> מֵעֲשָׂרָה דוֹרוֹת שֶׁלְּפָנָיו.",
                "דָּבָר אַחֵר: <b>לֶחָכָם.</b> זֶה אָבְרָהָם. <b>מֵעֲשָׂרָה שַׁלִּיטִים.</b> מֵעֲשָׂרָה דוֹרוֹת שֶׁלְפָנָיו.",
                "דָּבָר אַחֵר: <b>לֶחָכָם.</b> זֶה יוֹסֵף. <b>מֵעֲשָׂרָה שַׁלִּיטִים.</b> אֵלּוּ אֶחָיו.",
                "דָּבָר אַחֵר: <b>לֶחָכָם.</b> זֶה משֶׁה. <b>מֵעֲשָׂרָה שַׁלִּיטִים.</b> עֲשָׂרָה דְבָרִים הַמְּשַׁמְשִׁין אֶת הַגּוּף עַל יְדֵי מַאֲכָל: מִן פּוּמָא לְוֶשְׁטָא וּמִן וֶשְׁטָא לְכַרְסָא וְכוּ' כִּדְאִיתָא בְמִדְרַשׁ קֹהֶלֶת. וְחָכְמָתוֹ עָמְדָה לוֹ לְמשֶׁה שֶׁלֹּא נִצְטָרֵךְ לְמַאֲכָל אַרְבָּעִים יוֹם וְאַרְבָּעִים לָיְלָה. כָּל הַפָּנִים הַלָּלוּ בַמִּדְרָשׁ, וְאֵינִי יָכוֹל לְיַשֵּׁב עֲלֵיהֶן מִקְרָא שֶׁלְּאַחֲרָיו: \"כִּי אָדָם אֵין צַּדִּיק בָּאָרֶץ\". "
            ],
            [],
            [
                "<b>כָּל זֹה נִסִּיתִי בַחָכְמָה</b> מוּסָב עַל מִקְרָאוֹת שֶׁלְּמַטָּן (סְפָרִים אֲחֵרִים: וְלֹא) וְעַל שֶׁלְּמַעְלָן: ",
                "<b>נִסִּיתִי בַחָכְמָה.</b> בַּתּוֹרָה:",
                "<b>אָמַרְתִּי אֶחְכָּמָה.</b> לָדַעַת אֶת הַחָכְמָה:",
                "<b>וְהִיא רְחוֹקָה מִמֶּנִּי.</b> וּמָה הִיא זוּ?:"
            ],
            [
                "<b>רָחוֹק מַה שֶׁהָיָה.</b> אֶת הַדְּבָרִים הָרְחוֹקִים שֶׁהָיוּ בִיצִירַת בְּרֵאשִׁית:",
                "<b>וְעָמֹק עָמֹק הוּא \"מִי יִמְצָאֶנּוּ\"</b>, שֶׁאֵין לִי רְשׁוּת לְהַרְהֵר בָּהֶן, מַה לְּמַעְלָה וּמַה לְּמַטָּה, מַה לְּפָנִים וּמַה לְּאָחוֹר: וְעוֹד: "
            ],
            [
                "<b>סַּבּוֹתִי.</b> לָדַעַת וְלָתוּר וּלְבַקֵּשׁ חָכְמַת פָּרָשַׁת פָּרָה אֲדֻמָּה וְחֶשְׁבּוֹן קֵץ הַגְּאֻלָּה:",
                "<b>וְלָדַעַת רֶשַׁע כֶּסֶל.</b> לַעֲמֹד עַל סוֹף דַּעְתָּה שֶׁל אַפִּיקוֹרְסוּת וְסִכְלוּת הוֹלֵלוֹת, מְעֻרְבָּב וּמְשֻּׁעְמָם שֶׁבָּהּ: "
            ],
            [
                "<b>וּמוֹצֶא אֲנִי מַר מִמָּוֶת.</b> שֶׁהִיא קָשָׁה מֵעֲשָׂרָה דְבָרִים הַקָּשִׁים שֶׁנִּבְרְאוּ בָעוֹלָם, כִּדְאִיתָא בְּבָבָא בַּתְרָא בְּ\"הַשֻּׁתָּפִין\". \"וּמוֹצֶא אֲנִי מַר\" וְקָשֶׁה מִמֶּנָּה \"אֶת הָאִשָּׁה\", זוּ הַמִּנוּת: ",
                "<b>וַחֲרָמִים לִבָּהּ.</b> לְשׁוֹן מִכְמֹרֶת, כְּמוֹ, \"יְגֹרֵהוּ בְחֶרְמוֹ וְיַאַסְפֵהוּ בְּמִכְמַרְתּוֹ\": ",
                "<b>אֲסוּרִים יָדֶיהָ.</b> וּמִשֶּׁהֶחֱזִיקָה בְאָדָם, הֲרֵי הוּא כְנִקְשַׁר בְּקִשּׁוּרֵי עֲבוֹתוֹת: ",
                "<b>אֲסוּרִים.</b> שֵׁם דָּבָר שֶׁל קִּשׁוּרִים, כְּמוֹ \"וַיִּמַּסוּ אֱסוּרָיו\", קִשּׁוּרָיו. וְכֵן פֵּרְשׁוֹ מְנַחֵם: "
            ],
            [
                "<b>רְאֵה זֶה מָצָאתִי אָמְרָה קֹהֶלֶת אַחַת לְאַחַת לִמְצֹא חֶשְׁבּוֹן.</b> כָּל הַמִּצְוֹת שֶׁהַצַּדִּיקִים עוֹשִׂים וְהָעֲבֵרוֹת שֶׁהָרְשָׁעִים עוֹבְרִים נִמְנִים לִפְנֵי הַקָּדוֹשׁ בָּרוּךְ הוּא אַחַת אֶל אַחַת עַד שֶׁמִּצְטָרְפוֹת לְחֶשְׁבּוֹן גָּדוֹל. כַּךְ פֵּרְשׁוּ רַבּוֹתֵינוּ בְמַסֶּכֶת סוֹטָה:",
                "<b>אָמְרָה קֹהֶלֶת.</b> אָמְרָה קְבוּצַת הַחָכְמָה, וְאָמְרָה נַפְשׁוֹ הַמַּשְׂכֶּלֶת הַמְקַבֶּצֶת הַחָכְמָה: ",
                "<b>קֹהֶלֶת.</b> לְשׁוֹן נְקֵבָה הִיא, וּכְשֶׁהוּא אוֹמְרוֹ בִלְשׁוֹן זָכָר, מוּסָב עַל הַקּוֹבְצָהּ, וְהוּא שְׁלֹמֹה. וּבַמִּדְרָשׁ מָצִינוּ: אָמַר רַבִּי יִרְמְיָה בֶּן אֶלְעָזָר: רוּחַ הַקֹּדֶשׁ פְּעָמִים מְשִׂיחָה בִלְשׁוֹן זָכָר, וּפְעָמִים מְשִׂיחָה בִלְשׁוֹן נְקֵבָה. כָּתוּב אֶחָד אוֹמֵר \"עֶזְרִי וּמְפַלְטִי אַתָּה\", וְכָתוּב אֶחָד אוֹמֵר \"עֶזְרָתִי וּמְפַלְטִי אַתָּה\". כָּתוּב אֶחָד אוֹמֵר \"מְבַשֵּׂר מַשְׁמִיעַ שָׁלוֹם\", וְכָתוּב אֶחָד אוֹמֵר \"קוֹל מְבַשֶּׂרֶת צִיּוֹן\": "
            ],
            [
                "<b>אֲשֶׁר עוֹד בִּקְשָׁה נַפְשִׁי.</b> לְבַד אֵלֶּה הָאֲמוּרִים לְמַעְלָה שֶׁבִּקַּשְׁתִּים וְלֹא מְצָאתִים, בִּקְשָׁה עוֹד נַפְשִׁי כְּשֵׁרָה בְנָשִׁים וְלֹא מָצָאתִי, כִּי כֻלָּן דַּעְתָּן קַלָּה עֲלֵיהֶן: אָדָם אֶחָד מֵאֶלֶף ",
                "<b>מָצָאתִי.</b> בְּנוֹהֵג שֶׁבָּעוֹלָם, אֶלֶף נִכְנָסִים לְמִקְרָא, אֵין יוֹצְאִים מֵהֶם לְהַצְלִיחַ שֶׁרְאוּיִם לְמִשְׁנָה אֶלָּא מֵאָה, וְאוֹתָם מֵאָה שֶׁנִּכְנְסוּ לְמִשְׁנָה, אֵין יוֹצְאִים מֵהֶם לִגְמָרָא אֶלָּא עֲשָׂרָה, וְאוֹתָן עֲשָׂרָה שֶׁנִּכְנָסִין לִגְמָרָא, אֵין מַצְלִיחַ מֵהֶם אֶלָּא אֶחָד לְהוֹרָאָה, הֲרֵי אֶחָד מֵאֶלֶף: ",
                "<b>וְאִשָּׁה בְכָל אֵלֶּה.</b> אֲפִלּוּ בְאֶלֶף, לְכַךְ אַתָּה צָרִיךְ לְהִזָּהֵר בָּהּ: "
            ],
            [
                "<b>לְבַד רְאֵה זֶה מָצָאתִי.</b> שֶׁבָּאָה לְעוֹלָם תַּקָּלָה עַל יָדָהּ:",
                "<b>אֲשֶׁר עָשָׂה.</b> הַקָּדוֹשׁ בָּרוּךְ הוּא אֶת הָאָדָם הָרִאשׁוֹן יָשָׁר:",
                "<b>וְהֵמָּה.</b> מִּשֶּׁנִּזְדַּוְּגָה לוֹ חַוָּה אִשְׁתּוֹ וְנַעֲשׂוּ שְׁנַיִם וְנִקְרְאוּ \"הֵמָּה\": ",
                "<b>בִּקְשׁוּ חִשְּׁבֹנוֹת רַבִּים.</b> מְזִמּוֹת וּמַחֲשָׁבוֹת שֶׁל חֵטְא. כַּךְ נִדְרָשׁ בַּמִּדְרָשׁ:"
            ]
        ],
        [
            [
                "<b>מִי כְּהֶחָכָם.</b> מִי בָעוֹלָם חָשׁוּב כְּאָדָם חָכָם?",
                "<b>וּמִי יוֹדֵעַ פֵּשֶׁר דָּבָר.</b> פִּשְׁרוֹן שֶׁל דָּבָר. כְּמוֹ שֶׁמָּצִינוּ בְדָנִיֵּאל, מִתּוֹךְ חָכְמָתוֹ, שֶׁהָיָה חָכָם בְּיִרְאַת שָׁמַיִם, נִתְגַּלּוּ לוֹ רָזֵי פִשְׁרִין. מִי כְמשֶׁה, עוֹשֶׂה פְשָׁרִים בֵּין יִשְׂרָאֵל לַאֲבִיהֶם שֶׁבַּשָּׁמָיִם? ",
                "<b>וְעֹז פָּנָיו יְשֻׁנֶּא.</b> מִשְּׁאָר הַבְּרִיּוֹת עַד כִּי יָרְאוּ \"מִגֶּשֶׁת אֵלָיו\" \"כִּי קָרַן עוֹר פָּנָיו\": "
            ],
            [
                "<b>אֲנִי פִּי מֶלֶךְ שְׁמֹר.</b> לְפִיכָךְ, אֲנִי צָרִיךְ וְנָכוֹן לִשְׁמֹר פִּי מַלְכּוֹ שֶׁל עוֹלָם, שֶׁהִיא הַטּוֹבָה שֶׁבְּכֻלָּן: ",
                "<b>וְעַל דִּבְרַת שְׁבוּעַת אֱלֹהִים.</b> שֶׁנִּשְׁבַּעְנוּ לוֹ בְחוֹרֵב לִשְׁמֹר מִצְוֹתָיו. ",
                "דָּבָר אַחֵר: אֲנִי נָכוֹן לִשְׁמֹר פִּי מַלְכֵי הָאֻמּוֹת הַמּוֹשְׁלִים בָּנוּ בְּגֻלְגָלִיּוֹת וְאַרְנוּנִיּוֹת. <b>וְעַל דִּבְרַת שְׁבוּעַת אֱלֹהִים.</b> וּבִלְבַד שֶׁלֹּא יַעֲבִירֵנוּ אֶת הַשְּׁבוּעָה שֶׁנִּשְׁבַּעְנוּ לַמָּקוֹם.",
                "<b>וְעַל דִּבְרַת.</b> וְאֵצֶל דִּבְרַת שְׁבוּעַת אֱלֹהִים אֶשְׁמֹר פִּי הַמְּלָכִים. וְכֵן מָצִינוּ בַחֲנַנְיָה, מִישָׁאֵל וַעֲזַרְיָה, שֶׁאָמְרוּ לִנְבוּכַדְנֶצַּר, \"וְאָמְרִין לְמַלְכָּא, נְבוּכַדְנֶאצַּר לָא חַשְׁחִין אֲנַחְנָא עַל דְּנָּה פִּתְגָם לַהֲתָבוּתָךְ\". אִם מַלְכָּא, לָמָה נְבוּכַדְנֶאצַּר? וְאִם נְבוּכַדְנֶאצַּר, לָמָּה מַלְכָּא? אֶלָּא כַּךְ אָמְרוּ לוֹ: \"לָךְ אָנוּ אוֹמְרִים דְּאַתְּ מַלְכָּא לָנוּ לַעֲבוֹדָה וּלְמִסִּים לְגֻלְגָּלִיּוֹת, אַךְ עַל דְּנָא שֶׁאַתְּ אוֹמֵר עֲלָנָא לַעֲבֹד עֲבוֹדָה זָרָה נְבוּכַדְנֶאצַּר אַתְּ, וְלֹא מֶלֶךְ\": "
            ],
            [
                "<b>אַל תִּבָּהֵל מִפָּנָיו תֵּלֵךְ.</b> אַל תְּהִי נִבְהָל לוֹמַר שֶׁתֵּלֵךְ וְתִבְרַח מִפָּנָיו לְמָקוֹם שֶׁאֵינוֹ שַׁלִּיט שָׁם, שֶׁבְּכָל מָקוֹם הוּא שַׁלִּיט: ",
                "<b>אַל תַּעֲמֹד בְּדָבָר רָע.</b> אַל תַּעֲמִיד עַצְמְךָ עוֹסֵק בִּדְבָרִים רָעִים:",
                "<b>כִּי כָּל אֲשֶׁר יַחְפֹּץ.</b> לְהִפָּרַע מִמְּךָ, רְשׁוּת וִיכֹלֶת בְּיָדוֹ לַעֲשׂוֹת: "
            ],
            [
                "<b>בַּאֲשֶׁר דְּבַר מֶלֶךְ שִׁלְטוֹן.</b> בִּשְׁבִיל אֲשֶׁר דְּבַר הַקָּדוֹשׁ בָּרוּךְ הוּא מוֹשֵׁל הוּא, וּמִי יֹאמַר לוֹ מַה תַּעֲשֶׂה. וְאִם שׁוֹמֵר מִצְוָה אַתָּה, לֹא תֵדַע דָּבָר רָע וְלֹא תְבוֹאֶךָ: "
            ],
            [
                "<b>וְעֵת וּמִשְׁפָּט יֵדַּע לֵב חָכָם.</b> הֶחָכָם יוֹדֵעַ שֶׁיֵשׁ עֵת קָבוּעַ לִפְקוּדַּת רְשָׁעִים, וּמִשְׁפָּטִים יֵשׁ לִפְנֵי הַקָּדוֹשׁ בָּרוּךְ הוּא שֶׁסּוֹפוֹ לְהִפָּרַע מֵהֶם. מִשְׁפָּט יוסטיצ\"א בְּלַעַ\"ז, וְהִיא הַפֻּרְעָנוּת: "
            ],
            [
                "<b>כִּי לְכָל חֵפֶץ.</b> שֶׁהָאָדָם עוֹשֶׂה חֶפְצוֹ וְעוֹבֵר עַל דָּת, יֵשׁ עֵת לְהִפָּרַע, וּמִשְׁפָּט וּפֻרְעָנוּת מוּכֶנֶת: ",
                "<b>כִּי רָעַת הָאָדָם רַבָּה עָלָיו.</b> כַּאֲשֶׁר רַבָּה רָעַת הָאָדָם וּסְאָתוֹ גְדוּשָׁה, אָז בָּאָה פְקֻדָּתוֹ, וְ\"כִי\" מְשַׁמֵּשׁ בִּלְשׁוֹן \"כַּאֲשֶׁר\", כְּמוֹ, \"כִּי יִהְיֶה לָהֶם דָּבָר בָּא אֵלַי\": "
            ],
            [
                "<b>כִּי אֵינֶנּוּ יֹדֵעַ מָה שֶׁיִּהְיֶה.</b> כְּשֶׁהָרָשָׁע עוֹבֵר עֲבֵרָה, אֵינֶנּוּ נוֹתֵן לִבּוֹ לְמַה שֶׁעָתִיד הַקָּדוֹשׁ בָּרוּךְ הוּא לַהֲבִיאוֹ בְמִשְׁפָּט, וְאוֹי לוֹ בְכַךְ: ",
                "<b>כִּי כַּאֲשֶׁר יִהְיֶה.</b> הַפֻּרְעָנוּת, מִי יַגִּיד לוֹ לְהִמָּלֵךְ בּוֹ וְלִטֹּל בּוֹ עֵצָה וְלִטֹּל רְשׁוּת, כִּי פֶתַע פִּתְאוֹם יְבוֹאֶנּוּ: "
            ],
            [
                "<b>אֵין אָדָם שַׁלִּיט בָּרוּחַ.</b> בְּרוּחוֹ וְיִצְרוֹ שֶׁל שְׁלוּחוֹ שֶׁל מָקוֹם, לִכְלוֹא וְלִמְנֹעַ מִמֶּנּוּ אֶת הָרוּחַ שֶׁבְּגוּפוֹ שֶׁלֹּא יִטְּלֶנּוּ מַלְאַךְ הַמָּוֶת: ",
                "<b>וְאֵין שִׁלְטוֹן.</b> שֶׁל שׁוּם מֶלֶךְ נִיכָּר בְּיוֹם מוֹתוֹ. בְּכָל מָקוֹם אַתָּה מוֹצֵא \"וְהַמֶּלֶךְ דָּוִד\", וּבְיוֹם מוֹתוֹ \"וַיִּקְרְבוּ יְמֵי דָוִד לָמוּת\", וְלֹא הֻזְכַּר הַמַּלְכוּת כַּאן: ",
                "<b>וְאֵין מִשְׁלַחַת בַּמִּלְחָמָה.</b> זוּ לֵאמֹר: \"אֶשְׁלַח בְּנִי אוֹ עַבְדִּי בִמְקוֹמִי: "
            ],
            [
                "<b>אֶת כָּל זֶה רָאִיתִי.</b> הָאָמוּר לְמָעְלָה: ",
                "<b>וְנָתוֹן אֶת לִבִּי לְכָל מַעֲשֶׂה.</b> וְגַם לְכָל מַעֲשֵׂה בְנֵי אָדָם נָתַתִּי אֶת לִבִּי, וְרָאִיתִי עֵת אֲשֶׁר שָׁלַט אָדָם בַּחֲבֵרוֹ וְגָבַר עָלָיו, וְסוֹפוֹ נֶהְפַּךְ לְרָעָתוֹ. עֲמָלֵק נִתְגַּבֵּר עַל יִשְׂרָאֵל, וְסוֹפוֹ \"וְאַחֲרִיתוֹ עֲדֵי אֹבֵד\". וְכֵן פַּרְעֹה, וְכֵן נְבוּכַדְנֶאצַּר, וְכֵן סַנְחֵרִיב: "
            ],
            [
                "<b>וּבְכֵן.</b> וְאָז:",
                "<b>רָאִיתִי רְשָׁעִים קְבֻרִים.</b> בִּנְבוּאָה זוּ רָאִיתִי רְשָׁעִים קְבוּרִים. שֶׁהָיוּ רְאוּיִם לְהִטָּמֵן בֶּעָפָר, שֶׁהָיוּ נִבְזִים בֵּין שְׁאָר אֻמּוֹת, שֶׁנֶּאֱמַר עֲלֵיהֶם \"זֶה הָעָם לֹא הָיָה\". וְשָׁלְטוּ בְּבֵיתוֹ שֶׁל הַקָּדוֹשׁ בָּרוּךְ הוּא שֶׁהוּא מָקוֹם קָדוֹשׁ, וּבְלֶכְתָּם מִשָּׁם אֶל אַרְצָם, הָיוּ מִשְׁתַּבְּחִים בְּעִירָם אֲשֶׁר כַּךְ וְכַךְ עָשׂוּ בְּבֵיתוֹ מָקוֹם. אַל תִּקְרֵי \"וְיִשְׁתַּכְּחוּ\", אֶלָּא \"וְיִשְׁתַּבְּחוּ\". כַּךְ דְּרָשׁוּהוּ רַבּוֹתֵינוּ זִכְרוֹנָם לִבְרָכָה, וּלְעִנְיַן הַשִׁכְחָה כַּךְ נִדְרָשׁ בָּאַגָּדָה: וְסוֹפָם שֶׁיִּשְׁתַּכַּח שְׁמָם וְזִכְרָם מִן הָעִיר עַצְמָהּ אֲשֶׁר כֵּן עָשׂוּ בָהּ, שֶׁנֶּאֱמַר \"וְקִבַּצְּתִּי אֶת כָּל הַגּוֹיִם. . . אֶל עֵמֶק יְהוֹשָׁפָט\". בִּמְקוֹם שֶׁנִּאֲצוּ לְפָנָיו, יִפָּרַע מֵהֶם, וְכֵן הוּא אוֹמֵר \"ה' בָּעִיר צַלְמָם תִּבְזֶה\": ",
                "<b>גַּם זֶה.</b> אֶחָד מִן הַהֲבָלִים שֶׁנִּמְסְרוּ לְעוֹלָם לְיַגֵּעַ אֶת הַבְּרִיּוֹת, שֶׁאֵין הַקָּדוֹשׁ בָּרוּךְ הוּא מְמַהֵר לְהִפָּרַע מֵעוֹשֵׂי הָרָעָה, וְהַבְּרִיּוֹת סוֹבְרִים, אֵין דִּין וְאֵין דַיָּן: "
            ],
            [
                "<b>אֲשֶׁר אֵין נַעֲשָׂה פִתְגָם.</b> מִשְׁפַּט מַעֲשֵׂה הָרָעָה מְהֵרָה, שֶׁאֵין הַקָּדוֹשׁ בָּרוּךְ הוּא מְמַהֵר לְהִפָּרַע מֵעוֹשֵׂי הָרָעָה, וְעַל כֵּן הֵם סוֹבְרִים אֵין דִּין, וּמָלֵא לִבָּם בְּקִרְבָּם לַעֲשׂוֹת רָע: "
            ],
            [
                "<b>אֲשֶׁר חֹטֶא וְגוֹ'.</b> לְפִי שֶׁרוֹאִים שֶׁהַחוֹטֵא עוֹשֶׂה רָע מְאַת אֲלָפִים וְרִבּוֹאוֹת וּמַאֲרִיךְ לוֹ הַקָּדוֹשׁ בָּרוּךְ הוּא, וְאֵינוֹ נִפְרָע מִמֶּנּוּ: ",
                "<b>מְאַת.</b> מִקְרָא קָצֵר, וְדָבוּק לְפָנָיו, לוֹמַר מְאַת יָמִים, מְאַת שָׁנִים, מְאַת אֶלֶף, וְכֵן \"וּשְׁכֻרַת\". מִקְרָא קָצֵר, וְחָסֵר שְׁכֻרַת כַּעַס, וְלֹא מִיָּיִן כִּשְׁאָר שִׁכְרוּת: ",
                "<b>כִּי גַּם יוֹדֵעַ אָנִי.</b> כִּי אַף בְּכָל זֹאת, שֶׁאֵינוֹ מְמַהֵר לְהִפָּרַע מִן הָרְשָׁעִים וְלִהְיוֹת הֶפְרֵשׁ בֵּין צַדִּיקִים לִרְשָׁעִים, יוֹדֵעַ אֲנִי שֶׁסוֹף כָּל אֶחָד וְאֶחָד לִטֹּל שְׂכָרוֹ, וְלִירֵאָיו יִהְיֶה טוֹב: "
            ],
            [
                "<b>וְטוֹב לֹא יִהְיֶה לְרָשָׁע.</b> לְפִי אֲשֶׁר אֵינֶנּוּ יָרֵא לִפְנֵי הָאֱלֹהִים:"
            ],
            [
                "<b>יֵשׁ הֶבֶל.</b> דָּבָר הַמַּהֲבִיל אֶת הַבְּרִיּוֹת:",
                "<b>אֲשֶׁר יֵשׁ צַדִּיקִים.</b> שֶׁמַּגִּיעַ אֲלֵיהֶם רָעָה כְּמַעֲשֵׂה הָרְשָׁעִים וְיֵשׁ רְשָׁעִים שֶׁמַּגִּיעַ אֲלֵיהֶם טוֹבָה כְּמַעֲשֵׂה הַצַּדִיקִים. אָמַרְתִּי שֶׁגַם זֶה אֶחָד מִן הַהֲבָלִים הַנּוֹהֲגִים בָּעוֹלָם. וְרַבּוֹתֵינוּ דָרְשׁוּ לְצַד אַחֵר בְּמַסֶּכֶת הוֹרָיוֹת, וְאֵינוֹ מְיֻשָּׁב לִי עַל שִׁיטַת דִּבּוּר שֶׁסִיֵּם הֶחָכָם לוֹמַר שֶׁגַּם זֶה הָבֶל: "
            ],
            [
                "<b>אֶת הַשִּׂמְחָה.</b> שֶׁיְּהֵא שָׂמֵחַ בְּחֶלְקוֹ וְעוֹסֵק בִּפְקוּדִים יְשָׁרִים מְשַׂמְּחֵי לֵב, וְלֹא יְהֵא שָׁטוּף אַחַר הַרְבּוֹת הוֹן בְּנֶשֶׁךְ וּבְמַרְבִּית וְגָזֵל. כָּל מִי שֶׁאֵינוֹ שָׂמֵחַ בְּחֶלְקוֹ וְשָׁטוּף אַחַר הַמָּמוֹן, בָּא לִידֵי עֲבֵרוֹת גָּזֵל וְאוֹנָאָה וְרִבִּית, וְשֶׁאֵינוֹ שָׂמֵחַ בְּחֶלְקוֹ לְעִנְיַן אַהֲבַת אִשְׁתּוֹ, שָׁטוּף אַחֲרֵי הַנָּשִׁים לְהַרְהֵר אַחַר אֵשֶׁת אִישׁ: ",
                "<b>לֶאֱכֹל וְלִשְׁתּוֹת.</b> מִמַּה שֶׁחָנַן לוֹ הַקָּדוֹשׁ בָּרוּךְ הוּא וְלִשְׂמֹחַ בְּחֶלְקוֹ. וּמִדְרַשׁ אֲגָדָה: כָּל אֲכִילָה וּשְׁתִיָּה שֶׁבְּקֹּהֶלֶת אֵינָהּ אֶלָּא תַּלְמוּד תּוֹרָה, כָּעִנְיָן שֶׁנֶּאֱמַר \"לְכוּ שִׁבְרוּ וֶאֱכֹלוּ וְגוֹ'\": ",
                "<b>וְהוּא יִלְוֶנּוּ.</b> יִתְחַבֵּר עִמּוֹ, כָּעִנְיָן שֶׁנֶּאֱמַר \"וְהָלַךְ לְפָנֶיךָ צִדְקֶךָ\": ",
                "<b>יְמֵי חַיָּיו אֲשֶׁר נָתַן לוֹ הָאֱלֹהִים.</b> יַעֲשֶׂה כַּךְ, וְסוֹף הַמִּקְרָא מוּסָב עַל רֹאשׁוֹ, וּמִקְרָא מְסֹרָס הוּא: אֵין טוֹב לָאָדָם יְמֵי חַיָּיו אֲשֶׁר נָתַן לוֹ הָאֱלֹהִים כִּי אִם לֶאֱכֹל וְלִשְׁתּוֹת וְלִשְׂמֹחַ, וְהוּא יִלְוֶנּוּ בַעֲמָלוֹ: "
            ],
            [
                "<b>כַּאֲשֶׁר נָתַתִּי אֶת לִבִּי.</b> אֵין \"כַּאֲשֶׁר\" זֶה מְשַׁמֵּשׁ לְשׁוֹן דֻּגְמָא, כְּמוֹ \"כַּאֲשֶׁר עָשָׂה כֵּן יֵעָשֶׂה\", אֶלָּא לְשׁוֹן זְמַן, כְּמוֹ \"כַּאֲשֶׁר בָּא יוֹסֵף\", \"כַּאֲשֶׁר כִּלּוּ לֶאֱכֹל וְגוֹ'\", אַף זֶה כֵן, כְּשֶׁהָיִיתִי נוֹתֵן לִבִּי \"לָדַעַת וְלָתוּר, וְגוֹ',\" \"אָז וְרָאִיתִי אֶת כָּל מַעֲשֵׂה הָאֱלֹהִים\": ",
                "<b>שֵׁנָה בְּעֵינָיו אֵינֶנּוּ רֹאֶה.</b> הַרָשָׁע הַשָּׁטוּף אַחַר הַמָּמוֹן וְהָעֲרָיוֹת:"
            ],
            [
                "<b>וְרָאִיתִי אֶת כָּל מַעֲשֵׂה הָאֱלֹהִים.</b> שֶׁמָּסַר לַבְּרִיּוֹת:",
                "<b>כִּי לֹא יוּכַל הָאָדָם לִמְצוֹא וְגוֹ'.</b> אֵין הַבְּרִיּוֹת יְכוֹלִין לַעֲמוֹד עַל סוֹף דְּרָכָיו שֶׁל הַקָּדוֹשׁ בָּרוּךְ הוּא מַה שְׂכַר כָּל הַמַּעֲשֶׂה שֶׁנַּעֲשָׂה תַחַת הַשֶּׁמֶשׁ, שֶׁרוֹאִין רְשָׁעִים מַצְלִיחִים וְצַדִּיקִים יוֹרְדִים: ",
                "<b>בְּשֶׁל אֲשֶׁר יַעֲמֹל הָאָדָם לְבַקֵּשׁ.</b> בִּשְׁבִיל אֲשֶׁר רָאִיתִי הַרְבֵּה עֲמֵלִים לְבַקֵּשׁ וְלִמְצוֹא אֶת סוֹף הַמִּדָּה וְאֵינָן יְכוֹלִין:",
                "<b>וְגַם אִם יֹאמַר הֶחָכָם.</b> שֶׁהוּא יוֹדֵע לֹא יוּכַל. שֶׁהֲרֵי משֶׁה רַבֵּינוּ ע\"ה לֹא עָמַד עַל הַדָּבָר בְּאוֹמרוֹ \"הוֹדִעֵנִי נָא אֶת דְּרָכֶךָ\": "
            ]
        ],
        [
            [
                "<b>וְלָבוּר.</b> וּלְבָרֵר:",
                "<b>אֶת כָּל זֶה.</b> בֵּרַרְתִּי וְהִבְחַנְתִּי: ",
                "<b>אֲשֶׁר הַצַּדִּיקִים וְהַחֲכָמִים וַעֲבָדֵיהֶם בְּיַד הָאֱלֹהִים.</b> הוּא עוֹזְרָם וְהוּא שׁוֹפְטָם, כְּדֵי לְהֵיטִיבָם בְּאַחֲרִיתָם: ",
                "<b>וַעֲבָדֵיהֶם.</b> הֵם תַּלְמִידֵיהֶם, מְשַׁמְּשֵׁיהֶם. הוֹלְכֵי אוֹרְחוֹתָם: ",
                "<b>גַּם אַהֲבָה גַם שִׂנְאָה.</b> אֵין יוֹדְעִין שְׁאָר הַבְּרִיּוֹת, וְאֵין מַכִּירִין לָתֵת לִבָּם בַּמֶּה יֵאָהֲבוּ לַמָּקוֹם וּבַמֶּה הֵם שְׂנוּאִים: ",
                "<b>הַכֹּל לִפְנֵיהֶם.</b> לִפְנֵי הַצַּדִּיקִים וְהַחֲכָמִים:"
            ],
            [
                "<b>הַכֹּל כַּאֲשֶׁר לַכֹּל.</b> הַכֹּל נוֹתְנִים לְלִבָּם כַּאֲשֶׁר מַגִּיעַ לְכָל אָדָם מִקְרֶה אֶחָד, וְיוֹדְעִים שֶׁסּוֹף דָּבָר לָתֵת לְכָל אִישׁ כְּדַרְכּוֹ: ",
                "<b>מִקְרֶה אֶחָד.</b> וְיוֹדְעִים שֶׁסּוֹף הַכֹּל צַדִּיק וַאֲשֶׁר רָשָׁע, לָמוּת, וּמִקְרֶה אֶחָד יֵשׁ בָּעוֹלָם הַזֶּה לְכֻלָּם. כָּל זֶה יוֹדְעִים וְאַף עַל פִּי כֵן, בּוֹחֲרִים לָהֶם דֶּרֶךְ הַטּוֹב, לְפִי שֶׁיּוֹדְעִים שֶׁיֵּשׁ הֶפְרֵשׁ בֵּינֵיהֶם לְעוֹלָם הַבָּא: ",
                "<b>לַצַּדִּיק.</b> כְּגוֹן נֹחַ:",
                "<b>וְלָרָשָׁע.</b> פַּרְעֹה נְכֹה, זֶה נִצְלַע וְזֶה נִצְלַע: ",
                "<b>לַטּוֹב.</b> זֶה משֶׁה:",
                "<b>וְלַטָּהוֹר.</b> זֶה אַהֲרֹן:",
                "<b>וְלַטָּמֵא.</b> אֵלּוּ הַמְרַגְלִים. אֵלּוּ אָמְרוּ שִׁבְחָהּ שֶׁל אֶרֶץ יִשְׂרָאֵל, וְאֵלּוּ אָמְרוּ גְנוּתָהּ. אֵלּוּ לֹא נִכְנְסוּ לָאָרֶץ, וְאֵלּוּ לֹא נִכְנְסוּ לָאָרֶץ. הֲרֵי מִקְרֶה אֶחָד לָהֶם: ",
                "<b>וְלַזֹּבֵחַ.</b> זֶה יֹאשִׁיָּהוּ, שֶׁנֶּאֱמֶר, \"וַיִּזְבַּח יֹאשִׁיָּהוּ\": ",
                "<b>וְלַאֲשֶׁר אֵינֶנּוּ זֹבֵחַ.</b> זֶה אַחְאָב שֶׁבִּטֵּל אֶת יִשְׂרָאֵל מִלַּעֲלוֹת לְרֶגֶל. זֶה מֵת בְּחִצִּים, וְזֶה מֵת בְּחִצִּים: ",
                "<b>כַּטּוֹב.</b> זֶה דָוִד:",
                "<b>כַּחֹטֶא.</b> זֶה נְבוּכַדְנֶאצַּר. זֶה בָנָה בֵית הַמִּקְדָּשׁ, וְזֶה הֶחֱרִיבוֹ. זֶה מָלַךְ מ' שָׁנָה, וְזֶה מָלַךְ מ' שָׁנָה: ",
                "<b>הַנִּשְׁבָּע.</b> זֶה צִדְקִיָּהוּ שֶׁנִּשְׁבַּע לַשֶּׁקֶר, שֶׁנֶּאֱמַר, \"וְגַם נְבוּכַדְנֶאצַּר מָרָד אֲשֶׁר הִשְׁבִּיעוֹ וְגוֹ': ",
                "<b>כַּאֲשֶׁר שְׁבוּעָה יָרֵא.</b> זֶה שִׁמְשׁוֹן, שֶׁנֶּאֱמַר, \"וַיֹּאמֶר אֲלֵיהֶם שִׁמְשׁוֹן, הִשָּׁבְעוּ לִי פֶּן תִּפְגְעוּן בִּי אַתֶּם.\" לָמַדְנוּ שֶׁהָיְתָה שְׁבוּעָה חֲמוּרָה לוֹ. זֶה מֵת בְּנִקּוּר עֵינַיִם, וְזֶה מֵת בְּנִקּוּר עֵינָיִם. עַל כֵּן: "
            ],
            [
                "<b>לֵב בְּנֵי אָדָם מָלֵא רָע.</b> שֶׁאוֹמְרִים, אֵין דִּין פֻּרְעָנוּת לָרְשָׁעִים. אֵין הַכֹּל אֶלָּא לְפִי הַמִּקְרֶה, פְּעָמִים לַצַּדִיק, וּפְעָמִים לָרָשָׁע: ",
                "<b>וְאַחֲרָיו אֶל הַמֵּתִים.</b> וְסוֹפָן יוֹרְדִין לְגֵיהִנֹּם:"
            ],
            [
                "<b>כִּי מִי אֲשֶׁר יְחֻבַּר אֶל כָּל הַחַיִּים, יֵשׁ בִּטָּחוֹן.</b> כִּי בְעוֹדוֹ בַחַיִּים, אֲפִילּוּ הוּא רָשָׁע וְנִתְחַבֵּר לָרְשָׁעִים, כְּמוֹ שֶׁנֶאֱמַר, \"אֶל כָּל הַחַיִּים\" אֲפִילּוּ לָרְשָׁעִים, יֵשׁ בִּטָּחוֹן, שֶׁמָּא יָשׁוּב לִפְנֵי מוֹתוֹ: ",
                "<b>כִּי לְכֶלֶב חַי הוּא טוֹב מִן הָאַרְיֵה הַמֵּת.</b> וּשְׁנֵיהֶם רְשָׁעִים. טוֹב הָיָה לוֹ לִנְבוּזַרְאֲדָּן, שֶׁהָיָה עֶבֶד רָשָׁע וְנִתְגַּיֵּר שֶׁלֹּא הִקְדִימַתּוֹ מִיתָה, מִנְּבוּכַדְנֶאצַּר רַבּוֹ שֶׁנִּקְרָא אַרְיֵה, שֶׁנֶּאֱמַר, \"עָלָה אַרְיֵה מִסֻּבְּכוֹ\". וּמֵת בְּרִשְׁעוֹ בְגֵיהִנֹּם, וְעַבְדּוֹ בְגַן עֵדֶן. וְרַבּוֹתֵינוּ דָרְשׁוּ לְעִנְיַן מְּחַתְּכִין אֶת הַנְּבֵלָה לִפְנֵי הַכְּלָבִים בְּשַׁבָּת, וּמֵת הַמּוּטָל בַּחַמָּה, אָסוּר לְטַלְטְלוֹ אֶלָא אִם כֵּן הֵנִיחוּ עָלָיו תִּינוֹק אוֹ כִכָּר: "
            ],
            [
                "<b>כִּי הַחַיִּים יוֹדְעִים שֶׁיָּמֻתוּ.</b> וְאוּלַי יָשִׁיבוּ אֶל לִבָּם יוֹם הַמִּיתָה וְיָשׁוּבוּ מִדַּרְכָּם, אֲבָל מִשֶּׁמֵּתוּ, אֵינָם יוֹדְעִים מְאוּמָה, וְאֵין עוֹד לָהֶם שְׂכַר פְּעֻלָּה שֶׁיַּעֲשׂוּ מִן הַמִּיתָה וְאֵילֵךְ, אֶלָּא מִי שֶׁטָּרַח בְּעֶרֶב שַׁבָּת יֹאכַל בְּשַׁבָּת: "
            ],
            [
                "<b>גַּם אַהֲבָתָם.</b> שֶׁאָהֲבוּ פֶתִי וְלָצוֹן:",
                "<b>גַּם שִׂנְאָתָם.</b> שֶׁשָּׂנְאוּ דָעַת:",
                "<b>גַּם קִנְאָתָם.</b> שֶׁהִקְנִיאוּ לְהַקָּדוֹשׁ בָּרוּךְ הוּא בְּמַעֲשֵׂה יְדֵיהֶם: ",
                "<b>וְחֵלֶק אֵין לָהֶם וְגוֹ' בְּכֹל אֲשֶׁר נַעֲשֶׂה וְגוֹ'.</b> לֹא הוֹעִיל לָהֶם זְכוּת בֵּן וּבַת לְאוֹתָן רְשָׁעִים שֶׁעָבְדוּ עֲבוֹדַת כּוֹכָבִים וְאֵין לָהֶם כַּפָּרָה לְאַחַר מִיתָה:"
            ],
            [
                "<b>לֵךְ אֱכֹל בְּשִׂמְחָה.</b> אֲבָל אַתָּה הַצַּדִּיק, שֶׁכְּבָר רָצָה הַקָּדוֹשׁ בָּרוּךְ הוּא מַעֲשֶׂיךָ הַטּוֹבִים וְתִזְכֶּה לָעוֹלָם הַבָּא, \"לֵךְ אֱכֹל בְּשִׂמְחָה\": "
            ],
            [
                "<b>בְּכָל עֵת יִהְיוּ בְגָדֶיךָ לְבָנִים.</b> הַתְקֵן עַצְמְךָ בְכָל שָׁעָה בְמַעֲשֶׂה טוֹב, שֶׁאִם תָּמוּת הַיּוֹם, תִּכָּנֵס בְּשָׁלוֹם. וּמָשַׁל שְׁלֹמֹה הֶחָכָם אֶת הַדָּבָר הַזֶּה לְאָדָם שֶׁהִזְמִינוֹ הַמֶּלֶךְ לְיוֹם סְעוּדָה וְלֹא קָבַע לוֹ זְמָן. אִם חָכָם הוּא אוֹ פִּקֵּחַ, מִיַּד מְכַבֵּס כְּסוּתוֹ וְרוֹחֵץ וְסָךְ, וְכֵן עֵת מָחָר, עַד עֵת יִקָּרֵא אֶל הַסְּעוּדָה יִהְיוּ כָל שָׁעָה בְגָדָיו לְבָנִים, וְהוּא רָחוּץ וְסָךְ. כַּךְ דְּרָשׁוּהוּ רַבּוֹתֵינוּ בְמַסֶּכֶת שַׁבָּת: "
            ],
            [
                "<b>רְאֵה חַיִּים עִם אִשָּׁה אֲשֶׁר אָהַבְתָּ.</b> רְאֵה וְהָבֵן לִלְמֹד אוּמָנוּת לְהִתְפַּרְנֵס מִמֶּנּוּ, עִם תַּלְמוּד תּוֹרָה אֲשֶׁר בְיָדֶךָ: ",
                "<b>כִּי הוּא חֶלְקְךָ בַּחַיִים.</b> אִם עָשִׂיתָ כֵּן, יִהְיֶה חֶלְקְךָ, זֶה חַיִּים בָּעוֹלָם הַזֶּה, לְהִתְפַּרְנֵס מִן הָאוּמָנוּת וּבָעוֹלָם הַבָּא, שֶׁיְּגִיעַת שְׁנֵיהֶם מַשְׁכַּחַת עָוֹן: "
            ],
            [
                "<b>כֹּל אֲשֶׁר תִּמְצָא יָדְךָ לַעֲשׂוֹת.</b> רְצוֹן קוֹנְךָ בְּעוֹד שֶׁאַתָּה בְכֹחֲךָ, עֲשֵׂה: ",
                "<b>כִּי אֵין מַעֲשֶׂה וְגוֹ' בִּשְׁאוֹל.</b> לְזַכּוֹתְךָ מִשֶּׁתָּמוּת, וְאִם עָשִׂיתָ כֵּן, אֵין לְךָ שׁוּם חֶשְׁבּוֹן בִּשְׁאוֹל שֶׁתִּדְאַג מִמֶּנּוּ. וְכֵן הַמִּקְּרָא מְסוֹרָס, כִּי אֵין מַעֲשֶׂה וְדַעַת וְחָכְמָה בִּשְׁאוֹל לָרְשָׁעִים, וְלֹא חֶשְׁבּוֹן לַצַּדִּיקִים כְּשֶׁיִּתְּנוּ הַחוֹטְאִים דִּין וְחֶשְׁבּוֹן, וְכַךְ נִדְרָשׁ בַּמִּדְרָשׁ. וְהַבָּא לְפָתְרוֹ בְלֹא סֵרוּס, כְּמַשְׁמָעוֹ, פּוֹתֵר חֶשְׁבּוֹן לְשׁוֹן מַחֲשָָׁבָה, מַה יּוּכַל עוֹד לַעֲשׂוֹת לְהִפָּטֵר מִן הַדִּין: "
            ],
            [
                "<b>שַׁבְתִּי וְרָאֹה.</b> כְּמוֹ \"זָכוֹר\" וואדינ\"ט בְּלַעַ\"ז: ",
                "<b>לֹא לַקַּלִים הַמֵּרוֹץ.</b> לֹא עָמְדָה לַעֲשָׂהאֵל קַלּוּתוֹ מִשֶּׁהִגִּיעַ פְּקֻדָּתוֹ:",
                "<b>וְלֹא לַגִּבּוֹרִים הַמִּלְחָמָה.</b> לֹא עָמְדָה לְאַבְנֵר גְבוּרָתוֹ מִשֶּׁהִגִיעַ יוֹמוֹ:",
                "<b>וְגַם לֹא לַחֲכָמִים לֶחֶם.</b> כְּגוֹן אֲנִי, שֶׁהָיָה לַחְמִי לְיוֹם, \"שְׁלשִׁים כּוֹר סוֹלֶת וְגוֹמֵר\" וְעַכְשָׁיו \"זֶה . . . חֶלְקִי מִכָּל עֲמָלִי\", מַקְלִי וּמַקֵּידָה: ",
                "<b>וְגַם לֹא לַנְבוֹנִים עשֶׁר.</b> כְּגוֹן אִיּוֹב, בַּתְּחִלָּה, \"וַיְהִי מִקְנֵהוּ וְגוֹ'\". כְּשֶׁבָּאָה שַׁעְתּוֹ, אָמַר, \"חָנֻּנִי אַתֶּם רֵעָי\": ",
                "<b>וְגַם לֹא לַיֹּדְעִים חֵן.</b> הֲרֵי משֶׁה, אֵין יוֹדֵעַ וְנָבוֹן מִמֶּנּוּ בְּיִשְׂרָאֵל וְלֹא מָצָא חֵן בִּתְפִלָּתוֹ שֶׁיִּכָּנֵס לָאָרֶץ: ",
                "<b>כִּי עֵת וָפֶגַע.</b> כְּמַשְׁמָעוֹ. דָּבָר אַחֵר: כִּי עֵת יִקְרֶה אוֹתָם, וְהַפְּגִיעָה וְהַתְּחִנָּה יִהְיוּ רְגִילִין בָּהֶם שֶׁלֹּא יָבוֹאוּ לַדְּבָרִים הַלָּלוּ: "
            ],
            [
                "<b>כַּדָּגִים שֶׁנֶּאֱחָזִים בִּמְצוֹדָה.</b> כְּדָגִים גְּדוֹלִים שֶׁנֶּאֱחָזִים בִּמְצוֹדָה גְרוּעָה וַחֲלוּשָׁה וּפֵירְשׁוּ רַבּוֹתֵינוּ: הִיא חַכָּה, שֶׁאֵינָהּ אֶלָּא כְמִין מַחַט, וְדָג גָּדוֹל נִלְכָּד בָּהּ: ",
                "<b>כָּהֵם יוּקָשִׁים.</b> בְּמִכְשׁוֹל קָטָן וְחַלָּשׁ כְּמוֹ הַמְּצוֹדָה הָרָעָה וְהַפַּח, נִכְשָׁלִים בְּנֵי אָדָם בְּעֵת פְּקֻדַת רָעָתָם, כְּשֶׁבָא עִתָּם לִפּוֹל הָרָעָה עֲלֵיהֶם פִּתְאוֹם בִּמְצוֹדָה רָעָה, מלאוויש\"ה בְלַעַ\"ז: ",
                "<b>כָּהֵם.</b> כְּמוֹתָם:"
            ],
            [],
            [],
            [
                "<b>וְאָדָם לֹא זָכַר.</b> לֹא הָיָה חוֹשְׁבוֹ לִכְלוּם:"
            ],
            [
                "<b>וְאָמַרְתִּי אָנִי.</b> בִּרְאוֹתִי כֵן \"טוֹבָה חָכְמָה מִגְּבוּרָה\". וַהֲרֵי חָכְמָתוֹ שֶׁל זֶה בְּזוּיָה לְכֻלָּם, וְעַכְשָׁיו כֻּלָּם נִמְלְטוּ עַל יָדוֹ. ",
                "וּמִדְרַשׁ אַגָּדָה: <b>עִיר קְטַנָּה.</b> זֶה הַגּוּף.",
                "<b>וַאֲנָשִׁים בָּה מְעָט.</b> אֵלּוּ אֵבָרָיו שֶׁל אָדָם.",
                "<b>מֶלֶךְ גָּדוֹל.</b> זֶה יֵצֶר הָרַע, שֶׁכָּל אֵבָרָיו מַרְגִּישִׁים בּוֹ. ",
                "<b>אִישׁ מִסְכֵּן.</b> זֶה יֵצֶר טוֹב:"
            ],
            [
                "<b>בְּנַחַת נִשְׁמָעִים.</b> מְקֻבָּלִים הֵם לַבְּרִיּוֹת:",
                "<b>מִזַּעֲקַת מוֹשֵׁל בַּכְּסִילִים.</b> משֶׁה נִפְטַר זֶה כַּמָּה שָׁנִים, וַעֲדַיִּין גְזֵרוֹתָיו מְקֻבָּלִים עַל יִשְׂרָאֵל, וְכַמָּה מַלְכֵי אֻמּוֹת גּוֹזְרִין גְזֵרוֹת עַל יִשְׂרָאֵל, וְאֵין דִּבְרֵיהֶם מִתְקַיְּמִין: "
            ],
            [
                "<b>טוֹבָה חָכְמָה מִכְּלֵי קְרָב.</b> חָכְמָתָהּ שֶׁל סֶרַח, שֶׁנֶּאֱמַר, \"וַתָּבוֹא הָאִשָּׁה אֶל הָעָם בְּחָכְמָתָהּ\", עָמְדָה לָהֶם יוֹתֵר מִכְּלֵי קְרָב, שֶׁהָיָה בְיָדָם לְהִלָּחֵם עִם יוֹאָב: ",
                "<b>וְחוֹטֶא אֶחָד יְאַבֵּד טוֹבָה הַרְבֵּה.</b> אִלּוּלֵי שֶׁהָרְגָה לְשֶׁבַע בֶּן בִּכְרִי, הָיוּ כֻלָּם אֲבוּדִים עַל יָדוֹ. ",
                "דָּבָר אַחֵר: <b>וְחוֹטֶא אֶחָד יְאַבֵּד טוֹבָה הַרְבֵּה.</b> הֲרֵי שֶׁהָיוּ יִשְׂרָאֵל מֶחֱצָה צַדִּיקִים וּמֶחֱצָה רְשָׁעִים, וּבָא אֶחָד וְחָטָא וַעֲשָׂאָן מְרֻבִּים, נִמְצָא שֶׁהִכְרִיעַ אֶת כֻּלָּם לְחוֹבָה: "
            ]
        ],
        [
            [
                "<b>זְבוּבֵי מָוֶת יַבְאִישׁ יַבִּיעַ וְגוֹ'.</b> כְּגוֹן בִּימֵי הַחֹרֶף, שֶׁאֵין בִּזְבוּבִין כֹּחַ, וְהֵם קְרוֹבִים לָמוּת, גַּם אִם בָּא לְתוֹךְ שֶׁמֶן רוֹקֵחַ וּמִתְעָרֵב בִּבְשָׂמִים, הוּא מַבְאִישׁוֹ, וְהוּא מַעֲלֶה קֶצֶף, שֶׁקּוֹרִין אשקו\"א בְלַעַ\"ז, וְנִרְאֶה בוֹ כְמִין אֲבַעְבּוּעוֹת, וְזֶהוּ מַשְׁמָעוֹ שֶׁל \"יַבִּיעַ\". הֲרֵי דָבָר קַל שֶׁהִפְסִיד דָּבָר חָשׁוּב. כַּךְ, יָקָר מֵחָכְמָה וּמִכָּבוֹד הַסִּכְלוּת מְעָט, שֶׁהֲרֵי הִכְרִיעַ אֶת כֻּלָּם. הֲרֵי שֶׁהָיָה אָדָם זֶה שָׁקוּל בְּמֶחֱצָה עֲבֵרוֹת וּמֶחֱצָה זְכֻיּוֹת, וּבָא וְעָבַר עֲבֵרָה אַחַת וְהִכְרִיעַתּוּ לְכַף חוֹבָה, נִמְצֵאת סִכְלוּת זֶה שֶׁהוּא דָבָר מֻעָט, יָקָר וְשָׁקוּל וְכָבֵד יוֹתֵר מִכָּל הַחָכְמָה וְהַכָּבוֹד שֶׁהָיָה בוֹ, שֶׁהֲרֵי הִכְרִיעַ אֶת כֻּלָּם: ",
                "<b>יָקָר.</b> לְשׁוֹן כּוֹבֶד. הוּא כָבֵד וְשָׁקוּל יוֹתֵר מִן הַחָכְמָה שֶׁבּוֹ. וּמִדְרַשׁ אַגָּדָה מוֹשְׁלִים יֵצֶר הָרַע לִזְבוּבֵי מָוֶת:",
                "<b>יַבְאִישׁ יַבִּיעַ.</b> שֵׁם טוֹב, שֶׁהוּא עָרֵב מִשֶּׁמֶן רוֹקֵחַ: "
            ],
            [
                "<b>לֵב חָכָם לִימִינוֹ.</b> חָכְמָתוֹ מְזֻמֶּנֶת לְהַטּוֹתוֹ אֶל דֶּרֶךְ הַמְּיֻמֶּנֶת לְטוֹבָתוֹ:",
                "<b>וְלֵב כְּסִיל לִשְׂמֹאלוֹ.</b> לְעַקְּשׁוֹ מִן הַדֶּרֶךְ הַמְּיֻמֶּנֶת שֶׁהִיא תִפְאֶרֶת וְנוֹחָה לוֹ:"
            ],
            [
                "<b>וְאָמַר לַכֹּל סָכָל הוּא.</b> בַּהֲלִיכָתוֹ וּבְדִבּוּרוֹ, הַכֹּל מַכִּירִין שֶׁהוּא שׁוֹטֶה: "
            ],
            [
                "<b>אִם רוּחַ הַמּוֹשֵׁל.</b> מוֹשֵׁל הָעוֹלָם תַּעֲלֶה עָלֶיךָ לְדַקְדֵּק אַחֲרֶיךָ בְמִדַּת הַדִּין:",
                "<b>מְקוֹמְךָ אַל תַּנַּח.</b> מִדָּתְךָ הַטּוֹבָה אַל תַּנַּח, לוֹמַר לוֹ: \"מַה יוֹעִיל צִדְקָתִי לִי\"? ",
                "<b>כִּי מַרְפֵּא.</b> דִּקְדּוּקֵי הַדִּין בְּיִסּוּרִין הַבָּאִין עָלֶיךָ, מַרְפֵּא הוּא לַעֲוֹנוֹתֶיךָ, וְיַנִּיחַ לְךָ חֲטָאִים הַגְּדוֹלִים: "
            ],
            [
                "<b>כִּשְׁגָגָה שֶׁיֹּצָא מִלִּפְנֵי הַשַּׁלִּיט.</b> דּוֹמֶה הוּא לְשַׁלִּיט שֶׁהוֹצִיא דְבַר שְׁגָגָה מִפִּיו שׁוֹגֵג, וְאִי אֶפְשָׁר לַחֲזוֹר, כַּךְ אוֹמֵר הַקָּדוֹשׁ בָּרוּךְ הוּא, וְאֵין לְהָשִׁיב: "
            ],
            [
                "<b>נִתַּן הַסֶּכֶל בַּמְּרוֹמִים רַבִּים.</b> זוּ הִיא הָרָעָה שֶׁהִיא כִּשְׁגָגָה שֶׁיּוֹצָא מִלִּפְנֵי הַשַּׁלִּיט, שֶׁנִּתַּן הַשְּׁטוּת וְהָרֶשַׁע בִּמְרוֹמֵי גֹבַהּ, שֶׁהִגְבִּיהַּ הַקָּדוֹשׁ בָּרוּךְ הוּא, אֶת הַכְּסִילִים וְאֶת הָרְשָׁעִים, שֶׁאֲנִי רוֹאֶה בְרוּחַ הַקֹּדֶשׁ שֶׁהֵם עֲתִידִים לִפְשֹׁט יָד בְּהֵיכָלוֹ וְלָשׂוּם אוֹתוֹתָם אוֹתוֹת: ",
                "<b>וַעֲשִׁירִים בַּשֵּׁפֶל יֵשֵׁבוּ.</b> יִשְׂרָאֵל, שֶׁכָּל הַגְּדֻלָּה וְהַכָּבוֹד שֶׁיֵּשׁ לָהֶם עַכְשָׁיו בְּיָמַי, עֲתִידִים לֵישֵׁב בַּשֵּׁפֶל, שֶׁנֶּאֱמַר, \"יֵשְׁבוּ לָאָרֶץ יִדְּמוּ\": "
            ],
            [
                "<b>רָאִיתִי עֲבָדִים עַל סוּסִים.</b> הֵם כַּשְׂדִּים, שֶׁנֶּאֱמַר בָּהֶם, \"זֶה הָעָם לֹא הָיָה\". יִתְעַלּוּ לִהְיוֹת עַל סוּסִים, מוֹלִיכִים אֶת שְׁבוּיֵי יִשְׂרָאֵל אֲסוּרִים בְּקוֹלָרִין: ",
                "<b>הֹלְכִים כַּעֲבָדִים עַל הָאָרֶץ.</b> לִפְנֵי קְרוֹנִין שֶׁל כַּשְׂדִּים:"
            ],
            [
                "<b>חֹפֵר גּוּמָּץ.</b> שׁוּחָה:",
                "<b>בּוֹ יִפּוֹל.</b> פְּעָמִים שֶׁהוּא נוֹפֵל בּוֹ. כְּלוֹמַר, יֵשׁ לְךָ חוֹרֵשׁ רָעָה וְסוֹפוֹ לָשׁוּב עָלָיו בְּסוֹף, שֶׁכָּלָה זַרְעוֹ שֶׁל נְבוּכַדְנֶאצַּר עַל יְדֵי כְלֵי בֵית הַמִּקְדָּשׁ, שֶׁנֶּאֱמַר, \"וְעַל מָרֵא שְׁמַיָּא הִתְרוֹמַמְתָּ\": ",
                "<b>וּפֹרֵץ גָּדֵר.</b> סְיָג שֶׁל חֲכָמִים, לַעֲבֹר עַל דִּבְרֵיהֶם: ",
                "<b>יִשְּׁכֶנּוּ נָחָשׁ.</b> מִיתָה בִידֵי שָׁמָיִם, וּלְפִי שֶׁדִּבֵּר בִּלְשׁוֹן פְּרִיצַת גָּדֵר, הִזְכִּיר בְּתַשְׁלוּמִין לְשׁוֹן נְשִׁיכַת נָחָשׁ, שֶׁהוּא דָר בְּחוֹרֵי נִקְבֵי כָתְלֵי בָתִּים פְּרוּצִים: "
            ],
            [
                "<b>מַסִיעַ אֲבָנִים יֵעָצֵב בָּהֶם.</b> מַסִּיעַ אֲבָנִים מִמַּחְצַבְתָּם בֶּהָרִים מִתְיַגֵּעַ בָּהֶם:",
                "<b>יֵעָצֵב.</b> לְשׁוֹן יְגִיעָה, כְּמוֹ, \"בְּעִצָּבוֹן תֹּאכֲלֶנָּה\". כְּלוֹמַר, כָּל אָדָם לְפִי מְלַאכְתּוֹ עִצְּבוֹנוֹ, אַף עוֹשֵׂה רָעָה, לְפִי זְרִיעָתוֹ יִקְצוֹר: ",
                "<b>יִסָּכֶן בָּם.</b> יִתְחַמֵּם בָּהֶם, כְּמוֹ \"וּתְהִי לוֹ סֹכֶנֶת\". אַף הָעוֹסֵק בַּתּוֹרָה וּבְמִצְוֹת, סוֹפוֹ לֵהָנוֹת מֵהֶם: "
            ],
            [
                "<b>אִם קֵהָה הַבַּרְזֶל.</b> חַרְבוֹת צוּרִים, שֶׁקֵּהָה פִּיהֶם וְחִדּוּדָם: ",
                "<b>וְהוּא לֹא פָנִים קִלְקַל.</b> וְאֵינָם לְטוּשִׁים וּמְרוּטִים: \"לְמַעַן הֱיֵה לָה בָּרָק.\" אַף עַל פִּי כֵן \"וַחֲיָלִים יְגַבֵּר\". מַגְבִּיר הוּא בְמִלְחָמָה אֶת גִּבּוֹרֵי הַחֲיָלִים לְנַצֵּחַ: ",
                "<b>וְיִתְרוֹן הַכְשֵׁיר חָכְמָה.</b> וּמַעֲלַת כִּשְׁרוֹן יֵשׁ עוֹד לַחָכְמָה יוֹתֵר מִן הַבַּרְזֶל. אִם תַּלְמִיד חָכָם מַשְׁחִיר פָּנָיו בְּרָעָב, וְאַתָּה רוֹאֵהוּ מִסְכֵּן בֵּין הָעֲשִׁירִים, הַרְבֵּה חֲיָלִים מִתְגַּבְּרִים עַל יָדוֹ. וְאַל תִּתְמַהּ עַל וָי\"ו \"וַחֲיָלִים\", כִּי הַרְבֵּה וָוִי\"ן נוֹפְלִים כֵּן בְּלָשׁוֹן עִבְרִית, כְּמוֹ \"אִם רָאִיתָ גַנָּב וַתִּרֶץ עִמּוֹ\": \"עָזִּי וְזִמְרָת יָהּ וַיְהִי לִי לִישׁוּעָה\", וְהַרְבֵּה מְפֹרָשִׁים כָּזֶה: "
            ],
            [
                "<b>אִם יִשֹּׁךְ הַנָּחָשׁ.</b> אֶת אִישׁ:",
                "<b>בְּלוֹא לָחַשׁ.</b> מֵחֲמַת שֶׁלֹּא לָחְשׁוֹ הֶחָבֵר שֶׁלֹּא יִשֹּׁךְ:",
                "<b>וְאֵין יִתְרוֹן.</b> לֶחָבֵר הָרָשָׁע שֶׁהָיָה רָגִיל לְלָחְשׁוֹ, בְּלֹא לָחַשׁ, כַּךְ, אִם בְנֵי עִירְךָ נִכְשָׁלִים בְּאִסּוּרִין מֵחֲמַת שֶׁאֵין חָכָם דּוֹרֵשׁ לָהֶם וּמְלַמְּדָם אֶת חֻקֵּי הַתּוֹרָה, אֵין יִתְרוֹן לוֹ בִשְׁתִיקָתוֹ, וְלֹא יִשְׂתַּכֵר: "
            ],
            [
                "<b>דִּבְרֵי פִי חָכָם חֵן.</b> עַל שׁוֹמְעֵיהֶם וְנִשְׁמָעִים לוֹ, וְטוֹב לוֹ שֶׁנּוֹטֵל גְּדֻלָּה עֲלֵיהֶם: ",
                "<b>וְשִׁפְתוֹת כְּסִיל תְּבַלְּעֶנּוּ.</b> זֶה הַמֵּסִית אֶת חֲבֵרוֹ מִדֶּרֶךְ טוֹבָה, כְּגוֹן בִּלְעָם, שֶׁפָּרַץ גְּדֵרָן שֶׁל עַכּוּ\"ם שֶׁגָּדְרוּ עַצְמָן מִן הָעֲרָיוֹת מִדּוֹר הַמַּבּוּל וְאֵילֵךְ, וְהוּא יָעַץ לָהֶם לִהְיוֹת מַפְקִירִין בְּנוֹתֵיהֶם לִזְנוּת: "
            ],
            [
                "<b>תְּחִלַּת דִּבְרֵי פִיהוּ סִכְלוּת.</b> כְּשֶׁאָמַר לוֹ הַקָּדוֹשׁ בָּרוּךְ הוּא: \"מִי הָאֲנָשִׁים הָאֵלֶּה עִמָּךְ\"? הָיָה לוֹ לְהָשִׁיב \"ה', אַתָּה יוֹדֵעַ\" וְהוּא אָמַר \"בָּלָק בֶּן צִפּוֹר מֶלֶךְ מוֹאָב שָׁלַח אֵלָי\". כְּלוֹמַר: אִם בְּעֵינֶיךָ אֲנִי נִבְזֶה, חָשׁוּב אֲנִי בְעֵינֵי מַלְכֵי הָאָרֶץ: ",
                "<b>וְאַחֲרִית פִּיהוּ הוֹלֵלוּת.</b> שִׁעְמוּם וְעִרְבּוּב: \"לְכָה אִיעָצְךָ\" זִמַּת אִוֶּלֶת: "
            ],
            [
                "<b>וְהַסָּכָל יַרְבֶּה דְּבָרִים.</b> שֶׁהָיָה מִתְפָּאֵר בְּעַצְמוֹ שֶׁהָיָה יוֹדֵעַ דַּעַת עֶלְיוֹן:",
                "<b>לֹא יֵדַע הָאָדָם מַה שֶׁיִּהְיֶה.</b> לוֹ לְאַחַר זְמַן. שֶׁהֲרֵי הָלַךְ לִיטֹּל שְׂכָרוֹ בְמִדְיָן, וְלֹא יָדַע שֶׁיִּפּוֹל בֶּחָרֶב. ",
                "וּלְפִי פְּשׁוּטוֹ: <b>הַסָּכָל יַרְבֶּה דְבָרִים.</b> גּוֹזֵר וְאוֹמֵר: \"מָחָר אֶעֱשֶׂה כֵן לִפְלוֹנִי\", וְאֵינוֹ יוֹדֵעַ מַה יִּהְיֶה מָחָר: ",
                "<b>וַאֲשֶׁר יִהְיֶה מֵאַחֲרָיו,  מִי יַגִּיד לוֹ.</b> כְּלוֹמַר: לֹא סוֹף דָּבָר שֶׁאֵינוֹ יוֹדֵעַ מַה יִּהְיֶה לְאַחַר זְמַן, אֶלָּא אַף הַהֹוֶה עַכְשָׁיו מֵאַחֲרָיו, שֶׁלֹּא כְנֶגֶד עֵינָיו אֶלָּא מֵאֲחוֹרֵי עָרְפּוֹ מֵרָחוֹק, צָרִיךְ הוּא שֶׁיְּהֵא מִי יַגִּיד לוֹ: "
            ],
            [
                "<b>עֲמַל הַכְּסִילִים תְּיַגְּעֶנּוּ.</b> כְּסִילוּתָם גּוֹרֵם לָהֶם עָמָל הַמְיַגְּעָן, אֲשֶׁר לֹא לָמְדוּ דַרְכֵי מְבוֹאוֹת הָעִיר וּמִתְיַגֵּעַ לִכְנוֹס דֶּרֶךְ פְּתָחִים וּבִצְעֵי הַמַּיִם, וְיָגֵעַ בִּטְבִיעוּת רַגְלָיו בַּבּוּץ. כְּלוֹמַר: עַצְלוּת שֶׁל עוֹזְבֵי הַתּוֹרָה גוֹרֵם לָהֶם יְגִיעַת עָמָל בְּגֵיהִנֹּם: ",
                "<b>אֲשֶׁר לֹא יָדַע לָלֶכֶת.</b> אֶל נְתִיב אֱמֶת לִפְרוֹשׁ מִן הָעֲבֵרָה, לְפִי שֶׁלֹּא לָמַד תּוֹרָה, שֶׁנֶּאֱמַר, \"נֵר לְרַגְלִי דְבָרֶיךָ\": "
            ],
            [
                "<b>אִי לָךְ אֶרֶץ שֶׁמַּלְכֵּךְ.</b> בִּזְמַן שֶׁמַּלְכֵּךְ וְדַּיָּנַיִךְ מִתְנַהֲגִים בְּנַעֲרוּת:"
            ],
            [
                "<b>בִּגְבוּרָה וְלֹא בַשְּׁתִי.</b> שֶׁעוֹסְקִין בִּגְבוּרַת הַחָכְמָה וְהַבִּינָה, וְלֹא בִשְׁתִיַּת יָיִן: "
            ],
            [
                "<b>בַּעֲצַלְתַּיִם יִמַּךְ הַמְּקָרֶה.</b> כְּשֶׁאָדָם מִתְעַצֵּל וְאֵינוֹ מְתַקֵּן הַפְּרִיצָה קְטַנָּה שֶׁבְּתִקְרַת הַבָּיִת:",
                "<b>יִמַּךְ הַמְּקָרֶה.</b> יִשְׁפַּל הַבִּנְיָן הַמְּקָרֶה אֶת הַבַּיִת וְהַמְּסַכֵּךְ עָלָיו:",
                "<b>יִדְלֹף.</b> יְטַפְטֵף דֶּלֶךְ גְּשָׁמִים, כְּלוֹמַר: כְּשֶׁיִּשְׂרָאֵל מִתְעַצְּלִים בַּתּוֹרָה, הֵם נְמַקִּים, וּבֵית גְּאוֹן עֻזָּם חָרֵב וּמָךְ: "
            ],
            [
                "<b>לִשְׂחוֹק עֹשִׂים לֶחֶם.</b> לְחֶדְוַת מִזְמוּטֵי חֲתָנִים וְכַלּוֹת, עוֹשִׂים סְעוּדָה, וּסְתָם סְעוּדָה גְדוֹלָה קְרוּיָה לֶחֶם, כְּמוֹ דְאַתְּ אָמַר: \"בֵּלְשַׁצַּר מַלְכָּא עֲבַד לֶחֶם רַב\": ",
                "<b>וְיַיִן.</b> מַשְׁקִין בִּסְעוּדָה, אֲשֶׁר יְשַׂמַּח הַחַיִּים: ",
                "<b>וְהַכֶּסֶף יַעֲנֶה אֶת הַכֹּל.</b> אִם אֵין כֶּסֶף, אֵין סְעוּדָה. לְפִיכָךְ, לֹא יִתְעַצֵּל אָדָם מִן הַמְלָאכָה, כְּדֵי שֶׁיְּהֵא לוֹ מַה לְהוֹצִיא: "
            ],
            [
                "<b>גַּם בְּמַדָּעֲךָ מֶלֶךְ.</b> אֲפִילּוּ בְמַחְשְׁבוֹתֶיךָ, בְּלֹא דִבּוּר. \"גַּם\" אֲפִילוּ. ",
                "<b>מֶלֶךְ אַל תְּקַלֵּל.</b> אַל תַּרְגִּיז לְמַלְכּוֹ שֶׁל עוֹלָם. דָּבָר אַחֵר: כְּמַשְׁמָעוֹ, מֶלֶךְ בָּשָׂר וָדָם: ",
                "<b>עוֹף הַשָּׁמַיִם.</b> נְשָׁמָה הַנְּתוּנָה בְךָ, שֶׁסּוֹפָה לָעוּף עַל הַשָּׁמָיִם: ",
                "<b>וּבַעַל כְּנָפַיִם.</b> מַלְאָךְ הַמְלַוֶּה אוֹתְךָ, כְּעִנְיָן שֶׁנֶּאֱמַר: \"כִּי מַלְאָכָיו יְצַוֶּה לָךְ\", וּלְפִי מַשְׁמָעוֹ, הָעוֹבְרִים וְהַשָּׁבִים. יֵשׁ לְךָ לִדְאֹג מִכָּל בִּרְיָה, שֶׁמָּא יֵשׁ שׁוֹמְעִין וְיַגִּידוּ לַאֲחֵרִים: "
            ]
        ],
        [
            [
                "<b>שַׁלַּח לַחְמְךָ עַל פְּנֵי הַמָּיִם.</b> עֲשֵׂה טוֹבָה וָחֶסֶד לְאָדָם שֶׁיֹּאמַר לְךָ לִבְּךָ עָלָיו, \"אַל תִּרְאֶנּוּ עוֹד\", כְּאָדָם שֶׁמַּשְׁלִיךְ מְזוֹנוֹתָיו עַל פְּנֵי הַמָּיִם: ",
                "<b>כִּי בְרֹב הַיָּמִים תִּמְצָאֶנּוּ.</b> עוֹד יָמִים בָּאִים וּתְקַבֵּל תַּשְׁלוּמְךָ. רְאֵה מַה נֶאֱמַר בְּיִתְרוֹ: \"קִרְאֶן לוֹ וְיֹאכַל לָחֶם\". וְסָבוּר שֶׁהוּא מִצְרִי, וְלֹא יִרְאֶנּוּ עוֹד. מֶה הָיָה סוֹפוֹ? נַעֲשָׂה חֲתָנוֹ וּמָלַךְ עַל יִשְׂרָאֵל, וְהִכְנִיסוֹ תַחַת כַּנְפֵי הַשְּׁכִינָה, וְזָכוּ בָנָיו וּבְנֵי בָנָיו לֵישֵׁב בְּלִשְׁכַּת הַגָּזִית: "
            ],
            [
                "<b>תֶּן חֵלֶק לְשִׁבְעָה וְגַם לִשְׁמוֹנָה.</b> חִלַּקְתָּ מִלַּחְמְךָ וּמִשְׁתְּךָ לְשִׁבְעָה צְרִיכֵי חֶסֶד, חַלֵּק עוֹד לִשְׁמוֹנָה שֶׁיָּבֹאוּ אַחֲרֵיהֶם, וְאַל תֹּאמַר \"דָּי\": ",
                "<b>כִּי לֹא תֵדַע מַה יִהְיֶה רָעָה.</b> שֶׁמָּא עוֹד בָּאִים וְתִצְטָרֵךְ לְכֻלָּם. אָז תִּנָּצֵל עַל יְדֵי צְדָקָה זוּ מִן הָרָעָה. וְעִם לֹא עַכְשָׁיו, אֵימָתָי? ",
                "וְרַבּוֹתֵינוּ אָמְרוּ: <b>תֶּן חֵלֶק וְגוֹ'.</b> אֵלּוּ שִׁבְעַת יְמֵי בְרֵאשִׁית. תֵּן אֶחָד מֵהֶן חֵלֶק לְיוֹצְרֶךָ לָנוּחַ בְּשַׁבָּת. <b>וְגַם לִשְׁמוֹנָה.</b> אֵלּוּ שְׁמוֹנַת יְמֵי הַמִּילָהּ.",
                " דָּבָר אַחֵר: <b>תֶּן חֵלֶק לְשִׁבְעָה.</b> קָרְבְּנוֹת צִבּוּר שֶׁל שִׁבְעַת יְמֵי פֶסַח. <b>וְגַם לִשְׁמוֹנָה.</b> שֶׁל שְׁמוֹנַת יְמֵי הֶחָג:",
                "<b>כִּי לֹא תֵדַע מַה יִהְיֶה רָעָה.</b> אִם יֶחֱרַב הַבַּיִת, וְלֹא תַקְרִיבוּ עוֹד, וְיוֹעִילוּ קָרְבָּנוֹת הָרִאשׁוֹנִים, לְבַטֵּל גְּזֵרָה הָרָעָה:",
                " דָבָר אַחֵר: <b>כִּי לֹא תֵדַע מַה יִהְיֶה רָעָה.</b> לֹא יָדַעְתָּ מַה נִגְזַר עַל הַגְּשָׁמִים בַּחַג. וְיוֹעִילוּ הַקָּרְבָּנוֹת, וִיבַטְּלוּ גְזֵרוֹת רָעוֹת: "
            ],
            [
                "<b>אִם יִמָּלְאוּ הֶעָבִים גֶּשֶׁם.</b> אִם רָאִיתָ עָבִים מְלֵאִים גֶּשֶׁם, יָדַעְתָּ שֶׁסּוֹפָן יָרִיקוּ גִשְׁמֵיהֶם עַל הָאָרֶץ; בַּמָּקוֹם שֶׁהַטּוֹבָה צוֹמַחַת וְנִכֶּרֶת, שָׁם סוֹפָהּ לָנוּחַ. אַף כֵּן דַּע שֶׁאִם יִפּוֹל עֵץ וְגוֹ', אִם יִשְׁכֹּן אָדָם חָכָם וְצַדִּיק בְּעִיר אוֹ בִמְדִינָה, מְקוֹם שֶׁיִּשְׁכֹּן, שָׁם יִהְיוּ נִכָּרִין מַעֲשָׂיו אַחֲרֵי מוֹתוֹ, וְחָכְמוֹתָיו וּמִדּוֹת תְּרוּמִיּוֹתָיו וְתַשְׁלוּם טוֹבָה לְיוֹשְׁבֵי הַמָּקוֹם עַל מִנְהָגוֹ הַטּוֹב שֶׁהִדְרִיכָם בְּדֶּרֶךְ יְשָׁרָה: ",
                "<b>יִפּוֹל.</b> יִשְׁכֹּן, כְּמוֹ \"עַל פְּנֵי כָל אֶחָיו נָפָל\": ",
                "<b>עֵץ.</b> תַּלְמִיד חָכָם שֶׁמֵּגִין בִּזְכוּתוֹ כָּעֵץ הַמֵּסִיךְ עַל הָאָרֶץ:"
            ],
            [
                "<b>שֹׁמֵר רוּחַ.</b> מַמְתִּין וּמְצַפֶּה עַד בֹּא הָרוּחַ:",
                "<b>לֹא יִזְרָע.</b> פְּעָמִים מַמְתִּין וְאֵינוֹ בָא:",
                "<b>וְרֹאֶה בֶעָבִים.</b> נוֹתֵן עֵינָיו בֶּעָבִים, וּכְשֶׁרוֹאֶה אוֹתָם קוֹדְרִים, יָרֵא לִקְצוֹר מִפְּנֵי הַגְּשָׁמִים, לְעוֹלָם לֹא יִקְצוֹר, לְפִי שֶׁיָּרֵא תָמִיד: "
            ],
            [
                "<b>כַּאֲשֶׁר אֵינְךָ יוֹדֵעַ וְגוֹ'. כַּעֲצָמִים בְּבֶטֶן הַמְלֵאָה.</b> דְּבָרִים הַנִּסְגָּרִים וְהַנֶּעֱצָרִים בְּבֶטֶן שֶׁהִיא מְלֵאָה וְאַף עַל פִּי שֶׁבּוֹלֶטֶת לְחוּץ. \"כַּאֲשֶׁר אֵינְךָ יוֹדֵעַ\". הֲרֵי זֶה מִקְרָא מְסוֹרָס, נִדְרָשׁ מִסּוֹפוֹ לְרֹאשׁוֹ. \"כַּאֲשֶׁר אֵינְךָ יוֹדֵעַ . . . דֶּרֶךְ הָרוּחַ\", כְּלוֹמַר: יְדִיעוֹת שְׁתֵּי אֵלּוּ שָׁווֹת. לֹא זוּ גְלוּיָה לְךָ, וְלֹא זוּ גְלוּיָה לְךָ. פְּעָמִים אַתָּה סָבוּר לְהַכִּיר בֶּעָבִים שֶׁיָּבֹא הָרוּחַ, וְאֵינוֹ בָא כַאן, כִּי עוֹבֵר וְהוֹלֵךְ לוֹ אֶל אֶרֶץ אַחֶרֶת. וַהֲרֵי לָשׁוֹן זֶה כְּמוֹ: \"כְּגַן ה' כְּאֶרֶץ מִצְרַיִם\": \"כַּשִּׁפְחָה כַּגְבִרְתָּהּ\" \"כַּקּוֹנֶה כַּמּוֹכֵר\". וּפְעָמִים שֶׁהוּא מַשְׁוֶה מֻקְדָם לִמְאֻחָר, וּפְעָמִים שֶׁהוּא מַשְׁוֶה מְאֻחָר לְמֻקְדָּם, אַף כַּאן לָמַד יְדִיעַת הָרוּחַ מִידִיעַת הַבֶּטֶן, כְּלוֹמַר: אֵין לְךָ לִשְׁמֹר אֶת הָרוּחַ לִרְאוֹת בֶּעָבִים: (הַגַּהָ\"ה: עִנְיָן זֶה הוּא מְסוֹרָס בְּדִבְרֵי רַשִׁ\"י וּמְהֻפָּךְ, וּצְרִיכִים לְהַגִּיהַּ כְּפִי אֲשֶׁר הוּא בַּסְּפָרִים הַמְּדֻיָּקִים, וְאָז יוּבַן שַׁפִּיר. וְכַךְ הִיא הַנּוּסְחָא הָאֲמִתִּית: ",
                "<b>כַּאֲשֶׁר אֵינְךָ יוֹדֵעַ.</b> הֲרֵי זֶה מִקְרָא מְסוֹרָס, נִדְרָשׁ מִסּוֹפוֹ לְרֹאשׁוֹ: \"כַּאֲשֶׁר אֵינְךָ יוֹדֵעַ עֲצָמִים בְּבֶטֶן הַמְּלֵאָה, דְּבָרִים הַנִּסְגָּרִים וְהַנֶּעֱצָמִים בְּבֶטֶן הַמְּלֵאָה, וְאַף עַל פִּי שֶׁבּוֹלֶטֶת לְחוּץ, אֵינְךָ יוֹדֵעַ מַה בְּבִטְנָהּ, כַּךְ אֵינְךָ יוֹדֵעַ דֶּרֶךְ הָרוּחַ. כְּלוֹמַר: יְדִיעוֹת שְׁתֵּי אֵלּוּ שָׁווֹת וְכוּ' מִסֵּפֶר שִׂפְתֵי חֲכָמִים): ",
                "<b>כַּעֲצָמִים.</b> אינקלשירי\"ש בְּלַעַ\"ז, כְּמוֹ \"וְעוֹצֵם עֵינָיו\": ",
                "<b>כָּכָה לֹא תֵדַע וְגוֹ'.</b> אַף גְּזֵרוֹתָיו שֶׁל מָקוֹם לְעִנְיַן עֲנִיּוּת וַעֲשִׁירוּת כַּךְ עֲלוּמוֹת הֵם מִמֶּךָ וְלֹא תִמָּנַע מִן הַחֶסֶד לִדְאֹג שֶׁמָּא אֶחְסַר מִנְּכָסַי וְאֵעָנִי. לֹא אֶעֱסֹק בַּתּוֹרָה וְאֶתְבַּטֵּל מִמְּלַאכְתִּי וְאֵעָנִי, לֹא אֶשָּׂא אִשָּׁה וְיִהְיֶה לִי בָנִים וְאֶצְטָרֵךְ לְהוֹצִיא עֲלֵיהֶם: "
            ],
            [
                "<b>בַּבֹּקֶר זְרַע אֶת זַרְעֶךָ וְגוֹ'.</b> אִם לָמַדְתָּ תּוֹרָה בְיַלְדוּתְךָ, לְמַד תּוֹרָה בְזִּקְנוּתְךָ אִם הָיוּ לְךָ תַּלְמִידִים בְּיַלְדּוּתְךָ, יִהְיוּ לְךָ תַלְמִידִים בְּזִקְנוּתְךָ נָשָׂאתָ אִשָּׁה בַת בָּנִים בְּיַלְדּוּתְךָ תִּשָּׂא בַת בָּנִים בְּזִקְּנוּתְךָ. עָשִּׂיתָ צְדָקָה בְיַלְדּוּתְךָ, עֲשֵׂה צְדָקָה בְזִקְנוּתְךָ: ",
                "<b>כִּי אֵינְךָ יוֹדֵעַ אֵי זֶה יִכְשַׁר.</b> אִם תַּלְמִידִים וּבָנִים שֶׁבְּיַלְדּוּתְךָ יִתְקַיְּמוּ לְךָ, אוֹ שֶׁמָּא לֹא יִתְקַיְּמוּ אֶלָּא שֶׁבְּזִקְנוּתְךָ. מָצִינוּ בְרַבִּי עֲקִיבָא, שֶׁהָיוּ לוֹ כ\"ד אֶלֶף תַּלְמִידִים מִגַּבַּת וְעַד אַנְטִיפְרַס, וְכֻלָּן מֵתוּ מִפֶּסַח וְעַד עֲצֶרֶת, וּבָא אֵצֶל רַבּוֹתֵינוּ שֶׁבַּדָּרוֹם. וּשְׁנָאָהּ לָהֶם. וּלְעִנְיַן הַבָּנִים מָצִינוּ בְאִבְצָן: \"וּשְׁלשִׁים בָּנוֹת שִׁלַּח הַחוּצָה וּשְׁלשִׁים בָּנוֹת הֵבִיא לְבָנָיו\", וְכֻלָּם מֵתוּ בְחַיָּיו. וּבְזִקְנוּתוֹ הוֹלִיד אֶת עוֹבֵד וְנִתְקַיֵּם לוֹ: "
            ],
            [
                "<b>וּמָתוֹק הָאוֹר.</b> מָתוֹק הִיא אוֹרָהּ שֶׁל תּוֹרָה: וְטוֹב לַעֵינַיִם",
                "<b>לִרְאוֹת אֶת הַשָּׁמֶשׁ.</b> וְאַשְׁרֵי הַתַּלְמִידִים שֶׁעֵינֵיהֶם רוֹאִים הֲלָכָה מְלֻבֶּנֶת וּמְחֻוֶּרֶת עַל בֻּרְיָהּ, כַּךְ נִדְרָשׁ בְּאַגָּדַת תְּהִלִּים: "
            ],
            [
                "<b>בְּכֻלָּם יִשְׂמָח.</b> יִהְיֶה שָׂמֵחַ בְּחֶלְקוֹ, וּבִלְבַד שֶׁיִּזְכֹּר יְמֵי הַחשֶׁךְ וְיֵיטִיב מַעֲשָׂיו שֶׁיִּנָּצֵל מֵהֶם, וְהֵם יְמֵי מִיתַת עוֹלָם, הֵם יְמֵי הָרְשָׁעִים: ",
                "<b>כִּי הַרְבֵּה יִהְיוּ.</b> בְּאוֹתָן הַיָּמִים יוֹתֵר מִימֵי הַחַיִּים:",
                "<b>כָּל שֶׁבָּא.</b> עָלָיו יִהְיֶה הֶבֶל וָחשֶׁךְ. יֵשׁ הֶבֶל שֶׁהוּא לְשׁוֹן פֻּרְעָנוֹת וְצָרוֹת, כְּמוֹ: \"כִּי בַהֶבֶל בָּא וּבַחשֶׁךְ יֵלֵךְ\": "
            ],
            [
                "<b>שְׂמַח בָּחוּר בְּיַלְדוּתֶךָ.</b> כְּאָדָם שֶׁאוֹמֵר לְעַבְדּוֹ וְלִבְנוֹ: \"חֲטָא, חֲטָא, כִּי פַעַם אַחַת תִּקְלֶה עַל הַכֹּל. אַף כַּאן הֶחָכָם אָמַר, \"שְׂמַח בָּחוּר בְּיַלְדוּתֶךָ. . . וְהַלֵּךְ בְּדַרְכֵי לִבְּךָ\", וּבָטוּחַ תִּהְיֶה \"כִּי עַל כָּל אֵלֶּה יְבִיאֲךָ\" הַשׁוֹפֵט \"בַּמִּשְׁפָּט\": "
            ],
            [
                "<b>וְהָסֵר כַּעַס.</b> דְּבָרִים הַמַּכְעִיסִים אֶת הַמָּקוֹם:",
                "<b>וְהַעֲבֵר רָעָה.</b> יֵצֶר הָרָע:",
                "<b>מִבְּשָׂרֶךָ.</b> שֶׁיִּהְיֶה לְךָ לֵב בָּשָׂר:",
                "<b>וְהַשַּׁחֲרוּת.</b> נַעֲרוּת, שֶׁרֹאשׁ אָדָם שָׁחוֹר בִּימֵי עֲלוּמָיו: "
            ]
        ],
        [
            [
                "<b>וּזְכֹר אֶת בּוֹרְאֶיךָ.</b> תַּמָּן תְּנִינָן, עֲקַבְיָא בֶּן מַהֲלַלְאֵל אוֹמֵר: הִסְתַּכֵּל בִּשְׁלשָׁה דְבָרִים וְכוּ', וּמִמִּקְרָא זֶה דָּרֶשׁ: \"וּזְכוֹר אֶת בּוֹרְאֶךָ\", שֶׁתִּתֵּן דִּין וְחֶשְׁבּוֹן לְפָנָיו. \"וּזְכוֹר אֶת בּוֹרֶךָ\" קִבְרְךָ, מְקוֹם עָפָר, רִמָּה וְתוֹלֵעָה. \"וּזְכוֹר בְּאֵרֶךָ\", בְּאֵר שֶׁנָּבַעְתָּ מִמְּקוֹרָהּ, הִיא טִפָּה סְרוּחָה שֶׁל זֶרַע וְשֶׁל לוֹבֶן: ",
                "<b>יְמֵי הָרָעָה.</b> יְמֵי הַזִּקְנָה וְהַחַלָּשׁוּת:"
            ],
            [
                "<b>עַד אֲשֶׁר לֹא תֶחְשַׁךְ הַשֶּׁמֶשׁ.</b> אָמְרוּ רַבּוֹתֵינוּ, זוּ פַדַּחַת, שֶׁהִיא מְאִירָה וּמַצְהֶבֶת בְּאָדָם בָּחוּר, וּכְשֶׁמַּזְקֶנֶת, הִיא מַעֲלַת מְמָטִין וְאֵין מַצְהֶבֶת: ",
                "<b>וְהָאוֹר.</b> זֶה הַחוֹטֶם שֶׁהוּא תוֹאַר קְלַסְתֵּר פָּנִים:",
                "<b>וְהַיָּרֵחַ.</b> זוּ נְשָׁמָה שֶׁמְּאִירָה לָאָדָם, שֶׁכֵּיוָן שֶׁנִּטְּלָה הֵימֶנּוּ, אֵין לוֹ מְאוֹר הָעֵינָיִם: ",
                "<b>וְהַכּוֹכָבִים.</b> אֵלּוּ הַלְּסָתוֹת, רוּמָנֵי דְאַפֵּי, שֶׁקוֹרִין פומלי\"ש שֶׁל לְחָיַיִם שֶׁמַּצְהִיבִים: ",
                "<b>וְשָׁבוּ הֶעָבִים אַחַר הַגָּשֶׁם.</b> תָּבוֹא כְּהִיַּית הַמָּאוֹר אַחַר דִּמְעוֹת הַבֶּכִי מִכַּמָּה צָרוֹת שֶׁעָבְרוּ עָלָיו:"
            ],
            [
                "<b>שֶׁיָּזֻעוּ.</b> יַרְתִּיתוּ:",
                "<b>שֹׁמְרֵי הַבַּיִת.</b> אֵלּוּ הַצְּלָעוֹת וְהַכְּסָלִים הַמְגִינִים עַל כָּל חֲלַל הַגּוּף:",
                "<b>וְהִתְעַוְּתוּ.</b> יֹאחֲזֵם עִוּוּת שֶׁקּוֹרִין קראנפ\"ף. וְהִתְעַוְּתוּ, אנקרופירונ\"ט בְּלַעַ\"ז: ",
                "<b>אַנְשֵׁי הֶחָיִל.</b> אֵלּוּ הַשּׁוֹקַיִם, שֶׁנִּשְׁעָן כָּל הַגּוּף עֲלֵיהֶם: ",
                "<b>וּבָטְלוּ הַטֹּחֲנוֹת.</b> אֵלּוּ הַשִּׁנַּיִם:",
                "<b>כִּי מִעֵטוּ.</b> לְעֵת זִקְנָה רֹב שִׁנָּיו נוֹשְׁרוֹת:",
                "<b>הָרֹאוֹת בָּאֲרֻבּוֹת.</b> אֵלּוּ הָעֵינַיִם:"
            ],
            [
                "<b>וְסֻגְרוּ דְלָתַיִּם.</b> אֵלּוּ נְקָבָיו:",
                "<b>בִּשְׁפַל קוֹל הַטַּחֲנָה.</b> קוֹל רֵחַיִם הַטּוֹחֲנִים מַאֲכָל שֶׁבְּמֵעָיו, וְהוּא הַקֻרְקְבָן וְהַמְּסֵס: ",
                "<b>וְיָקוּם לְקוֹל הַצִּפּוֹר.</b> שֶׁאֲפִילוּ קוֹל צִפּוֹר מְנַעַרְתּוֹ מִשֵּׁנָתוֹ מִשֶּׁהִזְקִין: ",
                "<b>וְיִשַּׁחוּ כָּל בְּנוֹת הַשִּׁיר.</b> כָּל קוֹלוֹת שֶׁל כְּלֵי הַשִּׁיר דּוֹמוֹת עָלָיו כְּשִׂיחָה, וּלְפִי פְּשׁוּטוֹ מַשְׁמָעוֹ. \"יִשַּׁחוּ\" כְּמוֹ \"יִשְׁפְּלוּ\". כָּל שָׁרִים וְשָׁרוֹת יִהְיוּ שְׁפָלִים בְּעֵינָיו, וְכֵן בַּרְזִילַי הַגִּלְעָדִי אָמַר לְדָוִד: \"אִם אֶשְׁמַע עוֹד בְּקוֹל שָׁרִים וְשָׁרוֹת\"? "
            ],
            [
                "<b>גַּם מִגָּבֹהַּ יִירָאוּ.</b> מְגַּבְשׁוּשִׁית וּתְלוּלִיּוֹת שֶׁבָּרְחוֹבוֹת, הוּא דוֹאֵג לָצֵאת לַשּׁוּק, פֶּן יִכָּשֵׁל בָּהֶם: ",
                "<b>וְחַתְחַתִּים בַּדֶּרֶךְ.</b> אֵימוֹת וְחִתּוֹת הַרְבֵּה בַדְּרָכִים יֵשׁ לוֹ.",
                "<b>חַתְחַתִּים.</b> לָשׁוֹן כָּפוּל הוּא בַתֵּבָה, כְּמוֹ \"גַּלְגַּלִּים\", \"קַּשְׂקַּשִּׂים\", \"זַלְזַלִּים\": ",
                "<b>וְיָנֵאץ.</b> לְשׁוֹן \"הֵנֵצוּ הָרִמּוֹנִים\", שֶׁהֲרֵי הָא' לֹא נִקְרֵאת בָּהּ. אָמְרוּ רַבּוֹתֵינוּ זוּ קְלִבוֹסֶת, הנק\"א בְּלַעַ\"ז, שֶׁעֶצֶם הָיָּרֵךְ תָּקוּעַ בָּהּ, וּבְזִקְנוּתוֹ, בְּשָׂרוֹ כָחוּשׁ וְהָעֶצֶם בּוֹלֵט כְּמוֹ נֵץ הָאִילָן, שֶׁהוּא בוֹלֵט: ",
                "<b>הַשָּׁקֵד.</b> אִילָן שֶׁל שְׁקֵדִים, כְּלוֹמַר שֶׁתִּקְפּוֹץ הַזִּקְנָה עָלָיו כְּשָׁקֵד זֶה הַמְמַהֵר לְהָנִיץ לִפְנֵי כָל הָאִילָנוֹת: ",
                "<b>וְיִסְתַּבֵּל הֶחָגָב.</b> אֵלּוּ הָעֲגָבוֹת, שֶׁתִּהְיוּ עַגְבוֹתָיו דּוֹמוֹת עָלָיו כְּסוֹבֵל מַשָּׂא כָבֵד. ",
                "<b>וְיִסְתַּבֵּל.</b> אישדריי\"ד שורפיישי\"ן בְּלַעַ\"ז: ",
                "<b>וְתָפֵר הָאֲבִיּוֹנָה.</b> חֶמְדַּת תַּאֲוַת נָשִׁים, שֶׁאֵינוֹ נִזְקָק לְנָשִׁים לְתַשְׁמִישׁ. אֲבִיּוֹנָה תַּאֲוָה, כְּמוֹ \"וְלֹא אֲבִיתֶם\", \"תָּאַבְתִּי לִישׁוּעָתְךָ\": "
            ],
            [
                "<b>עַד אֲשֶׁר לֹא יֵרָתֵק חֶבֶל הַכֶּסֶף.</b> זֶה חוּט הַשֶּׁדְרָה שֶׁהוּא לָבָן כְּכֶסֶף, וּבְמוֹתוֹ חָסֵר מוֹחוֹ וּמִתְרוֹקֵן וְיָבֵשׁ וּמִתְעַקֵּם בְּתוֹךְ הַחֻלְיוֹת וְנַעֲשֶׂה כְשַׁלְשֶׁלֶת. \"יֵרָתֵק\" לְשׁוֹן \"רְתֻקוֹת כֶּסֶף\": ",
                "<b>וְתָרֻץ גֻּלַּת הַזָּהָב.</b> זֶה הָאַמָּה שֶׁהָיָה מְקַלַּחַת מַיִם וְנוֹבַעַת כְּמַעֲיָן, כְּמוֹ \"גֻלוֹת עִלִּיּוֹת\". \"וְתָרֻץ\" לְשׁוֹן רְצִיצָה: ",
                "<b>וְתִשָּׁבֶר כַּד עַל הַמַּבּוּעַ.</b> זֶה הַכֶּרֶס, שֶׁהִיא עָבָה וְנִבְקַעַת בְּמוֹתוֹ: ",
                "<b>וְנָרֹץ הַגַּלְגַּל אֶל הַבּוֹר.</b> יִתְרוֹצֵץ גַּלְגַּל הָעַיִן בְּתוֹךְ גּוּמָא, וּלְפִי פְשׁוּטוֹ, גַּלְגַּל שֶׁדּוֹלִין בּוֹ מַיִם מִן הַבּוֹר. כַּךְ נִדְרָשׁ כָּל הָעִנְיָן בְּמַסֶּכֶת שַׁבָּת. וּמִדְרַשׁ קִינוֹת פּוֹתְרוֹ כְּנֶגֶד כָּל יִשְׂרָאֵל. <b>וּזְכֹר אֶת בּוֹרְאֶיךָ בִּימֵי בְּחוּרֹתֶיךָ.</b> בְּעוֹד שֶׁהַבְּחוּרוֹת שֶׁבָּכֶם קַיֶּמֶת, בְּעוֹד שֶׁהַכְּהֻנָּה קַיֶּמֶת, שֶׁנֶּאֱמַר, \"וּבָחֹר אֹתוֹ מִכָּל שִׁבְטֵי יִשְׂרָאֵל לִי לְכֹהֵן\". בְּעוֹד שֶׁהַלְוִיָּה קַיֶּמֶת, שֶׁנֶּאֱמַר, \"כִּי בוֹ בָּחַר ה' אֱלֹהֶיךָ מִכָּל שְׁבָטֶיךָ\". בְּעוֹד שֶׁמַּלְכוּת בֵּית דָּוִד קַיֶּמֶת, שֶׁנֶּאֱמַר, \"וַיִּבְחַר בְּדָּוִד עַבְדּוֹ\". בְּעוֹד שֶׁיְּרוּשָׁלַיִם קַיֶּמֶת, שֶׁנֶּאֱמַר בָּהּ \"הָעִיר אֲשֶׁר בָּחַרְתִּי בָהּ\". בְּעוֹד שֶׁבֵּית הַבְּחִירָה קַיֶּמֶת, שֶׁנֶּאֱמַר בָּה \"וְעַתָּה בָּחַרְתִּי וְהִקְדַּשְׁתִּי. . . הַבַּיִת הַזֶּה\". בְּעוֹד שֶׁאַתֶּם קַיָּמִים, שֶׁנֶּאֱמַר, \"וּבְךָ בָּחַר ה'\". ",
                "<b>עַד אֲשֶׁר לֹא יָבֹאוּ יְמֵי הָרָעָה.</b> אֵלּוּ יְמֵי הַגּוֹלָה.",
                "<b>עַד אֲשֶׁר לֹא תֶחְשַׁךְ הַשֶּׁמֶשׁ.</b> זוּ מַלְכוּת בֵּית דָּוִד, שֶׁנֶּאֱמַר: \"וְכִסְאוֹ כַשֶּׁמֶשׁ נֶגְדִּי\": ",
                "<b>וְהָאוֹר.</b> זוּ תוֹרָה, שֶׁנֶּאֱמַר, \"כִּי נֵר מִצְוָה וְתוֹרָה אוֹר\". ",
                "<b>וְהַיָּרֵחַ.</b> זוּ סַנְהֶדְרִין, דִּתְנַן סַנְהֶדְרִין הָיְתָה כַּחֲצִי גֹרֶן עֲגוּלָּה: ",
                "<b>וְהַכּוֹכָבִים.</b> אֵלּוּ הָרַבָּנִים, שֶׁנֶּאֱמַר, \"וּמַצְדִּיקֵי הָרַבִּים כַּכּוֹכָבִים\": ",
                "<b>וְשָׁבוּ הֶעָבִים אַחַר הַגָּשֶׁם.</b> צָרָה אַחַר צָרָה קָשָׁה. אַתָּה מוֹצֵא בְכָל הַנְּבוּאוֹת הַקָּשׁוֹת שֶׁנִּתְנַבֵּא עֲלֵיהֶם יִרְמְיָה, לֹא בָּאוּ עֲלֵיהֶם אֶלָּא לְאַחַר חֻרְבַּן הַבָּיִת: ",
                "<b>בַּיּוֹם שֶׁיָּזֻעוּ שֹׁמְרֵי הַבַּיִת.</b> אֵלוּ מִשְׁמְרוֹת כְּהֻנָּה וּלְוִיָּה:",
                "<b>וְהִתְעַוְּתוּ אַנְשֵׁי הֶחָיִל.</b> אֵלּוּ הַכֹּהֲנִים שֶׁהֵם גִּבּוֹרִים בְּכֹחַ, אָמַר רַבִּי אַבָּא בַּר כַּהֲנָא: כ\"ב אֶלֶף לְוִיִּם הֵנִיף אַהֲרֹן בְּיוֹם אֶחָד. אָמַר רַבִּי חֲנִינָא: הַמֻּרְאָה הַזֶּה דָּבָר קַל הִיא, וְהַכֹּהֵן זוֹרְקָהּ יוֹתֵר מִשְּׁלשִׁים אַמָּה: ",
                "<b>וּבָטְלוּ הַטֹּחֲנוֹת.</b> אֵלּוּ הַמִּשְׁנַיּוֹת הַגְּדוֹלוֹת. מִשְׁנַת רַבִּי עַקִיבָא וּמִשְׁנַת רַבִּי חִיָּא וּמִשְׁנַת בַּר קַפָּרָא:",
                "<b>וְחָשְׁכוּ הָרֹאוֹת.</b> שֶׁיִּשְׁתַּכַּח הַגְּמָרָא מִן הַלֵּב:",
                "<b>וְסֻגְּרוּ דְלָתַיִם בַּשּׁוּק.</b> כְּגוֹן דַּלְתֵי נְחוּשְׁתָּא בֶּן אֶלְנָתָן שֶׁהָיוּ פְּתוּחִים לָרְוָחָה:",
                "<b>בִּשְׁפַל קוֹל הַטַּחֲנָה.</b> עַל יְדֵי שֶׁלֹּא נִתְעַסְּקוּ בַתּוֹרָה. אָמַר רַבִּי שְׁמוּאֵל, נִמְשְׁלוּ יִשְׂרָאֵל לִטְחִינַת הָרֵחַיִם, מָה רֵחַיִם אֵינָן בְּטֵלוֹת לֹא בַּיּוֹם וְלֹא בַלַּיְלָה, אַף כַּאן: \"וְהָגִיתָ בּוֹ יוֹמָם וָלַיְלָה\": ",
                "<b>וְיָקוּם לְקוֹל הַצִּפּוֹר.</b> זֶה נְבוּכַדְנֶאצַּר הָרָשָׁע. אָמַר רַבִּי לֵוִי: י\"ח שָׁנָה הָיְתָה בֶת קוֹל יוֹצֵאת וּמְפוֹצֶצֶת בַּפַּלְטִין שֶׁל נְבוּכַדְנֶאצַּר: \"עַבְדָּא בִישָׁא, זִיל אַחֲרִיב בֵּיתֵיהּ דְּמָרָךְ, דִּבְנֵי מָרָךְ לָא שָׁמְעִין לֵיהּ\": ",
                "<b>וְיִשַּׁחוּ כָּל בְּנוֹת הַשִּׁיר.</b> \"בַּשִּׁיר לֹא יִשְׁתּוּ יָיִן: ",
                "<b>גַּם מִגָּבֹהַּ יִירָאוּ.</b> מִגָּבֹהַּ שֶׁל עוֹלָם יִתְיָירֵא וְיִדְאַג לִבּוֹ, פֶּן יַעֲשֶׂה בּוֹ כַּאֲשֶׁר עָשָׂה בָרִאשׁוֹנִים: ",
                "<b>וְחַתְחַתִּים בַּדֶּרֶךְ.</b> מִתּוֹךְ כַּךְ, יְבַקֵּשׁ לוֹ אוֹתוֹת וּרְמָזִים אִם יַצְלִיחַ בַּדֶּרֶךְ שֶׁיֵּלֵךְ, כְּעִנְיָן שֶׁנֶּאֱמַר: \"כִּי עָמַד מֶלֶךְ בָּבֶל אֶל אֵם הַדֶּרֶךְ. . . לִקְסָם, קִלְקַל בַּחִצִּים, שָׁאַל בַּתְּרָפִים\": ",
                "<b>וְיָנֵאץ הַשָׁקֵד.</b> תִּצְמַח נְבוּאַת יִרְמְיָה, שֶׁנֶּאֱמַר, \"מַקֵּל שָׁקֵד אֲנִי רֹאֶה\". אָמַר רַבִּי אֶלְעָזָר, הַשָּׁקֵד הַזֶּה, מִשָּׁעָה שֶׁהוּא מֵצִיץ עַד גְּמַר פֵּרוֹתָיו כ\"א יוֹם. כַּךְ, מִי\"ז בְּתַמּוּז עַד תִּשְׁעָה בְאָב כ\"א יוֹם: ",
                "<b>וְיִסְתַּבֵּל הֶחָגָב.</b> זֶה צַלְמוֹ שֶׁל נְבוּכַדְנֶאצַּר. \"רוּמֵהּ אַמִּין שִׁתִּין פְּתָיֵּהּ אַמִּין שִׁית\". וְאִם אֵין עָבְיוֹ אֶלָּא שֵׁשׁ, אֵינוֹ יָכוֹל לַעֲמוֹד, וְאַתְּ אָמַרְתְּ: \"אַקִימֵהּ בְּבִקְעַת דוּרָא\"? אָמַר רַב בִּיבִּי, מַעֲמִידִין אוֹתוֹ וְנוֹפֵל, עַד שֶׁהֵבִיאוּ כָל זָהָב שֶׁבִּירוּשָׁלַיִם וְשָׁפְכוּ דִימוֹס עַל רַגְלָיו לְקַיֵּים מַה שֶׁנֶּאֱמַר: \"וּזְהָבָם לְנִדָּה וְלָמַס יִהְיֶה\": ",
                "<b>וְתָפֵר הָאֲבִיּוֹנָה.</b> זוּ זְכוּת אָבוֹת. תּוּפַר מִשְׁעֶנֶת אָבוֹת שֶׁלָּכֶם, וְיִהְיֶה \"הָאֲבִיּוֹנָה\" מִלְּשׁוֹן \"אָב\": ",
                "<b>כִּי הוֹלֵךְ הָאָדָם.</b> יִשְׂרָאֵל שֶׁנִּקְרָא \"צֹאן אָדָם,\" \"אָדָם אַתֶּם\": ",
                "<b>אֶל בֵּית עוֹלָמוֹ.</b> מִבָּבֶל בָּאוּ, לְבָבֶל חָזְרוּ. תֶּרַח אֲבִי אַבְרָהָם מֵעֵבֶר הַנָּהָר הָיָה: ",
                "<b>וְסָבְבוּ בַשּׁוּק הַסּוֹפְדִים.</b> גָּלוּת יְכָנְיָה קָדְמָה לְגָלוּת צִדְקִיָּה י\"א שָׁנָה. כְּשֶׁהֶגְלָה נְבוּכַדְנֶאצַּר אֶת גָּלוּת צִדְקִיָּהוּ בְּקוֹלָרִין, הָיוּ יוֹצְאִין גָּלוּת יְכָנְיָה לִקְרַאת נְבוּכַדְנֶאצַּר עַל כָּרְחָן עִם שְׁאָר בְּנֵי הָעִיר לְקַלְּסוֹ שֶׁהוּא גִבּוֹר וּמַצְלִיחַ, וְהָיוּ רוֹאִין אֶת הַשְּׁבוּיִם וְשׁוֹאֲלִין אוֹתָם אִישׁ עַל קְרוֹבוֹ, מַה נַעֲשָׂה בוֹ, וְהָיוּ מְשִׁיבִין אוֹתָן: \"אֲשֶׁר לַמָּוֶת לַמָּוֶת, וַאֲשֶׁר לַשֶּׁבִי לַשֶּׁבִי, וַאֲשֶׁר לַחֶרֶב לַחֶרֶב\", וְהָיוּ מְקַלְּסִּין בְּיָדָם אַחַת, וּבְיָדָם אַחֶרֶת מְסַפְּקִין וּמְטַפְּחִין הֶסְפֵּד עַל אֲחֵיהֶם וְעַל בְּנֵיהֶם: ",
                "<b>עַד אֲשֶׁר לֹא יֵרָתֵק חֶבֶל הַכֶּסֶף.</b> זוּ שַׁלְשֶׁלֶת יוֹחֲסִין:",
                "<b>וְתָרֻץ גֻּלַּת הַזָּהָב.</b> אֵלוּ דִבְרֵי תוֹרָה, שֶׁנֶּאֱמַר, \"הַנֶּחֱמָדִים מִזָּהָב\": ",
                "<b>וְתִשָּׁבֶר כַּד עַל הַמַּבּוּע.</b> כַּדּוֹ שֶׁל בָּרוּךְ בֶּן נֵרִיָּה עַל מַבּוּעוֹ שֶׁל יִרְמְיָהוּ, שֶׁשְּׁנֵיהֶם גָּלוּ לְבָבֶל וּפָסְקוּ מִלִּמּוּדָם בְּעִנּוּי הַדֶּרֶךְ. תְּחִלָּה גָּלוּ לְמִצְרַיִם, שֶׁהֶגְלָם יוֹחָנָן בֶּן קָרֵחַ, וּכְשֶׁהֶחֱרִיב נְבוּכַדְנֶאצַּר אֶת מִצְרַיִם, הֶגְלָם לְבָבֶל: ",
                "<b>וְנָרֹץ הַגַּלְגַּל אֶל הַבּוֹר.</b> זוּ בָבֶל שֶׁהִיא זוּטָא שֶׁל עוֹלָם:"
            ],
            [
                "<b>וְיָשֹׁב הֶעָפָר וְגוֹ'.</b> מִבָּבֶל בָּאוּ, לְבָבֶל חָזְרוּ: ",
                "<b>וְהָרוּחַ תָּשׁוּב.</b> זוּ רוּחַ הַקֹּדֶשׁ, שֶׁכֵּיוָן שֶׁנִּסְתַּלְּקָה רוּחַ הַקֹּדֶשׁ, גָּלוּ: "
            ],
            [
                "<b>הֲבֵל הֲבָלִים.</b> אֲנִי רוֹאֶה בָּעוֹלָם:",
                "<b>אָמַר הַקּוֹהֶלֶת.</b> מִי שֶׁבּוֹ קְבוּצַת הַחָכְמָה:",
                "<b>הַכֹּל הָבֶל.</b> כָּל מַה שֶׁנִּבְרָא בְשֵׁשֶׁת יְמֵי בְרֵאשִׁית:"
            ],
            [
                "<b>וְיֹתֵר שֶׁהָיָה קֹהֶלֶת חָכָם.</b> וְיוֹתֵר מִמַּה שֶּׁנִכְתַּב בְּסֵפֶר זֶה. הָיָה קֹהֶלֶת חָכָם:",
                "<b>וְאִזֵּן.</b> עָשָׂה אָזְנַיִם לַתּוֹרָה, כְּקֻפָּה זוּ שֶׁאֵין לָהּ אָזְנַיִם לֶאֱחוֹז בָּהּ, וּבָא וְעָשָׂה לָהּ אָזְנַיִם, שֶׁתִּקֵּן עֵירוּבִין לִסְיָג שְׁמִירַת שַׁבָּת, וּנְטִילַת יָדַיִם סְיָג לְטָהָרָה, וְגָזַר עַל הַשְּׁנִיּוֹת סְיָג לָעֲרָיוֹת: "
            ],
            [
                "<b>בִּקֵּשׁ קֹהֶלֶת.</b> נָתַן לִבּוֹ, וְחָזַר עַל הַדָּבָר, וּמְצָאוֹ: ",
                "<b>דִּבְרֵי חֵפֶץ.</b> הֲלָכָה לְמשֶׁה מִסִּינָי:",
                "<b>וְכָתוּב ישֶׁר.</b> זֶה תּוֹרָה שֶׁבִּכְתָב וְהַנְּבִיאִים:"
            ],
            [
                "<b>דִּבְרֵי חֲכָמִים.</b> שֶׁעָשׂוּ סְיָג לַתּוֹרָה בִּגְזֵרוֹת לְהַרְחִיק אֶת הָאָדָם מִן הָעֲבֵירָה, כְּגוֹן אֲכִילַת קָדָשִׁים עַד הַשַּׁחַר, וְהֵם אָמְרוּ עַד חֲצוֹת, וּקְרִיאַת שְׁמַע דְּעַרְבִית כְּמוֹ כֵן: ",
                "<b>כַּדָּרְבֹנוֹת.</b> מַה דָּרְבָן זֶה מְכַוֵּן אֶת הַפָּרָה לִתְלָמֶיהָ, כַּךְ דִּבְרֵיהֶם מְכַוְּנִים אֶת הָאָדָם לְדַרְכֵי חַיִּים: ",
                "<b>וּכְמַשְׂמְרוֹת נְטוּעִים.</b> מַה מַּסְמֵר זֶה קָבוּעַ, אַף דִּבְרֵיהֶם קְבוּעִים, וּמַה נְטִיעָה פָרָה וְרָבָה, אַף דִּבְרֵיהֶם פָּרִים וְרָבִים לִמְצוֹא בָהֶם טַעַם: ",
                "<b>בַּעֲלֵי אֲסֻפּוֹת.</b> מַסְמְרִים שֶׁיֵּשׁ לָהֶם גּוּלְגוֹלֶת אֲסִיפָה וְגַסָּה, גרוס\"ה בְּלַעַ\"ז. כֵּן פֵּרְשׁוֹ דּוּנָשׁ בֶּן לָבְרַט: ",
                "<b>נִתְּנוּ מֵרֹעֶה אֶחָד.</b> כָּל דִּבְרֵיהֶם דִּבְרֵי אֱלֹהִים חַיִּים. הוּא אַמָרָן, וְרוֹעֶה אֶחָד נְתָנָן, משֶׁה מִפִּי הַגְּבוּרָה. ",
                "<b>וּכְמַשְׂמְרוֹת.</b> כְּתִיב בְּשִׂי\"ן, שֶׁהַתּוֹרָה בְעֶשְׂרִים וְאַרְבָּעָה סְפָרִים, וּכְמִנְיַן מִשְׁמְרוֹת כְּהֻנָּה וּלְוִיָּה: "
            ],
            [
                "<b>וְיֹתֵר מֵהֵמָּה בְּנִי הִזָּהֵר.</b> וְיוֹתֵר מִיּוֹשֶׁר דִּבְרֵי אֱמֶת, דְּבָרִים הַכְּתוּבִים בַּסְּפָרִים הַנִּזְכָּרִים לְמָעְלָה: ",
                "<b>בְּנִי הִזָּהֵר.</b> לִשְׁמֹר דִּבְרֵי חֲכָמִים, וְאִם תֹּאמַר: \"אִם יֵשׁ בָּהֶם צוֹרֶךְ, לָמָה לֹא נִכְתְּבוּ\"? ",
                "<b>עֲשׂוֹת סְפָרִים הַרְבֵּה אֵין קֵץ.</b> אִם בָּאנוּ לִכְתֹּב, לֹא הִסְפַּקְנוּ: ",
                "<b>וְלַהַג הַרְבֵּה יְגִעַת בָּשָׂר.</b> וְאִם בָּא לָתֵת לֵב לְגִרְסָא חֲבִילוֹת יוֹתֵר מִמַּה שֶׁאֵין הַלֵּב מַשִּׂיג, יְגִיעָה הִיא לַבְּרִיּוֹת, שֶׁאֵין לְהַשִּׂיגוֹ, וְלֹא יֹאמַר: \"הוֹאִיל וְלֹא אוּכַל לִגְמֹר הַמְּלָאכָה, לָמָּה אַתְחִיל\"? אַךְ "
            ],
            [
                "<b>סוֹף דָּבָר הַכֹּל נִשְׁמָע אֶת הָאֱלֹהִים יְרָא.</b> מַה שֶׁתּוּכַל עֲשֵׂה, וְלִבְּךָ לַשָּׁמָיִם: ",
                "<b>וְאֶת מִצְוֹתָיו שְׁמוֹר כִּי זֶה כָּל הָאָדָם.</b> כִּי לַדָּבָר הַזֶּה נִבְרָא כָּל הָאָדָם:"
            ],
            [
                "<b>כִּי אֶת כָּל מַעֲשֶׂה.</b> אֲשֶׁר אָדָם עוֹשֶׂה, יָבִיא הָאֱלֹהִים בְּמִשְׁפָּט. וּלְכַךְ נָקוּד \"מַעֲשֶׂה\" פַּתָּ\"ח וְהַטַּעַם לְמַעְלָה, לְפִי שֶׁאֵינוֹ דָבוּק לַשֵּׁם: ",
                "<b>עַל כָּל נֶעְלָם.</b> אֲפִילוּ עַל הַשּׁוֹגֵג:",
                "<b>אִם טוֹב וְאִם רָע.</b> אֲפִילּוּ נִכְשַׁל בְּמִצְוָה, כְּגוֹן נוֹתֵן צְדָקָה לְעָנִי בְּפַרְהֶסְיָא: <b>סוֹף דָּבָר הַכֹּל נִשְׁמָע אֶת הָאֱלֹהִים יְרָא וְגוֹ':</b>"
            ]
        ]
    ],
    "sectionNames": [
        "Chapter",
        "Verse",
        "Comment"
    ]
}