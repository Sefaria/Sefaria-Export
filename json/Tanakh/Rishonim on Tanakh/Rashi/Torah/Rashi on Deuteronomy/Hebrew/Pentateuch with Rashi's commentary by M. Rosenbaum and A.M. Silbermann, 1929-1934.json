{
    "language": "he",
    "title": "Rashi on Deuteronomy",
    "versionSource": "https://www.nli.org.il/he/books/NNL_ALEPH001969084",
    "versionTitle": "Pentateuch with Rashi's commentary by M. Rosenbaum and A.M. Silbermann, 1929-1934",
    "status": "locked",
    "priority": 5.0,
    "license": "Public Domain",
    "versionNotes": "",
    "digitizedBySefaria": true,
    "shortVersionTitle": "M. Rosenbaum and A.M. Silbermann, London, 1929-1934",
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "רש\"י על דברים",
    "categories": [
        "Tanakh",
        "Rishonim on Tanakh",
        "Rashi",
        "Torah"
    ],
    "text": [
        [
            [
                "<b>אלה הדברים.</b> לְפִי שֶׁהֵן דִּבְרֵי תוֹכָחוֹת וּמָנָה כָאן כָּל הַמְּקוֹמוֹת שֶׁהִכְעִיסוּ לִפְנֵי הַמָּקוֹם בָּהֶן, לְפִיכָךְ סָתַם אֶת הַדְּבָרִים וְהִזְכִּירָם בְּרֶמֶז מִפְּנֵי כְבוֹדָן שֶׁל יִשְׂרָאֵל (עי' ספרי):",
                "<b>אל כל ישראל.</b> אִלּוּ הוֹכִיחַ מִקְצָתָן, הָיוּ אֵלּוּ שֶׁבַּשּׁוּק אוֹמְרִים אַתֶּם הֱיִיתֶם שׁוֹמְעִים מִבֶּן עַמְרָם וְלֹא הֲשִׁיבוֹתֶם דָּבָר מִכָּךְ וְכָךְ? אִלּוּ הָיִינוּ שָׁם הָיִינוּ מְשִׁיבִים אוֹתוֹ, לְכָךְ כִּנְּסָם כֻּלָּם וְאָמַר לָהֶם הֲרֵי כֻּלְּכֶם כָּאן, כָּל מִי שֶׁיֵּשׁ לוֹ תְשׁוּבָה יָשִׁיב (ספרי):",
                "<b>במדבר.</b> לֹא בַמִּדְבָּר הָיוּ אֶלָּא בְּעַרְבוֹת מוֹאָב, וּמַהוּ בַּמִּדְבָּר? אֶלָּא בִּשְׁבִיל מַה שֶּׁהִכְעִיסוּהוּ בַּמִּדְבָּר שֶׁאָמְרוּ (שמות ט\"ז) \"מִי יִתֵּן מוּתֵנוּ וְגוֹ'\":",
                "<b>בערבה.</b> בִּשְׁבִיל הָעֲרָבָה, שֶׁחָטְאוּ בְּבַעַל פְּעוֹר בְּשִּׁטִּים בְּעַרְבוֹת מוֹאָב:",
                "<b>מול סוף.</b> עַל מַה שֶּׁהִמְרוּ בְיַם סוּף בְּבוֹאָם לְיַם סוּף, שֶׁאָמְרוּ (שם י\"ד) \"הֲמִבְּלִי אֵין קְבָרִים בְּמִצְרַיִם\", וְכֵן בְּנָסְעָם מִתּוֹךְ הַיָּם, שֶׁנֶּאֱמַר (תהילים ק\"ו) \"וַיַּמְרוּ עַל יָם בְּיַם סוּף\" כִּדְאִיתָא בַּעֲרָכִין (דף ט\"ו):",
                "<b>בין פארן ובין תפל ולבן.</b> אָמַר רַבִּי יוֹחָנָן חָזַרְנוּ עַל כָּל הַמִּקְרָא וְלֹא מָצִינוּ מָקוֹם שֶׁשְּׁמוֹ תֹּפֶל וְלָבָן, אֶלָּא הוֹכִיחָן עַל הַדְּבָרִים שֶׁתָּפְלוּ עַל הַמָּן, שֶׁהוּא לָבָן, שֶׁאָמְרוּ (במדבר כ\"א) \"וְנַפְשֵׁנוּ קָצָה בַּלֶּחֶם הַקְּלֹקֵל\", וְעַל מַה שֶּׁעָשׂוּ בְמִדְבַּר פָּארָן עַל יְדֵי הַמְרַגְּלִים:",
                "<b>וחצרת.</b> בְּמַחְלָקְתּוֹ שֶׁל קֹרַח; דָּבָר אַחֵר אָמַר לָהֶם הָיָה לָכֶם לִלְמֹד מִמַּה שֶּׁעָשִׂיתִי לְמִרְיָם בַּחֲצֵרוֹת בִּשְׁבִיל לָשׁוֹן הָרָע, וְאַתֶּם נִדְבַּרְתֶּם בַּמָּקוֹם:",
                "<b>ודי זהב.</b> הוֹכִיחָן עַל הָעֵגֶל שֶׁעָשׂוּ בִּשְׁבִיל רֹב זָהָב שֶׁהָיָה לָהֶם, שֶׁנֶּאֱמַר (הושע ב') \"וְכֶסֶף הִרְבֵּיתִי לָהּ וְזָהָב עָשׂוּ לַבָּעַל\" (עי' ספרי; ברכות ל\"ב):"
            ],
            [
                "<b>אחד עשר יום מחרב.</b> אָמַר לָהֶם מֹשֶׁה רְאוּ מַה גְּרַמְתֶּם אֵין לָכֶם דֶּרֶךְ קְצָרָה מֵחוֹרֵב לְקָדֵשׁ בַּרְנֵעַ כְּדֶרֶךְ הַר שֵׂעִיר, וְאַף הוּא מַהֲלַךְ י\"א יוֹם, וְאַתֶּם הֲלַכְתֶּם אוֹתָהּ בִּשְׁלֹוֹשָׁה יָמִים – שֶׁהֲרֵי בְּעֶשְׂרִים בְּאִיָּר נָסְעוּ מֵחוֹרֵב, שֶׁנֶּאֱמַר (במדבר י') \"וַיְהִי בַּשָּׁנָה הַשֵּׁנִית בַּחֹדֶשׁ הַשֵּׁנִי בְּעֶשְׂרִים בַּחֹדֶשׁ וְגוֹ'\", וּבְכ\"ט בְּסִיוָן שָׁלְחוּ אֶת הַמְרַגְּלִים מִקָּדֵשׁ בַּרְנֵעַ (תענית כ\"ט), צֵא מֵהֶם ל' יוֹם שֶׁעָשׂוּ בְּקִבְרוֹת הַתַּאֲוָה שֶׁאָכְלוּ הַבָּשָׂר חֹדֶשׁ יָמִים, וְשִׁבְעָה יָמִים שֶׁעָשׂוּ בַחֲצֵרוֹת לְהִסָּגֵר שָׁם מִרְיָם, נִמְצָא בִשְׁלוֹשָׁה יָמִים הָלְכוּ כָּל אוֹתוֹ הַדֶּרֶךְ – וְכָל כָּךְ הָיְתָה הַשְּׁכִינָה מִתְלַבֶּטֶת בִּשְׁבִילְכֶם לְמַהֵר בִּיאַתְכֶם לָאָרֶץ, וּבִשְׁבִיל שֶׁקִּלְקַלְתֶּם הֵסֵב אֶתְכֶם סְבִיבוֹת הַר שֵׂעִיר אַרְבָּעִים שָׁנָה (ע' ספרי):"
            ],
            [
                "<b>ויהי בארבעים שנה בעשתי עשר חדש באחד לחדש.</b> מְלַמֵּד שֶׁלֹּא הוֹכִיחָן אֶלָּא סָמוּךְ לַמִּיתָה; מִמִּי לָמַד? מִיַּעֲקֹב, שֶׁלֹּא הוֹכִיחַ אֶת בָּנָיו אֶלָּא סָמוּךְ לַמִּיתָה, אָמַר, רְאוּבֵן בְּנִי אֲנִי אוֹמֵר לְךָ מִפְּנֵי מָה לֹא הוֹכַחְתִּיךָ כָּל הַשָּׁנִים הַלָּלוּ, כְּדֵי שֶׁלֹּא תַנִּיחֵנִי וְתֵלֵךְ וְתִדְבַּק בְּעֵשָׂו אָחִי; וּמִפְּנֵי אַרְבָּעָה דְּבָרִים אֵין מוֹכִיחִין אֶת הָאָדָם אֶלָּא סָמוּךְ לַמִּיתָה, כְּדֵי שֶׁלֹּא יְהֵא מוֹכִיחוֹ וְחוֹזֵר וּמוֹכִיחוֹ, וְשֶׁלֹּא יְהֵא חֲבֵרוֹ רוֹאֵהוּ וּמִתְבַּיֵּשׁ מִמֶּנּוּ, כּוּ' כִּדְאִיתָא בְּסִפְרֵי. וְכֵן יְהוֹשֻׁעַ לֹא הוֹכִיחַ אֶת יִשְׂרָאֵל אֶלָּא סָמוּךְ לַמִּיתָה, וְכֵן שְׁמוּאֵל שֶׁנֶּאֱמַר (שמואל א י\"ב), \"הִנְנִי עֲנוּ בִי\", וְכֵן דָּוִד אֶת שְׁלֹמֹה בְנוֹ (מלכים א ב'):"
            ],
            [
                "<b>אחרי הכתו.</b> אָמַר מֹשֶׁה אִם אֲנִי מוֹכִיחָם קֹדֶם שֶׁיִּכָּנְסוּ לִקְצֵה הָאָרֶץ, יֹאמְרוּ מַה לָּזֶה עָלֵינוּ? מַה הֵיטִיב לָנוּ? אֵינוֹ בָא אֶלָּא לְקַנְתֵּר וְלִמְצֹא עִלָּה, שֶׁאֵין בּוֹ כֹחַ לְהַכְנִיסֵנוּ לָאָרֶץ, לְפִיכָךְ הִמְתִּין עַד שֶׁהִפִּיל סִיחוֹן וְעוֹג לִפְנֵיהֶם וְהוֹרִישָׁם אֶת אַרְצָם וְאַחַר כָּךְ הוֹכִיחָן (ספרי):",
                "<b>סיחן אשר יושב בחשבון.</b> אִלּוּ לֹא הָיָה סִיחוֹן קָשֶׁה וְהָיָה שָׁרוּי בְּחֶשְׁבּוֹן, הָיָה קָשָׁה, שֶׁהַמְּדִינָה קָשָׁה, וְאִלּוּ הָיְתָה עִיר אַחֶרֶת וְסִיחוֹן שָׁרוּי בְּתוֹכָהּ, הָיְתָה קָשָׁה, שֶׁהַמֶּלֶךְ קָשֶׁה, עַל אַחַת כַּמָּה וְכַמָּה שֶׁהַמֶּלֶךְ קָשֶׁה וְהַמְּדִינָה קָשָׁה (שם):",
                "<b>אשר יושב בעשתרת.</b> הַמֶּלֶךְ קָשֶׁה וְהַמְּדִינָה קָשָׁה:",
                "<b>עשתרת.</b> הוּא לְשׁוֹן צוּקִין וְקֹשִׁי, כְּמוֹ \"עַשְׁתְּרֹת קַרְנַיִם\" (בראשית י\"ד) וְעַשְׁתָּרוֹת זֶה הוּא עַשְׁתְּרֹת קַרְנַיִם, שֶׁהָיוּ שָׁם רְפָאִים שֶׁהִכָּה אַמְרָפֶל, שֶׁנֶּאֱמַר (שם) \"וַיַּכּוּ אֶת רְפָאִים בְּעַשְׁתְּרֹת קַרְנַיִם\". וְעוֹג נִמְלַט מֵהֶם, וְהוּא שֶׁנֶּאֱמַר (שם) \"וַיָּבֹא הַפָּלִיט\", וְאוֹמֵר (דברים ג') \"כִּי רַק עוֹג מֶלֶךְ הַבָּשָׁן נִשְׁאַר מִיֶּתֶר הָרְפָאִים\":",
                "<b>באדרעי.</b> שֵׁם הַמַּלְכוּת:"
            ],
            [
                "<b>הואיל.</b> הִתְחִיל, כְּמוֹ (בראשית י\"ח) \"הִנֵּה נָא הוֹאַלְתִּי\" (ע' ספרי):",
                "<b>באר את התורה.</b> בְּשִׁבְעִים לָשׁוֹן פֵּרְשָׁהּ לָהֶם (תנחומא; ע' סוטה ל\"ב):"
            ],
            [
                "<b>רב לכם שבת.</b> כִּפְשׁוּטוֹ; וְיֵשׁ מִ\"אַ, הִרְבָּה לָכֶם גְדֻלָּה וְשָׂכָר עַל יְשִׁיבַתְכֶם בָּהָר הַזֶּה – עֲשִׂיתֶם מִשְׁכָּן, מְנוֹרָה, וְכֵלִים, קִבַּלְתֶּם תּוֹרָה, מִנִּיתֶם לָכֶם סַנְהֶדְרִין, שָׂרֵי אֲלָפִים וְשָׂרֵי מֵאוֹת (ע' ספרי):"
            ],
            [
                "<b>פנו וסעו לכם.</b> זוֹ דֶּרֶךְ עֲרָד וְחָרְמָה:",
                "<b>ובאו הר האמרי.</b> כְּמַשְׁמָעוֹ:",
                "<b>ואל כל שכניו.</b> עַמּוֹן וּמוֹאָב וְהַר שֵׂעִיר:",
                "<b>בערבה.</b> זֶה מִישׁוֹר שֶׁל יַעַר:",
                "<b>בהר.</b> זֶה הַר הַמֶּלֶךְ:",
                "<b>ובשפלה.</b> זוֹ שְׁפֵלַת דָּרוֹם:",
                "<b>ובנגב ובחוף הים.</b> אַשְׁקְלוֹן וְעַזָּה וְקֵיסָרִי וְכוּ' כִּדְאִיתָא בְּסִפְרֵי:",
                "<b>עד הנהר הגדל.</b> מִפְּנֵי שֶׁנִּזְכָּר עִם אֶרֶץ יִשְׂרָאֵל קוֹרְאוֹ גָּדוֹל, מְשַׁל הֶדְיוֹט אוֹמֵר \"עֶבֶד מֶלֶךְ מֶלֶךְ\", \"הִדַּבֵּק לַשַּׁחֲוָר וְיִשְׁתַּחֲווּ לְךָ\", ״קְרַב לְגַבֵּי דְהִינָא וְאִדַּהֵן\" (שבועות מ\"ז):"
            ],
            [
                "<b>ראה נתתי.</b> בְּעֵינֵיכֶם אַתֶּם רוֹאִים, אֵינִי אוֹמֵר לָכֶם מֵאֹמֶד וּמִשְּׁמוּעָה (ספרי):",
                "<b>באו ורשו.</b> אֵין מְעַרְעֵר בַּדָּבָר, וְאֵינְכֶם צְרִיכִים לְמִלְחָמָה, אִלּוּ לֹא שָׁלְחוּ מְרַגְּלִים לֹא הָיוּ צְרִיכִים לִכְלֵי זַיִן (ע' שם):",
                "<b>לאבתיכם.</b> לָמָּה הִזְכִּיר שׁוּב לְאַבְרָהָם לְיִצְחָק וּלְיַעֲקֹב? אֶלָּא אַבְרָהָם כְּדַאי לְעַצְמוֹ, יִצְחָק כְּדַאי לְעַצְמוֹ, יַעֲקֹב כְּדַאי לְעַצְמוֹ (שם):"
            ],
            [
                "<b>ואמר אלכם בעת ההוא לאמר.</b> מַהוּ לֵאמֹר? אָמַר לָהֶם מֹשֶׁה לֹא מֵעַצְמִי אֲנִי אוֹמֵר לָכֶם, אֶלָּא מִפִּי הַקָּבָּ\"ה (שם):",
                "<b>לא אוכל לבדי וגו'.</b> אֶפְשָׁר שֶׁלֹּא הָיָה מֹשֶׁה יָכוֹל לָדוּן אֶת יִשְׂרָאֵל? אָדָם שֶׁהוֹצִיאָם מִמִּצְרַיִם, וְקָרַע לָהֶם אֶת הַיָּם, וְהוֹרִיד אֶת הַמָּן, וְהֵגִיז הַשְּׂלָו, לֹא הָיָה יָכוֹל לְדוּנָם? אֶלָּא כָּךְ אָמַר לָהֶם, <b>ה' אלהיכם הרבה אתכם</b> – הִגְדִּיל וְהֵרִים אֶתְכֶם עַל דַּיָּנֵיכֶם, נָטַל אֶת הָעֹנֶשׁ מִכֶּם וּנְתָנוֹ עַל הַדַּיָּנִין; וְכֵן אָמַר שְׁלֹמֹה (מלכים א ג') \"כִּי מִי יוּכַל לִשְׁפֹּט אֶת עַמְּךָ הַכָּבֵד הַזֶּה\"; אֶפְשָׁר מִי שֶׁכָּתוּב בּוֹ (שם ה') \"וַיֶּחְכַּם מִכָּל הָאָדָם\", אוֹמֵר מִי יוּכַל לִשְׁפֹּט? אֶלָּא כָּךְ אָמַר שְׁלֹמֹה, אֵין דַּיָּנֵי אֻמָּה זוֹ כְדַיָּנֵי שְׁאָר הָאֻמּוֹת, שֶׁאִם דָּן וְהוֹרֵג וּמַכֶּה וְחוֹנֵק וּמַטֶּה אֶת דִּינוֹ וְגוֹזֵל אֵין בְּכָךְ כְּלוּם, אֲנִי אִם חִיַּבְתִּי מָמוֹן שֶׁלֹּא כַדִּין, נְפָשׁוֹת אֲנִי נִתְבָּע, שֶׁנֶּאֱמַר (משלי כ\"ב) \"וְקָבַע אֶת קֹבְעֵיהֶם נָפֶשׁ\" (ספרי; סנהדרין ז'):"
            ],
            [
                "<b>והנכם היום ככוכבי השמים.</b> וְכִי כְכוֹכְבֵי הַשָּׁמַיִם הָיוּ בְּאוֹתוֹ הַיּוֹם, וַהֲלֹא לֹא הָיוּ אֶלָּא שִׁשִּׁים רִבּוֹא, מַהוּ וְהִנְּכֶם הַיּוֹם? הִנְּכֶם מְשׁוּלִים כַּיּוֹם – קַיָּמִים לְעוֹלָם כַּחַמָּה וְכַלְּבָנָה וְכַכּוֹכָבִים (עי' ספרי):"
            ],
            [
                "<b>יסף עליכם ככם אלף פעמים.</b> מַהוּ שׁוּב <b>ויברך אתכם כאשר דבר לכם</b>? אֶלָּא אָמְרוּ לוֹ, מֹשֶׁה אַתָּה נוֹתֵן קִצְבָּה לְבִרְכוֹתֵינוּ? כְּבָר הִבְטִיחַ הַקָּבָּ\"ה אֶת אַבְרָהָם \"אֲשֶׁר אִם יוּכַל אִישׁ לִמְנוֹת וְגוֹ'\" (בראשית י\"ג), אָמַר לָהֶם זוֹ מִשֶּׁלִּי הִיא, אֲבָל הוּא יְבָרֵךְ אֶתְכֶם כַּאֲשֶׁר דִּבֶּר לָכֶם (ספרי):"
            ],
            [
                "<b>איכה אשא לבדי.</b> אִם אֹמַר לְקַבֵּל שָׂכָר, לֹא אוּכַל, זוֹ הִיא שֶׁאָמַרְתִּי לָכֶם לֹא מֵעַצְמִי אֲנִי אוֹמֵר לָכֶם אֶלָּא מִפִּי הַקָּבָּ\"ה:",
                "<b>טרחכם.</b> מְלַמֵּד שֶׁהָיוּ יִשְׂרָאֵל טַרְחָנִין – הָיָה אֶחָד מֵהֶם רוֹאֶה אֶת בַּעַל דִּינוֹ נוֹצֵחַ בַּדִּין, אוֹמֵר יֵשׁ לִי עֵדִים לְהָבִיא, יֵשׁ לִי רְאָיוֹת לְהָבִיא, מוֹסִיף אֲנִי עֲלֵיכֶם דַּיָּנִין:",
                "<b>ומשאכם.</b> מְלַמֵּד שֶׁהָיוּ אֶפִּיקוֹרְסִין, הִקְדִּים מֹשֶׁה לָצֵאת, אָמְרוּ מָה רָאָה בֶן עַמְרָם לָצֵאת? שֶׁמָּא אֵינוֹ שָׁפוּי בְּתוֹךְ בֵּיתוֹ; אֵחַר לָצֵאת, אָמְרוּ מָה רָאָה בֶן עַמְרָם שֶׁלֹּא לָצֵאת? מָה אַתֶּם סְבוּרִים? יוֹשֵׁב וְיוֹעֵץ עֲלֵיכֶם עֵצוֹת רָעוֹת וְחוֹשֵׁב עֲלֵיכֶם מַחֲשָׁבוֹת:",
                "<b>ורבכם.</b> מְלַמֵּד שֶׁהָיוּ רוֹגְנִים (ספרי):"
            ],
            [
                "<b>הבו לכם.</b> הַזְמִינוּ עַצְמְכֶם לַדָּבָר:",
                "<b>אנשים.</b> וְכִי תַעֲלֶה עַל דַּעְתְּךָ נָשִׁים, מַה תַּ\"לֹ אֲנָשִׁים? צַדִּיקִים, כְּסוּפִים:",
                "<b>חכמים ונבנים.</b> מְבִינִים דָבָר מִתּוֹךְ דָּבָר; זוֹ הִיא שֶׁשָּׁאַל אֲרִיּוֹס אֶת רַבִּי יוֹסֵי מַה בֵּין חֲכָמִים לִנְבוֹנִים? חָכָם דּוֹמֶה לְשֻׁלְחָנִי עָשִׁיר, כְּשֶׁמְּבִיאִין לוֹ דִּינָרִין לִרְאוֹת רוֹאֶה, וּכְשֶׁאֵין מְבִיאִין לוֹ יוֹשֵׁב וְתוֹהֵא, נָבוֹן דּוֹמֶה לְשֻׁלְחָנִי תַּגָּר, כְּשֶׁמְּבִיאִין לוֹ מָעוֹת לִרְאוֹת רוֹאֶה, וּכְשֶׁאֵין מְבִיאִין לוֹ, הוּא מְחַזֵּר וּמֵבִיא מִשֶּׁלּוֹ (ספרי):",
                "<b>וידעים לשבטיכם.</b> שֶׁהֵם נִכָּרִים לָכֶם, שֶׁאִם בָּא לְפָנַי מְעֻטָּף בְּטַלִּיתוֹ, אֵינִי יוֹדֵעַ מִי הוּא וּמֵאֵי זֶה שֵׁבֶט הוּא, וְאִם הָגוּן הוּא, אֲבָל אַתֶּם מַכִּירִין בּוֹ, שֶׁאַתֶּם גִּדַּלְתֶּם אוֹתוֹ, לְכָךְ נֶאֱמַר וִידֻעִים לְשִׁבְטֵיכֶם (ספרי):",
                "<b>בראשיכם.</b> רָאשִׁים וּמְכֻבָּדִים עֲלֵיכֶם – שֶׁתִּהְיוּ נוֹהֲגִין בָּהֶם כָּבוֹד וְיִרְאָה:",
                "<b>ואשמם.</b> חָסֵר יוֹ\"ד, לִמֵּד שֶׁאַשְׁמוֹתֵיהֶם שֶׁל יִשְׂרָאֵל תְּלוּיוֹת בְּרָאשֵׁי דַּיָּנֵיהֶם, שֶׁהָיָה לָהֶם לִמְחוֹת וּלְכַוֵּן אוֹתָם לַדֶּרֶךְ הַיְשָׁרָה (ספרי):"
            ],
            [
                "<b>ותענו אתי וגו'.</b> חֲלַטְתֶּם אֶת הַדָּבָר לַהֲנָאַתְכֶם; הָיָה לָכֶם לְהָשִׁיב, מֹשֶׁה רַבֵּנוּ, מִמִּי נָאֶה לִלְמֹד, מִמְּךָ אוֹ מִתַּלְמִידְךָ? לֹא מִמְּךָ שֶׁנִּצְטַעַרְתָּ עָלֶיהָ? אֶלָּא יָדַעְתִּי מַחְשְׁבוֹתֵיכֶם, הֱיִיתֶם אוֹמְרִים עַכְשָׁו יִתְמַנּוּ עָלֵינוּ דַּיָּנִין הַרְבֵּה, אִם אֵין מַכִּירֵנוּ, אָנוּ מְבִיאִין לוֹ דוֹרוֹן וְהוּא נוֹשֵׂא לָנוּ פָנִים (שם):",
                "<b>לעשות.</b> אִם הָיִיתִי מִתְעַצֵּל, אַתֶּם אוֹמְרִים עֲשֵׂה מְהֵרָה (שם):"
            ],
            [
                "<b>ואקח את ראשי שבטיכם.</b> מְשַׁכְתִּים – אַשְׁרֵיכֶם, עַל מִי בָּאתֶם לְהִתְמַנּוֹת? עַל בְּנֵי אַבְרָהָם יִצְחָק וְיַעֲקֹב, עַל בְּנֵי אָדָם שֶׁנִּקְרְאוּ אַחִים וְרֵעִים, חֵלֶק וְנַחֲלָה, וְכָל לְשׁוֹן חִבָּה (שם):",
                "<b>אנשים חכמים וידעים.</b> אֲבָל נְבוֹנִים לֹא מָצָאתִי; זוֹ אַחַת מִשֶּׁבַע מִדּוֹת שֶׁאָמַר יִתְרוֹ לְמֹשֶׁה וְלֹא מָצָא אֶלָּא שָׁלוֹשׁ, <b>אנשים</b> צַדִּיקִים, <b>חכמים, וידעים</b> (שם):",
                "<b>ראשים עליכם.</b> שֶׁתִּנְהֲגוּ בָהֶם כָּבוֹד, רָאשִׁים בְּמֶקַח, רָאשִׁים בְּמִמְכָּר, רָאשִׁים בְּמַשָּׂא וּמַתָּן, נִכְנָס אַחֲרוֹן וְיוֹצֵא רִאשׁוֹן (שם):",
                "<b>שרי אלפים.</b> אֶחָד מְמֻנֶּה עַל אֶלֶף:",
                "<b>שרי מאות.</b> אֶחָד מְמֻנֶּה עַל מֵאָה:",
                "<b>ושטרים.</b> מִנִּיתִי עֲלֵיכֶם <b>לשבטיכם</b> – אֵלּוּ הַכּוֹפְתִין וְהַמַּכִּין בִּרְצוּעָה עַל פִּי הַדַּיָּנִין (עי' שם):"
            ],
            [
                "<b>ואצוה את שפטיכם.</b> אָמַרְתִּי לָהֶם הֱווּ מְתוּנִין בַּדִּין – אִם בָּא דִּין לְפָנֶיךָ פַּעַם אַחַת, שְׁתַּיִם, וְשָׁלוֹשׁ, אַל תֹּאמַר כְּבָר בָּא דִּין זֶה לְפָנַי פְּעָמִים הַרְבֵּה, אֶלָּא הֱיוּ נוֹשְׂאִים וְנוֹתְנִים בּוֹ (שם):",
                "<b>בעת ההוא.</b> מִשֶּׁמִּנִּיתִים אָמַרְתִּי לָהֶם אֵין עַכְשָׁיו כִּלְשֶׁעָבַר, לְשֶׁעָבַר הֱיִיתֶם בִּרְשׁוּת עַצְמְכֶם, עַכְשָׁו הֲרֵי אַתֶּם מְשֻׁעְבָּדִים לַצִּבּוּר (שם):",
                "<b>שמע.</b> לְשׁוֹן הֹוֶה, אודנ\"ט בְּלַעַז, כְּמוֹ זָכוֹר, שָׁמוֹר:",
                "<b>ובין גרו.</b> זֶה בַּעַל דִּינוֹ שֶׁאוֹגֵר עָלָיו דְּבָרִים; דָּ\"אַ <b>ובין גרו</b>, אַף עַל עִסְקֵי דִּירָה בֵּין חֲלֻקַּת אַחִים, אֲפִלּוּ בֵּין תַּנּוּר לְכִירַיִם (שם; סנהדרין ז'):"
            ],
            [
                "<b>לא תכירו פנים במשפט.</b> זֶה הַמְמֻנֶּה לְהוֹשִׁיב הַדַּיָּנִים, שֶׁלֹּא יֹאמַר אִישׁ פְּלוֹנִי נָאֶה אוֹ גִּבּוֹר, אוֹשִׁיבֶנּוּ דַיָּן, אִישׁ פְּלוֹנִי קְרוֹבִי, אוֹשִׁיבֶנּוּ דַּיָּן בָּעִיר, וְהוּא אֵינוֹ בָּקִי בְדִינִין, נִמְצָא מְחַיֵּב אֶת הַזַּכַּאי וּמְזַכֶּה אֶת הַחַיָּב, מַעֲלֶה אֲנִי עַל מִי שֶׁמִּנָּהוּ כְּאִלּוּ הִכִּיר פָּנִים בַּדִּין:",
                "<b>כקטן כגדל תשמעון.</b> שֶׁיְּהֵא חָבִיב עָלֶיךָ דִּין שֶׁל פְּרוּטָה כְּדִין שֶׁל מֵאָה מָנֶה, שֶׁאִם קָדַם וּבָא לְפָנֶיךָ, לֹא תְסַלְּקֶנּוּ לָאַחֲרוֹן. דָּ\"אַ — <b>כקטן כגדל תשמעון</b> כְּתַרְגּוּמוֹ, שֶׁלֹּא תֹאמַר זֶה עָנִי הוּא וַחֲבֵרוֹ עָשִׁיר וּמְצֻוֶּה לְפַרְנְסוֹ, אֲזַכֶּה אֶת הֶעָנִי וְנִמְצָא מִתְפַּרְנֵס בִּנְקִיּוּת; דָּ\"אַ — שֶׁלֹּא תֹאמַר הֵיאַךְ אֲנִי פּוֹגֵם כְּבוֹדוֹ שֶׁל עָשִׁיר זֶה בִּשְׁבִיל דִּינָר, אֲזַכֶּנּוּ עַכְשָׁיו, וּכְשֶׁיּוֹצֵא לַחוּץ אֹמַר לוֹ תֵּן לוֹ שֶׁאַתָּה חַיָּב לוֹ (שם):",
                "<b>לא תגורו מפני איש.</b> לֹא תִּירְאוּ; דָּ\"אַ — <b>לא תגורו</b> לֹא תַכְנִיס דְּבָרֶיךָ מִפְּנֵי אִישׁ, לְשׁוֹן \"אֹגֵר בַּקַּיִץ\" (משלי י'):",
                "<b>כי המשפט לאלהים הוא.</b> מַה שֶּׁאַתָּה נוֹטֵל מִזֶּה שֶׁלֹּא כַדִּין, אַתָּה מַזְקִיקֵנִי לְהַחֲזִיר לוֹ, נִמְצָא שֶׁהִטֵּיתָ עָלַי הַמִּשְׁפָּט (סנהדרין ח'):",
                "<b>תקרבון אלי.</b> עַל דָּבָר זֶה נִסְתַּלֵּק מִמֶּנּוּ מִשְׁפַּט בְּנוֹת צְלָפְחָד (שם); וְכֵן שְׁמוּאֵל אָמַר לְשָׁאוּל (שמואל א ט') \"אָנֹכִי הָרוֹאֶה\", אָמַר לוֹ הַקָּבָּ\"ה חַיֶּיךָ שֶׁאֲנִי מוֹדִיעֲךָ שֶׁאֵין אַתָּה רוֹאֶה, וְאֵימָתַי הוֹדִיעוֹ? כְּשֶׁבָּא לִמְשֹׁחַ אֶת דָּוִד (שמואל א ט\"ז) \"וַיַּרְא אֶת אֱלִיאָב וַיֹּאמֶר אַךְ נֶגֶד ה' מְשִׁיחוֹ\", אָמַר לוֹ הַקָּבָּ\"ה וְלֹא אָמַרְתָּ אָנֹכִי הָרֹאֶה? \"אַל תַּבֵּט אֶל מַרְאֵהוּ\" (ספרי):"
            ],
            [
                "<b>את כל הדברים אשר תעשון.</b> אֵלּוּ עֲשֶׂרֶת הַדְּבָרִים שֶׁבֵּין דִּינֵי מָמוֹנוֹת לְדִינֵי נְפָשׁוֹת (שם):"
            ],
            [
                "<b>המדבר הגדול והנורא.</b> שֶׁהָיוּ בוֹ נְחָשִׁים כְּקוֹרוֹת, וְעַקְרַבִּים כִּקְשָׁתוֹת (שם):"
            ],
            [],
            [],
            [
                "<b>ותקרבון אלי כלכם.</b> בְּעִרְבּוּבְיָא; וּלְהַלָּן הוּא אוֹמֵר (דברים ה') \"וַתִּקְרְבוּן אֵלַי כָּל רָאשֵׁי שִׁבְטֵיכֶם וְזִקְנֵיכֶם וַתֹּאמְרוּ הֵן הֶרְאָנוּ וְגוֹ'\", אוֹתָהּ קְרִיבָה הָיְתָה הוֹגֶנֶת – יְלָדִים מְכַבְּדִים אֶת הַזְּקֵנִים וּשְׁלָחוּם לִפְנֵיהֶם, וּזְקֵנִים מְכַבְּדִים אֶת הָרָאשִׁים לָלֶכֶת לִפְנֵיהֶם, אֲבָל כָּאן \"וַתִּקְרְבוּן אֵלַי כֻּלְּכֶם\" בְּעִרְבּוּבְיָא – יְלָדִים דּוֹחֲפִין אֶת הַזְּקֵנִים, וּזְקֵנִים דּוֹחֲפִין אֶת הָרָאשִׁים (ספרי):",
                "<b>וישבו אתנו דבר.</b> בְּאֵיזֶה לָשׁוֹן הֵם מְדַבְּרִים:",
                "<b>את הדרך אשר נעלה בה.</b> אֵין דֶּרֶךְ שֶׁאֵין בָּהּ עַקְמִימוּת:",
                "<b>ואת הערים אשר נבא אליהן.</b> תְּחִלָּה לִכְבֹּשׁ (שם):"
            ],
            [
                "<b>וייטב בעיני הדבר.</b> בְּעֵינַי וְלֹא בְעֵינֵי הַמָּקוֹם; וְאִם בְּעֵינֵי מֹשֶׁה הָיָה טוֹב לָמָּה אֲמָרָהּ בַּתּוֹכָחוֹת? מָשָׁל לְאָדָם שֶׁאוֹמֵר לַחֲבֵרוֹ מְכֹר לִי חֲמוֹרְךָ זֶה, אָמַר לוֹ הֵן, נוֹתְנוֹ אַתָּה לִי לְנִסָּיוֹן? אָמַר לוֹ הֵן, בֶּהָרִים וּבַגְּבָעוֹת? אָמַר לוֹ הֵן, כֵּיוָן שֶׁרָאָה שֶׁאֵין מְעַכְּבוֹ כְלוּם, אָמַר הַלּוֹקֵחַ בְּלִבּוֹ בָּטוּחַ הוּא זֶה שֶׁלֹּא אֶמְצָא בוֹ מוּם, מִיָּד אָמַר לוֹ טֹל מְעוֹתֶיךָ אֵינִי מְנַסֵּהוּ מֵעַתָּה, אַף אֲנִי הוֹדֵיתִי לְדִבְרֵיכֶם, שֶׁמָּא תַחְזְרוּ בָכֶם כְּשֶׁתִּרְאוּ שֶׁאֵינִי מְעַכֵּב, וְאַתֶּם לֹא חֲזַרְתֶּם בָּכֶם (ספרי):",
                "<b>ואקח מכם.</b> מִן הַבְּרוּרִים שֶׁבָּכֶם, מִן הַמְסֻלָּתִים שֶׁבָּכֶם (שם):",
                "<b>שנים עשר אנשים איש אחד לשבט.</b> מַגִּיד שֶׁלֹּא הָיָה שֵׁבֶט לֵוִי עִמָּהֶם (שם):"
            ],
            [
                "<b>עד נחל אשכל.</b> מַגִּיד שֶׁנִּקְרָא עַל שֵׁם סוֹפוֹ (שם):",
                "<b>וירגלו אתה.</b> מְלַמֵּד שֶׁהָלְכוּ בָהּ אַרְבָּעָה אֻמָּנִין שְׁתִי וָעֵרֶב (שם):"
            ],
            [
                "<b>ויורדו אלינו.</b> מַגִּיד שֶׁאֶרֶץ יִשְׂרָאֵל גְּבוֹהָה מִכָּל הָאֲרָצוֹת (שם):",
                "<b>ויאמרו טובה הארץ.</b> מִי הֵם שֶׁאָמְרוּ טוֹבָתָהּ? יְהוֹשֻׁעַ וְכָלֵב (שם):"
            ],
            [
                "<b>ותמרו.</b> לְשׁוֹן הַתְרָסָה – הִתְרַסְתֶּם כְּנֶגֶד מַאֲמָרוֹ:"
            ],
            [
                "<b>ותרגנו.</b> לָשׁוֹן הָרָע, וְכֵן \"דִּבְרֵי נִרְגָּן\" (משלי י\"ח) – אָדָם הַמּוֹצִיא דִּבָּה:",
                "<b>בשנאת ה' אתנו.</b> וְהוּא הָיָה אוֹהֵב אֶתְכֶם, אֲבָל אַתֶּם שׂוֹנְאִים אוֹתוֹ; מְשַׁל הֶדְיוֹט אוֹמֵר מַה דִּבְלִבָּךְ עַל רְחִמָּךְ מַה דִּבְלִבֵּהּ עֲלָךְ (ספרי):",
                "<b>בשנאת ה' אתנו הוציאנו מארץ מצרים.</b> הוֹצָאָתוֹ לְשִׂנְאָה הָיְתָה; מָשָׁל לְמֶלֶךְ בָּשָׂר וָדָם שֶׁהָיוּ לוֹ שְׁנֵי בָנִים וְיֵשׁ לוֹ שְׁתֵּי שָׂדוֹת, אַחַת שֶׁל שִׁקְיָא וְאַחַת שֶׁל בַּעַל, לְמִי שֶׁהוּא אוֹהֵב נוֹתֵן שֶׁל שִׁקְיָא, וּלְמִי שֶׁהוּא שׂוֹנֵא נוֹתֵן לוֹ שֶׁל בַּעַל, אֶרֶץ מִצְרַיִם שֶׁל שִׁקְיָא הִיא, שֶׁנִּילוּס עוֹלֶה וּמַשְׁקֶה אוֹתָהּ, וְאֶרֶץ כְּנַעַן שֶׁל בַּעַל, וְהוֹצִיאָנוּ מִמִּצְרַיִם לָתֵת לָנוּ אֶת אֶרֶץ כְּנַעַן (במ\"ר י\"ז):"
            ],
            [
                "<b>ערים גדלת ובצורת בשמים.</b> דִּבְּרוּ הַכְּתוּבִים לְשׁוֹן הֲבַאי (ספרי; חולין צ'):"
            ],
            [
                "<b>לא תערצון.</b> לְשׁוֹן שְׁבִירָה, כְּתַרְגּוּמוֹ, וְדוֹמֶה לוֹ (איוב ל') \"בַּעֲרוּץ נְחָלִים לִשְׁכֹּן\"– שִׁבּוּר הַנְּחָלִים:"
            ],
            [
                "<b>ילחם לכם.</b> בִּשְׁבִילְכֶם:"
            ],
            [
                "<b>ובמדבר אשר ראית.</b> מוּסָב עַל מִקְרָא שֶׁלְּמַעְלָה הֵימֶנּוּ – <b>ככל אשר עשה אתכם במצרים</b>, וְעָשָׂה אַף <b>במדבר אשר ראית אשר נשאך וגו'</b>:",
                "<b>כאשר ישא איש את בנו.</b> כְּמוֹ שֶׁפֵּרַשְׁתִּי אֵצֶל \"וַיִּסַּע מַלְאַךְ הָאֱלֹהִים הַהֹלֵךְ לִפְנֵי מַחֲנֵה יִשְׂרָאֵל וְגוֹ'\" (שמות י\"ד) מָשָׁל לִמְהַלֵּךְ בַּדֶּרֶךְ וּבְנוֹ לְפָנָיו, בָּאוּ לִסְטִים לִשְׁבּוֹתוֹ, וְכוּ':"
            ],
            [
                "<b>ובדבר הזה.</b> שֶׁהוּא מַבְטִיחֲכֶם לַהֲבִיאֲכֶם אֶל הָאָרֶץ – אֵינְכֶם מַאֲמִינִים בּוֹ:"
            ],
            [
                "<b>לראתכם.</b> כְּמוֹ לְהַרְאוֹתְכֶם, וְכֵן (שמות י\"ג) \"לַנְחֹתָם הַדֶּרֶךְ\", וְכֵן (תהלים כ\"ו) \"לַשְׁמִעַ בְּקוֹל תּוֹדָה\", וְכֵן (מלכים ב ט') \"לָלֶכֶת לַגִּיד בְּיִזְרְעֶאל\":"
            ],
            [],
            [],
            [
                "<b>אשר דרך בה.</b> — חֶבְרוֹן; שֶׁנֶּאֱמַר (במדבר י\"ג) \"וַיָּבֹא עַד חֶבְרוֹן\":"
            ],
            [
                "<b>התאנף.</b> נִתְמַלֵּא רֹגֶז:"
            ],
            [],
            [],
            [
                "<b>פנו לכם.</b> אָמַרְתִּי לְהַעֲבִיר אֶתְכֶם דֶּרֶךְ רֹחַב אֶרֶץ אֱדוֹם לְצַד צָפוֹן לִכָּנֵס לָאָרֶץ, קִלְקַלְתֶּם וּגְרַמְתֶּם לָכֶם עִכּוּב:",
                "<b>פנו לכם.</b> לַאֲחוֹרֵיכֶם וְתֵלְכוּ בַּמִּדְבָּר לְצַד יַם סוּף – שֶׁהַמִּדְבָּר שֶׁהָיוּ מְהַלְּכִים בּוֹ לִדְרוֹמוֹ שֶׁל הַר שֵׂעִיר הָיָה מַפְסִיק בֵּין יַם סוּף לְהַר שֵׂעִיר – עַתָּה הִמָּשְׁכוּ לְצַד הַיָּם וּתְסַבְּבוּ אֶת הַר שֵׂעִיר כָּל דְּרוֹמוֹ מִן הַמַּעֲרָב לַמִּזְרָח:"
            ],
            [
                "<b>ותהינו.</b> לְשׁוֹן \"הִנֶּנּוּ וְעָלִינוּ אֶל הַמָּקוֹם\" (במדבר י\"ד), זֶה הַלָּשׁוֹן שֶׁאֲמַרְתֶּם לְשׁוֹן \"הֵן\", כְּלוֹמַר נִזְדַּמַּנְתֶּם:"
            ],
            [
                "<b>לא תעלו.</b> לֹא עֲלִיָּה תְהֵא לָכֶם אֶלָּא יְרִידָה:"
            ],
            [],
            [
                "<b>כאשר תעשינה הדברים.</b> מַה הַדְּבוֹרָה הַזֹּאת כְּשֶׁהִיא מַכָּה אֶת הָאָדָם מִיָּד מֵתָה, אַף הֵם כְּשֶׁהָיוּ נוֹגְעִים בָּכֶם מִיָּד מֵתִים:"
            ],
            [
                "<b>ולא שמע ה' בקלכם.</b> כִּבְיָכוֹל עֲשִׂיתֶם מִדַּת רַחֲמָיו כְּאִלּוּ אַכְזָרִי:"
            ],
            [
                "<b>ותשבו בקדש ימים רבים.</b> י\"ט שָׁנָה, שֶׁנֶּאֱמַר <b>כימים אשר ישבתם</b> בִּשְׁאָר הַמַּסָּעוֹת, וְהֵם הָיוּ ל\"ח שָׁנָה, י\"ט מֵהֶם עָשׂוּ בְקָדֵשׁ וי\"ט שָׁנָה הוֹלְכִים וּמְטֹרָפִים וְחָזְרוּ לְקָדֵשׁ, כְּמוֹ שֶׁנֶּאֱמַר (במדבר ל\"ב) \"וַיְנִיעֵם בַּמִּדְבָּר\"; כָּךְ מָצָאתִי בְּסֵדֶר עוֹלָם:"
            ]
        ],
        [
            [
                "<b>ונפן ונסע המדברה.</b> אִלּוּ לֹא חָטְאוּ הָיוּ עוֹבְרִים דֶּרֶךְ הַר שֵׂעִיר לִכָּנֵס לָאָרֶץ מִן דְּרוֹמוֹ לִצְפוֹנוֹ, וּבִשְׁבִיל שֶׁקִּלְקְלוּ הָפְכוּ לְצַד הַמִּדְבָּר, שֶׁהוּא בֵין יַם סוּף לִדְרוֹמוֹ שֶׁל הַר שֵׂעִיר, וְהָלְכוּ אֵצֶל דְּרוֹמוֹ מִן הַמַּעֲרָב לַמִּזְרָח <b>דרך ים סוף.</b> דֶּרֶךְ יְצִיאָתָן מִמִּצְרַיִם שֶׁהוּא בְּמִקְצוֹעַ דְּרוֹמִית מַעֲרָבִית; מִשָּׁם הָיוּ הוֹלְכִים לְצַד הַמִּזְרָח:",
                "<b>ונסב את הר שעיר.</b> כָּל דְּרוֹמוֹ עַד אֶרֶץ מוֹאָב:"
            ],
            [],
            [
                "<b>פנו לכם צפנה.</b> סֹבּוּ לָכֶם לְרוּחַ מִזְרָחִית, מִן הַדָּרוֹם לַצָּפוֹן, פְּנֵיכֶם לַצָּפוֹן, נִמְצְאוּ הוֹלְכִים אֶת רוּחַ הַמִּזְרָחִית וְזֶהוּ שֶׁנֶּאֱמַר (שופטים י\"א) \"וַיָבוֹאוּ (וַיָּבֹא) מִמִּזְרַח שֶׁמֶשׁ לְאֶרֶץ מוֹאָב\":"
            ],
            [
                "<b>ונשמרתם מאד.</b> וּמַהוּ הַשְּׁמִירָה? <b>אל תתגרו בם</b>:"
            ],
            [
                "<b>עד מדרך כף רגל.</b> אֲפִלּוּ מִדְרַךְ כַּף רֶגֶל, כְּלוֹמַר אֲפִלּוּ דְּרִיסַת הָרֶגֶל אֵינִי מַרְשֶׁה לָכֶם לַעֲבֹר בְּאַרְצָם שֶׁלֹּא בִרְשׁוּת. וּמִדְרַשׁ אַגָּדָה עַד שֶׁיָּבֹא יוֹם דְּרִיסַת כַּף רֶגֶל עַל הַר הַזֵּיתִים, שֶׁנֶּאֱמַר (זכריה י\"ד) \"וְעָמְדוּ רַגְלָיו וְגוֹ'\":",
                "<b>ירשה לעשו.</b> מֵאַבְרָהָם, עֲשָׂרָה עֲמָמִים נָתַתִּי לוֹ, שִׁבְעָה לָכֶם וְקֵינִי וּקְנִזִּי וְקַדְמוֹנִי הֵן עַמּוֹן וּמוֹאָב וְשֵׂעִיר, אֶחָד מֵהֶם לְעֵשָׂו וְהַשְּׁנַיִם לִבְנֵי לוֹט, בִּשְׂכַר שֶׁהָלַךְ אִתּוֹ לְמִצְרַיִם וְשָׁתַק עַל מַה שֶּׁהָיָה אוֹמֵר עַל אִשְׁתּוֹ אֲחוֹתִי הִיא, עֲשָׂאוֹ כִּבְנוֹ (בראשית רבה נ\"א):"
            ],
            [
                "<b>תכרו.</b> לְשׁוֹן מֶקַח, וְכֵן \"אֲשֶׁר כָּרִיתִי לִי\" (בראשית נ'), שֶׁכֵּן בִּכְרַכֵּי הַיָּם קוֹרִין לִמְכִירָה כִּירָה (ראש השנה כ\"ו):"
            ],
            [
                "<b>כי ה' אלהיך ברכך.</b> לְפִיכָךְ לֹא תִכְפּוּ אֶת טוֹבָתוֹ לְהַרְאוֹת כְּאִלּוּ אַתֶּם עֲנִיִּים, אֶלָּא הַרְאוּ עַצְמְכֶם עֲשִׁירִים:"
            ],
            [
                "<b>ונפן ונעבר.</b> לְצַד צָפוֹן הָפַכְנוּ פָנִים לַהֲלֹךְ רוּחַ מִזְרָחִית:"
            ],
            [
                "<b>ואל תתגר בם וגו'.</b> לֹא אָסַר לָהֶם עַל מוֹאָב אֶלָּא מִלְחָמָה, אֲבָל מְיָרְאִים הָיוּ אוֹתָם, וְנִרְאִים לָהֶם כְּשֵׁהֶם מְזֻיָּנִים, לְפִיכָךְ כְּתִיב (במדבר כ\"ב) \"וַיָּגָר מוֹאָב מִפְּנֵי הָעָם\", שֶׁהָיוּ שׁוֹלְלִים וּבוֹזְזִים אוֹתָם; אֲבָל בִּבְנֵי עַמּוֹן נֶאֱמַר (פסוק י\"ט) \"וְאַל תִּתְגָּר בָּם\" – שׁוּם גֵּרוּי, בִּשְׂכַר צְנִיעוּת אִמָּם, שֶׁלֹּא פִרְסְמָה עַל אָבִיהָ כְּמוֹ שֶׁעָשְׂתָה הַבְּכִירָה שֶׁקָּרְאָה שֵׁם בְּנָהּ מוֹאָב (בבא קמא ל\"ח):",
                "<b>ער.</b> שֵׁם הַמְּדִינָה:"
            ],
            [
                "<b>האמים לפנים וגו'.</b> אַתָּה סָבוּר שֶׁזּוֹ אֶרֶץ רְפָאִים שֶׁנָּתַתִּי לוֹ לְאַבְרָהָם, לְפִי שֶׁהָאֵמִים שֶׁהֵם רְפָאִים יָשְׁבוּ בָהּ לְפָנִים, אֲבָל לֹא זוֹ הִיא, כִּי אוֹתָן רְפָאִים הוֹרַשְׁתִּי מִפְּנֵי בְנֵי לוֹט וְהוֹשַׁבְתִּים תַּחְתָּם:"
            ],
            [
                "<b>רפאים יחשבו וגו'.</b> רְפָאִים הָיוּ נֶחֱשָׁבִין אוֹתָם אֵמִים, כָּעֲנָקִים הַנִּקְרָאִים רְפָאִים, עַל שֵׁם שֶׁכָּל הָרוֹאֶה אוֹתָם יָדָיו מִתְרַפּוֹת (בראשית רבה כ\"ו):",
                "<b>אמים.</b> עַל שֵׁם שֶׁאֵימָתָם מֻטֶּלֶת עַל הַבְּרִיּוֹת (שם), וְכֵן בְּשֵׂעִיר יָשְׁבוּ הַחֹרִים וּנְתַתִּים לִבְנֵי עֵשָׂו:"
            ],
            [
                "<b>יירשום.</b> לָשׁוֹן הוֹוֶה, כְּלוֹמַר נָתַתִּי בָהֶם כֹּחַ שֶׁהָיוּ מוֹרִישִׁים אוֹתָם וְהוֹלְכִים:"
            ],
            [],
            [],
            [
                "<b>היתה בם.</b> לְמַהֵר וּלְהֻמָּם בְּתוֹךְ אַרְבָּעִים שָׁנָה, שֶׁלֹּא יִגְרְמוּ לִבְנֵיהֶם עוֹד לְהִתְעַכֵּב בַּמִּדְבָּר:"
            ],
            [
                "<b>ויהי כאשר תמו וגו' וידבר ה' אלי וגו'.</b> אֲבָל מִשִּׁלּוּחַ הַמְרַגְּלִים עַד כָּאן לֹא נֶאֱמַר בְּפָרָשָׁה זוֹ וַיְדַבֵּר אֶלָּא וַיֹּאמֶר, לְלַמֶּדְךָ שֶׁכָּל ל\"ח שָׁנָה שֶׁהָיוּ יִשְׂרָאֵל נְזוּפִים, לֹא נִתְיַחֵד עִמּוֹ הַדִּבּוּר בִּלְשׁוֹן חִבָּה, פָּנִים אֶל פָּנִים וְיִשּׁוּב הַדַּעַת – לְלַמֶּדְךָ שֶׁאֵין הַשְּׁכִינָה שׁוֹרָה עַל הַנְּבִיאִים אֶלָּא בִּשְׁבִיל יִשְׂרָאֵל (מכילתא שמות י\"ב):",
                "<b>אנשי המלחמה.</b> מִבֶּן עֶשְׂרִים שָׁנָה הַיּוֹצְאִים בַּצָּבָא:"
            ],
            [],
            [
                "<b>אתה עבר היום את גבול מואב, וקרבת מול בני עמון.</b> מִכָּאן שֶׁאֶרֶץ עַמּוֹן לְצַד צָפוֹן:"
            ],
            [],
            [
                "<b>ארץ רפאים תחשב.</b> אֶרֶץ רְפָאִים נֶחְשֶׁבֶת אַף הִיא, לְפִי שֶׁהָרְפָאִים יָשְׁבוּ בָהּ לְפָנִים, אֲבָל לֹא זוֹ הִיא שֶׁנָּתַתִּי לְאַבְרָהָם:"
            ],
            [],
            [],
            [
                "<b>והעוים הישבים בחצרים וגו'.</b> עַוִּים מִפְּלִשְׁתִּים הֵם, שֶׁעִמָּהֶם הֵם נֶחֱשָׁבִים בְּסֵפֶר יְהוֹשֻׁעַ, שֶׁנֶּאֱמַר (יהושע י\"ג) \"חֲמֵשֶׁת סַרְנֵי פְלִשְׁתִּים הָעַזָּתִי וְהָאַשְׁדּוֹדִי הָאֶשְׁקְלוֹנִי הַגִּתִּי וְהָעֶקְרוֹנִי וְהָעַוִּים\", וּמִפְּנֵי הַשְּׁבוּעָה שֶׁנִּשְׁבַּע אַבְרָהָם לַאֲבִימֶלֶךְ לֹא יָכְלוּ יִשְׂרָאֵל לְהוֹצִיא אַרְצָם מִיָּדָם, וְהֵבֵאתִי עֲלֵיהֶם כַּפְתּוֹרִים וְהִשְׁמִידוּם וַיֵּשְׁבוּ תַחְתָּם, וְעַכְשָׁיו אַתֶּם מֻתָּרִים לְקַחְתָּהּ מִיָּדָם (חולין ס'):"
            ],
            [],
            [
                "<b>תחת כל השמים.</b> לִמֵּד שֶׁעָמְדָה חַמָּה לְמֹשֶׁה בְּיוֹם מִלְחֶמֶת עוֹג וְנוֹדַע הַדָּבָר תַּחַת כָּל הַשָּׁמַיִם (עבודה זרה כ\"ה):"
            ],
            [
                "<b>ממדבר קדמות.</b> אַעַ\"פִּ שֶׁלֹּא צִוַּנִי הַמָּקוֹם לִקְרֹא לְסִיחוֹן לְשָׁלוֹם, לָמַדְתִּי מִמִּדְבַּר סִינַי – מִן הַתּוֹרָה שֶׁקָּדְמָה לָעוֹלָם – כְּשֶׁבָּא הַקָּבָּ\"ה לִתְּנָהּ לְיִשְׂרָאֵל חָזַר אוֹתָהּ עַל עֵשָׂו וְיִשְׁמָעֵאל, וְגָלוּי לְפָנָיו שֶׁלֹּא יְקַבְּלוּהָ וְאַעַ\"פִּ כֵן פָּתַח לָהֶם בְּשָׁלוֹם, אַף אֲנִי קִדַּמְתִּי אֶת סִיחוֹן בְּדִבְרֵי שָׁלוֹם; דָּ\"אַ, <b>ממדבר קדמות</b> – מִמְּךָ לָמַדְתִּי, שֶׁקָּדַמְתָּ לָעוֹלָם, יָכוֹל הָיִיתָ לִשְׁלֹחַ בָּרָק אֶחָד וְלִשְֹרֹף אֶת הַמִּצְרִים, אֶלָּא שְׁלַחְתַּנִי מִן הַמִּדְבָּר אֶל פַּרְעֹה לֵאמֹר (שמות ה') \"שַׁלַּח אֶת עַמִּי\", בְּמִתּוּן (תנחומא):"
            ],
            [],
            [],
            [
                "<b>כאשר עשו לי בני עשו.</b> לֹא לְעִנְיַן לַעֲבֹר בְּאַרְצָם, אֶלָּא לְעִנְיַן מֶכֶר אֹכֶל וּמַיִם:",
                "<b>עד אשר אעבר את הירדן.</b> מוּסָב עַל אֶעְבְּרָה בְאַרְצֶךָ:"
            ],
            [],
            [
                "<b>החלתי תת לפניך.</b> כָּפָה שַׂר שֶׁל אֱמוֹרִיִּים שֶׁל מַעְלָה תַּחַת רַגְלָיו שֶׁל מֹשֶׁה וְהִדְרִיכוֹ עַל צַוָּארוֹ:"
            ],
            [
                "<b>ויצא סיחן.</b> לֹא שָׁלַח בִּשְׁבִיל עוֹג לַעֲזֹר לוֹ, לְלַמֶּדְךָ שֶׁלֹּא הָיוּ צְרִיכִים זֶה לָזֶה:"
            ],
            [
                "<b>ואת בניו.</b> בנו כְתִיב, שֶׁהָיָה לוֹ בֵן גִּבּוֹר כְּמוֹתוֹ (תנחומא חקת):"
            ],
            [
                "<b>מתם.</b> אֲנָשִׁים, בְּבִזַּת סִיחוֹן נֶאֱמַר בָּזַזְנוּ לָנוּ, לְשׁוֹן בִּזָּה, שֶׁהָיְתָה חֲבִיבָה עֲלֵיהֶם וּבוֹזְזִים אִישׁ לוֹ, וּכְשֶׁבָּאוּ לְבִזַּת עוֹג, כְּבָר הָיוּ שְׂבֵעִים וּמְלֵאִים, וְהָיְתָה בְּזוּיָה בְּעֵינֵיהֶם, וּמְקָרְעִין וּמַשְׁלִיכִין בְּהֵמָה וּבְגָדִים, וְלֹא נָטְלוּ כִּי אִם כֶּסֶף וְזָהָב, לְכָךְ נֶאֱמַר בַּזּוֹנוּ לָנוּ, לְשׁוֹן בִּזָּיוֹן, כָּךְ נִדְרָשׁ בְּסִפְרֵי בְּפַ' וַיֵּשֶׁב יִשְׂרָאֵל בַּשִּׁטִּים:"
            ],
            [],
            [],
            [
                "<b>כל יד נחל יבק.</b> כָּל אֵצֶל נַחַל יַבֹּק:",
                "<b>וכל אשר צוה ה' אלהינו.</b> שֶׁלֹּא לִכְבֹּשׁ, הִנַּחְנוּ:"
            ]
        ],
        [
            [
                "<b>ונפן ונעל.</b> כָּל צַד צָפוֹן הוּא עֲלִיָּה:"
            ],
            [
                "<b>אל תירא אתו.</b> וּבְסִיחוֹן לֹא הֻצְרַךְ לוֹמַר אַל תִּירָא אֹתוֹ אֶלָּא מִתְיָרֵא הָיָה מֹשֶׁה שֶׁלֹּא תַעֲמֹד לוֹ זְכוּת שֶׁשִּׁמֵּשׁ לְאַבְרָהָם, שֶׁנֶּאֱמַר (בראשית י\"ד) \"וַיָּבֹא הַפָּלִיט\", וְהוּא עוֹג:"
            ],
            [],
            [
                "<b>חבל ארגב.</b> מְתַרְגְּמִינַן בֵּית פֶּלֶךְ טְרָכוֹנָא, וְרָאִיתִי תַּרְגּוּם יְרוּשַׁלְמִי בִּמְגִלַּת אֶסְתֵּר קוֹרֵא פָּלָטִין טְרָכוֹנִין, לָמַדְתִּי חֶבֶל אַרְגּוֹב הִפַּרְכִיָּא – הֵיכַל מֶלֶךְ, כְּלוֹמַר שֶׁהַמַּלְכוּת נִקְרֵאת עַל שְׁמָהּ; וְכֵן אֶת הָאַרְגּוֹב דִּמְלָכִים (מלכים ב ט״ו:כ״ה), אֵצֶל הֵיכַל מֶלֶךְ הֲרָגוֹ פֶּקַח בֶּן רְמַלְיָהוּ לִפְקַחְיָה בֶן מְנַחֵם, לָמַדְתִּי שֶׁכָּךְ נִקְרָא שֵׁם הִפַּרְכִיָּא:"
            ],
            [
                "<b>מערי הפרזי.</b> פְּרוּזוֹת וּפְתוּחוֹת בְּלֹא חוֹמָה, וְכֵן (זכריה ב') \"פְּרָזוֹת תֵּשֵׁב יְרוּשָׁלַיִם\":"
            ],
            [
                "<b>החרם.</b> לְשׁוֹן הֹוֶה – הָלוֹךְ וְכַלּוֹת:"
            ],
            [],
            [
                "<b>מיד.</b> מֵרְשׁוּת:"
            ],
            [
                "<b>צידנים יקראו לחרמון וגו'.</b> וּבְמָקוֹם אַחֵר הוּא אוֹמֵר (דברים ד') \"וְעַד הַר שִׂיאֹן הוּא חֶרְמוֹן\", הֲרֵי לוֹ אַרְבָּעָה שֵׁמוֹת, לָמָּה הֻצְרְכוּ לִכָּתֵב? לְהַגִּיד שֶׁבַח אֶרֶץ יִשְׂרָאֵל – שֶׁהָיוּ אַרְבַּע מַלְכֻיּוֹת מִתְפָּאֲרוֹת בְּכָךְ, זוֹ אוֹמֶרֶת עַל שְׁמִי יִקָּרֵא, וְזוֹ אוֹמֶרֶת עַל שְׁמִי יִקָּרֵא:",
                "<b>שניר.</b> הוּא שֶׁלֶג בִּלְשׁוֹן אַשְׁכְּנַז וּבִלְשׁוֹן כְּנַעַן:"
            ],
            [],
            [
                "<b>מיתר הרפאים.</b> שֶׁהָרְגוּ אַמְרָפֶל וַחֲבֵרָיו בְּעַשְׁתְּרוֹת קַרְנַיִם, וְהוּא פָּלַט מִן הַמִּלְחָמָה שֶׁנֶּאֱמַר (בראשית י\"ד) \"וַיָּבֹא הַפָּלִיט\" – זֶהוּ עוֹג:",
                "<b>באמת איש.</b> בְּאַמַּת עוֹג:"
            ],
            [
                "<b>ואת הארץ הזאת.</b> הָאֲמוּרָה לְמַעְלָה, מִנַּחַל אַרְנוֹן וְעַד הַר חֶרְמוֹן, <b>ירשנו בעת ההיא</b>:",
                "<b>מערער אשר על נחל ארנן.</b> אֵינוֹ מְחֻבָּר לְרֹאשׁוֹ שֶׁל מִקְרָא אֶלָּא לְסוֹפוֹ – עַל נָתַתִּי לָראוּבֵנִי וְלַגָּדִי, אֲבָל לְעִנְיַן יְרֻשָּׁה עַד הַר חֶרְמוֹן הָיָה:"
            ],
            [
                "<b>ההוא יקרא ארץ רפאים.</b> הִיא אוֹתָהּ שֶׁנָּתַתִּי לְאַבְרָהָם:"
            ],
            [],
            [],
            [
                "<b>תוך הנחל וגבל.</b> כָּל הַנַּחַל וְעוֹד מֵעֵבֶר לִשְׂפָתוֹ, כְּלוֹמַר עַד וְעַד בִּכְלָל וְיוֹתֵר מִכֵּן:"
            ],
            [
                "<b>מכנרת.</b> מֵעֵבֶר הַיַּרְדֵּן הַמַּעֲרָבִי, וְנַחֲלַת בְּנֵי גָד מֵעֵבֶר הַיַּרְדֵּן הַמִּזְרָחִי, וְנָפַל בְּגוֹרָלָם רֹחַב הַיַּרְדֵּן כְּנֶגְדָּם, וְעוֹד מֵעֵבֶר שְׂפָתוֹ עַד כִּנֶּרֶת, וְזֶהוּ שֶׁנֶּאֱמַר <b>והירדן וגבל</b> – הַיַּרְדֵּן וּמֵעֵבֶר לוֹ:"
            ],
            [
                "<b>ואצו אתכם.</b> לִבְנֵי רְאוּבֵן וּבְנֵי גָד הָיָה מְדַבֵּר:",
                "<b>לפני אחיכם.</b> הֵם הָיוּ הוֹלְכִים לִפְנֵי יִשְׂרָאֵל לַמִּלְחָמָה לְפִי שֶׁהָיוּ גִּבּוֹרִים, וְאוֹיְבִים נוֹפְלִים לִפְנֵיהֶם, שֶׁנֶּאֱמַר (דברים ל\"ג) \"וְטָרַף זְרוֹעַ אַף קָדְקֹד\":"
            ],
            [],
            [],
            [],
            [],
            [
                "<b>ואתחנן.</b> אֵין חִנּוּן בְּכָל מָקוֹם אֶלָּא לְשׁוֹן מַתְּנַת חִנָּם – אַעַ\"פִּ שֶׁיֵּשׁ לָהֶם לַצַּדִּיקִים לִתְלוֹת בְּמַעֲשֵׂיהֶם הַטּוֹבִים אֵין מְבַקְּשִׁים מֵאֵת הַמָּקוֹם אֶלָּא מַתְּנַת חִנָּם, (לְפִי שֶׁאָמַר לוֹ וְחַנֹּתִי אֶת אֲשֶׁר אָחֹן אָמַר לוֹ בִּלְשׁוֹן וָאֶתְחַנַּן); דָּ\"אַ זֶה אֶחָד מֵעֲשָׂרָה לְשׁוֹנוֹת שֶׁנִּקְרֵאת תְּפִלָּה, כִּדְאִיתָא בְּסִפְרֵי:",
                "<b>בעת ההוא.</b> לְאַחַר שֶׁכָּבַשְׁתִּי אֶרֶץ סִיחוֹן וְעוֹג דִּמִּיתִי שֶׁמָּא הֻתַּר הַנֶּדֶר:",
                "<b>לאמר.</b> זֶה אֶחָד מִגּ' מְקוֹמוֹת שֶׁאָמַר מֹשֶׁה לִפְנֵי הַמָּקוֹם אֵינִי מַנִּיחֲךָ עַד שֶׁתּוֹדִיעֵנִי אִם תַּעֲשֶׂה שְׁאֵלָתִי אִם לָאו (ספרי):"
            ],
            [
                "<b>ה' אלהים.</b> רַחוּם בַּדִּין:",
                "<b>אתה החלות להראות את עבדך.</b> פֶּתַח, לִהְיוֹת עוֹמֵד וּמִתְפַּלֵּל אַעַ\"פִּ שֶׁנִּגְזְרָה גְּזֵרָה; אָמַר לוֹ מִמְּךָ לָמַדְתִּי, שֶׁאָמַרְתָּ לִי (שמות ל\"ב) \"וְעַתָּה הַנִּיחָה לִּי\", וְכִי תוֹפֵס הָיִיתִי בְךָ? אֶלָּא לִפְתֹּחַ פֶּתַח, שֶׁבִּי הָיָה תָלוּי לְהִתְפַּלֵּל עֲלֵיהֶם, כְּמוֹ כֵן הָיִיתִי סָבוּר לַעֲשׂוֹת עַכְשָׁו (ספרי):",
                "<b>את גדלך.</b> זוֹ מִדַּת טוּבְךָ, וְכֵן הוּא אוֹמֵר (במדבר י\"ד) \"וְעַתָּה יִגְדַּל נָא כֹּחַ ה'\":",
                "<b>ואת ידך.</b> זוֹ יְמִינְךָ שֶׁהִיא פְּשׁוּטָה לְכָל בָּאֵי עוֹלָם:",
                "<b>החזקה.</b> שֶׁאַתָּה כוֹבֵשׁ בְּרַחֲמִים אֶת מִדַּת הַדִּין בְּחָזְקָה (ספרי):",
                "<b>אשר מי אל וגו'.</b> אֵינְךָ דוֹמֶה לְמֶלֶךְ בָּשָׂר וָדָם שֶׁיֵּשׁ לוֹ יוֹעֲצִין וְסַנְקַתֶּדְרִין הַמַמְּחִין בְּיָדוֹ כְּשֶׁרוֹצֶה לַעֲשׂוֹת חֶסֶד וְלַעֲבֹר עַל מִדּוֹתָיו, אַתָּה אֵין מִי שֶׁיִּמְחֶה בְיָדְךָ אִם תִּמְחֹל לִי וּתְבַטֵּל גְּזֵרָתְךָ; וּלְפִי פְשׁוּטוֹ אַתָּה הַחִלּוֹתָ לְהַרְאוֹת אֶת עַבְדְּךָ מִלְחֶמֶת סִיחוֹן וְעוֹג, – כְּדִכְתִיב (דברים ב') \"רְאֵה הַחִלֹּתִי תֵּת לְפָנֶיךָ\", – הַרְאֵנִי מִלְחֶמֶת ל\"א מְלָכִים:"
            ],
            [
                "<b>אעברה נא.</b> אֵין נָא אֶלָּא לְשׁוֹן בַּקָּשָׁה:",
                "<b>ההר הטוב הזה.</b> זוֹ יְרוּשָׁלַיִם:",
                "<b>והלבנן.</b> זֶה בֵּית הַמִּקְדָּשׁ (ספרי):"
            ],
            [
                "<b>ויתעבר ה'.</b> נִתְמַלֵּא חֵמָה:",
                "<b>למענכם.</b> אַתֶּם גְּרַמְתֶּם לִי, וְכֵן הוּא אוֹמֵר (תהלים ק\"ו) \"וַיַּקְצִיפוּ עַל מֵי מְרִיבָה וַיֵּרַע לְמֹשֶׁה בַּעֲבוּרָם\":",
                "<b>רב לך.</b> שֶׁלֹּא יֹאמְרוּ הָרַב כַּמָּה קָשֶׁה וְהַתַּלְמִיד כַּמָּה סַרְבָן וּמַפְצִיר (סוטה י\"ג); דָּ\"אַ — <b>רב לך</b>, הַרְבֵּה מִזֶּה שָׁמוּר לְךָ, רַב טוּב הַצָּפוּן לְךָ (ספרי):"
            ],
            [
                "<b>וראה בעיניך.</b> בִּקַּשְׁתָּ מִמֶּנִּי וְאֶרְאֶה אֶת הָאָרֶץ הַטּוֹבָה, אֲנִי מַרְאֶה לְךָ אֶת כֻּלָּהּ שֶׁנֶּאֱמַר (דברים ל\"ב) \"וַיַּרְאֵהוּ ה' אֶת כָּל הָאָרֶץ\":"
            ],
            [
                "<b>וצו את יהושע.</b> עַל הַטְּרָחוֹת וְעַל הַמַּשָּׂאוֹת וְעַל הַמְּרִיבוֹת:",
                "<b>וחזקהו ואמצהו.</b> בִּדְבָרֶיךָ, שֶׁלֹּא יֵרַךְ לִבּוֹ לוֹמַר כְּשֵׁם שֶׁנֶּעֱנַשׁ רַבִּי עֲלֵיהֶם, כָּךְ סוֹפִי לֵעָנֵשׁ עֲלֵיהֶם, מַבְטִיחוֹ אֲנִי כִּי הוּא יַעֲבֹר וְהוּא יַנְחִיל (ע' ספרי):",
                "<b>כי הוא יעבר.</b> אִם יַעֲבֹר לִפְנֵיהֶם יִנְחֲלוּ, וְאִם לָאו לֹא יִנְחֲלוּ; וְכֵן אַתָּה מוֹצֵא כְּשֶׁשָּׁלַח מִן הָעָם אֶל הָעַי וְהוּא יָשַׁב, \"וַיַּכּוּ מֵהֶם אַנְשֵׁי הָעַי וְגוֹ'\" (יהושע ז') וְכֵיוָן שֶׁנָּפַל עַל פָּנָיו אָמַר לוֹ \"קֻם לָךְ\" – <b>קם לך</b> כְּתִיב, אַתָּה הוּא הָעוֹמֵד בִּמְקוֹמְךָ וּמְשַׁלֵּחַ אֶת בָּנַי לַמִּלְחָמָה, לָמָּה זֶּה אַתָּה נֹפֵל עַל פָּנֶיךָ? לֹא כָךְ אָמַרְתִּי לְמֹשֶׁה רַבְּךָ אִם הוּא עוֹבֵר עוֹבְרִין וְאִם לָאו אֵין עוֹבְרִין (ספרי):"
            ],
            [
                "<b>ונשב בגיא וגו'.</b> וְנִצְמַדְתֶּם לַעֲ\"זָ, וְאַעַ\"פִּ כֵן <b>ועתה ישראל שמע אל החקים</b>, וְהַכֹּל מָחוּל לְךָ, וַאֲנִי לֹא זָכִיתִי לִמָּחֵל לִי:"
            ]
        ],
        [
            [],
            [
                "<b>לא תספו.</b> כְּגוֹן חָמֵשׁ פָּרָשִׁיּוֹת בַּתְּפִלִּין, חֲמֵשֶׁת מִינִין בַּלּוּלָב, וְחָמֵשׁ צִיצִיּוֹת, וְכֵן \"לֹא תִגְרְעוּ\" (ע' ספרי פ' ראה):"
            ],
            [],
            [],
            [],
            [
                "<b>ושמרתם.</b> זוֹ מִשְׁנָה:",
                "<b>ועשיתם.</b> כְּמַשְׁמָעוֹ (שם):",
                "<b>כי הוא חכמתכם ובינתכם וגו'.</b> בָּזֹאת תֵּחָשְׁבוּ חֲכָמִים וּנְבוֹנִים לְעֵינֵי הָעַמִּים:"
            ],
            [],
            [
                "<b>חקים ומשפטים צדיקם.</b> הֲגוּנִים וּמְקֻבָּלִים:"
            ],
            [
                "<b>רק השמר לך … פן תשכח את הדברים.</b> אָז, כְּשֶׁלֹּא תִשְׁכְּחוּ אוֹתָם וְתַעֲשׂוּם עַל אֲמִתָּתָם, תֵּחָשְׁבוּ חֲכָמִים וּנְבוֹנִים, וְאִם תְּעַוְּתוּ אוֹתָם מִתּוֹךְ שִׁכְחָה, תֵּחָשְׁבוּ שׁוֹטִים:"
            ],
            [
                "<b>יום אשר עמדת.</b> מוּסָב עַל מִקְרָא שֶׁלְּמַעְלָה מִמֶּנּוּ <b>אשר ראו עיניך</b> – <b>יום אשר עמדת בחרב</b> אֲשֶׁר רָאִיתָ הַקּוֹלוֹת וְאֶת הַלַּפִּידִים:",
                "<b>יִלְמְדוּן.</b> יֵלְפוּן – לְעַצְמָם:",
                "<b>יְלַמֵּדוּן.</b> יְאַלְּפוּן – לַאֲחֵרִים:"
            ],
            [],
            [],
            [],
            [
                "<b>ואתי צוה ה' ללמד אתכם.</b> תּוֹרָה שֶׁבְּעַל פֶּה:"
            ],
            [],
            [
                "<b>סמל.</b> צוּרָה:"
            ],
            [],
            [],
            [
                "<b>ופן תשא עיניך.</b> לְהִסְתַּכֵּל בַּדָּבָר וְלָתֵת לֵב לִטְעוֹת אַחֲרֵיהֶם:",
                "<b>אשר חלק ה'.</b> לְהָאִיר לָהֶם (מגילה ט'); דָּ\"אַ לֶאֱלוֹהוֹת, לֹא מְנָעָן מִלִּטְעוֹת אַחֲרֵיהֶם אֶלָּא הֶחֱלִיקָם בְּדִבְרֵי הַבְלֵיהֶם לְטָרְדָם מִן הָעוֹלָם, וְכֵן הוּא אוֹמֵר (תהלים ל\"ו) \"כִּי הֶחֱלִיק אֵלָיו בְּעֵינָיו לִמְצֹא עֲוֹנוֹ לִשְׂנֹא\" (עבודה זרה נ\"ה):"
            ],
            [
                "<b>מכור.</b> כּוּר הוּא כְלִי שֶׁמְּזַקְּקִים בּוֹ אֶת הַזָּהָב:"
            ],
            [
                "<b>התאנף.</b> נִתְמַלֵּא רֹגֶז:",
                "<b>על דבריכם.</b> עַל אוֹדוֹתֵיכֶם, עַל עִסְקֵיכֶם:"
            ],
            [
                "<b>כי אנכי מת וגו' אינני עבר.</b> מֵאַחַר שֶׁמֵּת מֵהֵיכָן יַעֲבֹר? אֶלָּא אַף עַצְמוֹתַי אֵינָם עוֹבְרִים (ספרי במדבר כ\"ז):"
            ],
            [
                "<b>תמונת כל.</b> תְּמוּנַת כָּל דָּבָר:",
                "<b>אשר צוך ה'.</b> אֲשֶׁר צִוְּךָ שֶׁלֹּא לַעֲשׂוֹת:"
            ],
            [
                "<b>אל קנא.</b> מְקַנֵּא לִנְקֹם, אנפר\"מנט בְּלַעַז, מִתְחָרֶה עַל רָגְזוֹ לְהִפָּרַע מֵעוֹבְדֵי עֲ\"זָ:"
            ],
            [
                "<b>ונושנתם.</b> רָמַז לָהֶם שֶׁיִּגְלוּ מִמֶּנָּה לְסוֹף שְׁמוֹנֶה מֵאוֹת וַחֲמִשִּׁים וּשְׁתַּיִם שָׁנָה כְּמִנְיַן \"וְנוֹשַׁנְתֶּם\", וְהוּא הִקְדִּים וְהִגְלָם לְסוֹף שְׁמוֹנֶה מֵאוֹת וַחֲמִשִּׁים, וְהִקְדִּים שְׁתֵּי שָׁנִים לִ\"וְנוֹשַׁנְתֶּם\", כְּדֵי שֶׁלֹּא יִתְקַיֵּם בָּהֶם כִּי אָבֹד תֹּאבֵדוּן, וְזֶהוּ שֶׁנֶּאֱמַר (דניאל ט') \"וַיִּשְׁקֹד עַל הָרָעָה וַיְבִיאֶהָ עָלֵינוּ כִּי צַדִּיק ה' אֱלֹהֵינוּ\" – צְדָקָה עָשָׂה עִמָּנוּ שֶׁמִּהֵר לַהֲבִיאָהּ שְׁתֵּי שָׁנִים לִפְנֵי זְמַנָּהּ (סנהדרין ל\"ח; גיטין פ\"ח):"
            ],
            [
                "<b>העידתי בכם.</b> הִנְנִי מַזְמִינָם לִהְיוֹת עֵדִים שֶׁהִתְרֵיתִי בָכֶם:"
            ],
            [],
            [
                "<b>ועבדתם שם אלהים.</b> כְּתַרְגּוּמוֹ, מִשֶּׁאַתֶּם עוֹבְדִים לְעוֹבְדֵיהֶם כְּאִלּוּ אַתֶּם עוֹבְדִים לָהֶם:"
            ],
            [],
            [],
            [
                "<b>לא ירפך.</b> מִלְּהַחֲזִיק בְּךָ בְּיָדָיו, וּלְשׁוֹן לֹא יַרְפְּךָ לְשׁוֹן לֹא יַפְעִיל הוּא – לֹא יִתֵּן לְךָ רִפְיוֹן, לֹא יַפְרִישׁ אוֹתְךָ מֵאֶצְלוֹ, וְכֵן \"אֲחַזְתִּיו וְלֹא אַרְפֶּנּוּ\" (שיר השירים ג') שֶׁלֹּא נִנְקַד אֶרְפֶּנּוּ; כָּל לְשׁוֹן רִפְיוֹן מוּסָב עַל לְשׁוֹן מַפְעִיל וּמִתְפַּעֵל, כְּמוֹ \"הַרְפֵּה לָהּ\" (מלכים ב ד') – תֵּן לָהּ רִפְיוֹן, \"הֶרֶף מִמֶּנִּי\" (דברים ט') – הִתְרַפֵּה מִמֶּנִּי:"
            ],
            [
                "<b>לימים ראשונים.</b> עַל יָמִים רִאשׁוֹנִים:",
                "<b>ולמקצה השמים.</b> וְגַם שְׁאַל לְכָל הַבְּרוּאִים אֲשֶׁר מִקָּצֶה אֶל קָצֶה, זֶהוּ פְּשׁוּטוֹ; וּמִדְרָשׁוֹ, מְלַמֵּד עַל קוֹמָתוֹ שֶׁל אָדָם שֶׁהָיְתָה מִן הָאָרֶץ עַד הַשָּׁמַיִם, וְהוּא הַשִּׁעוּר עַצְמוֹ אֲשֶׁר מִקָּצֶה אֶל קָצֶה (סנהדרין ל\"ח):",
                "<b>הנהיה כדבר הגדול הזה.</b> וּמַהוּ הַדָּבָר הַגָּדוֹל, <b>השמע עם וגו'</b>:"
            ],
            [],
            [
                "<b>או הנסה אלהים.</b> הֲכִי עָשָׂה נִסִּים שׁוּם אֱלוֹהַּ <b>לבוא לקחת לו גוי וגו'</b>, כָּל הֵהִי\"ן הַלָּלוּ תְּמִיהוֹת הֵן, לְכָךְ נְקוּדוֹת הֵן בַּחֲטָף פַּתָּח: הֲנִהְיָה, הֲנִשְׁמַע, הֲשָׁמַע הֲנִסָּה:",
                "<b>במסת.</b> עַל יְדֵי נִסְיוֹנוֹת הוֹדִיעָם גְּבוּרוֹתָיו, כְּגוֹן \"הִתְפָּאֵר עָלַי\" (שמות ח') אִם אוּכַל לַעֲשׂוֹת כֵּן, הֲרֵי זֶה נִסָּיוֹן:",
                "<b>באתת.</b> בְּסִימָנִין, לְהַאֲמִין שֶׁהוּא שְׁלוּחוֹ שֶׁל מָקוֹם, כְּגוֹן \"מַה זֶּה בְיָדֶךָ\" (שם ד'):",
                "<b>ובמופתים.</b> הֵם נִפְלָאוֹת, שֶׁהֵבִיא עֲלֵיהֶם מַכּוֹת מֻפְלָאוֹת:",
                "<b>ובמלחמה.</b> בַּיָּם, שֶׁנֶּאֱמַר \"כִּי ה' נִלְחָם לָהֶם\" (שם י\"ד):"
            ],
            [
                "<b>הראת.</b> כְּתַרְגּוּמוֹ \"אִתְחֲזֵיתָא\"; כְּשֶׁנָּתַן הַקָּבָּ\"ה אֶת הַתּוֹרָה פָּתַח לָהֶם שִׁבְעָה רְקִיעִים, וּכְשֵׁם שֶׁקָּרַע אֶת הָעֶלְיוֹנִים כָּךְ קָרַע אֶת הַתַּחְתּוֹנִים, וְרָאוּ שֶׁהוּא יְחִידִי, לְכָךְ נֶאֱמַר \"אַתָּה הָרְאֵתָ לָדַעַת\":"
            ],
            [],
            [
                "<b>ותחת כי אהב.</b> וְכָל זֶה תַּחַת אֲשֶׁר אָהַב:",
                "<b>ויוצאך בפניו.</b> כְּאָדָם הַמַּנְהִיג בְּנוֹ לְפָנָיו, שֶׁנֶּאֱמַר \"וַיִּסַּע מַלְאַךְ הָאֱלֹהִים הַהֹלֵךְ וְגוֹ' וַיֵּלֶךְ מֵאַחֲרֵיהֶם\" (שם). דָּ\"אַ, <b>ויוצאך בפניו</b> – בִּפְנֵי אֲבוֹתָיו, כְּמָה שֶׁנֶּאֱמַר \"נֶגֶד אֲבוֹתָם עָשָׂה פֶלֶא\" (תהילים ע\"ח); וְאַל תִּתְמַהּ עַל שֶׁהִזְכִּירָם בִּלְשׁוֹן יָחִיד, שֶׁהֲרֵי כְתָבָם בִּלְשׁוֹן יָחִיד – <b>ויבחר בזרעו אחריו</b>:"
            ],
            [
                "<b>ממך מפניך.</b> סָרְסֵהוּ וְדָרְשֵׁהוּ: לְהוֹרִישׁ מִפָּנֶיךָ גּוֹיִם גְּדוֹלִים וַעֲצוּמִים מִמְּךָ:",
                "<b>כיום הזה.</b> כַּאֲשֶׁר אַתָּה רוֹאֶה הַיּוֹם:"
            ],
            [],
            [],
            [
                "<b>אז יבדיל.</b> נָתַן לֵב לִהְיוֹת חָרֵד לַדָּבָר שֶׁיַּבְדִּילֵם, וְאַעַ\"פִּ שֶׁאֵינָן קוֹלְטוֹת עַד שֶׁיֻּבְדְּלוּ אוֹתָן שֶׁבְּאֶרֶץ כְּנַעַן, אָמַר מֹשֶׁה מִצְוָה שֶׁאֶפְשָׁר לְקַיְּמָהּ אֲקַיְּמֶנָּה (מכות י'):",
                "<b>בעבר הירדן מזרחה שמש.</b> בְּאוֹתוֹ עֵבֶר שֶׁבְּמִזְרָחוֹ שֶׁל יַרְדֵּן:",
                "<b>מזרחה שמש.</b> לְפִי שֶׁהוּא דָּבוּק, נְקוּדָה רֵי\"שׁ בַּחֲטָף, מִזְרָח שֶׁל שֶׁמֶשׁ – מְקוֹם זְרִיחַת הַשֶּׁמֶשׁ:"
            ],
            [],
            [],
            [
                "<b>וזאת התורה.</b> זוֹ שֶׁהוּא עָתִיד לְסַדֵּר אַחַר פָּרָשָׁה זוֹ:"
            ],
            [
                "<b>אלה העדת, אשר דבר.</b> הֵם הֵם אֲשֶׁר דִּבֵּר בְּצֵאתָם מִמִּצְרַיִם, חָזַר וּשְׁנָאָהּ לָהֶם בְּעַרְבוֹת מוֹאָב:"
            ],
            [],
            [
                "<b>אשר בעבר הירדן.</b> שֶׁהוּא בַּמִּזְרָח, שֶׁהָעֵבֶר הַשֵּׁנִי הָיָה בַּמַּעֲרָב:"
            ]
        ],
        [
            [],
            [],
            [
                "<b>לא את אבתינו</b> בִּלְבַד <b>כרת ה' וגו'. כי אתנו וגו'</b>:"
            ],
            [
                "<b>פנים בפנים.</b> אָ\"רַ בֶרֶכְיָה: כָּךְ אָמַר מֹשֶׁה, אַל תֹּאמְרוּ אֲנִי מַטְעֶה אֶתְכֶם עַל לֹא דָבָר, כְּדֶרֶךְ שֶׁהַסַּרְסוּר עוֹשֶׂה בֵּין הַמּוֹכֵר לַלּוֹקֵחַ, הֲרֵי הַמּוֹכֵר עַצְמוֹ מְדַבֵּר עִמָּכֶם (פסיקתא רבתי):"
            ],
            [
                "<b>לאמר.</b> מוּסָב עַל <b>דבר ה' עמכם בהר מתוך האש, לאמר אנכי ה' וגו' ואנכי עומד בין ה' וביניכם</b>:"
            ],
            [],
            [
                "<b>על פני.</b> בְּכָל מָקוֹם אֲשֶׁר אֲנִי שָׁם, וְזֶהוּ כָּל הָעוֹלָם. דָּ\"אַ — כָּל זְמַן שֶׁאֲנִי קַיָּם. עֲשֶׂרֶת הַדִּבְּרוֹת כְּבָר פֵּרַשְׁתִּים:"
            ],
            [],
            [],
            [],
            [],
            [
                "<b>שמור.</b> וּבָרִאשׁוֹנוֹת הוּא אוֹמֵר \"זָכוֹר\", שְׁנֵיהֶם בְּדִבּוּר אֶחָד וּבְתֵבָה אַחַת נֶאֶמְרוּ, וּבִשְׁמִיעָה אַחַת נִשְׁמְעוּ (מכילתא):",
                "<b>כאשר צוך.</b> קֹדֶם מַתַּן תּוֹרָה בְּמָרָה (שבת פ\"ז):"
            ],
            [],
            [],
            [
                "<b>וזכרת כי עבד היית וגו'.</b> עַל מְנָת כֵּן פְּדָאֲךָ שֶׁתִּהְיֶה לוֹ עֶבֶד וְתִשְׁמֹר מִצְווֹתָיו:"
            ],
            [
                "<b>כאשר צוך.</b> אַף עַל כִּבּוּד אָב וָאֵם נִצְטַוּוּ בְמָרָה שֶׁנֶּאֱמַר (שמות ט\"ו) שָׁם שָׂם לוֹ חֹק וּמִשְׁפָּט (סנהדרין נ\"ו):"
            ],
            [
                "<b>ולא תנאף.</b> אֵין לְשׁוֹן נִאוּף אֶלָּא בְאֵשֶׁת אִישׁ:"
            ],
            [
                "<b>ולא תתאוה.</b> וְלָא תֵרוֹג, אַף הוּא לְשׁוֹן חֶמְדָּה, כְּמוֹ נֶחְמָד לְמַרְאֶה (בראשית ב') דִּמְתַרְגְּמִינָן דִּמְרַגַּג לְמִחְזֵי:"
            ],
            [
                "<b>ולא יסף.</b> מְתַרְגְּמִינָן \"וְלָא פָּסִיק\" (וּלְפִי שֶׁמִּדַּת בָּשָׂר וָדָם אֵינָן יָכוֹלִין לְדַבֵּר כָּל דְּבְרֵיהֶם בִּנְשִׁימָה אַחַת וּמִדַּת הַקָּבָּ\"ה אֵינוֹ כֵן — לֹא הָיָה פוֹסֵק, וּמִשֶּׁלֹּא הָיָה פוֹסֵק לֹא הָיָה מוֹסִיף) כִּי קוֹלוֹ חָזָק וְקַיָּם לְעוֹלָם (סנהדרין י\"ז); דָּ\"אַ — <b>ולא יסף</b> לֹא הוֹסִיף לְהֵרָאוֹת בְּאוֹתוֹ פֻּמְבִּי:"
            ],
            [],
            [],
            [],
            [],
            [
                "<b>ואת תדבר אלינו.</b> הִתַּשְׁתֶּם אֶת כֹּחִי כַּנְּקֵבָה, שֶׁנִּצְטַעַרְתִּי עֲלֵיכֶם וְרִפִּיתֶם אֶת יָדִי כִּי רָאִיתִי שֶׁאֵינְכֶם חֲרֵדִים לְהִתְקָרֵב אֵלָיו מֵאַהֲבָה, וְכִי לֹא הָיָה יָפֶה לָכֶם לִלְמֹד מִפִּי הַגְּבוּרָה וְלֹא לִלְמֹד מִמֶּנִּי?:"
            ]
        ],
        [
            [],
            [],
            [],
            [
                "<b>ה' אלהינו ה' אחד.</b> ה' שֶׁהוּא אֱלֹהֵינוּ עַתָּה, וְלֹא אֱלֹהֵי הָאֻמּוֹת, הוּא עָתִיד לִהְיוֹת ה' אֶחָד, שֶׁנֶּאֱמַר (צפניה ג') כִּי אָז אֶהְפֹּךְ אֶל עַמִּים שָׂפָה בְרוּרָה לִקְרֹא כֻלָּם בְּשֵׁם ה', וְנֶאֱמַר (זכריה י\"ד) בַּיּוֹם הַהוּא יִהְיֶה ה' אֶחָד וּשְׁמוֹ אֶחָד (ע' ספרי):"
            ],
            [
                "<b>ואהבת.</b> עֲשֵׂה דְּבָרָיו מֵאַהֲבָה, אֵינוֹ דוֹמֶה הָעוֹשֶׂה מֵאַהֲבָה לָעוֹשֶׂה מִיִּרְאָה, הָעוֹשֶׂה אֵצֶל רַבּוֹ מִיִּרְאָה, כְּשֶׁהוּא מַטְרִיחַ עָלָיו מַנִּיחוֹ וְהוֹלֵךְ לוֹ (שם):",
                "<b>בכל לבבך.</b> בִּשְׁנֵי יְצָרֶיךָ (ספרי; ברכות נ\"ד); דָּבָר אַחֵר <b>בכל לבבך</b> שֶׁלֹּא יִהְיֶה לִבְּךָ חָלוּק עַל הַמָּקוֹם (ספרי):",
                "<b>ובכל נפשך.</b> אֲפִלּוּ הוּא נוֹטֵל אֶת נַפְשְׁךָ (ספרי; ברכות נ\"ד):",
                "<b>ובכל מאדך.</b> בְּכָל מָמוֹנְךָ, יֵשׁ לְךָ אָדָם שֶׁמָּמוֹנוֹ חָבִיב עָלָיו מִגּוּפוֹ (בראשית נ\"ז), לְכָךְ נֶאֱמַר בְּכָל מְאֹדֶךָ. דָּ\"אַ — <b>ובכל מאדך</b> בְּכָל מִדָּה וּמִדָּה שֶׁמּוֹדֵד לְךָ, בֵּין בְּמִדָּה טוֹבָה בֵּין בְּמִדַּת פֻּרְעָנוּת, וְכֵן דָּוִד הוּא אוֹמֵר (תהלים קט\"ז) כּוֹס יְשׁוּעוֹת אֶשָּׂא צָרָה וְיָגוֹן אֶמְצָא וְגוֹ' (ע' ספרי):"
            ],
            [
                "<b>והיו הדברים האלה.</b> וּמַהוּ הָאַהֲבָה? <b>והיו הדברים האלה</b>, שֶׁמִּתּוֹךְ כָּךְ אַתָּה מַכִּיר בְּהַקָּבָּ\"ה וּמְדַּבֵּק בִּדְרָכָיו (ספרי):",
                "<b>אשר אנכי מצוך היום.</b> לֹא יִהְיוּ בְּעֵינֶיךָ כִדְיוּטְגְּמָא יְשָׁנָה שֶׁאֵין אָדָם סוֹפְנָהּ, אֶלָּא כַּחֲדָשָׁה שֶׁהַכֹּל רָצִין לִקְרָאתָהּ; דְּיוּטְגְּמָא – מִצְוַת הַמֶּלֶךְ הַבָּאָה בְּמִכְתָּב (ספרי):"
            ],
            [
                "<b>ושננתם.</b> לְשׁוֹן חִדּוּד הוּא, שֶׁיִּהְיוּ מְחֻדָּדִים בְּפִיךָ, שֶׁאִם יִשְׁאָלְךָ אָדָם דָּבָר לֹא תְהֵא צָרִיךְ לְגַמְגֵּם בּוֹ אֶלָּא אֱמֹר לוֹ מִיָּד (ספרי; קידושין ל'):",
                "<b>לבניך.</b> אֵלּוּ הַתַּלְמִידִים, מָצִינוּ בְּכָל מָקוֹם שֶׁהַתַּלְמִידִים קְרוּייִם בָּנִים, שֶׁנֶּאֱמַר (דברים י\"ד) בָּנִים אַתֶּם לַה' אֱלֹהֵיכֶם, וְאוֹמֵר (מלכים ב ב') בְּנֵי הַנְּבִיאִים אֲשֶׁר בֵּית אֵל, וְכֵן בְּחִזְקִיָּהוּ, שֶׁלִּמֵּד תּוֹרָה לְכָל יִשְׂרָאֵל, וּקְרָאָם בָּנִים שֶׁנֶּאֱמַר (דברי הימים ב' כ\"ט) בָּנַי עַתָּה אַל תִּשָּׁלוּ. וּכְשֵׁם שֶׁהַתַּלְמִידִים קְרוּיִים בָּנִים (שֶׁנֶּאֱמַר בָּנִים אַתֶּם לַה' אֱלֹהֵיכֶם) כָּךְ הָרַב קָרוּי אָב, שֶׁנֶּאֱמַר (מלכים ב ב') אָבִי אָבִי רֶכֶב יִשְׂרָאֵל וְגוֹ' (ספרי):",
                "<b>ודברת בם.</b> שֶׁלֹּא יְהֵא עִקַּר דִּבּוּרְךָ אֶלָּא בָּם – עֲשֵׂם עִקָּר וְאַל תַּעֲשֵׂם טָפֵל (שם):",
                "<b>ובשכבך.</b> יָכוֹל אֲפִלּוּ שָׁכַב בַּחֲצִי הַיּוֹם, תַּ\"ל <b>ובקומך</b>, יָכוֹל אֲפִלּוּ עָמַד בַּחֲצִי הַלַּיְלָה, תַּ\"ל <b>בשבתך בביתך ובלכתך בדרך</b> – דֶּרֶךְ אֶרֶץ דִּבְּרָה תוֹרָה, זְמַן שְׁכִיבָה וּזְמַן קִימָה (שם):"
            ],
            [
                "<b>וקשרתם לאות על ידך.</b> אֵלּוּ תְּפִלִּין שֶׁבַּזְּרוֹעַ:",
                "<b>והיו לטטפת בין עיניך.</b> אֵלּוּ תְּפִלִּין שֶׁבָּרֹאשׁ, וְעַל שֵׁם מִנְיַן פָּרָשִׁיּוֹתֵיהֶם נִקְרְאוּ טֹטָפוֹת, טט בְּכַתְפִּי שְׁתַּיִם פת בְּאַפְרִיקֵי שְׁתַּיִם (סנהדרין ד'):"
            ],
            [
                "<b>מזזות ביתך.</b> מזזת כְּתִיב, שֶׁאֵין צָרִיךְ אֶלָּא אַחַת:",
                "<b>ובשעריך.</b> לְרַבּוֹת שַׁעֲרֵי חֲצֵרוֹת וְשַׁעֲרֵי מְדִינוֹת וְשַׁעֲרֵי עֲיָרוֹת (יומא י\"א):"
            ],
            [],
            [
                "<b>חצובים.</b> לְפִי שֶׁהוּא מְקוֹם טְרָשִׁין וּסְלָעִים נוֹפֵל בּוֹ לְשׁוֹן חֲצִיבָה:"
            ],
            [
                "<b>מבית עבדים.</b> כְּתַרְגּוּמוֹ מִבֵּית עַבְדוּתָא – מִמָּקוֹם שֶׁהֱיִיתֶם שָׁם עֲבָדִים:"
            ],
            [
                "<b>ובשמו תשבע.</b> אִם יֵשׁ בְּךָ כָּל הַמִּדּוֹת הַלָּלוּ, שֶׁאַתָּה יָרֵא אֶת שְׁמוֹ וְעוֹבֵד אוֹתוֹ, אָז בִּשְׁמוֹ תִּשָּׁבֵעַ, שֶׁמִּתּוֹךְ שֶׁאַתָּה יָרֵא אֶת שְׁמוֹ תְּהֵא זָהִיר בִּשְׁבוּעָתְךָ, וְאִם לָאו — לֹא תִשָּׁבֵעַ:"
            ],
            [
                "<b>מאלהי העמים אשר סביבותיכם.</b> הוּא הַדִּין לָרְחוֹקִים, אֶלָּא לְפִי שֶׁאַתָּה רוֹאֶה אֶת סְבִיבוֹתֶיךָ תּוֹעִים אַחֲרֵיהֶם, הֻצְרַךְ לְהַזְהִיר עֲלֵיהֶם בְּיוֹתֵר:"
            ],
            [],
            [
                "<b>במסה.</b> כְּשֶׁיָּצְאוּ מִמִּצְרַיִם שֶׁנִּסּוּהוּ בַמַּיִם, שֶׁנֶּאֱמַר הֲיֵשׁ ה' בְּקִרְבֵּנוּ (שמות י\"ז):"
            ],
            [],
            [
                "<b>הישר והטוב.</b> זוֹ פְשָׁרָה לִפְנִים מִשּׁוּרַת הַדִּין:"
            ],
            [
                "<b>כאשר דבר.</b> וְהֵיכָן דִּבֵּר? \"וְהַמֹּתִי אֶת כָּל הָעָם וְגוֹ'\" (שמות כ\"ג):"
            ],
            [
                "<b>כי ישאלך בנך מחר.</b> יֵשׁ מָחָר שֶׁהוּא אַחַר זְמַן:"
            ]
        ],
        [
            [
                "<b>ונשל.</b> לְשׁוֹן הַשְׁלָכָה וְהַתָּזָה, וְכֵן \"וְנָשַׁל הַבַּרְזֶל\" (דברים י\"ט):"
            ],
            [
                "<b>ולא תחנם.</b> לֹא תִתֵּן לָהֶם חֵן, אָסוּר לוֹ לָאָדָם לוֹמַר \"כַּמָּה נָאֶה גוֹי זֶה\". דָּבָר אַחֵר, לֹא תִּתֵּן לָהֶם חֲנִיָּה בָּאָרֶץ (עבודה זרה כ'):"
            ],
            [],
            [
                "<b>כי יסיר את בנך מאחרי.</b> בְּנוֹ שֶׁל גוֹי כְּשֶׁיִּשָּׂא אֶת בִּתְּךָ יָסִיר אֶת בִּנְךָ אֲשֶׁר תֵּלֵד לוֹ בִתְּךָ מֵאַחֲרַי, לִמְּדָנוּ שֶׁבֶּן בִּתְּךָ הַבָּא מִן הַגּוֹי קָרוּי בִּנְךָ, אֲבָל בֶּן בִּנְךָ הַבָּא מִן הַגּוֹיָה אֵינוֹ קָרוּי בִּנְךָ אֶלָּא בְּנָהּ, שֶׁהֲרֵי לֹא נֶאֱמַר עַל בִּתּוֹ לֹא תִקַּח כִּי תָסִיר אֶת בִּנְךָ מֵאַחֲרַי:"
            ],
            [
                "<b>מזבחתיהם.</b> שֶׁל בִּנְיָן:",
                "<b>ומצבתם.</b> אֶבֶן אַחַת:",
                "<b>ואשירהם.</b> אִילָנוֹת שֶׁעוֹבְדִין אוֹתָן:",
                "<b>ופסיליהם.</b> צְלָמִים:"
            ],
            [],
            [
                "<b>לא מרבכם.</b> כִּפְשׁוּטוֹ; וּמִדְרָשׁוֹ לְפִי שֶׁאֵין אַתֶּם מַגְדִּילִים עַצְמְכֶם כְּשֶׁאֲנִי מַשְׁפִּיעַ לָכֶם טוֹבָה, לְפִיכָךְ <b>חשק … בכם</b>",
                "<b>כי אתם המעט</b> – הַמְמַעֲטִין עַצְמְכֶם, כְּגוֹן אַבְרָהָם שֶׁאָמַר (בראשית י\"ח) \"וְאָנֹכִי עָפָר וָאֵפֶר\", וּכְגוֹן מֹשֶׁה וְאַהֲרֹן שֶׁאָמְרוּ (שמות ט\"ז) \"וְנַחְנוּ מָה\", לֹא כִנְבוּכַדְנֶאצַּר שֶׁאָמַר (ישעיהו י\"ד) \"אֶדַּמֶּה לְעֶלְיוֹן\", וְסַנְחֵרִיב (שם ל\"ו) שֶׁאָמַר \"מִי בְּכָל אֱלֹהֵי הָאֲרָצוֹת\", וְחִירָם שֶׁאָמַר (י\"ח כ\"ח) \"אֵל אָנִי מוֹשַׁב אֱלֹהִים יָשַׁבְתִּי\" (חולין פ\"ט):",
                "<b>כי אתם המעט.</b> הֲרֵי כִּי מְשַׁמֵּשׁ בִּלְשׁוֹן דְּהָא:"
            ],
            [
                "<b>כי מאהבת ה'.</b> הֲרֵי כִּי מְשַׁמֵּשׁ בִּלְשׁוֹן אֶלָּא – <b>לא מרבכם חשק ה' בכם</b>, אֶלָּא <b>מאהבת ה' אתכם</b>:",
                "<b>ומשמרו את השבעה.</b> מֵחֲמַת שָׁמְרוֹ אֶת הַשְּׁבוּעָה:"
            ],
            [
                "<b>לאלף דור.</b> וּלְהַלָּן (דברים ה') הוּא אוֹמֵר \"לַאֲלָפִים\". כָּאן שֶׁהוּא סָמוּךְ אֵצֶל לְשֹׁמְרֵי מִצְוֹתָיו, הוּא אוֹמֵר <b>לאלף</b>, וּלְהַלָּן שֶׁהוּא סָמוּךְ אֵצֶל לְאֹהֲבַי, הוּא אוֹמֵר לַאֲלָפִים (סוטה ל\"א):",
                "<b>לאהביו.</b> אֵלּוּ הָעוֹשִׂין מֵאַהֲבָה:",
                "<b>ולשמרי מצותיו.</b> אֵלּוּ הָעוֹשִׂין מִיִּרְאָה:"
            ],
            [
                "<b>ומשלם לשנאיו אל פניו.</b> בְּחַיָּיו מְשַׁלֵּם לוֹ גְמוּלוֹ הַטּוֹב, כְּדֵי לְהַאֲבִידוֹ מִן הָעוֹלָם הַבָּא:"
            ],
            [
                "<b>היום לעשותם.</b> וּלְמָחָר, לָעוֹלָם הַבָּא, לִטֹּל שְׂכָרָם (עירובין כ\"ב):"
            ],
            [
                "<b>והיה עקב תשמעון.</b> אִם הַמִּצְווֹת קַלּוֹת שֶׁאָדָם דָּשׁ בַּעֲקֵבָיו <b>תשמעון.</b>",
                "<b>ושמר ה' וגו'.</b> יִשְׁמֹר לְךָ הַבְטָחָתוֹ (עי' תנחומא):"
            ],
            [
                "<b>שגר אלפיך.</b> וַלְדֵי בְקָרְךָ שֶׁהַנְּקֵבָה מְשַׁגֶּרֶת מִמֵּעֶיהָ:",
                "<b>ועשתרת צאנך.</b> מְנַחֵם פֵּרֵשׁ \"אַבִּירֵי בָשָׁן\" (תהילים כ\"ב) – מִבְחַר הַצֹּאן, כְּמוֹ \"בְּעַשְׁתְּרֹת קַרְנַיִם\" (בראשית י\"ד), לְשׁוֹן חֹזֶק, וְאֻנְקְלוֹס תִּרְגֵּם \"וְעֶדְרֵי עָנָךְ\". וְרַבּוֹתֵינוּ אָמְרוּ לָמָּה נִקְרָא שְׁמָם עַשְׁתָּרוֹת? שֶׁמַּעֲשִׁירוֹת אֶת בַּעֲלֵיהֶן (חולין פ\"ד):"
            ],
            [
                "<b>עקר.</b> שֶׁאֵינוֹ מוֹלִיד:"
            ],
            [],
            [],
            [
                "<b>כי תאמר בלבבך.</b> עַל כָּרְחֲךָ לְשׁוֹן דִּילְמָא הוּא, שֶׁמָּא תֹאמַר בִּלְבָבְךָ מִפְּנֵי שֶׁהֵם רַבִּים לֹא אוּכַל לְהוֹרִישָׁם, אַל תֹּאמַר כֵּן, <b>לא תירא מהם</b>, וְלֹא יִתָּכֵן לְפָרְשׁוֹ בְּאַחַת מִשְּׁאָר לְשׁוֹנוֹת שֶׁל כִּי שֶׁיִּפֹּל עָלָיו שׁוּב לֹא תִירָא מֵהֶם:"
            ],
            [],
            [
                "<b>המסת.</b> נִסְיוֹנוֹת:",
                "<b>והאתת.</b> כְּגוֹן וַיְהִי לְנָחָשׁ (שמות ד'), וְהָיוּ לְדָם בַּיַּבָּשֶׁת (שם):",
                "<b>והמפתים.</b> הַמַּכּוֹת הַמֻּפְלָאוֹת:",
                "<b>והיד החזקה.</b> זוֹ הַדֶּבֶר:",
                "<b>והזרע הנטויה.</b> זוֹ הַחֶרֶב שֶׁל מַכַּת בְּכוֹרוֹת:"
            ],
            [
                "<b>הצרעה.</b> מִין שֶׁרֶץ הָעוֹף שֶׁהָיְתָה זוֹרֶקֶת בָּהֶם מָרָה וּמְסָרַסְתָּן וּמְסַמְּאָה אֶת עֵינֵיהֶם בְּכָל מָקוֹם שֶׁהָיוּ נִסְתָּרִין שָׁם (סוטה ל\"ו):"
            ],
            [],
            [
                "<b>פן תרבה עליך חית השדה.</b> וַהֲלֹא אִם עוֹשִׂין רְצוֹנוֹ שֶׁל מָקוֹם אֵין מִתְיָרְאִין מִן הַחַיָּה, שֶׁנֶּאֱמַר (איוב ה') וְחַיַּת הַשָּׂדֶה הָשְׁלְמָה לָּךְ? אֶלָּא גָּלוּי הָיָה לְפָנָיו שֶׁעֲתִידִין לַחֲטֹא:"
            ],
            [
                "<b>והמם.</b> נָקוּד קָמָץ כֻּלּוֹ, לְפִי שֶׁאֵין מ\"ם אַחֲרוֹנָה מִן הַיְסוֹד, וַהֲרֵי הוּא כְּמוֹ וְהָם אוֹתָם, אֲבָל \"וְהָמַם גִּלְגַּל עֶגְלָתוֹ\" (ישעיהו כ\"ח) כֻּלּוֹ יְסוֹד, לְפִיכָךְ חֶצְיוֹ קָמָץ וְחֶצְיוֹ פַּתָּח, כִּשְׁאָר פֹּעַל שֶׁל שָׁלוֹשׁ אוֹתִיּוֹת:"
            ]
        ],
        [
            [
                "<b>כל המצוה.</b> כִּפְשׁוּטוֹ; וּמִדְרַשׁ אַגָּדָה אִם הִתְחַלְתָּ בְּמִצְוָה גְּמֹר אוֹתָהּ, שֶׁאֵינָהּ נִקְרֵאת אֶלָּא עַל שֵׁם הַגּוֹמְרָהּ, שֶׁנֶּאֱמַר \"וְאֶת עַצְמוֹת יוֹסֵף אֲשֶׁר הֶעֱלוּ בְנֵי יִשְׂרָאֵל מִמִּצְרַיִם קָבְרוּ בִשְׁכֶם\" (יהושע כ\"ד), וַהֲלֹא מֹשֶׁה לְבַדּוֹ נִתְעַסֵּק בָּהֶם לְהַעֲלוֹתָם? אֶלָּא לְפִי שֶׁלֹּא הִסְפִּיק לְגָמְרָהּ וּגְמָרוּהָ יִשְׂרָאֵל נִקְרֵאת עַל שְׁמָם (תנחומא):"
            ],
            [
                "<b>התשמר מצותו.</b> שֶׁלֹּא תְנַסֵּהוּ וְלֹא תְהַרְהֵר אַחֲרָיו:"
            ],
            [],
            [
                "<b>שמלתך לא בלתה.</b> עַנְנֵי כָבוֹד הָיוּ שָׁפִים בִּכְסוּתָם וּמְגַהֲצִים אוֹתָם כְּמִין כֵּלִים מְגֹהָצִים, וְאַף קְטַנֵּיהֶם כְּמוֹ שֶׁהָיוּ גְדֵלִים הָיָה גָּדֵל לְבוּשָׁן עִמָּהֶם, כַּלְּבוּשׁ הַזֶּה שֶׁל חֹמֶט שֶׁגָּדֵל עִמּוֹ (עי' ילקוט שמעוני תת\"ן):",
                "<b>לא בצקה.</b> לֹא נָפְחָה כְּבָצֵק, כְּדֶרֶךְ הוֹלְכֵי יָחֵף שֶׁרַגְלֵיהֶם נְפוּחוֹת:"
            ],
            [],
            [],
            [],
            [
                "<b>זית שמן.</b> זֵיתִים הָעוֹשִׂים שֶׁמֶן:"
            ]
        ],
        [
            [
                "<b>גדלים ועצמים ממך.</b> אַתָּה עָצוּם וְהֵם עֲצוּמִים מִמְּךָ (ספרי דברים י\"א):"
            ],
            [],
            [],
            [
                "<b>אל תאמר בלבבך.</b> צִדְקָתִי וְרִשְׁעַת הַגּוֹיִם גָּרְמוּ:"
            ],
            [
                "<b>לא בצדקתך, אתה בא לרשת, כי ברשעת הגוים.</b> הֲרֵי כִּי מְשַׁמֵּשׁ בִּלְשׁוֹן אֶלָּא:"
            ],
            [],
            [],
            [],
            [
                "<b>ואשב בהר.</b> אֵין יְשִׁיבָה אֶלָּא לְשׁוֹן עַכָּבָה (מגילה כ\"א):"
            ],
            [
                "<b>לוחת.</b> לוחת כְּתִיב שֶׁשְּׁתֵיהֶן שָׁווֹת (תנחומא):"
            ],
            [],
            [],
            [],
            [],
            [],
            [],
            [],
            [
                "<b>ואתנפל לפני ה' כראשנה ארבעים יום.</b> שֶׁנֶּאֱמַר (שמות ל\"ב) וְעַתָּה אֶעֱלֶה אֶל ה' אוּלַי אֲכַפְּרָה, בְּאוֹתָהּ עֲלִיָּה נִתְעַכַּבְתִּי אַרְבָּעִים יוֹם, נִמְצְאוּ כָלִים בְּכ\"ט בְּאָב, שֶׁהוּא עָלָה בִּשְׁמוֹנָה עָשָׂר בְּתַמּוּז, בּוֹ בַיּוֹם נִתְרַצָּה לְיִשְׂרָאֵל וְאָמַר לוֹ לְמֹשֶׁה פְּסָל לְךָ שְׁנֵי לֻחוֹת (שם ל\"ד) עָשָׂה עוֹד אַרְבָּעִים יוֹם, נִמְצְאוּ כָלִים בְּיוֹם הַכִּפּוּרִים, בּוֹ בַיּוֹם נִתְרַצָּה הַקָּבָּ\"ה לְיִשְׂרָאֵל בְּשִׂמְחָה וְאָמַר לוֹ לְמֹשֶׁה סָלַחְתִּי כִּדְבָרֶךָ (במדבר י\"ד), לְכָךְ הֻקְבַּע לִמְחִילָה וְלִסְלִיחָה, וּמִנַּיִן שֶׁנִּתְרַצָּה בְרָצוֹן שָׁלֵם, שֶׁנֶּאֱמַר בָּאַרְבָּעִים שֶׁל לוּחוֹת אַחֲרוֹנוֹת (דברים י') וְאָנֹכִי עָמַדְתִּי בָהָר כַּיָּמִים הָרִאשֹׁנִים, מַה הָרִאשׁוֹנִים בְּרָצוֹן אַף הָאַחֲרוֹנִים בְּרָצוֹן, אֱמֹר מֵעַתָּה אֶמְצָעִיִּים הָיוּ בְּכַעַס:"
            ],
            [],
            [
                "<b>ובאהרן התאנף ה'.</b> לְפִי שֶׁשָּׁמַע לָכֶם:",
                "<b>להשמידו.</b> זֶה כִלּוּי בָּנִים, וְכֵן הוּא אוֹמֵר (עמוס ב') וָאַשְׁמִיד פִּרְיוֹ מִמַּעַל:",
                "<b>ואתפלל גם בעד אהרן.</b> וְהוֹעִילָה תְפִלָּתִי לְכַפֵּר מֶחֱצָה, וּמֵתוּ שְׁנַיִם וְנִשְׁאֲרוּ הַשְּׁנַיִם:"
            ],
            [
                "<b>טחון.</b> לְשׁוֹן הוֹוֶה, כְּמוֹ הָלוֹךְ וְכַלּוֹת, מולא\"נט בְּלַעַז:"
            ],
            [],
            [],
            [],
            [
                "<b>ואתנפל וגו'.</b> אֵלּוּ הֵן עַצְמָם הָאֲמוּרִים לְמַעְלָה, וּכְפָלָן כָּאן, לְפִי שֶׁכָּתוּב כָּאן סֵדֶר תְּפִלָּתוֹ, שֶׁנֶּאֱמַר <b>ה' אלהים אל תשחת עמך וגו'</b>:"
            ]
        ],
        [
            [
                "<b>בעת ההוא.</b> לְסוֹף אַרְבָּעִים יוֹם נִתְרַצָּה לִי וְאָמַר לִי <b>פסל לך</b>, וְאַחַר כָּךְ <b>ועשית לך ארון</b>, וַאֲנִי עָשִׂיתִי אָרוֹן תְּחִלָּה, שֶׁכְּשֶׁאָבֹא וְהַלּוּחוֹת בְּיָדִי הֵיכָן אֶתְּנֵם? וְלֹא זֶה הוּא הָאָרוֹן שֶׁעָשָׂה בְצַלְאֵל, שֶׁהֲרֵי מִשְׁכָּן לֹא נִתְעַסְּקוּ בוֹ עַד לְאַחַר יוֹם הַכִּפּוּרִים, כִּי בְּרִדְתּוֹ מִן הָהָר צִוָּה לָהֶם עַל מְלֶאכֶת הַמִּשְׁכָּן, וּבְצַלְאֵל עָשָׂה מִשְׁכָּן תְּחִלָּה וְאַחַר כָּךְ אָרוֹן וְכֵלִים, נִמְצָא זֶה אָרוֹן אַחֵר הָיָה, וְזֶהוּ שֶׁהָיָה יוֹצֵא עִמָּהֶם לַמִּלְחָמָה, וְאוֹתוֹ שֶׁעָשָׂה בְצַלְאֵל לֹא יָצָא לַמִּלְחָמָה, אֶלָּא בִּימֵי עֵלִי, וְנֶעֶנְשׁוּ עָלָיו וְנִשְׁבָּה (תלמוד ירושלמי שקלים ו):"
            ],
            [],
            [],
            [],
            [],
            [
                "<b>ובני ישראל נסעו מבארת בני יעקן מוסרה.</b> מָה עִנְיָן זֶה לְכָאן? וְעוֹד, וְכִי מִבְּאֵרוֹת בְּנֵי יַעֲקָן נָסְעוּ לְמוֹסֵרָה, וַהֲלֹא מִמּוֹסֵרָה בָּאוּ לִבְנֵי יַעֲקָן, שֶׁנֶּאֱמַר \"וַיִּסְעוּ מִמֹּסֵרוֹת וְגוֹ'\" (במדבר ל\"ג), וְעוֹד, שָׁם מֵת אַהֲרֹן, וַהֲלֹא בְּהֹר הָהָר מֵת, צֵא וַחֲשֹׁב וְתִמְצָא שְׁמוֹנָה מַסָּעוֹת מִמּוֹסֵרוֹת לְהֹר הָהָר? אֶלָּא אַף זוֹ מִן הַתּוֹכֵחָה, וְעוֹד זֹאת עֲשִׂיתֶם, כְּשֶׁמֵּת אַהֲרֹן בְּהֹר הָהָר לְסוֹף אַרְבָּעִים שָׁנָה וְנִסְתַּלְּקוּ עַנְנֵי כָבוֹד, יְרֵאתֶם לָכֶם מִמִּלְחֶמֶת מֶלֶךְ עֲרָד, וּנְתַתֶּם רֹאשׁ לַחֲזֹר לְמִצְרַיִם וַחֲזַרְתֶּם לַאֲחוֹרֵיכֶם שְׁמוֹנָה מַסָּעוֹת עַד בְּנֵי יַעֲקָן, וּמִשָּׁם לְמוֹסֵרָה, שָׁם נִלְחֲמוּ בָּכֶם בְּנֵי לֵוִי וְהָרְגוּ מִכֶּם וְאַתֶּם מֵהֶם, עַד שֶׁהֶחֱזִירוּ אֶתְכֶם בְּדֶרֶךְ חֲזָרַתְכֶם, וּמִשָּׁם חֲזַרְתֶּם הַגֻּדְגֹּדָה הוּא חֹר הַגִּדְגָּד."
            ],
            [
                "<b>ומן הגדגדה וגו'.</b> וּבְמוֹסֵרָה עֲשִׂיתֶם אֵבֶל כָּבֵד עַל מִיתָתוֹ שֶׁל אַהֲרֹן שֶׁגָּרְמָה לָכֶם זֹאת, וְנִדְמָה לָכֶם כְּאִלּוּ מֵת שָׁם (תלמוד ירושלמי סוטה א'; מכילתא שמות ט\"ו; תנחומא חקת); וְסָמַךְ מֹשֶׁה תּוֹכֵחָה זוֹ לְשִׁבּוּר הַלּוּחוֹת לוֹמַר שֶׁקָּשָׁה מִיתָתָן שֶׁל צַדִּיקִים לִפְנֵי הַקָּבָּ\"ה כַּיּוֹם שֶׁנִּשְׁתַּבְּרוּ בוֹ הַלּוּחוֹת, וּלְהוֹדִיעֲךָ שֶׁהֻקְשָׁה לוֹ מַה שֶּׁאָמְרוּ \"נִתְּנָה רֹאשׁ\" (במדבר י\"ד) לִפְרֹשׁ מִמֶּנּוּ – כַּיּוֹם שֶׁעָשׂוּ בוֹ אֶת הָעֵגֶל (ויקרא רבה כ'):"
            ],
            [
                "<b>בעת ההוא הבדיל ה' וגו'.</b> מוּסָב לָעִנְיָן הָרִאשׁוֹן:",
                "<b>בעת ההוא</b>, בַּשָּׁנָה הָרִאשׁוֹנָה לְצֵאתְכֶם מִמִּצְרַיִם, וּטְעִיתֶם בָּעֵגֶל וּבְנֵי לֵוִי לֹא טָעוּ, הִבְדִּילָם הַמָּקוֹם מִכֶּם; וְסָמַךְ מִקְרָא זֶה לַחֲזָרַת בְּנֵי יַעֲקָן לוֹמַר שֶׁאַף בְּזוֹ לֹא טָעוּ בָהּ בְּנֵי לֵוִי אֶלָּא עָמְדוּ בֶּאֱמוּנָתָם:",
                "<b>לשאת את ארון.</b> הַלְוִיִם:",
                "<b>לעמד לפני ה' לשרתו ולברך בשמו.</b> הַכֹּהֲנִים, וְהוּא נְשִׂיאַת כַּפַּיִם (ערכין י\"א):"
            ],
            [
                "<b>על כן לא היה ללוי חלק.</b> לְפִי שֶׁהֻבְדְּלוּ לַעֲבוֹדַת מִזְבֵּחַ וְאֵינָן פְּנוּיִין לַחֲרֹשׁ וְלִזְרֹעַ:",
                "<b>ה' הוא נחלתו.</b> נוֹטֵל פְּרָס מְזֻמָּן מִבֵּית הַמֶּלֶךְ:"
            ],
            [
                "<b>ואנכי עמדתי בהר.</b> לְקַבֵּל הַלּוּחוֹת הָאַחֲרוֹנוֹת, וּלְפִי שֶׁלֹּא פֵּרֵשׁ לְמַעְלָה כַּמָּה עָמַד בָּהָר בַּעֲלִיָּה אַחֲרוֹנָה זוֹ, חָזַר וְהִתְחִיל בָּהּ:",
                "<b>כימים הראשנים.</b> שֶׁל לוּחוֹת הָרִאשׁוֹנוֹת, מַה הֵם בְּרָצוֹן אַף אֵלּוּ בְּרָצוֹן, אֲבָל הָאֶמְצָעִיִּים שֶׁעָמַדְתִּי שָׁם לְהִתְפַּלֵּל עֲלֵיכֶם הָיוּ בְכַעַס:"
            ],
            [
                "<b>ויאמר ה' אלי וגו'.</b> אַף עַל פִּי שֶׁסַּרְתֶּם מֵאַחֲרָיו וּטְעִיתֶם בָּעֵגֶל, אָמַר לִי לֵךְ נְחֵה אֶת הָעָם (שמות ל\"ב):"
            ],
            [
                "<b>ועתה ישראל.</b> אַף עַל פִּי שֶׁעֲשִׂיתֶם כָּל זֹאת, עוֹדֶנּוּ רַחֲמָיו וְחִבָּתוֹ עֲלֵיכֶם, וּמִכָּל מַה שֶּׁחֲטָאתֶם לְפָנָיו אֵינוֹ שׁוֹאֵל מִכֶּם <b>כי אם ליראה וגו'</b>:",
                "<b>כי אם ליראה וגו'.</b> וְרַבּוֹתֵינוּ דָּרְשׁוּ מִכָּאן הַכֹּל בִּידֵי שָׁמַיִם חוּץ מִיִּרְאַת שָׁמַיִם (ברכות ל\"ג):"
            ],
            [
                "<b>לשמר את מצות ה'.</b> וְאַף הִיא לֹא לְחִנָּם, אֶלָּא <b>לטוב לך</b> שֶׁתְּקַבְּלוּ שָׂכָר:"
            ],
            [
                "<b>הן לה' אלהיך.</b> הַכֹּל, וְאַף עַל פִּי כֵן, <b>רק באבתיך חשק ה'.</b> מִן הַכֹּל:"
            ],
            [
                "<b>בכם.</b> כְּמוֹ שֶׁאַתֶּם רוֹאִים אֶתְכֶם חֲשׁוּקִים <b>מכל העמים היום הזה</b>:"
            ],
            [
                "<b>ערלת לבבכם.</b> אֹטֶם לְבַבְכֶם וְכִסּוּיוֹ:"
            ],
            [
                "<b>ואדני האדנים.</b> לֹא יוּכַל שׁוּם אָדוֹן לְהַצִּיל אֶתְכֶם מִיָּדוֹ:",
                "<b>לא ישא פנים.</b> אִם תִּפְרְקוּ עֻלּוֹ:",
                "<b>ולא יקח שחד.</b> לְפַיְּסוֹ בְּמָמוֹן:"
            ],
            [
                "<b>עשה משפט יתום ואלמנה.</b> הֲרֵי גְּבוּרָה, וְאֵצֶל גְּבוּרָתוֹ אַתָּה מוֹצֵא עַנְוְתָנוּתוֹ (מגילה ל\"א):",
                "<b>ואהב גר לתת לו לחם ושמלה.</b> וְדָבָר חָשׁוּב הוּא זֶה, שֶׁכָּל עַצְמוֹ שֶׁל יַעֲקֹב אָבִינוּ עַל זֶה נִתְפַּלֵּל (בראשית כ\"ח) וְנָתַן לִי לֶחֶם לֶאֱכֹל וּבֶגֶד לִלְבֹּשׁ (בראשית רבה ע'):"
            ],
            [
                "<b>כי גרים הייתם.</b> מוּם שֶׁבְּךָ אַל תֹּאמַר לַחֲבֵרְךָ (בבא מציעא נ\"ט):"
            ],
            [
                "<b>את ה' אלהיך תירא.</b> וְתַעֲבֹד לוֹ וְתִדְבַּק בּוֹ, וּלְאַחַר שֶׁיִּהְיוּ בְךָ כָּל הַמִּדּוֹת הַלָּלוּ, אָז בִּשְׁמוֹ תִּשָּׁבֵעַ:"
            ]
        ],
        [
            [],
            [
                "<b>וידעתם היום.</b> תְּנוּ לֵב לָדַעַת וּלְהָבִין ולְקַבֵּל תּוֹכַחְתִּי:",
                "<b>כי לא את בניכם.</b> אֲנִי מְדַבֵּר עַכְשָׁו, שֶׁיּוּכְלוּ לוֹמַר אָנוּ לֹא יָדַעְנוּ וְלֹא רָאִינוּ בְּכָל זֶה:"
            ],
            [],
            [],
            [],
            [
                "<b>בקרב כל ישראל.</b> כָּל מָקוֹם שֶׁהָיָה אֶחָד מֵהֶם בּוֹרֵחַ הָאָרֶץ נִבְקַעַת מִתַּחְתָּיו וּבוֹלַעְתּוֹ, אֵלּוּ דִּבְרֵי רַבִּי יְהוּדָה, אָמַר לוֹ רַבִּי נְחֶמְיָה וַהֲלֹא כְבָר נֶאֱמַר (במדבר ט\"ז) וַתִּפְתַּח הָאָרֶץ אֶת פִּיהָ – וְלֹא פִּיּוֹתֶיהָ. אָמַר לוֹ וּמָה אֲנִי מְקַיֵּם <b>בקרב כל ישראל</b>? אָמַר לוֹ שֶׁנַּעֲשֵׂית הָאָרֶץ מִדְרוֹן כְּמַשְׁפֵּךְ, וְכָל מָקוֹם שֶׁהָיָה אֶחָד מֵהֶם הָיָה מִתְגַּלְגֵּל וּבָא עַד מְקוֹם הַבְּקִיעָה (עי' ילקוט שמעוני תשנ\"ב):",
                "<b>ואת כל היקום אשר ברגליהם.</b> זֶה מָמוֹנוֹ שֶׁל אָדָם שֶׁמַּעֲמִידוֹ עַל רַגְלָיו (סנהדרין ק\"י):"
            ],
            [
                "<b>כי עיניכם הראת.</b> מֻסָּב עַל הַמִּקְרָא הָאָמוּר לְמַעְלָה – כִּי לֹא אֶת בְּנֵיכֶם אֲשֶׁר לֹא יָדְעוּ כִּי אִם עִמָּכֶם אֲשֶׁר עֵינֵיכֶם הָרֹאֹת וְגוֹ':"
            ],
            [],
            [],
            [
                "<b>לא כארץ מצרים הוא.</b> אֶלָּא טוֹבָה הֵימֶנָּה, וְנֶאֶמְרָה הַבְטָחָה זוֹ לְיִשְׂרָאֵל בִּיצִיאָתָם מִמִּצְרַיִם, שֶׁהָיוּ אוֹמְרִים שֶׁמָּא לֹא נָבֹא אֶל אֶרֶץ טוֹבָה וְיָפָה כָּזוֹ. יָכוֹל בִּגְנוּתָהּ הַכָּתוּב מְדַבֵּר, וְכָךְ אָמַר לָהֶם לֹא כְּאֶרֶץ מִצְרַיִם הִיא אֶלָּא רָעָה הֵימֶנָּה? תַּ\"לֹ \"וְחֶבְרוֹן שֶׁבַע שָׁנִים נִבְנְתָה לִפְנֵי וְגוֹ'\" (במדבר י\"ג), אָדָם אֶחָד בְּנָאָן, חָם בָּנָה צֹעַן לְמִצְרַיִם בְּנוֹ, וְחֶבְרוֹן לִכְנַעַן, דֶּרֶךְ אֶרֶץ אָדָם בּוֹנֶה אֶת הַנָּאֶה וְאַחַר כָּךְ בּוֹנֶה אֶת הַגָּרוּעַ, שֶׁפְּסָלְתּוֹ שֶׁל רִאשׁוֹן הוּא נוֹתֵן בַּשֵּׁנִי, וּבְכָל מָקוֹם הֶחָבִיב קוֹדֵם, הָא לָמַדְתָּ שֶׁחֶבְרוֹן יָפָה מִצֹּעַן; וּמִצְרַיִם מְשֻׁבַּחַת מִכָּל הָאֲרָצוֹת שֶׁנֶּאֱמַר (בראשית י\"ג) \"כְּגַן ה' כְּאֶרֶץ מִצְרַיִם\", וְצֹעַן שֶׁבַח מִצְרַיִם הִיא שֶׁהִיא מְקוֹם מַלְכוּת, שֶׁכֵּן הוּא אוֹמֵר (ישעיהו ל') \"כִּי הָיוּ בְצֹעַן שָׂרָיו\", וְחֶבְרוֹן פְּסָלְתָּהּ שֶׁל יִשְׂרָאֵל, לְכָךְ הִקְצוּהָ לְקְבוּרַת מֵתִים, וְאַף עַל פִּי כֵן הִיא יָפָה מִצֹּעַן. וּבִכְתֻבּוֹת (דף קי\"ב) דָּרְשׁוּ בְּעִנְיָן אַחֵר, אֶפְשָׁר אָדָם בּוֹנֶה בַיִת לִבְנוֹ הַקָּטָן וְאַחַר כָּךְ לִבְנוֹ הַגָּדוֹל? אֶלָּא שֶׁמְּבֻנָּה עַל אֶחָד מִשִּׁבְעָה בְּצֹעַן:",
                "<b>אשר יצאתם משם.</b> אֲפִלּוּ אֶרֶץ רַעְמְסֵס אֲשֶׁר יְשַׁבְתֶּם בָּהּ וְהִיא בְּמֵיטַב אֶרֶץ מִצְרַיִם, שֶׁנֶּאֱמַר \"בְּמֵיטַב הָאָרֶץ וְגוֹ'\" (בראשית מ\"ז), אַף הִיא אֵינָהּ כְּאֶרֶץ יִשְׂרָאֵל:",
                "<b>והשקית ברגלך.</b> אֶרֶץ מִצְרַיִם הָיְתָה צְרִיכָה לְהָבִיא מַיִם מִנִּילוּס, בְּרַגְלְךָ, וּלְהַשְׁקוֹתָהּ – צָרִיךְ אַתָּה לִנְדֹּד מִשְּׁנָתְךָ וְלַעֲמֹל, וְהַנָּמוּךְ שׁוֹתֶה וְלֹא הַגָּבוֹהַּ, וְאַתָּה מַעֲלֶה הַמַּיִם מִן הַנָּמוּךְ לַגָּבוֹהַּ, אֲבָל זוֹ <b>למטר השמים תשתה מים</b> – אַתָּה יָשֵׁן עַל מִטָּתְךָ וְהַקָּבָּ\"ה מַשְׁקֶה נָמוּךְ וְגָבוֹהּ גָּלוּי וְשֶׁאֵינוֹ גָלוּי כְּאֶחָת (ספרי):",
                "<b>כגן הירק.</b> שֶׁאֵין דַּי לוֹ בִגְשָׁמִים וּמַשְׁקִין אוֹתוֹ בָּרֶגֶל וּבַכָּתֵף:"
            ],
            [
                "<b>ארץ הרים ובקעת.</b> מְשֻׁבָּח הָהָר מִן הַמִּישׁוֹר, שֶׁהַמִּישׁוֹר בְּבֵית כֹּר אַתָּה זוֹרֵעַ כֹּר, אֲבָל הָהָר בֵּית כֹּר מִמֶּנּוּ חֲמֵשֶׁת כֹּרִין – אַרְבָּעָה מֵאַרְבָּעָה שִׁפּוּעָיו וְאֶחָד בְּרֹאשׁוֹ:",
                "<b>ובקעת.</b> הֵן מִישׁוֹר:"
            ],
            [
                "<b>אשר ה' אלהיך דרש אתה.</b> וַהֲלֹא כָּל הָאֲרָצוֹת דוֹרֵשׁ, שֶׁנֶּאֱמַר \"לְהַמְטִיר עַל אֶרֶץ לֹא אִישׁ\" (איוב ל\"ח)? אֶלָּא כִּבְיָכוֹל אֵינוֹ דוֹרֵשׁ אֶלָּא אוֹתָהּ, וְעַל יְדֵי אוֹתָהּ דְּרִישָׁה שֶׁדּוֹרְשָׁהּ, דּוֹרֵשׁ אֶת כָּל הָאֲרָצוֹת עִמָּהּ:",
                "<b>תמיד עיני ה' אלהיך בה.</b> לִרְאוֹת מַה הִיא צְרִיכָה, וּלְחַדֵּשׁ בָּהּ גְּזֵרוֹת, עִתִּים לְטוֹבָה עִתִּים לְרָעָה כוּ', כִּדְאִיתָא בְּרֹ\"הַ (דף י\"ז):",
                "<b>מרשית השנה.</b> מֵרֹאשׁ הַשָּׁנָה נִדּוֹן מַה יְּהֵא בְּסוֹפָהּ (שם ח'):"
            ],
            [
                "<b>והיה אם שמע.</b> וְהָיָה מוּסָב עַל הָאָמוּר לְמַעְלָה, לִמְטַר הַשָּׁמַיִם תִּשְׁתֶּה מָּיִם:",
                "<b>והיה אם שמע תשמעו.</b> אִם שָׁמֹעַ בַּיָּשָׁן תִּשְׁמְעוּ בֶּחָדָשׁ, וְכֵן \"אִם שָׁכֹחַ תִּשְׁכַּח\" (דברים ח') – אִם הִתְחַלְתָּ לִשְׁכֹּחַ סוֹפְךָ שֶׁתִּשְׁכַּח כֻּלָּהּ, שֶׁכֵּן כְּתִיב בִּמְגִלָּה אִם תַּעַזְבֵנִי יוֹם יוֹמַיִם אֶעֶזְבֶךָּ:",
                "<b>מצוה אתכם היום.</b> שֶׁיִּהְיוּ עֲלֵיכֶם חֲדָשִׁים, כְּאִלּוּ שְׁמַעְתֶּם בּוֹ בַיּוֹם (ספרי):",
                "<b>לאהבה את ה'.</b> שֶׁלֹּא תֹאמַר הֲרֵי אֲנִי לוֹמֵד בִּשְׁבִיל שֶׁאֶהְיֶה עָשִׁיר, בִּשְׁבִיל שֶׁאֶקָּרֵא רַב, בִּשְׁבִיל שֶׁאֲקַבֵּל שָׂכָר, אֶלָּא כָּל מַה שֶּׁתַּעֲשֶׂה עֲשֵׂה מֵאַהֲבָה וְסוֹף הַכָּבוֹד לָבֹא (שם):",
                "<b>ולעבדו בכל לבבכם.</b> עֲבוֹדָה שֶׁהִיא בַּלֵּב, וְזוֹ הִיא תְפִלָּה, שֶׁהַתְּפִלָּה קְרוּיָה עֲבוֹדָה, שֶׁנֶּאֱמַר \"אֱלָהָךְ דִּי אַנְתְּ פָּלַח לֵהּ בִּתְדִירָא\" (דניאל ו'), וְכִי יֵשׁ פֻּלְחָן בְּבָבֶל? אֶלָּא עַל שֶׁהָיָה מִתְפַּלֵּל שֶׁנֶּאֱמַר (שם) \"וְכַוִּין פְּתִיחָן לֵהּ וְגוֹ'\"; וְכֵן בְּדָוִד הוּא אוֹמֵר (תהילים קמ\"א) \"תִּכּוֹן תְּפִלָּתִי קְטֹרֶת לְפָנֶיךָ\":",
                "<b>בכל לבבכם ובכל נפשכם.</b> וַהֲלֹא כְּבָר הִזְהִיר \"בְּכָל לְבָבְךָ וּבְכָל נַפְשְׁךָ\" (דברים ו'), אֶלָּא אַזְהָרָה לַיָּחִיד, אַזְהָרָה לַצִּבּוּר (ספרי):"
            ],
            [
                "<b>ונתתי מטר ארצכם.</b> עֲשִׂיתֶם מַה שֶּׁעֲלֵיכֶם אַף אֲנִי אֶעֱשֶׂה מַה שֶּׁעָלַי (שם):",
                "<b>בעתו.</b> בַּלֵּילוֹת שֶׁלֹּא יַטְרִיחוּ אֶתְכֶם; דָּ\"אַ – בְּעִתּוֹ בְּלֵילֵי שַׁבָּתוֹת שֶׁהַכֹּל מְצוּיִין בְּבָתֵּיהֶם:",
                "<b>יורה.</b> הִיא רְבִיעָה הַנּוֹפֶלֶת לְאַחַר הַזְּרִיעָה, שֶׁמַּרְוָה אֶת הָאָרֶץ וְאֶת הַזְּרָעִים:",
                "<b>מלקוש.</b> רְבִיעָה הַיּוֹרֶדֶת סָמוּךְ לַקָּצִיר, לְמַלֹּאת הַתְּבוּאָה בְּקַשֶּׁיהָ. וּלְשׁוֹן מַלְקוֹשׁ דָּבָר הַמְאֻחָר כְּדִמְתַרְגְּמִינָן (בראשית ל') \"וְהָיָה הָעֲטֻפִים לְלָבָן\" – לַקִּישַׁיָּא; דָּ\"אַ – לְכָךְ נִקְרֵאת מַלְקוֹשׁ, שֶׁיּוֹרֶדֶת עַל הַמְּלִילוֹת וְעַל הַקַּשִּׁין:",
                "<b>ואספת דגנך.</b> אַתָּה תַאַסְפֶנּוּ אֶל הַבַּיִת וְלֹא אוֹיְבֶיךָ, כָּעִנְיָן שֶׁנֶּאֱמַר \"אִם אֶתֵּן דְּגָנֵךְ וְגוֹ' כִּי מְאַסְפָיו יֹאכְלֻהוּ\" (ישעיהו ס\"ב) וְלֹא כָעִנְיָן שֶׁנֶּאֱמַר \"וְהָיָה אִם זָרַע יִשְׂרָאֵל וְגוֹ'\" (שופטים ו'):"
            ],
            [
                "<b>ונתתי עשב בשדך.</b> שֶׁלֹּא תִצְטָרֵךְ לְהוֹלִיכָהּ לַמִּדְבָּרוֹת. דָּ\"אַ — שֶׁתִּהְיֶה גּוֹזֵז תְּבוּאָתְךָ כָּל יְמוֹת הַגְּשָׁמִים וּמַשְׁלִיךְ לִפְנֵי בְהֶמְתְּךָ וְאַתָּה מוֹנֵעַ יָדְךָ מִמֶּנָּה שְׁלוֹשִׁים יוֹם קֹדֶם לַקָּצִיר וְאֵינָהּ פּוֹחֶתֶת מִדְּגָנָהּ (ספרי):",
                "<b>ואכלת ושבעת.</b> הֲרֵי זוֹ בְרָכָה אַחֶרֶת שֶׁתְּהֵא בְרָכָה מְצוּיָה בַּפַּת בְּתוֹךְ הַמֵּעַיִם <b>ואכלת ושבעת</b>:"
            ],
            [
                "<b>השמרו לכם.</b> כֵּיוָן שֶׁתִּהְיוּ אוֹכְלִים וּשְׂבֵעִים הִשָּׁמְרוּ לָכֶם שֶׁלֹּא תִבְעֲטוּ, שֶׁאֵין אָדָם מוֹרֵד בְּהַקָּדוֹשׁ בָּרוּךְ הוּא אֶלָּא מִתּוֹךְ שְׂבִיעָה, שֶׁנֶּאֱמַר \"פֶּן תֹּאכַל וְשָׂבָעְתָּ וּבְקָרְךָ וְצֹאנְךָ יִרְבְּיֻן\" (דברים ח'), מַה הוּא אוֹמֵר אַחֲרָיו? \"וְרָם לְבָבֶךָ וְשָׁכַחְתָּ\":",
                "<b>וסרתם.</b> לִפְרֹשׁ מִן הַתּוֹרָה, וּמִתּוֹךְ כָּךְ <b>ועבדתם אלהים אחרים</b>, שֶׁכֵּיוָן שֶׁאָדָם פּוֹרֵשׁ מִן הַתּוֹרָה הוֹלֵךְ וּמִדַּבֵּק בַּעֲ\"זָ, וְכֵן דָּוִד אוֹמֵר \"כִּי גֵרְשׁוּנִי הַיּוֹם מֵהִסְתַּפֵּחַ בְּנַחֲלַת ה' לֵאמֹר לֵךְ עֲבֹד וְגוֹ'\" (שמואל א כ\"ו), וּמִי אָמַר לוֹ כֵן? אֶלָּא כֵּיוָן שֶׁאֲנִי מְגֹרָשׁ מִלַּעֲסֹק בַּתּוֹרָה, הֲרֵינִי קָרוֹב לַעֲבֹד אֱלֹהִים אֲחֵרִים:",
                "<b>אלהים אחרים.</b> שֶׁהֵם אֲחֵרִים לְעוֹבְדֵיהֶם – צוֹעֵק אֵלָיו וְאֵינוֹ עוֹנֵהוּ, נִמְצָא עָשׂוּי לוֹ כְּנָכְרִי (ספרי):"
            ],
            [
                "<b>את יבולה.</b> אַף מַה שֶּׁאַתָּה מוֹבִיל לָהּ, כָּעִנְיָן שֶׁנֶּאֱמַר (חגי א') זְרַעְתֶּם הַרְבֵּה וְהָבֵא מְעָט (ספרי):",
                "<b>ואבדתם מהרה.</b> עַל כָּל שְׁאָר הַיִּסּוּרִין אַגְלֶה אֶתְכֶן מִן הָאֲדָמָה שֶׁגָּרְמָה לָכֶם לַחֲטֹא; מָשָׁל לְמֶלֶךְ שֶׁשָּׁלַח בְּנוֹ לְבֵית הַמִּשְׁתֶּה וְהָיָה יוֹשֵׁב וּמַפְקִידוֹ אַל תֹּאכַל יוֹתֵר מִצָּרְכְּךָ, שֶׁתָּבֹא נָקִי לְבֵיתְךָ, וְלֹא הִשְׁגִּיחַ הַבֵּן הַהוּא, אָכַל וְשָׁתָה יוֹתֵר מִצָּרְכּוֹ, וְהֵקִיא וְטִנֵּף אֶת כָּל בְּנֵי הַמְּסִבָּה, נְטָלוּהוּ בְיָדָיו וּבְרַגְלָיו וּזְרָקוּהוּ אֲחוֹרֵי פַּלְטְרִין (שם):",
                "<b>מהרה.</b> אֵינִי נוֹתֵן לָכֶם אַרְכָּא, וְאִם תֹּאמְרוּ וַהֲלֹא נִתְּנָה אַרְכָּא לְדוֹר הַמַּבּוּל שֶׁנֶּאֱמַר וְהָיוּ יָמָיו מֵאָה וְעֶשְׂרִים שָׁנָה (בראשית ו') דּוֹר הַמַּבּוּל לֹא הָיָה לָהֶם מִמִּי לִלְמֹד וְאַתֶּם יֵשׁ לָכֶם מִמִּי לִלְמֹד (ספרי):"
            ],
            [
                "<b>ושמתם את דברי.</b> אַף לְאַחַר שֶׁתִּגְלוּ הֱיוּ מְצֻיָּנִים בַּמִּצְווֹת, הַנִּיחוּ תְּפִלִּין, עֲשׂוּ מְזוּזוֹת, כְּדֵי שֶׁלֹּא יִהְיוּ לָכֶם חֲדָשִׁים כְּשֶׁתַּחְזְרוּ, וְכֵן הוּא אוֹמֵר (ירמיהו ל\"א) הַצִּיבִי לָךְ צִיֻּנִים (ספרי):"
            ],
            [
                "<b>לדבר בם.</b> מִשָּׁעָה שֶׁהַבֵּן יוֹדֵעַ לְדַבֵּר, לַמְּדֵהוּ \"תּוֹרָה צִוָּה לָנוּ מֹשֶׁה\" שֶׁיְּהֵא זֶה לִמּוּד דִּבּוּרוֹ; מִכָּאן אָמְרוּ כְּשֶׁהַתִּינוֹק מַתְחִיל לְדַבֵּר אָבִיו מֵשִׂיחַ עִמּוֹ בִּלְשׁוֹן הַקֹּדֶשׁ וּמְלַמְּדוֹ תוֹרָה, וְאִם לֹא עָשָׂה כֵן הֲרֵי הוּא כְאִלּוּ קוֹבְרוֹ, שֶׁנֶּאֱמַר <b>ולמדתם אתם את בניכם לדבר בם וגו'.</b>"
            ],
            [],
            [
                "<b>למען ירבו ימיכם וימי בניכם.</b> אִם עֲשִׂיתֶם כֵּן יִרְבּוּ, וְאִם לָאו לֹא יִרְבּוּ, שֶׁדִּבְרֵי תוֹרָה נִדְרָשִׁין מִכְּלַל לָאו הֵן וּמִכְּלַל הֵן לָאו (ספרי):",
                "<b>לתת להם.</b> לָתֵת לָכֶם אֵין כְּתִיב כָּאן, אֶלָּא לָתֵת לָהֶם, מִכָּאן מָצִינוּ לְמֵדִים תְּחִיַּת הַמֵּתִים מִן הַתּוֹרָה:"
            ],
            [
                "<b>שמר תשמרון.</b> אַזְהָרַת שְׁמִירוֹת הַרְבֵּה, לְהִזָּהֵר בְּתַלְמוּדוֹ שֶׁלֹּא יִשְׁתַּכַּח (שם):",
                "<b>ללכת בכל דרכיו.</b> הוּא רַחוּם וְאַתָּה תְּהֵא רַחוּם, הוּא גּוֹמֵל חֲסָדִים וְאַתָּה גּוֹמֵל חֲסָדִים (שם):",
                "<b>ולדבקה בו.</b> אֶפְשָׁר לוֹמַר כֵּן? וַהֲלֹא אֵשׁ אוֹכְלָה הוּא? אֶלָּא הִדַּבֵּק בַּתַּלְמִידִים וּבַחֲכָמִים וּמַעֲלֶה אֲנִי עָלֶיךָ כְּאִלּוּ נִדְבַּקְתָּ בּוֹ (ספרי):"
            ],
            [
                "<b>והוריש ה'.</b> עֲשִׂיתֶם מַה שֶּׁעֲלֵיכֶם, אַף אֲנִי אֶעֱשֶׂה מַה שֶּׁעָלַי (שם):",
                "<b>ועצמים מכם.</b> אַתֶּם גִּבּוֹרִים, וְהֵם גִּבּוֹרִים מִכֶּם, שֶׁאִם לֹא שֶׁיִּשְׂרָאֵל גִּבּוֹרִים מַה הַשֶּׁבַח הַהוּא שֶׁמְּשַׁבֵּחַ אֶת הָאֱמוֹרִיִּים לוֹמַר וַעֲצוּמִים מִכֶּם? אֶלָּא אַתֶּם גִּבּוֹרִים מִשְּׁאָר הָאֻמּוֹת, וְהֵם גִּבּוֹרִים מִכֶּם (ע' שם):"
            ],
            [],
            [
                "<b>לא יתיצב איש וגו'.</b> אֵין לִי אֶלָּא אִישׁ, אֻמָּה וּמִשְׁפָּחָה וְאִשָּׁה בִּכְשָׁפֶיהָ מִנַּיִן? תַּלְמוּד לוֹמַר \"לֹא יִתְיַצֵּב\" מִכָּל מָקוֹם, אִם כֵּן מַה תַּלְמוּד לוֹמַר \"אִישׁ\"? אֲפִלּוּ כְעוֹג מֶלֶךְ הַבָּשָׁן (שם):",
                "<b>פחדכם ומוראכם.</b> וַהֲלֹא פַּחַד הוּא מוֹרָא? אֶלָּא פַּחְדְּכֶם עַל הַקְּרוֹבִים וּמוֹרַאֲכֶם עַל הָרְחוֹקִים; פַּחַד לְשׁוֹן בְּעִיתַת פִּתְאֹם, מוֹרָא לְשׁוֹן דְּאָגָה מִיָּמִים רַבִּים:",
                "<b>כאשר דבר לכם.</b> וְהֵיכָן דִּבֵּר? (שמות כ\"ג) אֶת אֵימָתִי אֲשַׁלַּח לְפָנֶיךָ וְגוֹ' (ספרי שם):"
            ],
            [
                "<b>ראה אנכי … ברכה וקללה.</b> הָאֲמוּרוֹת בְּהַר גְּרִזִּים וּבְהַר עֵיבָל:"
            ],
            [
                "<b>את הברכה.</b> עַל מְנָת אֲשֶׁר תִּשְׁמְעוּ:"
            ],
            [
                "<b>מן הדרך אשר אנכי מצוה אתכם היום ללכת וגו'.</b> הָא לָמַדְתָּ כָּל הָעוֹבֵד עֲ\"זָ הֲרֵי הוּא סָר מִכָּל הַדֶּרֶךְ שֶׁנִּצְטַוּוּ יִשְׂרָאֵל, מִכָּאן אָמְרוּ הַמּוֹדֶה בַּעֲ\"זָ כְּכוֹפֵר בְּכָל הַתּוֹרָה כֻלָּהּ (ספרי):"
            ],
            [
                "<b>ונתתה את הברכה.</b> כְּתַרְגּוּמוֹ \"יָת מְבָרְכַיָּא\" – אֶת הַמְבָרְכִים:",
                "<b>על הר גרזים.</b> כְּלַפֵּי הַר גְּרִזִּים הוֹפְכִין פְּנֵיהֶם וּפָתְחוּ בִּבְרָכָה – בָּרוךְ הָאִישׁ אֲשֶׁר לֹא יַעֲשֶׂה פֶסֶל וּמַסֵּכָה וְגוֹ'. כָּל הָאֲרוּרִים שֶׁבַּפָּרָשָׁה אָמְרוּ תְחִלָּה בִּלְשׁוֹן בָּרוּךְ, וְאַחַר כָּךְ הָפְכוּ פְנֵיהֶם כְּלַפֵּי הַר עֵיבָל וּפָתְחוּ בִּקְלָלָה (סוטה ל\"ג):"
            ],
            [
                "<b>הלא המה.</b> נָתַן בָּהֶם סִימָן:",
                "<b>אחרי.</b> אַחַר הַעֲבָרַת הַיַּרְדֵּן הַרְבֵּה וָהָלְאָה לְמֵרָחוֹק; וְזֶהוּ לְשׁוֹן אַחֲרֵי, כָּל מָקוֹם שֶׁנֶּאֱמַר אַחֲרֵי מֻפְלָג הוּא:",
                "<b>דרך מבוא השמש.</b> לְהַלָּן מִן הַיַּרְדֵּן לְצַד מַעֲרָב, וְטַעַם הַמִּקְרָא מוֹכִיחַ שֶׁהֵם שְׁנֵי דְבָרִים, שֶׁנִּנְקְדוּ בִשְׁנֵי טְעָמִים, \"אַחֲרֵי\" נָקוּד בְּפַשְׁטָא, וְ\"דֶרֶךְ\" נָקוּד בְּמַשְׁפֵּל, וְהוּא דָּגֵשׁ, וְאִם הָיָה \"אַחֲרֵי דֶרֶךְ\" דִּבּוּר אֶחָד, הָיָה נָקוּד \"אַחֲרֵי\" בִּמְשָׁרֵת, בְּשׁוֹפָר הָפוּךְ, וְ\"דֶרֶךְ\" בְּפַשְׁטָא וְרָפֶה:",
                "<b>מול הגלגל.</b> רָחוֹק מִן הַגִּלְגָּל:",
                "<b>אלוני מרה.</b> שְׁכֶם הוּא, שֶׁנֶּאֱמַר (בראשית י\"ב) עַד מְקוֹם שְׁכֶם עַד אֵלוֹן מוֹרֶה (ספרי):"
            ],
            [
                "<b>כי אתם עברים את הירדן וגו'.</b> נִסִּים שֶׁל יַרְדֵּן יִהְיוּ סִימָן בְּיֶדְכֶם שֶׁתָּבֹאוּ וְתִירְשׁוּ אֶת הָאָרֶץ (עי' ספרי):"
            ]
        ],
        [
            [],
            [
                "<b>אבד תאבדון.</b> אַבֵּד וְאַחַר כָּךְ תְּאַבְּדוּן, מִכָּאן לָעוֹקֵר עֲ\"זָ שֶׁצָּרִיךְ לְשָׁרֵשׁ אַחֲרֶיהָ (עבודה זרה מ\"ה):",
                "<b>את כל המקמות אשר עבדו שם וגו'.</b> וּמַה תְּאַבְּדוּן מֵהֶם? אֶת אֱלֹהֵיהֶם אֲשֶׁר עַל הֶהָרִים:"
            ],
            [
                "<b>מזבח.</b> שֶׁל אֲבָנִים הַרְבֵּה:",
                "<b>מצבה.</b> שֶׁל אֶבֶן אַחַת, וְהוּא בִּימוֹס שֶׁשְּׁנוּיָה בַּמִּשְׁנָה (עבודה זרה מ\"ז): אֶבֶן שֶׁחֲצָבָהּ מִתְּחִלָּתָהּ לְבִימוֹס:",
                "<b>אשרה.</b> אִילָן הַנֶּעֱבָד:",
                "<b>ואבדתם את שמם.</b> לְכַנּוֹת לָהֶם שֵׁם לִגְנַאי, בֵּית גַּלְיָא — קוֹרִין לָהּ בֵּית כַּרְיָא, עֵין כֹּל — עֵין קוֹץ (שם ל\"ו):"
            ],
            [
                "<b>לא תעשון כן.</b> לְהַקְטִיר לַשָּׁמַיִם בְּכָל מָקוֹם, כִּי אִם בַּמָּקוֹם אֲשֶׁר יִבְחַר. דָּ\"אַ — <b>ונתצתם את מזבחתם, ואבדתם את שמם, לא תעשון כן.</b> אַזְהָרָה לַמּוֹחֵק אֶת הַשֵּׁם וְלַנּוֹתֵץ אֶבֶן מִן הַמִּזְבֵּחַ אוֹ מִן הָעֲזָרָה (מכות כ\"ב). אָמַר רַ' יִשְׁמָעֵאל וְכִי תַעֲלֶה עַל דַּעְתְּךָ שֶׁיִּשְׂרָאֵל נוֹתְצִין אֶת הַמִּזְבְּחוֹת? אֶלָּא שֶׁלֹּא תַעֲשׂוּ כְמַעֲשֵׂיהֶם וְיִגְרְמוּ עֲוֹנוֹתֵיכֶם לְמִקְדַּשׁ אֲבוֹתֵיכֶם שֶׁיִּתְחָרֵב (ספרי):"
            ],
            [
                "<b>לשכנו תדרשו.</b> זֶה מִשְׁכַּן שִׁילֹה:"
            ],
            [
                "<b>וזבחיכם.</b> שְׁלָמִים שֶׁל חוֹבָה:",
                "<b>מעשרתיכם.</b> מַעְשַׂר בְּהֵמָה וּמַעֲשֵׂר שֵׁנִי, לֶאֱכֹל לִפְנִים מִן הַחוֹמָה:",
                "<b>תרומת ידכם.</b> אֵלּוּ הַבִּכּוּרִים, שֶׁנֶּאֱמַר בָּהֶם (דברים כ\"ו) וְלָקַח הַכֹּהֵן הַטֶּנֶא מִיָּדֶךָ (עי' ספרי):",
                "<b>ובכרת בקרכם.</b> לְתִתָּם לַכֹּהֵן וְיַקְרִיבֵם שָׁם:"
            ],
            [
                "<b>אשר ברכך ה'.</b> לְפִי הַבְּרָכָה הָבֵא (ספרי):"
            ],
            [
                "<b>לא תעשון ככל אשר אנחנו עשים וגו'.</b> מוּסָב לְמַעְלָה עַל <b>כי אתם עברים את הירדן וגו'</b>, כְּשֶׁתַּעַבְרוּ אֶת הַיַּרְדֵּן מִיָּד אַתֶּם מֻתָּרִים לְהַקְרִיב בְּבָמָה כָּל י\"ד שָׁנָה שֶׁל כִּבּוּשׁ וְחִלּוּק, וּבַבָּמָה לֹא תַקְרִיבוּ כָּל מַה שֶּׁאַתֶּם מַקְרִיבִים <b>פה היום</b> בַּמִּשְׁכָּן, שֶׁהוּא עִמָּכֶם וְנִמְשַׁח וְהוּא כָשֵׁר לְהַקְרִיב בּוֹ חַטָּאוֹת וַאֲשָׁמוֹת נְדָרִים וּנְדָבוֹת, אֲבָל בְּבָמָה אֵין קָרֵב אֶלָּא הַנִּדָּר וְהַנִּדָּב, וְזֶהוּ <b>איש כל הישר בעיניו</b>, נְדָרִים וּנְדָבוֹת, שֶׁאַתֶּם מִתְנַדְּבִים עַ\"יְ שֶׁיָּשָׁר בְּעֵינֵיכֶם לַהֲבִיאָם וְלֹא עַ\"יְ חוֹבָה, אוֹתָם תַּקְרִיבוּ בַּבָּמָה (שם; זבחים קי\"ז):"
            ],
            [
                "<b>כי לא באתם.</b> כָּל אוֹתָן י\"ד שָׁנָה:",
                "<b>עד עתה.</b> כְּמוֹ עֲדַיִן:",
                "<b>אל המנוחה.</b> זוֹ שִׁילֹה:",
                "<b>נחלה.</b> זוֹ יְרוּשָׁלַיִם (ספרי; זבחים קי\"ט):"
            ],
            [
                "<b>ועברתם את הירדן וישבתם בארץ.</b> שֶׁתְּחַלְּקוּהָ וִיהֵא כָל אֶחָד מַכִּיר אֶת חֶלְקוֹ וְאֶת שִׁבְתּוֹ (נ\"א – שִׁבְטוֹ):",
                "<b>והניח לכם.</b> לְאַחַר כִּבּוּשׁ וְחִלּוּק וּמְנוּחָה מִן הַגּוֹיִם אֲשֶׁר הִנִּיחַ ה' לְנַסּוֹת בָּם אֶת יִשְׂרָאֵל – וְאֵין זוֹ אֶלָּא בִּימֵי דָוִד – אָז:"
            ],
            [
                "<b>והיה המקום וגו'.</b> בְּנוּ לָכֶם בֵּית הַבְּחִירָה בִּירוּשָׁלַיִם, וְכֵן הוּא אוֹמֵר בְּדָוִד \"וַיְהִי כִּי יָשַׁב הַמֶּלֶךְ בְּבֵיתוֹ וַה' הֵנִיחַ לוֹ מִסָּבִיב מִכָּל אוֹיְבָיו וַיֹּאמֶר הַמֶּלֶךְ אֶל נָתָן הַנָּבִיא רְאֵה אָנֹכִי יוֹשֵׁב בְּבֵית אֲרָזִים, וַאֲרוֹן הָאֱלֹהִים יֹשֵׁב בְּתוֹךְ הַיְרִיעָה\" (שמואל ב ז'):",
                "<b>שמה תביאו וגו'.</b> לְמַעְלָה אָמוּר לְעִנְיַן שִׁילֹה וְכָאן אָמוּר לְעִנְיַן יְרוּשָׁלַיִם, וּלְכָךְ חִלְּקָם הַכָּתוּב לִתֵּן הֶתֵּר בֵּין זוֹ לְזוֹ, מִשֶּׁחָרְבָה שִׁילֹה וּבָאוּ לְנֹב וְחָרְבָה נֹב וּבָאוּ לְגִבְעוֹן הָיוּ הַבָּמוֹת מֻתָּרוֹת עַד שֶׁבָּאוּ לִירוּשָׁלַיִם (זבחים קיט):",
                "<b>מבחר נדריכם.</b> מְלַמֵּד שֶׁיָּבִיא מִן הַמֻּבְחָר (ספרי):"
            ],
            [],
            [
                "<b>השמר לך.</b> לִתֵּן לֹא תַעֲשֶׂה עַל הַדָּבָר:",
                "<b>בכל מקום אשר תראה.</b> אֲשֶׁר יַעֲלֶה בְּלִבְּךָ, אֲבָל אַתָּה מַקְרִיב עַ\"פִּ נָבִיא, כְּגוֹן אֵלִיָּהוּ בְּהַר הַכַּרְמֶל (שם):"
            ],
            [
                "<b>באחד שבטיך.</b> בְּחֶלְקוֹ שֶׁל בִּנְיָמִין, וּלְמַעְלָה הוּא אוֹמֵר \"מִכָּל שִׁבְטֵיכֶם\", הָא כֵיצַד? כְּשֶׁקָּנָה דָּוִד אֶת הַגֹּרֶן מֵאֲרַוְנָה הַיְבוּסִי גָּבָה הַזָּהָב מִכָּל הַשְּׁבָטִים, וּמִכָּל מָקוֹם הַגֹּרֶן בְּחֶלְקוֹ שֶׁל בִּנְיָמִין הָיָה (שם):"
            ],
            [
                "<b>רק בכל אות נפשך.</b> בַּמֶּה הַכָּתוּב מְדַבֵּר? אִם בִּבְשַׂר תַּאֲוָה לְהַתִּירָהּ לָהֶם בְּלֹא הַקְרָבַת אֵמוּרִים הֲרֵי אָמוּר בְּמָקוֹם אַחֵר (פסוק כ') \"כִּי יַרְחִיב ה' אֶת גְּבוּלְךָ וְגוֹ' וְאָמַרְתָּ אֹכְלָה בָשָׂר וְגוֹ'\", בַּמֶּה זֶה מְדַבֵּר? בְּקָדָשִׁים שֶׁנָּפַל בָּהֶם מוּם שֶׁיִּפָּדוּ וְיֵאָכְלוּ בְּכָל מָקוֹם, יָכוֹל יִפָּדוּ עַל מוּם עוֹבֵר? תַּ\"לֹ \"רַק\" (ספרי):",
                "<b>תזבח ואכלת.</b> אֵין לְךָ בָהֶם הֶתֵּר גִּזָּה וְחָלָב אֶלָּא אֲכִילָה עַל יְדֵי זְבִיחָה (בכ' ו'):",
                "<b>הטמא והטהר.</b> לְפִי שֶׁבָּאוּ מִכֹּחַ קָדָשִׁים שֶׁנֶּאֱמַר בָּהֶם \"וְהַבָּשָׂר אֲשֶׁר יִגַּע בְּכָל טָמֵא לֹא יֵאָכֵל\" (ויקרא ז'), הֻצְרַךְ לְהַתִּיר בּוֹ שֶׁטָּמֵא וְטָהוֹר אוֹכְלִים בִּקְעָרָה אַחַת:",
                "<b>כצבי וכאיל.</b> שֶׁאֵין קָרְבָּן בָּא מֵהֶם:",
                "<b>כצבי וכאיל.</b> לְפָטְרָן מִן הַזְּרוֹעַ וְהַלְּחָיַיִם וְהַקֵּבָה (ספרי):"
            ],
            [
                "<b>רק הדם לא תאכלו.</b> אַעַ\"פִּ שֶׁאָמַרְתִּי שֶׁאֵין לְךָ בוֹ זְרִיקַת דָּם בַּמִּזְבֵּח, לֹא תֹּאכְלֶנּוּ:",
                "<b>תשפכנו כמים.</b> לוֹמַר לְךָ שֶׁאֵין צָרִיךְ כִּסּוּי (ספרי; חולין פ\"ד). דָּ\"אַ — הֲרֵי הוּא כַמַּיִם לְהַכְשִׁיר אֶת הַזְּרָעִים (שם ל\"ה):"
            ],
            [
                "<b>לא תוכל.</b> בָּא הַכָּתוּב לִתֵּן לֹא תַעֲשֶׂה עַל הַדָּבָר:",
                "<b>לא תוכל.</b> רַבִּי יְהוֹשֻׁעַ בֶּן קָרְחָה אוֹמֵר יָכוֹל אַתָּה, אֲבָל אֵינְךָ רַשַּׁאי, כַּיּוֹצֵא בוֹ (יהושע ט\"ו) \"וְאֶת הַיְבוּסִי יוֹשְׁבֵי יְרוּשָׁלַיִם לֹא יָכְלוּ בְנֵי יִשְׂרָאֵל (יְהוּדָה) לְהוֹרִישָׁם\", יְכוֹלִים הָיוּ, אֶלָּא שֶׁאֵינָן רַשָּׁאִין לְפִי שֶׁכָּרַת לָהֶם אַבְרָהָם בְּרִית כְּשֶׁלָּקַח מֵהֶם מְעָרַת הַמַּכְפֵּלָה; וְלֹא יְבוּסִים הָיוּ, אֶלָּא חִתִּיִּים הָיוּ, אֶלָּא עַל שֵׁם הָעִיר שֶׁשְּׁמָהּ יְבוּס, כָּךְ מְפֹרָשׁ בְּפִרְקֵי דְּרַבִּי אֱלִיעֶזֶר (פ' ל\"ו), וְהוּא שֶׁנֶּאֱמַר \"כִּי אִם הֱסִירְךָ הָעִוְרִים וְהַפִּסְחִים\" (שמואל ב ה') – צְלָמִים שֶׁכָּתְבוּ עֲלֵיהֶם אֶת הַשְּׁבוּעָה:",
                "<b>ובכרת בקרך.</b> אַזְהָרָה לַכֹּהֲנִים:",
                "<b>ותרומת ידך.</b> אֵלּוּ הַבִּכּוּרִים (ספרי; מכות י\"ז):"
            ],
            [
                "<b>לפני ה'.</b> לִפְנִים מִן הַחוֹמָה:",
                "<b>והלוי אשר בשעריך.</b> אִם אֵין לְךָ לָתֵת לוֹ מֵחֶלְקוֹ, כְּגוֹן מַעֲשֵׂר רִאשׁוֹן, תֵּן לוֹ מַעְשַׂר עָנִי, אֵין לְךָ מַעְשַׂר עָנִי, הַזְמִינֵהוּ עַל שְׁלָמֶיךָ (ספרי):"
            ],
            [
                "<b>השמר לך.</b> לִתֵּן לֹא תַעֲשֶׂה עַל הַדָּבָר (ספרי):",
                "<b>על אדמתך.</b> אֲבָל בַּגּוֹלָה אֵינְךָ מֻזְהָר עָלָיו יוֹתֵר מֵעֲנִיֵּי יִשְׂרָאֵל (שם):"
            ],
            [
                "<b>כי ירחיב וגו'.</b> לִמְּדָה תוֹרָה דֶּרֶךְ אֶרֶץ שֶׁלֹּא יִתְאַוֶּה אָדָם לֶאֱכֹל בָּשָׂר אֶלָּא מִתּוֹךְ רַחֲבַת יָדַיִם וְעֹשֶׁר (חולין פ\"ד):",
                "<b>כל אות נפשך וגו'.</b> אֲבָל בַּמִּדְבָּר נֶאֱסַר לָהֶם בְּשַׂר חֻלִּין אֶלָּא אִם כֵּן מַקְדִּישָׁהּ וּמַקְרִיבָהּ שְׁלָמִים (שם ט\"ז):"
            ],
            [
                "<b>כי ירחק ממך המקום.</b> וְלֹא תוּכַל לָבֹא וְלַעֲשׂוֹת שְׁלָמִים בְּכָל יוֹם כְּמוֹ עַכְשָׁו שֶׁהַמִּשְׁכָּן הוֹלֵךְ עִמָּכֶם:",
                "<b>וזבחת … כאשר צויתך.</b> לָמַדְנוּ שֶׁיֵּשׁ צִוּוּי בַּזְּבִיחָה הֵיאַךְ יִשְׁחֹט, וְהֵן הִלְכוֹת שְׁחִיטָה שֶׁנֶּאֶמְרוּ לְמֹשֶׁה בְּסִינַי (שם כ\"ח):"
            ],
            [
                "<b>אך כאשר יאכל את הצבי וגו'.</b> אֵינְךָ מֻזְהָר לְאָכְלָן בְּטָהֳרָה, אִי מַה צְּבִי וְאַיָּל חֶלְבָּן מֻתָּר אַף חֻלִּין חֶלְבָּן מֻתָּר? תַּ\"לֹ \"אַךְ\":"
            ],
            [
                "<b>רק חזק לבלתי אכל הדם.</b> מִמַּה שֶּׁנֶּאֱמַר חֲזַק אַתָּה לָמֵד שֶׁהָיוּ שְׁטוּפִים בַּדָּם לְאָכְלוֹ, לְפִיכָךְ הֻצְרַךְ לוֹמַר חֲזַק דִּבְרֵי רַבִּי יְהוּדָה, רַ' שִׁמְעוֹן בֶּן עֲזַאי אוֹמֵר לֹא בָא הַכָּתוּב אֶלָּא לְהַזְהִירְךָ וּלְלַמֶּדְךָ עַד כַּמָּה אַתָּה צָרִיךְ לְהִתְחַזֵּק בַּמִּצְווֹת, אִם הַדָּם שֶׁהוּא קַל לְהִשָּׁמֵר מִמֶּנּוּ שֶׁאֵין אָדָם מִתְאַוֶּה לוֹ, הֻצְרַךְ לְחַזֶּקְךָ בְאַזְהָרָתוֹ, קַ\"וָ לִשְׁאָר מִצְווֹת (עי' ספרי):",
                "<b>ולא תאכל הנפש עם הבשר.</b> אַזְהָרָה לְאֵבֶר מִן הַחַי (חולין ק\"ב):"
            ],
            [
                "<b>לא תאכלנו.</b> אַזְהָרָה לְדַם הַתַּמְצִית (כריתות ד'):"
            ],
            [
                "<b>לא תאכלנו.</b> אַזְהָרָה לְדַם הָאֵבָרִים (שם):",
                "<b>למען ייטב לך וגו'.</b> צֵא וּלְמַד מַתַּן שְׂכָרָן שֶׁל מִצְווֹת, אִם הַדָּם שֶׁנַּפְשׁוֹ שֶׁל אָדָם קָצָה מִמֶּנּוּ, הַפּוֹרֵשׁ מִמֶּנּוּ זוֹכֶה לוֹ וּלְבָנָיו אַחֲרָיו, קַל וָחֹמֶר לְגֶזֶל וַעֲרָיוֹת שֶׁנַּפְשׁוֹ שֶׁל אָדָם מִתְאַוָּה לָהֶם (מכות כ\"ג):"
            ],
            [
                "<b>רק קדשיך.</b> אַעַ\"פִּ שֶׁאַתָּה מֻתָּר לִשְׁחֹט חֻלִּין, לֹא הִתַּרְתִּי לְךָ לִשְׁחֹט אֶת הַקֳּדָשִׁים וּלְאָכְלָן בִּשְׁעָרֶיךָ בְּלֹא הַקְרָבָה, אֶלָּא הֲבִיאֵם לְבֵית הַבְּחִירָה:"
            ],
            [
                "<b>ועשית עלתיך.</b> אִם עוֹלוֹת הֵן, תֵּן הַבָּשָׂר וְהַדָּם עַל גַּבֵּי הַמִּזְבֵּח, וְאִם זִבְחֵי שְׁלָמִים הֵם, \"דַּם זְבָחֶיךָ יִשָּׁפֵךְ\" עַל הַמִּזְבֵּחַ תְּחִלָּה וְאַחַר כָּךְ \"וְהַבָּשָׂר תֹּאכֵל\". וְעוֹד דָּרְשׁוּ רַבּוֹתֵינוּ, \"רַק קָדָשֶׁיךָ\" בָּא לְלַמֵּד עַל הַקֳּדָשִׁים שֶׁבְּחוּצָה לָאָרֶץ, וּלְלַמֵּד עַל הַתְּמוּרוֹת וְעַל וַלְדוֹת קָדָשִׁים שֶׁיִּקְרְבוּ (ספרי; בכורות י\"ד):"
            ],
            [
                "<b>שמר.</b> זוֹ מִשְׁנָה שֶׁאַתָּה צָרִיךְ לְשָׁמְרָהּ בְּבִטְנְךָ שֶׁלֹּא תִשְׁכַּח, כָּעִנְיָן שֶׁנֶּאֱמַר (משלי כ\"ב) \"כִּי נָעִים כִּי תִשְׁמְרֵם בְּבִטְנֶךָ\", וְאִם שָׁנִיתָ אֶפְשָׁר שֶׁתִּשְׁמַע וּתְקַיֵּם, הָא כָל שֶׁאֵינוֹ בִּכְלַל מִשְׁנָה אֵינוֹ בִּכְלַל מַעֲשֶׂה (עי' ספרי):",
                "<b>את כל הדברים.</b> שֶׁתְּהֵא חֲבִיבָה עָלֶיךָ מִצְוָה קַלָּה כְּמִצְוָה חֲמוּרָה (שם):",
                "<b>הטוב.</b> בְּעֵינֵי הַשָּׁמַיִם:",
                "<b>והישר.</b> בְּעֵינֵי אָדָם:"
            ],
            [],
            [
                "<b>פן תנקש.</b> אֻנְקְלוֹס תִּרְגֵּם לְשׁוֹן מוֹקֵשׁ, וַאֲנִי אוֹמֵר שֶׁלֹּא חָשׁ לְדַקְדֵּק בַּלָּשׁוֹן, שֶׁלֹּא מָצִינוּ נוּ\"ן בִּלְשׁוֹן יוֹקֵשׁ, וַאֲפִלּוּ לַיְסוֹד הַנּוֹפֵל מִמֶּנּוּ, אֲבָל בִּלְשׁוֹן טֵרוּף וְקִשְׁקוּשׁ מָצִינוּ נוּ\"ן, \"וְאַרְכֻּבָתֵהּ דָא לְדָא נָקְשָׁן\" (דניאל ה'); וְאַף זֶה אֲנִי אוֹמֵר \"פֶּן תִּנָּקֵשׁ אַחֲרֵיהֶם\" – פֶּן תִּטָּרֵף אַחֲרֵיהֶם, לִהְיוֹת כָּרוּךְ אַחַר מַעֲשֵׂיהֶם; וְכֵן (תהילים ק\"ט) \"יְנַקֵּשׁ נוֹשֶׁה לְכָל אֲשֶׁר לוֹ\" – מְקַלֵּל אֶת הָרָשָׁע לִהְיוֹת עָלָיו נוֹשִׁים רַבִּים וְיִהְיוּ מַחֲזִירִין וּמִתְנַקְּשִׁין אַחַר מָמוֹנוֹ:",
                "<b>אחרי השמדם מפניך.</b> אַחַר שֶׁתִּרְאֶה שֶׁאַשְׁמִידֵם מִפָּנֶיךָ, יֵשׁ לְךָ לָתֵת לֵב מִפְּנֵי מָה נִשְׁמְדוּ אֵלּוּ, מִפְּנֵי מַעֲשִׂים מְקֻלְקָלִים שֶׁבִּידֵיהֶם, אַף אַתָּה לֹא תַעֲשֶׂה כֵן שֶׁלֹּא יָבֹאוּ אֲחֵרִים וְיַשְׁמִידוּךָ (עי' ספרי):",
                "<b>איכה יעבדו.</b> לְפִי שֶׁלֹּא עָנַשׁ עַל עֲבוֹדָה זָרָה אֶלָּא עַל זִבּוּחַ וְקִטּוּר וְנִסּוּךְ וְהִשְׁתַּחֲוָאָה, כְּמוֹ שֶׁכָּתוּב (שמות כ\"ב) \"בִּלְתִּי לַה' לְבַדּוֹ\" – דְּבָרִים הַנַּעֲשִׂים לַגָּבוֹהַּ, בָּא וְלִמֶּדְךָ כָאן שֶׁאִם דַּרְכָּהּ שֶׁל עֲ\"זָ לְעָבְדָהּ בְּדָבָר אַחֵר, כְּגוֹן פּוֹעֵר לִפְעוֹר וְזוֹרֵק אֶבֶן לְמַרְקוּלִיס, זוֹ הִיא עֲבוֹדָתוֹ וְחַיָּב, אֲבָל זִבּוּחַ וְקִטּוּר וְנִסּוּךְ וְהִשְׁתַּחֲוָאָה – אֲפִלּוּ שֶׁלֹּא כְדַרְכָּהּ חַיָּב (סנהדרין ס'):"
            ],
            [
                "<b>כי גם את בניהם.</b> \"גַּם\" – לְרַבּוֹת אֶת אֲבוֹתֵיהֶם וְאִמּוֹתֵיהֶם; אָמַר רַבִּי עֲקִיבָא אֲנִי רָאִיתִי גוֹי שֶׁכְּפָתוֹ לְאָבִיו לִפְנֵי כַלְבּוֹ וַאֲכָלוֹ (ספרי):"
            ]
        ],
        [
            [
                "<b>את כל הדבר.</b> קַלָּה כַּחֲמוּרָה (שם):",
                "<b>תשמרו לעשות.</b> לִתֵּן לֹא תַעֲשֶׂה עַל עֲשֵׂה הָאֲמוּרִים בַּפָּרָשָׁה, שֶׁכָּל הִשָּׁמֶר לְשׁוֹן לֹא תַעֲשֶׂה הוּא, אֶלָּא שֶׁאֵין לוֹקִין עַל הִשָּׁמֶר שֶׁל עֲשֵׂה (מכות י\"ג):",
                "<b>לא תסף עליו.</b> חֲמִשָּׁה טֹטָפוֹת, חֲמִשָּׁה מִינִין בַּלּוּלָב, אַרְבַּע בְּרָכוֹת לְבִרְכַּת כֹּהֲנִים (ספרי):"
            ],
            [
                "<b>ונתן אליך אות.</b> בַּשָּׁמַיִם, כָּעִנְיָן שֶׁנֶּאֱמַר בְּגִדְעוֹן (שופטים ו') \"וְעָשִׂיתָ לִּי אוֹת\" וְאוֹמֵר \"יְהִי נָא חֹרֶב אֶל הַגִּזָּה\" וְגוֹ':",
                "<b>או מופת.</b> בָּאָרֶץ, אַעַ\"פִּ כֵן לֹא תִשְׁמַע לוֹ, וְאִם תֹּאמַר מִפְּנֵי מָה נוֹתֵן לוֹ הַקָּבָּ\"ה מֶמְשָׁלָה לַעֲשׂוֹת אוֹת? <b>כי מנסה ה' אלהיכם אתכם</b> (ספרי; עי' סנהדרין צ'):"
            ],
            [],
            [],
            [
                "<b>ואת מצותיו תשמרו.</b> תּוֹרַת מֹשֶׁה:",
                "<b>ובקלו תשמעו.</b> בְּקוֹל הַנְּבִיאִים:",
                "<b>ואתו תעבדו.</b> בְּמִקְדָּשׁוֹ (ספרי):",
                "<b>ובו תדבקון.</b> הִדַּבֵּק בִּדְרָכָיו – גְּמֹל חֲסָדִים, קְבֹר מֵתִים, בַּקֵּר חוֹלִים, כְּמוֹ שֶׁעָשָׂה הַקָּבָּ\"ה (סוטה י\"ד):"
            ],
            [
                "<b>סרה.</b> דָּבָר הַמּוּסָר מִן הָעוֹלָם, שֶׁלֹּא הָיָה וְלֹא נִבְרָא וְלֹא צִוִּיתִיו לְדַבֵּר כֵּן, דישטו\"רנורא בְּלַעַז:",
                "<b>והפדך מבית עבדים.</b> אֲפִלּוּ אֵין לוֹ עָלֶיךָ אֶלָּא שֶׁפְּדָאֲךָ — דַּיּוֹ (ספרי):"
            ],
            [
                "<b>כי יסיתך.</b> אֵין הֲסָתָה אֶלָּא גֵּרוּי, שֶׁנֶּאֱמַר (ש\"מ כ\"ו) אִם ה' הֱסִיתְךָ בִּי, אנסיטר\"א בְּלַעַז, שֶׁמַּשִּׂיאוֹ לַעֲשׂוֹת כֵּן:",
                "<b>אחיך.</b> מֵאָב:",
                "אוֹ <b>בן אמך.</b> מֵאֵם:",
                "<b>חיקך.</b> הַשּׁוֹכֶבֶת בְּחֵיקְךָ וּמְחֻקָּה בְּךָ, אפקיי\"דא בְּלַעַז, וְכֵן (יחזקאל מ\"ג), \"וּמֵחֵיק הָאָרֶץ\" – מִיסוֹד הַתָּקוּעַ בָּאָרֶץ:",
                "<b>אשר כנפשך.</b> זֶה אָבִיךָ, פֵּרֵשׁ לְךָ הַכָּתוּב אֶת הַחֲבִיבִין לְךָ, קַ\"וָ לַאֲחֵרִים:",
                "<b>בסתר.</b> דִּבֵּר הַכָּתוּב בַּהוֹוֶה, שֶׁאֵין דִּבְרֵי מֵסִית אֶלָּא בַּסֵּתֶר, וְכֵן שְׁלֹמֹה הוּא אוֹמֵר (משלי ז') \"בְּנֶשֶׁף בְּעֶרֶב יוֹם בְּאִישׁוֹן לַיְלָה וַאֲפֵלָה\":",
                "<b>אשר לא ידעת אתה ואבתיך.</b> דָּבָר זֶה גְּנַאי גָּדוֹל הוּא לְךָ – שֶׁאַף הָאֻמּוֹת אֵין מַנִּיחִין מַה שֶּׁמָּסְרוּ לָהֶם אֲבוֹתֵיהֶם, וְזֶה אוֹמֵר לְךָ עֲזֹב מַה שֶּׁמָּסְרוּ לְךָ אֲבוֹתֶיךָ (ספרי):"
            ],
            [
                "<b>הקרבים אליך או הרחקים.</b> לָמָּה פֵּרֵט קְרוֹבִים וּרְחוֹקִים? אֶלָּא כָּךְ אָמַר הַכָּתוּב: מִטִּיבָן שֶׁל קְרוֹבִים אַתָּה לָמֵד טִיבָן שֶׁל רְחוֹקִים, כְּשֵׁם שֶׁאֵין מַמָּשׁ בַּקְּרוֹבִים, כָּךְ אֵין מַמָּשׁ בָּרְחוֹקִים (סנהדרין ס\"א):",
                "<b>מקצה הארץ.</b> זוֹ חַמָּה וּלְבָנָה וּצְבָא הַשָּׁמַיִם שֶׁהֵן מְהַלְּכִין מִסּוֹף הָעוֹלָם וְעַד סוֹפוֹ (ספרי):"
            ],
            [
                "<b>לא תאבה לו.</b> לֹא תְהֵא תָאֵב לוֹ, לֹא תֶּאֱהָבֶנּוּ, לְפִי שֶׁנֶּאֱמַר (ויקרא י\"ט) וְאָהַבְתָּ לְרֵעֲךָ כָּמוֹךָ – אֶת זֶה לֹא תֶאֱהַב:",
                "<b>ולא תשמע אליו.</b> בְּהִתְחַנְּנוֹ עַל נַפְשׁוֹ לִמְחֹל לוֹ, לְפִי שֶׁנֶּאֱמַר (שמות כ\"ג) עָזֹב תַּעֲזֹב עִמּוֹ – לָזֶה לֹא תַעֲזֹב:",
                "<b>ולא תחוס עינך עליו.</b> לְפִי שֶׁנֶּאֱמַר (ויקרא י\"ט) לֹא תַעֲמֹד עַל דַּם רֵעֶךָ – עַל זֶה לֹא תָחֹס:",
                "<b>ולא תחמל.</b> לֹא תַהֲפֹךְ בִּזְכוּתוֹ:",
                "<b>ולא תכסה עליו.</b> אִם אַתָּה יוֹדֵעַ לוֹ חוֹבָה אֵינְךָ רַשַּׁאי לִשְׁתֹּק (ספרי):"
            ],
            [
                "<b>כי הרג תהרגנו.</b> אִם יָצָא מִבֵּ\"דִּ זַכַּאי הַחֲזִירֵהוּ לְחוֹבָה, יָצָא מִבֵּית דִּין חַיָּב אַל תַּחֲזִירֵהוּ לִזְכוּת (שם):",
                "<b>ידך תהיה בו בראשונה.</b> מִצְוָה בְּיַד הַנִּסָּת לַהֲמִיתוֹ. לֹא מֵת בְּיָדוֹ, יָמוּת בְּיַד אֲחֵרִים, שֶׁנֶּאֱמַר <b>ויד כל העם וגו'</b> (עי' ספרי):"
            ],
            [],
            [],
            [
                "<b>לשבת שם.</b> פְּרָט לִירוּשָׁלַיִם שֶׁלֹּא נִתְּנָה לְדִירָה (שם):",
                "<b>כי תשמע, לאמר.</b> אוֹמְרִים כֵּן יָצְאוּ וְגוֹ' –"
            ],
            [
                "<b>אנשים.</b> וְלֹא נָשִׁים:",
                "<b>בני בליעל.</b> בְּלִי עֹל, שֶׁפָּרְקוּ עֻלּוֹ שֶׁל מָקוֹם (שם):",
                "<b>ישבי עירם.</b> וְלֹא יוֹשְׁבֵי עִיר אַחֶרֶת, מִכָּאן אָמְרוּ אֵין נַעֲשֵׂית עִיר הַנִּדַּחַת עַד שֶׁיַּדִּיחוּהָ אֲנָשִׁים וְעַד שֶׁיִּהְיוּ מַדִּיחֶיהָ מִתּוֹכָהּ (סנהדרין קי\"א):"
            ],
            [
                "<b>ודרשת וחקרת ושאלת היטב.</b> מִכָּאן לָמְדוּ שֶׁבַע חֲקִירוֹת מֵרִבּוּי הַמִּקְרָא, כָּאן יֵשׁ ג' – דְּרִישָׁה וַחֲקִירָה וְהֵיטֵב, וְשָׁאַלְתָּ אֵינוֹ מִן הַמִּנְיָן, וּמִמֶּנּוּ לָמְדוּ בְּדִיקוֹת – וּבְמָקוֹם אַחֵר הוּא אוֹמֵר (דברים י\"ט) \"וְדָרְשׁוּ הַשּׁוֹפְטִים הֵיטֵב\", וְעוֹד בְּמָקוֹם אַחֵר הוּא אוֹמֵר (שם י\"ז) \"וְדָרַשְׁתָּ הֵיטֵב\", לָמְדוּ 'הֵיטֵב' 'הֵיטֵב' לִגְזֵרָה שָׁוָה, לִתֵּן הָאָמוּר שֶׁל זֶה בָּזֶה (סנהדרין מ'):"
            ],
            [
                "<b>הכה תכה.</b> אִם אֵינְךָ יָכוֹל לַהֲמִיתָם בַּמִּיתָה הַכְּתוּבָה בָּהֶם, הֲמִיתֵם בְּאַחֶרֶת (ספרי; בבא מציעא ל\"א):"
            ],
            [
                "<b>לה' אלהיך.</b> לִשְׁמוֹ וּבִשְׁבִילוֹ:"
            ],
            [
                "<b>למען ישוב ה' מחרון אפו.</b> שֶׁכָּל זְמַן שֶׁעֲ\"זָ בָעוֹלָם חֲרוֹן אַף בָּעוֹלָם (ספרי):"
            ]
        ],
        [
            [
                "<b>לא תתגדדו.</b> לֹא תִתְּנוּ גְדִידָה וְשֶׂרֶט בִּבְשַׂרְכֶם עַל מֵת כְּדֶרֶךְ שֶׁהָאֱמוֹרִיִּים עוֹשִׂין, לְפִי שֶׁאַתֶּם בָּנָיו שֶׁל מָקוֹם וְאַתֶּם רְאוּיִין לִהְיוֹת נָאִים וְלֹא גְּדוּדִים וּמְקֹרָחִים:",
                "<b>בין עיניכם.</b> אֵצֶל הַפַּדַּחַת, וּבְמָקוֹם אַחֵר הוּא אוֹמֵר (ויקרא כ\"א) לֹא יִקְרְחֻה בְּרֹאשָׁם – לַעֲשׂוֹת כָּל הָרֹאשׁ כְּבֵין הָעֵינַיִם (ספרי):"
            ],
            [
                "<b>כי עם קדוש אתה.</b> קְדֻשַּׁת עַצְמְךָ מֵאֲבוֹתֶיךָ, וְעוֹד <b>ובך בחר ה'</b>:"
            ],
            [
                "<b>כל תועבה.</b> כָּל שֶׁתִּעַבְתִּי לְךָ, כְּגוֹן צָרַם אֹזֶן בְּכוֹר כְּדֵי לְשָׁחֳטוֹ בַמְּדִינָה הֲרֵי דָּבָר שֶׁתִּעַבְתִּי לְךָ, כָּל מוּם לֹא יִהְיֶה בּוֹ, בָּא וְלִמֵּד כָּאן שֶׁלֹּא יִשְׁחַט וְיֹאכַל עַל אוֹתוֹ הַמּוּם. בִּשֵּׁל בָּשָׂר בְּחָלָב הֲרֵי דָּבָר שֶׁתִּעַבְתִּי לְךָ, וְהִזְהִיר כָּאן עַל אֲכִילָתוֹ (חולין קי\"ד):"
            ],
            [
                "<b>זאת הבהמה, איל וצבי ויחמור.</b> לָמַדְנוּ שֶׁהַחַיָּה בִכְלַל בְּהֵמָה, וְלָמַדְנוּ שֶׁהַבְּהֵמָה וְחַיָּה טְמֵאָה מְרֻבָּה מִן הַטְּהוֹרָה, שֶׁבְּכָל מָקוֹם פּוֹרֵט אֶת הַמֻּעָט (ספרי; חולין י\"ג):"
            ],
            [
                "<b>ואקו.</b> מְתֻרְגָּם יַעֲלָא (איוב ל\"ט) \"יַעֲלֵי סָלַע\", הוּא אשטנב\"וק:",
                "<b>ותאו.</b> \"תּוֹרְבָּלָא\", תּוֹר הַיַּעַר, \"בָּלָא\" — יַעַר בִּלְשׁוֹן אֲרַמִּי:"
            ],
            [
                "<b>מפרסת.</b> סְדוּקָה, כְּתַרְגּוּמוֹ:",
                "<b>פרסה.</b> פלאנט\"א:",
                "<b>ושסעת.</b> חֲלוּקָה בִשְׁתֵּי צִפָּרְנַיִם, שֶׁיֵּשׁ סְדוּקָה וְאֵינָהּ חֲלוּקָה בַּצִּפָּרְנַיִם, וְהִיא טְמֵאָה:",
                "<b>בבהמה.</b> מַשְׁמַע מַה שֶּׁנִּמְצָא בַבְּהֵמָה אֱכֹל, מִכָּאן אָמְרוּ שֶׁהַשְּׁלִיל נִתָּר בִּשְׁחִיטַת אִמּוֹ (חולין ס\"ט):"
            ],
            [
                "<b>השסועה.</b> בְּרִיָּה הִיא שֶׁיֵּשׁ לָהּ שְׁנֵי גַּבִּין וּשְׁתֵּי שִׁדְרָאוֹת (שם ס'); אָמְרוּ רַבּוֹתֵינוּ לָמָּה נִשְׁנוּ? בַּבְּהֵמוֹת מִפְּנֵי הַשְּׁסוּעָה וּבָעוֹפוֹת מִפְּנֵי הָרָאָה, שֶׁלֹּא נֶאֱמְרוּ בְּת\"כֹּ (שם ס\"ג):"
            ],
            [
                "<b>ובנבלתם לא תגעו.</b> רַבּוֹתֵינוּ פֵּרְשׁוּ — בָּרֶגֶל, שֶׁאָדָם חַיָּב לְטַהֵר אֶת עַצְמוֹ בָּרֶגֶל, יָכוֹל יִהְיוּ מֻזְהָרִים בְּכָל הַשָּׁנָה, תַּ\"לֹ \"אֱמֹר אֶל הַכֹּהֲנִים וְגוֹ'\", וּמַה טֻּמְאַת הַמֵּת חֲמוּרָה, הַכֹּהֲנִים מֻזְהָרִים וְאֵין יִשְׂרָאֵל מֻזְהָרִים, טֻמְאַת נְבֵלָה קַלָּה, לֹא כָּל שֶׁכֵּן:"
            ],
            [],
            [],
            [
                "<b>כל צפור טהרה תאכלו.</b> לְהַתִּיר מְשֻׁלַּחַת שֶׁבַּמְּצֹרָע (ספרי; קידושין נ\"ז):"
            ],
            [
                "<b>וזה אשר לא תאכלו מהם.</b> לֶאֱסֹר אֶת הַשְּׁחוּטָה (שם):"
            ],
            [
                "<b>הראה והאיה.</b> הִיא רָאָה הִיא אַיָּה הִיא דַיָּה, וְלָמָּה נִקְרָא שְׁמָהּ רָאָה? שֶׁרוֹאָה בְּיוֹתֵר, וְלָמָּה הִזְהִיר בְּכָל שְׁמוֹתֶיהָ? שֶׁלֹּא לִתֵּן פִּתְחוֹן פֶּה לְבַעַל דִּין לַחֲלֹק – שֶׁלֹּא יְהֵא הָאוֹסְרָהּ קוֹרֵא אוֹתָהּ רָאָה, וְהַבָּא לְהַתִּיר אוֹמֵר זוֹ דַּיָּה שְׁמָהּ אוֹ אַיָּה שְׁמָהּ, וְזוֹ לֹא אָסַר הַכָּתוּב. וּבָעוֹפוֹת פֵּרֵט לְךָ הַטְּמֵאִים לְלַמֵּד שֶׁהָעוֹפוֹת הַטְּהוֹרִים מְרֻבִּים עַל הַטְּמֵאִים, לְפִיכָךְ פֵּרֵט אֶת הַמֻּעָט (חולין ס\"ג):"
            ],
            [],
            [],
            [
                "<b>התנשמת.</b> קלב\"א שורי\"ץ:"
            ],
            [
                "<b>שלך.</b> הַשּׁוֹלֶה דָּגִים מִן הַיָּם (שם):"
            ],
            [
                "<b>דוכיפת.</b> הוּא תַּרְנְגוֹל הַבָּר, וּבְלַעַז הרו\"פא, וְכַרְבָּלְתּוֹ כְפוּלָה (גיט' ס\"ח):"
            ],
            [
                "<b>שרץ העוף.</b> הֵם הַנְּמוּכִים, הָרוֹחֲשִׁים עַל הָאָרֶץ. זְבוּבִין וּצְרָעִים וַחֲגָבִים טְמֵאִים קְרוּיִים שֶׁרֶץ:"
            ],
            [
                "<b>כל עוף טהור תאכלו.</b> וְלֹא אֶת הַטָּמֵא, בָּא לִתֵּן עֲשֵׂה עַל לֹא תַעֲשֶׂה; וְכֵן בַּבְּהֵמָה \"אֹתָהּ תֹּאכֵלוּ\", וְלֹא בְהֵמָה טְמֵאָה, וְלָאו הַבָּא מִכְּלַל עֲשֵׂה עֲשֵׂה, לַעֲבֹר עֲלֵיהֶם בַּעֲשֵׂה וְלֹא תַעֲשֶׂה:"
            ],
            [
                "<b>לגר אשר בשעריך.</b> גֵּר תּוֹשָׁב שֶׁקִּבֵּל עָלָיו שֶׁלֹּא לַעֲבֹד עֲ\"זָ וְאוֹכֵל נְבֵלוֹת (ספרי):",
                "<b>כי עם קדוש אתה לה'.</b> קַדֵּשׁ אֶת עַצְמְךָ בַּמֻּתָּר לְךָ – דְּבָרִים הַמֻּתָּרִים וַאֲחֵרִים נוֹהֲגִים בָּהֶם אִסּוּר, אַל תַּתִּירֵם בִּפְנֵיהֶם (שם):",
                "<b>לא תבשל גדי.</b> שָׁלוֹשׁ פְּעָמִים, פְּרָט לְחַיָּה וּלְעוֹפוֹת וְלִבְהֵמָה טְמֵאָה (חולין קי\"ג):"
            ],
            [
                "<b>לא תבשל גדי‎ … עשר תעשר.</b> מָה עִנְיַן זֶה אֵצֶל זֶה? אָמַר לָהֶם הַקָּבָּ\"ה לְיִשְׂרָאֵל: אַל תִּגְרְמוּ לִי לְבַשֵּׁל גְּדָיִים שֶׁל תְּבוּאָה עַד שֶׁהֵן בִּמְעֵי אִמּוֹתֵיהֶן, שֶׁאִם אֵין אַתֶּם מְעַשְּׂרִים מַעַשְׂרוֹת כָּרָאוּי כְּשֶׁהוּא סָמוּךְ לְהִתְבַּשֵּׁל אֲנִי מוֹצִיא רוּחַ קָדִים וְהִיא מְשַׁדַּפְתָּן, שֶׁנֶּאֱמַר (מלכים ב י\"ט) \"וּשְׁדֵפָה לִפְנֵי קָמָה\", וְכֵן לְעִנְיַן בִּכּוּרִים (פסיק' ר'; תנחומא):",
                "<b>שנה שנה.</b> מִכָּאן שֶׁאֵין מְעַשְּׂרִין מִן הֶחָדָשׁ עַל הַיָּשָׁן (ספרי):"
            ],
            [
                "<b>ואכלת וגו'.</b> זֶה מַעֲשֵׂר שֵׁנִי. שֶׁכְּבָר לִמְּדָנוּ לִתֵּן מַעֲשֵׂר רִאשׁוֹן לַלְוִיִם, שֶׁנֶּאֱמַר \"כִּי תִקְחוּ מֵאֵת בְּנֵי יִשְׂרָאֵל וְגוֹ'\" (במדבר י\"ח) וְנָתַן לָהֶם רְשׁוּת לְאָכְלוֹ בְּכָל מָקוֹם, שֶׁנֶּאֱמַר \"וַאֲכַלְתֶּם אֹתוֹ בְּכָל מָקוֹם\" (שם י\"ח), עַל כָּרְחֲךָ זֶה מַעֲשֵׂר אַחֵר הוּא:"
            ],
            [
                "<b>כי יברכך.</b> שֶׁתְּהֵא הַתְּבוּאָה מְרֻבָּה לָשֵׂאת:"
            ],
            [],
            [
                "<b>בכל אשר תאוה נפשך</b> – כְּלָל:",
                "<b>בבקר ובצאן וביין ובשכר</b> – פְּרָט:",
                "<b>ובכל אשר תשאלך נפשך</b> – חָזַר וְכָלַל, מַה הַפְּרָט מְפֹרָשׁ וְלַד וַלְדוֹת הָאָרֶץ וְרָאוּי לְמַאֲכַל אָדָם וְכוּ' (עירובין כ\"ז):"
            ],
            [
                "<b>והלוי, לא תעזבנו.</b> מִלִּתֵּן לוֹ מַעֲשֵׂר רִאשׁוֹן:",
                "<b>כי אין לו חלק ונחלה עמך.</b> יָצְאוּ לֶקֶט שִׁכְחָה וּפֵאָה וְהֶפְקֵר, שֶׁאַף הוּא יֵשׁ לוֹ חֵלֶק עִמְּךָ בָּהֶן כָּמוֹךָ, וְאֵינָן חַיָּבִין בְּמַעֲשֵׂר:"
            ],
            [
                "<b>מקצה שלש שנים.</b> בָּא וְלִמֵּד שֶׁאִם הִשְׁהָה מַעַשְׂרוֹתָיו שֶׁל שָׁנָה רִאשׁוֹנָה וּשְׁנִיָּה לִשְׁמִטָּה, שֶׁיְּבַעֲרֵם מִן הַבַּיִת בַּשְּׁלִישִׁית:"
            ],
            [
                "<b>ובא הלוי.</b> וְיִטֹּל מַעֲשֵׂר רִאשׁוֹן:",
                "<b>והגר והיתום.</b> וְיִטְּלוּ מַעֲשֵׂר שֵׁנִי, שֶׁהוּא שֶׁל עָנִי שֶׁל שָׁנָה זוֹ, וְלֹא תֹאכְלֶנּוּ אַתָּה בִּירוּשָׁלַיִם כְּדֶרֶךְ שֶׁנִּזְקַקְתָּ לֶאֱכֹל מַעֲשֵׂר שֵׁנִי שֶׁל שְׁתֵּי שָׁנִים:",
                "<b>ואכלו ושבעו.</b> תֵּן לָהֶם כְּדֵי שָׂבְעָן, מִכָּאן אָמְרוּ אֵין פּוֹחֲתִין לֶעָנִי בַּגֹּרֶן וְכוּ' (ספרי קי). וְאַתָּה הוֹלֵךְ לִירוּשָׁלַיִם בַּמַּעֲשֵׂר שֶׁל שָׁנָה רִאשׁוֹנָה וּשְׁנִיָּה שֶׁהִשְׁהֵיתָ, וּמִתְוַדֶּה \"בִּעַרְתִּי הַקֹּדֶשׁ מִן הַבַּיִת\" כְּמוֹ שֶׁמְּפֹרָשׁ בְּכִי תְכַלֶּה לַעְשֵׂר (דברים כ\"ו):"
            ]
        ],
        [
            [
                "<b>מקץ שבע שנים.</b> יָכוֹל שֶׁבַע שָׁנִים לְכָל מִלְוָה וּמִלְוָה, תַּ\"לֹ \"קָרְבָה שְׁנַת הַשֶּׁבַע\", וְאִם אַתָּה אוֹמֵר שֶׁבַע שָׁנִים לְכָל מִלְוָה וּמִלְוָה, לְהַלְוָאוֹת כָּל אֶחָד וְאֶחָד, הֵיאַךְ הִיא קְרֵבָה? הָא לָמַדְתָּ שֶׁבַע שָׁנִים לְמִנְיַן הַשְּׁמִטָּה (ספרי):"
            ],
            [
                "<b>שמוט כל בעל משה ידו.</b> שָׁמוֹט אֶת יָדוֹ שֶׁל כָּל בַּעַל מַשֶּׁה:"
            ],
            [
                "<b>את הנכרי תגש.</b> זוֹ מִצְוַת עֲשֵׂה (שם):"
            ],
            [
                "<b>אפס כי לא יהיה בך אביון.</b> וּלְהַלָּן הוּא אוֹמֵר \"כִּי לֹא יֶחְדַּל אֶבְיוֹן\"? אֶלָּא בִּזְמַן שֶׁאַתֶּם עוֹשִׂים רְצוֹנוֹ שֶׁל מָקוֹם אֶבְיוֹנִים בַּאֲחֵרִים וְלֹא בָכֶם, וּכְשֶׁאֵין אַתֶּם עוֹשִׂים רְצוֹנוֹ שֶׁל מָקוֹם אֶבְיוֹנִים בָּכֶם:",
                "<b>אביון.</b> דַּל מֵעָנִי, וּלְשׁוֹן אֶבְיוֹן שֶׁהוּא תָּאֵב לְכָל דָּבָר (עי' ויקרא רבה ל\"ד):"
            ],
            [
                "<b>רק אם שמוע תשמע.</b> אָז <b>לא יהיה בך אביון</b>:",
                "<b>שמוע תשמע.</b> שָׁמַע קִמְעָא מַשְׁמִיעִין אוֹתוֹ הַרְבֵּה (ספרי):"
            ],
            [
                "<b>כאשר דבר לך.</b> וְהֵיכָן דִּבֵּר? (דברים כ\"ח) בָּרוּךְ אַתָּה בָּעִיר (ספרי):",
                "<b>והעבטת.</b> כָּל לְשׁוֹן הַלְוָאָה כְּשֶׁנּוֹפֵל עַל הַמַּלְוֶה נוֹפֵל בִּלְשׁוֹן מַפְעִיל, כְּגוֹן וְהִלְוִיתָ, וְהַעֲבַטְתָּ. וְאִם הָיָה אוֹמֵר וְעָבַטְתָּ הָיָה נוֹפֵל עַל הַלֹּוֶה, כְּמוֹ וְלָוִיתָ:",
                "<b>והעבטת גוים.</b> יָכוֹל שֶׁתְּהֵא לֹוֶה מִזֶּה וּמַלְוֶה לָזֶה, תַּ\"לֹ \"וְאַתָּה לֹא תַעֲבֹט\":",
                "<b>ומשלת בגוים רבים.</b> יָכוֹל גוֹיִם אֲחֵרִים מוֹשְׁלִים עָלֶיךָ, תַּ\"לֹ \"וּבְךָ לֹא יִמְשֹׁלוּ\" (שם):"
            ],
            [
                "<b>כי יהיה בך אביון.</b> הַתָּאֵב תָּאֵב קוֹדֵם:",
                "<b>מאחד אחיך.</b> אָחִיךָ מֵאָבִיךָ קוֹדֵם לְאָחִיךָ מֵאִמְּךָ:",
                "<b>שעריך.</b> עֲנִיֵּי עִירְךָ קוֹדְמִים לַעֲנִיֵּי עִיר אַחֶרֶת:",
                "<b>לא תאמץ.</b> יֵשׁ לְךָ אָדָם שֶׁמִּצְטַעֵר אִם יִתֵּן אִם לֹא יִתֵּן, לְכָךְ נֶאֱמַר \"לֹא תְאַמֵּץ\". יֵשׁ לְךָ שֶׁפּוֹשֵׁט אֶת יָדוֹ וְקוֹפְצָהּ, לְכָךְ נֶאֱמַר \"לֹא תִקְפֹּץ\" (שם):",
                "<b>מאחיך האביון.</b> אִם לֹא תִתֵּן לוֹ, סוֹפְךָ לִהְיוֹת אָחִיו שֶׁל אֶבְיוֹן (שם):"
            ],
            [
                "<b>פתח תפתח.</b> אֲפִלּוּ כַמָּה פְעָמִים (שם):",
                "<b>כי פתח תפתח.</b> הֲרֵי כִי מְשַׁמֵּשׁ בִּלְשׁוֹן אֶלָּא:",
                "<b>והעבט תעביטנו.</b> אִם לֹא רָצָה בְמַתָּנָה תֵּן לוֹ בְּהַלְוָאָה (עי' שם; כתובות ס\"ז):",
                "<b>די מחסרו.</b> וְאִי אַתָּה מְצֻוֶּה לְהַעֲשִׁירוֹ:",
                "<b>אשר יחסר לו.</b> אֲפִלּוּ סוּס לִרְכֹּב עָלָיו וְעֶבֶד לָרוּץ לְפָנָיו (שם):",
                "<b>לו.</b> זוֹ אִשָּׁה וְכֵן הוּא אוֹמֵר (בראשית ב') אֶעֱשֶׂה לּוֹ עֵזֶר כְּנֶגְדּוֹ (ספרי):"
            ],
            [
                "<b>וקרא עליך.</b> יָכוֹל מִצְוָה, תַּ\"לֹ וְלֹא יִקְרָא:",
                "<b>והיה בך חטא.</b> מִכָּל מָקוֹם, אֲפִלּוּ לֹא יִקְרָא. אִם כֵּן לָמָּה נֶאֱמַר \"וְקָרָא עָלֶיךָ\"? מְמַהֵר אֲנִי לִפָּרַע עַל יְדֵי הַקּוֹרֵא יוֹתֵר מִמִּי שֶׁאֵינוֹ קוֹרֵא (שם):"
            ],
            [
                "<b>נתון תתן לו.</b> אֲפִלּוּ מֵאָה פְעָמִים:",
                "<b>לו.</b> בֵּינוֹ וּבֵינְךָ:",
                "<b>כי בגלל הדבר.</b> אֲפִלּוּ אָמַרְתָּ לִתֵּן, אַתָּה נוֹטֵל שְׂכַר הָאֲמִירָה עִם שְׂכַר הַמַּעֲשֶׂה (שם):"
            ],
            [
                "<b>על כן.</b> מִפְּנֵי כֵן:",
                "<b>לאמר.</b> עֵצָה לְטוֹבָתְךָ אֲנִי מַשִּׂיאֲךָ:",
                "<b>לאחיך לעניך.</b> לְאֵיזֶה אָח? לֶעָנִי:",
                "<b>לעניך.</b> בְּיוֹ\"ד אֶחָד — לְשׁוֹן עָנִי אֶחָד הוּא, אֲבָל עֲנִיֶּיךָ בִשְׁנֵי יוֹדִי\"ן — שְׁנֵי עֲנִיִּים:"
            ],
            [
                "<b>כי ימכר לך.</b> עַל יְדֵי אֲחֵרִים, בִּמְכָרוּהוּ בֵּית דִּין בִּגְנֵבָתוֹ הַכָּתוּב מְדַבֵּר; וַהֲרֵי כְבָר נֶאֱמַר \"כִּי תִקְנֶה עֶבֶד עִבְרִי\" וּבִמְכָרוּהוּ בֵית דִּין הַכָּתוּב מְדַבֵּר? אֶלָּא מִפְּנֵי שְׁנֵי דְבָרִים שֶׁנִּתְחַדְּשׁוּ כָּאן, אֶחָד שֶׁכָּתוּב <b>או העבריה</b> אַף הִיא תֵצֵא בְּשֵׁשׁ. וְלֹא שֶׁמְּכָרוּהָ בֵית דִּין, שֶׁאֵין הָאִשָּׁה נִמְכֶּרֶת בִּגְנֵבָתָהּ, שֶׁנֶּאֱמַר \"בִּגְנֵבָתוֹ\" וְלֹא \"בִגְנֵבָתָהּ\" – אֶלָּא בִקְטַנָּה שֶׁמְּכָרָהּ אָבִיהָ, וְלִמֵּד כָּאן שֶׁאִם יָצְאוּ שֵׁשׁ שָׁנִים קֹדֶם שֶׁתָּבִיא סִימָנִין תֵּצֵא, וְעוֹד חִדֵּשׁ כָּאן <b>העניק תעניק</b>:"
            ],
            [],
            [
                "<b>העניק תעניק.</b> לְשׁוֹן עֲדִי בַּגֹּבַהּ וּבְמַרְאִית הָעַיִן, דָּבָר שֶׁיְּהֵא נִכָּר שֶׁהֱטִיבוֹתָ לוֹ; וְיֵשׁ מְפָרְשִׁים לְשׁוֹן הַטְעָנָה עַל צַוָּארוֹ:",
                "<b>מצאנך ומגרנך ומיקבך.</b> יָכוֹל אֵין לִי אֶלָּא אֵלּוּ בִּלְבַד, תַּ\"לֹ <b>אשר ברכך</b> – מִכָּל מַה שֶּׁבֵּרַכְךָ בּוֹרַאֲךָ. וְלָמָּה נֶאֶמְרוּ אֵלּוּ? מָה אֵלּוּ מְיֻחָדִים שֶׁהֵם בִּכְלַל בְּרָכָה אַף כָּל שֶׁהוּא בִּכְלַל בְּרָכָה, יָצְאוּ פְּרָדוֹת; וְלָמְדוּ רַבּוֹתֵינוּ בְמַסֶּכֶת קִדּוּשִׁין (דף י\"ז) בִּגְזֵרָה שָׁוָה כַּמָּה נוֹתֵן לוֹ מִכָּל מִין וָמִין:"
            ],
            [
                "<b>וזכרת כי עבד היית.</b> וְהֶעֱנַקְתִּי וְשָׁנִיתִי לְךָ מִבִּזַּת מִצְרַיִם וּבִזַּת הַיָּם, אַף אַתָּה הַעֲנֵק וּשְׁנֵה לוֹ (ספרי):"
            ],
            [],
            [
                "<b>עבד עולם.</b> יָכוֹל כְּמַשְׁמָעוֹ, תַּ\"לֹ \"וְשַׁבְתֶּם אִישׁ אֶל אֲחֻזָּתוֹ וְאִישׁ אֶל מִשְׁפַּחְתּוֹ תָּשֻׁבוּ\" (ויקרא כ\"ה), הָא לָמַדְתָּ שֶׁאֵין זֶה אֶלָּא עוֹלָמוֹ שֶׁל יוֹבֵל (מכילתא שמות כ\"א):",
                "<b>ואף לאמתך תעשה כן.</b> הַעֲנֵק לָהּ; יָכוֹל אַף לִרְצִיעָה הִשְׁוָה הַכָּתוּב אוֹתָהּ, תַּ\"לֹ (שמות כ\"א) \"וְאִם אָמֹר יֹאמַר הָעֶבֶד\" – עֶבֶד נִרְצָע וְאֵין אָמָה נִרְצַעַת (ספרי):"
            ],
            [
                "<b>כי משנה שכר שכיר.</b> מִכָּאן אָמְרוּ עֶבֶד עִבְרִי עוֹבֵד בֵּין בַּיּוֹם וּבֵין בַּלַּיְלָה, וְזֶהוּ כִפְלַיִם שֶׁבַּעֲבוֹדַת שְׂכִירֵי יוֹם. וּמַהוּ עֲבוֹדָתוֹ בַלַּיְלָה? רַבּוֹ מוֹסֵר לוֹ שִׁפְחָה כְנַעֲנִית וְהַוְּלָדוֹת לָאָדוֹן (ספרי):"
            ],
            [
                "<b>כל הבכור, תקדיש.</b> וּבְמָקוֹם אַחֵר (ויקרא כ\"ז) הוּא אוֹמֵר \"לֹא יַקְדִּישׁ אִישׁ אֹתוֹ\", הָא כֵיצַד? אֵינוֹ מַקְדִּישׁוֹ לְקָרְבָּן אַחֵר; וְכָאן לִמֵּד שֶׁמִּצְוָה לוֹמַר הֲרֵי אַתָּה קָדוֹשׁ לִבְכוֹרָה. דָּ\"אַ — אִי אֶפְשָׁר לוֹמַר \"תַּקְדִּישׁ\", שֶׁכְּבָר נֶאֱמַר \"לֹא יַקְדִּישׁ\", וְאִי אֶפְשָׁר לוֹמַר \"לֹא יַקְדִּישׁ\", שֶׁהֲרֵי כְבָר נֶאֱמַר \"תַּקְדִּישׁ\", הָא כֵיצַד? מַקְדִּישׁוֹ אַתָּה הֶקְדֵּשׁ עִלּוּי וְנוֹתֵן לַהֶקְדֵּשׁ כְּפִי טוֹבַת הֲנָאָה שֶׁבּוֹ (ערכין כ\"ט):",
                "<b>לא תעבד בבכור שורך ולא תגז וגו'.</b> אַף הַחִלּוּף לָמְדוּ רַבּוֹתֵינוּ שֶׁאָסוּר, אֶלָּא שֶׁדִּבֵּר הַכָּתוּב בַּהוֹוֶה (בכורות כ\"ה):"
            ],
            [
                "<b>לפני ה' אלהיך תאכלנו.</b> לַכֹּהֵן הוּא אוֹמֵר, שֶׁכְּבָר מָצִינוּ שֶׁהוּא מִמַּתְּנוֹת כְּהֻנָּה אֶחָד תָּם וְאֶחָד בַּעַל מוּם, שֶׁנֶּאֱמַר (במדבר י\"ח) וּבְשָׂרָם יִהְיֶה לָּךְ וְגוֹ' (בכ' כ\"ח):",
                "<b>שנה בשנה.</b> מִכָּאן שֶׁאֵין מַשְׁהִין אוֹתוֹ יוֹתֵר עַל שְׁנָתוֹ; יָכוֹל יְהֵא פָּסוּל מִשֶּׁעָבְרָה שְׁנָתוֹ, כְּבָר הֻקַּשׁ לְמַעֲשֵׂר, שֶׁנֶּאֱמַר (דברים י\"ד) וְאָכַלְתָּ לִפְנֵי ה' אֱלֹהֶיךָ מַעְשַׂר דְּגָנְךָ תִּירֹשְׁךָ וְיִצְהָרֶךָ וּבְכֹרֹת בְּקָרְךָ וְצֹאנֶךָ, מַה מַּעֲשֵׂר שֵׁנִי אֵינוֹ נִפְסָל מִשָּׁנָה לַחֲבֶרְתָּהּ אַף בְּכוֹר אֵינוֹ נִפְסָל, אֶלָּא שֶׁמִּצְוָה תּוֹךְ שְׁנָתוֹ (בכ' כ\"ז):",
                "<b>שנה בשנה.</b> אִם שְׁחָטוֹ בְּסוֹף שְׁנָתוֹ אוֹכְלוֹ אוֹתוֹ הַיּוֹם וְיוֹם אֶחָד מִשָּׁנָה אַחֶרֶת, לִמֵּד שֶׁנֶּאֱכָל לִשְׁנֵי יָמִים וְלַיְלָה אֶחָד (שם):"
            ],
            [
                "<b>מום.</b> כְּלָל:",
                "<b>פסח או עור.</b> פְּרָט:",
                "<b>כל מום רע.</b> חָזַר וְכָלַל — מַה הַפְּרָט מְפֹרָשׁ מוּם הַגָּלוּי וְאֵינוֹ חוֹזֵר, אַף כָּל מוּם שֶׁבַּגָּלוּי וְאֵינוֹ חוֹזֵר (שם ל\"ז):"
            ],
            [],
            [
                "<b>רק את דמו לא תאכל.</b> שֶׁלֹּא תֹאמַר הוֹאִיל וְכֻלּוֹ הֶתֵּר הַבָּא מִכְּלַל אִסּוּר הוּא, שֶׁהֲרֵי קָדוֹשׁ וְנִשְׁחָט בַּחוּץ בְּלֹא פִדְיוֹן וְנֶאֱכָל, יָכוֹל יְהֵא אַף הַדָּם מֻתָּר, תַּלְמוּד לוֹמַר <b>רק את דמו לא תאכל</b>:"
            ]
        ],
        [
            [
                "<b>שמור את חדש האביב.</b> מִקֹּדֶם בּוֹאוֹ שְׁמֹר שֶׁיְּהֵא רָאוּי לְאָבִיב – לְהַקְרִיב בּוֹ אֶת מִנְחַת הָעֹמֶר, וְאִם לָאו עַבֵּר אֶת הַשָּׁנָה (עי' סנהדרין י\"א):",
                "<b>ממצרים לילה.</b> וַהֲלֹא בַּיּוֹם יָצְאוּ שֶׁנֶּאֱמַר (במדבר ל\"ג) מִמָּחֳרַת הַפֶּסַח יָצְאוּ בְנֵי יִשְׂרָאֵל וְגוֹ'? אֶלָּא לְפִי שֶׁבַּלַּיְלָה נָתַן לָהֶם פַּרְעֹה רְשׁוּת לָצֵאת, שֶׁנֶּאֱמַר (שמות י\"ב) וַיִּקְרָא לְמֹשֶׁה וּלְאַהֲרֹן לַיְלָה וְגוֹ' (בראשית ט'):"
            ],
            [
                "<b>וזבחת פסח לה' אלהיך צאן.</b> שֶׁנֶּאֱמַר (שמות י\"ב) מִן הַכְּבָשִׂים וּמִן הָעִזִּים תִּקָּחוּ:",
                "<b>ובקר.</b> תִּזְבַּח לַחֲגִיגָה, שֶׁאִם נִמְנוּ עַל הַפֶּסַח חֲבוּרָה מְרֻבָּה, מְבִיאִים עִמּוֹ חֲגִיגָה כְּדֵי שֶׁיְּהֵא נֶאֱכָל עַל הַשֹּׂבַע (פסחים ס\"ט); וְעוֹד לָמְדוּ רַבּוֹתֵינוּ דְּבָרִים הַרְבֵּה מִפָּסוּק זֶה:"
            ],
            [
                "<b>לחם עני.</b> לֶחֶם שֶׁמַּזְכִּיר אֶת הָעֹנִי שֶׁנִּתְעַנּוּ בְּמִצְרַיִם (ספרי):",
                "<b>כי בחפזון יצאת.</b> וְלֹא הִסְפִּיק בָּצֵק לְהַחֲמִיץ וְזֶה יִהְיֶה לְךָ לְזִכָּרוֹן; וְחִפָּזוֹן לֹא שֶׁלְּךָ הָיָה אֶלָּא שֶׁל מִצְרַיִם, שֶׁכֵּן הוּא אוֹמֵר \"וַתֶּחֱזַק מִצְרַיִם עַל הָעָם וְגוֹ'\" (ספרי):",
                "<b>למען תזכר.</b> עַל יְדֵי אֲכִילַת הַפֶּסַח וְהַמַּצָּה <b>את יום צאתך</b>:"
            ],
            [
                "<b>ולא ילין מן הבשר אשר תזבח בערב ביום הראשון לבקר.</b> אַזְהָרָה לַמּוֹתִיר בְּפֶסַח דּוֹרוֹת, לְפִי שֶׁלֹּא נֶאֱמַר אֶלָּא בְּפֶסַח מִצְרַיִם; וְיוֹם רִאשׁוֹן הָאָמוּר כָּאן הוּא י\"ד בְּנִיסָן, כְּמָה דְּאַתְּ אָמַר \"אַךְ בַּיּוֹם הָרִאשׁוֹן תַּשְׁבִּיתוּ שְׂאוֹר מִבָּתֵּיכֶם\" (שמות י\"ב); וּלְפִי שֶׁנִּסְתַּלֵּק הַכָּתוּב מֵעִנְיָנוֹ שֶׁל פֶּסַח וְהִתְחִיל לְדַבֵּר בְּחֻקּוֹת שִׁבְעַת יָמִים, כְּגוֹן שִׁבְעַת יָמִים תֹּאכַל עָלָיו מַצּוֹת, וְלֹא יֵרָאֶה לְךָ שְׂאֹר בְּכָל גְּבֻלְךָ, הֻצְרַךְ לְפָרֵשׁ בְּאֵיזוֹ זְבִיחָה הוּא מַזְהִיר, שֶׁאִם כָּתַב וְלֹא יָלִין מִן הַבָּשָׂר אֲשֶׁר תִּזְבַּח בָּעֶרֶב לַבֹּקֶר הָיִיתִי אוֹמֵר שְׁלָמִים הַנִּשְׁחָטִים כָּל שִׁבְעָה כֻּלָּן בְּבַל תּוֹתִירוּ וְאֵינָן נֶאֱכָלִין אֶלָּא לְיוֹם וָלַיְלָה, לְכָךְ כָּתַב <b>בערב ביום הראשון.</b> דָּבָר אַחֵר בַּחֲגִיגַת י\"ד הַכָּתוּב מְדַבֵּר, וְלִמֵּד עָלֶיהָ שֶׁנֶּאֱכֶלֶת לִשְׁנֵי יָמִים, וְהָרִאשׁוֹן הָאָמוּר כָּאן בְּיוֹם טוֹב הָרִאשׁוֹן הַכָּתוּב מְדַבֵּר, וְכֵן מַשְׁמָעוּת הַמִּקְרָא – בְּשַׂר חֲגִיגָה אֲשֶׁר תִּזְבַּח בָּעֶרֶב לֹא יָלִין בְּיֹ\"טֹ הָרִאשׁוֹן עַד בָּקְרוֹ שֶׁל שֵׁנִי, אֲבָל נֶאֱכֶלֶת הִיא בְאַרְבָּעָה עָשָׂר וּבַחֲמִשָׁה עָשָׂר, וְכָךְ הִיא שְׁנוּיָה בְמַסֶּכֶת פְּסָחִים (דף ע\"א):"
            ],
            [],
            [
                "<b>בערב כבוא השמש מועד צאתך ממצרים.</b> הֲרֵי שְׁלֹשָׁה זְמַנִּים חֲלוּקִים, בָּעֶרֶב מִשֵּׁשׁ שָׁעוֹת וּלְמַעְלָה זָבְחֵהוּ, וּכְבֹא הַשֶּׁמֶשׁ תֹּאכְלֵהוּ, וּמוֹעֵד צֵאתְךָ אַתָּה שׂוֹרְפֵהוּ, כְּלוֹמַר נַעֲשֶׂה נוֹתָר וְיֵצֵא לְבֵית הַשְּׂרֵפָה (ספרי; ברכות ט'):"
            ],
            [
                "<b>ובשלת.</b> זֶהוּ צְלִי אֵשׁ, שֶׁאַף הוּא קָרוּי בִּשּׁוּל:",
                "<b>ופנית בבקר.</b> לְבָקְרוֹ שֶׁל שֵׁנִי, מְלַמֵּד שֶׁטָּעוּן לִינָה לֵיל שֶׁל מוֹצָאֵי י\"ט (ספרי; פסחים צ\"ה; חגיגה י\"ז):"
            ],
            [
                "<b>ששת ימים תאכל מצות.</b> וּבְמָקוֹם אַחֵר (שמות י\"ב) הוּא אוֹמֵר \"שִׁבְעַת יָמִים\"? שִׁבְעָה מִן הַיָּשָׁן וְשִׁשָּׁה מִן הֶחָדָשׁ (ספרי; מנחות ס\"ו); דָּ\"אַ — לִמֵּד עַל אֲכִילַת מַצָּה בַּשְּׁבִיעִי שֶׁאֵינָהּ חוֹבָה, וּמִכָּאן אַתָּה לָמֵד לְשֵׁשֶׁת יָמִים, שֶׁהֲרֵי שְׁבִיעִי בִּכְלָל הָיָה וְיָצָא מִן הַכְּלָל לְלַמֵּד שֶׁאֵין אֲכִילַת מַצָּה בּוֹ חוֹבָה אֶלָּא רְשׁוּת, וְלֹא לְלַמֵּד עַל עַצְמוֹ יָצָא, אֶלָּא לְלַמֵּד עַל הַכְּלָל כֻּלּוֹ יָצָא, מַה שְּׁבִיעִי רְשׁוּת אַף כֻּלָּם רְשׁוּת, חוּץ מִלַּיְלָה הָרִאשׁוֹן שֶׁהַכָּתוּב קְבָעוֹ חוֹבָה, שֶׁנֶּאֱמַר (שמות י\"ב) \"בָּעֶרֶב תֹּאכְלוּ מַצֹּת\" (מכילתא; פסחים ק\"כ):",
                "<b>עצרת לה' אלהיך.</b> עֲצֹר עַצְמְךָ מִן הַמְּלָאכָה; דָּ\"אַ — כְּנוּפְיָא שֶׁל מַאֲכָל וּמִשְׁתֶּה, לְשׁוֹן \"נַעְצְרָה נָּא אוֹתָךְ\" (שופטים י\"ג):"
            ],
            [
                "<b>מהחל חרמש בקמה.</b> מִשֶּׁנִּקְצַר הָעֹמֶר שֶׁהוּא רֵאשִׁית הַקָּצִיר (עי' ספרי; מנחות ע\"א):"
            ],
            [
                "<b>מסת נדבת ידך.</b> דֵּי נִדְבַת יָדְךָ, הַכֹּל לְפִי הַבְּרָכָה הָבֵא שַׁלְמֵי שִׂמְחָה וְקַדֵּשׁ קְרוּאִים לֶאֱכֹל:"
            ],
            [
                "<b>לוי גר יתום ואלמנה.</b> אַרְבָּעָה שֶׁלִּי כְּנֶגֶד אַרְבָּעָה שֶׁלְּךָ – <b>בנך ובתך ועבדך ואמתך</b>, אִם אַתָּה מְשַׂמֵּחַ אֶת שֶׁלִּי אֲנִי מְשַׂמֵּחַ אֶת שֶׁלְּךָ:"
            ],
            [
                "<b>וזכרת כי עבד היית וגו'.</b> עַל מְנָת כֵּן פְּדִיתִיךָ, שֶׁתִּשְׁמֹר וְתַעֲשֶׂה אֶת הַחֻקִּים הָאֵלֶּה:"
            ],
            [
                "<b>באספך.</b> בִּזְמַן הָאָסִיף שֶׁאַתָּה מַכְנִיס לַבַּיִת פֵּרוֹת הַקַּיִץ; דָּ\"אַ — <b>באספך מגרנך ומיקבך</b>, לִמֵּד שֶׁמְּסַכְּכִין אֶת הַסֻּכָּה בִּפְסֹלֶת גֹּרֶן וְיֶקֶב (ראש השנה י\"ג; סוכה י\"ב):"
            ],
            [],
            [
                "<b>והיית אך שמח.</b> לְפִי פְשׁוּטוֹ אֵין זֶה לְשׁוֹן צִוּוּי אֶלָּא לְשׁוֹן הַבְטָחָה, וּלְפִי תַלְמוּדוֹ לָמְדוּ מִכָּאן לְרַבּוֹת לֵילֵי יוֹם טוֹב הָאַחֲרוֹן לְשִׂמְחָה (שם מ\"ח):"
            ],
            [
                "<b>ולא יראה את פני ה' ריקם.</b> אֶלָּא הָבֵא עוֹלוֹת רְאִיָּה וְשַׁלְמֵי חֲגִיגָה:"
            ],
            [
                "<b>איש כמתנת ידו.</b> מִי שֶׁיֵּשׁ לוֹ אוֹכְלִין הַרְבֵּה וּנְכָסִים מְרֻבִּין יָבִיא עוֹלוֹת מְרֻבּוֹת וּשְׁלָמִים מְרֻבִּים (ספרי; חגיגה ח'):"
            ],
            [
                "<b>שפטים ושטרים.</b> שׁוֹפְטִים – דַּיָּנִים הַפּוֹסְקִים אֶת הַדִּין, וְשׁוֹטְרִים – הָרוֹדִין אֶת הָעָם אַחַר מִצְוָתָם (שֶׁמַּכִּין וְכוֹפְתִין) בְּמַקֵּל וּבִרְצוּעָה עַד שֶׁיְּקַבֵּל עָלָיו אֶת דִּין הַשּׁוֹפֵט:",
                "<b>בכל שעריך.</b> בְּכָל עִיר וָעִיר:",
                "<b>לשבטיך.</b> מוּסָב עַל <b>תתן לך</b> – שׁוֹפְטִים וְשׁוֹטְרִים תִּתֶּן לְךָ לִשְׁבָטֶיךָ בְּכָל שְׁעָרֶיךָ אֲשֶׁר ה' אֱלֹהֶיךָ נֹתֵן לְךָ:",
                "<b>לשבטיך.</b> מְלַמֵּד שֶׁמּוֹשִׁיבִין דַּיָּנִין לְכָל שֵׁבֶט וָשֵׁבֶט וּבְכָל עִיר וָעִיר (ספרי; סנהדרין ט\"ז):",
                "<b>ושפטו את העם וגו'.</b> מַנֵּה דַּיָּנִין מֻמְחִים וְצַדִּיקִים לִשְׁפֹּט צֶדֶק (עי' ספרי):"
            ],
            [
                "<b>לא תטה משפט.</b> כְּמַשְׁמָעוֹ:",
                "<b>לא תכיר פנים.</b> אַף בִּשְׁעַת הַטְּעָנוֹת; אַזְהָרָה לַדַּיָּן שֶׁלֹּא יְהֵא רַךְ לָזֶה וְקָשֶׁה לָזֶה, אֶחָד עוֹמֵד וְאֶחָד יוֹשֵׁב, לְפִי שֶׁכְּשֶׁרוֹאֶה זֶה שֶׁהַדַּיָּן מְכַבֵּד אֶת חֲבֵרוֹ מִסְתַּתְּמִין טַעֲנוֹתָיו:",
                "<b>ולא תקח שחד.</b> אֲפִלּוּ לִשְׁפֹּט צֶדֶק (ספרי):",
                "<b>כי השחד יעור.</b> מִשֶּׁקִּבֵּל שֹׁחַד מִמֶּנּוּ אִי אֶפְשָׁר שֶׁלֹּא יַטֶּה אֶת לִבּוֹ אֶצְלוֹ לַהֲפֹךְ בִּזְכוּתוֹ:",
                "<b>דברי צדיקים.</b> דְּבָרִים הַמְצֻדָּקִים – מִשְׁפְּטֵי אֱמֶת:"
            ],
            [
                "<b>צדק צדק תרדף.</b> הַלֹּךְ אַחַר בֵּית דִּין יָפֶה (ספרי; סנהדרין ל\"ב):",
                "<b>למען תחיה וירשת.</b> כְּדַאי הוּא מִנּוּי הַדַּיָּנִין הַכְּשֵׁרִים לְהַחֲיוֹת אֶת יִשְׂרָאֵל וּלְהוֹשִׁיבָן עַל אַדְמָתָן (ספרי):"
            ],
            [
                "<b>לא תטע לך אשרה.</b> לְחַיְּבוֹ עָלֶיהָ מִשְּׁעַת נְטִיעָתָהּ, וַאֲפִלּוּ לֹא עֲבָדָהּ עוֹבֵר בְּלֹא תַעֲשֶׂה עַל נְטִיעָתָהּ (שם):",
                "<b>לא תטע לך אשרה כל עץ אצל מזבח ה' אלהיך.</b> אַזְהָרָה לְנוֹטֵעַ אִילָן וּלְבוֹנֶה בַיִת בְּהַר הַבַּיִת:"
            ],
            [
                "<b>ולא תקים לך מצבה.</b> מַצֶּבֶת אֶבֶן אַחַת לְהַקְרִיב עָלֶיהָ אֲפִלּוּ לַשָּׁמַיִם:",
                "<b>אשר שנא.</b> מִזְבַּח אֲבָנִים וּמִזְבַּח אֲדָמָה צִוָּה לַעֲשׂוֹת, וְאֶת זוֹ שָׂנֵא, כִּי חֹק הָיְתָה לַכְּנַעֲנִיִּים, וְאַעַ\"פִּ שֶׁהָיְתָה אֲהוּבָה לוֹ בִּימֵי הָאָבוֹת, עַכְשָׁיו שְׂנֵאָהּ מֵאַחַר שֶׁעֲשָׂאוּהָ אֵלּוּ חֹק לַעֲבוֹדָה זָרָה (עי' שם):"
            ]
        ],
        [
            [
                "<b>לא תזבח … כל דבר רע.</b> אַזְהָרָה לַמְפַגֵּל בַּקֳּדָשִׁים עַ\"יְ דִּבּוּר רָע. וְעוֹד נִדְרְשׁוּ בוֹ שְׁאָר דְּרָשׁוֹת בִּשְׁחִיטַת קָדָשִׁים (זבחים ל\"ו):"
            ],
            [
                "<b>לעבר בריתו.</b> אֲשֶׁר כָּרַת אִתְּכֶם שֶׁלֹּא לַעֲבֹד עֲבוֹדָה זָרָה:"
            ],
            [
                "<b>אשר לא צויתי.</b> לְעָבְדָם (מגילה ט'):"
            ],
            [
                "<b>נכון.</b> מְכֻוָּן הָעֵדוּת:"
            ],
            [
                "<b>והוצאת את האיש ההוא אל שעריך וגו'.</b> הַמְתַרְגֵּם אֶל שְׁעָרֶיךָ \"לִתְרַע בֵּית דִּינָךְ\" טוֹעֶה, שֶׁכֵּן שָׁנִינוּ \"אֶל שְׁעָרֶיךָ\" — זֶה שַׁעַר שֶׁעָבַד בּוֹ, אוֹ אֵינוֹ אֶלָּא שַׁעַר שֶׁנִּדּוֹן בּוֹ? נֶאֱמַר \"שְׁעָרֶיךָ\" לְמַטָּה וְנֶאֱמַר \"שְׁעָרֶיךָ\" לְמַעְלָה, מַה שְּׁעָרֶיךָ הָאָמוּר לְמַעְלָה שַׁעַר שֶׁעָבַד בּוֹ, אַף שְׁעָרֶיךָ הָאָמוּר לְמַטָּה שַׁעַר שֶׁעָבַד בּוֹ, וְתַרְגּוּמוֹ \"לְקִרְוָיךְ\":"
            ],
            [
                "<b>שנים עדים או שלשה.</b> אִם מִתְקַיֶּמֶת עֵדוּת בִּשְׁנַיִם לָמָּה פֵּרֵט לְךָ בִשְׁלוֹשָׁה? לְהַקִּישׁ שְׁלוֹשָׁה לִשְׁנַיִם, מַה שְּׁנַיִם עֵדוּת אַחַת אַף שְׁלוֹשָׁה עֵדוּת אַחַת, וְאֵין נַעֲשִׂין זוֹמְמִין עַד שֶׁיִּזֹּמּוּ כֻלָּם (מכות ה'):"
            ],
            [],
            [
                "<b>כי יפלא.</b> כָּל הַפְלָאָה לְשׁוֹן הַבְדָּלָה וּפְרִישָׁה, שֶׁהַדָּבָר נִבְדָּל וּמְכֻסֶּה מִמְּךָ:",
                "<b>בין דם לדם.</b> בֵּין דָּם טָמֵא לְדָם טָהוֹר (נדה י\"ט):",
                "<b>בין דין לדין.</b> בֵּין דִּין זַכַּאי לְדִין חַיָּב:",
                "<b>בין נגע לנגע.</b> בֵּין נֶגַע טָמֵא לְנֶגַע טָהוֹר:",
                "<b>דברי ריבת.</b> שֶׁיִּהְיוּ חַכְמֵי הָעִיר חוֹלְקִים בַּדָּבָר, זֶה מְטַמֵּא וְזֶה מְטַהֵר, זֶה מְחַיֵּב וְזֶה מְזַכֶּה:",
                "<b>וקמת ועלית.</b> מְלַמֵּד שֶׁבֵּית הַמִּקְדָּשׁ גָּבוֹהַּ מִכָּל הַמְּקוֹמוֹת (ספרי; סנהדרין פ\"ז):"
            ],
            [
                "<b>הכהנים הלוים.</b> הַכֹּהֲנִים שֶׁיָּצְאוּ מִשֵּׁבֶט לֵוִי:",
                "<b>ואל השפט אשר יהיה בימים ההם.</b> וַאֲפִלּוּ אֵינוֹ כִּשְׁאָר שׁוֹפְטִים שֶׁהָיוּ לְפָנָיו, אַתָּה צָרִיךְ לִשְׁמֹעַ לוֹ – אֵין לְךָ אֶלָּא שׁוֹפֵט שֶׁבְּיָמֶיךָ (ראש השנה כ\"ה):"
            ],
            [],
            [
                "<b>ימין ושמאל.</b> אֲפִלּוּ אוֹמֵר לְךָ עַל יָמִין שֶׁהוּא שְׂמֹאל וְעַל שְׂמֹאל שֶׁהוּא יָמִין, וְכָל שֶׁכֵּן שֶׁאוֹמֵר לְךָ עַל יָמִין יָמִין וְעַל שְׂמֹאל שְׂמֹאל (ספרי):"
            ],
            [],
            [
                "<b>וכל העם ישמעו.</b> מִכָּאן שֶׁמַּמְתִּינִין לוֹ עַד הָרֶגֶל וּמְמִיתִין אוֹתוֹ בָּרֶגֶל (סנהדרין פ\"ט):"
            ],
            [],
            [],
            [
                "<b>לא ירבה לו סוסים.</b> אֶלָּא כְּדֵי מֶרְכַּבְתּוֹ, שֶׁלֹּא <b>ישיב את העם מצרימה</b>, שֶׁהַסּוּסִים בָּאִים מִשָּׁם, כְּמָה שֶׁנֶּאֱמַר בִּשְׁלֹמֹה (מלכים א י') וַתַּעֲלֶה וַתֵּצֵא מֶרְכָּבָה מִמִּצְרַיִם בְּשֵׁשׁ מֵאוֹת כֶּסֶף וְסוּס בַּחֲמִשִּׁים וּמֵאָה (סנהדרין כ\"א):"
            ],
            [
                "<b>ולא ירבה לו נשים.</b> אֶלָּא י\"ח, שֶׁמָּצִינוּ שֶׁהָיוּ לוֹ לְדָוִד שֵׁשׁ נָשִׁים, וְנֶאֱמַר לוֹ (שמואל ב י״ב:ח׳) \"וְאִם מְעָט וְאֹסִפָה לְּךָ כָּהֵנָּה וְכָהֵנָּה\":",
                "<b>וכסף וזהב לא ירבה לו מאד.</b> אֶלָּא כְּדֵי לִתֵּן לְאַכְסַנְיָא (ספרי; סנהדרין כ\"א):"
            ],
            [
                "<b>והיה כשבתו.</b> אִם עָשָׂה כֵן כְּדַאי הוּא שֶׁתִּתְקַיֵּם מַלְכוּתוֹ (ספרי):",
                "<b>את משנה התורה.</b> שְׁתֵּי סִפְרֵי תוֹרָה, אַחַת שֶׁהִיא מֻנַּחַת בְּבֵית גְּנָזָיו, וְאַחַת שֶׁנִּכְנֶסֶת וְיוֹצֵאת עִמּוֹ (סנהדרין כ\"א); וְאֻנְקְלוֹס תִּרְגֵּם \"פַּתְשֶׁגֶן\", פָּתַר משנה לְשׁוֹן שִׁנּוּן וְדִבּוּר:"
            ],
            [
                "<b>דברי התורה.</b> כְּמַשְׁמָעוֹ:"
            ],
            [
                "<b>ולבלתי סור מן המצוה.</b> אֲפִלּוּ מִצְוָה קַלָּה שֶׁל נָבִיא:",
                "<b>למען יאריך ימים.</b> מִכְּלַל הֵן אַתָּה שׁוֹמֵעַ לָאו; וְכֵן מָצִינוּ בְשָׁאוּל שֶׁאָמַר לוֹ שְׁמוּאֵל (שמואל א י') \"שִׁבְעַת יָמִים תּוֹחֵל עַד בּוֹאִי אֵלֶיךָ\", לְהַעֲלוֹת עוֹלוֹת, וּכְתִיב (שם י\"ג) \"וַיּוֹחֶל שִׁבְעַת יָמִים\", וְלֹא שָׁמַר הַבְטָחָתוֹ לִשְׁמֹר כָּל הַיּוֹם, וְלֹא הִסְפִּיק לְהַעֲלוֹת הָעוֹלָה עַד שֶׁבָּא שְׁמוּאֵל וְאָמַר לוֹ \"נִסְכָּלְתָּ לֹא שָׁמַרְתָּ וְגוֹ' וְעַתָּה מַמְלַכְתְּךָ לֹא תָקוּם\", הָא לָמַדְתָּ שֶׁבִּשְׁבִיל מִצְוָה קַלָּה שֶׁל נָבִיא נֶעֱנַשׁ:",
                "<b>הוא ובניו.</b> מַגִּיד שֶׁאִם בְּנוֹ הָגוּן לְמַלְכוּת הוּא קוֹדֵם לְכָל אָדָם (הוריות י\"א):"
            ]
        ],
        [
            [
                "<b>כל שבט לוי.</b> בֵּין תְּמִימִין בֵּין בַּעֲלֵי מוּמִין (ספרי):",
                "<b>חלק.</b> בַּבִּזָּה:",
                "<b>ונחלה.</b> בָּאָרֶץ (שם):",
                "<b>אשי ה'.</b> קָדְשֵׁי הַמִּקְדָּשׁ:",
                "<b>ונחלתו.</b> אֵלּוּ קָדְשֵׁי הַגְּבוּל – תְּרוּמוֹת וּמַעַשְׂרוֹת, אֲבָל נַחֲלָה גְּמוּרָה <b>לא יהיה לו בקרב אחיו;</b> וּבְסִפְרֵי דָּרְשׁוּ – <b>ונחלה לא יהיה לו</b> — זוֹ נַחֲלַת שְׁאָר, <b>בקרב אחיו</b> — זוֹ נַחֲלַת חֲמִשָּׁה. וְאֵינִי יוֹדֵעַ מַה הִיא, וְנִרְאֶה לִי שֶׁאֶרֶץ כְּנַעַן שֶׁמֵּעֵבֶר הַיַּרְדֵּן וָאֵילָךְ נִקְרֵאת אֶרֶץ חֲמִשָּׁה עֲמָמִין, וְשֶל סִיחוֹן וְעוֹג שְׁנֵי עֲמָמִין, אֱמוֹרִי וּכְנַעֲנִי, וְנַחֲלַת שְׁאָר לְרַבּוֹת קֵינִי וּקְנִזִּי וְקַדְמוֹנִי, וְכֵן דּוֹרֵשׁ בְּפָרָשַׁת מַתָּנוֹת שֶׁנֶּאֶמְרוּ לְאַהֲרֹן (במדבר י\"ח) \"עַל כֵּן לֹא הָיָה לְלֵוִי וְגוֹ'\" לְהַזְהִיר עַל קֵינִי וּקְנִזִּי וְקַדְמוֹנִי. שׁוּב נִמְצָא בְדִבְרֵי רַבִּי קְלוֹנִימוּס הָכֵי גָּרְסִינָן בְּסִפְרֵי: <b>ונחלה לא יהיה לו.</b> אֵלּוּ נַחֲלַת חֲמִשָּׁה, <b>בקרב אחיו</b> אֵלּוּ נַחֲלַת שִׁבְעָה, נַחֲלַת חֲמִשָּׁה שְׁבָטִים וְנַחֲלַת שִׁבְעָה שְׁבָטִים; וּמִתּוֹךְ שֶׁמֹּשֶׁה וִיהוֹשֻׁעַ לֹא חִלְּקוּ נַחֲלָה אֶלָּא לַחֲמִשָּׁה שְׁבָטִים בִּלְבָד, שֶׁכֵּן מֹשֶׁה הִנְחִיל לִרְאוּבֵן וְגָד וַחֲצִי שֵׁבֶט מְנַשֶּׁה, וִיהוֹשֻׁעַ הִנְחִיל לִיהוּדָה וְאֶפְרַיִם וְלַחֲצִי שֵׁבֶט מְנַשֶּׁה, וְשִׁבְעָה הָאֲחֵרִים נָטְלוּ מֵאֵלֵיהֶן אַחֲרֵי מוֹת יְהוֹשֻׁעַ, מִתּוֹךְ כָּךְ הִזְכִּיר חֲמִשָּׁה לְבַד וְשִׁבְעָה לְבַד:"
            ],
            [
                "<b>כאשר דבר לו.</b> \"בְּאַרְצָם לֹא תִנְחָל, אֲנִי חֶלְקְךָ\" (במדבר י\"ח):"
            ],
            [
                "<b>מאת העם.</b> וְלֹא מֵאֵת הַכֹּהֲנִים (ספרי; חולין קל\"ב):",
                "<b>אם שור אם שה.</b> פְּרָט לְחַיָּה:",
                "<b>הזרע.</b> מִן הַפֶּרֶק שֶׁל אַרְכֻּבָּה עַד כַּף שֶׁל יַד שֶׁקּוֹרִין אשפלד\"ון (חולין קל\"ד):",
                "<b>הלחיים.</b> עִם הַלָּשׁוֹן. דּוֹרְשֵׁי רְשׁוּמוֹת הָיוּ אוֹמְרִים זְרוֹעַ תַּחַת יַד, שֶׁנֶּאֱמַר (במדבר כ\"ה) \"וַיִּקַּח רֹמַח בְּיָדוֹ\", לְחָיַיִם תַּחַת תְּפִלָּה, שֶׁנֶּאֱמַר (תהילים ק\"י) \"וַיַּעֲמֹד פִּינְחָס וַיְפַלֵּל\", וְהַקֵּבָה תַּחַת \"הָאִשָּׁה אֶל קֳבָתָהּ\" (במדבר כ\"ה):"
            ],
            [
                "<b>ראשית דגנך.</b> זוֹ תְּרוּמָה, וְלֹא פֵּרֵשׁ בָּהּ שִׁעוּר, אֲבָל רַבּוֹתֵינוּ נָתְנוּ בָהּ שִׁעוּר – עַיִן יָפָה אֶחָד מֵאַרְבָּעִים, עַיִן רָעָה אֶחָד מִשִּׁשִּׁים, בֵּינוֹנִית אֶחָד מֵחֲמִשִּׁים, וְסָמְכוּ עַל הַמִּקְרָא שֶׁלֹּא לִפְחֹת מֵאֶחָד מִשִּׁשִּׁים שֶׁנֶּאֱמַר (יחזקאל מ\"ה) שִׁשִּׁית הָאֵיפָה מֵחֹמֶר הַחִטִּים, שִׁשִּׁית הָאֵיפָה חֲצִי סְאָה, כְּשֶׁאַתָּה נוֹתֵן חֲצִי סְאָה לְכֹר הֲרֵי אֶחָד מִשִּׁשִּׁים, שֶׁהַכֹּר שְׁלוֹשִׁים סְאִין (תלמוד ירושלמי תרומות פ\"ד):",
                "<b>וראשית גז צאנך.</b> כְּשֶׁאַתָּה גּוֹזֵז צֹאנְךָ בְּכָל שָׁנָה תֵּן מִמֶּנָּה רֵאשִׁית לַכֹּהֵן, וְלֹא פֵּרֵשׁ בָּהּ שִׁעוּר, וְרַבּוֹתֵינוּ נָתְנוּ בָהּ שִׁעוּר אֶחָד מִשִּׁשִּׁים, וְכַמָּה צֹאן חַיָּבוֹת בְּרֵאשִׁית הַגֵּז? חָמֵשׁ רְחֵלוֹת, שֶׁנֶּאֱמַר (שמואל א כ\"ה) וְחָמֵשׁ צֹאן עֲשׂוּיוֹת. רַבִּי עֲקִיבָא אוֹמֵר רֵאשִׁית גֵּז – שְׁתַּיִם, צֹאנְךָ – אַרְבָּעָה, תִּתֶּן לוֹ – הֲרֵי חֲמִשָּׁה (עי' ספרי וחולין קל\"ה):"
            ],
            [
                "<b>לעמד לשרת.</b> מִכָּאן שֶׁאֵין שֵׁרוּת אֶלָּא מֵעוֹמֵד (ספרי; סוטה ל\"ח):"
            ],
            [
                "<b>וכי יבא הלוי.</b> יָכוֹל בְּבֶן לֵוִי וַדַּאי הַכָּתוּב מְדַבֵּר, תַּלְמוּד לוֹמַר <b>ושרת</b>, יָצְאוּ לְוִיִּים שֶׁאֵין רְאוּיִין לְשֵׁרוּת (ספרי):",
                "<b>ובא בכל אות נפשו, ושרת.</b> לִמֵּד עַל הַכֹּהֵן שֶׁבָּא וּמַקְרִיב קָרְבְּנוֹת נִדְבָתוֹ אוֹ חוֹבָתוֹ וַאֲפִלּוּ בְמִשְׁמָר שֶׁאֵינוֹ שֶׁלּוֹ (בבא קמא ק\"ט); דָּ\"אַ — עוֹד לִמֵּד עַל הַכֹּהֲנִים הַבָּאִים לָרֶגֶל שֶׁמַּקְרִיבִין (בַּמִּשְׁמָר) וְעוֹבְדִין בַּקָּרְבָּנוֹת הַבָּאוֹת מֵחֲמַת הָרֶגֶל כְּגוֹן מוּסְפֵי הָרֶגֶל וְאַף עַל פִּי שֶׁאֵין הַמִּשְׁמָר שֶׁלָּהֶם (ספרי; סוכה נ\"ה):"
            ],
            [],
            [
                "<b>חלק כחלק יאכלו.</b> מְלַמֵּד שֶׁחוֹלְקִין בָּעוֹרוֹת וּבִּבְשַׂר שְׂעִירֵי חַטָּאוֹת, יָכוֹל אַף בִּדְּבָרִים הַבָּאִים שֶׁלֹּא מֵחֲמַת הָרֶגֶל, כְּגוֹן תְּמִידִין וּמוּסְפֵי שַׁבָּת וּנְדָרִים וּנְדָבוֹת, תַּ\"לֹ <b>לבד ממכריו על האבות</b> חוּץ מִמַּה שֶּׁמָּכְרוּ הָאָבוֹת בִּימֵי דָּוִד וּשְׁמוּאֵל שֶׁנִּקְבְעוּ הַמִּשְׁמָרוֹת וּמָכְרוּ זֶה לָזֶה, טֹל אַתָּה שַׁבַּתְּךָ וַאֲנִי אֶטֹּל שַׁבַּתִּי (שם):"
            ],
            [
                "<b>לא תלמד לעשות.</b> אֲבָל אַתָּה לָמֵד לְהָבִין וּלְהוֹרוֹת, כְּלוֹמַר לְהָבִין מַעֲשֵׂיהֶם כַּמָּה הֵם מְקֻלְקָלִים, וּלְהוֹרוֹת לְבָנֶיךָ לֹא תַעֲשֶׂה כָךְ וְכָךְ, שֶׁזֶּה הוּא חֹק הַגּוֹיִם (ספרי; סנהדרין ס\"ח):"
            ],
            [
                "<b>מעביר בנו ובתו באש.</b> הִיא עֲבוֹדַת הַמֹּלֶךְ, עוֹשֶׂה מְדוּרוֹת אֵשׁ מִכָּאן וּמִכָּאן וּמַעֲבִירוֹ בֵין שְׁתֵּיהֶם (עי' סנהדרין ס\"ד):",
                "<b>קסם קסמים.</b> אֵי זֶהוּ קוֹסֵם? הָאוֹחֵז אֶת מַקְלוֹ וְאוֹמֵר אִם אֵלֵךְ אִם לֹא אֵלֵךְ, וכֵן הוּא אוֹמֵר (הושע ד') עַמִּי בְּעֵצוֹ יִשְׁאָל וּמַקְלוֹ יַגִּיד לוֹ (ספרי):",
                "<b>מעונן.</b> רַבִּי עֲקִיבָא אוֹמֵר אֵלּוּ נוֹתְנֵי עוֹנוֹת – שֶׁאוֹמְרִים עוֹנָה פְּלוֹנִית יָפָה לְהַתְחִיל, וַחֲכָמִים אוֹמְרִים אֵלּוּ אוֹחֲזֵי הָעֵינַיִם:",
                "<b>מנחש.</b> פִּתּוֹ נָפְלָה מִפִּיו, צְבִי הִפְסִיקוֹ בַדֶּרֶךְ, מַקְלוֹ נָפַל מִיָּדוֹ (ספרי; סנהדרין ס\"ה):"
            ],
            [
                "<b>וחבר חבר.</b> שֶׁמְּצָרֵף נְחָשִׁים אוֹ עַקְרַבִּים אוֹ שְׁאָר חַיּוֹת לְמָקוֹם אֶחָד:",
                "<b>ושאל אוב.</b> זֶה מְכַשְּׁפוּת שֶׁשְּׁמוֹ פִּיתוֹם וּמְדַבֵּר מִשִּׁחְיוֹ וּמַעֲלֶה אֶת הַמֵּת בְּבֵית הַשֶּׁחִי שֶׁלּוֹ:",
                "<b>וידעני.</b> מַכְנִיס עֶצֶם חַיָּה שֶׁשְּׁמָהּ יַדּוּעַ לְתוֹךְ פִּיו וּמְדַבֵּר הָעֶצֶם עַל יְדֵי מְכַשְּׁפוּת (שם):",
                "<b>ודרש אל המתים.</b> כְּגוֹן הַמַּעֲלֶה בְזַכְרוּתוֹ וְהַנִּשְׁאָל בְּגֻלְגֹּלֶת (שם):"
            ],
            [
                "<b>כל עשה אלה.</b> עֹשֶׂה כָּל אֵלֶּה לֹא נֶאֱמַר, אֶלָּא כָל עֹשֵׂה אֵלֶּה, אֲפִלּוּ אַחַת מֵהֶן (ספרי):"
            ],
            [
                "<b>תמים תהיה עם ה' אלהיך.</b> הִתְהַלֵּךְ עִמּוֹ בִתְמִימוּת, וּתְצַפֶּה לוֹ, וְלֹא תַחֲקֹר אַחַר הָעֲתִידוֹת, אֶלָּא כָּל מַה שֶּׁיָּבֹא עָלֶיךָ קַבֵּל בִּתְמִימוּת וְאָז תִּהְיֶה עִמּוֹ וּלְחֶלְקוֹ:"
            ],
            [
                "<b>לא כן נתן לך ה' אלהיך.</b> לִשְׁמֹעַ אֶל מְעוֹנְנִים וְאֶל קוֹסְמִים, שֶׁהֲרֵי הִשְׁרָה שְׁכִינָה עַל הַנְּבִיאִים וְאוּרִים וְתֻמִּים:"
            ],
            [
                "<b>מקרבך מאחיך כמני.</b> כְּמוֹ שֶׁאֲנִי מִקִּרְבְּךָ מֵאַחֶיךָ, <b>יקים לך</b> תַּחְתַּי, וְכֵן מִנָּבִיא לְנָבִיא:"
            ],
            [],
            [],
            [],
            [],
            [
                "<b>אשר לא צויתיו לדבר.</b> אֲבָל צִוִּיתִיו לַחֲבֵרוֹ:",
                "<b>ואשר ידבר בשם אלהים אחרים.</b> אֲפִלּוּ כִוֵּן אֶת הַהֲלָכָה לֶאֱסֹר אֶת הָאָסוּר וּלְהַתִּיר אֶת הַמֻּתָּר (סנהדרין פ\"ט):",
                "<b>ומת.</b> בְּחֶנֶק. ג' מִיתָתָן בִּידֵי אָדָם – הַמִּתְנַבֵּא מַה שֶּׁלֹּא שָׁמַע, וּמַה שֶּׁלֹּא נֶאֱמַר לוֹ וְנֶאֱמַר לַחֲבֵרוֹ, וְהַמִּתְנַבֵּא בְּשֵׁם עֲ\"זָ. אֲבָל הַכּוֹבֵשׁ אֶת נְבוּאָתוֹ וְהָעוֹבֵר עַל דִּבְרֵי נָבִיא וְהָעוֹבֵר עַל דִּבְרֵי עַצְמוֹ – מִיתָתָן בִּידֵי שָׁמַיִם, שֶׁנֶּאֱמַר (פסוק י\"ט) אָנֹכִי אֶדְרֹשׁ מֵעִמּוֹ (סנהדרין פ\"ט):"
            ],
            [
                "<b>וכי תאמר בלבבך.</b> עֲתִידִין אַתֶּם לוֹמַר כְּשֶׁיָּבֹא חֲנַנְיָה בֶּן עַזּוּר וּמִתְנַבֵּא \"הִנֵּה כְלֵי בֵית ה' מוּשָׁבִים מִבָּבֶלָה עַתָּה מְהֵרָה\" (ירמיהו כ\"ז), וְיִרְמְיָהוּ עוֹמֵד וְצוֹוֵחַ \"אֶל הָעַמֻּדִים וְעַל הַיָּם וְעַל יֶתֶר הַכֵּלִים\" שֶׁלֹּא גָּלוּ עִם יְכָנְיָה, \"בָּבֶלָה יוּבָאוּ\" עִם גָּלוּת צִדְקִיָּהוּ (שם):"
            ],
            [
                "<b>אשר ידבר הנביא.</b> וְיֹאמַר דָּבָר זֶה עָתִיד לָבֹא עֲלֵיכֶם וְתִרְאוּ שֶׁלֹּא יָבֹא, <b>הוא הדבר אשר לא דברו ה'</b> וַהֲרֹג אוֹתוֹ. וְאִם תֹּאמַר זוֹ בְמִתְנַבֵּא עַל הָעֲתִידוֹת, הֲרֵי שֶׁבָּא וְאָמַר עֲשׂוּ כָךְ וְכָךְ וּמִפִּי הַקָּבָּ\"ה אֲנִי אוֹמֵר? כְּבָר נִצְטַוּוּ שֶׁאִם בָּא לְהַדִּיחֲךָ מֵאַחַת מִכָּל הַמִּצְווֹת לֹא תִשְׁמַע לוֹ (דברים י\"ג) אֶלָּא אִם כֵּן מֻמְחֶה הוּא לְךָ שֶׁהוּא צַדִּיק גָּמוּר, כְּגוֹן אֵלִיָּהוּ בְהַר הַכַּרְמֶל שֶׁהִקְרִיב בְּבָמָה בִּשְׁעַת אִסּוּר הַבָּמוֹת, כְּדֵי לִגְדֹּר אֶת יִשְׂרָאֵל, הַכֹּל לְפִי צֹרֶךְ שָׁעָה וּסְיָג הַפִּרְצָה, לְכָךְ נֶאֱמַר (פסוק ט\"ו) אֵלָיו תִּשְׁמָעוּן (סנהדרין פ\"ט):",
                "<b>לא תגור ממנו.</b> לֹא תִמְנַע עַצְמְךָ מִלְּלַמֵּד עָלָיו חוֹבָה (ספרי), וְלֹא תִירָא לֵעָנֵשׁ עָלָיו:"
            ]
        ],
        [
            [],
            [],
            [
                "<b>תכין לך הדרך.</b> \"מִקְלָט\", \"מִקְלָט\" הָיָה כָתוּב עַל פָּרָשַׁת דְּרָכִים (מכות י'):",
                "<b>ושלשת את גבול ארצך.</b> שֶׁיְּהֵא מִתְּחִלַּת הַגְּבוּל עַד הָעִיר הָרִאשׁוֹנָה שֶׁל עָרֵי מִקְלָט כְּשִׁעוּר מַהֲלָךְ שֶׁיֵּשׁ מִמֶּנָּה עַד הַשְּׁנִיָּה וְכֵן מִשְּׁנִיָּה לַשְּׁלִישִׁית וְכֵן מִן הַשְּׁלִישִׁית עַד הַגְּבוּל הַשֵּׁנִי שֶׁל אֶרֶץ יִשְׂרָאֵל (שם ט'):"
            ],
            [],
            [
                "<b>ונדחה ידו.</b> כְּשֶׁבָּא לְהַפִּיל הַגַּרְזֶן עַל הָעֵץ, וְתַרְגּוּמוֹ \"וְתִתְמְרֵיג יְדֵיהּ\", לְשׁוֹן וְנִשְׁמְטָה יָדוֹ לְהַפִּיל מַכַּת הַגַּרְזֶן עַל הָעֵץ, \"כִּי שָׁמְטוּ הַבָּקָר\" (שמואל ב ו') תִּרְגֵּם יוֹנָתָן \"אֲרֵי מַרְגוּהִי תּוֹרַיָּא\":",
                "<b>ונשל הברזל מן העץ.</b> יֵשׁ מֵרַבּוֹתֵינוּ אוֹמְרִים נִשְׁמַט הַבַּרְזֶל מִקַּתּוֹ, וְיֵש מֵהֶם אוֹמְרִים שֶׁיִּשַּׁל הַבַּרְזֶל חֲתִיכָה מִן הָעֵץ הַמִּתְבַּקֵּעַ וְהִיא נִתְּזָה וְהָרְגָה (מכות ז'):"
            ],
            [
                "<b>פן ירדף גאל הדם.</b> לְכָךְ אֲנִי אוֹמֵר לְהָכִין לְךָ דֶּרֶךְ וְעָרֵי מִקְלָט רַבִּים:"
            ],
            [],
            [
                "<b>ואם ירחיב … כאשר נשבע.</b> לָתֵת לְךָ אֶרֶץ קֵינִי וּקְנִזִּי וְקַדְמוֹנִי:"
            ],
            [
                "<b>ויספת לך עוד שלש.</b> הֲרֵי תֵשַׁע, שָׁלוֹשׁ שֶׁבְּעֵבֶר הַיַּרְדֵּן וְשָׁלוֹשׁ שֶׁבְּאֶרֶץ כְּנַעַן וְשָׁלוֹשׁ לֶעָתִיד לָבֹא (ספרי):"
            ],
            [],
            [
                "<b>וכי יהיה איש שנא לרעהו.</b> עַל יְדֵי שִׂנְאָתוֹ הוּא בָא לִידֵי <b>וארב לו</b>, מִכָּאן אָמְרוּ עָבַר אָדָם עַל מִצְוָה קַלָּה, סוֹפוֹ לַעֲבֹר עַל מִצְוָה חֲמוּרָה, לְפִי שֶׁעָבַר עַל לֹא תִשְׂנָא (ויקרא י\"ט), סוֹפוֹ לָבֹא לִידֵי שְׁפִיכוּת דָּמִים, לְכָךְ נֶאֱמַר \"וְכִי יִהְיֶה אִישׁ שֹׂנֵא לְרֵעֵהוּ וְגוֹ'\", שֶׁהָיָה לוֹ לִכְתֹּב וְכִי יָקוּם אִישׁ וְאָרַב לְרֵעֵהוּ וְהִכָּהוּ נָפֶשׁ (ספרי):"
            ],
            [],
            [
                "<b>לא תחוס עינך.</b> שֶׁלֹּא תֹאמַר הָרִאשׁוֹן כְּבָר נֶהֱרַג, לָמָּה אָנוּ הוֹרְגִים אֶת זֶה וְנִמְצְאוּ שְׁנֵי יִשְׂרְאֵלִים הֲרוּגִים? (שם):"
            ],
            [
                "<b>לא תסיג גבול.</b> לְשׁוֹן \"נָסֹגוּ אָחוֹר\" (ישעיהו מ\"ב), שֶׁמַּחֲזִיר סִימַן חֲלֻקַּת הַקַּרְקַע לְאָחוֹר לְתוֹךְ שְׂדֵה חֲבֵרוֹ לְמַעַן הַרְחִיב אֶת שֶׁלּוֹ; וַהֲלֹא כְבָר נֶאֱמַר \"לֹא תִגְזֹל\" (ויקרא י\"ט), מַה תַּלְמוּד לוֹמַר לֹא תַסִּיג? לִמֵּד עַל הָעוֹקֵר תְּחוּם חֲבֵרוֹ שֶׁעוֹבֵר בִּשְׁנֵי לָאוִין. יָכוֹל אַף בְּחוּץ לָאָרֶץ? תַּ\"לֹ <b>בנחלתך אשר תנחל וגו'</b>, בְּאֶרֶץ יִשְׂרָאֵל עוֹבֵר בִּשְׁנֵי לָאוִין, וּבְחוּצָה לָאָרֶץ אֵינוֹ עוֹבֵר אֶלָּא מִשּׁוּם לֹא תִגְזֹל (ספרי):"
            ],
            [
                "<b>עד אחד.</b> זֶה בָנָה אָב – כָּל עֵד שֶׁבַּתּוֹרָה שְׁנַיִם אֶלָּא אִם כֵּן פֵּרֵט לְךָ בוֹ אֶחָד (סנהדרין ל'):",
                "<b>לכל עון ולכל חטאת.</b> לִהְיוֹת חֲבֵרוֹ נֶעֱנָשׁ עַל עֵדוּתוֹ, לֹא עֹנֶשׁ גּוּף וְלֹא עֹנֶשׁ מָמוֹן, אֲבָל קָם הוּא לִשְׁבוּעָה; אָמַר לַחֲבֵרוֹ תֵּן לִי מָנֶה שֶׁהִלְוִיתִיךָ, אָמַר לוֹ אֵין לְךָ בְיָדִי כְּלוּם וְעֵד אֶחָד מְעִידוֹ שֶׁיֵּשׁ לוֹ, חַיָּב לִשָּׁבַע לוֹ (שבועות מ'):",
                "<b>על פי שני עדים.</b> וְלֹא שֶׁיִּכְתְּבוּ עֵדוּתָם בְּאִגֶּרֶת וְיִשְׁלְחוּ לְבֵית דִּין, וְלֹא שֶׁיַּעֲמֹד תֻּרְגְּמָן בֵּין הָעֵדִים וּבֵין הַדַּיָּנִים (ספרי):"
            ],
            [
                "<b>לענות בו סרה.</b> דָּבָר שֶׁאֵינוֹ, שֶׁהוּסַר הָעֵד הַזֶּה מִכָּל הָעֵדוּת הַזֹּאת. כֵּיצַד? שֶׁאָמְרוּ לָהֶם וַהֲלֹא עִמָּנוּ הֱיִיתֶם אוֹתוֹ הַיּוֹם בְּמָקוֹם פְּלוֹנִי (מכות ה'):"
            ],
            [
                "<b>ועמדו שני האנשים.</b> בְּעֵדִים הַכָּתוּב מְדַבֵּר וְלִמֵּד שֶׁאֵין עֵדוּת בְּנָשִׁים, וְלִמֵּד שֶׁצְּרִיכִין לְהָעִיד עֵדוּתָן מֵעוֹמֵד (שבועות ל'):",
                "<b>אשר להם הריב.</b> אֵלּוּ בַעֲלֵי הַדִּין:",
                "<b>לפני ה'.</b> יִהְיֶה דּוֹמֶה לָהֶם כְּאִלּוּ עוֹמְדִין לִפְנֵי הַמָּקוֹם, שֶׁנֶּאֱמַר (תהילים פ\"ב) בְּקֶרֶב אֱלֹהִים יִשְׁפֹּט (סנהדרין ו'):",
                "<b>אשר יהיו בימים ההם.</b> יִפְתָּח בְּדוֹרוֹ כִּשְׁמוּאֵל בְּדוֹרוֹ, צָרִיךְ אַתָּה לִנְהֹג בּוֹ כָּבוֹד:"
            ],
            [
                "<b>ודרשו השפטים היטב.</b> עַל פִּי הַמְזִמִּין אוֹתָם, שֶׁבּוֹדְקִים וְחוֹקְרִים אֶת הַבָּאִים לַהֲזִימָם בִּדְרִישָׁה וַחֲקִירָה:",
                "<b>והנה עד שקר העד.</b> כָּל מָקוֹם שֶׁנֶּאֱמַר עֵד — בִּשְׁנַיִם הַכָּתוּב מְדַבֵּר:"
            ],
            [
                "<b>כאשר זמם.</b> וְלֹא כַאֲשֶׁר עָשָׂה, מִכָּאן אָמְרוּ הָרְגוּ אֵין נֶהֱרָגִין (מכות ה'):",
                "<b>לעשות לאחיו.</b> מַה תַּלְמוּד לוֹמַר <b>לאחיו</b>? לִמֵּד עַל זוֹמְמֵי בַת כֹּהֵן נְשׂוּאָה שֶׁאֵינָן בִּשְׂרֵפָה אֶלָּא כְּמִיתַת הַבּוֹעֵל שֶׁהִיא בְחֶנֶק, שֶׁנֶּאֱמַר (ויקרא כ\"א) \"הִיא בָאֵשׁ תִּשָּׂרֵף\" – הִיא וְלֹא בוֹעֲלָהּ, לְכָךְ נֶאֱמַר כָּאן <b>לאחיו</b>, כַּאֲשֶׁר זָמַם לַעֲשׂוֹת לְאָחִיו, וְלֹא כַּאֲשֶׁר זָמַם לַעֲשׂוֹת לַאֲחוֹתוֹ, אֲבָל בְּכָל שְׁאָר מִיתוֹת הִשְׁוָה הַכָּתוּב אִשָּׁה לְאִישׁ וְזוֹמְמֵי אִשָּׁה נֶהֱרָגִין כְּזוֹמְמֵי אִישׁ, כְּגוֹן שֶׁהֱעִידוּהָ שֶׁהָרְגָה אֶת הַנֶּפֶשׁ, שֶׁחִלְּלָה אֶת הַשַּׁבָּת, נֶהֱרָגִין בְּמִיתָתָהּ, שֶׁלֹּא מִעֵט כָּאן אֲחוֹתוֹ אֶלָּא בְמָקוֹם שֶׁיֵּשׁ לְקַיֵּם בָּהֶן הֲזַמָּה כְּמִיתַת הַבּוֹעֵל (ספרי; סנהדרין צ'):"
            ],
            [
                "<b>ישמעו ויראו.</b> מִכָּאן שֶׁצְּרִיכִין הַכְרָזָה – אִישׁ פְּלוֹנִי וּפְלוֹנִי נֶהֱרָגִין עַל שֶׁהוּזַמּוּ בְּבֵית דִּין (סנהדרין פ\"ט):"
            ],
            [
                "<b>עין בעין.</b> מָמוֹן, וְכֵן שֵׁן בְּשֵׁן וְגוֹ' (ספרי; בבא קמא פ\"ד):"
            ]
        ],
        [
            [
                "<b>כי תצא למלחמה.</b> סָמַךְ הַכָּתוּב יְצִיאַת מִלְחָמָה לְכָאן, לוֹמַר לְךָ שֶׁאֵין מְחֻסַּר אֵבֶר יוֹצֵא לַמִּלְחָמָה (עי' ספרי); דָּבָר אַחֵר, לוֹמַר לְךָ אִם עָשִׂיתָ מִשְׁפַּט צֶדֶק, אַתָּה מֻבְטָח שֶׁאִם תֵּצֵא לַמִּלְחָמָה אַתָּה נוֹצֵחַ, וְכֵן דָוִד הוּא אוֹמֵר (תהילים קי\"ט) עָשִׂיתִי מִשְׁפָּט וָצֶדֶק בַּל תַּנִּיחֵנִי לְעוֹשְׁקָי (תנחומא):",
                "<b>על איבך.</b> יִהְיוּ בְּעֵינֶיךָ כְּאוֹיְבִים, אַל תְּרַחֵם עֲלֵיהֶם כִּי לֹא יְרַחֲמוּ עָלֶיךָ:",
                "<b>סוס ורכב.</b> בְּעֵינַי כֻּלָּם כְּסוּס אֶחָד, וְכֵן הוּא אוֹמֵר (שופטים ו') וְהִכִּיתָ אֶת מִדְיָן כְּאִישׁ אֶחָד, וְכֵן הוּא אוֹמֵר (שמות ט\"ו) כִּי בָא סוּס פַּרְעֹה (עי' ספרי):",
                "<b>עם רב ממך.</b> בְּעֵינֶיךָ הוּא רַב, אֲבָל בְּעֵינַי אֵינוֹ רַב (שם):"
            ],
            [
                "<b>כקרבכם אל המלחמה.</b> סָמוּךְ לְצֵאתְכֶם מִן הַסְּפָר – מִגְּבוּל אַרְצְכֶם:",
                "<b>ונגש הכהן.</b> הַמָּשׁוּחַ לְכָךְ, וְהוּא הַנִּקְרָא \"מְשׁוּחַ מִלְחָמָה\":",
                "<b>ודבר אל העם.</b> בִּלְשׁוֹן הַקֹּדֶשׁ (סוטה מ\"ב):"
            ],
            [
                "<b>שמע ישראל.</b> אֲפִלּוּ אֵין בָּכֶם זְכוּת אֶלָּא קְרִיאַת שְׁמַע בִּלְבַד, כְּדַאי אַתֶּם שֶׁיּוֹשִׁיעַ אֶתְכֶם:",
                "<b>על איביכם.</b> אֵין אֵלּוּ אַחֵיכֶם, שֶׁאִם תִּפְּלוּ בְיָדָם אֵינָם מְרַחֲמִים עֲלֵיכֶם, אֵין זוֹ כְּמִלְחֶמֶת יְהוּדָה עִם יִשְׂרָאֵל שֶׁנֶּאֱמַר (דברי הימים ב' כ\"ח ט\"ו) \"וַיָּקֻמוּ הָאֲנָשִׁים אֲשֶׁר נִקְּבוּ בְשֵׁמוֹת וַיַּחֲזִיקוּ בַשִּׁבְיָה וְכָל מַעֲרֻמֵּיהֶם הִלְבִּישׁוּ מִן הַשָּׁלָל וַיַּלְבִּישׁוּם וַיַּנְעִילוּם וַיַּאֲכִילוּם וַיַּשְׁקוּם וַיְסֻכוּם וַיְנַהֲלוּם בַּחֲמֹרִים לְכָל כּוֹשֵׁל וַיְבִיאוּם יְרֵחוֹ עִיר הַתְּמָרִים אֵצֶל אֲחֵיהֶם וַיָּשׁוּבוּ שֹׁמְרוֹן\", אֶלָּא עַל אוֹיְבֵיכֶם אַתֶּם הוֹלְכִים, לְפִיכָךְ הִתְחַזְּקוּ לַמִּלְחָמָה (ספרי; סוטה מ\"ב):",
                "<b>אל ירך לבבכם אל תיראו ואל תחפזו ואל תערצו.</b> אַרְבַּע אַזְהָרוֹת כְּנֶגֶד אַרְבָּעָה דְבָרִים שֶׁמַּלְכֵי הָאֻמּוֹת עוֹשִׂים, מְגִיפִין בִּתְרִיסֵיהֶם כְּדֵי לְהַקִּישָׁן זֶה לָזֶה כְּדֵי לְהַשְׁמִיעַ קוֹל שֶׁיַּחְפְּזוּ אֵלּוּ שֶׁכְּנֶגְדָן וְיָנוּסוּ, וְרוֹמְסִים בְּסוּסֵיהֶם וּמַצְהִילִין אוֹתָם לְהַשְׁמִיעַ קוֹל שַׁעֲטַת פַּרְסוֹת סוּסֵיהֶם, וְצוֹוְחִין בְּקוֹלָם, וְתוֹקְעִין בַּשּׁוֹפָרוֹת וּמִינֵי מַשְׁמִיעֵי קוֹל:",
                "<b>אל ירך לבבכם.</b> מִצַּהֲלַת סוּסִים:",
                "<b>אל תיראו.</b> מֵהֲגָפַת הַתְּרִיסִין:",
                "<b>ואל תחפזו.</b> מִקּוֹל הַקְּרָנוֹת:",
                "<b>ואל תערצו.</b> מִקּוֹל הַצְּוָחָה (שם):"
            ],
            [
                "<b>כי ה' אלהיכם וגו'.</b> הֵם בָּאִים בְּנִצְחוֹנוֹ שֶׁל בָּשָׂר וָדָם וְאַתֶּם בָּאִים בְּנִצְחוֹנוֹ שֶׁל מָקוֹם. פְּלִשְׁתִּים בָּאוּ בְנִצְחוֹנוֹ שֶׁל גָּלְיָת, מֶה הָיָה סוֹפוֹ? נָפַל וְנָפְלוּ עִמּוֹ:",
                "<b>ההלך עמכם.</b> זֶה מַחֲנֵה הָאָרוֹן (סוטה מ\"ב):"
            ],
            [
                "<b>ולא חנכו.</b> וְלֹא דָּר בּוֹ, חִנּוּךְ לְשׁוֹן הַתְחָלָה:",
                "<b>ואיש אחר יחנכנו.</b> וְדָבָר שֶׁל עָגְמַת נֶפֶשׁ הוּא זֶה:"
            ],
            [
                "<b>ולא חללו.</b> לֹא פְּדָאוֹ בַשָּׁנָה הָרְבִיעִית, שֶׁהַפֵּרוֹת טְעוּנִין לְאָכְלָן בִּירוּשָׁלַיִם אוֹ לְחַלְּלָן בְּדָמִים וְלֶאֱכֹל הַדָּמִים בִּירוּשָׁלַיִם:"
            ],
            [
                "<b>פן ימות במלחמה.</b> יָשׁוּב פֶּן יָמוּת, שֶׁאִם לֹא יִשְׁמַע לְדִבְרֵי הַכֹּהֵן כְּדַאי הוּא שֶׁיָּמוּת (ספרי):"
            ],
            [
                "<b>ויספו השטרים.</b> לָמָּה נֶאֱמַר כָּאן <b>ויספו</b>? מוֹסִיפִין זֶה עַל דִּבְרֵי הַכֹּהֵן, שֶׁהַכֹּהֵן מְדַבֵּר וּמַשְׁמִיעַ מִן <b>שמע ישראל</b> עַד <b>להושיע אתכם</b>, וּמִי הָאִישׁ וְשֵׁנִי וּשְׁלִישִׁי כֹּהֵן מְדַבֵּר וְשׁוֹטֵר מַשְׁמִיעַ, וְזֶה שׁוֹטֵר מְדַבֵּר וְשׁוֹטֵר מַשְׁמִיעַ (סוטה מ\"ג):",
                "<b>הירא ורך הלבב.</b> רַבִּי עֲקִיבָא אוֹמֵר כְּמַשְׁמָעוֹ, שֶׁאֵינוֹ יָכוֹל לַעֲמֹד בְּקִשְׁרֵי הַמִּלְחָמָה וְלִרְאוֹת חֶרֶב שְׁלוּפָה; רַבִּי יוֹסֵי הַגְּלִילִי אוֹמֵר הַיָּרֵא מֵעֲבֵרוֹת שֶׁבְּיָדוֹ, וּלְכָךְ תָּלְתָה לוֹ תוֹרָה לַחֲזֹר עַל בַּיִת וְכֶרֶם וְאִשָּׁה, לְכַסּוֹת עַל הַחוֹזְרִים בִּשְׁבִיל עֲבֵרוֹת שֶׁבְּיָדָם שֶׁלֹּא יָבִינוּ שֶׁהֵם בַּעֲלֵי עֲבֵרָה, וְהָרוֹאֵהוּ חוֹזֵר אוֹמֵר שֶׁמָּא בָּנָה בַיִת אוֹ נָטַע כֶּרֶם אוֹ אֵרַשׂ אִשָּׁה (סוטה מ\"ד):"
            ],
            [
                "<b>שרי צבאות.</b> שֶׁמַּעֲמִידִין זַקָּפִין מִלִּפְנֵיהֶם וּמִלְּאַחֲרֵיהֶם וְכַשִּׁילִין שֶׁל בַּרְזֶל בִּידֵיהֶם וְכָל מִי שֶׁרוֹצֶה לַחֲזֹר הָרְשׁוּת בְּיָדוֹ לְקַפֵּחַ אֶת שׁוֹקָיו; זַקָּפִין – בְּנֵי אָדָם עוֹמְדִין בִּקְצֵה הַמַּעֲרָכָה לִזְקֹף אֶת הַנּוֹפְלִים וּלְחַזְּקָם בִּדְבָרִים, שׁוּבוּ אֶל הַמִּלְחָמָה וְלֹא תָנוּסוּ, שֶׁתְּחִלַּת נְפִילָה נִיסָה (ספרי; סוטה מ\"ד):"
            ],
            [
                "<b>כי תקרב אל עיר.</b> בְּמִלְחֶמֶת הָרְשׁוּת הַכָּתוּב מְדַבֵּר, כְּמוֹ שֶׁמְּפֹרָשׁ בָּעִנְיָן \"כֵּן תַּעֲשֶׂה לְכָל הֶעָרִים הָרְחֹקֹת וְגוֹ'\" (ספרי):"
            ],
            [
                "<b>כל העם הנמצא בה.</b> אֲפִלּוּ אַתָּה מוֹצֵא בָהּ מִשִּׁבְעָה אֻמּוֹת שֶׁנִּצְטַוִּיתָ לְהַחֲרִימָם, אַתָּה רַשַּׁאי לְקַיְּמָם (שם):",
                "<b>למס ועבדוך.</b> עַד שֶׁיְּקַבְּלוּ עֲלֵיהֶם מִסִּים וְשִׁעְבּוּד (שם):"
            ],
            [
                "<b>ואם לא תשלים עמך ועשתה עמך מלחמה.</b> הַכָּתוּב מְבַשֶּׂרְךָ שֶׁאִם לֹא תַשְׁלִים עִמְּךָ סוֹפָהּ לְהִלָּחֵם בְּךָ אִם תַּנִּיחֶנָּה וְתֵלֵךְ (שם):",
                "<b>וצרת עליה.</b> אַף לְהַרְעִיבָהּ וּלְהַצְמִיאָהּ וְלַהֲמִיתָהּ מִיתַת תַּחֲלוּאִים (שם):"
            ],
            [
                "<b>ונתנה ה' אלהיך בידך.</b> אִם עָשִׂיתָ כָּל הָאָמוּר בָּעִנְיָן, סוֹף שֶׁה' נוֹתְנָהּ בְּיָדֶךָ (שם):"
            ],
            [
                "<b>והטף.</b> אַף טַף שֶׁל זְכָרִים, וּמָה אֲנִי מְקַיֵּם \"וְהִכִּיתָ אֶת כָל זְכוּרָהּ\"? בַּגְּדוֹלִים (שם):"
            ],
            [],
            [],
            [
                "<b>כאשר צוך.</b> לְרַבּוֹת אֶת הַגִּרְגָּשִׁי (שם):"
            ],
            [
                "<b>למען אשר לא ילמדו.</b> הָא אִם עָשׂוּ תְשׁוּבָה וּמִתְגַיְּרִין אַתָּה רַשַּׁאי לְקַבְּלָם (שם):"
            ],
            [
                "<b>ימים.</b> שְׁנַיִם:",
                "<b>רבים.</b> שְׁלוֹשָׁה, מִכָּאן אָמְרוּ אֵין צָרִין עַל עַיָּרוֹת שֶׁל גּוֹיִם פָּחוֹת מִשְּׁלוֹשָׁה יָמִים קֹדֶם לַשַּׁבָּת, וְלִמֵּד שֶׁפּוֹתֵחַ בְּשָׁלוֹם שְׁנַיִם אוֹ שְׁלוֹשָׁה יָמִים, וְכֵן הוּא אוֹמֵר (שמואל ב א') וַיֵּשֶׁב דָּוִד בְּצִקְלָג יָמִים שְׁנָיִם (ספרי); וּבְמִלְחֶמֶת הָרְשׁוּת הַכָּתוּב מְדַבֵּר:",
                "<b>כי האדם עץ השדה.</b> הֲרֵי כִּי מְשַׁמֵּשׁ בִּלְשׁוֹן דִּלְמָא, שֶׁמָּא הָאָדָם עֵץ הַשָּׂדֶה לְהִכָּנֵס בְּתוֹךְ הַמָּצוֹר מִפָּנֶיךָ לְהִתְיַסֵּר בְּיִסּוּרֵי רָעָב וְצָמָא כְּאַנְשֵׁי הָעִיר? לָמָּה תַּשְׁחִיתֶנּוּ?:"
            ],
            [
                "<b>עד רדתה.</b> לְשׁוֹן רִדּוּי, שֶׁתְּהֵא כְּפוּפָה לְךָ:"
            ]
        ],
        [
            [],
            [
                "<b>ויצאו זקניך.</b> מְיֻחָדִים שֶׁבִּזְקֵנֶיךָ, אֵלּוּ סַנְהֶדְרֵי גְדוֹלָה (סוטה מ\"ד):",
                "<b>ומדדו.</b> מִמָּקוֹם שֶׁהֶחָלָל שׁוֹכֵב:",
                "<b>אל הערים אשר סביבת החלל.</b> לְכָל צַד וְצַד לֵידַע אֵי זוֹ קְרוֹבָה:"
            ],
            [],
            [
                "<b>אל נחל איתן.</b> קָשֶׁה, שֶׁלֹּא נֶעֱבַד:",
                "<b>וערפו.</b> קוֹצֵץ עָרְפָּהּ בְּקוֹפִיץ; אָמַר הַקָּבָּ\"ה תָּבֹא עֶגְלָה בַת שְׁנָתָהּ שֶׁלֹּא עָשְׂתָה פֵרוֹת וְתֵעָרֵף בְּמָקוֹם שֶׁאֵינוֹ עוֹשֶׂה פֵרוֹת, לְכַפֵּר עַל הֲרִיגָתוֹ שֶׁל זֶה שֶׁלֹּא הִנִּיחוּהוּ לַעֲשׂוֹת פֵּרוֹת (סוטה מ\"ו):"
            ],
            [],
            [],
            [
                "<b>ידינו לא שפכה.</b> וְכִי עָלְתָה עַל לֵב שֶׁזִּקְנֵי בֵית דִּין שׁוֹפְכֵי דָמִים הֵם? אֶלָּא לֹא רְאִינוּהוּ וּפְטַרְנוּהוּ בְּלֹא מְזוֹנוֹת וּבְלֹא לְוָיָה (סוטה מ\"ה). הַכֹּהֲנִים אוֹמְרִים <b>כפר לעמך ישראל</b>:"
            ],
            [
                "<b>ונכפר להם הדם.</b> הַכָּתוּב מְבַשְּׂרָם, שֶׁמִּשֶּׁעָשׁוּ כֵן יְכֻפַּר לָהֶם הֶעָוֹן (שם):"
            ],
            [
                "<b>ואתה תבער.</b> מַגִּיד שֶׁאִם נִמְצָא הַהוֹרֵג אַחַר שֶׁנִּתְעָרְפָה הָעֶגְלָה הֲרֵי זֶה יֵהָרֵג וְהוּא <b>הישר בעיני ה'</b> (סוטה מ\"ז; כתובות ל\"ז):"
            ],
            [
                "<b>כי תצא למלחמה.</b> בְּמִלְחֶמֶת הָרְשׁוּת הַכָּתוּב מְדַבֵּר, שֶׁבְּמִלְחֶמֶת אֶרֶץ יִשְׂרָאֵל אֵין לוֹמַר וְשָׁבִיתָ שִׁבְיוֹ, שֶׁהֲרֵי כְבָר נֶאֱמַר (דברים כ') לֹא תְחַיֶּה כָּל נְשָׁמָה:",
                "<b>ושבית שביו.</b> לְרַבּוֹת כְּנַעֲנִים שֶׁבְּתוֹכָהּ וְאַעַ\"פִּ שֶׁהֵם מִשִׁבְעָה אֻמּוֹת (ספרי; סוטה ל\"ה):"
            ],
            [
                "<b>אשת.</b> אֲפִלּוּ אֵשֶׁת אִישׁ:",
                "<b>ולקחת לך לאשה.</b> לֹא דִּבְּרָה תוֹרָה אֶלָּא כְּנֶגֶד יֵצֶר הָרַע, שֶׁאִם אֵין הַקָּבָּ\"ה מַתִּירָהּ יִשָּׂאֶנָּה בְאִסּוּר, אֲבָל אִם נְשָׂאָהּ סוֹפוֹ לִהְיוֹת שׂוֹנְאָהּ, שֶׁנֶּאֱמַר אַחֲרָיו \"כִּי תִהְיֶיןָ לְאִישׁ וְגוֹ'\", וְסוֹפוֹ לְהוֹלִיד מִמֶּנָּה בֵּן סוֹרֵר וּמוֹרֶה, לְכָךְ נִסְמְכוּ פָּרָשִׁיּוֹת הַלָּלוּ (תנחומא):"
            ],
            [
                "<b>ועשתה את צפרניה.</b> תְּגַדְּלֵם כְּדֵי שֶׁתִּתְנַוֵּל (ספרי; יבמות מ\"ח):"
            ],
            [
                "<b>והסירה את שמלת שביה.</b> לְפִי שֶׁהֵם נָאִים, שֶׁהַגּוֹיִם בְּנוֹתֵיהֶם מִתְקַשְּׁטוֹת בַּמִּלְחָמָה בִּשְׁבִיל לְהַזְנוֹת אֲחֵרִים עִמָּהֶם (ספרי):",
                "<b>וישבה בביתך.</b> בַּבַּיִת שֶׁמִּשְׁתַּמֵּשׁ בּוֹ, נִכְנָס וְנִתְקָל בָּהּ, יוֹצֵא וְנִתְקָל בָּה, רוֹאֶה בִּבְכִיָּתָהּ, רוֹאֶה בְּנִוּוּלָהּ, כְּדֵי שֶׁתִּתְגַנֶּה עָלָיו (ספרי):",
                "<b>ובכתה את אביה.</b> כָּל כָּךְ לָמָּה? כְּדֵי שֶׁתְּהֵא בַּת יִשְׂרָאֵל שְׂמֵחָה וְזוֹ עֲצֵבָה, בַּת יִשְׂרָאֵל מִתְקַשֶּׁטֶת וְזוֹ מִתְנַוֶּלֶת (שם):"
            ],
            [
                "<b>והיה אם לא חפצת בה.</b> הַכָּתוּב מְבַשֶּׂרְךָ שֶׁסּוֹפְךָ לִשְׂנֹאתָהּ (שם):",
                "<b>לא תתעמר בה.</b> לֹא תִּשְׁתַּמֵּשׁ בָּהּ, בִּלְשׁוֹן פַּרְסִי קוֹרִין לְעַבְדוּת וְשִׁמּוּשׁ \"עִימְרָאָה\", מִיסוֹדוֹ שֶׁל רַ' מֹשֶׁה הַדַּרְשָׁן לָמַדְתִּי כֵן:"
            ],
            [],
            [],
            [
                "<b>פי שנים.</b> כְּנֶגֶד שְׁנֵי אַחִים:",
                "<b>בכל אשר ימצא לו.</b> מִכָּאן שֶׁאֵין הַבְּכוֹר נוֹטֵל פִּי שְׁנַיִם בָּרָאוּי לָבֹא לְאַחַר מִיתַת הָאָב כְּבַמֻּחְזָק (ספרי; בכורות נ\"א):"
            ],
            [
                "<b>סורר.</b> סָר מִן הַדֶּרֶךְ:",
                "<b>ומורה.</b> מְסָרֵב בְדִבְרֵי אָבִיו, לְשׁוֹן מַמְרִים (דברים ט'):",
                "<b>ויסרו אתו.</b> מַתְרִין בּוֹ בִּפְנֵי שְׁלוֹשָׁה וּמַלְקִין אוֹתוֹ (ספרי; סנהדרין ע\"א); בֵּן סוֹרֵר וּמוֹרֶה אֵינוֹ חַיָּב עַד שֶׁיִּגְנֹב וְיֹאכַל תַּרְטֵימַר בָּשָׂר וְיִשְׁתֶּה חֲצִי לֹג יַיִן, שֶׁנֶּאֱמַר \"זוֹלֵל וְסֹבֵא\", וְנֶאֱמַר (משלי כ\"ג) \"אַל תְּהִי בְּסֹבְאֵי יָיִן בְּזֹלְלֵי בָשָׂר לָמוֹ\"; וּבֵן סוֹרֵר וּמוֹרֶה נֶהֱרָג עַל שֵׁם סוֹפוֹ, הִגִּיעָה תוֹרָה לְסוֹף דַּעְתּוֹ, סוֹף שֶׁמְּכַלֶּה מָמוֹן אָבִיו וּמְבַקֵּשׁ לִמּוּדוֹ וְאֵינוֹ מוֹצֵא, וְעוֹמֵד בְּפָרָשַׁת דְּרָכִים וּמְלַסְטֵם אֶת הַבְּרִיּוֹת, אָמְרָה תוֹרָה יָמוּת זַכַּאי וְאַל יָמוּת חַיָּב (ספרי; סנהדרין ע\"א):"
            ],
            [],
            [],
            [
                "<b>וכל ישראל ישמעו ויראו.</b> מִכָּאן שֶׁצָּרִיךְ הַכְרָזָה בְּבֵית דִּין; \"פְּלוֹנִי נִסְקָל עַל שֶׁהָיָה בֵן סוֹרֵר וּמוֹרֶה\":"
            ],
            [
                "<b>וכי יהיה באיש חטא משפט מות.</b> סְמִיכוּת הַפָּרָשִׁיּוֹת מַגִּיד שֶׁאִם חָסִים עָלָיו אָבִיו וְאִמּוֹ, סוֹף שֶׁיֵּצֵא לְתַרְבּוּת רָעָה וְיַעֲבֹר עֲבֵרוֹת וְיִתְחַיֵּב מִיתָה בְּבֵית דִּין (עי' תנחומא):",
                "<b>ותלית אתו על עץ.</b> רַבּוֹתֵינוּ אָמְרוּ, כָּל הַנִּסְקָלִין נִתְלִין, שֶׁנֶּאֱמַר \"כִּי קִלְלַת אֱלֹהִים תָּלוּי\", וְהַמְבָרֵךְ ה' בִּסְקִילָה (סנהדרין מ\"ה):"
            ],
            [
                "<b>כי קללת אלהים תלוי.</b> זִלְזוּלוֹ שֶׁל מֶלֶךְ הוּא, שֶׁאָדָם עָשׂוּי בִּדְמוּת דְּיוֹקָנוֹ, וְיִשְׂרָאֵל הֵם בָּנָיו; מָשָׁל לִשְׁנֵי אַחִים תְּאוֹמִים שֶׁהָיוּ דּוֹמִים זֶה לָזֶה, אֶחָד נַעֲשָׂה מֶלֶךְ וְאֶחָד נִתְפַּס לְלִסְטִיּוּת וְנִתְלָה, כָּל הָרוֹאֶה אוֹתוֹ אוֹמֵר הַמֶּלֶךְ תָּלוּי. כָּל קְלָלָה שֶׁבַּמִּקְרָא לְשׁוֹן הָקֵל וְזִלְזוּל, כְּמוֹ (מלכים א ב') \"וְהוּא קִלְלַנִי קְלָלָה נִמְרֶצֶת\":"
            ]
        ],
        [
            [
                "<b>והתעלמת.</b> כּוֹבֵשׁ עַיִן כְּאִלּוּ אֵינוֹ רוֹאֵהוּ:",
                "<b>לא תראה … והתעלמת.</b> לֹא תִרְאֶה אוֹתוֹ שֶׁתִּתְעַלֵּם מִמֶּנּוּ, זֶהוּ פְּשׁוּטוֹ. וְרַבּוֹתֵינוּ אָמְרוּ פְּעָמִים שֶׁאַתָּה מִתְעַלֵּם וְכוּ' (ספרי; בבא מציעא ל'):"
            ],
            [
                "<b>עד דרש אחיך.</b> וְכִי תַעֲלֶה עַל דַּעְתְּךָ שֶׁיִּתְּנֵהוּ לוֹ קֹדֶם שֶׁיִּדְרְשֵׁהוּ? אֶלָּא דָּרְשֵׁהוּ שֶׁלֹּא יְהֵא רַמַּאי (בבא מציעא כ\"ז; עי' ספרי):",
                "<b>והשבתו לו.</b> שֶׁתְּהֵא בוֹ הֲשָׁבָה, שֶׁלֹּא יֹאכַל בְּבֵיתְךָ כְּדֵי דָּמָיו וְתִתְבָּעֵם מִמֶּנּוּ. מִכָּאן אָמְרוּ, כָּל דָּבָר שֶׁעוֹשֶׂה וְאוֹכֵל יַעֲשֶׂה וְיֹאכַל וְשֶׁאֵינוֹ עוֹשֶׂה וְאוֹכֵל יִמָּכֵר (בבא מציעא כ\"ח):"
            ],
            [
                "<b>לא תוכל להתעלם.</b> לִכְבֹּשׁ עֵינְךָ כְּאִלּוּ אֵינְךָ רוֹאֶה אוֹתוֹ:"
            ],
            [
                "<b>הקם תקים.</b> זוֹ טְעִינָה – לְהַטְעִין מַשּׂאוֹי שֶׁנָּפַל מֵעָלָיו:",
                "<b>עמו.</b> עִם בְּעָלָיו, אֲבָל אִם הָלַךְ וְיָשַׁב לוֹ וְאָמַר לוֹ הוֹאִיל וְעָלֶיךָ מִצְוָה אִם רָצִיתָ לִטְעֹן טְעֹן, פָּטוּר (שם ל\"ב):"
            ],
            [
                "<b>לא יהיה כלי גבר על אשה.</b> שֶׁתְּהֵא דּוֹמָה לְאִישׁ, כְּדֵי שֶׁתֵּלֵךְ בֵּין הָאֲנָשִׁים, שֶׁאֵין זוֹ אֶלָּא לְשֵׁם נִאוּף (עי' ספרי):",
                "<b>ולא ילבש גבר שמלת אשה.</b> לֵילֵךְ לֵישֵׁב בֵּין הַנָּשִׁים. דָּ\"אַ — שֶׁלֹּא יַשִּׁיר שְׂעַר הָעֶרְוָה וְשֵׂעָר שֶׁל בֵּית הַשֶּׁחִי (נזיר נ\"ט):",
                "<b>כי תועבת.</b> לֹא אָסְרָה תוֹרָה אֶלָּא לְבוּשׁ הַמֵּבִיא לִידֵי תוֹעֵבָה (עי' ספרי):"
            ],
            [
                "<b>כי יקרא.</b> פְּרָט לִמְזֻמָּן (חולין קל\"ט):",
                "<b>לא תקח האם.</b> בְּעוֹדָהּ עַל בָּנֶיהָ:"
            ],
            [
                "<b>למען ייטב לך וגו'.</b> אִם מִצְוָה קַלָּה שֶׁאֵין בָּהּ חֶסְרוֹן כִּיס אָמְרָה תוֹרָה \"לְמַעַן יִיטַב לָךְ וְהַאֲרַכְתָּ יָמִים\", קַל וָחֹמֶר לְמַתַּן שְׂכָרָן שֶׁל מִצְווֹת חֲמוּרוֹת (שם קמ\"ב):"
            ],
            [
                "<b>כי תבנה בית חדש.</b> אִם קִיַּמְתָּ מִצְוַת שִׁלּוּחַ הַקֵּן, סוֹפְךָ לִבְנוֹת בַּיִת חָדָשׁ, וּתְקַיֵּם מִצְוַת מַעֲקֶה, שֶׁמִּצְוָה גּוֹרֶרֶת מִצְוָה, וְתַגִּיעַ לְכֶרֶם וְשָׂדֶה וְלִבְגָדִים נָאִים, לְכָךְ נִסְמְכוּ פָּרָשִׁיּוֹת הַלָּלוּ (תנחומא):",
                "<b>מעקה.</b> גָּדֵר סָבִיב לַגַּג, וְאֻנְקְלוֹס תִּרְגֵּם \"תְּיָקָא\", כְּגוֹן תִּיק שֶׁמְּשַׁמֵּר מַה שֶּׁבְּתוֹכוֹ:",
                "<b>כי יפל הנפל.</b> רָאוּי זֶה לִפֹּל, וְאַעַ\"פִּ כֵן לֹא תִתְגַּלְגֵּל מִיתָתוֹ עַל יָדְךָ, שֶׁמְּגַלְגְּלִין זְכוּת עַל יְדֵי זַכַּאי וְחוֹבָה עַל יְדֵי חַיָּב (ספרי):"
            ],
            [
                "<b>כלאים.</b> חִטָּה וּשְׂעוֹרָה וְחַרְצָן בְּמַפֹּלֶת יָד (ברכות כ\"ב):",
                "<b>פן תקדש.</b> כְּתַרְגוּמוֹ \"תִּסְתָּאַב\", כָּל דָּבָר הַנִּתְעָב עַל הָאָדָם, בֵּין לְשֶׁבַח כְּגוֹן הֶקְדֵּשׁ, בֵּין לִגְנַאי כְּגוֹן אִסּוּר, נוֹפֵל בּוֹ לְשׁוֹן קִדּוּשׁ, כְּמוֹ \"אַל תִּגַּשׁ בִּי כִּי קִדַּשְׁתִּיךָ\" (ישעיהו ס\"ה):",
                "(<b>המלאה.</b> זֶה מִלּוּי וְתוֹסֶפֶת שֶׁהַזֶּרַע מוֹסִיף):"
            ],
            [
                "<b>לא תחרש בשור ובחמור.</b> הוּא הַדִּין לְכָל שְׁנֵי מִינִים שֶׁבָּעוֹלָם (בבא קמא נ\"ד), הוּא הַדִּין לְהַנְהִיגָם יַחַד קְשׁוּרִים זוּגִים בְּהוֹלָכַת שׁוּם מַשָּׂא (כלאים פ\"ח מ\"ב):"
            ],
            [
                "<b>שעטנז.</b> לְשׁוֹן עֵרוּב. וְרַבּוֹתֵינוּ פֵּרְשׁוּ — שׁוּעַ טָווּי וְנוּז (ספרי):"
            ],
            [
                "<b>גדלים תעשה לך.</b> אַף מִן הַכִּלְאַיִם, לְכָךְ סְמָכָן הַכָּתוּב (יבמות ד'):"
            ],
            [
                "<b>ובא אליה ושנאה.</b> סוֹפוֹ,"
            ],
            [
                "<b>ושם לה עלילת דברים</b> – עֲבֵרָה גּוֹרֶרֶת עֲבֵרָה, עָבַר עַל לֹא תִשְׂנָא, סוֹפוֹ לָבֹא לִידֵי לָשׁוֹן הָרָע (עי' ספרי):",
                "<b>את האשה הזאת.</b> מִכָּאן שֶׁאֵין אוֹמֵר דָּבָר אֶלָּא בִּפְנֵי בַעַל דִּין (שם):"
            ],
            [
                "<b>אבי הנערה ואמה.</b> מִי שֶׁגִּדְּלוּ גִּדּוּלִים הָרָעִים יִתְבַּזּוּ עָלֶיהָ (עי' שם):"
            ],
            [
                "<b>ואמר אבי הנערה.</b> מְלַמֵּד שֶׁאֵין רְשׁוּת לָאִשָּׁה לְדַבֵּר בִּפְנֵי הָאִישׁ (שם):"
            ],
            [
                "<b>ופרשו השמלה.</b> הֲרֵי זֶה מָשָׁל, מְחֻוָּרִין הַדְּבָרִים כַּשִּׂמְלָה (שם; כתובות שם):"
            ],
            [
                "<b>ויסרו אתו.</b> מַלְקוּת (שם):"
            ],
            [],
            [
                "<b>ואם אמת היה הדבר.</b> בְּעֵדִים וְהַתְרָאָה, שֶׁזִּנְּתָה לְאַחַר אֵרוּסִין (כתובות מ\"ד):"
            ],
            [
                "<b>אל פתח בית אביה.</b> רְאוּ גִּדּוּלִים שֶׁגִּדַּלְתֶּם (שם מ\"ה):",
                "<b>אנשי עירה.</b> בְּמַעֲמַד כָּל אַנְשֵׁי עִירָהּ (ספרי):",
                "<b>לזנות בית אביה.</b> כְּמוֹ בְּבֵית אָבִיהָ:"
            ],
            [
                "<b>ומתו גם שניהם.</b> לְהוֹצִיא מַעֲשֵׂה חִדּוּדִים שֶׁאֵין הָאִשָּׁה נֶהֱנֵית מֵהֶם (ספרי; סנהדרין ס\"ו):",
                "<b>גם.</b> לְרַבּוֹת הַבָּאִים אַחֲרֵיהֶם (ספרי); דָּבָר אַחֵר, <b>גם שניהם</b> לְרַבּוֹת אֶת הַוָּלָד, שֶׁאִם הָיְתָה מְעֻבֶּרֶת אֵין מַמְתִּינִין לָהּ עַד שֶׁתֵּלֵד (ערכין ז'):"
            ],
            [
                "<b>ומצאה איש בעיר.</b> לְפִיכָךְ שָׁכַב עִמָּהּ – פִּרְצָה קוֹרְאָה לַגַּנָּב, הָא אִלּוּ יָשְׁבָה בְּבֵיתָהּ, לֹא אֵרַע לָהּ (ספרי):"
            ],
            [],
            [],
            [
                "<b>כי כאשר יקום וגו'.</b> לְפִי פְשׁוּטוֹ זֶהוּ מַשְׁמָעוֹ: כִּי אֲנוּסָה הִיא וּבְחָזְקָה עָמַד עָלֶיהָ, כְּאָדָם הָעוֹמֵד עַל חֲבֵרוֹ לְהָרְגוֹ. וְרַבּוֹתֵינוּ דָּרְשׁוּ בוֹ הֲרֵי זֶה בָא לְלַמֵּד וְנִמְצָא לָמֵד וְכוּ' (סנהדרין ע\"ג):"
            ]
        ],
        [
            [
                "<b>לא יקח.</b> אֵין לוֹ בָּהּ לִקּוּחִין וְאֵין קִדּוּשִׁין תּוֹפְסִין בָּהּ (עי' קידושין ס\"ז):",
                "<b>ולא יגלה כנף אביו.</b> שׁוֹמֶרֶת יָבָם שֶׁל אָבִיו הָרְאוּיָה לְאָבִיו, וַהֲרֵי כְּבָר הֻזְהַר עָלֶיהָ מִשּׁוּם עֶרְוַת אֲחִי אָבִיךָ (ויקרא י\"ח) אֶלָּא לַעֲבֹר עַל זוֹ בִּשְׁנֵי לָאוִין, וְלִסְמֹךְ לָהּ לֹא יָבֹא מַמְזֵר, לְלַמֵּד שֶׁאֵין מַמְזֵר אֶלָּא מֵחַיָּבֵי כָּרֵתוֹת, וְקַל וָחֹמֶר מֵחַיָּבֵי מִיתוֹת בֵּית דִּין, שֶׁאֵין בָּעֲרָיוֹת מִיתַת בֵּית דִּין שֶׁאֵין בָּהּ כָּרֵת (יבמות מ\"ט):"
            ],
            [
                "<b>פצוע דכה.</b> שֶׁנִּפְצְעוּ אוֹ שֶׁנִּדְכְּאוּ בֵיצִים שֶׁלּוֹ:",
                "<b>וכרות שפכה.</b> שֶׁנִּכְרַת הַגִּיד וְשׁוּב אֵינוֹ יוֹרֶה קִלּוּחַ זֶרַע אֶלָּא שׁוֹפֵךְ וְשׁוֹתֵת וְאֵינוֹ מוֹלִיד (ספרי; יבמות ע'):"
            ],
            [
                "<b>לא יבא ממזר בקהל ה'.</b> לֹא יִשָּׂא יִשְׂרְאֵלִית:"
            ],
            [
                "<b>לא יבא עמוני.</b> לֹא יִשָּׂא יִשְׂרְאֵלִית:"
            ],
            [
                "<b>על דבר.</b> עַל הָעֵצָה שֶׁיָּעֲצוּ אֶתְכֶם לְהַחֲטִיאֲכֶם:",
                "<b>בדרך.</b> כְּשֶׁהֱיִיתֶם בְּטֵרוּף (ספרי):"
            ],
            [],
            [
                "<b>לא תדרש שלמם.</b> מִכְּלָל שֶׁנֶּאֱמַר עִמְּךָ יֵשֵׁב בְּקִרְבְּךָ יָכוֹל אַף זֶה כֵּן, תַּ\"לֹ <b>לא תדרש שלמם</b> (עי' ספרי):"
            ],
            [
                "<b>לא תתעב אדמי.</b> לְגַמְרֵי, וְאַעַ\"פִּ שֶׁרָאוּי לְךָ לְתַעֲבוֹ שֶׁיָּצָא בַּחֶרֶב לִקְרָאתֶךָ:",
                "<b>לא תתעב מצרי.</b> מִכֹּל וָכֹל, אַף עַל פִּי שֶׁזָּרְקוּ זְכוּרֵיכֶם לַיְאוֹר. מַה טַּעַם? שֶׁהָיוּ לָכֶם אַכְסַנְיָא בִּשְׁעַת הַדְּחָק. לְפִיכָךְ —"
            ],
            [
                "<b>בנים אשר יולדו להם דור שלישי וגו'.</b> וּשְׁאָר אֻמּוֹת מֻתָּרִים מִיָּד, הָא לָמַדְתָּ שֶׁהַמַּחֲטִיא לָאָדָם קָשֶׁה לוֹ מִן הַהוֹרְגוֹ, שֶׁהַהוֹרְגוֹ הוֹרְגוֹ בָעוֹלָם הַזֶּה וְהַמַּחֲטִיאוֹ מוֹצִיאוֹ מִן הָעוֹלָם הַזֶּה וּמִן הָעוֹלָם הַבָּא, לְפִיכָךְ אֱדוֹם שֶׁקִּדְּמָם בַּחֶרֶב לֹא נִתְעַב, וְכֵן מִצְרַיִם שֶׁטִּבְּעוּם, וְאֵלּוּ שֶׁהֶחֱטִיאוּם נִתְעֲבוּ (ספרי):"
            ],
            [
                "<b>כי תצא וגו' … ונשמרת.</b> שֶׁהַשָּׂטָן מְקַטְרֵג בִּשְׁעַת הַסַּכָּנָה (תלמוד ירושלמי שבת ב'):"
            ],
            [
                "<b>מקרה לילה.</b> דִּבֵּר הַכָּתוּב בַּהוֹוֶה (ספרי):",
                "<b>ויצא אל מחוץ למחנה.</b> זוֹ מִצְוַת עֲשֵׂה:",
                "<b>לא יבא אל תוך המחנה.</b> זוֹ מִצְוַת לֹא תַעֲשֶׂה (שם), וְאָסוּר לִכָּנֵס לְמַחֲנֵה לְוִיָּה, וְכָל שֶׁכֵּן לְמַחֲנֵה שְׁכִינָה (עי' פסחים ס\"ח):"
            ],
            [
                "<b>והיה לפנות ערב.</b> סָמוּךְ לְהֶעֱרֵב שִׁמְשׁוֹ יִטְבֹּל, שֶׁאֵינוֹ טָהוֹר בְּלֹא הֶעֱרֵב הַשֶּׁמֶשׁ (עי' ספרי):"
            ],
            [
                "<b>ויד תהיה לך.</b> כְּתַרְגּוּמוֹ, כְּמוֹ אִישׁ עַל יָדוֹ (במדבר ב'):",
                "<b>מחוץ למחנה.</b> חוּץ לֶעָנָן:"
            ],
            [
                "<b>על אזנך.</b> לְבַד מִשְּׁאָר כְּלֵי תַּשְׁמִישְׁךָ:",
                "<b>אזנך.</b> כְּמוֹ כְּלִי זַיִן:"
            ],
            [
                "<b>ולא יראה בך.</b> הַקָּבָּ\"ה <b>ערות דבר</b>:"
            ],
            [
                "<b>לא תסגיר עבד.</b> כְּתַרְגּוּמוֹ; דָּ\"אַ — אֲפִלּוּ עֶבֶד כְּנַעֲנִי שֶׁל יִשְׂרָאֵל שֶׁבָּרַח מִחוּצָה לָאָרֶץ לְאֶרֶץ יִשְׂרָאֵל (גיטין מ\"ה):"
            ],
            [],
            [
                "<b>לא תהיה קדשה.</b> מֻפְקֶרֶת מְקֻדֶּשֶׁת וּמְזֻמֶּנֶת לִזְנוּת:",
                "<b>ולא יהיה קדש.</b> מְזֻמָּן לְמִשְׁכַּב זְכוּר; וְאֻנְקְלוֹס תִּרְגֵּם \"לָא תְהֵא אִתְּתָא מִבְּנָת יִשְׂרָאֵל לִגְבַר עָבֵד\", שֶׁאַף זוֹ מֻפְקֶרֶת לִבְעִילַת זְנוּת הִיא, מֵאַחַר שֶׁאֵין קִדּוּשִׁין תּוֹפְסִין לוֹ בָּהּ, שֶׁהֲרֵי הֻקְּשׁוּ לַחֲמוֹר, שֶׁנֶּאֱמַר \"שְׁבוּ לָכֶם פֹּה עִם הַחֲמוֹר\" – עַם הַדּוֹמֶה לַחֲמוֹר, וְלָא יִסַּב גַּבְרָא מִבְּנֵי יִשְׂרָאֵל אִתְּתָא אָמָה, שֶׁאַף הוּא נַעֲשֶׂה קָדֵשׁ עַל יָדָהּ, שֶׁכָּל בְּעִילוֹתָיו בְּעִילוֹת זְנוּת, שֶׁאֵין קִדּוּשִׁין תּוֹפְסִין לוֹ בָּהּ (עי' קידושין ס\"ח):"
            ],
            [
                "<b>אתנן זונה.</b> נָתַן לָהּ טָלֶה בְּאֶתְנַנָּהּ פָּסוּל לְהַקְרָבָה:",
                "<b>ומחיר כלב.</b> הֶחֱלִיף שֶׂה בְכֶלֶב (ספרי; תמורה כ\"ט):",
                "<b>גם שניהם.</b> לְרַבּוֹת שִׁנּוּיֵיהֶם, כְּגוֹן חִטִּים וַעֲשָׂאָן סֹלֶת (שם ל'):"
            ],
            [
                "<b>לא תשיך.</b> אַזְהָרָה לַלֹּוֶה שֶׁלֹּא יִתֵּן רִבִּית לַמַּלְוֶה (עי' ספרי) (וְאַחַר כָּךְ אַזְהָרָה לַמַּלְוֶה אֶת כַּסְפְּךָ לֹא תִתֵּן לוֹ בְּנֶשֶׁךְ):"
            ],
            [
                "<b>לנכרי תשיך.</b> וְלֹא לְאָחִיךָ, לָאו הַבָּא מִכְּלַל עֲשֵׂה, עֲשֵׂה, לַעֲבֹר עָלָיו בִּשְׁנֵי לָאוין וַעֲשֵׂה:"
            ],
            [
                "<b>לא תאחר לשלמו.</b> שְׁלוֹשָׁה רְגָלִים, וּלְמָדוּהוּ רַבּוֹתֵינוּ מִן הַמִּקְרָא (ראש השנה ד'):"
            ],
            [],
            [
                "<b>מוצא שפתיך תשמר.</b> לִתֵּן עֲשֵׂה עַל לֹא תַעֲשֶׂה (שם ו'):"
            ],
            [
                "<b>כי תבא בכרם רעך.</b> בְּפוֹעֵל הַכָּתוּב מְדַבֵּר:",
                "<b>כנפשך.</b> כַּמָּה שֶׁתִּרְצֶה:",
                "<b>שבעך.</b> וְלֹא אֲכִילָה גַסָּה (בבא מציעא פ\"ז):",
                "<b>ואל כליך לא תתן.</b> מִכָּאן שֶׁלֹּא דִּבְּרָה תוֹרָה אֶלָּא בִּשְׁעַת הַבָּצִיר, בִּזְמַן שֶׁאַתָּה נוֹתֵן לְכֶלְיוֹ שֶׁל בַּעַל הַבַּיִת (ספרי; בבא מציעא פ\"ט), אֲבָל אִם בָּא לַעֲדֹר וּלְקַשְׁקֵשׁ אֵינוֹ אוֹכֵל (שם פ\"ז):"
            ],
            [
                "<b>כי תבא בקמת רעך.</b> אַף זוֹ בְּפוֹעֵל הַכָּתוּב מְדַבֵּר:"
            ]
        ],
        [
            [
                "<b>כי מצא בה ערות דבר.</b> מִצְוָה עָלָיו לְגָרְשָׁהּ, שֶׁלֹּא תִמְצָא חֵן בְּעֵינָיו (גיט' צ'):"
            ],
            [
                "<b>לאיש אחר.</b> אֵין זֶה בֶּן זוּגוֹ שֶׁל רִאשׁוֹן, הוּא הוֹצִיא רְשָׁעָה מִתּוֹךְ בֵּיתוֹ וְזֶה הִכְנִיסָהּ (שם):"
            ],
            [
                "<b>ושנאה האיש האחרון.</b> הַכָּתוּב מְבַשְּׂרוֹ שֶׁסּוֹפוֹ לִשְׂנֹאתָהּ, וְאִם לָאו קוֹבַרְתּוֹ, שֶׁנֶּאֱמַר <b>או כי ימות</b> (ספרי):"
            ],
            [
                "<b>אחרי אשר הטמאה.</b> לְרַבּוֹת סוֹטָה שֶׁנִּסְתְּרָה (ספרי; יבמות י\"א):"
            ],
            [
                "<b>אשה חדשה.</b> שֶׁהִיא חֲדָשָׁה לוֹ וַאֲפִלּוּ אַלְמָנָה, פְּרָט לְמַחֲזִיר גְּרוּשָׁתוֹ (ספרי; סוטה מ\"ד):",
                "<b>ולא יעבור עליו.</b> דְּבַר הַצָּבָא:",
                "<b>לכל דבר</b> שֶׁהוּא צֹרֶךְ הַצָּבָא, לֹא לְסַפֵּק מַיִם וּמָזוֹן וְלֹא לְתַקֵּן הַדְּרָכִים, אֲבָל הַחוֹזְרִים מֵעוֹרְכֵי הַמִּלְחָמָה עַל פִּי כֹהֵן, כְּגוֹן בָּנָה בַיִת וְלֹא חֲנָכוֹ אוֹ אֵרַשׂ אִשָּׁה וְלֹא לְקָחָהּ, מַסְפִּיקִין מַיִם וּמָזוֹן וּמְתַקְּנִין אֶת הַדְּרָכִים (שם):",
                "<b>יהיה לביתו.</b> אַף בִּשְׁבִיל בֵּיתוֹ, אִם בָּנָה בַיִת וַחֲנָכוֹ וְאִם נָטַע כֶּרֶם וְחִלְּלוֹ אֵינוֹ זָז מִבֵּיתוֹ בִּשְׁבִיל צָרְכֵי הַמִּלְחָמָה:",
                "<b>יהיה.</b> לְרַבּוֹת אֶת כַּרְמוֹ:",
                "<b>לביתו.</b> זֶה בֵיתוֹ:",
                "<b>ושמח.</b> יְשַׂמֵּחַ אֶת אִשְׁתּוֹ, וְתַרְגּוּמוֹ \"וְיַחְדֵי יָת אִתְּתֵהּ\", וְהַמְתַרְגֵּם וְיֶחְדֵּי עִם אִתְּתֵהּ טוֹעֶה הוּא, שֶׁאֵין זֶה תַּרְגּוּם שֶׁל וְשִׂמַּח אֶלָּא שֶׁל וְשָׂמַח:"
            ],
            [
                "<b>לא יחבל.</b> אִם בָּא לְמַשְׁכְּנוֹ עַל חוֹבוֹ בְּבֵית דִּין, לֹא יְמַשְׁכְּנֶנּוּ בִּדְבָרִים שֶׁעוֹשִׂים בָּהֶן אֹכֶל נֶפֶשׁ (ב\"מ קי\"ג):",
                "<b>רחים.</b> הִיא הַתַּחְתּוֹנָה:",
                "<b>ורכב.</b> הִיא הָעֶלְיוֹנָה:"
            ],
            [
                "<b>כי ימצא.</b> בְּעֵדִים וְהַתְרָאָה, וְכֵן כָּל \"יִמָּצֵא\" שֶׁבַּתּוֹרָה:",
                "<b>והתעמר בו.</b> אֵינוֹ חַיָּב עַד שֶׁיִּשְׁתַּמֵּשׁ בּוֹ:"
            ],
            [
                "<b>השמר בנגע הצרעת.</b> שֶׁלֹּא תִתְלֹשׁ סִימָנֵי טֻמְאָה וְלֹא תָקֹץ אֶת הַבַּהֶרֶת (מכות כ\"ב):",
                "<b>ככל אשר יורו אתכם.</b> אִם לְהַסְגִּיר אִם לְהַחֲלִיט אִם לְטַהֵר:"
            ],
            [
                "<b>זכור את אשר עשה ה' אלהיך למרים.</b> אִם בָּאתָ לְהִזָּהֵר שֶׁלֹּא תִלְקֶה בְּצָרַעַת אַל תְּסַפֵּר לָשׁוֹן הָרָע, זְכֹר הֶעָשׂוּי לְמִרְיָם שֶׁדִּבְּרָה בְאָחִיהָ וְלָקְתָה בִנְגָעִים (עי' ספרי):"
            ],
            [
                "<b>כי תשה ברעך.</b> תָחֹב בַּחֲבֵרְךָ:",
                "<b>משאת מאומה.</b> חוֹב שֶׁל כְּלוּם:"
            ],
            [],
            [
                "<b>לא תשכב בעבטו.</b> לֹא תִשְׁכַּב וַעֲבוֹטוֹ אֶצְלְךָ (ספרי; בבא מציעא קי\"ד):"
            ],
            [
                "<b>כבוא השמש.</b> אִם כְּסוּת לַיְלָה הוּא, וְאִם כְּסוּת יוֹם — הַחֲזִירֵהוּ בַבֹּקֶר, וּכְבָר כָּתוּב בִּוְאֵלֶּה הַמִּשְׁפָּטִים (כ\"ב) \"עַד בֹּא הַשֶּׁמֶשׁ תְּשִׁיבֶנּוּ לוֹ\" — כָּל הַיּוֹם תְּשִׁיבֶנּוּ לוֹ, וּכְבֹא הַשֶּׁמֶשׁ תִּקָּחֶנּוּ:",
                "<b>וברכך.</b> וְאִם אֵינוֹ מְבָרֶכְךָ, מִכָּל מָקוֹם <b>ולך תהיה צדקה</b> (ספרי):"
            ],
            [
                "<b>לא תעשק שכיר.</b> וַהֲלֹא כְבָר כָּתוּב? אֶלָּא לַעֲבֹר עַל הָאֶבְיוֹן בִּשְׁנֵי לָאוין, \"לֹא תַעֲשֹׁק שְׂכַר שָׂכִיר\" שֶׁהוּא עָנִי וְאֶבְיוֹן, וְעַל הֶעָשִׁיר כְּבָר הֻזְהַר (ויקרא י\"ט) \"לֹא תַעֲשֹׁק אֶת רֵעֲךָ\" (ב\"מ ס\"א):",
                "<b>אביון.</b> הַתָּאֵב לְכָל דָּבָר:",
                "<b>מגרך.</b> זֶה גֵּר צֶדֶק:",
                "<b>בשעריך.</b> זֶה גֵּר תּוֹשָׁב הָאוֹכֵל נְבֵלוֹת:",
                "<b>אשר בארצך.</b> לְרַבּוֹת שְׂכַר בְּהֵמָה וְכֵלִים (בבא מציעא קי\"א):"
            ],
            [
                "<b>ואליו הוא נשא את נפשו.</b> אֶל הַשָּׂכָר הַזֶּה הוּא נוֹשֵׂא אֶת נַפְשׁוֹ לָמוּת, עָלָה בַכֶּבֶשׁ וְנִתְלָה בְאִילָן (ספרי; ב\"מ קי\"ב):",
                "<b>והיה בך חטא.</b> מִכָּל מָקוֹם, אֶלָּא שֶׁמְּמַהֲרִין לִפָּרֵעַ עַל יְדֵי הַקּוֹרֵא (ספרי):"
            ],
            [
                "<b>לא יומתו אבות על בנים.</b> בְּעֵדוּת בָּנִים, וְאִם תֹּאמַר בַּעֲוֹן בָּנִים, כְּבָר נֶאֱמַר <b>איש בחטאו יומתו</b> (ספרי; סנהדרין כ\"ז):",
                "<b>איש בחטאו יומתו.</b> אֲבָל מִי שֶׁאֵינוֹ אִישׁ מֵת בַּעֲוֹן אָבִיו, וְהַקְּטַנִּים מֵתִים בַּעֲוֹן אֲבוֹתָם בִּידֵי שָׁמַיִם (ספרי):"
            ],
            [
                "<b>לא תטה משפט גר יתום.</b> וְעַל הֶעָשִׁיר כְּבָר הֻזְהַר (דברים ט\"ז) \"לֹא תַטֶּה מִשְׁפָּט\", וְשָׁנָה בֶעָנִי לַעֲבֹר עָלָיו בִּשְׁנֵי לָאוין, לְפִי שֶׁנָּקֵל לְהַטּוֹת מִשְׁפַּט עָנִי יוֹתֵר מִשֶּׁל עָשִׁיר, לְכָךְ הִזְהִיר וְשָׁנָה עָלָיו (ספרי):",
                "<b>ולא תחבל.</b> שֶׁלֹּא בִשְׁעַת הַלְוָאָה:"
            ],
            [
                "<b>וזכרת.</b> עַל מְנָת כֵּן פְּדִיתִיךָ, לִשְׁמֹר חֻקּוֹתַי אֲפִלּוּ יֵשׁ חֶסְרוֹן כִּיס בַּדָּבָר:"
            ],
            [
                "<b>ושכחת עמר.</b> וְלֹא גָדִישׁ, מִכָּאן אָמְרוּ, עֹמֶר שֶׁיֵּשׁ בּוֹ סָאתַיִם וּשְׁכָחוֹ אֵינוֹ שִׁכְחָה (פאה ו' מ\"ב):",
                "<b>בשדה.</b> לְרַבּוֹת שִׁכְחַת קָמָה שֶׁשָּׁכַח מִקְצָתָהּ מִלִּקְצֹר:",
                "<b>לא תשוב לקחתו.</b> מִכָּאן אָמְרוּ, שֶׁלְּאַחֲרָיו שִׁכְחָה, שֶׁלְּפָנָיו אֵינוֹ שִׁכְחָה, שֶׁאֵינוֹ בְּבַל תָּשׁוּב (פאה מ\"ד; בבא מציעא י\"א):",
                "<b>למען יברכך.</b> וְאַעַ\"פִּ שֶׁבָּאת לְיָדוֹ שֶׁלֹּא בְמִתְכַּוֵּן, קַ\"וָ לָעוֹשֶׂה בְמִתְכַּוֵּן. אֱמֹר מֵעַתָּה נָפְלָה סֶלַע מִיָּדוֹ וּמְצָאָהּ עָנִי וְנִתְפַּרְנֵס בָּהּ — הֲרֵי הוּא מִתְבָּרֵךְ עָלֶיהָ (ספרי):"
            ],
            [
                "<b>לא תפאר.</b> לֹא תִטֹּל תִּפְאַרְתּוֹ מִמֶּנּוּ (חולין קל\"א), מִכָּאן שֶׁמַּנִּיחִין פֵּאָה לָאִילָן:",
                "<b>אחריך.</b> זוֹ שִׁכְחָה:"
            ],
            [
                "<b>לא תעולל.</b> אִם מָצָאתָ בוֹ עוֹלֵלוֹת, לֹא תִקָּחֶנָּה. וְאֵי זוֹ הִיא עוֹלֵלוֹת? כָּל שֶׁאֵין לָהּ לֹא כָּתֵף וְלֹא נָטֵף. יֵשׁ לָהּ אֶחָד מֵהֶם — הֲרֵי הִיא לְבַעַל הַבַּיִת (ספרא); וְרָאִיתִי בְתַלְמוּד יְרוּשַׁלְמִי אֵי זוֹ הִיא כָּתֵף? פְּסִיגִין זֶה עַל גַּב זֶה, נָטֵף — אֵלּוּ הַתְּלוּיוֹת בַּשִּׁדְרָה וְיוֹרְדוֹת:"
            ]
        ],
        [
            [
                "<b>כי יהיה ריב.</b> סוֹפָם לִהְיוֹת נִגָּשִׁים אֶל הַמִּשְׁפָּט. אֱמֹר מֵעַתָּה אֵין שָׁלוֹם יוֹצֵא מִתּוֹךְ מְרִיבָה, מִי גָּרַם לְלוֹט לִפְרֹשׁ מִן הַצַּדִּיק? הֱוֵי אוֹמֵר זוֹ מְרִיבָה:",
                "<b>והרשיעו את הרשע.</b> יָכוֹל כָּל הַמִּתְחַיְּבִין בַּדִּין לוֹקִין, תַּלְמוּד לוֹמַר — <b>והיה אם בן הכות הרשע.</b> פְּעָמִים לוֹקֶה וּפְעָמִים אֵינוֹ לוֹקֶה. וּמִי הוּא הַלּוֹקֶה? לְמֹד מִן הָעִנְיָן, \"לֹא תַחְסֹם שׁוֹר בְּדִישׁוֹ\" — לָאו שֶׁלֹּא נִתַּק לַעֲשֵׂה (עי' ספרי; מכות י\"ג):"
            ],
            [
                "<b>והפילו השפט.</b> מְלַמֵּד שֶׁאֵין מַלְקִין אוֹתוֹ לֹא עוֹמֵד וְלֹא יוֹשֵׁב אֶלָּא מֻטֶּה (מכות כ\"ב):",
                "<b>לפניו כדי רשעתו.</b> וּלְאַחֲרָיו כְּדֵי שְׁתַּיִם, מִכָּאן אָמְרוּ מַלְקִין אוֹתוֹ שְׁתֵּי יָדוֹת מִלְּאַחֲרָיו וּשְׁלִישׁ מִלְּפָנָיו (ספרי; מכות כ\"ב):",
                "<b>במספר.</b> וְאֵינוֹ נָקוּד בַּמִּסְפָּר, לִמֵּד שֶׁהִיא דְבוּקָה, לוֹמַר בְּמִסְפַּר אַרְבָּעִים וְלֹא אַרְבָּעִים שְׁלֵמִים, אֶלָּא מִנְיָן שֶׁהוּא סוֹכֵם וּמַשְׁלִים לְאַרְבָּעִים וְהֵם אַרְבָּעִים חָסֵר אַחַת (שם):"
            ],
            [
                "<b>לא יסיף.</b> מִכָּאן אַזְהָרָה לַמַּכֶּה אֶת חֲבֵרוֹ (עי' כתובות ל\"ג):",
                "<b>ונקלה אחיך.</b> כָּל הַיּוֹם קוֹרְאוֹ רָשָׁע, וּמִשֶּׁלָּקָה קְרָאוֹ אָחִיךָ:"
            ],
            [
                "<b>לא תחסם שור.</b> דִּבֵּר הַכָּתוּב בַּהֹוֶה, וְהוּא הַדִּין לְכָל בְּהֵמָה חַיָּה וְעוֹף הָעוֹשִׂים בִּמְלָאכָה שֶׁהִיא בִּדְבַר מַאֲכָל; אִם כֵּן לָמָּה נֶאֱמַר שׁוֹר? לְהוֹצִיא אֶת הָאָדָם (ספרי; בבא מציעא פ\"ח):",
                "<b>בדישו.</b> יָכוֹל יַחְסְמֶנּוּ מִבַּחוּץ? תַּלְמוּד לוֹמַר \"לֹא תַחְסֹם שׁוֹר\" — מִכָּל מָקוֹם; וְלָמָּה נֶאֱמַר דַּיִשׁ? לוֹמַר לְךָ מַה דַּיִשׁ מְיֻחָד דָּבָר שֶׁלֹּא נִגְמְרָה מְלַאכְתּוֹ וְגִדּוּלוֹ מִן הָאָרֶץ, אַף כָּל כַּיּוֹצֵא בוֹ, יָצָא הַחוֹלֵב וְהַמְגַבֵּן וְהַמְחַבֵּץ שֶׁאֵין גִּדּוּלוֹ מִן הָאָרֶץ, יָצָא הַלָּשׁ וְהַמְקַטֵּף שֶׁנִּגְמְרָה מְלַאכְתּוֹ לְחַלָּה, יָצָא הַבּוֹדֵל בִּתְמָרִים וּבִגְרוֹגְרוֹת שֶׁנִּגְמְרָה מְלַאכְתָּן לַמַּעֲשֵׂר (ספרי; ב\"מ פ\"ט):"
            ],
            [
                "<b>כי ישבו אחים יחדו.</b> שֶׁהָיְתָה לָהֶם יְשִׁיבָה אַחַת בָּעוֹלָם, פְּרָט לְאֵשֶׁת אָחִיו שֶׁלֹּא הָיָה בְעוֹלָמוֹ (ספרי; יבמות י\"ז):",
                "<b>יחדו.</b> הַמְיֻחָדִים בַּנַּחֲלָה, פְּרָט לְאָחִיו מִן הָאֵם (שם):",
                "<b>ובן אין לו.</b> עַיֵּן עָלָיו, בֵּן אוֹ בַת אוֹ בֵן הַבֵּן אוֹ בַת הַבֵּן אוֹ בֵן הַבַּת אוֹ בַת הַבַּת (עי' יבמות כ\"ב):"
            ],
            [
                "<b>והיה הבכור.</b> גְּדוֹל הָאַחִים הוּא מְיַבֵּם אוֹתָהּ (ספרי; יבמות כ\"ד):",
                "<b>אשר תלד.</b> פְּרָט לְאַיְלוֹנִית שֶׁאֵינָהּ יוֹלֶדֶת:",
                "<b>יקום על שם אחיו.</b> זֶה שֶׁיִּבֵּם אֶת אִשְׁתּוֹ יִטֹּל נַחֲלַת הַמֵּת בְּנִכְסֵי אָבִיו:",
                "<b>ולא ימחה שמו.</b> פְּרָט לְאֵשֶׁת סָרִיס שֶׁשְּׁמוֹ מָחוּי (יבמות כ\"ד):"
            ],
            [
                "<b>השערה.</b> כְּתַרְגּוּמוֹ — לִתְרַע בֵּית דִּינָא:"
            ],
            [
                "<b>ועמד.</b> בַּעֲמִידָה (ספרי):",
                "<b>ואמר.</b> בִּלְשׁוֹן הַקֹּדֶשׁ, וְאַף הִיא דְּבָרֶיהָ בִּלְשׁוֹן הַקֹּדֶשׁ (יבמות ק\"ו; ספרי):"
            ],
            [
                "<b>וירקה בפניו.</b> עַל גַּבֵּי קַרְקַע (שם):",
                "<b>אשר לא יבנה.</b> מִכָּאן לְמִי שֶׁחָלַץ שֶׁלֹּא יַחֲזֹר וִייַבֵּם, דְּלָא כְתִיב \"אֲשֶׁר לֹא בָנָה\", אֶלָּא \"אֲשֶׁר לֹא יִבְנֶה\", כֵּיוָן שֶׁלֹּא בָנָה — שׁוּב לֹא יִבְנֶה (יבמות י'; עי' ספרי):"
            ],
            [
                "<b>ונקרא שמו וגו'.</b> מִצְוָה עַל כָּל הָעוֹמְדִים שָׁם לוֹמַר \"חֲלוּץ הַנַּעַל\" (ספרי; יבמות ק\"ו):"
            ],
            [
                "<b>כי ינצו אנשים.</b> סוֹפוֹ לָבֹא לִידֵי מַכּוֹת, כְּמוֹ שֶׁנֶּאֱמַר <b>מיד מכהו</b>, אֵין שָׁלוֹם יוֹצֵא מִתּוֹךְ יְדֵי מַצּוּת (ספרי):"
            ],
            [
                "<b>וקצתה את כפה.</b> מָמוֹן דְּמֵי בָשְׁתּוֹ, הַכֹּל לְפִי הַמְבַיֵּשׁ וְהַמִּתְבַּיֵּשׁ; אוֹ אֵינוֹ אֶלָּא יָדָהּ מַמָּשׁ? נֶאֱמַר כָּאן \"לֹא תָחוֹס\", וְנֶאֱמַר לְהַלָּן בְּעֵדִים זוֹמְמִים (דברים י\"ט) \"לֹא תָחוֹס\", מַה לְּהַלָן מָמוֹן אַף כָּאן מָמוֹן (ספרי; עי' בבא קמא כ\"ח):"
            ],
            [
                "<b>אבן ואבן.</b> מִשְׁקָלוֹת:",
                "<b>גדולה וקטנה.</b> גְּדוֹלָה שֶׁמַּכְחֶשֶׁת אֶת הַקְּטַנָּה, שֶׁלֹּא יְהֵי נוֹטֵל בַּגְּדוֹלָה וּמַחֲזִיר בַּקְּטַנָּה (ספרי):"
            ],
            [
                "<b>לא יהיה לך.</b> אִם עָשִׂיתָ כֵּן, לֹא יִהְיֶה לְךָ כְּלוּם (עי' שם):"
            ],
            [
                "<b>אבן שלמה וצדק יהיה לך.</b> אִם עָשִׂיתָ כֵּן, יִהְיֶה לְךָ הַרְבֵּה:"
            ],
            [],
            [
                "<b>זכור את אשר עשה לך.</b> אִם שִׁקַּרְתָּ בְמִדּוֹת וּבְמִשְׁקָלוֹת הֱוֵי דוֹאֵג מִגֵּרוּי הָאוֹיֵב, שֶׁנֶּאֱמַר (משלי י\"א) \"מֹאזְנֵי מִרְמָה תּוֹעֲבַת ה'\", וּכְתִיב בַּתְרֵיהּ \"בָּא זָדוֹן וַיָּבֹא קָלוֹן\" (תנחומא):"
            ],
            [
                "<b>אשר קרך בדרך.</b> לְשׁוֹן מִקְרֶה; דָּבָר אַחֵר — לְשׁוֹן קֶרִי וְטֻמְאָה שֶׁהָיָה מְטַמְּאָן בְּמִשְׁכַּב זְכוּר; דָּ\"אַ — לְשׁוֹן קֹר וְחֹם, צִנֶּנְךָ וְהִפְשִׁירְךָ מֵרְתִיחָתְךָ, שֶׁהָיוּ כָל הָאֻמּוֹת יְרֵאִים לְהִלָּחֵם בָּכֶם וּבָא זֶה וְהִתְחִיל וְהֶרְאָה מָקוֹם לַאֲחֵרִים; מָשָׁל לְאַמְבָּטִי רוֹתַחַת שֶׁאֵין כָּל בְּרִיָּה יְכוֹלָה לֵירֵד בְּתוֹכָהּ, בָּא בֶן בְּלִיַּעַל אֶחָד קָפַץ וְיָרַד לְתוֹכָהּ, אַעַ\"פִּ שֶׁנִּכְוָה הֵקֵרָהּ אוֹתָהּ בִּפְנֵי אֲחֵרִים (תנחומא):",
                "<b>ויזנב בך.</b> מַכַּת זָנָב, חוֹתֵךְ מִילוֹת וְזוֹרֵק כְּלַפֵּי מַעְלָה (תנחומא):",
                "<b>כל הנחשלים אחריך.</b> חַסְרֵי כֹחַ מֵחֲמַת חֶטְאָם, שֶׁהָיָה הֶעָנָן פּוֹלְטָן (תנחומא):",
                "<b>ואתה עיף ויגע.</b> עָיֵף בַּצָּמָא, דִּכְתִיב \"וַיִּצְמָא שָׁם הָעָם לַמַּיִם\" (שמות י\"ז) וּכְתִיב אַחֲרָיו \"וַיָּבֹא עֲמָלֵק\":",
                "<b>ויגע.</b> בַּדֶּרֶךְ:",
                "<b>ולא ירא.</b> עֲמָלֵק <b>אלהים</b> מִלְּהָרַע לְךָ:"
            ],
            [
                "<b>תמחה את זכר עמלק.</b> מֵאִישׁ עַד אִשָּׁה מֵעוֹלֵל וְעַד יוֹנֵק מִשּׁוֹר וְעַד שֶׂה (שמואל א ט\"ו), שֶׁלֹּא יְהֵא שֵׁם עֲמָלֵק נִזְכָּר אֲפִלּוּ עַל הַבְּהֵמָה, לוֹמַר בְּהֵמָה זוֹ מִשֶּׁל עֲמָלֵק הָיְתָה (פסיק' זוטר'):"
            ]
        ],
        [
            [
                "<b>והיה כי תבוא … וירשתה וישבת בה.</b> מַגִּיד שֶׁלֹּא נִתְחַיְּבוּ בְּבִכּוּרִים עַד שֶׁכָּבְשׁוּ אֶת הָאָרֶץ וְחִלְּקוּהָ (עי' קידושין ל\"ז ע\"ב):"
            ],
            [
                "<b>מראשית.</b> וְלֹא כָל רֵאשִׁית, שֶׁאֵין כָּל הַפֵּרוֹת חַיָּבִים בְּבִכּוּרִים אֶלָּא שִׁבְעַת הַמִּינִין בִּלְבַד, נֶאֱמַר כָּאן \"אֶרֶץ\" וְנֶאֱמַר לְהַלָּן (דברים ח') \"אֶרֶץ חִטָּה וּשְׂעֹרָה וְגוֹ'\", מַה לְּהַלָּן מִשִׁבְעַת הַמִּינִים שֶׁנִּשְׁתַּבְּחָה בָהֶן אֶרֶץ יִשְׂרָאֵל, אַף כָּאן שֶׁבַח אֶרֶץ יִשְׂרָאֵל שֶׁהֵן שִׁבְעַת מִינִין (ספרי; מנחות פ\"ד):",
                "<b>זית שמן.</b> זַיִת אֱגוֹרִי, שֶׁשַּׁמְנוֹ אָגוּר בְּתוֹכוֹ (ספרי; ברכות ל\"ט):",
                "<b>ודבש.</b> הוּא דְּבַשׁ תְּמָרִים (ספרי):",
                "<b>מראשית.</b> אָדָם יוֹרֵד לְתוֹךְ שָׂדֵהוּ וְרוֹאֶה תְאֵנָה שֶׁבִּכְּרָה, כוֹרֵךְ עָלֶיהָ גְּמִי לְסִימָן וְאוֹמֵר \"הֲרֵי זוֹ בִכּוּרִים\" (ספרי; בכורים ג'):"
            ],
            [
                "<b>אשר יהיה בימים ההם.</b> אֵין לְךָ אֶלָּא כֹּהֵן שֶׁבְּיָמֶיךָ כְּמוֹ שֶׁהוּא (ראש השנה כ\"ה):",
                "<b>ואמרת אליו.</b> שֶׁאֵינְךָ כְּפוּי טוֹבָה:",
                "<b>הגדתי היום.</b> פַּעַם אַחַת בַּשָּׁנָה וְלֹא שְׁתֵּי פְעָמִים (ספרי):"
            ],
            [
                "<b>ולקח הכהן הטנא מידך.</b> לְהָנִיף אוֹתוֹ, כֹּהֵן מַנִיחַ יָדוֹ תַּחַת יַד הַבְּעָלִים וּמֵנִיף (סוכה מ\"ז):"
            ],
            [
                "<b>וענית.</b> לְשׁוֹן הֲרָמַת קוֹל (סוטה ל\"ב):",
                "<b>ארמי אבד אבי.</b> מַזְכִּיר חַסְדֵי הַמָּקוֹם, אֲרַמִּי אֹבֵד אָבִי — לָבָן בִּקֵּשׁ לַעֲקֹר אֶת הַכֹּל כְּשֶׁרָדַף אַחַר יַעֲקֹב, וּבִשְׁבִיל שֶׁחָשַׁב לַעֲשׂוֹת חָשַׁב לוֹ הַמָּקוֹם כְּאִלּוּ עָשָׂה, שֶׁאֻמּוֹת הָעוֹלָם חוֹשֵׁב לָהֶם הַקָּבָּ\"ה מַחֲשָׁבָה כְּמַעֲשֶׂה (עי' ספרי):",
                "<b>וירד מצרימה.</b> וְעוֹד אֲחֵרִים בָּאוּ עָלֵינוּ לְכַלּוֹתֵנוּ, שֶׁאַחֲרֵי זֹאת יָרַד יַעֲקֹב לְמִצְרַיִם:",
                "<b>במתי מעט.</b> בְּשִׁבְעִים נֶפֶשׁ (ספרי):"
            ],
            [],
            [],
            [],
            [
                "<b>אל המקום הזה.</b> זֶה בֵּית הַמִּקְדָּשׁ:",
                "<b>ויתן לנו את הארץ.</b> כְּמַשְׁמָעוֹ:"
            ],
            [
                "<b>והנחתו.</b> מַגִּיד שֶׁנּוֹטְלוֹ אַחַר הֲנָפַת הַכֹּהֵן וְאוֹחֲזוֹ בְיָדוֹ כְּשֶׁהוּא קוֹרֵא וְחוֹזֵר וּמֵנִיף (ספרי; סוכה מ\"ז):"
            ],
            [
                "<b>ושמחת בכל הטוב.</b> מִכָּאן אָמְרוּ אֵין קוֹרִין מִקְרָא בִכּוּרִים אֶלָּא בִזְמַן שִׂמְחָה, מֵעֲצֶרֶת וְעַד הֶחָג, שֶׁאָדָם מְלַקֵּט תְּבוּאָתוֹ וּפֵרוֹתָיו וְיֵינוֹ וְשַׁמְנוֹ, אֲבָל מֵהֶחָג וָאֵילָךְ מֵבִיא וְאֵינוֹ קוֹרֵא (פסחים ל\"ו):",
                "<b>אתה והלוי.</b> אַף הַלֵּוִי חַיָּב בְּבִכּוּרִים אִם נָטְעוּ בְּתוֹךְ עָרֵיהֶם:",
                "<b>והגר אשר בקרבך.</b> מֵבִיא וְאֵינוֹ קוֹרֵא, שֶׁאֵינוֹ יָכוֹל לוֹמַר לַאֲבוֹתֵינוּ (תלמוד ירושלמי מ\"ש פ\"ה ה\"ה):"
            ],
            [
                "<b>כי תכלה לעשר את כל מעשר תבואתך בשנה השלישת.</b> כְּשֶׁתִּגְמֹר לְהַפְרִישׁ מַעַשְׂרוֹת שֶׁל שָׁנָה הַשְּׁלִישִׁית; קָבַע זְמַן הַבִּעוּר וְהַוִּדּוּי בְּעֶרֶב הַפֶּסַח שֶׁל שָׁנָה הָרְבִיעִית, שֶׁנֶּאֱמַר (דברים י\"ד) \"מִקְצֵה שָׁלֹשׁ שָׁנִים תּוֹצִיא וְגוֹ'\", נֶאֱמַר כָּאן \"מִקֵּץ\", וְנֶאֱמַר לְהַלָּן \"מִקֵּץ שֶׁבַע שָׁנִים\" לְעִנְיַן הַקְהֵל (דברים ל\"א) מַה לְּהַלָן רֶגֶל אַף כָּאן רֶגֶל, אִי מַה לְּהַלָּן חַג הַסֻּכּוֹת אַף כָּאן חַג הַסֻּכּוֹת, תַּלְמוּד לוֹמַר <b>כי תכלה לעשר</b> מַעַשְׂרוֹת שֶׁל שָׁנָה הַשְּׁלִישִׁית, רֶגֶל שֶׁהַמַּעַשְׂרוֹת כָּלִין בּוֹ וְזֶהוּ פֶּסַח, שֶׁהַרְבֵּה אִילָנוֹת יֵשׁ שֶׁנִּלְקָטִין אַחַר הַסֻּכּוֹת; נִמְצְאוּ מַעְשְׂרוֹת שֶׁל שְׁלִישִׁית כָּלִין בְּפֶסַח שֶׁל רְבִיעִית, וְכָל מִי שֶׁשִּׁהָה מַעַשְׂרוֹתָיו הִצְרִיכוֹ הַכָּתוּב לְבַעֲרוֹ מִן הַבַּיִת (שם ה\"ו):",
                "<b>שנת המעשר.</b> שָׁנָה שֶׁאֵין נוֹהֵג בָּהּ אֶלָּא מַעֲשֵׂר אֶחָד מִשְּׁנֵי מַעַשְׂרוֹת שֶׁנָּהֲגוּ בִשְׁתֵּי שָׁנִים שֶׁלְּפָנֶיהָ, שֶׁשָּׁנָה רִאשׁוֹנָה שֶׁל שְׁמִטָּה נוֹהֵג בָּה מַעֲשֵׂר רִאשׁוֹן, כְּמוֹ שֶׁנֶּאֱמַר (במדבר י\"ח) \"כִּי תִקְחוּ מֵאֵת בְּנֵי יִשְׂרָאֵל אֶת הַמַּעֲשֵׂר\", וּמַעֲשֵׂר שֵׁנִי, שֶׁנֶּאֱמַר (דברים י\"ד) \"וְאָכַלְתָּ לִפְנֵי ה' אֱלֹהֶיךָ … מַעְשַׂר דְּגָנְךָ תִּירֹשְׁךָ וְיִצְהָרֶךָ\", הֲרֵי שְׁנֵי מַעַשְׂרוֹת, וּבָא וְלִמֶּדְךָ כָאן בַּשָּׁנָה הַשְּׁלִישִׁית שֶׁאֵין נוֹהֵג מֵאוֹתָן שְׁנֵי מַעַשְׂרוֹת אֶלָּא הָאֶחָד, וְאֵי זֶה? זֶה מַעֲשֵׂר רִאשׁוֹן, וְתַחַת מַעֲשֵׂר שֵׁנִי יִתֵּן מַעְשַׂר עָנִי, שֶׁנֶּאֱמַר כָּאן <b>ונתתה ללוי</b> אֶת אֲשֶׁר לוֹ — הֲרֵי מַעֲשֵׂר רִאשׁוֹן, <b>לגר ליתום ולאלמנה</b> — זֶה מַעְשַׂר עָנִי (עי' ספרי):",
                "<b>ואכלו בשעריך ושבעו.</b> תֵּן לָהֶם כְּדֵי שָׂבְעָן, מִכָּאן אָמְרוּ אֵין פּוֹחֲתִין לֶעָנִי בַּגֹּרֶן פָּחוֹת מֵחֲצִי קַב חִטִּים וְכוּ' (ספרי; תלמוד ירושלמי פאה פ\"ח ה\"ה):"
            ],
            [
                "<b>ואמרת לפני ה' אלהיך.</b> הִתְוַדֵּה שֶׁנָּתַתָּ מַעַשְׁרוֹתֶיךָ:",
                "<b>בערתי הקדש מן הבית.</b> זֶה מַעֲשֵׂר שֵׁנִי וְנֶטַע רְבָעִי (ספרי; מע\"ש ה\"י) וְלִמֶּדְךָ שֶׁאִם שִׁהָה מַעַשְׂרוֹתָיו שֶׁל שְׁתֵּי שָׁנִים וְלֹא הֶעֱלָם לִירוּשָׁלַיִם שֶׁצָּרִיךְ לְהַעֲלוֹתָם עַכְשָׁו:",
                "<b>וגם נתתיו ללוי.</b> מַעֲשֵׂר רִאשׁוֹן: <b>וגם.</b> לְרַבּוֹת תְּרוּמָה וּבִכּוּרִים:",
                "<b>ולגר ליתום ולאלמנה.</b> זֶה מַעְשַׂר עָנִי (שם):",
                "<b>ככל מצותך.</b> נְתַתִּים כְּסִדְרָם, לֹא הִקְדַּמְתִּי תְרוּמָה לְבִכּוּרִים וְלֹא מַעֲשֵׂר לִתְרוּמָה וְלֹא שֵׁנִי לָרִאשׁוֹן, שֶׁהַתְּרוּמָה קְרוּיָה רֵאשִׁית, שֶׁהִיא רִאשׁוֹנָה מִשֶּׁנַעֲשָׂה דָגָן, וּכְתִיב (שמות כ\"ב) \"מְלֵאָתְךָ וְדִמְעֲךָ לֹא תְאַחֵר\" — לֹא תְשַׁנֶּה אֶת הַסֵּדֶר (ספרי):",
                "<b>לא עברתי ממצותיך.</b> לֹא הִפְרַשְׁתִּי מִמִּין עַל שֶׁאֵינוֹ מִינוֹ וּמִן הֶחָדָשׁ עַל הַיָּשָׁן (שם):",
                "<b>ולא שכחתי.</b> מִלְּבָרֶכְךָ עַל הַפְרָשַׁת מַעַשְׂרוֹת (ברכות מ'):"
            ],
            [
                "<b>לא אכלתי באוני ממנו.</b> מִכָּאן שֶׁאָסוּר לְאוֹנֵן (עי' ביכורים פ\"ב משנה ב'):",
                "<b>ולא בערתי ממנו בטמא.</b> בֵּין שֶׁאֲנִי טָמֵא וְהוּא טָהוֹר, בֵּין שֶׁאֲנִי טָהוֹר וְהוּא טָמֵא (ספרי); וְהֵיכָן הֻזְהַר עַל כָּךְ? \"לֹא תוּכַל לֶאֱכֹל בִּשְׁעָרֶיךָ\" (דברים י\"ב) זוֹ אֲכִילַת טֻמְאָה, כְּמוֹ שֶׁנֶּאֱמַר בִּפְסוּלֵי הַמֻּקְדָּשִׁים (שם ט\"ו) \"בִּשְׁעָרֶיךָ תֹּאכְלֶנּוּ הַטָּמֵא וְהַטָּהוֹר וְגוֹ'\", אֲבָל זֶה לֹא תוּכַל לֶאֱכֹל דֶּרֶךְ אֲכִילַת שְׁעָרֶיךָ הָאָמוּר בְּמָקוֹם אַחֵר (יבמות ע\"ג):",
                "<b>ולא נתתי ממנו למת.</b> לַעֲשׂוֹת לוֹ אָרוֹן וְתַכְרִיכִין:",
                "<b>שמעתי בקול ה' אלהי.</b> הֲבִיאוֹתִיו לְבֵית הַבְּחִירָה:",
                "<b>עשיתי ככל אשר צויתני.</b> שָׂמַחְתִּי וְשִׂמַּחְתִּי בוֹ (ספרי; מעש\"ש פ\"ה י\"ב):"
            ],
            [
                "<b>השקיפה ממעון קדשך.</b> עָשִׂינוּ מַה שֶּׁגָּזַרְתָּ עָלֵינוּ, עֲשֵׂה אַתָּה מַה שֶּׁעָלֶיךָ לַעֲשׂוֹת (ספרי), שֶׁאָמַרְתָּ (ויקרא כ\"ו) \"אִם בְּחֻקֹּתַי תֵּלֵכוּ … וְנָתַתִּי גִשְׁמֵיכֶם בְּעִתָּם\":",
                "<b>אשר נתתה לנו כאשר נשבעת לאבותינו.</b> לָתֵת לָנוּ וְקִיַּמְתָּ — <b>ארץ זבת חלב ודבש</b>:"
            ],
            [
                "<b>היום הזה ה' אלהיך מצוך.</b> בְּכָל יוֹם יִהְיוּ בְעֵינֶיךָ חֲדָשִׁים כְּאִלּוּ בוֹ בַיּוֹם נִצְטַוֵּיתָ עֲלֵיהֶם (תנחומא):",
                "<b>ושמרת ועשית אותם.</b> בַּת קוֹל מְבָרַכְתּוֹ — הֵבֵאתָ בִכּוּרִים הַיּוֹם, תִּזְכֶּה לְשָׁנָה הַבָּאָה (שם):"
            ],
            [
                "<b>האמרת … האמירך.</b> אֵין לָהֶם עֵד מוֹכִיחַ בַּמִּקְרָא, וְלִי נִרְאֶה שֶׁהוּא לְשׁוֹן הַפְרָשָׁה וְהַבְדָּלָה — הִבְדַּלְתָּ לְךָ מֵאֱלֹהֵי הַנֵּכָר לִהְיוֹת לְךָ לֵאלֹהִים וְהוּא הִפְרִישְׁךָ אֵלָיו מֵעַמֵּי הָאָרֶץ לִהְיוֹת לוֹ לְעַם סְגֻלָּה, וּמָצָאתִי לָהֶם עֵד וְהוּא לְשׁוֹן תִּפְאֶרֶת כְּמוֹ (תהלים צ\"ד) \"יִתְאַמְּרוּ כָּל פֹּעֲלֵי אָוֶן\":"
            ],
            [
                "<b>כאשר דבר לך.</b> וִהְיִיתֶם לִי סְגֻלָּה:"
            ],
            [
                "<b>ולהיותך עם קדש … כאשר דבר.</b> וִהְיִיתֶם לִי קְדֹשִׁים (שמות כ', כ\"ו):"
            ]
        ],
        [
            [
                "<b>שמר את כל המצוה.</b> לְשׁוֹן הוֹוֶה, גרדנ\"ט בְּלַעַז:"
            ],
            [
                "<b>והקמת לך.</b> בַּיַּרְדֵּן, וְאַחֲ\"כָּ תּוֹצִיא מִשָּׁם אֲחֵרוֹת וְתִבְנֶה מֵהֶן מִזְבֵּחַ בְּהַר עֵיבָל; נִמְצֵאת אַתָּה אוֹמֵר שְׁלוֹשָׁה מִינֵי אֲבָנִים הָיוּ — שְׁתֵּים עֶשְׂרֵה בַּיַּרְדֵּן וּכְנֶגְדָן בַּגִּלְגָּל וּכְנֶגְדָּן בְּהַר עֵיבָל, כִּדְאִיתָא בְמַסֶּכֶת סוֹטָה (דף ל\"ה):"
            ],
            [],
            [],
            [],
            [],
            [],
            [
                "<b>באר היטב.</b> בְּשִׁבְעִים לָשׁוֹן (שם ל\"ב):"
            ],
            [
                "<b>הסכת.</b> כְּתַרְגּוּמוֹ:",
                "<b>היום הזה נהיית לעם.</b> בְּכָל יוֹם יִהְיוּ בְעֵינֶיךָ כְּאִלּוּ הַיּוֹם בָּאתָ עִמּוֹ בַּבְּרִית (ברכות ס\"ג):"
            ],
            [],
            [],
            [
                "<b>לברך את העם.</b> כִּדְאִיתָא בְמַסֶּכֶת סוֹטָה (דף ל\"ב): שִׁשָּׁה שְׁבָטִים עָלוּ לְרֹאשׁ הַר גְּרִיזִים וְשִׁשָּׁה לְרֹאשׁ הַר עֵיבָל וְהַכֹּהֲנִים וְהַלְוִיִּם וְהָאָרוֹן לְמַטָּה בָּאֶמְצַע, הָפְכוּ לְוִיִּים פְּנֵיהֶם כְּלַפֵּי הַר גְּרִיזִים וּפָתְחוּ בַבְּרָכָה, \"בָּרוּךְ הָאִישׁ אֲשֶׁר לֹא יַעֲשֶׂה פֶסֶל וּמַסֵּכָה וְגוֹ'\", וְאֵלּוּ וָאֵלּוּ עוֹנִין אָמֵן. חָזְרוּ וְהָפְכוּ פְּנֵיהֶם כְּלַפֵּי הַר עֵיבָל וּפָתְחוּ בַקְּלָלָה וְאוֹמְרִים \"אָרוּר הָאִישׁ אֲשֶׁר יַעֲשֶׂה פֶסֶל וְגוֹ'\", וְכֵן כֻּלָּם עַד \"אָרוּר אֲשֶׁר לֹא יָקִים\":"
            ],
            [],
            [],
            [],
            [
                "<b>מקלה אביו.</b> מְזַלְזֵל, לְשׁוֹן \"וְנִקְלָה אָחִיךָ\" (דברים כ\"ה):"
            ],
            [
                "<b>מסיג גבול.</b> מַחֲזִירוֹ לַאֲחוֹרָיו וְגוֹנֵב אֶת הַקַּרְקַע, לְשׁוֹן \"וְהֻסַּג אָחוֹר\" (ישעיהו נ\"ט):"
            ],
            [
                "<b>משגה עור.</b> הַסּוּמָא בַדָּבָר וּמַשִּׂיאוֹ עֵצָה רָעָה:"
            ],
            [],
            [],
            [],
            [],
            [],
            [
                "<b>מכה רעהו בסתר.</b> עַל לָשׁוֹן הָרָע הוּא אוֹמֵר; רָאִיתִי בִיסוֹדוֹ שֶׁל רַבִּי מֹשֶׁה הַדַּרְשָׁן — י\"א אֲרוּרִים יֵשׁ כָּאן כְּנֶגֶד י\"א שְׁבָטִים, וּכְנֶגֶד שִׁמְעוֹן לֹא כָתַב אָרוּר, לְפִי שֶׁלֹּא הָיָה בְלִבּוֹ לְבָרְכוֹ לִפְנֵי מוֹתוֹ כְּשֶׁבֵּרֵךְ שְׁאָר הַשְּׁבָטִים, לְכָךְ לֹא רָצָה לְקַלְּלוֹ:"
            ],
            [],
            [
                "<b>אשר לא יקים.</b> כָּאן כָּלַל אֶת כָּל הַתּוֹרָה כֻּלָּהּ וְקִבְּלוּהָ עֲלֵיהֶם בְּאָלָה וּבִשְׁבוּעָה:"
            ]
        ],
        [
            [],
            [],
            [],
            [
                "<b>שגר אלפיך.</b> וַלְדוֹת בְּקָרְךָ, שֶׁהַבְּהֵמָה מְשַׁגֶּרֶת מִמֵּעֶיהָ:",
                "<b>ועשתרות צאנך.</b> כְּתַרְגּוּמוֹ. וְרַבּוֹתֵינוּ אָמְרוּ לָמָּה נִקְרָא שְׁמָם עַשְׁתָּרוֹת? שֶׁמַּעֲשִׁירוֹת אֶת בַּעֲלֵיהֶן וּמַחֲזִיקוֹת אוֹתָם כְּעַשְׁתָּרוֹת הַלָּלוּ שֶׁהֵן סְלָעִים חֲזָקִים:"
            ],
            [
                "<b>ברוך טנאך.</b> פֵּרוֹתֶיךָ; דָּ\"אַ — טַנְאֲךָ דָּבָר לַח שֶׁאַתָּה מְסַנֵּן בְּסַלִּים:",
                "<b>ומשארתך.</b> דָּבָר יָבֵשׁ שֶׁנִּשְׁאַר בַּכְּלִי וְאֵינוֹ זָב:"
            ],
            [
                "<b>ברוך אתה בבאך וברוך אתה בצאתך.</b> שֶׁתְּהֵי יְצִיאָתְךָ מִן הָעוֹלָם בְּלֹא חֵטְא כְּבִיאָתְךָ לָעוֹלָם (ב\"מ ק\"ז):"
            ],
            [
                "<b>ובשבעה דרכים ינוסו לפניך.</b> כֵּן דֶּרֶךְ הַנִּבְהָלִים לִבְרֹחַ, מִתְפַּזְּרִין לְכָל צַד:"
            ],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>המארה.</b> חִסָּרוֹן, כְּמוֹ \"צָרַעַת מַמְאֶרֶת\" (ויקרא י\"ג):",
                "<b>המהומה.</b> שִׁגּוּשׁ, קוֹל בֶּהָלוֹת:"
            ],
            [],
            [
                "<b>בשחפת.</b> שֶׁבְּשָׂרוֹ נִשְׁחָף וְנָפוּחַ:",
                "<b>ובקדחת.</b> לְשׁוֹן \"כִּי אֵשׁ קָדְחָה בְאַפִּי\" (דברים ל\"ב), וְהוּא אֵשׁ שֶׁל חוֹלִים, מלו\"וי בְּלַעַז, שֶׁהִיא חַמָּה מְאֹד:",
                "<b>ובדלקת.</b> חַמָּה יוֹתֵר מִקַּדַּחַת, וּמִינֵי חֳלָאִים הֵם:",
                "<b>ובחרחר.</b> חֹלִי הַמְחַמְמוֹ תּוֹךְ הַגּוּף וְצָמֵא תָּמִיד לַמַּיִם, וּבְלַעַז אישטרד\"ימנט, לְשׁוֹן \"וְעַצְמִי חָרָה מִנִּי חֹרֶב\" (איוב ל') \"נָחַר מַפֻּחַ מֵאֵשׁ\" (ירמיהו ו'):",
                "<b>ובחרב.</b> יָבִיא עָלֶיךְ גְּיָסוֹת:",
                "<b>ובשדפון ובירקון.</b> מַכַּת תְּבוּאָה שֶׁבַּשָּׂדוֹת:",
                "<b>שדפון.</b> רוּחַ קָדִים, אשלי\"דה בְּלַעַז:",
                "<b>ירקון.</b> יֹבֶשׁ, וּפְנֵי הַתְּבוּאָה מַכְסִיפִין וְנֶהְפָּכִין לְיֵרָקוֹן, קמ\"א (נ\"א — קרו\"א) בְּלַעַז:",
                "<b>עד אבדך.</b> תַּרְגּוּם \"עַד דְּתֵיבָד\", כְּלוֹמַר עַד אֲבֹד אוֹתְךָ — שֶׁתִּכְלֶה מֵאֵלֶיךָ:"
            ],
            [
                "<b>והיו שמיך אשר על ראשך נחשת.</b> קְלָלוֹת הַלָּלוּ מֹשֶׁה מִפִּי עַצְמוֹ אֲמָרָן, וְשֶׁבְּהַר סִינַי מִפִּי הַקָּבָּ\"ה אֲמָרָן, כְּמַשְׁמָעָן, וְכֵן נֶאֱמַר (ויקרא כ\"ו) \"וְאִם לֹא תִשְׁמְעוּ לִי … וְאִם תֵּלְכוּ עִמִּי קֶרִי\", וְכָאן הוּא אוֹמֵר \"בְּקוֹל ה' אֱלֹהֶיךָ … יַדְבֵּק ה' בְּךָ … יַכְּכָה ה'\", הֵקֵל מֹשֶׁה בְקִלְלוֹתָיו לְאָמְרָן בִּלְשׁוֹן יָחִיד. וְגַם כֵּן בִּקְלָלָה זוֹ הֵקֵל, שֶׁבָּרִאשׁוֹנוֹת הוּא אוֹמֵר \"אֶת שְׁמֵיכֶם כַּבַּרְזֶל וְאֶת אַרְצְכֶם כַּנְּחֻשָּׁה\" — שֶׁלֹּא יִהְיוּ הַשָּׁמַיִם מַזִּיעִין כְּדֶרֶךְ שֶׁאֵין הַבַּרְזֶל מַזִּיעַ וּמִתּוֹךְ כָּךְ יְהִי חֹרֶב בָּעוֹלָם וְהָאָרֶץ תְּהִי מַזַּעַת כְּדֶרֶךְ שֶׁהַנְּחֹשֶׁת מַזִּיעַ וְהִיא מַרְקֶבֶת פֵּרוֹתֶיהָ, וְכָאן הוּא אוֹמֵר \"שָׁמֶיךָ נְחֹשֶׁת וְאַרְצְךָ בַּרְזֶל\" — שֶׁיִהְיוּ שָׁמַיִם מַזִּיעִין, אַעַ\"פִּ שֶׁלֹּא יָרִיקוּ מָטָר, מִכָּל מָקוֹם לֹא יִהְיֶה חֹרֶב שֶׁל אֲבַדּוֹן בָּעוֹלָם, וְהָאָרֶץ לֹא תִהְיֶה מַזִּיעָה, כְּדֶרֶךְ שֶׁאֵין הַבַּרְזֶל מַזִּיעַ, וְאֵין הַפֵּרוֹת מַרְקִיבִין, וּמִכָּל מָקוֹם קְלָלָה הִיא, בֵּין שֶׁהִיא כַּנְּחֹשֶׁת בֵּין שֶׁהִיא כַבַּרְזֶל לֹא תוֹצִיא פֵּרוֹת, וְכֵן הַשָּׁמַיִם לֹא יָרִיקוּ מָטָר (ספרא ויקרא כ\"ו):"
            ],
            [
                "<b>מטר ארצך אבק ועפר.</b> \"זִיקָא דְבָתַר מִטְרָא\", מָטָר יוֹרֵד וְלֹא כָל צָרְכּוֹ, וְאֵין בּוֹ כְּדֵי לְהַרְבִּיץ אֶת הֶעָפָר, וְהָרוּחַ בָּאָה וּמַעֲלָה אֶת הָאָבָק וּמְכַסֶּה אֶת עֵשֶׂב הַזְּרָעִים שֶׁהֵם לַחִים מִן הַמַּיִם וְנִדְבָּק בָּהֶם, וְנַעֲשֶׂה טִיט וּמִתְיַבֵּשׁ וּמַרְקִיבִין (תענית ג'):"
            ],
            [
                "<b>לזעוה.</b> לְאֵימָה וּלְזִיעַ, שֶׁיָּזוּעוּ כָּל שׁוֹמְעֵי מַכּוֹתֶיךָ מִמְּךָ וְיֹאמְרוּ \"אוֹי לָנוּ שֶׁלֹּא יָבֹא עָלֵינוּ כְּדֶרֶךְ שֶׁבָּא עַל אֵלּוּ\":"
            ],
            [],
            [
                "<b>בשחין מצרים.</b> רַע הָיָה מְאֹד, לַח מִבִּפְנִים וְיָבֵשׁ מִבַּחוּץ, כִּדְאִיתָא בִּבְכוֹרוֹת (דף מ\"א):",
                "<b>גרב.</b> שְׁחִין לַח:",
                "<b>חרס.</b> שְׁחִין יָבֵשׁ כַּחֶרֶס:"
            ],
            [
                "<b>ובתמהון לבב.</b> אֹטֶם הַלֵּב, אשטור\"דישון בְּלַעַז:"
            ],
            [
                "<b>עשוק.</b> בְּכָל מַעֲשֶׂיךָ יִהְיֶה עִרְעוּר:"
            ],
            [
                "<b>ישגלנה.</b> לְשׁוֹן שֵׁגַל, פִּלֶגֶשׁ, וְהַכָּתוּב כִּנָּהוּ לְשֶׁבַח <b>ישכבנה</b>, וְתִקּוּן סוֹפְרִים הוּא זֶה:",
                "<b>תחללנו.</b> בַּשָּׁנָה הָרְבִיעִית לֶאֱכֹל פִּרְיוֹ (מגילה כ\"ה):"
            ],
            [],
            [
                "<b>וכלות אליהם.</b> מְצַפּוֹת אֲלֵיהֶם שֶׁיָּשׁוּבוּ וְאֵינָם שָׁבִים; כָּל תּוֹחֶלֶת שֶׁאֵינָהּ בָּאָה קְרוּיָה כִּלְיוֹן עֵינַיִם:"
            ],
            [],
            [],
            [],
            [],
            [
                "<b>לשמה.</b> כְּמוֹ תִּמָּהוֹן, אש\"ו אשטורדישו\"ן, כָּל הָרוֹאֶה אוֹתְךָ יִשֹּׁם עָלֶיךָ:",
                "<b>למשל.</b> כְּשֶׁתָּבֹא מַכָּה רָעָה עַל אָדָם יֹאמְרוּ זוֹ דוֹמָה לְמַכַּת פְּלוֹנִי:",
                "<b>ולשנינה.</b> לְשׁוֹן \"וְשִׁנַּנְתָּם\" (דברים ו'), יְדַבְּרוּ בְךָ, וְכֵן תַּרְגּוּמוֹ \"וּלְשׁוֹעֵי\", לְשׁוֹן סִפּוּר וְאִשְׁתָּעִי:"
            ],
            [
                "<b>יחסלנו.</b> יְכַלֶּנּוּ, וְעַל שֵׁם כָּךְ נִקְרָא חָסִיל, שֶׁמְּכַלֶּה אֶת הַכֹּל:"
            ],
            [],
            [
                "<b>ישל.</b> יַשִּׁיר פֵּרוֹתָיו, לְשׁוֹן וְנָשַׁל הַבַּרְזֶל (דברים י\"ט):"
            ],
            [],
            [
                "<b>יירש הצלצל.</b> יַעֲשֶׂנּוּ הָאַרְבֶּה רָשׁ מִן הַפְּרִי:",
                "<b>יירש.</b> יַעֲנִי:",
                "<b>צלצל.</b> מִין אַרְבֶּה. וְאִי אֶפְשָׁר לְפָרֵשׁ יְיָרֵשׁ לְשׁוֹן יְרֻשָּׁה, שֶׁאִם כֵּן הָיָה לוֹ לִכְתֹּב \"יִירַשׁ\", וְלֹא לְשׁוֹן הוֹרָשָׁה וְגֵרוּשִׁין, שֶׁאִם כֵּן הָיָה לוֹ לִכְתֹּב \"יוֹרִישׁ\":"
            ],
            [],
            [],
            [],
            [],
            [
                "<b>מרב כל.</b> בְּעוֹד שֶׁהָיָה לְךָ כָּל טוּב:"
            ],
            [],
            [
                "<b>כאשר ידאה הנשר.</b> פִּתְאֹם וְדַרְכּוֹ מַצְלַחַת וְיֵקַלּוּ סוּסָיו:",
                "<b>לא תשמע לשנו.</b> לֹא תַכִּיר לְשׁוֹנוֹ, וְכֵן \"תִּשְׁמַע חֲלוֹם לִפְתֹּר אֹתוֹ\" (בראשית מ\"א), וְכֵן \"כִּי שֹׁמֵעַ יוֹסֵף\" (שם מ\"ב), אינטינד\"רי:"
            ],
            [],
            [],
            [
                "<b>עד רדת חמתיך.</b> לְשׁוֹן רִדּוּי וְכִבּוּשׁ:"
            ],
            [
                "<b>ואכלת … בשר בניך … במצור.</b> מֵחֲמַת שֶׁיִּהְיוּ צָרִים עַל הָעִיר וְיִהְיֶה שָׁם מָצוֹק, עֲקַת רְעָבוֹן:"
            ],
            [
                "<b>הרך בך והענג.</b> הוּא הָרַךְ הוּא הֶעָנֹג — לְשׁוֹן פִּנּוּק, וּמֵהִתְעַנֵּג וּמֵרֹךְ מוֹכִיחַ עֲלֵיהֶם שֶׁשְּׁנֵיהֶם אֶחָד; אַעַ\"פִּ שֶׁהוּא מְפֻנָּק וְדַעְתּוֹ קָצָה בְּדָבָר מָאוּס, יִמְתַּק לוֹ לְרַעֲבוֹנוֹ בְּשַׂר בָּנָיו וּבְנוֹתָיו, עַד כִּי <b>תרע עינו</b> בְּבָנָיו הַנּוֹתָרִים <b>מתת לאחד מהם מבשר בניו</b> אֲחֵיהֶם <b>אשר יאכל.</b> דָּ\"אַ — <b>הרך בך</b>, הָרַחֲמָנִי וְרַךְ הַלֵּבָב מֵרֹב רַעֲבָנוּת יִתְאַכְזְרוּ וְלֹא יִתְּנוּ מִבְּשַׂר בְּנֵיהֶם הַשְּׁחוּטִים לִבְנֵיהֶם הַנּוֹתָרִים:"
            ],
            [],
            [
                "<b>תרע עינה באיש חיקה ובבנה ובבתה.</b> הַגְּדוֹלִים:"
            ],
            [
                "<b>ובשליתה.</b> בָּנֶיהָ הַקְּטַנִּים — בְּכֻלָּן תְּהֵא עֵינָהּ צָרָה כְּשֶׁתֹּאכַל אֶת הָאֶחָד מִלִּתֵּן לַאֲשֶׁר אֶצְלָהּ מִן הַבָּשָׂר:"
            ],
            [],
            [
                "<b>והפלא ה' את מכתך.</b> מֻפְלָאוֹת וּמֻבְדָּלוֹת מִשְּׁאָר מַכּוֹת:",
                "<b>ונאמנות.</b> לְיַסֶּרְךָ, לְקַיֵּם שְׁלִיחוּתָן:"
            ],
            [
                "<b>אשר יגרת מפניהם.</b> מִפְּנֵי הַמַּכּוֹת. כְּשֶׁהָיוּ יִשְׂרָאֵל רוֹאִין מַכּוֹת מְשֻׁנּוֹת הַבָּאוֹת עַל מִצְרַיִם, הָיוּ יְרֵאִים מֵהֶם שֶׁלֹּא יָבֹאוּ גַּם עֲלֵיהֶם. תֵּדַע שֶׁכֵּן כָּתוּב \"אִם שָׁמוֹעַ תִּשְׁמַע וְגוֹ' כָּל הַמַּחֲלָה אֲשֶׁר שַׂמְתִּי בְמִצְרַיִם לֹא אָשִׂים עָלֶיךָ\" (שמות ט\"ו) — אֵין מְיָרְאִין אֶת הָאָדָם אֶלָּא בְּדָבָר שֶׁהוּא יָגוֹר מִמֶּנּוּ:"
            ],
            [
                "<b>יעלם.</b> לְשׁוֹן עֲלִיָּה:"
            ],
            [
                "<b>ונשארתם במתי מעט תחת וגו'.</b> מֻעָטִין חֵלֶף מְרֻבִּים:"
            ],
            [
                "<b>כן ישיש ה'.</b> אֶת אוֹיְבֵיכֶם <b>עליכם להאביד וגו'</b>:",
                "<b>ונסחתם.</b> לְשׁוֹן עֲקִירָה וְכֵן (משלי ט\"ו) \"בֵּית גֵּאִים יִסַּח ה'\":"
            ],
            [
                "<b>ועבדתם שם אלהים אחרים.</b> כְּתַרְגּוּמוֹ — לֹא עֲבוֹדַת אֱלֹהוּת מַמָּשׁ אֶלָּא מַעֲלִים מַס וְגֻלְגֹּלִיּוֹת לְכוּמְרֵי עֲ\"זָ:"
            ],
            [
                "<b>לא תרגיע.</b> לֹא תָנוּחַ, כְּמוֹ \"וְזֹאת הַמַּרְגֵּעָה\" (ישעיהו כ\"ח):",
                "<b>לב רגז.</b> לֵב חָרֵד, כְּתַרְגּוּמוֹ \"דָּחֵל\", כְּמוֹ (ישעיהו י\"ד) \"שְׁאוֹל מִתַּחַת רָגְזָה לָךְ\" (שמות ט\"ו) \"שָׁמְעוּ עַמִּים יִרְגָּזוּן\", (שמואל ב כ\"ב) \"מוֹסְדוֹת הַשָּׁמַיִם יִרְגָּזוּ\":",
                "<b>וכליון עינים.</b> מְצַפֶּה לִישׁוּעָה וְלֹא תָבֹא:"
            ],
            [
                "<b>חייך תלאים לך.</b> עַל הַסָּפֵק, כָּל סָפֵק קָרוּי תָּלוּי, שֶׁמָּא אָמוּת הַיּוֹם בַּחֶרֶב הַבָּאָה עָלֵינוּ. וְרַבּוֹתֵינוּ דָרְשׁוּ זֶה הַלּוֹקֵחַ תְּבוּאָה מִן הַשּׁוּק:",
                "<b>ולא תאמין בחייך.</b> זֶה הַסּוֹמֵךְ עַל הַפַּלְטֵר (עי' מנחות ק\"ג):"
            ],
            [
                "<b>בבקר תאמר מי יתן ערב.</b> וְיִהְיֶה הָעֶרֶב שֶׁל אֶמֶשׁ:",
                "<b>ובערב תאמר מי יתן בקר.</b> שֶׁל שַׁחֲרִית, שֶׁהַצָּרוֹת מִתְחַזְּקוֹת תָּמִיד וְכָל שָׁעָה מְרֻבָּה קִלְלָתָהּ מִשֶּׁלְּפָנֶיהָ (עי' סוטה מ\"ט):"
            ],
            [
                "<b>באניות.</b> בִּסְפִינוֹת — בַּשִּׁבְיָה:",
                "<b>והתמכרתם שם לאיביך.</b> אַתֶּם מְבַקְשִׁים לִהְיוֹת נִמְכָּרִים לָהֶם לַעֲבָדִים וְלִשְׁפָחוֹת:",
                "<b>ואין קנה.</b> כִּי יִגְזְרוּ עָלֶיךָ הֶרֶג וְכִלָּיוֹן:",
                "<b>והתמכרתם.</b> בְּלַעַז איפורוונדרי\"ץ וו\"ש, וְלֹא יִתָּכֵן לְפָרֵשׁ \"וְהִתְמַכַּרְתֶּם\" בִּלְשׁוֹן וְנִמְכַּרְתֶּם עַל יְדֵי מוֹכְרִים אֲחֵרִים מִפְּנֵי שֶׁנֶּאֱמַר אַחֲרָיו \"וְאֵין קוֹנֶה\":"
            ],
            [
                "<b>לכרת את בני ישראל.</b> שֶׁיְּקַבְּלוּ עֲלֵיהֶם אֶת הַתּוֹרָה בְּאָלָה וּבִשְׁבוּעָה:",
                "<b>מלבד הברית.</b> קְלָלוֹת שֶׁבְּתוֹרַת כֹּהֲנִים שֶׁנֶּאֶמְרוּ בְסִינַי:"
            ]
        ],
        [
            [],
            [],
            [
                "<b>ולא נתן ה' לכם לב לדעת.</b> לְהַכִּיר אֶת חַסְדֵי הַקָּבָּ\"ה וְלִדַּבֵּק בּוֹ:",
                "<b>עד היום הזה.</b> שָׁמַעְתִּי שֶׁאוֹתוֹ הַיּוֹם שֶׁנָּתַן מֹשֶׁה סֵפֶר הַתּוֹרָה לִבְנֵי לֵוִי, כְּמוֹ שֶׁכָּתוּב (דברים ל\"א) \"וַיִּתְּנָהּ אֶל הַכֹּהֲנִים בְּנֵי לֵוִי\", בָּאוּ כָל יִשְׂרָאֵל לִפְנֵי מֹשֶׁה וְאָמְרוּ לוֹ מֹשֶׁה רַבֵּנוּ, אַף אָנוּ עָמַדְנוּ בְסִינַי וְקִבַּלְנוּ אֶת הַתּוֹרָה וְנִתְּנָה לָנוּ, וּמָה אַתָּה מַשְׁלִיט אֶת בְּנֵי שִׁבְטְךָ עָלֶיהָ וְיֹאמְרוּ לָנוּ יוֹם מָחָר לֹא לָכֶם נִתְּנָה, לָנוּ נִתְּנָה, וְשָׂמַח מֹשֶׁה עַל הַדָּבָר, וְעַל זֹאת אָמַר לָהֶם \"הַיּוֹם הַזֶּה נִהְיֵיתָ לְעָם וְגוֹ'\", הַיּוֹם הַזֶּה הֵבַנְתִּי שֶׁאַתֶּם דְּבֵקִים וַחֲפֵצִים בַּמָּקוֹם:"
            ],
            [],
            [],
            [
                "<b>ותבאו אל המקום הזה.</b> עַתָּה אַתֶּם רוֹאִים עַצְמְכֶם בִּגְדֻלָּה וְכָבוֹד, אַל תְּבַעֲטוּ בַמָּקוֹם וְאַל יָרוּם לְבַבְכֶם <b>ושמרתם את דברי הברית הזאת;</b> דָּ\"אַ — <b>ולא נתן ה' לכם לב לדעת</b> שֶׁאֵין אָדָם עוֹמֵד עַל סוֹף דַּעְתּוֹ שֶׁל רַבּוֹ וְחָכְמַת מִשְׁנָתוֹ עַד אַרְבָּעִים שָׁנָה, וּלְפִיכָךְ לֹא הִקְפִּיד עֲלֵיכֶם הַמָּקוֹם עַד הַיּוֹם הַזֶּה, אֲבָל מִכָּאן וָאֵילָךְ יַקְפִּיד, וּלְפִיכָךְ <b>ושמרתם את דברי הברית הזאת</b> וְגוֹ' (עבודה זרה ה'):"
            ],
            [],
            [],
            [
                "<b>אתם נצבים.</b> מְלַמֵּד שֶׁכִּנְּסָם מֹשֶׁה לִפְנֵי הַקָּבָּ\"ה בְּיוֹם מוֹתוֹ לְהַכְנִיסָם בַּבְּרִית:",
                "<b>ראשיכם שבטיכם.</b> רָאשֵׁיכֶם לְשִׁבְטֵיכֶם:",
                "<b>זקניכם ושטריכם.</b> הֶחָשׁוּב חָשׁוּב קוֹדֵם, וְאַחַר כָּךְ <b>כל איש ישראל</b>:"
            ],
            [
                "<b>מחטב עציך.</b> מְלַמֵּד שֶׁבָּאוּ כְנַעֲנִיִּים לְהִתְגַּיֵּר בִּימֵי מֹשֶׁה כְּדֶרֶךְ שֶׁבָּאוּ גִּבְעוֹנִים בִּימֵי יְהוֹשֻׁעַ, וְזֶהוּ הָאָמוּר בַּגִּבְעוֹנִים (יהושע ט') \"וַיַּעֲשׂוּ גַם הֵמָּה בְּעָרְמָה\", וּנְתָנָם מֹשֶׁה חוֹטְבֵי עֵצִים וְשׁוֹאֲבֵי מַיִם (עי' תנחומא):"
            ],
            [
                "<b>לעברך.</b> לִהְיוֹתְךָ עוֹבֵר בַּבְּרִית, וְלֹא יִתָּכֵן לְפָרְשׁוֹ כְּמוֹ לְהַעֲבִירְךָ, אֶלָּא כְּמוֹ לַעֲשֹׂתְכֶם אֹתָם:",
                "<b>לעברך בברית.</b> דֶּרֶךְ הַעֲבָרָה כָּךְ: הָיוּ כוֹרְתֵי בְרִיתוֹת עוֹשִׂין מְחִצָּה מִכָּאן וּמְחִצָּה מִכָּאן וְעוֹבְרִים בֵּינְתַּיִם, כְּמוֹ שֶׁנֶּאֱמַר \"הָעֵגֶל אֲשֶׁר כָּרְתוּ לִשְׁנַיִם וַיַּעַבְרוּ בֵּין בְּתָרָיו\" (ירמיהו ל\"ד):"
            ],
            [
                "<b>למען הקים אתך היום לו לעם.</b> כָּל כָּךְ הוּא נִכְנָס לִטְרֹחַ לְמַעַן קַיֵּם אוֹתְךָ לְפָנָיו לְעָם:",
                "<b>והוא יהיה לך לאלהים.</b> לְפִי שֶׁדִּבֵּר לְךְ וְנִשְׁבַּע לַאֲבוֹתֶיךָ שֶׁלֹּא לְהַחֲלִיף אֶת זַרְעָם בְּאֻמָּה אַחֶרֶת, לְכָךְ הוּא אוֹסֵר אֶתְכֶם בַּשְּׁבוּעוֹת הַלָּלוּ שֶׁלֹּא תַקְנִיטוּהוּ, אַחַר שֶׁהוּא אֵינוֹ יָכוֹל לְהִבָּדֵל מִכֶּם. עַד כָּאן פֵּרַשְׁתִּי פְּשׁוּטָהּ שֶׁל פָּרָשָׁה. וּמִדְרַשׁ אַגָּדָה: לָמָּה נִסְמְכָה פָרָשַׁת אַתֶּם נִצָּבִים לַקְּלָלוֹת? לְפִי שֶׁשָּׁמְעוּ יִשְׂרָאֵל מֵאָה קְלָלוֹת חָסֵר שְׁתַּיִם חוּץ מִמ\"ט שֶׁבְּתוֹרַת כֹּהֲנִים, הוֹרִיקוּ פְנֵיהֶם וְאָמְרוּ מִי יוּכַל לַעֲמֹד בָּאֵלּוּ? הִתְחִיל מֹשֶׁה לְפַיְּסָם — <b>אתם נצבים היום</b>, הַרְבֵּה הִכְעַסְתֶּם לַמָּקוֹם וְלֹא עָשָׂה אִתְּכֶם כְּלָיָה וַהֲרֵי אַתֶּם קַיָּמִים לְפָנָיו:",
                "<b>היום.</b> כַּיּוֹם הַזֶּה שֶׁהוּא קַיָּם וְהוּא מַאֲפִיל וּמֵאִיר, כָּךְ הֵאִיר לָכֶם וְכָךְ עָתִיד לְהָאִיר לָכֶם, וְהַקְּלָלוֹת וְהַיִּסּוּרִין מְקַיְּמִין אֶתְכֶם וּמַצִּיבִין אֶתְכֶם לְפָנָיו; וְאַף הַפָּרָשָׁה שֶׁל מַעְלָה מִזּוֹ פִּיּוּסִין הֵם, אַתֶּם רְאִיתֶם אֵת כָּל אֲשֶׁר עָשָׂה; דָּבָר אַחֵר — <b>אתם נצבים</b>, לְפִי שֶׁהָיוּ יִשְׂרָאֵל יוֹצְאִין מִפַּרְנָס לְפַרְנָס — מִמֹּשֶׁה לִיהוֹשֻׁעַ — לְפִיכָךְ עָשָׂה אוֹתָם מַצֵּבָה כְּדֵי לְזָרְזָם; וְכֵן עָשָׂה יְהוֹשֻׁעַ (יהושע כ\"ד) וְכֵן שְׁמוּאֵל (שמואל א י\"ב) \"הִתְיַצְּבוּ וְאִשָּׁפְטָה אִתְּכֶם\", כְּשֶׁיָּצְאוּ מִיָּדוֹ וְנִכְנְסוּ לְיָדוֹ שֶׁל שָׁאוּל (עי' תנחומא):"
            ],
            [],
            [
                "<b>ואת אשר איננו פה.</b> וְאַף עִם דּוֹרוֹת הָעֲתִידִים לִהְיוֹת:"
            ],
            [
                "<b>כי אתם ידעתם וגו'.</b> לְפִי שֶׁרְאִיתֶם הָאֻמּוֹת, וְשֶׁמָּא הִשִּׂיא לֵב אֶחָד מִכֶּם אוֹתוֹ לָלֶכֶת אַחֲרֵיהֶם, <b>פן יש בכם וגו'</b>, לְפִיכָךְ אֲנִי צָרִיךְ לְהַשְׁבִּיעֲכֶם:"
            ],
            [
                "<b>ותראו את שקוציהם.</b> עַל שֵׁם שֶׁהֵם מְאוּסִים כַּשְּׁקָצִים:",
                "<b>גלליהם.</b> שֶׁמֻּסְרָחִים וּמְאוּסִין כַּגָּלָל:",
                "<b>עץ ואבן.</b> אוֹתָן שֶׁל עֵצִים וְשֶׁל אֲבָנִים רְאִיתֶם בַּגָּלוּי, לְפִי שֶׁאֵין הַגּוֹי יָרֵא שֶׁמָּא יִגָּנְבוּ, אֲבָל שֶׁל כֶּסֶף וְזָהָב <b>עמהם</b>, בְּחַדְרֵי מַשְׂכִּיתָם הֵם, לְפִי שֶׁהֵם יְרֵאִים שֶׁמָּא יִגָּנְבוּ (תנחומא):"
            ],
            [
                "<b>פן יש בכם.</b> שֶׁמָּא <b>יש בכם</b>:",
                "<b>אשר לבבו פנה היום.</b> מִלְּקַבֵּל עָלָיו הַבְּרִית:",
                "<b>שרש פרה ראש ולענה.</b> שֹׁרֶשׁ מְגַדֵּל עֵשֶׂב מַר כַּגִּידִין שֶׁהֵם מָרִים, כְּלוֹמַר — מַפְרֶה וּמַרְבֶּה רֶשַׁע בְּקִרְבְּכֶם:"
            ],
            [
                "<b>והתברך בלבבו.</b> לְשׁוֹן בְּרָכָה, יַחֲשֹׁב בְּלִבּוֹ בִּרְכַּת שָׁלוֹם לְעַצְמוֹ לֵאמֹר, לֹא יְבוֹאוּנִי קְלָלוֹת הַלָּלוּ, אַך <b>שלום יהיה לי</b>:",
                "<b>והתברך.</b> בנדי\"רא שו\"יא בְּלַעַז, כְּמוֹ וְהִתְגַּלָּח, וְהִתְפַּלֵּל:",
                "<b>בשררות לבי אלך.</b> בְּמַרְאִית לִבִּי, כְּמוֹ (במדבר כ\"ד) \"אֲשׁוּרֶנּוּ וְלֹא קָרוֹב\", כְּלוֹמַר, מַה שֶּׁלִּבִּי רוֹאֶה לַעֲשׂוֹת:",
                "<b>למען ספות הרוה.</b> לְפִי שֶׁאוֹסִיף לוֹ פֻּרְעָנוּת עַל מַה שֶּׁעָשָׂה עַד הֵנָּה בְשׁוֹגֵג, וְהָיִיתִי מַעֲבִיר עֲלֵיהֶם, וְגוֹרֵם עַתָּה שֶׁאֲצָרְפֵם עִם הַמֵּזִיד וְאֶפָּרַע מִמֶּנּוּ הַכֹּל, וְכֵן תִּרְגֵּם אֻנְקְלוֹס \"בְּדִיל לְאוֹסָפָא לֵהּ חֶטְאֵי שָׁלוּתָא עַל זְדָנוּתָא\" — שֶׁאוֹסִיף לוֹ אֲנִי הַשְּׁגָגוֹת עַל הַזְּדוֹנוֹת:",
                "<b>הרוה.</b> שׁוֹגֵג, שֶׁהוּא עוֹשֶׂה כְאָדָם שִׁכּוֹר שֶׁהוּא עוֹשֶׂה שֶׁלֹּא מִדַּעַת:",
                "<b>הצמאה.</b> שֶׁהוּא עוֹשֶׂה מִדַּעַת וּבְתַאֲוָה:"
            ],
            [
                "<b>יעשן אף ה'.</b> עַל יְדֵי כַעַס הַגּוּף מִתְחַמֵּם וְהֶעָשָׁן יוֹצֵא מִן הָאַף, וְכֵן (שמואל ב כ״ב:ט׳) \"עָלָה עָשָׁן בְּאַפּוֹ\", וְאַף עַל פִּי שֶׁאֵין זוֹ לִפְנֵי הַמָּקוֹם, הַכָּתוּב מַשְׁמִיעַ אֶת הָאֹזֶן כְּדֶרֶךְ שֶׁהִיא רְגִילָה וִיכוֹלָה לִשְׁמֹעַ כְּפִי דֶרֶךְ הָאָרֶץ:",
                "<b>וקנאתו.</b> לְשׁוֹן חֵמָה, אנפרטמי\"נט, אֲחִיזַת לְבִישַׁת נְקָמָה וְאֵינוֹ מַעֲבִיר עַל הַמִּדָּה:"
            ],
            [
                "<b>הכתובה בספר התורה הזה.</b> וּלְמַעְלָה הוּא אוֹמֵר \"גַּם כָּל חֳלִי וְכָל מַכָּה … בְּסֵפֶר הַתּוֹרָה הַזֹּאת\"? הַזֹּאת — לְשׁוֹן נְקֵבָה מוּסָב אֶל הַתּוֹרָה, הַזֶּה — לְשׁוֹן זָכָר מוּסָב אֶל הַסֵּפֶר, וְעַל יְדֵי פִסּוּק הַטְּעָמִים הֵן נֶחֱלָקִין לִשְׁתֵּי לְשׁוֹנוֹת, בְּפָרָשַׁת הַקְּלָלוֹת הַטִּפְּחָא נְתוּנָה תַּחַת בְּסֵפֶר, וְהַתּוֹרָה הַזֹּאת דְּבוּקִים זֶה לָזֶה, לְכָךְ אָמַר הַזֹּאת, וְכָאן הַטִּפְּחָא נְתוּנָה תַּחַת הַתּוֹרָה, נִמְצָא סֵפֶר הַתּוֹרָה דְּבוּקִים זֶה לָזֶה, לְפִיכָךְ לְשׁוֹן זָכָר נוֹפֵל אַחֲרָיו, שֶׁהַלָּשׁוֹן נוֹפֵל עַל הַסֵּפֶר:"
            ],
            [],
            [],
            [],
            [],
            [
                "<b>לא ידעם.</b> לֹא יָדְעוּ בָהֶם גְּבוּרַת אֱלֹהוּת:",
                "<b>ולא חלק להם.</b> לֹא נְתָנָם לְחֶלְקָם; וְאֻנְקְלוֹס תִּרְגֵּם \"וְלָא אוֹטִיבָא לְהוֹן\", לֹא הֵטִיבוּ לָהֶם שׁוּם טוֹבָה; וְלָשׁוֹן לֹא חָלַק — אוֹתוֹ אֱלוֹהַּ שֶׁבָּחֲרוּ לָהֶם לֹא חָלַק לָהֶם שׁוּם נַחֲלָה וְשׁוּם חֵלֶק:"
            ],
            [],
            [
                "<b>ויתשם ה'.</b> כְּתַרְגּוּמוֹ \"וְטַלְטְלִינוּן\", וְכֵן \"הִנְנִי נֹתְשָׁם מֵעַל אַדְמָתָם\" (ירמיהו י\"ב):"
            ],
            [
                "<b>הנסתרת לה' אלהינו.</b> וְאִם תֹּאמְרוּ מַה בְּיָדֵנוּ לַעֲשׂוֹת? אַתָּה מַעֲנִישׁ אֶת הָרַבִּים עַל הִרְהוּרֵי הַיָּחִיד, שֶׁנֶּאֱמַר \"פֶּן יֵשׁ בָּכֶם אִישׁ וְגוֹ'\", וְאַחַר כָּךְ \"וְרָאוּ אֶת מַכּוֹת הָאָרֶץ הַהִוא\", וַהֲלֹא אֵין אָדָם יוֹדֵעַ טְמוּנוֹתָיו שֶׁל חֲבֵרוֹ אֵין אֲנִי מַעֲנִישׁ אֶתְכֶם עַל הַנִּסְתָּרוֹת, שֶׁהֵן לַה' אֱלֹהֵינוּ, וְהוּא יִפָּרַע מֵאוֹתוֹ יָחִיד, אֲבָל \"הַנִּגְלוֹת לָנוּ וּלְבָנֵינוּ\" לְבָעֵר הָרָע מִקִּרְבֵּנוּ, וְאִם לֹא נַעֲשֶׂה דִּין בָּהֶם יֵעָנְשׁוּ הָרַבִּים. נָקוּד עַל <b>לנו ולבנינו</b> לִדְרֹשׁ שֶׁאַף עַל הַנִּגְלוֹת לֹא עָנַשׁ אֶת הָרַבִּים עַד שֶׁעָבְרוּ אֶת הַיַּרְדֵּן, מִשֶּׁקִּבְּלוּ עֲלֵיהֶם אֶת הַשְּׁבוּעָה בְּהַר גְּרִזִים וּבְהַר עֵיבָל וְנַעֲשׂוּ עֲרֵבִים זֶה לָזֶה (סוטה ל\"ז; עי' סנהדרין מ\"ג):"
            ]
        ],
        [
            [],
            [],
            [
                "<b>ושב ה' אלהיך את שבותך.</b> הָיָה לוֹ לִכְתֹּב \"וְהֵשִׁיב\" אֶת שְׁבוּתְךָ, רַבּוֹתֵינוּ לָמְדוּ מִכָּאן כִּבְיָכוֹל שֶׁהַשְּׁכִינָה שְׁרוּיָה עִם יִשְׂרָאֵל בְּצָרַת גָּלוּתָם, וּכְשֶׁנִּגְאָלִין הִכְתִּיב גְּאֻלָּה לְעַצְמוֹ — שֶׁהוּא יָשׁוּב עִמָּהֶם. וְעוֹד יֵשׁ לוֹמַר שֶׁגָּדוֹל יוֹם קִבּוּץ גָּלֻיּוֹת וּבְקֹשִׁי, כְּאִלּוּ הוּא עַצְמוֹ צָרִיךְ לִהְיוֹת אוֹחֵז בְּיָדָיו מַמָּשׁ אִישׁ אִישׁ מִמְּקוֹמוֹ, כָּעִנְיָן שֶׁנֶּאֱמַר (ישעיהו כ\"ז) \"וְאַתֶּם תְּלֻקְּטוּ לְאַחַד אֶחָד בְּנֵי יִשְׂרָאֵל\", וְאַף בְּגָלֻיּוֹת שְׁאָר הָאֻמּוֹת מָצִינוּ כֵן (ירמיהו מ\"ח) \"וְשַׁבְתִּי שְׁבוּת מוֹאָב\":"
            ],
            [],
            [],
            [],
            [],
            [],
            [],
            [],
            [
                "<b>לא נפלאת הוא ממך.</b> לֹא מְכֻסָּה הִיא מִמְּךָ, כְּמוֹ שֶׁנֶּאֱמַר (דברים י\"ז) \"כִּי יִפָּלֵא\" — אֲרֵי יִתְכַּסֵּי, (איכה א') \"וַתֵּרֶד פְּלָאִים\" — וַתֵּרֶד בְּמַטְמוֹנִיּוֹת, מְכֻסָּה, חֲבוּשָׁה בְּטָמוּן:"
            ],
            [
                "<b>לא בשמים הוא.</b> שֶׁאִלּוּ הָיְתָה בַשָּׁמַיִם, הָיִיתָ צָרִיךְ לַעֲלוֹת אַחֲרֶיהָ לְלָמְדָהּ:"
            ],
            [],
            [
                "<b>כי קרוב אליך.</b> הַתּוֹרָה נִתְּנָה לָכֶם בִּכְתָב וּבְעַל פֶּה:"
            ],
            [
                "<b>את החיים ואת הטוב.</b> זֶה תָּלוּי בָּזֶה — אִם תַּעֲשֶׂה טוֹב הֲרֵי לְךָ חַיִּים, וְאִם תַּעֲשֶׂה רַע הֲרֵי לְךָ הַמָּוֶת, וְהַכָּתוּב מְפָרֵשׁ וְהוֹלֵךְ הֵיאַךְ:"
            ],
            [
                "<b>אשר אנכי מצוך היום לאהבה.</b> הֲרֵי הַטּוֹב, וּבוֹ תָלוּי <b>וחיית ורבית</b>, הֲרֵי הַחַיִּים:"
            ],
            [
                "<b>ואם יפנה לבבך.</b> הֲרֵי הָרָע:"
            ],
            [
                "<b>כי אבד תאבדון.</b> הֲרֵי הַמָּוֶת:"
            ],
            [
                "<b>העדתי בכם היום את השמים ואת הארץ.</b> שֶׁהֵם קַיָּמִים לְעוֹלָם, וְכַאֲשֶׁר תִּקְרֶה אֶתְכֶם הָרָעָה יִהְיוּ עֵדִים שֶׁאֲנִי הִתְרֵיתִי בָכֶם בְּכָל זֹאת; דָּבָר אַחֵר — <b>העדתי בכם היום את השמים וגו'</b>, אָמַר לָהֶם הַקָּדוֹשׁ בָּרוּךְ הוּא לְיִשְׂרָאֵל, הִסְתַּכְּלוּ בַשָּׁמַיִם שֶׁבָּרָאתִי לְשַׁמֵּשׁ אֶתְכֶם, שֶׁמָּא שִׁנּוּ אֶת מִדָּתָם? שֶׁמָּא לֹא עָלָה גַּלְגַּל חַמָּה מִן הַמִּזְרָח וְהֵאִיר לְכָל הָעוֹלָם כָּעִנְיָן שֶׁנֶּאֱמַר (קהלת א') \"וְזָרַח הַשֶּׁמֶשׁ וּבָא הַשָּׁמֶשׁ\"? הִסְתַּכְּלוּ בָאָרֶץ שֶׁבָּרָאתִי לְשַׁמֵּשׁ אֶתְכֶם, שֶׁמָּא שִׁנְּתָה מִדָּתָהּ? שֶׁמָּא זְרַעְתֶּם אוֹתָהּ וְלֹא צָמְחָה אוֹ שֶׁמָּא זְרַעְתֶּם חִטִּים וְהֶעֶלְתָה שְׂעוֹרִים? וּמָה אֵלּוּ שֶׁנַּעֲשׂוּ לֹא לְשָׂכָר וְלֹא לְהֶפְסֵד, אִם זוֹכִין אֵין מְקַבְּלִין שָׂכָר וְאִם חוֹטְאִין אֵין מְקַבְּלִין פֻּרְעָנוּת, לֹא שִׁנּוּ אֶת מִדָּתָם, אַתֶּם שֶׁאִם זְכִיתֶם תְּקַבְּלוּ שָׂכָר וְאִם חֲטָאתֶם תְּקַבְּלוּ פֻּרְעָנוּת, עַל אַחַת כַּמָּה וְכַמָּה (ספרי דברים ל\"ב):",
                "<b>ובחרת בחיים.</b> אֲנִי מוֹרֶה לָכֶם שֶׁתִּבְחֲרוּ בְּחֵלֶק הַחַיִּים, כְּאָדָם הָאוֹמֵר לִבְנוֹ, בְּחַר לְךָ חֵלֶק יָפֶה בְנַחֲלָתִי, וּמַעֲמִידוֹ עַל חֵלֶק הַיָּפֶה וְאוֹמֵר לוֹ אֶת זֶה בְּרֹר לְךָ, וְעַל זֶה נֶאֱמַר (תהילים ט\"ז) \"ה' מְנָת חֶלְקִי וְכוֹסִי אַתָּה תּוֹמִיךְ גּוֹרָלִי\" — הִנַּחְתָּ יָדִי עַל גּוֹרָל הַטּוֹב לוֹמַר אֶת זֶה קַח לְךָ:"
            ]
        ],
        [
            [],
            [
                "<b>וילך משה וגו', אנכי היום.</b> הַיּוֹם מָלאוּ יָמַי וּשְׁנוֹתַי, בְּיוֹם זֶה נוֹלַדְתִּי וּבְיוֹם זֶה אָמוּת (סוטה י\"ג):",
                "<b>לא אוכל עוד לצאת ולבוא.</b> יָכוֹל שֶׁתָּשַׁשׁ כֹּחוֹ, תַּלְמוּד לוֹמַר \"לֹא כָהֲתָה עֵינוֹ וְלא נָס לֵחֹה\", אֶלָּא מַהוּ <b>לא אוכל</b>? אֵינִי רַשַּׁאי, שֶׁנִּטְּלָה מִמֶּנִּי הָרְשׁוּת וְנִתְּנָה לִיהוֹשֻׁעַ. דָּ\"אַ — <b>לצאת ולבוא.</b> בְּדִבְרֵי תוֹרָה, מְלַמֵּד שֶׁנִּסְתְּמוּ מִמֶּנּוּ מָסוֹרוֹת וּמַעְיְנוֹת הַחָכְמָה (סוטה י\"ג):",
                "<b>וה' אמר אלי.</b> זֶהוּ פֵּרוּשׁ <b>לא אוכל עוד לצאת ולבוא</b> — לְפִי שֶׁה' <b>אמר אלי</b>:"
            ],
            [],
            [],
            [],
            [
                "<b>לא ירפך.</b> לֹא יִתֵּן לְךָ רִפְיוֹן לִהְיוֹת נֶעֱזָב מִמֶּנּוּ:"
            ],
            [
                "<b>כי אתה תבוא את העם הזה.</b> \"אֲרֵי אַתְּ תֵּעוּל עִם עַמָּא הָדֵין\": מֹשֶׁה אָמַר לוֹ לִיהוֹשֻׁעַ זְקֵנִים שֶׁבַּדּוֹר יִהְיוּ עִמְּךָ, הַכֹּל לְפִי דַעְתָּן וַעֲצָתָן, אֲבָל הַקָּבָּ\"ה אָמַר לִיהוֹשֻׁעַ \"כִּי אַתָּה תָּבִיא אֶת בְּנֵי יִשְׂרָאֵל אֶל הָאָרֶץ אֲשֶׁר נִשְׁבַּעְתִּי לָהֶם\" — תָּבִיא עַל כָּרְחָם, הַכֹּל תָּלוּי בְּךָ, טֹל מַקֵּל וְהַךְ עַל קָדְקֳדָן, דַּבָּר אֶחָד לְדוֹר וְלֹא שְׁנֵי דַבָּרִים לְדוֹר (סנהדרין ח'):"
            ],
            [],
            [
                "<b>ויכתב משה, ויתנה.</b> כְּשֶׁנִּגְמְרָה כֻּלָּהּ נְתָנָהּ לִבְנֵי שִׁבְטוֹ (עי' ספרי דברים ל\"ד):"
            ],
            [
                "<b>מקץ שבע שנים.</b> בְּשָׁנָה רִאשׁוֹנָה שֶׁל שְׁמִטָּה — בַּשְּׁמִינִית, וְלָמָּה קוֹרֵא אוֹתָהּ <b>שנת השמטה</b>? שֶׁעֲדַיִּן שְׁבִיעִית נוֹהֶגֶת בָּהּ, בַּקָּצִיר שֶׁל שְׁבִיעִית הַיּוֹצֵא לְמוֹצָאֵי שְׁבִיעִית:"
            ],
            [
                "<b>תקרא את התורה הזאת.</b> הַמֶּלֶךְ הָיָה קוֹרֵא מִתְּחִלַּת \"אֵלֶּה הַדְּבָרִים\", כִּדְאִיתָא בְמַסֶּכֶת סוֹטָה (דף מ\"א) עַל בִּימָה שֶׁל עֵץ שֶׁהָיוּ עוֹשִׂין בָּעֲזָרָה:"
            ],
            [
                "<b>האנשים.</b> לִלְמֹד:",
                "<b>והנשים.</b> לִשְׁמֹעַ:",
                "<b>והטף.</b> לָמָּה בָא? לָתֵת שָׂכָר לִמְבִיאֵיהֶם (חגיגה ג'):"
            ],
            [],
            [
                "<b>ואצונו.</b> וַאֲזָרְזֶנּוּ:"
            ],
            [],
            [
                "<b>נכר הארץ.</b> גּוֹיֵי הָאָרֶץ:"
            ],
            [
                "<b>והסתרתי פני.</b> כְּמוֹ שֶׁאֵינִי רוֹאֶה בְּצָרָתָם:"
            ],
            [],
            [
                "<b>את השירה הזאת.</b> \"הַאֲזִינוּ הַשָּׁמַיִם\" עַד \"וְכִפֶּר אַדְמָתוֹ עַמּוֹ\":"
            ],
            [
                "<b>ונאצוני.</b> וְהִכְעִיסוּנִי, וְכֵן כָּל נִאוּץ לְשׁוֹן כַּעַס:"
            ],
            [
                "<b>וענתה השירה הזאת לפניו לעד.</b> שֶׁהִתְרֵיתִי בוֹ בְתוֹכָהּ עַל כָּל הַמּוֹצְאוֹת אוֹתוֹ:",
                "<b>כי לא תשכח מפי זרעו.</b> הֲרֵי זוֹ הַבְטָחָה לְיִשְׂרָאֵל שֶׁאֵין תּוֹרָה מִשְׁתַּכַּחַת מִזַּרְעָם לְגַמְרֵי:"
            ],
            [],
            [
                "<b>ויצו את יהושע בן נון.</b> מוּסָב לְמַעְלָה כְּלַפֵּי שְׁכִינָה, כְּמוֹ שֶׁמְּפֹרָשׁ \"אֶל הָאָרֶץ אֲשֶׁר נִשְׁבַּעְתִּי לָהֶם\":"
            ],
            [],
            [],
            [
                "<b>לקח.</b> כְּמוֹ זָכוֹר (שמות כ') שָׁמוֹר (דברים ה'), הָלוֹךְ (ירמיהו ב'):",
                "<b>מצד ארון ברית ה'.</b> נֶחְלְקוּ בוֹ חַכְמֵי יִשְׂרָאֵל בְּבָבָא בָּתְרָא (דף י\"ד), יֵשׁ מֵהֶם אוֹמְרִים דַּף הָיָה בוֹלֵט מִן הָאָרוֹן מִבַּחוּץ וְשָׁם הָיָה מֻנָּח, וְיֵשׁ אוֹמְרִים מִצַּד הַלּוּחוֹת הָיָה מֻנָּח בְּתוֹךְ הָאָרוֹן:"
            ],
            [],
            [
                "<b>הקהילו אלי.</b> וְלֹא תָקְעוּ אוֹתוֹ הַיּוֹם בַּחֲצוֹצְרוֹת לְהַקְהִיל אֶת הַקָּהָל, לְפִי שֶׁנֶּאֱמַר (במדבר י') \"עֲשֵׂה לְךָ\", וְלֹא הִשְׁלִיט יְהוֹשֻׁעַ עֲלֵיהֶם, וְאַף בְּחַיָּיו נִגְנְזוּ — בְּיוֹם מוֹתוֹ — לְקַיֵּם מַה שֶּׁנֶּאֱמַר (קהלת ח') \"וְאֵין שִׁלְטוֹן בְּיוֹם הַמָּוֶת\" (תנחומא ויחי ובהעלותך):",
                "<b>ואעידה בם את השמים ואת הארץ.</b> וְאִם תֹּאמַר הֲרֵי כְּבָר הֵעִיד לְמַעְלָה — \"הַעִדֹתִי בָכֶם הַיּוֹם וְגוֹ'\"? הָתָם לְיִשְׂרָאֵל אָמַר, אֲבָל לַשָּׁמַיִם וְלָאָרֶץ לֹא אָמַר, וְעַכְשָׁו בָּא לוֹמַר \"הַאֲזִינוּ הַשָּׁמַיִם וְגוֹ'\"(דברים ל\"ב):"
            ],
            [
                "<b>אחרי מותי כי השחת תשחיתון.</b> וַהֲרֵי כָּל יְמוֹת יְהוֹשֻׁעַ לֹא הִשְׁחִיתוּ, שֶׁנֶּאֱמַר \"וַיַּעַבְדוּ הָעָם אֶת ה' כֹּל יְמֵי יְהוֹשֻׁעַ\" (שופטים ב')? מִכָּאן שֶׁתַּלְמִידוֹ שֶׁל אָדָם חָבִיב עָלָיו כְּגוּפוֹ, כָּל זְמַן שֶׁיְּהוֹשֻׁעַ חַי הָיָה נִרְאֶה לְמֹשֶׁה כְּאִלּוּ הוּא חַי:"
            ]
        ],
        [
            [
                "<b>האזינו השמים.</b> שֶׁאֲנִי מַתְרֶה בָהֶם בְּיִשְׂרָאֵל וְתִהְיוּ עֵדִים בַּדָּבָר, שֶׁכָּךְ אָמַרְתִּי לָהֶם שֶׁאַתֶּם תִּהְיוּ עֵדִים, וְכֵן <b>ותשמע הארץ.</b> וְלָמָּה הֵעִיד בָּהֶם שָׁמַיִם וָאָרֶץ? אָמַר מֹשֶׁה: אֲנִי בָּשָׂר וָדָם, לְמָחָר אֲנִי מֵת, אִם יֹאמְרוּ יִשְׂרָאֵל לֹא קִבַּלְנוּ עָלֵינוּ הַבְּרִית, מִי בָא וּמַכְחִישָׁם? לְפִיכָךְ הֵעִיד בָּהֶם שָׁמַיִם וָאָרֶץ — עֵדִים שֶׁהֵן קַיָּמִים לְעוֹלָם. וְעוֹד, שֶׁאִם יִזְכּוּ יָבֹאוּ הָעֵדִים וְיִתְּנוּ שְׂכָרָם, הַגֶּפֶן תִּתֵּן פִּרְיָהּ וְהָאָרֶץ תִּתֵּן יְבוּלָהּ וְהַשָּׁמַיִם יִתְּנוּ טַלָּם, וְאִם יִתְחַיְּבוּ תִּהְיֶה בָהֶם יַד הָעֵדִים תְּחִלָּה — \"וְעָצַר אֶת הַשָּׁמַיִם וְלֹא יִהְיֶה מָטָר וְהָאֲדָמָה לֹא תִתֵּן אֶת יְבוּלָהּ\" (דברים י\"ז), וְאַחַר כָּךְ \"וַאֲבַדְתֶּם מְהֵרָה\" (שם י\"א) עַל יְדֵי הָאֻמּוֹת:"
            ],
            [
                "<b>יערף כמטר לקחי.</b> זוֹ הִיא הָעֵדוּת שֶׁתָּעִידוּ — שֶׁאֲנִי אוֹמֵר בִּפְנֵיכֶם תּוֹרָה שֶׁנָּתַתִּי לְיִשְׂרָאֵל שֶׁהִיא חַיִּים לָעוֹלָם כְּמָטָר זֶה שֶׁהוּא חַיִּים לָעוֹלָם (עי' ספרי); כַּאֲשֶׁר יַעַרְפוּ הַשָּׁמַיִם טַל וּמָטָר:",
                "<b>יערף.</b> לְשׁוֹן יַטִּיף, וְכֵן (תהילים ס\"ה) \"יִרְעֲפוּן דָּשֶׁן\", (דברים ל\"ג) \"יַעַרְפוּ טָל\":",
                "<b>תזל כטל.</b> שֶׁהַכֹּל שְׂמֵחִים בּוֹ, לְפִי שֶׁהַמָּטָר יֵשׁ בּוֹ עֲצָבִים לַבְּרִיּוֹת, כְּגוֹן הוֹלְכֵי דְרָכִים וּמִי שֶׁהָיָה בוֹרוֹ מָלֵא יַיִן (ספרי):",
                "<b>כשעירם.</b> לְשׁוֹן רוּחַ סְעָרָה, כְּתַרְגּוּמוֹ \"כְּרוּחֵי מִטְרָא\", מָה הָרוּחוֹת הַלָּלוּ מַחֲזִיקִים אֶת הָעֲשָׂבִים וּמְגַדְּלִין אוֹתָם, אַף דִּבְרֵי תוֹרָה מְגַדְּלִין אֶת לוֹמְדֵיהֶן:",
                "<b>וכרביבים.</b> טִפֵּי מָטָר. נִרְאֶה לִי עַל שֵׁם שֶׁיּוֹרֶה כְּחֵץ נִקְרָא רְבִיב, כְּמָה דְאַתְּ אוֹמֵר \"רֹבֶה קַשָּׁת\" (בראשית כ\"א):",
                "<b>דשא.</b> ארברי\"ץ, עֲטִיפַת הָאָרֶץ מְכֻסָּה בְיֶרֶק:",
                "<b>עשב.</b> קֶלַח אֶחָד קָרוּי עֵשֶׂב, וְכָל מִין וָמִין לְעַצְמוֹ קָרוּי עֵשֶׂב:"
            ],
            [
                "<b>כי שם ה' אקרא.</b> הֲרֵי כִּי מְשַׁמֵּשׁ בִּלְשׁוֹן כַּאֲשֶׁר, כְּמוֹ (ויקרא כ\"ג) \"כִּי תָבֹאוּ אֶל הָאָרֶץ\", כְּשֶׁאֶקְרָא וְאַזְכִּיר שֵׁם ה', אַתֶּם <b>הבו גדל לאלהינו</b> וּבָרְכוּ שְׁמוֹ, מִכָּאן אָמְרוּ שֶׁעוֹנִין בָּרוּךְ שֵׁם כְּבוֹד מַלְכוּתוֹ אַחַר בְּרָכָה שֶׁבַּמִּקְדָּשׁ (עי' ספרי; מכילתא שמות י\"ג; ברכות כ\"א; תענית ט\"ז):"
            ],
            [
                "<b>הצור תמים פעלו.</b> אַעַ\"פִּ שֶׁהוּא חָזָק, כְּשֶׁמֵּבִיא פֻּרְעָנוּת עַל עוֹבְרֵי רְצוֹנוֹ, לֹא בְּשֶׁטֶף הוּא מֵבִיא כִּי אִם בְּדִין, כִּי <b>תמים פעלו</b>:",
                "<b>אל אמונה.</b> לְשַׁלֵּם לַצַּדִּיקִים צִדְקָתָם לָעוֹלָם הַבָּא, וְאַעַ\"פִּ שֶׁמְּאַחֵר אֶת תַּגְמוּלָם, סוֹפוֹ לְאַמֵּן אֶת דְּבָרָיו:",
                "<b>ואין עול.</b> אַף לָרְשָׁעִים מְשַׁלֵּם שְׂכַר צִדְקָתָם בָּעוֹלָם הַזֶּה (עי' ספרי):",
                "<b>צדיק וישר הוא.</b> הַכֹּל מַצְדִּיקִים עֲלֵיהֶם אֶת דִּינוֹ, וְכָךְ רָאוּי וְיָשָׁר לָהֶם, <b>צדיק</b> מִפִּי הַבְּרִיּוֹת <b>וישר הוא</b> וְרָאוּי לְהַצְדִּיקוֹ:"
            ],
            [
                "<b>שחת לו וגו'.</b> כְּתַרְגּוּמוֹ, \"חַבִּילוּ לְהוֹן לָא לֵהּ\":",
                "<b>בניו מומם.</b> בָּנָיו הָיוּ וְהַשְׁחָתָה שֶׁהִשְׁחִיתוּ הִיא מוּמָם:",
                "<b>בניו מומם.</b> מוּמָם שֶׁל בָּנָיו הָיָה וְלֹא מוּמוֹ:",
                "<b>דור עקש.</b> עָקֹם וּמְעֻקָּל, כְּמוֹ \"וְאֵת כָּל הַיְשָׁרָה יְעַקֵּשׁוּ\" (מיכה ג'). וּבִלְשׁוֹן מִשְׁנָה \"חֻלְדָּה שֶׁשִּׁנֶּיהָ עֲקֻמּוֹת וַעֲקוּשׁוֹת\":",
                "<b>ופתלתל.</b> אנטורט\"ילייש, כַּפְּתִיל הַזֶּה שֶׁגּוֹדְלִין אוֹתוֹ וּמַקִּיפִין אוֹתוֹ סְבִיבוֹת הַגְּדִיל; פְּתַלְתֹּל מִן הַתֵּבוֹת הַכְּפוּלוֹת כְּמוֹ \"יְרַקְרַק\" \"אֲדַמְדָּם\" (ויקרא י\"ג) \"סְחַרְחַר\" (תהילים ל\"ח), \"סְגַלְגַּל\" (תרגום יונתן מלכים א ז'):"
            ],
            [
                "<b>הלה' תגמלו זאת.</b> לְשׁוֹן תֵּמָהּ, וְכִי לְפָנָיו אַתֶּם מַעֲצִיבִין שֶׁיֵּשׁ בְּיָדוֹ לִפָּרַע מִכֶּם וְשֶׁהֵיטִיב לָכֶם בְּכָל הַטּוֹבוֹת?",
                "<b>עם נבל.</b> שֶׁשָּׁכְחוּ אֶת הֶעָשׂוּי לָהֶם:",
                "<b>ולא חכם.</b> לְהָבִין אֶת הַנּוֹלָדוֹת, שֶׁיֵּשׁ בְּיָדוֹ לְהֵיטִיב וּלְהָרַע:",
                "<b>הלוא הוא אביך קנך.</b> שֶׁקְּנָאֲךָ, שֶׁקִּנֶּנְךָ בְּקַן הַסְּלָעִים וּבְאֶרֶץ חֲזָקָה, שֶׁתִּקֶּנְךָ בְּכָל מִינֵי תַקָּנָה:",
                "<b>הוא עשך.</b> אֻמָּה בָּאֻמּוֹת:",
                "<b>ויכננך.</b> אַחֲרֵי כֵן בְּכָל מִינֵי בָסִיס וְכַן — מִכֶּם כֹּהֲנִים, מִכֶּם נְבִיאִים וּמִכֶּם מְלָכִים, כְּרַךְ שֶׁהַכֹּל בּוֹ (ספרי; חולין נ\"ו):"
            ],
            [
                "<b>זכר ימות עולם.</b> מֶה עָשָׂה בָרִאשׁוֹנִים שֶׁהִכְעִיסוּ לְפָנָיו:",
                "<b>בינו שנות דר ודר.</b> דּוֹר אֱנוֹשׁ שֶׁהֵצִיף עֲלֵיהֶם מֵי אוֹקְיָנוּס וְדוֹר הַמַּבּוּל שֶׁשְּׁטָפָם. דָּ\"אַ — לֹא נְתַתֶּם לְבַבְכֶם עַל שֶׁעָבַר, <b>בינו שנות דר ודר</b> — לְהַכִּיר לְהַבָּא, שֶׁיֵּשׁ בְּיָדוֹ לְהֵיטִיב לָכֶם וּלְהַנְחִיל לָכֶם יְמוֹת הַמָּשִׁיחַ וְהָעוֹלָם הַבָּא (עי' ספרי):",
                "<b>שאל אביך.</b> אֵלּוּ הַנְּבִיאִים שֶׁנִּקְרָאִים אָבוֹת, כְּמוֹ שֶׁנֶּאֱמַר (מלכים ב ב') בְּאֵלִיָּהוּ \"אָבִי אָבִי רֶכֶב יִשְׂרָאֵל\" (ספרי):",
                "<b>זקניך.</b> אֵלּוּ הַחֲכָמִים:",
                "<b>ויאמרו לך.</b> הָרִאשׁוֹנוֹת:"
            ],
            [
                "<b>בהנחל עליון גוים.</b> כְּשֶׁהִנְחִיל הַקָּבָּ\"ה לְמַכְעִיסָיו אֶת חֵלֶק נַחֲלָתָן הֱצִיפָן וּשְׁטָפָם:",
                "<b>בהפרידו בני אדם.</b> כְּשֶׁהֵפִיץ דּוֹר הַפַּלָּגָה הָיָה בְיָדוֹ לְהַעֲבִירָם מִן הָעוֹלָם, לֹא עָשָׂה כֵן אֶלָּא <b>יצב גבלת עמים</b>, קִיְּמָם וְלֹא אִבְּדָם:",
                "<b>למספר בני ישראל.</b> בִּשְׁבִיל מִסְפַּר בְּנֵי יִשְׂרָאֵל שֶׁעֲתִידִין לָצֵאת מִבְּנֵי שֵׁם, וּלְמִסְפַּר שִׁבְעִים נֶפֶשׁ שֶׁל בְּנֵי יִשְׂרָאֵל שֶׁיָּרְדוּ לְמִצְרַיִם הִצִּיב <b>גבלת עמים</b> — שִׁבְעִים לָשׁוֹן:"
            ],
            [
                "<b>כי חלק ה' עמו.</b> לָמָּה כָּל זֹאת? לְפִי שֶׁהָיָה חֶלְקוֹ כָּבוּשׁ בֵּינֵיהֶם וְעָתִיד לָצֵאת, וּמִי הוּא חֶלְקוֹ? <b>עמו.</b> וּמִי הוּא עַמּוֹ?",
                "<b>יעקב חבל נחלתו.</b> וְהוּא הַשְּׁלִישִׁי בָּאָבוֹת, הַמְשֻׁלָּשׁ בְּשָׁלוֹשׁ זְכֻיּוֹת, זְכוּת אֲבִי אָבִיו וּזְכוּת אָבִיו וּזְכוּתוֹ, הֲרֵי ג', כַּחֶבֶל הַזֶּה שֶׁהוּא עָשׂוּי בְּג' גְּדִילִים, וְהוּא וּבָנָיו הָיוּ לוֹ לְנַחֲלָה, וְלֹא יִשְׁמָעֵאל בֶּן אַבְרָהָם, וְלֹא עֵשָׂו בְּנוֹ שֶׁל יִצְחָק (עי' ספרי):"
            ],
            [
                "<b>ימצאהו בארץ מדבר.</b> אוֹתָם מָצָא לוֹ נֶאֱמָנִים בְּאֶרֶץ הַמִּדְבָּר, שֶׁקִּבְּלוּ עֲלֵיהֶם תּוֹרָתוֹ וּמַלְכוּתוֹ וְעֻלּוֹ, מַה שֶּׁלֹּא עָשׂוּ יִשְׁמָעֵאל וְעֵשָׂו, שֶׁנֶּאֱמַר (דברים ל\"ג) \"וְזָרַח מִשֵּׂעִיר לָמוֹ הוֹפִיעַ מֵהַר פָּארָן\":",
                "<b>ובתהו ילל ישמן.</b> אֶרֶץ צִיָּה וּשְׁמָמָה, מְקוֹם יִלְלַת תַּנִּינִים וּבְנוֹת יַעֲנָה, אַף שָׁם נִמְשְׁכוּ אַחַר הָאֱמוּנָה, וְלֹא אָמְרוּ לְמֹשֶׁה הֵיאַךְ נֵצֵא לַמִּדְבָּרוֹת מְקוֹם צִיָּה וְשִׁמָּמוֹן? כָּעִנְיָן שֶׁנֶּאֱמַר (ירמיהו ב'), \"לֶכְתֵּךְ אַחֲרַי בַּמִּדְבָּר\":",
                "<b>יסבבנהו.</b> שָׁם סִבְּבָם וְהִקִּיפָם בַּעֲנָנִים וְסִבְּבָם בִּדְגָלִים לְאַרְבַּע רוּחוֹת וְסִבְּבָן בְּתַחְתִּית הָהָר שֶׁכָּפָהוּ עֲלֵיהֶם כְּגִיגִית (עי' ספרי):",
                "<b>יבוננהו.</b> שָׁם בְּתוֹרָה וּבִינָה:",
                "<b>יצרנהו.</b> מִנָּחָשׁ שָׂרָף וְעַקְרָב וּמִן הָאֻמּוֹת:",
                "<b>כאישון עינו.</b> הוּא הַשָּׁחֹר שֶׁבָּעַיִן שֶׁהַמָּאוֹר יוֹצֵא הֵימֶנּוּ. וְאֻנְקְלוֹס תִּרְגֵּם יִמְצָאֵהוּ — \"יַסְפִּיקֵהוּ כָּל צָרְכּוֹ בַמִּדְבָּר\", כְּמוֹ (במדבר י\"א) \"מָצָא לָהֶם\", (יהושע י\"ז) \"לֹא יִמָּצֵא לָנוּ הָהָר\":",
                "<b>יסבבנהו.</b> \"אַשְׁרִינוּן סְחוֹר סְחוֹר לִשְׁכִנְתֵּיהּ\", אֹהֶל מוֹעֵד בָּאֶמְצָע וְאַרְבָּעָה דְגָלִים לְאַרְבַּע רוּחוֹת:"
            ],
            [
                "<b>כנשר יעיר קנו.</b> נִהֲגָם בְּרַחֲמִים וּבְחֶמְלָה, כַּנֶּשֶׁר הַזֶּה רַחְמָנִי עַל בָּנָיו, וְאֵינוֹ נִכְנָס לְקִנּוֹ פִּתְאֹם עַד שֶׁהוּא מְקַשְׁקֵשׁ וּמְטָרֵף עַל בָּנָיו בִּכְנָפָיו בֵּין אִילָן לְאִילָן, בֵּין שׂוֹכָה לַחֲבֶרְתָּהּ, כְּדֵי שֶׁיֵּעוֹרוּ בָּנָיו וִיהֵא בָהֶם כֹּחַ לְקַבְּלוֹ (ספרי):",
                "<b>יעיר קנו.</b> יְעוֹרֵר בָּנָיו:",
                "<b>על גוזליו ירחף.</b> אֵינוֹ מַכְבִּיד עַצְמוֹ עֲלֵיהֶם אֶלָּא מְחוֹפֵף — נוֹגֵעַ וְאֵינוֹ נוֹגֵעַ (תלמוד ירושלמי חגיגה ב') — אַף הַקָּבָּ\"הּ, \"שַׁדַּי לֹא מְצָאנֻהוּ שַׂגִּיא כֹחַ\" (איוב ל\"ז) כְּשֶׁבָּא לִתֵּן תּוֹרָה לֹא נִגְלָה עֲלֵיהֶם מֵרוּחַ אַחַת אֶלָּא מֵאַרְבַּע רוּחוֹת, שֶׁנֶּאֱמַר \"ה' מִסִּינַי בָּא וְזָרַח מִשֵּׂעִיר לָמוֹ הוֹפִיעַ מֵהַר פָּארָן\" (דברים ל\"ג), \"אֱלוֹהַּ מִתֵּימָן יָבוֹא\" (חבקוק ג') — זוֹ רוּחַ רְבִיעִית (ספרי):",
                "<b>יפרש כנפיו יקחהו.</b> כְּשֶׁבָּא לִטְּלָם מִמָּקוֹם לְמָקוֹם אֵינוֹ נוֹטְלָן בְּרַגְלָיו כִּשְׁאָר עוֹפוֹת, לְפִי שֶׁשְּׁאָר עוֹפוֹת יְרֵאִים מִן הַנֶּשֶׁר שֶׁהוּא מַגְבִּיהַּ לָעוּף וּפוֹרֵחַ עֲלֵיהֶם, לְפִיכָךְ נוֹשְׂאָן בְּרַגְלָיו, מִפְּנֵי הַנֶּשֶׁר, אֲבָל הַנֶּשֶׁר אֵינוֹ יָרֵא אֶלָּא מִן הַחֵץ, לְפִיכָךְ נוֹשְׂאָן עַל כְּנָפָיו, אוֹמֵר מוּטָב שֶׁיִּכָּנֵס הַחֵץ בִּי וְלֹא יִכָּנֵס בְּבָנַי, אַף הַקָּבָּ\"ה (שמות י\"ט) \"וָאֶשָּׂא אֶתְכֶם עַל כַּנְפֵי נְשָׁרִים\" — כְּשֶׁנָּסְעוּ מִצְרַיִם אַחֲרֵיהֶם וְהִשִּׂיגוּם עַל הַיָּם הָיוּ זוֹרְקִים בָּהֶם חִצִּים וְאַבְנֵי בָּלִיסְטְרָאוֹת, מִיָּד \"וַיִּסַּע מַלְאַךְ הָאֱלֹהִים וְגוֹ' וַיָּבֹא בֵּין מַחֲנֵה מִצְרַיִם וְגוֹ'\" (שמות י\"ד):"
            ],
            [
                "<b>ה' בדד ינחנו.</b> נִהֲגָם בַּמִּדְבָּר בָּדָד וּבֶטַח:",
                "<b>ואין עמו אל נכר.</b> לֹא הָיָה כֹחַ בְּאֶחָד מִכָּל אֱלֹהֵי הַגּוֹיִם לְהַרְאוֹת כֹּחוֹ וּלְהִלָּחֵם עִמָּהֶם. וְרַבּוֹתֵינוּ דְרָשׁוּהוּ עַל הֶעָתִיד וְכֵן תִּרְגֵּם אֻנְקְלוֹס, וַאֲנִי אוֹמֵר דִּבְרֵי תּוֹכֵחָה הֵם לְהָעִיד הַשָּׁמַיִם וְהָאָרֶץ וּתְהֵא הַשִּׁירָה לָהֶם לְעֵד שֶׁסּוֹפָן לִבְגֹּד וְלֹא יִזְכְּרוּ לֹא הָרִאשׁוֹנוֹת שֶׁעָשָׂה לָהֶם וְלֹא הַנּוֹלָדוֹת שֶׁהוּא עָתִיד לַעֲשׂוֹת לָהֶם, לְפִיכָךְ צָרִיךְ לְיַשֵּׁב הַדָּבָר לְכָאן וּלְכָאן. וְכָל הָעִנְיָן מוּסָב עַל <b>זכר ימות עולם בינו שנות דר ודר</b>, כֵּן עָשָׂה לָהֶם וְכֵן עָתִיד לַעֲשׂוֹת, כָּל זֶה הָיָה לָהֶם לִזְכֹּר:"
            ],
            [
                "<b>ירכבהו על במתי ארץ.</b> כָּל הַמִּקְרָא כְּתַרְגּוּמוֹ:",
                "<b>ירכבהו וגו'.</b> עַל שֵׁם שֶׁאֶרֶץ יִשְׂרָאֵל גָּבוֹהַּ מִכָּל הָאֲרָצוֹת:",
                "<b>ויאכל תנובת שדי.</b> אֵלּוּ פֵרוֹת אֶרֶץ יִשְׂרָאֵל שֶׁקַּלִּים לָנוּב וּלְהִתְבַּשֵּׁל מִכָּל פֵּרוֹת הָאֲרָצוֹת:",
                "<b>וינקהו דבש מסלע.</b> מַעֲשֶׂה בְּאֶחָד שֶׁאָמַר לִבְנוֹ בְּסִיכְנִי הָבֵא לִי קְצִיעוֹת מִן הֶחָבִית, הָלַךְ וּמָצָא הַדְּבַשׁ צָף עַל פִּיהָ, אָמַר לוֹ זוֹ שֶׁל דְּבַשׁ הִיא אָמַר לוֹ הַשְׁקַע יָדְךָ לְתוֹכָהּ וְאַתָּה מַעֲלֶה קְצִיעוֹת מִתּוֹכָהּ (ספרי):",
                "<b>במתי ארץ.</b> לְשׁוֹן גֹּבַהּ:",
                "<b>שדי.</b> לְשׁוֹן שָׂדֶה:",
                "<b>מחלמיש צור.</b> תָּקְפּוֹ וְחָזְקוֹ שֶׁל סֶלַע, כְּשֶׁאֵינוֹ דָּבוּק לַתֵּיבָה שֶׁלְּאַחֲרָיו נָקוּד חַלָּמִישׁ וּכְשֶׁהוּא דָבוּק נָקוּד חַלְמִישׁ:",
                "<b>ושמן מחלמיש צור.</b> אֵלּוּ זֵיתִים שֶׁל גּוּשׁ חָלָב (ספרי):"
            ],
            [
                "<b>חמאת בקר וחלב צאן.</b> זֶה הָיָה בִּימֵי שְׁלֹמֹה, שֶׁנֶּאֱמַר (מלכים א ד') \"עֲשָׂרָה בָקָר בְּרִאִים וְעֶשְׂרִים בָּקָר רְעִי וּמֵאָה צֹאן\":",
                "<b>עם חלב כרים.</b> זֶה הָיָה בִּימֵי עֲשֶׂרֶת הַשְּׁבָטִים, שֶׁנֶּאֱמַר (עמוס ו') \"וְאֹכְלִים כָּרִים מִצֹּאן\":",
                "<b>חלב כליות חטה.</b> זֶה הָיָה בִּימֵי שְׁלֹמֹה, שֶׁנֶּאֱמַר (מלכים א ה') \"וַיְהִי לֶחֶם שְׁלֹמֹה וְגוֹ'\":",
                "<b>ודם ענב תשתה חמר.</b> בִּימֵי עֲשֶׂרֶת הַשְּׁבָטִים \"הַשֹּׁתִים בְּמִזְרְקֵי יַיִן\" (עמוס ו'):",
                "<b>חמאת בקר.</b> הוּא שֻׁמָּן הַנִּקְלָט מֵעַל גַּבֵּי הֶחָלָב:",
                "<b>וחלב צאן.</b> חָלָב שֶׁל צֹאן, וּכְשֶׁהוּא דָבוּק נָקוּד חֲלֵב, כְּמוֹ \"בַּחֲלֵב אִמּוֹ\" (שמות כ\"ג):",
                "<b>כרים.</b> כְּבָשִׂים:",
                "<b>ואילים.</b> כְּמַשְׁמָעוֹ:",
                "<b>בני בשן.</b> שְׁמֵנִים הָיוּ:",
                "<b>כליות חטה.</b> חִטִּים שְׁמֵנִים כְּחֵלֶב כְּלָיוֹת וְגַסִּין כְּכוּלְיָא:",
                "<b>ודם ענב.</b> תִּהְיֶה שׁוֹתֶה יַיִן טוֹב וְטוֹעֵם יַיִן חָשׁוּב:",
                "<b>חמר.</b> יַיִן בִּלְשׁוֹן אֲרַמִּי \"חֲמַר\", אֵין זֶה שֵׁם דָּבָר אֶלָּא לְשׁוֹן מְשֻׁבָּח בְּטַעַם, ווי\"נוש בְּלַעַז. וְעוֹד יֵשׁ לְפָרֵשׁ שְׁנֵי מִקְרָאוֹת הַלָּלוּ אַחַר תַּרְגּוּם שֶׁל אֻנְקְלוֹס \"אַשְׁרִינוּן עַל תָּקְפֵּי אַרְעָא וְגוֹ'\":"
            ],
            [
                "<b>עבית.</b> לְשׁוֹן עֹבִי:",
                "<b>כשית.</b> כְּמוֹ כָּסִיתָ, לְשׁוֹן \"כִּי כִסָּה פָנָיו בְּחֶלְבּוֹ\" (איוב ט\"ו), כְּאָדָם שֶׁשָּׁמֵן מִבִּפְנִים וּכְסָלָיו נִכְפָּלִים מִבַּחוּץ, וְכֵן הוּא אוֹמֵר (שם) \"וַיַּעַשׂ פִּימָה עֲלֵי כָסֶל\":",
                "<b>כשית.</b> יֵשׁ לָשׁוֹן קַל בִּלְשׁוֹן כִּסּוּי, כְּמוֹ \"וְכֹסֶה קָלוֹן עָרוּם\" (משלי י\"ב), וְאִם כָּתַב כִּשִּׂיתָ, דָּגוּשׁ, הָיָה נִשְׁמָע כִּסִּיתָ אֶת אֲחֵרִים, כְּמוֹ \"כִּי כִסָּה פָנָיו\" (איוב ט\"ו):",
                "<b>וינבל צור ישעתו.</b> גִּנָּהוּ וּבִזָּהוּ, כְּמוֹ שֶׁנֶּאֱמַר (יחזקאל ח') \"אֲחוֹרֵיהֶם אֶל הֵיכַל ה' וְגוֹ'\", אֵין לְךָ נִבּוּל גָּדוֹל מִזֶּה (ספרי):"
            ],
            [
                "<b>יקנאהו.</b> הִבְעִירוּ חֲמָתוֹ וְקִנְאָתוֹ:",
                "<b>בתועבת.</b> בְּמַעֲשִׂים תְּעוּבִים, כְּגוֹן מִשְׁכַּב זְכוּר וּכְשָׁפִים שֶׁנֶאֱמַר בָּהֶם תּוֹעֵבָה:"
            ],
            [
                "<b>לא אלה.</b> כְּתַרְגּוּמוֹ \"דְּלֵית בְּהוֹן צְרוֹךְ\", אִלּוּ הָיָה בָהֶם צְרוֹךְ לֹא הָיְתָה קִנְאָה כְפוּלָה כְּמוֹ עַכְשָׁו (ספרי):",
                "<b>חדשים מקרב באו.</b> אֲפִלּוּ הָאֻמּוֹת לֹא הָיוּ רְגִילִים בָּהֶם — גּוֹי שֶׁהָיָה רוֹאֶה אוֹתָם, הָיָה אוֹמֵר זֶה צֶלֶם יְהוּדִי:",
                "<b>לא שערום אבתיכם.</b> לֹא יָרְאוּ מֵהֶם — לֹא עָמְדָה שַׂעֲרָתָם מִפְּנֵיהֶם, דֶּרֶךְ שַׂעֲרוֹת הָאָדָם לַעֲמֹד מֵחֲמַת יִרְאָה, כָּךְ נִדְרַשׁ בְּסִפְרֵי. וְיֵשׁ לְפָרֵשׁ עוֹד <b>שערום</b> לְשׁוֹן (ישעיה יג, כא) \"וּשְׂעִירִים יְרַקְּדוּ שָׁם\", שְׂעִירִים הֵם שֵׁדִים, לֹא עָשׂוּ אֲבוֹתֵיכֶם שְׂעִירִים הַלָּלוּ:"
            ],
            [
                "<b>תשי.</b> תִּשְׁכַּח. וְרַבּוֹתֵינוּ דָרְשׁוּ כְּשֶׁבָּא לְהֵיטִיב לָכֶם אַתֶּם מַכְעִיסִין לְפָנָיו וּמַתִּישִׁים כֹּחוֹ מִלְּהֵיטִיב לָכֶם (ספרי):",
                "<b>אל מחללך.</b> מוֹצִיאֲךָ מֵרֶחֶם, לְשׁוֹן (תהלים כט) \"יְחוֹלֵל אַיָּלוֹת\", (תהלים מ\"ח) \"חִיל כַּיּוֹלֵדָה\":"
            ],
            [],
            [
                "<b>מה אחריתם.</b> מַה תַּעֲלֶה בָהֶם בְּסוֹפָם:",
                "<b>כי דור תהפכת המה.</b> מְהַפְּכִין רְצוֹנִי לְכַעַס:",
                "<b>לא אמן בם.</b> אֵין גִדּוּלַי נִכָּרִים בָּהֶם, כִּי הוֹרֵיתִים דֶּרֶךְ טוֹבָה וְסָרוּ מִמֶּנָּה:",
                "<b>אמן.</b> לְשׁוֹן \"וַיְהִי אֹמֵן\" (אסתר ב'), נורריטור\"ה בְּלַעַז; דָּ\"אַ — <b>אמן</b> לְשׁוֹן אֱמוּנָה, כְּתַרְגּוּמוֹ, אָמְרוּ בְסִינַי נַעֲשֶׂה וְנִשְׁמָע וּלְשָׁעָה קַלָּה בִטְּלוּ הַבְטָחָתָם וְעָשׂוּ הָעֵגֶל (ספרי):"
            ],
            [
                "<b>קנאוני.</b> הִבְעִירוּ חֲמָתִי:",
                "<b>בלא אל.</b> בְּדָבָר שֶׁאֵינוֹ אֱלוֹהַּ:",
                "<b>בלא עם.</b> בְּאֻמָּה שֶׁאֵין לָהּ שֵׁם, שֶׁנֶּאֱמַר (ישעיהו כ\"ג) הֵן אֶרֶץ כַּשְׂדִים זֶה הָעָם לֹא הָיָה, בְּעֵשָׂו הוּא אוֹמֵר (עובדיה א') בָּזוּי אַתָּה מְאֹד:",
                "<b>בגוי נבל אכעיסם.</b> אֵלּוּ הַמִּינִים, וְכֵן הוּא אוֹמֵר (תהילים י\"ד) אָמַר נָבָל בְּלִבּוֹ אֵין אֱלֹהִים (ספרי; יבמות ס\"ג):"
            ],
            [
                "<b>קדחה.</b> בָּעֲרָה:",
                "<b>ותיקד.</b> בָּכֶם עַד הַיְסוֹד:",
                "<b>ותאכל ארץ ויבלה.</b> אַרְצְכֶם וִיבוּלָהּ (ספרי):",
                "<b>ותלהט.</b> יְרוּשָׁלַיִם הַמְיֻסֶּדֶת עַל הֶהָרִים, שֶׁנֶּאֱמַר (תהילים קכ\"ה) יְרוּשָׁלַיִם הָרִים סָבִיב לָהּ:"
            ],
            [
                "<b>אספה עלימו רעות.</b> אַחְבִּיר רָעָה עַל רָעָה, לְשׁוֹן \"סְפוּ שָׁנָה עַל שָׁנָה\" (ישעיהו כ\"ט), \"סְפוֹת הָרָוָה\" (דברים כ\"ט), \"עֹלוֹתֵיכֶם סְפוּ עַל זִבְחֵיכֶם\" (ירמיהו ז'). דָּ\"אַ — <b>אספה</b> אֲכַלֶּה, כְּמוֹ \"פֶּן תִּסָּפֶה\" (בראשית י\"ט):",
                "<b>חצי אכלה בם.</b> כָּל חִצַּי אַשְׁלִים בָּהֶם, וּקְלָלָה זוֹ לְפִי הַפֻּרְעָנוּת לִבְרָכָה הִיא — חִצַּי כָּלִים וְהֵם אֵינָם כָּלִים (ספרי; סוטה ט'):"
            ],
            [
                "<b>מזי רעב.</b> אֻנְקְלוֹס תִּרְגֵּם \"נְפִיחֵי כָפָן\", וְאֵין לִי עֵד מוֹכִיחַ עָלָיו, וּמִשְּׁמוֹ שֶׁל רַבִּי מֹשֶׁה הַדַּרְשָׁן מִטּוּלוּשָׂא שָׁמַעְתִּי שְׂעִירֵי רָעָב — אָדָם כָּחוּשׁ מְגַדֵּל שֵׂעָר עַל בְּשָׂרוֹ:",
                "<b>מזי.</b> לְשׁוֹן אֲרַמִּי שֵׂעָר — מִזַיָּא, \"דַּהֲוָה מְהַפֵּךְ בְּמִזַיָּא\" (מגילה י\"ח):",
                "<b>ולחמי רשף.</b> הַשֵּׁדִים נִלְחֲמוּ בָהֶם, שֶׁנֶּאֱמַר \"וּבְנֵי רֶשֶׁף יַגְבִּיהוּ עוּף\" (איוב ה'), וְהֵם שֵׁדִים:",
                "<b>וקטב מרירי.</b> וּכְרִיתוּת שֵׁד שֶׁשְּׁמוֹ מְרִירִי, <b>קטב</b> כְּרִיתָה, כְּמוֹ \"אֱהִי קָטָבְךָ שְׁאוֹל\" (הושע י\"ג):",
                "<b>ושן בהמת.</b> מַעֲשֶׂה הָיָה וְהָיוּ הָרְחֵלִים נוֹשְׁכִין וּמְמִיתִין (ספרי):",
                "<b>חמת זחלי עפר.</b> אֶרֶס נְחָשִׁים הַמְהַלְּכִים עַל גְּחוֹנָם עַל הֶעָפָר כַּמַּיִם הַזּוֹחֲלִים עַל הָאָרֶץ; זְחִילָה לְשׁוֹן מְרוּצַת הַמַּיִם עַל הֶעָפָר וְכֵן כָּל מְרוּצַת דָּבָר הַמְשַׁפְשֵׁף עַל הֶעָפָר וְהוֹלֵךְ:"
            ],
            [
                "<b>מחוץ תשכל חרב.</b> מִחוּץ לָעִיר תְּשַׁכְּלֵם חֶרֶב גְּיָסוֹת.",
                "<b>ומחדרים אימה.</b> כְּשֶׁבּוֹרֵחַ וְנִמְלָט חַדְרֵי לִבּוֹ נְקוּפִים עָלָיו מֵחֲמַת אֵימָה, וְהוּא מֵת וְהוֹלֵךְ בָּה (ספרי); דָּ\"אַ, <b>ומחדרים אימה</b> — בַּבַּיִת תִּהְיֶה אֵימַת דֶּבֶר, כְּמָה שֶׁנֶּאֱמַר (ירמיהו ט') \"כִּי עָלָה מָוֶת בְּחַלּוֹנֵינוּ\", וְכֵן תִּרְגֵּם אֻנְקְלוֹס; דָּ\"אַ, <b>מחוץ תשכל חרב</b> — עַל מַה שֶּׁעָשׂוּ בַחוּצוֹת, שֶׁנֶּאֱמַר \"וּמִסְפַּר חוּצוֹת יְרוּשָׁלַיִם שַׂמְתֶּם מִזְבְּחוֹת לַבֹּשֶׁת\" (שם י\"א); <b>ומחדרים אימה</b>, עַל מַה שֶּׁעָשׂוּ בְחַדְרֵי חֲדָרִים, שֶׁנֶּאֱמַר \"אֲשֶׁר זִקְנֵי בֵית יִשְׂרָאֵל עוֹשִׂים בַּחֹשֶׁךְ אִישׁ בְּחַדְרֵי מַשְׂכִּיתוֹ\" (יחזקאל ח'):"
            ],
            [
                "<b>אמרתי אפאיהם.</b> אָמַרְתִּי בְלִבִּי אַפְאֶה אוֹתָם, וְיֵשׁ לְפָרֵשׁ <b>אפאיהם</b> אֲשִׁיתֵם פֵּאָה, לְהַשְׁלִיכָם מֵעָלַי הֶפְקֵר, וְדֻגְמָתוֹ מָצִינוּ בְעֶזְרָא (נחמיה ט') \"וַתִּתֵּן לָהֶם מַמְלָכוֹת וַעֲמָמִים וַתַּחְלְקֵם לְפֵאָה\" — לְהֶפְקֵר, וְכֵן חִבְּרוֹ מְנַחֵם. וְיֵשׁ פּוֹתְרִים אוֹתוֹ כְּתַרְגּוּמוֹ \"יָחוּל רוּגְזִי עֲלֵיהוֹן\", וְלֹא יִתָּכֵן, שֶׁאִם כֵּן הָיָה לוֹ לִכְתֹּב אֲאַפְאֵיהֶם, אַחַת לְשִׁמּוּשׁ וְאַחַת לִיסוֹד, כְּמוֹ \"אֲאַזֶּרְךָ\" (ישעיהו מ\"ה), \"אֲאַמִּצְכֶם בְּמוֹ פִי\" (איוב ט\"ו), וְהָאָלֶ\"ף הַתִּיכוֹנָה אֵינָהּ רְאוּיָה בוֹ כְלָל. וְאֻנְקְלוֹס תִּרְגֵּם אַחַר לְשׁוֹן הַבָּרַיְתָא הַשְּׁנוּיָה בְסִפְרֵי הַחוֹלֶקֶת תֵּבָה זוֹ לְשָׁלוֹשׁ תֵּבוֹת, אָמַרְתִּי אַף אֵי הֵם — אָמַרְתִּי בְאַפִּי אֶתְּנֵם כְּאִלּוּ אֵינָם שֶׁיֹּאמְרוּ רוֹאֵיהֶם עֲלֵיהֶם אַיֵּה הֵם:"
            ],
            [
                "<b>לולי כעס אויב אגור.</b> אִם לֹא שֶׁכַּעַס הָאוֹיֵב כָּנוּס עֲלֵיהֶם לְהַשְׁחִית, וְאִם יוּכַל לָהֶם וְיַשְׁחִיתֵם יִתְלֶה הַגְּדֻלָּה בּוֹ וּבֵאלֹהָיו וְלֹא יִתְלֶה הַגְּדֻלָּה בִּי, וְזֶהוּ שֶׁנֶּאֱמַר <b>פן ינכרו צרימו</b> — יְנַכְּרוּ הַדָּבָר לִתְלוֹת גְּבוּרָתָם בְּנָכְרִי שֶׁאֵין הַגְּדֻלָּה שֶׁלּוֹ — <b>פן יאמרו ידנו רמה וגו'</b>:"
            ],
            [
                "<b>כי</b> אוֹתוֹ <b>גוי אבד עצות המה ואין בהם תבונה.</b> שֶׁאִלּוּ הָיוּ חֲכָמִים <b>ישכילו זאת איכה ירדף וגו'</b>:"
            ],
            [
                "<b>יבינו לאחריתם.</b> יִתְּנוּ לֵב לְהִתְבּוֹנֵן לְסוֹף פֻּרְעֲנוּתָם שֶׁל יִשְׂרָאֵל:"
            ],
            [
                "<b>איכה ירדף אחד.</b> מִמֶּנּוּ <b>אלף</b> מִיִּשְׂרָאֵל:",
                "<b>אם לא כי צורם מכרם וה' הסגירם.</b> מְכָרָם וּמְסָרָם בְּיָדֵנוּ, דליב\"ר בְּלַעַז:"
            ],
            [
                "<b>כי לא כצורנו צורם.</b> כָּל זֶה הָיָה לָהֶם לָאוֹיְבִים לְהָבִין שֶׁהַשֵּׁם הִסְגִּירָם וְלֹא לָהֶם וְלֵאלֹהֵיהֶם הַנִּצָּחוֹן, שֶׁהֲרֵי עַד הֵנָּה לֹא יָכְלוּ כְּלוּם אֱלֹהֵיהֶם כְּנֶגֶד צוּרֵנוּ, כִּי לֹא כְסַלְעֵנוּ סַלְעָם; כָּל צוּר שֶׁבַּמִּקְרָא לְשׁוֹן סֶלַע:",
                "<b>ואיבינו פלילים.</b> וְעַכְשָׁו אוֹיְבֵינוּ שׁוֹפְטִים אוֹתָנוּ, הֲרֵי שֶׁצוּרֵנוּ מְכָרָנוּ לָהֶם:"
            ],
            [
                "<b>כי מגפן סדם גפנם.</b> מוּסָב לְמַעְלָה — אָמַרְתִּי בְּלִבִּי אַפְאֵיהֶם וְאַשְׁבִּית זִכְרָם לְפִי שֶׁמַּעֲשֵׂיהֶם מַעֲשֵׂי סְדוֹם וַעֲמוֹרָה:",
                "<b>שדמת.</b> שְׂדֵה תְּבוּאָה, כְּמוֹ \"וּשְׁדֵמוֹת לֹא עָשָׂה אֹכֶל\" (חבקוק ג'), \"בְּשַׁדְמוֹת קִדְרוֹן\" (מלכים ב כ\"ג):",
                "<b>ענבי רוש.</b> עֵשֶׂב מַר:",
                "<b>אשכלת מררת למו.</b> מַשְׁקֶה מַר רָאוּי לָהֶם, לְפִי מַעֲשֵׂיהֶם פֻּרְעֲנוּתָם, וְכֵן תִּרְגֵּם אֻנְקְלוֹס \"וְתוּשְׁלָמַת עוֹבָדֵיהוֹן כִּמְרָרוּתְהוֹן\":"
            ],
            [
                "<b>חמת תנינם יינם.</b> כְּתַרְגּוּמוֹ \"הָא כְמָרַת תַּנִּינַיָּא כֹּס פּוּרְעֲנוּתְהוֹן\", הִנֵּה כִמְרִירַת נְחָשִׁים כּוֹס מִשְׁתֵּה פֻּרְעֲנוּתָם:",
                "<b>וראש פתנים.</b> כּוֹסָם שֶׁהוּא <b>אכזר</b> לַנָּשׁוּךְ, אוֹיֵב אַכְזָרִי יָבֹא וְיִפָּרַע מֵהֶם:"
            ],
            [
                "<b>הלא הוא כמס עמדי.</b> כְּתַרְגּוּמוֹ, כִּסְבוּרִים הֵם שֶׁשָּׁכַחְתִּי מַעֲשֵׂיהֶם, כֻּלָּם גְּנוּזִים וּשְׁמוּרִים לְפָנַי:",
                "<b>הלא הוא.</b> פְּרִי גַפְנָם וּתְבוּאַת שַׁדְמוֹתָם — <b>כמס עמדי</b>:"
            ],
            [
                "<b>לי נקם ושלם.</b> עִמִּי נָכוֹן וּמְזֻמָּן פֻּרְעֲנוּת נָקָם, וִישַׁלֵּם לָהֶם כְּמַעֲשֵׂיהֶם, הַנָּקָם יְשַׁלֵּם לָהֶם גְּמוּלָם. וְיֵשׁ מְפָרְשִׁים <b>ושלם</b> שֵׁם דָּבָר, כְּמוֹ וְשִׁלּוּם וְהוּא מִגִּזְרַת \"וְהַדִּבֵּר אֵין בָּהֶם\" (ירמיהו ה') — כְּמוֹ וְהַדִּבּוּר. וְאֵימָתַי אֲשַׁלֵּם לָהֶם?",
                "<b>לעת תמוט רגלם.</b> כְּשֶׁתִּתֹּם זְכוּת אֲבוֹתָם שֶׁהֵן סְמוּכִים עָלָיו:",
                "<b>כי קרוב יום אידם.</b> מִשֶּׁאֶרְצֶה לְהָבִיא עֲלֵיהֶם יוֹם אֵידָם קָרוֹב וּמְזֻמָּן לְפָנַי לְהָבִיא עַל יְדֵי שְׁלוּחִים הַרְבֵּה:",
                "<b>וחש עתדת למו.</b> וּמַהֵר יָבוֹאוּ הָעֲתִידוֹת לָהֶם:",
                "<b>וחש.</b> כְּמוֹ \"יְמַהֵר יָחִישָׁה\" (ישעיהו ה'); עַד כָּאן הֵעִיד עֲלֵיהֶם מֹשֶׁה דִבְרֵי תּוֹכֵחָה לִהְיוֹת הַשִּׁירָה הַזֹּאת לְעֵד, כְּשֶׁתָּבֹא עֲלֵיהֶם הַפֻּרְעָנוּת יֵדְעוּ שֶׁאֲנִי הוֹדַעְתִּים מֵרֹאשׁ, מִכָּאן וָאֵילָךְ הֵעִיד עֲלֵיהֶם דִּבְרֵי תַנְחוּמִין שֶׁיָּבוֹאוּ עֲלֵיהֶם כִּכְלוֹת הַפֻּרְעָנוּת, כְּכֹל אֲשֶׁר אָמַר לְמַעְלָה, \"וְהָיָה כִי יָבֹאוּ עָלֶיךָ וְגוֹ' הַבְּרָכָה וְהַקְּלָלָה וְגוֹ' וְשָׁב ה' אֱלֹהֶיךָ אֶת שְׁבוּתְךָ וְגוֹ'\":"
            ],
            [
                "<b>כי ידין ה' עמו.</b> כְּשֶׁיִּשְׁפֹּט אוֹתוֹ בְּיִסּוּרִין הַלָּלוּ הָאֲמוּרוֹת עֲלֵיהֶם, כְּמוֹ \"כִּי בָם יָדִין עַמִּים\" (איוב ל\"ו) — יְיַסֵּר עַמִּים. כִּי זֶה אֵינוֹ מְשַׁמֵּשׁ בִּלְשׁוֹן דְּהָא, לָתֵת טַעַם לַדְּבָרִים שֶׁל מַעְלָה, אֶלָּא לְשׁוֹן תְּחִלַּת דִּבּוּר, כְּמוֹ (ויקרא כ\"ה) \"כִּי תָבֹאוּ אֶל הָאָרֶץ\", כְּשֶׁיָּבֹאוּ עֲלֵיהֶם מִשְׁפָּטִים הַלָּלוּ וְיִתְנַחֵם הַקָּבָּ\"ה עַל עֲבָדָיו לָשׁוּב וּלְרַחֵם עֲלֵיהֶם:",
                "<b>יתנחם.</b> לְשׁוֹן הִפּוּךְ הַמַּחֲשָׁבָה לְהֵיטִיב אוֹ לְהָרַע:",
                "<b>כי יראה כי אזלת יד.</b> כְּשֶׁיִּרְאֶה כִּי יַד הָאוֹיֵב הוֹלֶכֶת וְחוֹזֶקֶת מְאֹד עֲלֵיהֶם, <b>ואפס</b> בָּהֶם <b>עצור ועזוב</b>:",
                "<b>עצור.</b> נוֹשַׁע עַל יְדֵי עוֹצֵר וּמוֹשֵׁל שֶׁיַּעֲצֹר בָּהֶם:",
                "<b>עזוב.</b> עַל יְדֵי עוֹזֵב; עוֹצֵר הוּא הַמּוֹשֵׁל הָעוֹצֵר בָּעָם שֶׁלֹּא יֵלְכוּ מְפֻזָּרִים בְּצֵאתָם לַצָּבָא עַל הָאוֹיֵב, בְּלַעַז מיינטינ\"דור; <b>עצור</b>, הוּא הַנּוֹשָׁע בְּמַעֲצוֹר הַמּוֹשֵׁל; <b>עזוב</b>, מְחֻזָּק, כְּמוֹ (נחום ג') \"וַיַּעַזְבוּ יְרוּשָׁלַיִם עַד הַחוֹמָה\"; \"אֵיךְ לֹא עֻזְּבָה עִיר תְּהִלָּה\" (ירמיהו מ\"ט), אינפורצדו\"ר:"
            ],
            [
                "<b>ואמר.</b> הַקָּבָּ\"ה עֲלֵיהֶם <b>אי אלהימו</b> שֶׁעָבְדוּ:",
                "<b>צור חסיו בו.</b> הַסֶּלַע שֶׁהָיוּ מִתְכַּסִּין בּוֹ מִפְּנֵי הַחַמָּה וְהַצִּנָּה, כְּלוֹמַר שֶׁהָיוּ בְטוּחִין בּוֹ לְהָגֵן עֲלֵיהֶם מִן הָרָעָה:"
            ],
            [
                "<b>אשר חלב זבחימו.</b> הָיוּ אוֹתָן אֱלֹהוֹת אוֹכְלִים, שֶׁהָיוּ מַקְרִיבִים לִפְנֵיהֶם, וְשׁוֹתִין <b>יין נסיכם</b>:",
                "<b>יהי עליכם סתרה.</b> אוֹתוֹ הַצּוּר יִהְיֶה לָכֶם מַחֲסֶה וּמִסְתּוֹר:"
            ],
            [
                "<b>ראו עתה.</b> הָבִינוּ מִן הַפֻּרְעָנוּת שֶׁהֵבִיא עֲלֵיכֶם וְאֵין לָכֶם מוֹשִׁיעַ, וּמִן הַתְּשׁוּעָה שֶׁאוֹשִׁיעֲכֶם וְאֵין מוֹחֶה בְיָדִי:",
                "<b>אני אני הוא.</b> אֲנִי לְהַשְׁפִּיל וַאֲנִי לְהָרִים:",
                "<b>ואין אלהים עמדי.</b> עוֹמֵד כְּנֶגְדִּי לִמְחוֹת:",
                "<b>עמדי.</b> דֻּגְמָתִי וְכָמוֹנִי:",
                "<b>ואין מידי מציל.</b> הַפּוֹשְׁעִים בִּי:"
            ],
            [
                "<b>כי אשא אל שמים ידי.</b> כִּי בַחֲרוֹן אַפִּי אֶשָּׂא יָדִי אֶל עַצְמִי בִּשְׁבוּעָה:",
                "<b>ואמרתי חי אנכי.</b> לְשׁוֹן שְׁבוּעָה הוּא, אֲנִי נִשְׁבָּע <b>חי אנכי</b>:"
            ],
            [
                "<b>אם שנותי ברק חרבי.</b> אִם אֲשַׁנֵּן אֶת לַהַב חַרְבִּי לְמַעַן הֱיוֹת לָהּ בָּרָק, שפלנ\"דור:",
                "<b>ותאחז במשפט ידי.</b> לְהַנִּיחַ מִדַּת רַחֲמִים מֵאוֹיְבַי שֶׁהֵרֵעוּ לָכֶם \"אֲשֶׁר אֲנִי קָצַפְתִּי מְעָט וְהֵמָּה עָזְרוּ לְרָעָה\" (זכריה א טו), וְתֹאחֵז יָדִי אֶת מִדַּת הַמִּשְׁפָּט לְהַחֲזִיק בָּהּ וְלִנְקֹם נָקָם:",
                "<b>אשיב נקם וגו'.</b> לָמְדוּ רַבּוֹתֵינוּ בָּאַגָּדָה מִתּוֹךְ לְשׁוֹן הַמִּקְרָא שֶׁאָמַר <b>ותאחז במשפט ידי</b> — לֹא כְמִדַּת בָּשָׂר וָדָם מִדַּת הַקָּבָּ\"ה, מִדַּת בָּשָׂר וָדָם זוֹרֵק חֵץ וְאֵינוֹ יָכוֹל לַהֲשִׁיבוֹ, וְהַקָּבָּ\"ה זוֹרֵק חִצָּיו וְיֵשׁ בְּיָדוֹ לַהֲשִׁיבָם כְּאִלּוּ אוֹחֲזָן בְּיָדוֹ, שֶׁהֲרֵי בָרָק הוּא חִצּוֹ שֶׁנֶּאֱמַר כָּאן <b>ברק חרבי ותאחז במשפט ידי</b>, וְהַמִּשְׁפָּט הַזֶּה לְשׁוֹן פֻּרְעָנוּת הוּא, בְלַעַז יושטיצ\"א:"
            ],
            [
                "<b>אשכיר חצי מדם.</b> הָאוֹיֵב:",
                "<b>וחרבי תאכל</b> בְּשָׂרָם:",
                "<b>מדם חלל ושביה.</b> זֹאת תִּהְיֶה לָהֶם מֵעֲוֹן דַּם חַלְלֵי יִשְׂרָאֵל וְשִׁבְיָה שֶׁשָּׁבוּ מֵהֶם:",
                "<b>מראש פרעות אויב.</b> מִפֶּשַׁע תְּחִלַּת פִּרְצוֹת הָאוֹיֵב, כִּי כְּשֶׁהַקָּבָּ\"ה נִפְרָע מִן הָאֻמּוֹת פּוֹקֵד עֲלֵיהֶם עֲוֹנָם וַעֲוֹנוֹת אֲבוֹתֵיהֶם מֵרֵאשִׁית פִּרְצָה שֶׁפָּרְצוּ בְיִשְׂרָאֵל:"
            ],
            [
                "<b>הרנינו גוים עמו.</b> לְאוֹתוֹ הַזְּמַן יְשַׁבְּחוּ הָאֻמּוֹת אֶת יִשְׂרָאֵל, רְאוּ מַה שִּׁבְחָהּ שֶׁל אֻמָּה זוֹ, שֶׁדָּבְקוּ בְּהַקָּבָּ\"ה בְּכָל הַתְּלָאוֹת שֶׁעָבְרוּ עֲלֵיהֶם וְלֹא עֲזָבוּהוּ, יוֹדְעִים הָיוּ בְּטוּבוֹ וּבְשִׁבְחוֹ:",
                "<b>כי דם עבדיו יקום.</b> שְׁפִיכוּת דְּמֵיהֶם, כְּמַשְׁמָעוֹ:",
                "<b>ונקם ישיב לצריו.</b> עַל הַגָּזֵל וְעַל הֶחָמָס, כָּעִנְיָן שֶׁנֶּאֱמַר (יואל ד') \"מִצְרַיִם לִשְׁמָמָה תִהְיֶה וֶאֱדוֹם לְמִדְבַּר שְׁמָמָה תִּהְיֶה מֵחֲמַס בְּנֵי יְהוּדָה\", וְאוֹמֵר (עובדיה י') \"מֵחֲמַס אָחִיךָ יַעֲקֹב וְגוֹ'\" (עי' ספרי):",
                "<b>וכפר אדמתו עמו.</b> וִיפַיֵּס אַדְמָתוֹ וְעַמּוֹ עַל הַצָּרוֹת שֶׁעָבְרוּ עֲלֵיהֶם וְשֶׁעָשָׂה לָהֶם הָאוֹיֵב:",
                "<b>וכפר.</b> לְשׁוֹן רִצּוּי וּפִיּוּס, כְּמוֹ (בראשית לב, כא) \"אֲכַפְּרָה פָנָיו\" — אַנְחִינֵיהּ לְרוּגְזֵיהּ:",
                "<b>וכפר אדמתו</b> וּמַה הִיא אַדְמָתוֹ? <b>עמו.</b> כְּשֶׁעַמּוֹ מִתְנַחֲמִים אַרְצוֹ מִתְנַחֶמֶת, וְכֵן הוּא אוֹמֵר \"רָצִיתָ ה' אַרְצֶךָ\", בַּמֶּה רָצִיתָ אַרְצֶךָ? \"שַׁבְתָּ שְׁבִית יַעֲקֹב\" (תהילים פ\"ה).",
                "בְּפָנִים אֲחֵרִים הִיא נִדְרֶשֶׁת בְּסִפְרֵי וְנֶחְלְקוּ בָהּ רַבִּי יְהוּדָה וְרַבִּי נְחֶמְיָה, רַבִּי יְהוּדָה דוֹרֵשׁ כֻּלָּהּ כְּנֶגֶד יִשְׂרָאֵל, וְרַבִּי נְחֶמְיָה דוֹרֵשׁ אֶת כֻּלָּה כְּנֶגֶד הָאֻמּוֹת, רַבִּי יְהוּדָה דוֹרְשָׁהּ כְּלַפֵּי יִשְׂרָאֵל — (כו) <b>אמרתי אפאיהם</b> כְּמוֹ שֶׁפֵּרַשְׁתִּי, עַד (כז) <b>ולא ה' פעל כל זאת.</b> (כח) <b>כי גוי אבד עצות המה.</b> אָבְדוּ תוֹרָתִי שֶׁהִיא לָהֶם עֵצָה נְכוֹנָה, <b>ואין בהם תבונה</b> לְהִתְבּוֹנֵן (ל) <b>איכה ירדף אחד</b> מִן הָאֻמּוֹת <b>אלף</b> מֵהֶם, <b>אם לא כי צורם מכרם.</b> (לא) <b>כי לא כצורנו צורם</b> הַכֹּל כְּמוֹ שֶׁפֵּרַשְׁתִּי עַד תַּכְלִית. וְרַ' נְחֶמְיָה דוֹרְשָׁהּ כְּלַפֵּי הָאֻמּוֹת, <b>כי גוי אבד עצות המה</b>, כְּמוֹ שֶׁפֵּרַשְׁתִּי תְחִלָּה עַד <b>ואיבינו פלילים</b>:",
                "(לב) <b>כי מגפן סדם גפנם.</b> שֶׁל אֻמּוֹת:",
                "<b>ומשדמת עמרה וגו'.</b> וְלֹא יָשִׂימוּ לִבָּם לִתְלוֹת הַגְּדֻלָּה בִּי:",
                "<b>ענבמו ענבי רוש.</b> הוּא שֶׁאָמַר <b>לולי כעס אויב אגור</b> עַל יִשְׂרָאֵל לְהַרְעִילָם וּלְהַמְרִירָם, לְפִיכָךְ <b>אשכלת מררת למו</b> לְהַלְעִיט אוֹתָם עַל מַה שֶּׁעָשׂוּ לְבָנַי:",
                "(לג) <b>חמת תנינם יינם.</b> מוּכָן לְהַשְׁקוֹתָם עַל מַה שֶּׁעוֹשִׂין לָהֶם:",
                "(לד) <b>כמס עמדי.</b> אוֹתוֹ הַכּוֹס, שֶׁנֶּאֱמַר (תהילים ע\"ה) \"כִּי כוֹס בְּיַד ה' וְגוֹ'\":",
                "(לה) <b>לעת תמוט רגלם.</b> כָּעִנְיָן שֶׁנֶּאֱמַר \"תִּרְמְסֶנָּה רֶגֶל\" (ישעיהו כ\"ו):",
                "(לו) <b>כי ידין ה' עמו.</b> בְּלָשוֹן זֶה מְשַׁמֵּשׁ <b>כי ידין</b> בִּלְשוֹן דְּהָא, וְאֵין יָדִין לְשוֹן יִסּוּרִין אֶלָּא כּמוֹ כִּי יָרִיב אֶת רִיבָם מִיַּד עוֹשְׁקֵיהֶם. <b>כי יראה כי אזלת יד וגו'</b>:",
                "(לז) <b>ואמר אי אלהימו.</b> הָאוֹיֵב יֹאמַר אֵי אֱלֹהֵימוֹ שֶׁל יִשְׂרָאֵל? כְּמוֹ שֶׁאָמַר טִיטוּס הָרָשָׁע כְּשֶׁגִּדֵּר אֶת הַפָּרֹכֶת (גיטין נ\"ו), כָּעִנְיָן שֶׁנֶּאֱמַר (מיכה ז'): וְתֵרֶא אֹיַבְתִּי וּתְכַסֶּהָ בוּשָׁה הָאוֹמְרָה אֵלַי אַיּוֹ ה' אֱלֹהָיִךְ\":",
                "(לט) <b>ראו עתה כי אני וגו'.</b> אָז יְגַלֶּה הַקָּבָּ\"ה יְשׁוּעָתוֹ וְיֹאמַר <b>ראו עתה כי אני אני הוא</b>, מֵאִתִּי בָּאת עֲלֵיהֶם הָרָעָה וּמֵאִתִּי תָבֹא עֲלֵיהֶם הַטּוֹבָה:",
                "<b>ואין מידי מציל.</b> שֶׁיַּצִּיל אֶתְכֶם מִן הָרָעָה אֲשֶר אָבִיא עֲלֵיכֶם:",
                "(מ) <b>כי אשא אל שמים ידי.</b> כְּמוֹ כִּי נָשָׂאתִי — תָּמִיד אֲנִי מַשְׁרֶה מְקוֹם שְׁכִינָתִי בַשָּׁמַיִם, כְּתַרְגּוּמוֹ, אֲפִלּוּ חַלָּש לְמַעְלָה וְגִבּוֹר לְמַטָּה אֵימַת עֶלְיוֹן עַל הַתַּחְתּוֹן וְכָל שֶׁכֵּן שֶׁגִּבּוֹר לְמַעְלָה וְחַלָּשׁ מִלְּמַטָּה:",
                "<b>ידי.</b> מְקוֹם שְׁכִינָתִי, כְּמוֹ \"אִישׁ עַל יָדוֹ\" (במדבר ב'), וְהָיָה בְיָדִי לְהִפָּרַע מִכֶּם, אֲבָל אָמַרְתִּי שֶׁחַי אָנֹכִי לְעוֹלָם, אֵינִי מְמַהֵר לִפָּרַע לְפִי שֶׁיֵּשׁ לִי שָׁהוּת בַּדָּבָר, אֲנִי חַי לְעוֹלָם וּבְדוֹרוֹת אַחֲרוֹנִים אֲנִי נִפְרָע מֵהֶם וְהַיְכֹלֶת בְּיָדִי לִפָּרַע מִן הַמֵּתִים וּמִן הַחַיִּים; מֶלֶךְ בָּשָׂר וָדָם שֶׁהוּא הוֹלֵךְ לָמוּת מְמַהֵר נִקְמָתוֹ לְהִפָּרַע בְּחַיָּיו כִּי שֶׁמָּא יָמוּת הוּא אוֹ אוֹיְבוֹ וְנִמְצָא שֶׁלֹּא רָאָה נִקְמָתוֹ מִמֶּנּוּ אֲבָל אֲנִי חַי לְעוֹלָם, וְאִם יָמוּתוּ הֵם וְאֵינִי נִפְרָע בְּחַיֵּיהֶם, אֶפָּרַע בְּמוֹתָם:",
                "(מא) <b>אם שנותי ברק חרבי.</b> הַרְבֵּה אִם יֵשׁ שֶׁאֵינָם תְּלוּיִן, כְּשֶׁאֲשַׁנֵּן <b>ברק חרבי ותאחז במשפט ידי</b>, כֻּלּוֹ כְּמוֹ שֶׁפֵּרַשְׁתִּי לְמַעְלָה:"
            ],
            [
                "<b>הוא והושע בן נון.</b> שַׁבָּת שֶׁל דְּיוֹזְגִי הָיְתָה, נִטְּלָה רְשׁוּת מִזֶּה וְנִתְּנָה לָזֶה, הֶעֱמִיד לוֹ מֹשֶׁה מְתֻרְגְּמָן לִיהוֹשֻׁעַ שֶׁיְּהֵא דוֹרֵשׁ בְּחַיָּיו, כְּדֵי שֶׁלֹּא יֹאמְרוּ יִשְׂרָאֵל בְּחַיֵּי רַבְּךָ לֹא הָיָה לְךָ לְהָרִים רֹאשׁ; וְלָמָּה קוֹרְאֵהוּ כָּאן הוֹשֵׁעַ? לוֹמַר שֶׁלֹּא זָחָה דַעְתּוֹ עָלָיו שֶׁאַעַ\"פִּ שֶׁנִּתְּנָה לוֹ גְּדֻלָּה הִשְׁפִּיל עַצְמוֹ כַּאֲשֶׁר מִתְּחִלָּתוֹ (עי' ספרי):"
            ],
            [],
            [
                "<b>שימו לבבכם.</b> צָרִיךְ אָדָם שֶׁיִּהְיוּ עֵינָיו וְלִבּוֹ וְאָזְנָיו מְכֻוָּנִים לְדִבְרֵי תוֹרָה, וְכֵן הוּא אוֹמֵר \"בֶּן אָדָם רְאֵה בְעֵינֶיךָ וּבְאָזְנֶיךָ שְׁמַע וְשִׂים לִבְּךָ\" (יחזקאל מ'); וַהֲרֵי דְבָרִים קַל וָחֹמֶר וּמַה תַּבְנִית הַבַּיִת שֶׁהוּא נִרְאֶה לָעֵינַיִם וְנִמְדָד בְּקָנֶה צָרִיךְ אָדָם שֶׁיִּהְיוּ עֵינָיו וְאָזְנָיו וְלִבּוֹ מְכֻוָּנִין, לְהָבִין דִּבְרֵי תוֹרָה שֶׁהֵן כַּהֲרָרִין תְּלוּיִין בִּשְׂעָרָה עַל אַחַת כַּמָּה וְכַמָּה (ספרי):"
            ],
            [
                "<b>כי לא דבר רק הוא מכם.</b> לֹא לְחִנָּם אַתֶּם יְגֵעִים בָּהּ, כִּי הַרְבֵּה שָׂכָר תָּלוּי בָּהּ, <b>כי הוא חייכם;</b> דָּ\"אַ — אֵין לְךָ דָבָר רֵיקָן בַּתּוֹרָה שֶׁאִם תִּדְרְשֶׁנּוּ שֶׁאֵין בּוֹ מַתַּן שָׂכָר, תֵּדַע לְךָ שֶׁכֵּן אָמְרוּ חֲכָמִים \"וַאֲחוֹת לוֹטָן תִּמְנָע\" (בראשית ל\"ו) \"וְתִמְנַע הָיְתָה פִילֶגֶשׁ וְגוֹ'\", לְפִי שֶׁאָמְרָה אֵינִי כְדַאי לִהְיוֹת לוֹ אִשָּׁה הַלְוַאי וְאֶהְיֶה פִילַגְשׁוֹ, וְכָל כָּךְ לָמָּה? לְהוֹדִיעַ שִׁבְחוֹ שֶׁל אַבְרָהָם שֶׁהָיוּ שִׁלְטוֹנִים וּמְלָכִים מִתְאַוִּים לִדַּבֵּק בְּזַרְעוֹ (ספרי):"
            ],
            [
                "<b>וידבר ה' אל משה בעצם היום הזה.</b> בִּשְׁלוֹשָׁה מְקוֹמוֹת נֶאֱמַר בְּעֶצֶם הַיּוֹם הַזֶּה, נֶאֱמַר בְּנֹחַ \"בְּעֶצֶם הַיּוֹם הַזֶּה בָּא נֹחַ וְגוֹ'\" (בראשית ז') — בְּמַרְאִית אוֹרוֹ שֶׁל יוֹם, לְפִי שֶׁהָיוּ בְנֵי דוֹרוֹ אוֹמְרִים בְּכָךְ וְכָךְ אִם אָנוּ מַרְגִּישִׁין בּוֹ, אֵין אָנוּ מַנִּיחִין אוֹתוֹ לִכָּנֵס בַּתֵּבָה, וְלֹא עוֹד אֶלָּא אָנוּ נוֹטְלִין כַּשִּׁילִין וְקַרְדֻּמּוֹת וּמְבַקְּעִין אֶת הַתֵּבָה, אָמַר הַקָּבָּ\"ה הֲרֵינִי מַכְנִיסוֹ בַּחֲצִי הַיּוֹם וְכָל מִי שֶׁיֵּשׁ בְּיָדוֹ כֹחַ לִמְחוֹת יָבֹא וְיִמְחֶה; בְּמִצְרַיִם נֶאֱמַר \"בְּעֶצֶם הַיּוֹם הַזֶּה הוֹצִיא ה'\" (שמות י\"ב), לְפִי שֶׁהָיוּ מִצְרִיִּים אוֹמְרִים בְּכָךְ וְכָךְ אִם אָנוּ מַרְגִּישִׁין בָּהֶם, אֵין אָנוּ מַנִּיחִין אוֹתָם לָצֵאת, וְלֹא עוֹד אֶלָּא אָנוּ נוֹטְלִין סְיָפוֹת וּכְלֵי זַיִן וְהוֹרְגִין בָּהֶם, אָמַר הַקָּבָּ\"ה הֲרֵינִי מוֹצִיאָן בַּחֲצִי הַיּוֹם וְכָל מִי שֶׁיֵּשׁ בּוֹ כֹחַ לִמְחוֹת יָבֹא וְיִמְחֶה; אַף כָּאן בְּמִיתָתוֹ שֶׁל מֹשֶׁה נֶאֱמַר \"בְּעֶצֶם הַיּוֹם הַזֶּה\", לְפִי שֶׁהָיוּ יִשְׂרָאֵל אוֹמְרִים בְּכָךְ וְכָךְ אִם אָנוּ מַרְגִּישִׁין בּוֹ — אֵין אָנוּ מַנִּיחִין אוֹתוֹ, אָדָם שֶׁהוֹצִיאָנוּ מִמִּצְרַיִם וְקָרַע לָנוּ אֶת הַיָּם וְהוֹרִיד לָנוּ אֶת הַמָּן וְהֵגִיז לָנוּ אֶת הַשְּׂלָו וְהֶעֱלָה לָנוּ אֶת הַבְּאֵר וְנָתַן לָנוּ אֶת הַתּוֹרָה, אֵין אָנוּ מַנִּיחִין אוֹתוֹ, אָמַר הַקָּבָּ\"ה הֲרֵינִי מַכְנִיסוֹ בַחֲצִי הַיּוֹם וְכוּ' (ספרי):"
            ],
            [],
            [
                "<b>כאשר מת אהרן אחיך.</b> בְּאוֹתָהּ מִיתָה שֶׁרָאִיתָ וְחָמַדְתָּ אוֹתָהּ, שֶׁהִפְשִׁיט מֹשֶׁה אֶת אַהֲרֹן בֶּגֶד רִאשׁוֹן וְהִלְבִּישׁוֹ לְאֶלְעָזָר וְכֵן שֵׁנִי וְכֵן שְׁלִישִׁי וְרָאָה בְּנוֹ בִּכְבוֹדוֹ, אָמַר לוֹ מֹשֶׁה, אַהֲרֹן אָחִי עֲלֵה לַמִּטָּה וְעָלָה, פְּשֹׁט יָדְךָ וּפָשַׁט, פְּשֹׁט רַגְלְךָ וּפָשַׁט, עֲצֹם עֵינֶיךָ וְעָצַם, קְמֹץ פִּיךָ וְקָמַץ, וְהָלַךְ לוֹ. אָמַר מֹשֶׁה — אַשְׁרֵי מִי שֶׁמֵּת בְּמִיתָה זוֹ (ספרי):"
            ],
            [
                "<b>על אשר מעלתם בי.</b> גְּרַמְתֶּם לִמְעֹל בִּי:",
                "<b>על אשר לא קדשתם אותי.</b> גְּרַמְתֶּם לִי שֶׁלֹּא אֶתְקַדֵּשׁ, אָמַרְתִּי לָכֶם \"וְדִבַּרְתֶּם אֶל הַסֶּלַע\" (במדבר כ') וְהֵם הִכּוּהוּ וְהֻצְרְכוּ לְהַכּוֹתוֹ פַעֲמַיִם, וְאִלּוּ דִּבְּרוּ עִמּוֹ וְנָתַן מֵימָיו בְּלֹא הַכָּאָה, הָיָה מִתְקַדֵּשׁ שֵׁם שָׁמַיִם, שֶׁהָיוּ יִשְׂרָאֵל אוֹמְרִים וּמַה הַסֶּלַע שֶׁאֵינוֹ לְשָׂכָר וְלֹא לְפֻרְעָנוּת, אִם זָכָה אֵין לוֹ מַתַּן שָׂכָר וְאִם חָטָא אֵינוֹ לוֹקֶה, כָּךְ מְקַיֵּם מִצְוַת בּוֹרְאוֹ, אָנוּ לֹא כָּל שֶׁכֵּן:"
            ],
            [
                "<b>כי מנגד.</b> מֵרָחוֹק:",
                "<b>תראה וגו'.</b> אִם לֹא תִרְאֶנָּה עַכְשָׁו, לֹא תִרְאֶנָּה עוֹד בְּחַיֶּיךָ, עַל כֵּן אֲנִי אוֹמֵר לְךָ עֲלֵה וּרְאֵה:",
                "<b>ושמה לא תבוא.</b> וְיָדַעְתִּי כִּי חֲבִיבָה הִיא לְךָ, עַל כֵּן אֲנִי אוֹמֵר לְךָ עֲלֵה וּרְאֵה:"
            ]
        ],
        [
            [
                "<b>וזאת הברכה … לפני מותו.</b> סָמוּךְ לְמִיתָתוֹ, שֶׁאִם לֹא עַכְשָׁו אֵימָתַי (שם):"
            ],
            [
                "<b>ויאמר ה' מסיני בא.</b> פָּתַח תְּחִלָּה בְּשִׁבְחוֹ שֶׁל מָקוֹם וְאַחַ\"כַּ פָּתַח בְּצָרְכֵיהֶם שֶׁל יִשְׂרָאֵל, וּבַשֶּׁבַח שֶׁפָּתַח בּוֹ יֵשׁ בּוֹ הַזְכָּרַת זְכוּת לְיִשְׂרָאֵל, וְכָל זֶה דֶּרֶךְ רִצּוּי הוּא, כְּלוֹמַר כְּדַאי הֵם אֵלּוּ שֶׁתָּחוּל עֲלֵיהֶם בְּרָכָה (ספרי):",
                "<b>מסיני בא.</b> יָצָא לִקְרָאתָם כְּשֶׁבָּאוּ לְהִתְיַצֵּב בְּתַחְתִּית הָהָר כְּחָתָן הַיּוֹצֵא לְהַקְבִּיל פְּנֵי כַלָּה, שֶׁנֶּאֱמַר \"לִקְרַאת הָאֱלֹהִים\" (שמות י\"ט), לִמְּדָנוּ שֶׁיָּצָא כְנֶגְדָם:",
                "<b>וזרח משעיר למו.</b> שֶׁפָּתַח לִבְנֵי עֵשָׂו שֶׁיְּקַבְּלוּ אֶת הַתּוֹרָה וְלֹא רָצוּ:",
                "<b>הופיע מהר פארן.</b> שֶׁהָלַךְ שָׁם וּפָתַח לִבְנֵי יִשְׁמָעֵאל שֶׁיְּקַבְּלוּהָ וְלֹא רָצוּ (ספרי):",
                "<b>ואתה.</b> לְיִשְׂרָאֵל:",
                "<b>מרבבת קדש</b> — וְעִמּוֹ מִקְצָת רִבְבוֹת מַלְאֲכֵי קֹדֶשׁ וְלֹא כֻלָּם וְלֹא רֻבָּם, וְלֹא כְדֶרֶךְ בָּשָׂר וָדָם שֶׁמַּרְאֶה כָּל כְּבוֹד עָשְׁרוֹ וְתִפְאַרְתּוֹ בְּיוֹם חֻפָּתוֹ (שם):",
                "<b>אש דת.</b> שֶׁהָיְתָה כְתוּבָה מֵאָז לְפָנָיו בְּאֵשׁ שְׁחֹרָה עַל גַּב אֵשׁ לְבָנָה, נָתַן לָהֶם בַּלּוּחוֹת כְּתָב יַד יְמִינוֹ (עי' תנחומא בראשית א'); דָּ\"אַ — <b>אש דת</b> כְּתַרְגּוּמוֹ, שֶׁנִּתְּנָה לָהֶם מִתּוֹךְ הָאֵשׁ:"
            ],
            [
                "<b>אף חבב עמים.</b> גַּם חִבָּה יְתֵרָה חָבַב אֶת הַשְּׁבָטִים; כָּל אֶחָד וְאֶחָד קָרוּי עַם, שֶׁהֲרֵי בִנְיָמִין לְבַדּוֹ הָיָה עָתִיד לְהִוָּלֵד כְּשֶׁאָמַר הַקָּדוֹשׁ בָּרוּךְ הוּא לְיַעֲקֹב (בראשית ל\"ה), \"גּוֹי וּקְהַל גּוֹיִם יִהְיֶה מִמֶּךָּ\":",
                "<b>כל קדשיו בידך.</b> נַפְשׁוֹת הַצַּדִּיקִים גְּנוּזוֹת אִתּוֹ, כָּעִנְיָן שֶׁנֶּאֱמַר (שמואל א כ\"ה) \"וְהָיְתָה נֶפֶשׁ אֲדֹנִי צְרוּרָה בִּצְרוֹר הַחַיִּים אֵת ה' אֱלֹהֵיךָ\" (ספרי):",
                "<b>והם תכו לרגלך.</b> וְהֵם רְאוּיִם לְכָךְ, שֶׁהֲרֵי תִּוְּכוּ עַצְמָן לְתוֹךְ תַּחְתִּית הָהָר לְרַגְלֶךָ בְּסִינַי:",
                "<b>תכו.</b> לְשׁוֹן פֻּעֲלוּ, הֻתַּוְּכוּ לְתוֹךְ מַרְגְּלוֹתֶיךָ:",
                "<b>ישא מדברתיך.</b> נָשְׂאוּ עֲלֵיהֶם עֹל תּוֹרָתְךָ (ספרי):",
                "<b>מדברתיך.</b> הַמֵּ\"ם בּוֹ קָרוֹב לִיסוֹד, כְּמוֹ (במדבר ז'), \"וַיִּשְׁמַע אֶל הַקּוֹל מִדַּבֵּר אֵלָיו\", \"וָאֶשְׁמַע אֵת מִדַּבֵּר אֵלָי\" (יחזקאל ב') כְּמוֹ מִתְדַּבֵּר אֵלַי, אַף זֶה <b>מדברתיך</b> — מַה שֶּׁהָיִיתָ מְדַבֵּר לְהַשְׁמִיעֵנִי לֵאמֹר לָהֶם, טי\"ש פורפרלירש בְּלַעַז. וְאֻנְקְלוֹס תִּרְגֵּם שֶׁהָיוּ נוֹסְעִים עַל פִּי דְּבָרֶיךָ, וְהַמֵּ\"ם בּוֹ שִׁמּוּשׁ, מְשַׁמֶּשֶׁת לְשׁוֹן מִן. דָּבָר אַחֵר — <b>אף חבב עמים</b>, אַף בִּשְׁעַת חִבָּתָן שֶׁל אֻמּוֹת הָעוֹלָם שֶׁהֶרְאֵיתָ לָאֻמּוֹת פָּנִים שׂוֹחֲקוֹת וּמָסַרְתָּ אֶת יִשְׂרָאֵל בְּיָדָם, <b>כל קדושיו בידך</b>, כָּל צַדִּיקֵיהֶם וְטוֹבֵיהֶם דָּבְקוּ בְּךָ וְלֹא מָשׁוּ מֵאַחֲרֶיךָ וְאַתָּה שׁוֹמְרָם:",
                "<b>והם תכו לרגלך.</b> וְהֵם מִתְמַצְּעִים וּמִתְכַּנְּסִים לְתַחַת צִלְּךָ.",
                "<b>ישא מדברתיך.</b> מְקַבְּלִים גְּזֵרוֹתֶיךָ וְדָתוֹתֶיךָ בְּשִׂמְחָה, וְאֵלֶּה דִבְרֵיהֶם:"
            ],
            [
                "<b>תורה.</b> אֲשֶׁר <b>צוה לנו משה מורשה</b> הִיא לִקְהִלַּת יַעֲקֹב, אֲחַזְנוּהָ וְלֹא נַעַזְבֶנָּה:"
            ],
            [
                "<b>ויהי.</b> הַקָּבָּ\"ה:",
                "<b>בישרון מלך.</b> תָּמִיד עֹל מַלְכוּתוֹ עֲלֵיהֶם:",
                "<b>בהתאסף.</b> בְּכָל הִתְאַסֵּף רָאשֵׁי חֶשְׁבּוֹן אֲסִיפָתָם:",
                "<b>ראשי.</b> כְּמוֹ (שמות ל') \"כִּי תִשָּׂא אֶת רֹאשׁ\", רְאוּיִין אֵלּוּ שֶׁאֲבָרְכֵם. דָּ\"אַ — <b>בהתאסף.</b> בְּהִתְאַסְּפָם יַחַד בַּאֲגֻדָּה אַחַת וְשָׁלוֹם בֵּינֵיהֶם, הוּא מַלְכָּם, וְלֹא כְּשֶׁיֵּשׁ מַחֲלֹקֶת בֵּינֵיהֶם (ספרי):"
            ],
            [
                "<b>יחי ראובן.</b> בָּעוֹלָם הַזֶּה:",
                "<b>ואל ימות</b> לָעוֹלָם הַבָּא, שֶׁלֹּא יִזָּכֵר לוֹ מַעֲשֵׂה בִלְהָה (עי' שם):",
                "<b>ויהי מתיו מספר.</b> נִמְנִין בְּמִנְיַן שְׁאָר אֶחָיו, דֻּגְמָא הִיא זוֹ, כָּעִנְיָן שֶׁנֶּאֱמַר (בראשית ל\"ה) \"וַיִּשְׁכַּב אֶת בִּלְהָה, וַיִּהְיוּ בְנֵי יַעֲקֹב שְׁנֵים עָשָׂר\", שֶׁלֹּא יָצָא מִן הַמִּנְיָן:"
            ],
            [
                "<b>וזאת ליהודה.</b> סָמַךְ יְהוּדָה לִרְאוּבֵן מִפְּנֵי שֶׁשְּׁנֵיהֶם הוֹדוּ עַל קִלְקוּל שֶׁבְּיָדָם, שֶׁנֶּאֱמַר \"אֲשֶׁר חֲכָמִים יַגִּידוּ וְגוֹ' לָהֶם לְבַדָּם וְגוֹ' וְלֹא עָבַר זָר בְּתוֹכָם\" (איוב ט\"ו); וְעוֹד פֵּרְשׁוּ רַבּוֹתֵינוּ שֶׁכָּל אַרְבָּעִים שָׁנָה שֶׁהָיוּ יִשְׂרָאֵל בַּמִּדְבָּר הָיוּ עַצְמוֹת יְהוּדָה מִתְגַּלְגְּלִין בָּאָרוֹן מִפְּנֵי נִדּוּי שֶׁקִּבֵּל עָלָיו, שֶׁנֶּאֱמַר \"וְחָטָאתִי לְאָבִי כָּל הַיָּמִים\" (בראשית מ\"ד), אָמַר מֹשֶׁה מִי גָּרַם לִרְאוּבֵן שֶׁיּוֹדֶה? יְהוּדָה וְכוּ' (סוטה ז'):",
                "<b>שמע ה' קול יהודה.</b> תְּפִלַּת דָּוִד וּשְׁלֹמֹה וְאָסָא מִפְּנֵי הַכּוּשִׁים, וִיהוֹשָׁפָט מִפְּנֵי הָעַמּוֹנִים, וְחִזְקִיָּה מִפְּנֵי סַנְחֵרִיב:",
                "<b>ואל עמו תביאנו.</b> לְשָׁלוֹם מִפְּנֵי הַמִּלְחָמָה:",
                "<b>ידיו רב לו.</b> יָרִיבוּ רִיבוֹ וְיִנְקְמוּ נִקְמָתוֹ:",
                "<b>ועזר מצריו תהיה.</b> עַל יְהוֹשָׁפָט הִתְפַּלֵּל עַל מִלְחֶמֶת רָאמוֹת גִּלְעָד, \"וַיִּזְעַק יְהוֹשָׁפָט וַה' עֲזָרוֹ\" (דברי הימים ב' י\"ח); דָּ\"אַ — <b>שמע ה' קול יהודה</b>, כָּאן רָמַז לְשִׁמְעוֹן מִתּוֹךְ בִּרְכוֹתָיו שֶׁל יְהוּדָה, וְאַף כְּשֶׁחָלְקוּ אֶרֶץ יִשְׂרָאֵל נָטַל שִׁמְעוֹן מִתּוֹךְ גּוֹרָלוֹ שֶׁל יְהוּדָה, שֶׁנֶּאֱמַר (יהושע י\"ט) \"מֵחֵבֶל בְּנֵי יְהוּדָה נַחֲלַת בְּנֵי שִׁמְעוֹן\" (וּמִפְּנֵי מָה לֹא יִחֵד לוֹ בְרָכָה בִּפְנֵי עַצְמוֹ? שֶׁהָיָה בְּלִבּוֹ עָלָיו עַל מַה שֶּׁעָשָׂה בַּשִּׁטִּים, כֵּן כָּתוּב בְּאַגָּדַת תְּהִלִּים:)"
            ],
            [
                "<b>וללוי אמר.</b> וְעַל לֵוִי אָמַר:",
                "<b>תמיך ואוריך.</b> כְּלַפֵּי שְׁכִינָה הוּא מְדַבֵּר:",
                "<b>אשר נסיתו במסה.</b> שֶׁלֹּא נִתְלוֹנְנוּ עִם שְׁאָר הַמַּלִּינִים:",
                "<b>תריבהו וגו'.</b> כְּתַרְגּוּמוֹ. דָּ\"אַ — <b>תריבהו על מי מריבה</b>, נִסְתַּקַּפְתָּ לוֹ לָבֹא בַעֲלִילָה, אִם מֹשֶׁה אָמַר שִׁמְעוּ נָא הַמֹּרִים, אַהֲרֹן וּמִרְיָם מֶה עָשׂוּ? (ספרי):"
            ],
            [
                "<b>האמר לאביו ולאמו לא ראיתיו.</b> כְּשֶׁחָטְאוּ בָעֵגֶל וְאָמַרְתִּי \"מִי לַה' אֵלָי\" (שמות ל\"ב), נֶאֶסְפוּ אֵלַי כָּל בְּנֵי לֵוִי וְצִוִּיתִים לַהֲרֹג אֶת אֲבִי אִמּוֹ וְהוּא מִיִּשְׂרָאֵל אוֹ אֶת אָחִיו מֵאִמּוֹ אוֹ בֶן בִּתּוֹ, וְכֵן עָשׂוּ. וְאִי אֶפְשָׁר לְפָרֵשׁ אָבִיו מַמָּשׁ וְאָחִיו מֵאָבִיו וְכֵן בָּנָיו מַמָּשׁ, שֶׁהֲרֵי לְוִיִּים הֵם, וּמִשֵּׁבֶט לֵוִי לֹא חָטָא אֶחָד מֵהֶם, שֶׁנֶּאֱמַר (שם) \"כָּל בְּנֵי לֵוִי\":",
                "<b>כי שמרו אמרתך.</b> \"לֹא יִהְיֶה לְךָ אֱלֹהִים אַחֵרִים\" (שמות כ, ב):",
                "<b>ובריתך ינצרו.</b> בְּרִית מִילָה, שֶׁאוֹתָם שֶׁנּוֹלְדוּ בַּמִּדְבָּר שֶׁל יִשְׂרָאֵל לֹא מָלוּ אֶת בְּנֵיהֶם, וְהֵם הָיוּ מוּלִין וּמָלִין אֶת בְּנֵיהֶם:"
            ],
            [
                "<b>יורו משפטיך.</b> רְאוּיִין אֵלּוּ לְכָךְ:",
                "<b>וכליל.</b> עוֹלָה (יומא כ\"ו):"
            ],
            [
                "<b>מחץ מתנים קמיו.</b> מְחַץ קָמָיו מַכַּת מָתְנַיִם, כָּעִנְיָן שֶׁנֶּאֱמַר (תהילים ס\"ט) \"וּמָתְנֵיהֶם תָּמִיד הַמְעַד\", וְעַל הַמְּעוֹרְרִין עַל הַכְּהֻנָּה אָמַר כֵּן. דָּ\"אַ — רָאָה שֶׁעֲתִידִין חַשְׁמוֹנַאי וּבָנָיו לְהִלָּחֵם עִם הַיְּוָנִים וְהִתְפַּלֵּל עֲלֵיהֶם, לְפִי שֶׁהָיוּ מוּעָטִים — י\"ב בְּנֵי חַשְׁמוֹנַאי וְאֶלְעָזָר — כְּנֶגֶד כַּמָּה רְבָבוֹת, לְכָךְ נֶאֱמַר <b>ברך ה' חילו ופעל ידיו תרצה</b> (בראשית רבה צ\"ט):",
                "<b>ומשנאיו מן יקומון.</b> מְחַץ קָמָיו וּמְשַׂנְאָיו מִהְיוֹת לָהֶם תְּקוּמָה:"
            ],
            [
                "<b>לבנימן אמר.</b> לְפִי שֶׁבִּרְכַּת לֵוִי בַּעֲבוֹדַת הַקָּרְבָּנוֹת וְשֶׁל בִּנְיָמִין בְּבִנְיַן בֵּית הַמִּקְדָּשׁ, בְּחֶלְקוֹ, סְמָכָן זֶה לָזֶה, וְסָמַךְ יוֹסֵף אַחֲרָיו, שֶׁאַף הוּא מִשְׁכַּן שִׁילֹה הָיָה בָנוּי בְחֶלְקוֹ, שֶׁנֶּאֱמַר (תהלים ע\"ח) \"וַיִּמְאַס בְּאֹהֶל יוֹסֵף וְגוֹ'\", וּלְפִי שֶׁבֵּית עוֹלָמִים חָבִיב מִשִּׁילֹה לְכָךְ הִקְדִּים בִּנְיָמִין לְיוֹסֵף:",
                "<b>חפף עליו.</b> מְכַסֶּה אוֹתוֹ וּמֵגֵן עָלָיו:",
                "<b>כל היום.</b> לְעוֹלָם, מִשֶּׁנִּבְחֲרָה יְרוּשָׁלַיִם לֹא שָׁרְתָה שְׁכִינָה בְּמָקוֹם אַחֵר:",
                "<b>ובין כתפיו שכן.</b> בְּגֹבַהּ אַרְצוֹ הָיָה בֵית הַמִּקְדָּשׁ בָּנוּי, אֶלָּא שֶׁנָּמוּךְ עֶשְׂרִים וְשָׁלוֹשׁ אַמָּה מֵעֵין עֵיטָם, וְשָׁם הָיָה דַעְתּוֹ שֶׁל דָּוִד לִבְנוֹתוֹ, כִּדְאִיתָא בִשְׁחִיטַת קָדָשִׁים (זבחים נ\"ד) אָמְרֵי נִתְתֵי בֵיהּ פּוּרְתָּא, מִשּׁוּם דִּכְתִיב \"וּבֵין כְּתֵפָיו שָׁכֵן\" — אֵין לְךָ נָאֶה בַּשּׁוֹר יוֹתֵר מִכְּתֵפָיו:"
            ],
            [
                "<b>מברכת ה' ארצו.</b> שֶׁלֹּא הָיְתָה בְנַחֲלַת הַשְּׁבָטִים אֶרֶץ מְלֵאָה כָל טוּב כְּאַרְצוֹ שֶׁל יוֹסֵף (עי' ספרי):",
                "<b>ממגד.</b> לְשׁוֹן עֲדָנִים וּמֶתֶק:",
                "<b>ומתהום.</b> שֶׁהַתְּהוֹם עוֹלֶה וּמְלַחְלֵחַ אוֹתָהּ מִלְּמַטָּה; אַתָּה מוֹצֵא בְכָל הַשְּׁבָטִים בִּרְכָתוֹ שֶׁל מֹשֶׁה מֵעֵין בִּרְכָתוֹ שֶׁל יַעֲקֹב:"
            ],
            [
                "<b>וממגד תבואת שמש.</b> שֶׁהָיְתָה אַרְצוֹ פְּתוּחָה לַחַמָּה וּמְמַתֶּקֶת הַפֵּרוֹת (ספרי):",
                "<b>גרש ירחים.</b> יֵשׁ פֵּרוֹת שֶׁהַלְּבָנָה מְבַשַּׁלְתָּן וְאֵלּוּ הֵן קִשּׁוּאִין וּדְלוּעִין; דָּ\"אַ — <b>גרש ירחים.</b> שֶׁהָאָרֶץ מְגָרֶשֶׁת וּמוֹצִיאָה מֵחֹדֶשׁ לְחֹדֶשׁ:"
            ],
            [
                "<b>ומראש הררי קדם.</b> וּמְבֹרֶכֶת מֵרֵאשִׁית בִּשּׁוּל הַפֵּרוֹת, שֶׁהֲרָרֶיהָ מַקְדִּימִין לְבַכֵּר בִּשּׁוּל פֵּרוֹתֵיהֶם. דָּ\"אַ — מַגִּיד שֶׁקָּדְמָה בְּרִיאָתָן לִשְׁאָר הָרִים (שם):",
                "<b>גבעות עולם.</b> גְּבָעוֹת הָעוֹשׂוֹת פֵּרוֹת לְעוֹלָם וְאֵינָן פּוֹסְקוֹת מֵעֹצֶר הַגְּשָׁמִים:"
            ],
            [
                "<b>ורצון שכני סנה.</b> כְּמוֹ שׁוֹכֵן סְנֶה; וּתְהֵא אַרְצוֹ מְבֹרֶכֶת מֵרְצוֹנוֹ וְנַחַת רוּחוֹ שֶׁל הַקָּבָּ\"ה הַנִּגְלֶה עָלַי תְּחִלָּה בַּסְּנֶה:",
                "<b>רצון.</b> נַחַת רוּחַ וּפִיּוּס, וְכֵן כָּל רָצוֹן שֶׁבַּמִּקְרָא:",
                "<b>תבואתה.</b> בְּרָכָה זוֹ <b>לראש יוסף</b>:",
                "<b>נזיר אחיו.</b> שֶׁהֻפְרַשׁ מֵאֶחָיו בִּמְכִירָתוֹ (עי' ספרי):"
            ],
            [
                "<b>בכור שורו.</b> יֵשׁ בְכוֹר שֶׁהוּא לְשׁוֹן גְּדֻלָּה וּמַלְכוּת, שֶׁנֶּאֱמַר \"אַף אָנִי בְּכוֹר אֶתְּנֵהוּ\" (תהילים פ\"ט), וְכֵן \"בְּנִי בְכֹרִי יִשְׂרָאֵל\" (שמות ד') — מֶלֶךְ הַיּוֹצֵא מִמֶּנּוּ, וְהוּא יְהוֹשֻׁעַ שֶׁכֹּחוֹ קָשֶׁה כְּשׁוֹר לִכְבֹּשׁ כַּמָּה מְלָכִים:",
                "<b>הדר לו.</b> נָתוּן לוֹ, שֶׁנֶּאֱמַר \"וְנָתַתָּה מֵהוֹדְךָ עָלָיו\" (במדבר כ\"ז):",
                "<b>וקרני ראם קרניו.</b> שׁוֹר כֹּחוֹ קָשֶׁה, וְאֵין קַרְנָיו נָאוֹת, אֲבָל רְאֵם קַרְנָיו נָאוֹת וְאֵין כֹּחוֹ קָשֶׁה, נָתַן לִיהוֹשֻׁעַ כֹּחוֹ שֶׁל שׁוֹר וְיֹפִי קַרְנֵי רְאֵם (ספרי):",
                "<b>אפסי ארץ.</b> שְׁלוֹשִׁים וְאֶחָד מְלָכִים אֶפְשָׁר שֶׁכֻּלָּם מֵאֶרֶץ יִשְׂרָאֵל הָיוּ? אֶלָּא אֵין לְךָ כָּל מֶלֶךְ וְשִׁלְטוֹן שֶׁלֹּא קָנָה לוֹ פַלְטֵרִין וַאֲחֻזָּה בְּאֶרֶץ יִשְׂרָאֵל שֶׁחֲשׁוּבָה לְכֻלָּם הִיא, שֶׁנֶּאֱמַר (ירמיהו ג') \"נַחֲלַת צְבִי צִבְאוֹת גּוֹיִם\" (עי' ספרי):",
                "<b>והם רבבות אפרים.</b> אוֹתָם הַמְנֻגָּחִים הֵם הָרְבָבוֹת שֶׁהָרַג יְהוֹשֻׁעַ שֶׁבָּא מֵאֶפְרַיִם:",
                "<b>והם אלפי מנשה.</b> הֵם הָאֲלָפִים שֶׁהָרַג גִּדְעוֹן בְּמִדְיָן שֶׁנֶּאֱמַר (שופטים ח') \"וְזֶבַח וְצַלְמֻנָּע בַּקַּרְקֹר וְגוֹ'\":"
            ],
            [
                "<b>ולזבולן אמר.</b> אֵלּוּ חֲמִשָּׁה שְׁבָטִים שֶׁבֵּרֵךְ בָּאַחֲרוֹנָה — זְבוּלֻן גָּד דָּן וְנַפְתָּלִי וְאָשֵׁר — כָּפַל שְׁמוֹתֵיהֶם לְחַזְּקָם וּלְהַגְבִּירָם, לְפִי שֶׁהָיוּ חַלָּשִׁים שֶׁבְּכָל הַשְּׁבָטִים, הֵם הֵם שֶׁהוֹלִיךְ יוֹסֵף לִפְנֵי פַרְעֹה שֶׁנֶּאֱמַר (בראשית מ\"ז) \"וּמִקְצֵה אֶחָיו לָקַח חֲמִשָּׁה אֲנָשִׁים\", לְפִי שֶׁנִּרְאִים חַלָּשִׁים וְלֹא יָשִׂים אוֹתָם לוֹ שָׂרֵי מִלְחַמְתּוֹ:",
                "<b>שמח זבולן בצאתך ויששכר באהליך.</b> זְבוּלֻן וְיִשָּׂשכָר עָשׂוּ שֻׁתָּפוּת, זְבוּלֻן לְחוֹף יַמִּים יִשְׁכֹּן וְיוֹצֵא לִפְרַקְמַטְיָא בִּסְפִינוֹת וּמִשְׂתַּכֵּר וְנוֹתֵן לְתוֹךְ פִּיו שֶׁל יִשָּׂשכָר, וְהֵם יוֹשְׁבִים וְעוֹסְקִים בַּתּוֹרָה, לְפִיכָךְ הִקְדִּים זְבוּלֻן לְיִשָּׂשכָר שֶׁתּוֹרָתוֹ שֶׁל יִשָּׂשכָר עַל יְדֵי זְבוּלֻן הָיְתָה (בראשית רבה צ\"ט):",
                "<b>שמח זבולן בצאתך.</b> הַצְלַח בְּצֵאתְךָ לִסְחוֹרָה:",
                "<b>ויששכר.</b> הַצְלַח בִּישִׁיבַת אֹהָלֶיךָ לַתּוֹרָה, לֵישֵׁב וּלְעַבֵּר שָׁנִים וְלִקְבֹּעַ חֳדָשִׁים, כְּמוֹ שֶׁנֶּאֱמַר (דהי\"א י\"ב) \"וּמִבְּנֵי יִשָּׂשכָר יוֹדְעֵי בִינָה לָעִתִּים.. רָאשֵׁיהֶם מָאתַיִם\", רָאשֵׁי סַנְהֶדְרִין הָיוּ עוֹסְקִים בְּכָךְ, וְעַל פִּי קְבִיעוֹת עִתֵּיהֶם וְעִבּוּרֵיהֶם —"
            ],
            [
                "<b>עמים.</b> שֶׁל שִׁבְטֵי יִשְׂרָאֵל:",
                "<b>הר יקראו.</b> לְהַר הַמּוֹרִיָּה יֵאָסְפוּ, כָּל אֲסִיפָה עַל יְדֵי קְרִיאָה הִיא, וְשָׁם <b>יזבחו</b> בָּרְגָלִים <b>זבחי צדק</b>:",
                "<b>כי שפע ימים יינקו.</b> יִשָּׂשכָר וּזְבוּלֻן, וִיהֵא לָהֶם פְּנַאי לַעֲסֹק בַּתּוֹרָה:",
                "<b>ושפני טמוני חול.</b> כִּסּוּיֵי טְמוּנֵי חוֹל, טָרִית וְחִלָּזוֹן וּזְכוּכִית לְבָנָה הַיּוֹצְאִים מִן הַיָּם וּמִן הַחוֹל, וּבְחֶלְקוֹ שֶׁל יִשָּׂשכָר וּזְבוּלֻן הָיָה כְּמוֹ שֶׁאָמוּר בְּמַסֶּכֶת מְגִלָּה (דף ו') \"זְבוּלֻן עַם חֵרֵף נַפְשׁוֹ לָמוּת\" (שופטים ה') מִשּׁוּם דְּ\"נַפְתָּלִי עַל מְרוֹמֵי שָׂדֶה\" (שם), הָיָה מִתְרַעֵם זְבוּלֻן עַל חֶלְקוֹ — לְאָחִי נָתַתָּ שָׂדוֹת וּכְרָמִים וְכוּ' (ספרי):",
                "<b>ושפני.</b> לְשׁוֹן כִּסּוּי, כְּמוֹ שֶׁנֶּאֱמַר (מלכים א ו') \"וַיִּסְפֹּן אֶת הַבַּיִת\", \"וְסָפֻן בָּאֶרֶז\" (ירמיהו כב, יד) וְתַרְגּוּמוֹ \"וּמְטֹלָל בְּכִיּוֹרֵי אַרְזָא\". דָּ\"אַ — <b>עמים הר יקראו</b> עַל יְדֵי פְּרַקְמַטְיָא שֶׁל זְבוּלֻן תַּגָּרֵי אֻמּוֹת העוֹלָם בָּאִים אֶל אַרְצוֹ, וְהוּא עוֹמֵד עַל הַסְּפָר וְהֵם אוֹמְרִים הוֹאִיל וְנִצְטַעַרְנוּ עַד כָּאן נֵלֵךְ עַד יְרוּשָׁלַיִם וְנִרְאֶה מַה יִּרְאָתָהּ שֶׁל אֻמָּה זוֹ וּמַה מַּעֲשֶׂיהָ, וְהֵם רוֹאִים כָּל יִשְׂרָאֵל עוֹבְדִים לֶאֱלוֹהַּ אֶחָד וְאוֹכְלִים מַאֲכָל אֶחָד — לְפִי שֶׁהַגּוֹיִם אֱלוֹהוֹ שֶׁל זֶה לֹא כֵאלוֹהוֹ שֶׁל זֶה וּמַאֲכָלוֹ שֶׁל זֶה לֹא כְמַאֲכָלוֹ שֶׁל זֶה — וְהֵם אוֹמְרִים אֵין אֻמָּה כְּשֵׁרָה כְּזוֹ וּמִתְגַּיְּרִין שָׁם, שֶׁנֶּאֱמַר שָׁם יִזְבְּחוּ זִבְחֵי צֶדֶק (ספרי):",
                "<b>כי שפע ימים יינקו.</b> זְבוּלֻן וְיִשָּׂשכָר הַיָּם נוֹתֵן לָהֶם מָמוֹן בְּשֶׁפַע:"
            ],
            [
                "<b>ברוך מרחיב גד.</b> מְלַמֵּד שֶׁהָיָה תְחוּמוֹ שֶׁל גָּד מַרְחִיב וְהוֹלֵךְ כְּלַפֵּי מִזְרָח (שם):",
                "<b>כלביא שכן.</b> לְפִי שֶׁהָיָה סָמוּךְ לַסְּפָר, לְפִיכָךְ נִמְשַׁל בַּאֲרָיוֹת, שֶׁכָּל הַסְּמוּכִים לַסְּפָר צְרִיכִים לִהְיוֹת גִּבּוֹרִים (שם):",
                "<b>וטרף זרוע אף קדקד.</b> הֲרוּגֵיהֶן הָיוּ נִכָּרִין, חוֹתְכִים הָרֹאשׁ עִם הַזְּרוֹעַ בְּמַכָּה אַחַת:"
            ],
            [
                "<b>וירא ראשית לו.</b> רָאָה לִטֹּל לוֹ חֵלֶק בְּאֶרֶץ סִיחוֹן וְעוֹג, שֶׁהִיא רֵאשִׁית כִּבּוּשׁ הָאָרֶץ:",
                "<b>כי שם חלקת.</b> כִּי יָדַע אֲשֶׁר שָׁם בְּנַחֲלָתוֹ <b>חלקת</b> שְׂדֵה קְבוּרַת <b>מחקק</b>, וְהוּא מֹשֶׁה (עי' ספרי; סוטה י\"ג):",
                "<b>ספון.</b> אוֹתָהּ חֶלְקָה סְפוּנָה וּטְמוּנָה מִכָּל בְּרִיָּה, שֶׁנֶּאֱמַר (דברים ל\"ד) \"וְלֹא יָדַע אִישׁ אֶת קְבֻרָתוֹ\":",
                "<b>ויתא.</b> גָּד:",
                "<b>ראשי עם.</b> הֵם הָיוּ הוֹלְכִין לִפְנֵי הֶחָלוּץ בְּכִבּוּשׁ הָאָרֶץ, לְפִי שֶׁהָיוּ גִּבּוֹרִים, וְכֵן הוּא אוֹמֵר \"וְאַתֶּם תַּעַבְרוּ חֲמֻשִׁים לִפְנֵי אֲחֵיכֶם וְגוֹ'\" (יהושע א'):",
                "<b>צדקת ה' עשה.</b> שֶׁהֶאֱמִינוּ דִבְרֵיהֶם וְשָׁמְרוּ הַבְטָחָתָם לַעֲבֹר אֶת הַיַּרְדֵּן עַד שֶׁכָּבְשׁוּ וְחָלְקוּ; דָּ\"אַ — <b>ויתא</b> מֹשֶׁה <b>ראשי עם, צדקת ה' עשה</b> עַל מֹשֶׁה אָמוּר (עי' ספרי):"
            ],
            [
                "<b>דן גור אריה.</b> אַף הוּא הָיָה סָמוּךְ לַסְּפָר, לְפִיכָךְ מוֹשְׁלוֹ בַּאֲרָיוֹת (שם):",
                "<b>יזנק מן הבשן.</b> כְּתַרְגּוּמוֹ, שֶׁהָיָה הַיַּרְדֵּן יוֹצֵא מֵחֶלְקוֹ מִמְּעָרַת פַּמְיָאס, וְהִיא לֶשֶׁם שֶׁהִיא בְחֶלְקוֹ שֶׁל דָּן, שֶׁנֶּאֱמַר (יהושע י\"ט) \"וַיִּקְרְאוּ לְלֶשֶׁם דָּן\", וְזִנּוּקוֹ וְקִלּוּחוֹ מִן הַבָּשָׁן. דָּ\"אַ — מַה זִּנּוּק זֶה יוֹצֵא מִמָּקוֹם אֶחָד וְנֶחֱלָק לִשְׁנֵי מְקוֹמוֹת, כָּךְ שִׁבְטוֹ שֶׁל דָּן נָטְלוּ חֵלֶק בִּשְׁנֵי מְקוֹמוֹת, תְּחִלָּה נָטְלוּ בִצְפוֹנִית מַעֲרָבִית — עֶקְרוֹן וּסְבִיבוֹתֶיהָ — וְלֹא סָפְקוּ לָהֶם, וּבָאוּ וְנִלְחֲמוּ עִם לֶשֶׁם שֶׁהִיא פַּמְיָאס, וְהִיא בִּצְפוֹנִית מִזְרָחִית — שֶׁהֲרֵי הַיַּרְדֵּן יוֹצֵא מִמְּעָרַת פַּמְיָאס וְהִיא בְּמִזְרָחָהּ שֶׁל אֶרֶץ יִשְׂרָאֵל וּבָא מֵהַצָּפוֹן לַדָּרוֹם, וְכָלֶה בִקְצֵה יָם הַמֶּלַח שֶׁהוּא בְּמִזְרַח יְהוּדָה שֶׁנָּטַל בִּדְרוֹמָהּ שֶׁל אֶרֶץ יִשְׂרָאֵל — כְּמוֹ שֶׁמְּפֹרָשׁ בְּסֵפֶר יְהוֹשֻׁעַ, וְהוּא שֶׁנֶּאֱמַר (שם) \"וַיֵּצֵא גְבוּל בְּנֵי דָן מֵהֶם וַיַּעֲלוּ בְנֵי דָן וַיִּלָּחֲמוּ עִם לֶשֶׁם וְגוֹ'\" — יָצָא גְבוּלָם מִכָּל אוֹתוֹ הָרוּחַ שֶׁהִתְחִילוּ לִנְחֹל בּוֹ (ספרי):"
            ],
            [
                "<b>שבע רצון.</b> שֶׁהָיְתָה אַרְצוֹ שְׂבֵעָה כָּל רְצוֹן יוֹשְׁבֶיהָ:",
                "<b>ים ודרום ירשה.</b> יָם כִּנֶּרֶת נָפְלָה בְּחֶלְקוֹ, וְנָטַל מְלֹא חֶבֶל חֵרֶם בִּדְרוֹמָהּ, לִפְרֹשׂ חֲרָמִים וּמִכְמוֹרוֹת (ב\"ק פ\"א):",
                "<b>ירשה.</b> לְשׁוֹן צִוּוּי, כְּמוֹ \"עֲלֵה רֵשׁ\" (דברים א'), וְהַטַּעַם שֶׁלְּמַעְלָה בָּרֵ\"ישׁ מוֹכִיחַ, כְּמוֹ סְלַח, יְדַע, לְקַח, שְׁמַע, כְּשֶׁמּוֹסִיף בּוֹ הֵ\"א יִהְיֶה הַטַּעַם לְמַעְלָה סְלָחָה, יְדָעָה, לְקָחָה, שְׁמָעָה, אַף כָּאן יְרָשָׁה לְשׁוֹן צִוּוּי, וּבַמָּסֹרֶת הַגְּדוֹלָה מָצִינוּ בְּאַלְפָא בֵּיתָא לְשׁוֹן צִוּוּי דְּטַעְמֵיהוֹן מִלְּעֵיל:"
            ],
            [
                "<b>ברוך מבנים אשר.</b> רָאִיתִי בְסִפְרֵי — אֵין לְךָ בְכָל הַשְּׁבָטִים שֶׁנִּתְבָּרֵךְ בְּבָנִים כְּאָשֵׁר, וְאֵינִי יוֹדֵעַ כֵּיצַד:",
                "<b>יהי רצוי אחיו.</b> שֶׁהָיָה מִתְרַצֶּה לְאֶחָיו בְּשֶׁמֶן אַנְפִּיקִינוֹן וּבְקַפְּלָאוֹת, וְהֵם מְרַצִּין לוֹ בִּתְבוּאָה. דָּ\"אַ — <b>יהי רצוי אחיו</b> שֶׁהָיוּ בְנוֹתָיו נָאוֹת, וְהוּא שֶׁנֶּאֱמַר בְּדִבְרֵי הַיָּמִים (דבהי\"א ז') \"הוּא אֲבִי בִרְזָיִת\", שֶׁהָיוּ בְנוֹתָיו נְשׂוּאוֹת לְכֹהֲנִים גְּדוֹלִים וּמְלָכִים הַנִּמְשָׁחִים בְּשֶׁמֶן זַיִת:",
                "<b>וטבל בשמן רגלו.</b> שֶׁהָיְתָה אַרְצוֹ מוֹשֶׁכֶת שֶׁמֶן כְּמַעְיָן, וּמַעֲשֶׂה שֶׁנִּצְטָרְכוּ אַנְשֵׁי לוּדְקִיָּא לְשֶׁמֶן, מִנּוּ לָהֶם פּוּלְמוּסְטוּס אֶחָד, וכוּ' כִדְאִיתָא בִמְנָחוֹת (דף פ\"ה):"
            ],
            [
                "<b>ברזל ונחשת מנעלך.</b> עַכְשָׁו הוּא מְדַבֵּר כְּנֶגֶד כָּל יִשְׂרָאֵל, שֶׁהָיוּ גִּבּוֹרֵיהֶם יוֹשְׁבִים בְּעָרֵי הַסְּפָר וְנוֹעֲלִים אוֹתָהּ שֶׁלֹּא יוּכְלוּ הָאוֹיְבִים לִכָּנֵס בָּהּ, כְּאִילוּ הִיא סְגוּרָה בְמַנְעוּלִים וּבְרִיחִים שֶׁל בַּרְזֶל וּנְחֹשֶׁת. דָּ\"אַ, <b>ברזל ונחשת מנעלך</b> — אַרְצְּכֶם נְעוּלָה בְּהָרִים שֶׁחוֹצְבִין מֵהֶם בַּרְזֶל וּנְחֹשֶׁת, וְאַרְצוֹ שֶׁל אָשֵׁר הָיְתָה מַנְעוּלָהּ שֶׁל אֶרֶץ יִשְׂרָאֵל (ספרי):",
                "<b>וכימיך דבאך.</b> וּכְיָמִים שֶׁהֵם טוֹבִים לְךָ, שֶׁהֵן יְמֵי תְחִלָּתְךָ, יְמֵי נְעוּרֶיךָ, כֵּן יִהְיוּ יְמֵי זִקְנָתְךָ, שֶׁהֵם דּוֹאֲבִים זָבִים וּמִתְמוֹטְטִים. דָּ\"אַ, <b>וכימיך דבאך</b> כְּמִנְיַן יָמֶיךָ — כָּל הַיָּמִים אֲשֶׁר אַתֶּם עוֹשִׂים רְצוֹנוֹ שֶׁל מָקוֹם — יִהְיֶה דָבְאֶךָ, שֶׁכָּל הָאֲרָצוֹת יִהְיוּ דוֹבְאוֹת כֶּסֶף וְזָהָב לְאֶרֶץ יִשְׂרָאֵל, שֶׁתְּהֵא מְבֹרֶכֶת בְּפֵרוֹת וְכָל הָאֲרָצוֹת מִתְפַּרְנְסוֹת הֵימֶנָּה וּמַמְשִׁיכוֹת לָהּ כַּסְפָּם וּזְהָבָם, אשקו\"רנט, הַכֶּסֶף וְהַזָּהָב כָּלֶה מֵהֶם שֶׁהֵן מְזִיבוֹת אוֹתוֹ לְאַרְצְכֶם:"
            ],
            [
                "<b>אין כאל ישרון.</b> דַּע לְךָ יְשֻׁרוּן שֶׁאֵין כָּאֵל בְּכָל אֱלֹהֵי הָעַמִּים וְלֹא כְצוּרְךָ צוּרָם:",
                "<b>רכב שמים.</b> הוּא אוֹתוֹ אֱלוֹהַּ שֶׁבְּעֶזְרֶךָ, <b>ובגאותו</b> הוּא רוֹכֵב <b>שחקים</b>:"
            ],
            [
                "<b>מענה אלהי קדם.</b> לְמָעוֹן הֵם הַשְּׁחָקִים לֵאלֹהֵי קֶדֶם, שֶׁקָּדַם לְכָל אֱלֹהִים וּבָרַר לוֹ שְׁחָקִים לְשִׁבְתּוֹ וּמְעוֹנָתוֹ, וּמִתַּחַת מְעוֹנָתוֹ כָּל בַּעֲלֵי זְרוֹעַ שׁוֹכְנִים:",
                "<b>זרעת עולם.</b> סִיחוֹן וְעוֹג וּמַלְכֵי כְנַעַן שֶׁהָיוּ תָקְפּוֹ וּגְבוּרָתוֹ שֶׁל עוֹלָם, לְפִיכָךְ עַל כָּרְחָם יֶחֶרְדוּ וְיָזוּעוּ וְכֹחָם חָלֵשׁ מִפָּנָיו, לְעוֹלָם אֵימַת הַגָּבוֹהַּ עַל הַנָּמוּךְ, וְהוּא שֶׁהַכֹּחַ וְהַגְּבוּרָה שֶׁלּוֹ בְּעֶזְרֶךָ:",
                "<b>ויגרש מפניך אויב, ויאמר.</b> לְךָ <b>השמד</b> אוֹתָם:",
                "<b>מענה.</b> כָּל תֵּיבָה שֶׁצְּרִיכָה לַמֶ\"ד בִּתְחִלָּתָהּ הֵטִיל לָהּ הֵ\"א בְּסוֹפָהּ (יבמות י\"ג):"
            ],
            [
                "<b>בטח בדד.</b> כָּל יָחִיד וְיָחִיד אִישׁ תַּחַת גַּפְנוֹ וְתַחַת תְּאֵנָתוֹ מְפֻזָּרִין וְאֵין צְרִיכִין לְהִתְאַסֵּף וְלֵישֵׁב יַחַד מִפְּנֵי הָאוֹיֵב:",
                "<b>עין יעקב.</b> כְּמוֹ \"וְעֵינוֹ כְּעֵין הַבְּדֹלַח\" (במדבר י\"א) כְּעֵין הַבְּרָכָה שֶׁבֵּרְכָם יַעֲקֹב, לֹא כְבָדָד שֶׁאָמַר יִרְמְיָה \"בָּדָד יָשַׁבְתִּי\" (ירמיהו ט\"ו), אֶלָּא כְּעֵין הַבְטָחָה שֶׁהִבְטִיחָם יַעֲקֹב (בראשית מ\"ח) \"וְהָיָה אֱלֹהִים עִמָּכֶם וְהֵשִׁיב אֶתְכֶם אֶל אֶרֶץ אֲבֹתֵיכֶם\" (עי' ספרי):",
                "<b>יערפו.</b> יִטְּפוּ:",
                "אַף <b>שמיו יערפו טל.</b> אַף בִּרְכָתוֹ שֶׁל יִצְחָק נוֹסֶפֶת עַל בִּרְכָתוֹ שֶׁל יַעֲקֹב \"וְיִתֶּן לְךָ הָאֱלֹהִים מִטַּל הַשָּׁמַיִם וְגוֹ'\":"
            ],
            [
                "<b>אשריך ישראל.</b> לְאַחַר שֶׁפָּרַט לָהֶם הַבְּרָכוֹת, אָמַר לָהֶם מַה לִּי לִפְרֹט לָכֶם כָּל דָּבָר? הַכֹּל שֶׁלָּכֶם:",
                "<b>אשריך, מי כמוך.</b> תְּשׁוּעָתְךָ בַּה', אֲשֶׁר הוּא <b>מגן עזרך וחרב גאותך</b>:",
                "<b>ויכחשו איביך לך.</b> כְּגוֹן הַגִּבְעוֹנִים שֶׁאָמְרוּ \"מֵאֶרֶץ רְחוֹקָה בָּאוּ עֲבָדֶיךָ וְגוֹ'\" (יהושע ט'):",
                "<b>ואתה על במותימו תדרך.</b> כָּעִנְיָן שֶׁנֶּאֱמַר \"שִׂימוּ אֶת רַגְלֵיכֶם עַל צַוְּארֵי הַמְּלָכִים הָאֵלֶּה\" (שם י):"
            ]
        ],
        [
            [
                "<b>מערבת מואב אל הר נבו.</b> כַּמָּה מַעֲלוֹת הָיוּ וּפְסָעָן מֹשֶׁה בִּפְסִיעָה אַחַת (סוטה י\"ג):",
                "<b>את כל הארץ.</b> הֶרְאָהוּ אֶת כָּל אֶרֶץ יִשְׂרָאֵל בְּשַׁלְוָתָהּ, וְהַמְּצִּיקִין הָעֲתִידִים לִהְיוֹת מְצִיקִין לָהּ:",
                "<b>עד דן.</b> הֶרְאָהוּ בְנֵי דָן עוֹבְדִים עֲבוֹדַה זָרָה, שֶׁנֶּאֱמַר (שופטים י\"ח) \"וַיָּקִימוּ לָהֶם בְּנֵי דָן אֶת הַפֶּסֶל\", וְהֶרְאָהוּ שִׁמְשׁוֹן שֶׁעָתִיד לָצֵאת מִמֶּנּוּ לְמוֹשִׁיעַ:"
            ],
            [
                "<b>ואת כל נפתלי.</b> הֶרְאָהוּ אַרְצוֹ בְּשַׁלְוָתָהּ וְחֻרְבָּנָהּ, וְהֶרְאָהוּ דְּבוֹרָה וּבָרָק מִקֶּדֶשׁ נַפְתָּלִי נִלְחָמִים עִם סִיסְרָא וַחֲיָלוֹתָיו:",
                "<b>ואת ארץ אפרים ומנשה.</b> הֶרְאָהוּ אַרְצָם בְּשַׁלְוָתָהּ וּבְחֻרְבָּנָהּ, וְהֶרְאָהוּ יְהוֹשֻׁעַ נִלְחָם עִם מַלְכֵי כְנַעַן שֶׁבָּא מֵאֶפְרַיִם, וְגִדְעוֹן שֶׁבָּא מִמְּנַשֶּׁה נִלְחָם עִם מִדְיָן וַעֲמָלֵק:",
                "<b>ואת כל ארץ יהודה.</b> בְּשַׁלְוָתָהּ וּבְחֻרְבָּנָהּ, וְהֶרְאָהוּ מַלְכוּת בֵּית דָּוִד וְנִצְחוֹנָם:",
                "<b>עד הים האחרון.</b> אֶרֶץ הַמַּעֲרָב בְּשַׁלְוָתָהּ וּבְחֻרְבָּנָהּ; דָּ\"אַ — אַל תִּקְרֵי הַיָּם הָאַחֲרוֹן אֶלָּא הַיּוֹם הָאַחֲרוֹן, הֶרְאָהוּ הַקָּבָּ\"ה כָּל הַמְּאֹרָעוֹת שֶׁעֲתִידִין לֵאָרַע לְיִשְׂרָאֵל עַד שֶׁיִּחְיוּ הַמֵּתִים (ספרי):"
            ],
            [
                "<b>ואת הנגב.</b> אֶרֶץ הַדָּרוֹם. דָּ\"אַ — מְעָרַת הַמַּכְפֵּלָה שֶׁנֶּאֱמַר \"וַיַּעֲלוּ בַנֶּגֶב וַיָּבֹא עַד חֶבְרוֹן\" (במדבר י\"ג):",
                "<b>ואת הככר.</b> הֶרְאָהוּ שְׁלֹמֹה יוֹצֵק כְּלֵי בֵית הַמִּקְדָּשׁ, שֶׁנֶּאֱמַר (מלכים א ז') \"בְּכִכַּר הַיַּרְדֵּן יְצָקָם הַמֶּלֶךְ בְּמַעֲבֵה הָאֲדָמָה\" (ספרי):"
            ],
            [
                "<b>לאמר לזרעך אתננה הראיתיך.</b> כְּדֵי שֶׁתֵּלֵךְ וְתֹאמַר לְאַבְרָהָם לְיִצְחָק וּלְיַעֲקֹב, שְׁבוּעָה שֶׁנִּשְׁבַּע לָכֶם הַקָּבָּ\"ה קִיְּמָהּ. וְזֶהוּ <b>לאמר</b>, לְכָךְ הֶרְאִיתִיהָ לְךָ, אֲבָל גְּזֵרָה הִיא מִלְּפָנַי שֶׁשָּׁמָּה <b>לא תעבר</b>, שֶׁאִלּוּלֵי כָךְ הָיִיתִי מְקַיֶּמְךָ עַד שֶׁתִּרְאֶה אוֹתָם נְטוּעִים וּקְבוּעִים בָהּ וְתֵלֵךְ וְתַגִּיד לָהֶם:"
            ],
            [
                "<b>וימת שם משה.</b> אֶפְשָׁר מֹשֶׁה מֵת וְכָתַב <b>וימת שם משה</b>? אֶלָּא עַד כָּאן כָּתַב מֹשֶׁה, מִכָּאן וָאֵילָךְ כָּתַב יְהוֹשֻׁעַ. רַבִּי מֵאִיר אוֹמֵר אֶפְשָׁר סֵפֶר הַתּוֹרָה חָסֵר כְּלוּם וְהוּא אוֹמֵר (לא, כו) \"לָקֹחַ אֵת סֵפֶר הַתּוֹרָה הַזֶּה\"? אֶלָּא הַקָּבָּ\"ה אוֹמֵר וּמֹשֶׁה כוֹתֵב בְּדֶמַע (ספרי; ב\"ב ט\"ו, מנחות ל'):",
                "<b>על פי ה'.</b> בִּנְשִׁיקָה:"
            ],
            [
                "<b>ויקבר אתו.</b> הַקָּבָּ\"ה בִּכְבוֹדוֹ. רַבִּי יִשְׁמָעֵאל אוֹמֵר הוּא קָבַר אֶת עַצְמוֹ, וְזֶהוּ אֶחָד מִשְּׁלוֹשָׁה אֶתִין שֶׁהָיָה רַבִּי יִשְׁמָעֵאל דּוֹרֵשׁ כֵּן. כַּיּוֹצֵא בוֹ \"בְּיוֹם מְלֹאת יְמֵי נִזְרוֹ יָבִיא אֹתוֹ\" (במדבר ו') — הוּא מֵבִיא אֶת עַצְמוֹ. כַּיּוֹצֵא בוֹ \"וְהִשִּׂיאוּ אוֹתָם עֲוֹן אַשְׁמָה\" (ויקרא כ\"ב) וְכִי אֲחֵרִים מַשִּׂיאִין אוֹתָם? אֶלָּא הֵם מַשִּׂיאִים אֶת עַצְמָם:",
                "<b>מול בית פעור.</b> קִבְרוֹ הָיָה מוּכָן שָׁם מִשֵּׁשֶׁת יְמֵי בְרֵאשִׁית לְכַפֵּר עַל מַעֲשֵׂה פְעוֹר, וְזֶה אֶחָד מִן הַדְּבָרִים שֶׁנִּבְרְאוּ בֵּין הַשְּׁמָשׁוֹת בְּעֶרֶב שַׁבָּת (אבות פ\"ד; פסחים נ\"ד):"
            ],
            [
                "<b>לא כהתה עינו.</b> אַף מִשֶּׁמֵּת:",
                "<b>לא נס לחה.</b> לַחְלוּחִית שֶׁבּוֹ, לֹא שָׁלַט בּוֹ רִקָּבוֹן וְלֹא נֶהְפַּךְ תֹּאַר פָּנָיו:"
            ],
            [
                "<b>בני ישראל.</b> הַזְּכָרִים, אֲבָל בְּאַהֲרֹן מִתּוֹךְ שֶׁהָיָה רוֹדֵף שָׁלוֹם וְנוֹתֵן שָׁלוֹם בֵּין אִישׁ לְרֵעֵהוּ וּבֵין אִשָּׁה לְבַעְלָהּ נֶאֱמַר (במדבר כ, כט) \"כֹּל בֵּית יִשְׂרָאֵל\" — זְכָרִים וּנְקֵבוֹת (פרדר\"א פי\"ז):"
            ],
            [],
            [
                "<b>אשר ידעו ה' פנים אל פנים.</b> שֶׁהָיָה לִבּוֹ גַּס בּוֹ וּמְדַבֵּר אֵלָיו בְּכָל עֵת שֶׁרוֹצֶה, כָּעִנְיָן שֶׁנֶּאֱמַר \"וְעַתָּה אֶעֱלֶה אֶל ה'\" (שמות ל\"ב), \"עִמְדוּ וְאֶשְׁמְעָה מַה יְּצַוֶּה לָכֶם\" (במדבר ט'):"
            ],
            [],
            [
                "<b>ולכל היד החזקה.</b> שֶׁקִּבֵּל אֶת הַתּוֹרָה בַּלּוּחוֹת בְּיָדָיו:",
                "<b>ולכל המורא הגדול.</b> נִסִּים וּגְבוּרוֹת שֶׁבַּמִּדְבָּר הַגָּדוֹל וְהַנּוֹרָא (עי' ספרי):",
                "<b>לעיני כל ישראל.</b> שֶׁנְּשָׂאוֹ לִבּוֹ לִשְׁבֹּר הַלּוּחוֹת לְעֵינֵיהֶם שֶׁנֶּאֱמַר \"וָאֲשַׁבְּרֵם לְעֵינֵיכֶם\" (דברים ט') וְהִסְכִּימָה דַעַת הַקָּדוֹשׁ בָּרוּךְ הוּא לְדַעְתּוֹ, שֶׁנֶּאֱמַר \"אֲשֶׁר שִׁבַּרְתָּ\" (שמות ל\"ד) — יִישַׁר כֹּחֲךָ שֶׁשִּׁבַּרְתָּ:"
            ]
        ]
    ],
    "sectionNames": [
        "Chapter",
        "Verse",
        "Comment"
    ]
}