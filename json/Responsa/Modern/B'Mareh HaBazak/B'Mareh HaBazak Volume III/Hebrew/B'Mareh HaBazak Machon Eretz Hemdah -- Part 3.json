{
    "language": "he",
    "title": "B'Mareh HaBazak Volume III",
    "versionSource": "http://www.eretzhemdah.org/Data/UploadedFiles/FtpUserFiles/Books/shotBemarehH/3.pdf",
    "versionTitle": "B'Mareh HaBazak Machon Eretz Hemdah -- Part 3",
    "license": "CC-BY",
    "versionNotes": "",
    "versionTitleInHebrew": "במראה הבזק, מכון ארץ חמדה, חלק ג'",
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "שו\"ת במראה הבזק חלק שלישי",
    "categories": [
        "Responsa",
        "Modern",
        "B'Mareh HaBazak"
    ],
    "text": [
        [
            "<small> מקסיקו, מקסיקו סיטי, כסלו תשנ\"ה</small>",
            "<b>א. שינוי הגיה בתפילה</b>",
            "<b>שאלה:</b>",
            "בימים אלה אחד מהמתפללים הצעירים של בית הכנסת החל לבטא את שם ה' בהברה אשכנזית ואף אמר שנאמר לו שאם לא יעשה כך הרי לא יצא ידי חובה בברכות.",
            "נהירים לי הדברים ופסקי הדין של הרב צבי פסח פרנק בהר צבי שמציין להלכה שהיום אין הבדל בין פתח לקמץ ואין הצבור מקפיד בביטויים הנכונים, וכן קביעת בעל אגרות משה שאין ידוע איזו היא ההברה האמיתית וכן קביעתו להלכה, שאשכנזי אינו רשאי לשנות מכפי שהתפללו אבותיו, ושבמקומותינו, שמתפללים בהברה אשכנזית, אסור לשנות להברה ספרדית.",
            "בנושא דידן מדובר בבית אשכנזי שרובו ככולו אנשים צעירים שלמדו עברית בהברה ספרדית, חלק לא מבוטל מצבור זה דובר עברית ופרט ליחידים כל התפילה וקריאת התורה נערכת בהברה ספרדית.",
            "אף הבחור הנ\"ל, מאז שחזר בתשובה לפני מספר שנים, התפלל בהברה ספרדית גם כשעבר לפני התיבה אע\"פ שאביו עשה את זאת בהברה אשכנזית, ואף עתה ששינה, השנוי הוא רק בביטוי השם הגדול והנורא בלשון אשכנז ואף זה בשיבוש שהרי מבטא \"או\" ולא \"אוי\", את שם האדנות.",
            "לאור האמור לעיל יש לי מספר שאלות:",
            "1. האם טוב עשה האדם הנ\"ל ששינה את בטוי שם האדנות להברה אשכנזית?",
            "2. אם טוב עשה, האם צריך להמליץ לצבור לנהוג בדרך זו?",
            "3. האם לא עדיף שיחזור ויבטא את שם האדנות בהברה ספרדית וינהג שוב כמו רוב הצבור?",
            "4. האם יש הבדל בין ביטוי שם האדנות ב\"או\" (ou האנגלי) לבין \"אוי\" (oi האנגלי) לנוהגים להגיד את שמו בהברה אשכנזית?",
            "5. אם ביטוי השם ב\"או\" (ou) אינו נכון ואין ראוי לבטא את שם האדנות בבטוי כזה האם המבטא כך ב\"או\", אינו יוצא ידי חובת הברכה?",
            "<b>תשובה:</b>",
            "רוב רובם של פוסקי זמננו הסכימו שלכתחילה עדיף, שכל מתפלל יחזיק במנהג אבותיו<sup class=\"footnote-marker\">1</sup><i class=\"footnote\">הגראי\"ה קוק (מודפס בשו\"ת \"אורח משפט\" סי' טז-יח), הגרי\"א הענקין (ב\"עדות לישראל\" אות ס, ומודפס בכתבי הגרי\"א הענקין ח\"א עמ' 156), הגרצ\"פ פרנק (שו\"ת \"הר צבי\" או\"ח ח\"א סי' ד), הגר\"מ פיינשטיין (שו\"ת \"אגרות משה\" או\"ח ח\"ג סי' ה), הגר\"מ ראטה (שו\"ת \"קול מבשר\" ח\"ב סי' יב), הגרי\"י וייס (שו\"ת \"מנחת יצחק\" ח\"ג סי' ט), ויבדלח\"ט הגרא\"י וולדנברג (שו\"ת \"ציץ אליעזר\" ח\"ז סי' כח), והגרב\"י זילבר (שו\"ת \"אז נדברו\" ח\"ג סי' מח (א)). העדיפות היא מצד \"ואל תטש תורת אמך\" (משלי א, ח, ועי' בגמ' חולין צג ע\"ב).<br>עם זאת, עיין בשו\"ת \"פסקי עוזיאל\" (סי' א), בשו\"ת \"ישכיל עבדי\" (ח\"ב או\"ח סי' ג) ובשו\"ת \"יביע אומר\" (ח\"ו סו\"ס יא).</i>; ועל כן, גם מי שכבר שינה ומתפלל בהברה אחרת, עדיף שיחזור להברת אבותיו. בפשטות, עדיפות זאת קיימת גם אם הוא מתפלל בקביעות בבית-כנסת שבו הציבור מתפלל בהברה אחרת מזו שהוא חוזר אליה<sup class=\"footnote-marker\">2</sup><i class=\"footnote\">ע\"פ שו\"ת \"אגרות משה\" (או\"ח ח\"ד סי' לג), שו\"ת \"עשה לך רב\" (ח\"א סי' סו), וכן משמע מסתימת הפוסקים שלא חילקו בין יחיד המתפלל בבית-כנסת באופן עראי לבין מי שמתפלל שם בקביעות. ושלא כב\"עדות לישראל\" (שם אות סה), ובשו\"ת \"בני בנים\" (לנכדו של הגרי\"א הענקין, בח\"ב סי' א עמ' יא).</i>.",
            "יוצאים מכלל זה אותן האותיות שברור הוא, שהגייתו אותן משובשת (למשל חי\"ת ועי\"ן שהאשכנזים מבטאים אותן בדרך כלל ככ\"ף ואל\"ף<sup class=\"footnote-marker\">3</sup><i class=\"footnote\">ע' במגילה כד ע\"ב \"תניא נמי הכי, אין מורידין לפני התיבה לא אנשי בית שאן ולא... מפני שקורין לאלפין עיינין ולעיינין אלפין...\" (ועי' גם ב\"ערוך השלחן\" או\"ח סי' סא סעיף ח).</i>), שבהן עדיף לאמץ את ההגיה, שברור כי היא נכונה<sup class=\"footnote-marker\">4</sup><i class=\"footnote\">הגרא\"י הענקין (שם), שו\"ת \"ישכיל עבדי\" (שם ובח\"ד או\"ח סי' ג); וכן הורה הגרש\"ז אויערבאך , אבל הדגיש שאין צריך להתאמץ בעניין. ועיי\"ש בשו\"ת \"ישכיל עבדי\" (ח\"ב אות ז) שכתב \"שאין בזה משום מוציא לעז על הראשונים ח\"ו, דהראשונים לא נהגו בזה מרצונם... שאם היתה להם היכולת בזמניהם לעמוד על אמיתות תורת הלשון בנימוקו וטעמו, ודאי שהיו שמחים כמוצא שלל רב לתקן מבטאם ולשונם...\".<br>אבל יש לנקוט זהירות יתירה כאשר קובעים, שפרט מסוים בטעות יסודו, כי בהרבה פרטים ה\"ידועים\" כטעויות יש באמת חילוקי-דעות בין גדולי המדקדקים, ורק במקום שכולם מסכימים בוודאות, שפרט מסוים אינו מקורי, נראה שיש לסמוך עליהם; ושלא כמשמעות ה\"אורח משפט\" (שם עמ' כג), ה\"משפטי עוזיאל\" (סוף התשובה שם), ה\"אגרות משה\" (או\"ח ח\"ג סי' ה) וה\"מנחת יצחק\" (ח\"ד סי' מז). אבל על כל פנים ברור הוא שיש להתייעץ עם מדקדקים ובלשנים מקצועיים, שיראתם לשמים קודמת לחכמתם.</i>.",
            "אמנם, לרוב בני-אדם מאד קשה להחליף באחרת את הגיית התפילה שבה הם רגילים להתפלל. ועל כן, אם נסיון החזרה להגיית אבותיו יגרום לו לתערובת הגיות ולתפילה מבולבלת, באמת עדיף להמשיך להתפלל בהגיה שאליה הוא רגיל, למרות שאינה הגיית אבותיו<sup class=\"footnote-marker\">5</sup><i class=\"footnote\">ע' ב\"עדות לישראל\" (שם אות סה), ומובא ע\"י נכדו בשו\"ת \"בני בנים\" (שם עמ' י-יא), ש\"לערב הברות ומבטאים שונים לקרוא מקצת כזו ומקצת כזו קרוב הדבר שאין יוצאים אפי' בדיעבד\".</i>.",
            "על כל פנים, ברור הוא שבדיעבד יוצאים ידי חובת תפילה בכל הגיה מקובלת<sup class=\"footnote-marker\">6</sup><i class=\"footnote\">\"אורח משפט\" (שם), \"פסקי עוזיאל\" (שם), \"אגרות משה\" (שם, ובח\"ד סי' כג), \"ציץ אליעזר\" (שם); והוי על כל פנים כמו קרא ולא דקדק באותיותיה, דיצא (ברכות טו ע\"ב, שו\"ע אורח חיים סי' סב, א). ונראה דזהו גם בפרשת זכור, אפילו לדעות שקריאתה דאורייתא, כבשו\"ת \"בני בנים\" (שם בסוף התשובה). והרוצה להחמיר בקריאת פרשת זכור כ\"יביע אומר\" (שם עמ' לח) תבוא עליו ברכה, אבל המיקל לא הפסיד.</i>.",
            "יש שכתבו, שאשכנזי המתפלל בהברה ספרדית, מפני שקשה לו להחליף כנ\"ל, יקפיד לפחות לבטא את שם אדנות כאשכנזים<sup class=\"footnote-marker\">7</sup><i class=\"footnote\">כן מובא בשם ה\"חזון איש\" בכמה מקורות (שו\"ת \"אז נדברו\", שם, \"קריינא דאיגרתא\" סי' קלח (גם לגבי ספרדים!), עי' בירחון \"אור תורה\" (שנה כא חוברת ה סי' נח בשם הגר\"ח קנייבסקי ). אך עיין גם בדברי הגרי\"נ רוזנטל בספרו \"משנת יעקב\" על הרמב\"ם (הל' ברכות פ\"ב הל' ח-ט, אות ד), שעל פי בירוריו נראה לו שה\"חזון איש\" באמת לא סבר ככה).<br>אמנם, ברור הוא שיש להקפיד להבחין בין קמץ לבין חולם. ועי' להלן בהערה (9).</i>. הרוצה לנהוג כך אמנם יש לו על מי לסמוך, אבל נראה עיקר כדעה שיש לבטא את כל התפילה, לרבות שם ה', בהברה אחידה ועקבית<sup class=\"footnote-marker\">8</sup><i class=\"footnote\">כבשו\"ת הגריא\"ה הרצוג (סי' א), עיי\"ש, וכן בשו\"ת \"הר צבי\" (שם).</i>.",
            "מוסכם הוא שהביטוי המקורי לתנועה חולם הוא \"או\" (o) או (ou) ולא \"אוי\" (oi). ולכן, ברור הוא שעל הספרדים להמשיך לבטא אותה ב\"או\". וכן צריכים לנהוג אשכנזים שאינם בטוחים, איך ביטאוה אבותיהם. אולם קשה לדרוש כן מאשכנזים היודעים שמקורם הוא ממקומות שבהם ביטאו חולם כ\"אוי\" (oi), אבל ודאי גם הם אינם מפסידים אם יבטאו אותה כ\"או\" (ou)<sup class=\"footnote-marker\">9</sup><i class=\"footnote\">שהרי מצד אחד, כל גדולי מדקדקי דורנו מסכימים שקריאת החולם כ\"אוי\" (oi) אינה מקורית, ויש להם הרבה טענות טובות. אבל מצד שני, הקריאה כ\"אוי\" היא ודאי בת מאות שנים לפחות, וקשה לדחותה באופן החלטי. ועי' ב\"תפארת ישראל\" למהר\"ל מפראג (סו\"פ סו) שכתב: \"ואם שגינו, הלא אבותינו ימליצו בעדינו\".</i>.",
            "כל הנ\"ל הוא רק בנוגע לתפילת היחיד, ואלו המתפלל כש\"ץ או קורא בתורה, לכתחילה יש לו לבטא את כל התפילה או הקריאה כהגיית הציבור, גם אם זה שלא כמנהגו<sup class=\"footnote-marker\">10</sup><i class=\"footnote\">שו\"ת \"אגרות משה\" (ח\"ד סי' כג וסי' לג), גם לגבי ברכות העולה לתורה; שו\"ת \"עשה לך רב\" (סי' סו), והוראת הגרש\"ז אויערבאך .<br>אמנם, יש שהקלו באקראי, דהיינו בש\"ץ שאינו קבוע, במיוחד בהברה הספרדית-הארץ-ישראלית שבזמננו מובנת גם בקהילות האשכנזיות. עי' בשו\"ת \"שרידי אש\" (שם ח\"ב סי' ה), וב\"שבט מיהודה\" לגרא\"י אונטרמן (סי' י).</i>, ובלבד שהוא מסוגל לעשות כך מבלי שתפילתו או קריאתו תצא מבולבלת. ובמיוחד יש לו להקפיד בזה, אם החזקתו בהגיית אבותיו תגרום לאי-הבנה בציבור או למחלוקת ח\"ו<sup class=\"footnote-marker\">11</sup><i class=\"footnote\">עיי\"ש בשו\"ת \"אורח משפט\" (סו\"ס יח), בשו\"ת \"משפטי עוזיאל\" (בסוף התשובה שם), ובשו\"ת \"עשה לך רב\" (שם), שאיסור \"אל-תטש תורת אמך\" נדחה מפני השלום.\n</i>.",
            "והקב\"ה שומע תפילות כל פה. "
        ],
        [
            "\n<small>קיטו, אקוודור, כסלו תשנ\"ג</small>",
            "<b>ב. דילוג על פסוקי דזמרה, ליחיד, הרוצה להספיק להתפלל עם הנץ</b>",
            "<b>שאלה:</b>",
            "בשו\"ע או\"ח סימן נה ובמשנה ברורה שם ס\"ק א נאמר שלענין להתפלל עם הציבור יש לדלג על חלקים מפסוקי דזמרא. האם אותו ענין נאמר על מי שמתפלל ביחידות כותיקין, ועל מנת להגיע בזמן ל\"הנץ החמה\" צריך לדלג או שבזה צריך להתפלל כסדר ולא לדלג?",
            "<b>תשובה:</b>",
            "אדם הרוצה להתפלל עם הנץ החמה ורואה שלא יספיק להתפלל בזמן כוותיקין, אם יתפלל את כל פסוקי דזמרה על הסדר, צריך לדלג<sup class=\"footnote-marker\">1</sup><i class=\"footnote\">מובא בשו\"ע אורח חיים (סי' נח סעיף א ב\"ביאור הלכה\" ד\"ה ומצוה מן המובחר) \"מותר להתפלל יחידי אפילו אם אין מנין כהנץ החמה, רק אח\"כ\". מוכח שתפילה כוותיקין עדיפה על תפילה בציבור, ואם מדלגין כדי להתפלל עם הציבור, כל שכן שיש לדלג כדי להתפלל כוותיקין.</i>. "
        ],
        [
            "\n<small>קיטו, אקוודור, אייר תשנ\"ב</small>",
            "<b>ג. דיבור בשירותים ובמקלחת</b>",
            "<b>שאלה:</b>",
            "ידוע האיסור לדבר בבית-הכסא, יש מקרים שמאד קשה לשמור על זה למשל כשמקלחים ילדים וכדו'. האם יש אפשרות להקל במקרה של צורך ולדבר דברים הנצרכים?",
            "<b>תשובה:</b>",
            "מותר לדבר דברי חולין בבית-הכסא שיש בו גם אמבטיה<sup class=\"footnote-marker\">1</sup><i class=\"footnote\">הנה לעניין בית-הכסא שמשתמשים בו גם לשימושים אחרים, כתבו מן האחרונים שאין עליו דין בית-כסא לעניין דברים שבקדושה ונטילת ידיים וכו' (\"מנחת יצחק\" ח\"א סי' ס בשם \"זקן אהרון\" ח\"א סו\"ס א, על-פי דברי \"מגן אברהם\" סי' פז ס\"ק א, שגרף של רעי שמשתמשים בו גם לדברים אחרים, אין דין גרף של רעי עליו). ואף-על-פי שיש לפקפק בהיתר זה, כמו שכתב ה\"מנחת יצחק\" עצמו שם בסוף התשובה (וע\"ע \"יביע אומר\" ח\"ג סי' ב ס\"ק ב), יש לצרף לזה גם את הדיעה שבית-הכסא שלנו אין עליו אלא דין בית-כסא דפרסאי שדינו כמכוסה (ברכות דף כו ע\"א), שנפסק בשו\"ע (או\"ח סי' פג, ד), ע\"ש ב\"מנחת יצחק\" בשם אחרונים. ואף שיש לפקפק גם בזה (עיין ב\"מנחת יצחק\" שם וב\"יביע אומר\" שם וב\"חזון איש\" הל' קריאת שמע סי' יז אות ד), יש עוד היתר בבתי-כסא שלנו שהם עשויים מחרסינה, שיש לצדד שדינה כזכוכית ומתכות, שכאשר הם נקיים, אין דין גרף של רעי עליהם (שו\"ע או\"ח סי' פז סעיף א).<br>ואף-על-פי שגם בהיתר זה יש לפקפק (ע\"ש ב\"מנחת יצחק\" הנ\"ל וב\"יביע אומר\" הנ\"ל וב\"חזון איש\". וה\"חזון איש\" כתב למסקנה שבתי-כסאות שלנו הם ספק דין בית-כסא), נראה שלעניין דיבור יש להקל, מכיוון שיש מחלוקת פוסקים בעיקר סיבת האיסור של דיבור בבית-הכסא - יש אומרים שהוא איסור מצד שהחיצונים יונקים מן הדיבור בבית-הכסא (\"בן איש חי\" שנה ראשונה פרשת ויצא אות י ו\"כף החיים\" סי' ג ס\"ק ו), ויש אומרים שהוא משום צניעות. כך משמע מרמב\"ם פ\"ה מהל' דעות ה\"ו, וכן כתב בשו\"ע הגרש\"ז בסי' ג הל' ב מפורשות, וגם ה\"אור זרוע\" שהוא המקור לדברי הרמ\"א בסי' ג סעיף ב שאוסר דיבור בבית-הכסא, כמו שכתוב ב\"דרכי משה\" שם, כתב מפורשות שהוא מדין צניעות, וזה לשונו בח\"א סי' קלז: \"למדנו מאלו הלכות שאסור לספר בבית הכסא משום צניעות\". וכן משמע פשטות הסוגיא בברכות דף סב ע\"ב שכתוב שם, שקוראים לו בית-הכסא של כבוד הואיל ואין מדברים שם (כפירוש רש\"י שם), הרי לפי הש\"ס שלנו האיסור הוא מצד צניעות וכבוד. ואם כן נראה לאמר שלשיטות, שהאיסור הוא מדין צניעות, אסור לדבר בבית-הכסא רק כאשר מתכוון לעשות שם צרכיו, וכמו שצריך לסגור את הדלת, להתרחק מכל אדם וליכנס מערה לתוך מערה וכו', כמבואר בגמרא שם וברמב\"ם בהל' דעות, כן צריך לשתוק ולא לדבר בשעת עשיית צרכיו. אבל אם נכנס לבית-כסא לצורך אחר, נראה שאין האיסור לדבר שם מצד הצניעות, רק מצד יניקת החיצוניים. והואיל ויש הרבה שיטות, כמו שכתבנו לעיל, שאין דין בית-הכסא על בתי-כסא שלנו, וגם יש הרבה דעות שאין איסור דיבור כאשר נכנסים לבית-הכסא שלא לצורך עשיית צרכים, נראה שיש להקל, ובפרט בצירוף דברי הרה\"ג בן ציון אבא שאול שכתב בספרו \"אור לציון\" (ח\"א או\"ח סי' א) שיש דין בית-כסא רק בתוך האסלה עצמו, ומחיצות האסלה הן המהוות את בית-הכסא - ואין דין בית-כסא בכל החדר.</i>, אם לא נכנס שם כדי לעשות צרכיו<sup class=\"footnote-marker\">2</sup><i class=\"footnote\">אם מתכוון לעשות שם צרכיו ודאי שאסור לדבר מצד צניעות, כמו שכתבנו לעיל באות (1), בלי קשר לדין בית-הכסא, כמו שמצאנו בשאול המלך ע\"ה שנכנס מערה לתוך מערה וכו' (ברכות סב ע\"ב ורמב\"ם הל' דעות שם), אף-על-פי שלא היה שם בית-הכסא כלל.</i>, וקל חומר אם נכנס לצורך רחיצת ילדים וכיו\"ב<sup class=\"footnote-marker\">3</sup><i class=\"footnote\">שמצאנו הרבה קולות ביחס לילדים קטנים כגון זו, שבשבת יש להם דין חולה שאין בו סכנה לכל צרכיהם הרגילים (או\"ח סי' רעו סעיף א ברמ\"א), ולכן יש לומר שלדבר איתם הוי \"צורך גדול\", ומה גם שה\"משנה ברורה\" (סי' ג ס\"ק ד) מתיר לדבר בבית-הכסא אפילו בלי הקולות שכתבנו לעיל.</i>. ואפילו בבית-הכסא בלי אמבטיה נראה שמותר לדבר, כשאינו מתכוון לעשות שם צרכיו כעת<sup class=\"footnote-marker\">4</sup><i class=\"footnote\">עיין אות (1). ונראה שאפילו בלי הצירוף של האמבטיה יש להתיר, מן הטעמים האחרים שכתבנו שם.</i>. "
        ],
        [
            "\n<small>חארקוב, אוקראינה, כסלו תשנ\"ה</small>",
            "<b>ד. ברכות על מזון לא-כשר במקום שהכרח לאוכלו</b>",
            "<b>שאלה:</b>",
            "שאלוני שאלה הנוגעת לחיים המסובכים שיש כאן. יש ילדים שהחליטו לשמור מצוות אך עודם חיים בבתי הוריהם ונאלצים לאכול אוכל לא כשר. שאלתם: האם לברך ברכה ראשונה ואחרונה על האוכל? בשו\"ע קצ\"ו כתב שלא מברכים על דבר איסור לא בתחילה ולא בסוף אך במקום סכנה מברכים וכן כתב בסימן ר\"ד סעיף ט'. שאלותינו: האם לדמות מצבם למצב של סכנה מכיון שאין הם יכולים להתקיים בעצמם, ואז הם מתחייבים בברכה תחילה וסוף? כמו כן, יכול להיות שבכל אופן יש מקום לברך על בהמ\"ז שמתחייב מדאורייתא על אכילה לשובע, כעין מה שכתב המ\"ב בסי' קצ\"ו ס\"ק ד'.",
            "<b>תשובה:</b>",
            "נערים הנמצאים בתהליך חזרה בתשובה ומתקשים להימנע מאכילת אוכל לא-כשר בבית הוריהם, יאכלו לחם כשר וכדו', ויברכו על הלחם<sup class=\"footnote-marker\">1</sup><i class=\"footnote\">א. על-פי \"ערוך השלחן\" (או\"ח סי' קצו סעיף ג).<br>ב. קשה להגדיר מצב זה כפיקוח נפש, וראה את המסופר בספר דניאל על המאמצים שעשו הילדים כדי שלא יאכלו אוכל לא-כשר.<br>ג.יש להוסיף שהט\"ז והב\"ח חלקו על פסק השו\"ע, לברך כשאכל דבר איסור במצב של פיקוח נפש. ואמנם \"מגן אברהם\", \"משנה ברורה\" ו\"ערוך השלחן\" הכריעו כשו\"ע, ואולם כשאין ודאות, שמדובר בפיקוח נפש ממש, נראה שכולם מודים, שאין לברך. ועיין גם ב\"מראה הבזק\" ח\"ב, עמ' 17.</i>. "
        ],
        [
            "\n<small>מדריד, ספרד, מר חשון תשנ\"ג </small>",
            "<b>ה. יהודי מסורתי כשליח-ציבור ועלייתו לתורה</b>",
            "<b>שאלה:</b>",
            "לפני כחצי שנה נפתח במדריד בית כנסת בנוסף לבית הכנסת הקיים במדריד. בבית כנסת זה אין רב. ישנם אנשים אשר שומרים הדת כהלכתה ומנהלים את ענייני בית הכנסת הכולל: עליות לתורה, קריאת התורה, שליח ציבור, אזכרות וכל יתר הדברים שרב/שמש בבית כנסת עושים לצרכי הקהילה ובית הכנסת.",
            "האם אדם הלומד תורה, יודע הלכות, שומר שבת, אבל אין לו סמיכה לרבנות רשאי לומר למתפלל לא לשמש כחזן במקום, לא לתת לו עלייה לתורה וזאת מאחר ומתפלל זה הוא רק שומר מסורת?",
            "הערה: רוב מתפללי בית הכנסת הם אנשים מסורתיים, אבל אורתודוכסים. לכן יש חשש שכתוצאה מכך מרחיקים מתפללים אלה (גם מבחינה דתית) מבית כנסת זה ואז נאלצים מתפללים אלה לפנות לבית כנסת המרוחק מבתיהם מרחק רב ביותר ואולי אף להשתמש בתחבורה ציבורית או פרטית (לגרום לחילול שבת).",
            "<b>תשובה:</b>",
            "אדם המאמין בה' ובתורתו, אך עובר עבירות לתאבון, ובכלל זה חילול שבת, יכול לעלות לתורה,<sup class=\"footnote-marker\">1</sup><i class=\"footnote\">\"אגרות משה\" (או\"ח ח\"ג סי' יב, או\"ח ח\"ב סי' נא), \"יחוה דעת\" (ח\"ב סי' טז), \"משיב מלחמה\" לרב ש' גורן (ח\"ב סי' קז). ועיין בשו\"ת \"במראה הבזק\" (ח\"א שאלה ה' 2).</i> ועל-ידי כך אולי יתקרב לקיום מצוות, וכדברי רמב\"ם: \"אין ראוי להרחיק מחללי שבתות ולמאוס אותם אלא מקרבם ומזרזם לעשות המצוות\"<sup class=\"footnote-marker\">2</sup><i class=\"footnote\">סוף אגרת השמד.</i>. יש אומרים שמי שידוע, שהוא מחלל שבת בפרהסיה, יש לחוש שכופר במעשה בראשית ואין להעלותו לתורה, אלא אם כן אנו רואים שמעצמו בא להתפלל, שאז אין לחוש לכך ומותר להעלותו לתורה<sup class=\"footnote-marker\">3</sup><i class=\"footnote\">\"אגרות משה\" (או\"ח ח\"ג סי' כב).</i>.",
            "בעניין שליח-ציבור שמוציא אחרים ידי חובה, נפסקה הלכה שאין מעלים מי שהוא בעל עבירות<sup class=\"footnote-marker\">4</sup><i class=\"footnote\">שו\"ע או\"ח סי' נג סעיף ד והגה שם סעיף ה, וכך פסק בשו\"ת \"מנחת יצחק\" (ח\"ג סי' כו אות ד) ובשו\"ת \"משיב מלחמה\" (שם), אך הסתפק להתיר עפ\"י דעת \"חזון איש\" (יו\"ד סו\"ס ב) להחשיבם לאנוסים ולתינוקות שנשבו; ועיין עוד בשו\"ת \"מלמד להועיל\" (סי' כט) שיש מקומות שנהגו להקל בכך עפ\"י גדולים, אך הוא עצמו פסק לאסור.</i>, ואפילו לא מי שעובר באקראי<sup class=\"footnote-marker\">5</sup><i class=\"footnote\">\"פרי מגדים - משבצות זהב\" (שם ג), וכן כתב ה\"משנה ברורה\" (שם ס\"ק יד) בשם \"אליה רבה\", ועיין בשו\"ת זכרון יהודה (סי' ו) שהחמיר אפי' באבל.</i>, וכן אינו יכול להיות קורא בתורה<sup class=\"footnote-marker\">6</sup><i class=\"footnote\">כ\"כ בשו\"ת \"משיב מלחמה\" שם.</i>. אפשר להציע לאותם האנשים להיות חזנים באותם חלקי תפילה שאין מוציאים בהם את הרבים ידי חובה<sup class=\"footnote-marker\">7</sup><i class=\"footnote\">כגון פסוקי דזמרה וקבלת שבת.</i>, וגם אפשר לכבדם בכיבודים שונים בבית-הכנסת<sup class=\"footnote-marker\">8</sup><i class=\"footnote\">\"אגרות משה\" שם.</i>.",
            "אין זה משנה, מי יאמר זאת לאותם האנשים, אם הרב או אדם אחר, ובלבד שהדבר יעשה בדרכי נועם ובעדינות רבה, כדי שלא לגרום למחלוקת ולקלקולים נוספים. "
        ],
        [
            "\n<small>ניו ג'רסי, ארה\"ב, תמוז תשנ\"ב</small>",
            "<b>ו. מחלל שבת כשליח-ציבור</b>",
            "<b>שאלה:</b>",
            "האם רב המכהן בבית-כנסת שבו מיעוטא דמיעוטא של המתפללים הם שומרי שבת, יכול להרשות למחלל שבת להיות חזן?",
            "יש לקחת בחשבון שסירובו של הרב עלול לגרום להתפוררות הקהילה, כאשר זכות התפילה תהיה בידיהם של שניים או שלושה אנשים (ולפעמים בידי הרב בלבד), וכאשר מחללי השבת לא יוכלו להתפלל אפילו ביארצייט של הוריהם?",
            "<b>תשובה:</b>",
            "מעיקר הדין אין לתת למחלל שבת, ואפילו לעובר בקביעות על שאר עבירות, לרדת לפני התיבה<sup class=\"footnote-marker\">1</sup><i class=\"footnote\">שו\"ע או\"ח סי' נג סעיף ד.</i> אפי' באקראי<sup class=\"footnote-marker\">2</sup><i class=\"footnote\">\"ילקוט יוסף\" להגר\"ע יוסף (ח\"א הל' שליח ציבור סעיף ב), וכן \"משיב מלחמה\" להגר\"ש גורן (סי' קז). וכך משמע גם מהשו\"ע שם שהחילוק בין קבע לאקראי נאמר לגבי חזן בן י\"ג שלא נתמלא זקנו (סעיף ו), ואינו מוזכר לעניין עובר עבירות. וה\"ילקוט יוסף\" מוסיף (שם) שעדיף להתפלל ביחידות מאשר להתפלל במניין כזה.</i>. ואולם בגלל המצב \"פיקוח נפש רוחני\" לציבור המתואר אין למחות בידי הקהילה הנוהגת לתת למחללי שבת לרדת לפני התיבה<sup class=\"footnote-marker\">3</sup><i class=\"footnote\">כמו שכתוב ב\"מראה הבזק\" (ח\"א תשובה לא במהדורה הראשונה) לעניין מניין בשבת, כשידוע שרבים מגיעים אליו ברכב.</i>, אלא יש לסמוך על הסברות לקולא<sup class=\"footnote-marker\">4</sup><i class=\"footnote\">הבעיה במינוי שליח-ציבור עובר עבירות היא שתפילה ציבורית שהוא עומד בראשה, היא מתועבת לפני ד', כפי שלומדת הגמ' (תענית טז ע\"ב) מפסוק. ומסתבר שבעיה זו היא בעיקרה סובייקטיבית - ציבור הבא לבקש רחמי שמים (שם מדובר בתענית-ציבור) והוא בוחר בשליח בעל עבירות, מזלזל בערך של מעשים טובים כדבר העיקרי שהקב\"ה דורש מאתנו, כדברי הפסוק \"החפץ לד' בעולות וזבחים...\" (שמואל א' טו, כב). יש לומר אפוא שבבית-כנסת שאין מספיק שומרי מצוות שיוכלו להתפלל את כל התפילות מבלי לפגוע קשות בכבוד יתר הציבור, אין הזלזול בערך המעשים הטובים מורגש כל כך, שהרי אין זה שהציבור בחר בשליח-ציבור זה, אלא \"זה מה שיש\".<br>עצם קיומו של מניין שבו כמעט כל הציבור מורכב ממחללי שבת ומגיע לבית-כנסת ע\"י חילול שבת, הוא מצב שלילי (מסיר אזנו משמע תורה גם תפילתו...) מבחינה אובייקטיבית, אלא מכיוון שבעוה\"ר זהו מה שנשאר לקהילה מבחינה רוחנית, יש לאפשר ואף להיאבק בעד קיום מניין כזה, ולקוות שהקב\"ה יסתכל בתפילות האלה בעין יפה.<br>אפשר להביא סיוע מן ה\"בית יוסף\" (סי' נג בשם רשב\"א) שמביא ב' סברות להקל במינוי בן י\"ג לשליח-ציבור. הא' הוא לחלק בין קביעות לאקראי, והוא מסיים בסברה שנייה המובאת בשו\"ע שם בסעיף ו: \"אם אין שם מי שיודע להיות ש\"ץ כי אם בן י\"ג ויום א', מוטב שיהא הוא ש\"ץ משיבטלו מלשמוע קדושה וקדיש\". מצבנו בוודאי דומה לבחירה זאת - בין להתפשר על שליח-הציבור (ושם משמע אפילו למנות הצעיר כחזן קבוע) לבין ביטול המניין, ואם כן יש מקום להקל בנדון דידן. ואין לשאול שלא מצינו קולא זאת לגבי עובר עבירה אלא לגבי צעיר, כי מניין שרוב רובו של מתפלליו עוברי עבירה בקביעות היה בשעתו הרבה פחות שכיח מאשר בזמננו, ודברו בהווה דאז.<br>גם אפשר להסתמך על \"שיירי כנסת הגדולה\" (לטור סי' נג אות ב), וזה לשונו: \"ועכשיו בעונותינו חוקרים על שני הפרטים האלו, נעימות קול וקול ערב, אפילו בעל עבירות. ואני הגבר ראה עוני עמי שאין בידי למחות, כי מן הדין שהרב ממנה אחד מתלמידיו לש\"ץ כמ\"ש הרמב\"ם, ובזמנינו זה אם היה הרב בורר אחר מתלמידיו, היו בורחים הקהל ממנו אפילו אם היה ראוי לכך, כדי שלא יקרא שם הרב עליו\".</i>, ובוודאי יש להעדיף שאנשים אלה יתפללו רק פסוקי דזמרה<sup class=\"footnote-marker\">5</sup><i class=\"footnote\">בשאר התפילות צריך שליח-הציבור להוציא את הציבור ידי חובת דברים שבקדושה, וקשה מאוד להתיר למחלל שבת בפרהסיה, שלפי הרבה דעות דינו כעכו\"ם, להוציא אחרים ידי חובתם, עיין \"ילקוט יוסף\" (ח\"א, קדיש וקדושה ט), \"אגרות משה\" (או\"ח ח\"א סי' כג) ו\"משיב מלחמה\" (שם), ואכמ\"ל.</i>. ומכל מקום אין לתת לנושא אשה נכרית לרדת לפני התיבה<sup class=\"footnote-marker\">6</sup><i class=\"footnote\">שעדיין יש קצת רגישות לעבירה זאת בקרב הציבור, ולכן יבין הקהל יותר אם לא יתנו לו להיות שליח-ציבור, ויהיה זלזול יותר אם יתנו לו, ושייך גם עניין מיגדר מילתא, עיין חילוק דומה ב\"מנחת יצחק\" (ח\"ו סי' ט).</i>. "
        ],
        [
            " <small>מונטריאול, קנדה, סיון תשנ\"ג</small>",
            "<b>ז. שירת פייטן מחלל שבת</b>",
            "<b>שאלה:</b>",
            "פייטן שהוא מחלל שבת האם יש היתר לתת לו לשיר (ובפרט שלפני שנתיים הוא היה חי עם אשת איש)?",
            "<b>תשובה:</b>",
            "פייטן שהוא מחלל שבת, יש להעבירו מלהיות חזן<sup class=\"footnote-marker\">1</sup><i class=\"footnote\">בגמרא במס' תענית (דף טז ע\"ב) מובא: \"נתנה עלי בקולה על כן שנאתיה... זה שליח ציבור שאינו הגון היורד לפני התיבה\", וכן נפסק בשו\"ע (או\"ח סי' נג סעיף ד) \"שליח ציבור צריך שיהיה הגון, ואיזהו הגון - שיהא ריקן מעבירות ושלא יצא עליו שם רע אפילו בילדותו\" וכו'. והביא שם ה\"שערי תשובה\" (בס\"ק ו) - \"לפי שהש\"ץ בא לעורר מידת הרחמים, ושאינו הגון - מהפך למידת הדין\".</i>, ואפילו יחיד מוחה עליו להעבירו<sup class=\"footnote-marker\">2</sup><i class=\"footnote\">\"משנה ברורה\" (שם ס\"ק טו). ובס\"ק עד כתב \"אין מקבילין אותו עד שישוב בתשובה שלימה, בלי ערמה ומרמה; אבל בשבועה בעלמא שלא ילך בדברים אלו, לא מהני, דבלאו הכי מושבע ועומד מהר סיני הוא\".</i>. וגם אם הפייטן אינו עובר לפני התיבה, אלא שר בליל שבת וכדו', צריך למנוע ממנו לעשות זאת<sup class=\"footnote-marker\">3</sup><i class=\"footnote\">במתן הרשות לפייטן זה לשיר יש משום מתן כבוד לעוברי עבירה, וכתב ה\"אגרות משה\" (או\"ח ח\"ג סי' כא) \"ולקרוא לתורה לאלו שאינם שומרים תורה, ליכא איסור בעצם, מכיון שמאמינים בהשי\"ת ובתורתו, ורק עוברים לתיאבון, וצריך לענות אחר ברכתו אמן; אבל וודאי לא יפה עושין הקורין אותו לתורה מצד שאין לכבד עוברי עבירה, וצריך למנוע מזה, רק כשאיכא צורך בזה, כגון יא\"צ שיש לחוש למחלוקת וכדומה\". והנה מכיון שלא מדובר ביארצייט וכדו', אין לכבד עוברי עבירה, ויש למנוע ממנו לשיר. ומכל מקום צריך לעשות כל מאמץ שלא להרבות במחלוקת ולטפל בבעיה בדרכי נועם.</i> . "
        ],
        [
            "\n<small>לונדון, אנגליה, ניסן תשנ\"ד</small>",
            "<b>ח. מינוי כהן שנשא אסורה לו לשליח-ציבור</b>",
            "<b>שאלה:</b>",
            "האם כהן, שנשא אשה שהיתה בעבר אשתו (ע\"פ החוק הכללי) של אינו יהודי ונתגרשה ממנו (ע\"פ חוק הכללי) יכול לשמש כשליח ציבור בקהילתנו.",
            "יש להעיר כי בקהילתנו, לצערנו, מעט מאוד שומרי שבת, וכמו כן אין רבים המכירים את עברו של האיש מכיון שאיננו מתגורר בעיר רוב ימות השנה.",
            "<b>תשובה:</b>",
            "כהן הנשוי לישראלית שנבעלה לגוי<sup class=\"footnote-marker\">1</sup><i class=\"footnote\">והיא בגדר \"זונה\" האסורה לכהן, שו\"ע אבן העזר סי' ו סעיף ח.</i>, לא יהיה ש\"ץ<sup class=\"footnote-marker\">2</sup><i class=\"footnote\">א. בשו\"ע אורח חיים (סי' נג סעיף ד) נפסק: \"ש\"ץ צריך שיהיה הגון. ואיזהו הגון, שיהא ריקן מעבירות\". ובכלל זה, שיהא ריקן אף מ\"איסור שאינו שוה בכל\" דוגמת איסור זונה לכהן. וזה פשוט ואין צריך ראיה. ואף על פי כן נזכיר מה שכתב ב\"ערוך השולחן\" (סי' נג סעיף יז) \"וגם חלל נראה לי שלא יהיה ש\"ץ, דכל שנולד באיסור, אינו מהראוי להיות סניגור... וכל שכן אם הש\"ץ בעצמו עובר עבירה, שאסור להעמידו לפני העמוד\". ומהקשר דבריו מבואר שמתיחס לאותה העבירה שהנולד ממנה הוא חלל, קרי, איסורי כהונה לכהן.<br>ועיין עוד \"באור זרוע\" (סי' קיב) שהקיש בזה הלשון: \"ולענין ליעשות לו שליח ציבור - נראה בעיני אם היה כהאי גוונא כהן פסול להקריב, אז גם הוא לא יכול ליעשות שליח ציבור משום ההיא דפרק תפילת השחר (ברכות כו ע\"ב), דאמר ריב\"ל \"תפילות כנגד תמידים תקנום\". ומאחר שהכהן \"הנושא נשים בעבירה (רש\"י: גרושה וחלוצה), פסול להקריב (בכורות מה ע\"ב), ומכאן למדו פסולו לנשיאת כפיים, עיין שו\"ע אורח חיים (סי' קכח סעיף מ), לפי היקשו של בעל \"אור זרוע\", הוא הדין שפסול מלשמש שליח-ציבור. <br>ב. ואף שבסעיף ה בשו\"ע שם כתב: \"אם אין מוצאין מי שיהיה בו כל המדות האלו, יבחרו הטוב שבציבור\" וכו', אין זה נסוב על המידה שלא יהיה רשע, כי אם על מידות \"שיהיה ענו ומרוצה לעם\" וכו', (שו\"ת \"אורח משפט\" להראי\"ה קוק סי' יד).</i>. "
        ],
        [
            "\n<small>פריז, צרפת, סיון תשנ\"ג</small>",
            "<b>ט. כיבודי כהונה לכהן החי עם גויה</b>",
            "<b>שאלה:</b>",
            "בתגובה לפסקכם בשו\"ת ב\"מראה הבזק\" ח\"א תשובה כ\"ח 1(עמ' 78) בעניין כהן שנשוי לגויה לגבי עליתו לדוכן ושאר כבודי כהונה, טענתי כך, הואיל ומובא ב\"אשכול\" והובאו דבריו בשאר הפוסקים שכהן שנשוי ערוה הואיל ואסורה על כל ישראל אינו מנוע מעליה לדוכן, רואים מכך שכהן הנשוי אשה שיש בה שני איסורים, אסור של כל ישראל ואסור כהונה, אינו מנוע מלעלות לדוכן, דהא כהן הנשוי ערוה, לאחר ביאה ראשונה נעשית זונה, (ובביאה אחרת נעשית חללה כידוע) ובהכרח גדר הדברים הוא שרק כהן שנשוי לאשה האסורה רק לו אז קרוי מחלל כהונתו, אבל כהן הנשוי לאשה האסורה לכל ישראל אף שיש בה איסור נוסף של כהונה מ\"מ כל היכא שחייב להוציאה גם מדין כל ישראל לא גזרו בו חז\"ל מניעת דיני כהונה [יש לציין שישנן דעות שכהן הנשוי לאשה אסורה לו, הוא מנוע מן התורה מדיני כהונה ד\"וקדשתו\" והוא חדוש]. ולפי הנ\"ל כהן הנשוי גויה שאסור בה מדין גויה וגם מדין זונה דומה לנשוי ערוה.",
            "ואלו הלשון המובא בספר מורה בעליל לאוסרו, ובמה שהובא בהערה למטה הקורא יבין שכך הכונה, הואיל ויש איסור נוסף על הכהן מדין זונה אין זה משנה שגם אסור מדין גויה, וההערה מוסיפה ומשום כך גם גיורת אסורה עליו דהיינו רק להוכיח מזה שיש אסור נוסף המיוחד לכהן והראיה לזה דגם גיורת שמסתלק ממנה אסור גויה הא נשאר אסור אחר, אבל מ\"מ גם כשנשוי לגויה עדיין יש בו הדין של מניעת \"וקדשתו\", כך הוא מובן הדברים למעיין שם. יש כמובן להבחין באופנים שאסור הגויה לא הוה מה\"ת כגון - שלא היה דרך חתנות, ואלו האסור לכהן לא משנה באיזו דרך היה אם הגויה אסורה מטעם זונה, דבר שאינו מוסכם לכל הפוסקים.",
            "<b>תשובה:</b>",
            "הפסק במקומו עומד, ואין בדבריו של \"האשכול\" וההסברים ב\"נחל אשכול\" לסתור דברינו, שהרי כהן החי עם הנוכרית עובר על איסור זונה, שהוא מאיסורי כהונה. ואף-על-פי שיש עליו גם איסור כללי, אם הוא עושה זאת בדרך אישות, ולוקה בין בדרך אישות ובין בדרך זנות (רמב\"ם פי\"ב מה' איסור ביאה ה\"ג).",
            "ספר \"האשכול\" (והמפרשו \"נחל אשכול\") דן בפסילת כהן לנשיאת-כפיים בגלל שעבר עבירה של בא על הערוה, שלמרות שהיא עבירה חמורה שיש בה חיוב כריתות, אף-על-פי-כן לא פסלוהו חכמים מלקיים את מצוות עשה של ברכת כהנים, שכן רק העובר על איסור מאיסורי כהונה פסלוהו מלעלות לדוכן ולעבודה, אבל עובר על עבירה אחרת, חרף חומרתה הגדולה איננו נפסל.",
            "אבל אין ס' \"האשכול\" דן כלל על מקרה שהכהן ממשיך לחיות עם הנוכרית אשר אחר ביאתו הראשונה היא נעשית זונה, ואיסור זה שהוא איסור כהונה, כולל ומקיף את כל שבט הכהונה. ולא יעלה על הדעת שכל כהן שאינה אסורה עליו באיסור ערוה כשיבוא עליה, יפסל מלעלות לדוכן, ואִלו כהן זה שעליו רובץ, בנוסף על איסור זונה, גם האיסור החמור של עריות, הוא יעלה לדוכן. פשוט וברור שכהן החי בקביעות עם גויה, שנוסף על האיסור הכללי שיש עליו, אם לקחה בדרך של חיתון - איסור מן התורה ממה שנאמר \"לא תתחתן בם\" (רמב\"ם שם הל' א) - עובר ולוקה גם משום זונה, והוא גם פסול מלעלות לדוכן ולשאת כפיו.",
            "וראה עוד ב\"פסקי עוזיאל\" לראשל\"צ הגרב\"צ מאיר חי עוזיאל שגם הוא נוקט כך להלכה בפשטות, (סי' סה ב\"קיצור הלכות\", בדין נישואי תערובת). וכן יש לדייק משו\"ת שואל ומשיב [מהד' קמא ח\"ב סי' צז ד\"ה והנה בגוף] וכן סתם פשוט בספר תפלה כהלכתה [עמ' רפט הלכה יט] ודלא כשו\"ת בנין ציון סימן ו' (אם כי גם הוא סיים \"להלכה ולא למעשה עד יסכימו בעלי הוראה עם זה\").",
            "<b>תוספת הערה מהגר\"ש ישראלי למקורות נוספים שנשלחו אח\"כ לרב מפריז:</b>",
            "הועבר אלי מכתבו של כת\"ר ובו הערות מחכימות בדבר מה שהעלינו בכהן שמחזיק אשה שיש עליה איסור כהונה, נוסף על איסור כללי דאיתא עלה, שגם ישראל הוזהרו עליו, פסול מלעלות לדוכן. הלכה זו נראית לי פשוטה כביעתא בכותחא. כי אעפ\"י שמצד האיסור הכללי, אף שהוא חמור ביותר אינו מונע מלקיים מצוות עליה לדוכן, כל כה\"ג שיש בזה גם מצד איסורי כהונה, אין נגרע מכוחו של איסור נוסף זה מלאסור עליו לעלות לדוכן.",
            "ומה שמציין כת\"ר לדברי ה\"מקנה\" שמחדש שממזרת אסורה לכהן גם מצד איסורי כהונה בעוד שבספר ה\"אשכול\" מבואר שאין זה מונע מלעלות לדוכן, אינו נ\"ל כסותר את דברינו. שכן, כפי שמבואר בדברי ה\"מקנה\", דבריו בנויים עפ\"י אותן שיטות הנוקטות להלכה במכות ק\"ו מאלמנה לכה\"ג ילפינן דבת הבאה מעכו\"ם ועבד שבא על בת ישראל שפגומה לכהונה (יבמות מ\"ה, א) שמזה בא ללמוד גם על ממזרת. אולם הן דבר זה תליא באשלי רברבי. דהרמב\"ם השמיט הלכה זו (פט\"ו מאיסורי ביאה, ג' ומ\"מ שם) והוא משום דלמסקנא לא נקטינן הכי (עיין רי\"ף ונמוק\"י שם). וביש\"ש (יבמות פי\"ד סי' ל\"ח, וחוזר ע\"כ בתשובות סי' י\"ז) שגם להאי דעה דאמרינן הולד פגום לכהונה אינו אלא מדרבנן דק\"ו פריכא הוא. וחזק דבריו הגרע\"א בתשובה סימן צ\"א, וכיון שכן, אין בממזרת רק איסור זה, ואין כאן משום לתא דאיסור כהונה, ולפי\"ז א\"ש דברי ה\"אשכול\".",
            "ואשר לכהן המחזיק אחת מהעריות האסורות עליו באיסור כרת, אם יש גם עליו איסור כהונה, בזה שעשאה זונה וכל כהן הבא עליה הוא באיסור זה. הנה דברינו היו לפ\"מ שנקטנו בפשיטות שגם כהן זה עצמו, יש עליו איסור זה של זונה נוסף על איסור העריות, ולפי הנחתנו הרי פסול הוא מטעם זה לעלות לדוכן, דברינו היו עפ\"י אותה שיטת ראשונים הנוקטים שאיסור זונה שהוא איסור מוסיף חל גם על איסור חמור. והוא כמבואר ברש\"י ותוס' יבמות (ל\"ב, ב' תוד\"ה \"ותו חמותו\") ושם זה גם בדעת ר\"ת (וכן נ' מרש\"י קידושין ע\"ח, א' ד\"ה \"חזר ובא עליה\", וכן נראה דעת התוס' קידושין ע\"ז, ב' בתוד\"ה \"פרט לכה\"ג\" עיי\"ש). אכן בתו\"י (כריתות י\"ד, ב' ד\"ה \"מודה רבי יוסי\") וכן מובא ברמב\"ן ליבמות ל\"ג דעת ר\"ת, שאיסור קל על איסור חמור אינו חל גם באיסור מוסיף. ולפי דעה זו, כהן הבא על אחותו דעשאה זונה, אין איסור זה של זונה חל עליו, שזה איסור קל על איסור חמור. ולדעה זו אכן י\"ל דלא יאסר עליו לעלות לדוכן, כיון שאינו אלא באיסור כרת ולא באיסור כהונה. ויתכן שה\"אשכול\" נוקט כדעה זו להלכה, וע\"כ יתפרשו דבריו בענין עריות כפשוטם, למרות שממשיך הכהן להחזיק בה, ברם להלכה נראה דנקטינן כדיעה הפשוטה ברש\"י ותוס' גם בשם ר\"ת שחל גם על כהן זה איסור זונה כאיסור מוסיף, וע\"כ נקטנו כדעה זו להלכה למעשה."
        ],
        [
            "\n<small>סאן חוזה, קוסטה ריקה, אייר תשנ\"ג</small>",
            "<b>י. זמן חיוב במצוות ומנהג הנחת תפילין לנער שנולד בל' אדר א' כשבר-המצוה בשנה פשוטה</b>",
            "<b>שאלה:</b>",
            "ילד שנולד ביום ל' אדר א' תשמ\"א, זאת אומרת יום א' דראש חודש אדר ב'. מתי צריך להניח תפילין בשנת תשנ\"ד?",
            "<b>תשובה:</b>",
            "נחלקו פוסקים בדין זה. יש אומרים שאם השנה הי\"ג תהיה שנה פשוטה (כדוגמת שנת התשנ\"ד), נחשב הנער לבר-מצוה בא' באדר<sup class=\"footnote-marker\">1</sup><i class=\"footnote\">שו\"ת \"בנין ציון\" (סי' קנא), וטעמו ששני ימי ראש-חודש חשובים כיום אחד, וכאלו נולד בא' באדר ב', שדינו להיחשב לבר-מצוה בא' באדר בשנה פשוטה.</i>, ויש אומרים שלהחמיר אנו אומרים, שייחשב לבר-מצוה כבר בל' בשבט, אך במקום שהוא קולא יתכן להחשיבו לבר-מצוה רק החל בכ\"ט באדר<sup class=\"footnote-marker\">2</sup><i class=\"footnote\">שו\"ת \"מנחת יצחק\" (ח\"ו סי' ח וח\"ח סי' ז), וטעמו שאדר שני בשנה מעוברת עומד תחת אדר בשנה פשוטה (אם השנה הי\"ג תהיה שנה מעוברת, כתבו רוב הפוסקים שהנער יחשב לבר-מצוה בל' באדר א' - \"משנה ברורה\" סי' נה ס\"ק מג).</i>.",
            "אלא שלעניין הנחת תפילין נהגו להניחן בברכה חודש אחד לפני זמן בר-מצוה, מדין חינוך<sup class=\"footnote-marker\">3</sup><i class=\"footnote\">\"ערוך השולחן\" או\"ח סי' לז סעיף ד.</i>, ויש אומרים - חודשיים או שלושה<sup class=\"footnote-marker\">4</sup><i class=\"footnote\">\"מגן אברהם\" (או\"ח סי' ל\"ז ס\"ק ד) ו\"משנה ברורה\" (שם ס\"ק יב).</i>. בנדון זה נראה אפוא שלדברי הכל יוכל הנער להניח תפילין בברכה החל ביום ה', א' בשבט התשנ\"ד, וכחיוב החל ביום ו', ל' בשבט תשנ\"ד<sup class=\"footnote-marker\">5</sup><i class=\"footnote\">עיין שו\"ת \"ציץ אליעזר\" (חלק יג סוף סי' י).</i>. "
        ],
        [
            "\n<small>קיטו, אקוודור, כסלו תשנ\"ג</small>",
            "<b>יא. קריאה, ברכות והפטרה בס\"ת כשיש חשש רציני שנפסל</b>",
            "<b>שאלה:</b>",
            "יש חשש גדול שספרי התורה של קהילתנו, שמשתמשים בהם לקריאת התורה בשבת וביו\"ט, הם פסולים. המצב הוא שמתכוננים לשלוח את הספרים לתיקון או להזמין סופר ע\"מ שיתקן אותם. כיצד לנהוג בינתים לענין הקרואים, והאם הם יכולים לברך או לא? ומה הדין לענין ההפטרה וברכותיה?",
            "<b>תשובה:</b>",
            "ספר-תורה שיש בו פסול, \"לכתחילה לא יוציאו אפילו לחובת היום\"<sup class=\"footnote-marker\">1</sup><i class=\"footnote\">הכרעת ה\"משנה ברורה\" (סי' קמג ס\"ק כט).</i>, ויקראו הפרשה מחומש וההפטרה מתנ\"ך שלם, בלי עולים ובלי ברכה<sup class=\"footnote-marker\">2</sup><i class=\"footnote\">כדי שלא תשתכח תורת קריאה מישראל - \"מגן אברהם\" (סי' קמג ס\"ק ב) ובעקבותיו \"משנה ברורה\" (שם ס\"ק ט).</i>. אם קשה לקהילה בפסק זה, יוציאו הספר ויקראו בו בלי ברכה<sup class=\"footnote-marker\">3</sup><i class=\"footnote\">המחבר שם בסעיף ג' פסק \"ואפילו בכפרים שאין נמצא להם ס\"ת כשר, אין מברכין עליו\". משמע, אבל רשאים להוציאו, וברמ\"א שם (סעיף ד) הביא שתי דעות - \"ובשעת הדחק שאין לציבור רק ס\"ת פסול, ואין שם מי שיכול לתקנו, יש אומרים דיש לקרות בו בציבור ולברך עליו, ויש פוסלין\". ואף-על-פי שה\"משנה ברורה\" (שם ס\"ק כט) הכריע כדעה השנייה וכמחבר, ואף הוסיף שאין להוציא ספר-התורה במקרה זה [כמובאר בהערה 1], נראה שבמקום שהעניין קשה לקהילה, לפי השעה והמקום, אפשר להקל ולהוציא הספר ולקרוא בו בלא ברכה. אמנם בשו\"ת הרמב\"ם (הוצאת מקיצי נרדמים ש' רצ\"ד) פסק שיש לברך אפילו על קריאה בס\"ת פסול \"ואין הברכה על הקריאה בספר כמו שהברכה על נטילת לולב או ישיבה בסוכה, שאם היתה סוכה פסולה או לולב פסול, נמצאת הברכה לבטלה... וכן בקריאה המצוה היא הקריאה בספר תורה, בין שקרא בספר כשר בין שקרא בספר פסול...\", עיי\"ש, וכן פסקו אבודרהם, ה\"כלבו\" וראב\"י, ובעקבותיהם פסק הגר\"ש גורן ב\"סידור צה\"ל\" (דיני הוצאת ס\"ת וקריאת התורה, סעיף כו): \"חיילים הנמצאים בסדרה או במחנה מרוחק שאין אפשרות להביא ספר תורה למקום, והיה להם רק ספר תורה פסול, מותר להם לקרוא את כל שבעת הקרואים לעלות לספר התורה הפסול ולברך כרגיל, ולהסתמך בזה על דברי הרמב\"ם המתיר לקרוא בספר תורה פסול. אבל המפטיר יהיה השביעי, כאמור לעיל, וגם לגבי חצי קדיש לא יאמרו אותו אחרי קריאת התורה אלא אחרי ההפטרה\".<br>אבל יש לחלק בין המצב של יחידה בשדה ולבין קהילה שיכולה וצריכה לדאוג לתקינות ספרי-התורה שברשותה. ועיין בשו\"ת \"דעת כהן\" למרן הראי\"ה (סי' קעד) שדן בדעת הרמב\"ם, ובשו\"ת \"יחוה דעת\" (סי' נח בהערה, עמ' רסז) ובספר \"דרך התורה\", מפסקי הראשון לציון הרב הראשי לישראל הגאון הרב מרדכי אליהו (פרק טו סעיף יג ובהערה 13 שם) שהכריע שלא להוציא כלל ספר-תורה פסול, ויש לחלק.</i>. ומכל מקום על הקהילה לעשות מאמצים כדי להשיג, ולוא בהשאלה, ספר-תורה שאין בו פסול, ולתקן את ספרי-התורה של הקהילה במהירות האפשרית. "
        ],
        [
            "\n<small>טריאסט, איטליה, תמוז תשנ\"ג</small>",
            "<b>יב. מנהג הוספת ג' פסוקים בסוף פרשת בלק</b>",
            "<b>שאלה:</b>",
            "נוהגים פה בעירנו להוסיף בסוף פ' בלק ג' פסוקים ראשונים של פ' פנחס, כדי לא לסיים הפרשה בענין רע. האם מנהג כזה מוכר, והאם ראוי לבטלו או לקיימו?",
            "<b>תשובה:</b>",
            "המנהג לסיים את קריאת פרשת בלק בתוספת שלושה פסוקים מפרשת פינחס (עד \"את בריתי שלום\") הינו מנהג ותיקין בקורפו<sup class=\"footnote-marker\">1</sup><i class=\"footnote\">הטעם למנהג זה הובא בשו\"ת \"זרע אנשים\", קובץ תשובות שליקט הרב חיד\"א (סי' כא - תשובת הרב יעקב מייו): \"חיזוק טובה וחינות לפנחס על מעשהו הטוב ולהשלים בברית שלום שהוא קיום כל העולמות\". וניתן לשער שישנו טעם נוסף, והוא שלא לסיים בדבר רע, כנפסק ברמב\"ם פרק יג מהל' תפילה הל' ה, וברמ\"א או\"ח סי' קלח.</i>, ומנהג ישראל תורה הוא<sup class=\"footnote-marker\">2</sup><i class=\"footnote\">עיין שו\"ת \"זרע אנשים\" שמובא שם, שמנהג זה הינו מנהג ותיקין בקורפו (ובקורפו ישבו גאוני עולם, ביניהם הרד\"ך שמנהג זה כבר היה בימיו, ועיין שו\"ת \"בנימין זאב\" סי' קעד). וסיים הרב יעקב מייו את תשובתו הארוכה שם כנגד המערערים שקמו למנהג זה במילים אלה: \"... בהא סלקינן ובהא נחתינן שאין במנהג זה שום נדנוד איסור כפי דברי הפוסקים וכפי דברי הזוהר, שאינו נקרא מדלגין ולא משיג גבול כדאמרן, וכל המחזיק במנהג למצוא סמך ומשען שכרו הרבה מאד...\", ועיין שם נימוקיו. ראה תקציר תשובתו בלקט \"הקמת החדש\" לרב יעקב צבי כץ (ח\"ג סי' קלז ס\"ק סט*).<br>כמו כן שמענו מן הרב שלמה סופר נ\"י ששמע מאביו הרה\"ג אברהם סופר [מהדירם של ספרי \"בית הבחירה\" להמאירי, שהיה רב בקורפו בשנים התרפ\"ה-תרפ\"ח, ולאחר מכן שימש ברבנות בגוריציא עד שנת התרצ\"ו], שכך נהגו בזמן כהונתו בקורפו.<br>כמו-כן כתב הרב פרופ' עזרא ציון מלמד נ\"י במאמרו (\"תרביץ\" ה, עמ' 387), שכך היה המנהג בפרס, ונשתייר בקהילת שיראז ובעוד כמה קהילות שם, וכן נהג אביו, הרב רחמים מלמד בישיבתו בירושלם (אמנם הביא שם שבכמה ערים בפרס בטל מנהג זה, כנראה בהשפעתם של חכמי הספרדים שליחי ארץ הקודש). וראה גם ספרו \"פרקי מנהג והלכה\", עמ' 110.<br>הבעיה במנהג זה היא בשל דברי הזוהר פר' ויקהל (דף רו ע\"ב בהוצ' מוסד הרב קוק): אסור ליה למאן דקארי באוריתא למפסק פרשתא או אפילו מלה חדא, אלא באתר דפסק משה פרשתא לעמא קדישא יפסיק, ולא יפסיק מלין בפרשתא בשבתא דא בפרשתא דשבתא אחרא.... ואסור לן לערבא אלין באלין ולא לאעלא רתיכא דחבריה אפילו כמלא נימא... אלא כל חד וחד כמה דפסיק לון קב\"ה וכמה דמני לון באינון פרשיין כל חד וחד על מטריה...\". הובאו דברי זהר אלה ב\"מגן אברהם\" (או\"ח סי' רפב ו\"ערוך השולחן\" סי' רפב סעיף ב וג). בשו\"ת \"זרע אנשים\" הנ\"ל מיישב שאין מנהג קורפו סותר את דברי הזהר, מכיוון שתחילת פרשת פינחס וסוף פרשת בלק הם עניין אחד, ואין כאן ערוב פרשיות, וגם אין השגת גבול מפרשה לפרשה מכיוון שעתידים לקרוא את פרשת פינחס בשבת הבאה מראש הפרשה [ועיין ב\"ערוך השולחן\" שם סעיף ג המיישב את קושית ה\"מגן אברהם\" שם - כיצד אנו מפסיקים באמצע פרשה בקריאה של ימי שני וחמישי, הרי למדנו במסכת ברכות דף יב ע\"ב שכל שלא פסקו משה, אנו לא פוסקים? (ה\"מגן אברהם\" הוכיח שהכוונה אף לאמצע פרשה, וזיהה את הגמרא עם דינו של הזהר). ויישב בעל \"ערוך השולחן\" שמכיוון שעתידין להשלים בשבת, לא קיימת בעיה זו. וכעקרון זה ראה ב\"טורי אבן\" לראש השנה לא ע\"ב (בשונה מהפסקה באמצע פסוק). וראה עוד בעניין זה בשו\"ת מהרש\"ם (ח\"ג סי' שנט), \"שרידי אש\" (ח\"ג סי' פז), \"רב פעלים\" (או\"ח סי' רא) ו\"ציץ אליעזר\" (חלק טו סי' טז). ב\"שיירי כנסת הגדולה\" בהגהות הטור לסי' קלז אות ב כתב על ש\"ץ שהמשיך בשבת פרשת נשא לקרוא את תחילת פרשת בהעלותך עד \"כן עשה את המנורה\", שלא שינה ממטבע שטבעו חכמים, מכיוון שלא תיקנו חז\"ל, שיקבעו סדר זה בשבת זה וסדר זה בשבת זה, אלא שכך המנהג. ועיין שו\"ת \"מים רבים\" לרב רפאל מילדולה (או\"ח תשובה ח, שהיא המשך לסי' ו, ז שם) שהשיג עליו מהזהר הנ\"ל. ועיין עוד בארוכה בהמשך הדיון הנ\"ל בשו\"ת \"דברי דוד\" לבנו הרב דוד מילדולה (סימנים כא עד לח) תשובות מרבנים שונים (בעיקר תשובות כג, כד, כו ולו) ועל היחס בין דברי הזהר הללו להלכה.<br>ולעניין מנהגנו שלא חשנו לסיים בדבר טוב בפרשת בלק ועוד פרשות, עיין שו\"ת \"רב פעלים\" ל\"בן איש חי\" (ח\"ד או\"ח סי' מב), שכיון שהעולה מסיים בברכה, אין זה נקרא סיום בדבר רע. אך הקורא שניים מקרא ואחד תרגום יסיים בפסוק מן הפרשה הבאה או פסוק שכבר קרא אותו, ואף אותו יאמר שניים מקרא ואחד תרגום.<br>ועיין עוד או\"ח סי' תכח סעיף ה-ו וברמב\"ם פרק יג מהל' תפילה הל' ה, שנראה משם שהלכה זו על סיום בדבר טוב אינה הלכה מוחלטת, והיא תלויה בשיקולים נוספים.</i>. חשוב לציין שבשבת פרשת פינחס שוב יקראו מתחילת הפרשה. "
        ],
        [
            "\n<small>ישראל, שבט תשנ\"ג</small>",
            "<b>יג. הנחת שקף עם טעמים וניקוד על גבי ס\"ת בעת הקריאה</b>",
            "<b>שאלה:</b>",
            "האם מותר בשעת הקריאה בתורה להעזר בשקף (נייר או פלסטיק שקופים), עליו יהיו כתובים טעמי המקרא, הניקוד, סופי פסוקים וכד' של פסוקי התורה, למעט האותיות.",
            "הכוונה היא, להניח את השקף הנ\"ל על גבי ספר התורה בעת הקריאה בתורה בציבור, כך שכמעט כל עולה לתורה יוכל לקרוא בעצמו, ללא עזרת ה\"בעל-קורא\".",
            "לדעתנו, הדבר נחוץ מאד, בפרט בדורנו, בעיקר במקומות שאין בהם \"בעל קורא\", כגון בקהילות קטנות, בחו\"ל, בצבא, בבית האבל וכו'.",
            "<b>תשובה:</b>",
            "1. ראייה דרך חומר שקוף",
            "לדעת רוב האחרונים ראייה דרך חומר שקוף נקראת ראייה<sup class=\"footnote-marker\">1</sup><i class=\"footnote\">שו\"ת \"הלכות קטנות\" לרב יעקב חאגיז (ח\"א סי' צט) - לגבי קריאת התורה דרך משקפיים, או טיפת שעוה שהאות ניכרת דרכה (הובאו דבריו ב\"באר היטב\" לאו\"ח סי' קמג ס\"ק ט), וכן בשו\"ת \"קול גדול\" (סי נ). ועיין \"שבות יעקב\" (ח\"א סי' קכו) לגבי חליצה שפסק - בהסתמך בין היתר על ה\"הלכות קטנות\" - שנקראת ראייה. אך שמענו בשם הגרש\"ז אויערבך שבחליצה נוהגים הדיינים להחמיר, כי זה מדאורייתא.</i>, אך בכל זאת עדיף לראות בצורה ישירה, במקום שיש אפשרות כזו<sup class=\"footnote-marker\">2</sup><i class=\"footnote\">ב\"שערי אפרים\" (שער ג סוף סעיף יח) כתב \"ואם הקורא אינו רואה בטוב, ורגיל בבתי עיניים, מותר לקרות בהם\" - משמע שראייה ישירה עדיפה. לגבי ברכת בורא מאורי האש מצאנו דעות בראשונים שאסור לברך על שלהבת שנראית בתוך עששית - רש\"י לברכות נג ע\"ב, \"שיטה מקובצת\" שם, \"ארחות חיים\" (הובא ב\"בית יוסף\" לאו\"ח סי' רחצ בסוף הסימן), וכן נקט המחבר שם בסעיף טו (ולא מצאנו שהגר\"א חלק עליו).<br>אמנם הרשב\"א חלק על רש\"י, וראיתו מערוה בעששית שאסור לקרוא קריאת שמע כנגדה, ועיין \"מגן אברהם\" (שם סק\"כ) שנראה שמצדד כרשב\"א, ויעוין ביאורו ב\"נודע ביהודה\" (מהדורא תנינא תשו' כב), וכן עיין ב\"ערוך השלחן\" (שם סעיף יח) שגם מיישב את הרשב\"א ממה שהקשה עליו ב\"בית יוסף\".<br>ה\"משנה ברורה\" (שם ס\"ק לז) פסק שלכתחילה \"אין כדאי להקל\" בברכת בורא מאורי האש בעששית (אמנם ב\"ביאור הלכה\" ציין שאין לנו כוח למחות ביד המקילין). כמו כן החמיר ה\"משנה ברורה\" בקידוש לבנה, שמי שנאלץ לקדש תחת הגג, לכתחילה יפתח את החלון (או\"ח סי' תכו ב\"שער הציון\" ס\"ק כה. ועיין ב\"ביאור הלכה\" שם, ריש הסימן ד\"ה \"ונהנין מאורה\" וב\"שער הציון\" ס\"ק ד. ועיין ב\"משנה ברורה\" ס\"ק ג לגבי קידוש לבנה כשהלבנה נכסית בעבים). וכן הוא בבדיקת חמץ, שהבודק לאור החמה המאירה דרך החלון לא יבדוק, אם האור חודר דרך חלון זכוכית, (\"מגן אברהם\" סי' תלג ס\"ק ד ו\"משנה ברורה\" שם ס\"ק ז). אך עיין \"דעת תורה\" לאו\"ח (סי' תלג סעיף א), שמביא בשם ה\"דעת קדושים\", שדברי ה\"מגן אברהם\" מוסבים על זמנם, שהזכוכית לא היתה זכה, אך בזמננו אפשר להקל.<br>מראי-מקומות נוספים לעניין זה - שו\"ת \"הלכות קטנות\" (ח\"א סי' רעד) לגבי ראיית פני זקן בעששית, ולגבי ראיית עדות במראה (שם בח\"ב סי' פב); \"פתחי תשובה\" (לחו\"מ סי' לה ס\"ק ח, ולאה\"ע סוף סי' קסט, סדר חליצה בקצרה, ס\"ק א); \"ברכי יוסף\" (חו\"מ סי' לה אות יא); \"שערי תשובה\" (ריש סי' תכו. באור הלכה סי' רחצ ד\"ה אמר בתוך אספקלריה ובספר \"מאורי אש\" לגרש\"ז אויערבך דף צד; \"יביע אומר\" (ח\"א או\"ח סי' ז, סי' יז, סי' יח, ח\"ד סי' מ, ח\"ו סי' יב); \"יחוה דעת\" (ח\"ד סי' יח אות ז ואילך).</i>.",
            "2. כיסוי שקוף על גבי קלף",
            "מצאנו ב\"שערי אפרים\"<sup class=\"footnote-marker\">3</sup><i class=\"footnote\">ב\"שערי אפרים\" (שער ה אות ז), וכן נראה מ\"קיצור שולחן ערוך\" (סי' כד סעיף יב). ובפשט הוא מטעם שראינו, שחשש לכתחילה לראייה דרך חומר שקוף. אך יתכן שהגם שראייה כזו נחשבת לראייה, הרי השעוה נחשבת לחציצה, שלא כך ניתנה תורה מסיני (מכוסה), ועיין לקמן הערה 7 בשם רמב\"ן (וכעין מה שמובא ב\"ביאור הלכה\" לגבי בורא מאורי האש, שצריך אש גלויה ולא טמונה). וגם יתכן טעם אחר והוא שאין זה כבוד התורה, שתהא שעוה עליה. וצריך להסירה דווקא קודם הקריאה משום שצריך לסלק אי-כבוד מהר ככל האפשר.</i> שכתב להסיר קודם הקריאה טיפת שעוה שעל הקלף, למרות שהאות ניכרת דרכה, ורק כשאי-אפשר לעשות כן, יקרא כך, ויסירנה לאחר מכן.",
            "3. שינוי מן הנהוג",
            "מצאנו ב\"אגרות משה\"<sup class=\"footnote-marker\">4</sup><i class=\"footnote\">\"אגרות משה\" (יו\"ד ח\"ב סי' קלג), והוא מדמה זאת למה שפסלו חכמים טבילה שרחצו אחריה במים שאובין, שלא יאמרו, שמים שאובין מטהרים. וה\"ה כאן שלא יאמרו, שכך צריך להיות ספר-תורה, ואם באמת יחשבו כך, יעברו בבל תוסיף. ואף שבמקרה שלנו לא מדובר בציפוי קבוע, הרי קיים החשש שיחשבו, שרק כך ניתן לקרוא בתורה.</i> שאסר ציפוי נילון המודבק על ספר-תורה כדי לשמר את אותיותיו, אף שלא מצא מקור מפורש לכך.",
            "4. ניקוד והטעמה",
            "נפסק בשו\"ע<sup class=\"footnote-marker\">5</sup><i class=\"footnote\">שו\"ע יו\"ד סי' רעד סעיף ז.</i> שספר-תורה המנוקד - פסול [וה\"ה באשר לספר-תורה מוטעם<sup class=\"footnote-marker\">6</sup><i class=\"footnote\">\"נודע ביהודה\" (מהדורא קמא סי' עד ד\"ה ומ\"ש מהרש\"ל) - מאותו הטעם שאסור ניקוד, אסורה גם ההטעמה, שגם טעמי-המקרא משנים בין אם למסורת לאם למקרא. ועיין בט\"ז שם ס\"ק ו-ז, שספר מנוקד אי-אפשר להכשירו, מכיוון שנכתב מזויף מתוכו.</i> והוא משום שהניקוד וההטעמה מבטלים את המשמעות של \"יש אם למסורת\" מן הספר<sup class=\"footnote-marker\">7</sup><i class=\"footnote\">טעם זה מופיע ב\"בית יוסף\" (יו\"ד סוף סי' רעד) בשם רב האי גאון, רבנו ירוחם והרשב\"א. ובשם רמב\"ן (סי' רלח) הביא טעם שאין הספר כנתינתו מסיני. ועיין ב\"אגרות משה\" (יו\"ד ח\"ג סי' קיז) שאמר, ששני הטעמים טעם אחד הם.</i> ומשאירים רק את המשמעות של \"יש אם למקרא\", ובדומה גם בנדון דידן<sup class=\"footnote-marker\">8</sup><i class=\"footnote\">מצאנו בר\"ן (הובא ב\"שאילת יעבץ\" ח\"א סי' עה) שאיסור קריאת התורה שלא מתוך הספר אינו רק משום דברים שבכתב אי אתה רשאי לאמרן בע\"פ, אלא גם מצד שבספר-תורה יש חסרות ויתירות, וקריין ולא כתיבן, והקורא שלא מתוך הספר מחסיר אותיות.<br>וכן מצאנו ב\"אגרות משה\" (או\"ח ח\"ג סי' מא) שאומר, שאף שבקרי ולא כתיב אמנם ישנה הלכה למשה מסיני שניתן לקרוא בעל-פה, אבל הקורא צריך לראות את הכתוב בעיניו, כגון הקורא \"אשר לו חומה\" צריך לראות את הכתוב \"אשר לא חומה\" בשעה שהוא קורא.<br>וכן לענייננו, אף שאין זה נחשב לקורא מספר מנוקד, הרי זה כקורא מספר שהמשמעות של אם למסורת בו מסותרת.</i>.",
            "<b>לסיכום:</b> מן הטעמים הנ\"ל נראה שיש להמשיך בדרך הקריאה הרגילה בישראל, והקורא יעזר באחד מן הקהל שיעמוד על ידו ויסמן לו את הניקוד ואת הטעמים<sup class=\"footnote-marker\">9</sup><i class=\"footnote\">\"משנה ברורה\" סי' קמב ס\"ק ח.</i> [ומה גם שבדרך כלל אין קריאה בלא טעמים פוסלת את הקריאה<sup class=\"footnote-marker\">10</sup><i class=\"footnote\">או\"ח סי' קמב סעיף א ו\"משנה ברורה\" שם ס\"ק ד.</i>], ולא להשתמש בשקף המוצע.",
            "שונה יהיה הדין לגבי מגילת אסתר שבה אין, בשעת הדחק, בעיה להשתמש בשקף המוצע<sup class=\"footnote-marker\">11</sup><i class=\"footnote\">אף נראה שבמקום הדחק עדיף יהיה להשתמש בשקף המוצע, מכיוון שלגבי מגילת אסתר נפסק בשו\"ע או\"ח (סי' תרצא סעיף ט) שמגילה מנוקדת כשרה. וה\"משנה ברורה\" (שם ס\"ק כה) פסק שבשעת הדחק יהיה מותר להטעים את המגילה (כ\"כ בספר \"באר שבע\" דף קה וב\"מגן אברהם\" ס\"ק י), וב\"קיצור שולחן ערוך\" (סי' קמא סעיף יח) התיר גם לנקד.<br>אך מכיוון שלכתחילה ראוי שלא לנקד ולהטעים בתוך המגילה עצמה, וב\"ערוך השלחן\" (שם סעיף יד) פסק שאף בשעת הדחק אין להטעים, נראה שהשקף המוצע עדיף (וזה עדיף גם מבחינה טכנית, שהרי אם יכתבו את הטעמים בתוך המגילה עצמה, יצטרכו למחוק אותם כשיהיה מי שיודע לקרוא בלעדיהם, ובשקף אין בעיה כזו).</i>. אך יש להגביל את השימוש בו בכך שאכן השקף יעשה בצורה כזו, שיהיה מובטח, שהטעמים והניקוד לא יסתירו את האותיות בשעת הקריאה<sup class=\"footnote-marker\">12</sup><i class=\"footnote\">ויש לציין הגבלה נוספת, והיא שראינו שכאשר יש בו בשקף קמט, אי-אפשר לקרוא דרכו. יש אפוא להבטיח שבעיה זו לא תהיה, הן ע\"י שימוש בחומר גמיש לשקף הן על-ידי יִדוע הקונים בבעיות האפשריות.</i>. "
        ],
        [
            "<small>קיטו, אקוודור, חשון תשנ\"ה</small>",
            "<b>יד. תפילת מנחה אחר השקיעה</b>",
            "<b>שאלה:</b>",
            "מי שלא הספיק להתפלל מנחה, משום אונס, לפני השקיעה, האם ישנם מצבים בהם אפשר להתפלל אחרי השקיעה או שמא, תמיד עדיף להתפלל תשלומין בתפילת ערבית?",
            "<b>תשובה:</b>",
            "בעניין מי ששכח להתפלל תפילת מנחה, ועבר זמן השקיעה, יש מחלוקת בין פוסקים: יש אומרים שבדיעבד יכול להתפלל מנחה<sup class=\"footnote-marker\">1</sup><i class=\"footnote\">היתר התפילה בדיעבד לאחר שקיעה מבוסס על ג' סעיפים להתיר:<br>א. דעת כמה מן הראשונים, שלכתחילה זמן תפילת מנחה נתקן עד צאת-הכוכבים.<br>ב. דעת ר\"ת, המחבר ורמ\"א שפסקו, ש\"שקיעה\" הינה סוף השקיעה ולא תחילתה (ושלא כנהוג במקומותינו, שנהגו כשיטת הגאונים והגר\"א, שהיום נגמר בתחילת השקיעה).<br>ג. דעת ר' יוסי שבין-השמשות כהרף עין, והוא סמוך לצאת-הכוכבים, ומשקיעה ועד בין-השמשות הוא יום ממש (בעוד שלחולקים עליו בין-השמשות הוא משך הליכת שלושת רבעי מיל, והוא כל משך הזמן שבין שקיעה לצאת-הכוכבים).<br>ונפרט את האמור לעיל<b>:</b><br>במסכת ברכות (כו ע\"א) במשנה נחלקו ר' יהודה וחכמים בעניין סוף זמנה של תפילת מנחה (קטנה). דעת חכמים: \"תפילת מנחה עד הערב\", ופירש\"י - עד חשכה, ומכאן ואילך זמן תפילת ערבית. \"ור' יהודה אומר: (תפילת מנחה) עד פלג המנחה\", ומכאן ואילך תפילת ערבית. ובגמ' שם: \"השתא דאיתמר הלכתא לא כמר ולא כמר, דעבד כמר עבד, ודעבד כמר עבד\", וכך פסק שם רי\"ף (יח ע\"ב בדפי הרי\"ף).<br>וכתב שם רא\"ש בשם אחד מן הגאונים שמי שנוהג להתפלל ערבית מפלג המנחה, כרבי יהודה, לא יתפלל מנחה אחר פלג המנחה. והנוהג כחכמים להתפלל מנחה עד הערב, לא יקדים להתפלל ערבית מפלג המנחה, \"דאי אפשר לו לעשות פעם כר\"י ופעם כחכמים\". וכמובן, לאו דוקא שלא יעשה ביום אחד תרתי דסתרי, אלא אף בימים שונים ינהיג עצמו או כר\"י או כחכמים.<br>וכך פסק רמב\"ם (הל' תפילה פ\"ג ה\"ד) \"וזמן מנחה קטנה מתשע שעות ומחצה, עד שישאר מן היום שעה ורביע (=פלג המנחה). ויש לו להתפלל אותה עד שתשקע החמה\". ופירש שם ה\"כסף משנה\" שכיוון בדבריו למה שכתב רא\"ש בשם הגאון הנ\"ל.<br>וכן כתבו תלמידי ר' יונה (יח ע\"ב בדפי הרי\"ף) והוסיפו - \"ועכשיו כיון שמנהגנו להתפלל תפילת המנחה אחר פלג המנחה, כרבנן, אין לנו להתפלל תפילת ערבית קודם שקיעת החמה כר\"י, אלא לעשות הכל כרבנן. מיהו בדיעבד, אם התפלל תפילת ערבית בכוונה לצאת מפלג המנחה ואילך - יצא\".<br>וכך פסק בשו\"ע או\"ח (סי' רלג סעיף א) \"ועיקר זמנה מט' שעות ומחצה ולמעלה עד הלילה לרבנן, ולר\"י עד פלג המנחה... ואסיקנא דעבד כמר עבד... והוא שיעשה לעולם כחד מינייהו... ועכשיו שנהגו להתפלל מנחה עד הלילה, אין להתפלל תפילת ערבית קודם שקיעת החמה, ואם בדיעבד התפלל תפילת ערבית מפלג המנחה ומעלה - יצא. ובשעת הדחק יכול להתפלל תפילת ערבית מפלג המנחה ולמעלה\". כלומר, אנו שנוהגים כחכמים, יכולים לסמוך בדיעבד, ובשעת הדחק אפילו לכתחילה, על שיטת ר' יהודה, ולהתפלל ערבית מפלג המנחה. ורמ\"א שם סיים: \"ולדידן במדינות אלו שנוהגין להתפלל ערבית מפלג המנחה, אין לו להתפלל מנחה אחר כך, ובדיעבד או בשעת הדחק יצא, אם התפלל מנחה עד הלילה - דהיינו עד צאת-הכוכבים<b>\"</b>.<br>והנה נחלקו ראשונים בדעת חכמים (לגבי סוף זמן מנחה), מהו \"עד הערב\". רש\"י במשנה כתב \"עד חשיכה\". וכתבו תלמידי ר' יונה (שם) שאין לפרש, שהכוונה לצאת-הכוכבים, שהוא לילה ממש, אלא אינו אלא עד שקיעת החמה, משום שבמס' זבחים (נו ע\"א) אמרו, שדם קרבן התמיד של בין הערביים נפסל לזריקה משקיעת החמה, ותפילת מנחה כנגד תמיד של בין הערביים, וכמו שזמן זריקת דמו עד השקיעה, כך זמן מנחה. וכך נשמע לכאורה ברמב\"ם שכתב (שם) \"עד שתשקע החמה\", ולא כתב \"עד הלילה\".<br>וב\"שלטי גבורים\" שעל המרדכי (ברכות פרק רביעי, ס\"ק ב) כתב שיש מרבותינו שפירשו \"עד הערב\", היינו עד שתחשך, ואפשר שדעתם היא, שזמנה עד צאת-הכוכבים, וכדאמרינן בפרק ראשון \"עד צאת-הכוכבים יממא הוא\". וחלק עליהם ה\"שלטי גבורים\" ואמר שאין זה מחוור, מכיוון שמנחה כנגד עבודת התמיד נתקנה, ואי-אפשר לשחוט אחר שקיעת החמה (וכדעת תלמידי ר\"י).<br>והנה כתב הראבי\"ה (תענית סי' תתנח) \"שדם הקרבן נפסל בשקיעה, היינו - בצאת-הכוכבים, שנאמר - 'ביום הקריבו את-זבחו' - ולא בלילה\". ולדבריו, גם מנחה זמנה עד צאת-הכוכבים.<br>ויש שרצו לפרש כן ברש\"י במנחות (כ ע\"ב), שכתב ש\"דם קרבן התמיד נפסל לזריקה בשקיעת החמה, מפני שאינו ראוי להיזרק בלילה, שנאמר 'ביום צוותו להקריב את-קרבניהם', ולמחר נפסק בלינה\", משמע שדווקא בצאת-הכוכבים נפסל הדם, דכבר לילה הוא, ולא משקיעת החמה.<br>אך תוס' שם ד\"ה נפסל ובזבחים (נו ע\"א) ד\"ה מנין כתבו בשם רבנו תם, שאע\"פ שבכל מקום דאמרינן \"משתשקע החמה\" הכוונה לשקיעה המאוחרת, שהיא ¾ מיל לפני צאת-הכוכבים (של ר\"ת), מכל מקום כאן שכתוב \"משקיעת החמה\", הכוונה לתחילת השקיעה, כשנכסית השמש מעינינו (הוא 4 מיל לפני צאת-הכוכבים דר\"ת), ומאותו הרגע פסול הדם לזריקה, ואם כן נאמר שהוא הדין למנחה שזמנה עד שקיעה ראשונה בלבד.<br>אלא שתוס' שם כתב בשם יש מפרשים, שאפשר לומר, שדם נפסל לזריקה רק מצאת-הכוכבים, ומדרבנן נפסל משקיעת החמה, שעשו הרחקה, וקרא אסמכתא בעלמא הוא. ולפי זה אפשר לומר שזמן מנחה עד זמן זריקת התמיד דאורייתא שהוא צאת-הכוכבים (ומנגד אפשר לומר שקבעו מנחה כנגד הזמן המעשי (מדרבנן) של זריקת הדם, שהוא שקיעת החמה).<br>ואולי יש לדקדק בדברי תוס' שאף לשיטת היש מפרשים אין הכוונה, שמותר מדאורייתא לזרוק הדם עד צאת-הכוכבים ממש, דהלא בין השמשות ספק לילה הוא, אלא כוונתו לסוף השקיעה שהיא סמוכה לצאת-הכוכבים (13.5 דקות לפניו), ולאפוקי מר\"ת שסובר, שזריקת הדם זמנה עד תחילת השקיעה. וכן יש לומר במה שכתב הראבי\"ה הנ\"ל שדם נפסל בצאת-הכוכבים, לאו דוקא, אלא בסוף השקיעה. ולפי זה גם תפילת מנחה אי-אפשר להתפלל עד צאת-הכוכבים ממש, אלא עד סוף שקיעה.<br>ויש לציין מה שכתב בספר \"מנחת כהן\" (מאמר ב, פ\"ח) שכיוון שאיברים של קרבן התמיד נקטרים על גבי המזבח גם לאחר שקיעת החמה, עד צאת-הכוכבים, הרי שתפילת מנחה תהא גם היא עד צאת-הכוכבים, למרות שדם נפסל לזריקה בשקיעה (וקשה, שהרי עיקר עבודת התמיד הוא שחיטתו וקבלת דמו וזריקתו על המזבח).<br>וב\"הגהות מיימוניות\" (פ\"ג מהל' תפילה אות ג) כתבו בשם ר\"ח, שעכשיו שנהגו כל ישראל להתפלל מנחה עד הערב, וכדאמר ר' יוסי בירושלמי, לא מוקשה תפילת מנחה לתמיד של בין הערביים, אלא (מוקשה) לקטורת שנא' \"תכון תפילתי קטורת לפניך, משאת כפי מנחת ערב\". וכ' הגר\"ע יוסף (שו\"ת \"יחוה דעת\" כרך ה סי' כב) שכיוון שקיימא לן, שקטורת של בין הערביים זמנה אחר הקרבת איברים של התמיד, ממילא יוצא שזמנה אחר שקיעת החמה, וכן זמן מנחה, לשיטת ר' יוסי בירושלמי.<br>ובספר \"שבלי הלקט\" (סי' מח) כתב: \"מי שרוצה להתפלל מנחה עד צאת-הכוכבים, כרבנן, הרשות בידו\".<br>ובשו\"ת מהרי\"ק (סי' קעג) כתב: \"פשוט שלדעת חכמים שחולקים על ר' יהודה, זמן תפילת המנחה נמשך עד הלילה שהוא בצאת-הכוכבים\".<br>וכן משמע מסתימת לשון המחבר והרמ\"א בשו\"ע או\"ח (סי' רלג סעיף א) שהבאנו לעיל, שכתבו שלדעת חכמים זמן מנחה עד הלילה, ורמ\"א טרח לבאר \"דהיינו עד צאת-הכוכבים\". ומקורו ממה שכתב ב\"דרכי משה\" שם - \"מהרי\"ל היה נוהג להתפלל בשעת הדחק (דלכתחילה נהגו כר\"י עד פלג המחנה), סמוך לצאת-הכוכבים\".<br>והאריך מאד בעניין זה בשו\"ת \"שאגת אריה\" (סי' יז) והוכיח שזמן מנחה איננו עד שקיעת החכמה הראשונה, אלא עד צאת-הכוכבים.<br>ואמנם דעת הגר\"א בביאורו לשו\"ע או\"ח (סי' רסא), וכן דעת ה\"מעדני יום טוב\" ודעת \"הלבוש\", כדעת תלמידי ר' יונה, וכדעת \"שלטי הגיבורים\" הנ\"ל, שזמן מנחה רק עד שקיעת החמה. וכן נוהגים רובא דאינשי להתפלל לכתחילה מנחה לפני שקיעת החמה.<br>והוסיף ה\"משנה ברורה\" (שם בסק\"ח), שמה שכתב המחבר \"עד הלילה\", כוונתו עד בין השמשות שהוא ספק לילה, והיינו עד השקיעה. וכן במה שכתב הרמ\"א שם \"עד הלילה - דהיינו עד צאת הכוכבים\", ביאר ה\"משנה ברורה\" (סקי\"ד, ומקורו ב\"פרי מגדים\" שם סק\"ז): \"לאו דוקא, דערך ¼ שעה קודם צאת-הכוכבים - בין השמשות הוא לכולי עלמא, ואין להתפלל באותו הזמן (מנחה או ערבית) אלא כל סמוך לזה, והיינו ¾ מיל קודם צאת-הכוכבים\". ולפי דבריו, גם דעת המחבר והרמ\"א היא שיש להתפלל מנחה עד השקיעה, דהיא תחילת בין השמשות. אלא שמכל מקום יש מחלוקת בין הפוסקים, עד איזו \"שקיעה\" יש להתפלל מנחה. ומבאר ה\"משנה ברורה\", שדעת המחבר והרמ\"א כאן כדעתם בסי' רסא, שפסקו ש\"שקיעה\" לעניין כל המצוות התלויות ביום היא השקיעה המאוחרת, וכדעת ר\"ת, ואז מתחיל בין השמשות ונמשך ¾ מיל עד צאת-הכוכבים. ושקיעה זו מאוחרת לשקיעה הראשונה (שהיא משנכסית השמש מעינינו) ב3.25- מיל והוא כמעט שעה שלימה. ולכן מה שכתבו כאן \"עד הלילה\", וביאר ב\"משנה ברורה\" עד בין השמשות, היינו עד השקיעה המאוחרת, וכשיטתם. אך שיטת הגאונים, וכן פסק הגר\"א בסי' רסא, ועוד הרבה אחרונים, שהשקיעה הראשונה היא סוף היום (בין לעניין כניסת שבת בין לעניין הפסק טהרה לנידה ובין לשאר דינים שזמנם ביום ולא בלילה), וממילא אין להתפלל מנחה אחר שקיעה ראשונה. ולכן פסק ה\"משנה ברורה\" (ס\"ק יד) שלכתחילה יש להתפלל מנחה עד תחילת השקיעה, ובזה יוצא ידי חובה לכולי עלמא, ובדיעבד, אם שכח או נאנס, יתפלל מנחה עד סוף שקיעה (!) שהיא כשעה לאחר מכן, ובלבד שלא יראו כוכבים, ויסמוך בזה בדיעבד על דעת הסוברים שזמן מנחה עד השקיעה המאוחרת.<br>אלא שלדידן, בארץ-ישראל אין משך הזמן בין \"תחילת שקיעה\" ל\"סוף שקיעה\" (שהיא החשכת האופק) נראה בטבע, אלא אדרבא הרקיע מחשיך (והכוכבים יוצאים) עוד קודם לכך בהרבה, ולכן נפסק שיתפלל בדיעבד רק עד ¾ מיל אחר השקיעה הראשונה, שהוא משך בין השמשות לפי דעת הגאונים, ואז אין לו להתפלל עוד מנחה, ובמיוחד משום שהמנהג במקומותינו הוא להתפלל ערבית מיד בצאת-הכוכבים הזה (שהוא ¾ מיל אחר השקיעה הראשונה).<br>ואנו נוסיף שכיוון שדעת חלק מן הראשונים, כפי שהבאנו לעיל, היא שלכתחילה זמן מנחה עד צאת-הכוכבים, יש לצרפם כסניף לקולא, ולהתיר תפילת מנחה בדיעבד עד ¾ מיל אחר השקיעה.<br>וכסניף נוסף לקולא יש לצרף את דעת ר' יוסי שבין השמשות הוא כהרף עין, וזמנו סמוך לצאת-הכוכבים, היינו שלשיטתו משך בין השמשות, שלפי שאר התנאים מתחיל עם השקיעה, הוא עדיין יום, ואם כן לשיטתו זמן מנחה הוא. וכן כתב ה\"משנה ברורה\" ב\"שער הציון\" (שם סקכ\"א) שכדאי הוא ר' יוסי לסמוך עליו לקולא, בדיעבד. וכך פסק הגר\"ע יוסף בשו\"ת \"יחוה דעת\" (כרך ה סי' כב) שיתפלל מנחה בדיעבד עד ¾ מיל אחר השקיעה (והוסיף לחדש שאף יעדיף לכתחילה להתפלל אחר השקיעה בציבור כשמתאחרין, מלהתפלל ביחידות לפני השקיעה, אלא שבזה הוא חלוק על ה\"משנה ברורה\" הסובר שוודאי לכתחילה יעדיף להתפלל מנחה ביחידות לפני שקיעה - שהוא נכון לכל השיטות, ולא יתאחר עם הציבור).</i> עד ½13 דקות<sup class=\"footnote-marker\">2</sup><i class=\"footnote\">עיין לעיל בהערה 1 שהקולא בדיעבד להתפלל מנחה היא עד ¾ מיל אחר השקיעה, ושיעור זה נתון במחלוקת השיטות, מהו זמן הליכת מיל (18 דקות, 22 דקות או 24 דקות), ועל כן לחומרא לא נקל יותר מן השיעור הקצר שהוא כ-¾ מיל. ואכן יש לדעת דמיירי בדקות זמניות, ואם כן בחורף, כשהיום קצר, שיעור זה קטן ב16%- בערך, ועל כן יש להקפיד שלא להתפלל מנחה, אף בדיעבד, אחרי 10 דקות שאחרי השקיעה.<br>וכן כתב ב\"כף החיים\" (סי' רלג סק\"ה) שמנהג ירושלם וחברון, שלא להתפלל מנחה אחר שעברו עשרה רגעים מן השקיעה.</i> אחרי השקיעה, וטוב יעשה אם יתנה תנאי<sup class=\"footnote-marker\">3</sup><i class=\"footnote\">עיין ב\"ביאור הלכה\" (סי' רלג ד\"ה דהיינו עד צה\"כ) שהביא עצה טובה זו בשם ספר \"סדר זמנים\". ויש להעיר שעצה זו אינה מועילה לתפילת מנחה בערב שבת, ולמנחה של שבת, מכיוון שתפילת ערבית שלאחריה היא בנוסח שונה (ערבית של שבת, או של מוצ\"ש), ואי-אפשר להתנות שלצד אחד תעלה התפילה לשם מנחה, ומאידך - לשם ערבית (והוא הדין למנחה בערב יו\"ט, ביו\"ט, בערב ראש-חודש, בראש-חודש, בערב חנוכה, בערב פורים ובפורים).</i>, שאם עדיין זמן מנחה, תהא תפילתו זו תפילת מנחה, והתפילה שיתפלל אחר צאת הכוכבים תהא לשם ערבית, ואם כבר עבר זמן מנחה, תהא תפילתו זו תפילת ערבית, והתפילה הבאה תשלומין למנחה.",
            "ויש אומרים שמי ששכח להתפלל מנחה, ועבר זמן השקיעה, הפסיד התפילה, ויתפלל ערבית שתיים, אחת לחובה ואחת לתשלומין<sup class=\"footnote-marker\">4</sup><i class=\"footnote\">דעת הגר\"א נבנצל (ואמר שכמדומה הוא ששמע כן להלכתא מהגרש\"ז אויערבאך), שכיון שעיקר הקולא בדיעבד של ה\"משנה ברורה\" להתפלל מנחה אחר השקיעה הוא משום דעת המחבר והרמ\"א, שפסקו כר\"ת, ש\"שקיעה\" היא השקיעה המאוחרת, ואמנם דבר זה נראה בטבע באירופה, שאחר שנכסית השמש מעינינו, עוד מאיר המערב זמן ממושך, עד שמגיע שיעור הסתלקות האור מרוב הרקיע, והיא השקיעה המאוחרת. אך בא\"י דבר זה אינו נראה בטבע כלל, והאופק מחשיך זמן קצר אחר שקיעת החמה (\"הראשונה\"), ופוק חזי מה עמא דבר, דכולי עלמא נוהגין בא\"י כשיטת הגאונים והגר\"א לעניין הפסק טהרה וכניסת שבת עד השקיעה הראשונה, ורובא דעלמא לא מחכים בצאת השבת לצאת-הכוכבים דר\"ת, אלא עושים מלאכות דאורייתא הרבה קודם לכן. הנה כי כן אין לסמוך על זה בדיעבד, דהוי כסתרי אהדדי. ולכן פסק שאם עבר זמן השקיעה, הפסיד מנחה ויתפלל ערבית שתיים, אחת לחובה ואחת לתשלומין.<br>והוסיף שיהיה זה ממש סתרי אהדדי, אם יתפלל מנחה אחר שקיעה, ומיד בצאת-הכוכבים ה\"מוקדם\" (דלפי הגאונים הוא ¾ מיל אחר השקיעה - כנהוג במקומותינו) יתפלל ערבית עם הציבור, ונמצא שלפי דעת הגאונים לא התפלל מנחה בזמנה, ולפי דעת ר\"ת לא התפלל ערבית בזמנה!</i>. "
        ],
        [
            "\n<small>מונטריאול, קנדה, סיון תשנ\"ג</small>",
            "<b>טו. ברכת בורא פרי הגפן על יין \"קדם\" ו\"כרמל\" לספרדים</b>",
            "<b>שאלה:</b>",
            "האם יין \"כרמל\" תחת השגחת הראשון לציון הרב מרדכי אליהו הוא כשר לספרדים, והאם יין \"קדם\" תחת השגחת O.U. הוא כשר לספרדים?",
            "<b>תשובה:</b>",
            "בהתייעצות עם מחלקת הכשרות של הרבנות הראשית לישראל הוברר לנו, כי יין \"כרמל\" שבהשגחת הראשון לציון מרן הרב הראשי הרב אליהו הוא כשר לספרדים, ואלו יין \"קדם\" שתחת השגחת O.U איננו כשר לספרדים, ויש אפוא להשתמש ביין אחר.",
            "נדגיש שהביטוי \"כשרות לספרדים\" איננו מוסב על כשרות לשתייה, שכן גם להם לספרדים יין זה כשר, אלא מדובר בכשרותו להיחשב ליין מבחינת אחוזי המים שיש בו, דהיינו לענין קידוש וברכת בופה\"ג."
        ],
        [
            "\n<small>מונטריאול, קנדה, סיון תשנ\"ג</small>",
            "<b>טז. עניית אמן על ברכת \"יראו עינינו\" לבן ארץ-ישראל שאינו אומרה</b>",
            "<b>שאלה:</b>",
            "שליח מא\"י שלא אומר \"יראו עינינו\" בתפילת ערבית, האם יש לו לענות אמן אחרי ברכת הקהל?",
            "<b>תשובה:</b>",
            "אין להפסיק בתפילת ערבית בין גאולה לתפילה<sup class=\"footnote-marker\">1</sup><i class=\"footnote\">מס' ברכות (דף ד ע\"ב) \"איזהו בן העולם הבא, זה הסומך גאולה לתפילה של ערבית\". וכך נפסק בשו\"ע או\"ח סי' רלו סעיף ב.</i>, ומכיון שתיקנו חכמים ברכת \"השכיבנו\" וברכת \"יראו עינינו\", כגאולה אריכתא דמיא<sup class=\"footnote-marker\">2</sup><i class=\"footnote\">הגמ' בברכות (שם) שואלת, מדוע \"השכיבנו\" אינה נחשבת הפסק, ומתרצת: \"כיון דתקנו רבנן השכיבנו, כגאולה אריכתא דמיא\", וכך כתבו בתוס' ד\"ה דאמר (שם) לעניין ברכת \"יראו עינינו\".</i>, ואינן נחשבות להפסק. אומנם לגבי עניית \"אמן\" אחרי ברכתם יש אוסרים<sup class=\"footnote-marker\">3</sup><i class=\"footnote\">בספר \"בן איש חי\" (פ' פקודי, אות ה, שנה ראשונה) \"אין להפסיק בין ברכות של ערבית לתפילה אלא לברכת השכיבנו, וענית קדיש, וחמישה אמנים דקדיש ותו לא... גם 'אמן' דברכת 'שומר עמו ישראל' לא יענה, כי זה אמן דברכות הוא, ואין עונים כאן אמנים דברכות\".</i> ויש מתירים<sup class=\"footnote-marker\">4</sup><i class=\"footnote\">א. הרמ\"א (סי' קיא סעיף א) כתב לעניין תפילת שחרית: \"ויש אומרים שמותר לענות אמן על 'גאל ישראל', וכן נוהגים\", ואם כן - כל שכן בערבית.<br>\"בית יוסף\" כתב (בסימן הנ\"ל) בעניין תפילת שחרית: \"ולא יפסיק באמן אחר 'גאל ישראל' ולא בשום פסוק\", ואילו בעניין תפילת ערבית (סי' רלו סעיף ב) כתב: \"אין לספר בין גאולה דערבית לתפילה\", ואין ניכרת דעתו לעניין עניית \"אמן\". ואולם בשו\"ת \"יחוה דעת\" (ח\"ב סי' ל) כתב: \"להתיר ענית אמן, ודוקא של אותה ברכה שמברך עכשיו, משום שהבית יוסף הנ\"ל (סי' רלו) פסק, דמותר להכריז בין גאולה לתפילה ולומר 'יעלה ויבוא', ומשום דהוי לצורך\". כן כתב הרשב\"א בתשובה (סי' רצג). ואם כן, כל שכן בעניית \"אמן\" של אותה הברכה.<br>ב. בשו\"ת \"פנים מאירות\" (סי' נט) התיר לענות \"אמן\" דאותה ברכה בברכת \"להניח תפילין\", בין ברכה להנחה. משמע דעניית \"אמן\" של אותה הברכה לא הוי הפסק.</i>, וגם בן ארץ-ישראל שנמצא בחו\"ל, אף על פי שאינו נוהג לומר \"יראו עינינו\"<sup class=\"footnote-marker\">5</sup><i class=\"footnote\">בשו\"ת \"אגרות משה\" (או\"ח ח\"ב סוף סי' קב, עמ' שלט) כתב: \"דברכת 'יראו עיננו' לא תלויה במקומות, אם לומר אותה או לא, אלא במנהג. אלא דבא\"י כאשר הגיעו תלמידי הגר\"א ותלמידי הגרש\"ז בעל התניא הנהיגו שלא לומר, כך נשתרש המנהג בא\"י שלא לומר\".</i>, יענה \"אמן\"<sup class=\"footnote-marker\">6</sup><i class=\"footnote\">דעת מרן הרב שאול ישראלי - משום דעניין סמיכת גאולה לתפילה ממילא לא נשמר, מצד אמירת הקדיש. וכיון שהללו האומרים את ברכת \"יראו עינינו\" שומרים על מנהג שנהגו, ובדין נהגו, כיון שמסיימים בברכה, גם אם אין הוא מתפלל עמהם בעצם התפילה, יענה אמן (ודומה קצת למה דאמרינן חולין דף מט ע\"ב: \"אינהו מיכל אכלי ולדידן מיסתם נמי לא סתים?\").</i> . "
        ],
        [
            "\n<small>קיטו, אקוודור, תשרי תשנ\"ה</small>",
            "<b>יז. דיבור לצורך אחר קריאת-שמע שעל המיטה</b>",
            "<b>שאלה:</b>",
            "האם מותר לדבר אחרי קריאת שמע שעל המיטה לצרכים מסוימים, כמו להרגיע ילד כשמתעורר באמצע הלילה וכד'?",
            "<b>תשובה:</b>",
            "הקורא קריאת-שמע שעל המיטה ולא אמר ברכת המפיל, אם תאב לשתות או לדבר דבר נחוץ - הדבר מותר, אך יחזור ויקרא פרשת \"שמע\". ואם אמר ברכת המפיל, יזהר<sup class=\"footnote-marker\">1</sup><i class=\"footnote\">יש שחוששים לברכה לבטלה, ועל כן נוהגים שלא לברך ברכת המפיל בשם ובמלכות, שמא יהיה הכרח להפסיק בדיבור בין ברכה לשינה (\"בן איש חי\" פ' פקודי, שנה ראשונה, סעיף יב).</i> שלא להפסיק בין הברכה לשינה, ואחר שנרדם והתעורר, ודאי מותר לדבר<sup class=\"footnote-marker\">2</sup><i class=\"footnote\">על-פי שו\"ע או\"ח סי' רלט סעיף א ו\"משנה ברורה\" שם ס\"ק ד.</i>. "
        ],
        [
            "\n<small>קיטו, אקוודור, אייר תשנ\"ב</small>",
            "<b>יח. ברכות בבית-המטבחיים</b>",
            "<b>שאלה:</b>",
            "בית מטבחים שיש בו ריח לא נעים ולפעמים יש בו גם צואה של עופות, היכן אפשר לברך את הברכות \"על השחיטה\" ו\"על כיסוי הדם\"?",
            "<b>תשובה:</b>",
            "הרמ\"א<sup class=\"footnote-marker\">1</sup><i class=\"footnote\">שו\"ע יו\"ד סי' יט סעיף א.</i> פוסק על-פי ה\"אגודה\", שאם אדם שוחט בבית-המטבחיים, שהוא מקום מטונף, יברך בריחוק ד' אמות, קודם שייכנס לשם (ולא ידבר עד אחר השחיטה), והיינו ד' אמות ממקום שכלה הריח<sup class=\"footnote-marker\">2</sup><i class=\"footnote\">מחלוקת אמוראים בברכות (דף כה ע\"א) אם צריך דווקא ריחוק מן הצואה עצמה או מן המקום שכלה הריח. בשו\"ע או\"ח (סי' עט סעיף א) פוסק מרן כרב חסדא - ממקום שכלה הריח, ועיין בשו\"ע (שם סעיף ז) ובנושא הכלים בגדרי צואת תרנגולים, שלא תמיד צואתם נחשבת כצואת אדם, לעניין הרחקה לדבר שבקדושה.</i>, כדין כל צואה שמאחוריו או מן הצדדים<sup class=\"footnote-marker\">3</sup><i class=\"footnote\">ביאור הגר\"א (יו\"ד סי' יט ס\"ק ה). אבל לפניו צריך להרחיק כמלוא עיניו, וכפי שפוסק המחבר (או\"ח סי' עט סעיף א). ועיין בהרחבה ב\"ביאור הלכה\" (שם סק\"א) בפרטים השונים של תנאי ההרחקה מצואה בכל המצבים האפשריים.</i>.",
            "ואם יש לבית-המטבחיים מחיצות, אין צריך להרחיק כלל מכל כיוון שהוא, אלא יברך מעבר למחיצה, כל שאין מגיע ריח רע לחוץ<sup class=\"footnote-marker\">4</sup><i class=\"footnote\">\"ערוך השולחן\" (יו\"ד סי' יט ה), על-פי פסק השו\"ע (או\"ח סי' פג סעיף א).</i>.",
            "יש שחולקים<sup class=\"footnote-marker\">5</sup><i class=\"footnote\">\"הפתחי תשובה\" (יו\"ד שם סק\"ה) מביא את דעת ה\"מגן אברהם\" בסי' קסו סק\"ג (וכן מובא זה ב\"ערוך השולחן\" שם) שברכה צריכה להיות במקומה, ושדברי ה\"אגודה\" דווקא כשנשאר עדיין באותו הבית. וכמו כן הוא מביא את דעת התשב\"ץ שפסק להלכה, ולא למעשה, שיש לחוש שמא יימלך הקצב ולא ישחוט, \"על כן ישחוט תחילה, ותיכף לשחיטה יצא לחוץ ויברך הברכה במקום טהרה, דכיון דמברכין ב'על' (היינו 'על השחיטה'), שפיר דמי. וכן יעשה בברכת הכיסוי\" (שהרי גם בה מברכים \"על כיסוי דם בעפר\").</i> על רמ\"א, אך \"ערוך השולחן\"<sup class=\"footnote-marker\">6</sup><i class=\"footnote\">שם. ודחה את דברי ה\"מגן אברהם\" שרק בברכות הנהנין צריך לברך במקום שנהנה, ולא בברכות המצוות, והביא לכך ראיות.</i> פוסק שהעיקר כדבריו, ופשוט שהוא הדין לעניין הברכה על כיסוי הדם. "
        ],
        [
            "\n<small>קרלסרואה, גרמניה, כסלו תשנ\"ג</small>",
            "<b>יט. סמכות הרב האזורי ביחס לקהילה, בעניין בחירת שו\"ב, חזן ורב מקומי</b>",
            "<b>שאלה:</b>",
            "האם רב-מדינה <b>או</b> אנשי העיר קובעים, מי ימונה לשו\"ב, חזן או רב. אבקש תשובה בשני מישורים.",
            "1. כשיש חוקה בקהילות המדינה כי רק לרב האיזורי המילה האחרונה בנושא.",
            "2. כשאין חוקה בקהילות המדינה הקובעת כי לרב האזורי המילה האחרונה בנושא.",
            "פירוט לנ\"ל.",
            "במדינות גרמניה מקובל כי כל כמה ק\"ק מאוחדות בועד מרכזי המורכב מנציגי הק\"ק הבוחרים גם רב אזורי הנקרא - (Landesrabbiner).",
            "עתה, באם אחת הק\"ק מעוניינת להעסיק מטעמה שו\"ב, חזן או רב המקובל עליהם, האם חייבים הם לקבל הסכמת הרב האזורי?",
            "אבקש תשובה בשני האופנים אותם הזכרתי בנ\"ל 1, 2.",
            "נ.ב.אם יש קפידה מצד הרב האזורי, לא מתוך טעם הלכתי אלא מתוך אינטרס פוליטי אישי, האם חייבים בכלל להשמע להוראותיו?",
            "<b>תשובה:</b>",
            "לאחר עיון בשאלתך לא נוכל לענות עליה מבלי לקבל תשובה מפורטת לשאלות הבאות:",
            "1. מהן הסמכויות שהעניקו הקהילות לנושא בתואר \"רב אזורי\"?",
            "2. האם בקהילה זו כבר מועסק שו\"ב, חזן או רב? ואם כן, מדוע היא מעוניינת להעסיק שו\"ב, חזן או רב נוסף?",
            "3. מי הוא הקובע במינויים בתוך הקהילה, רב הקהילה? אנשי הקהילה? ועד בית-הכנסת? ומה מקומו של הרב האזורי במערכת זו?",
            "4. מהו הבסיס לחוקה, אם יש כזו, ומה נאמר בה, ביחס לסמכויות הרב האזורי - הסכמת קהל או חוק מדינה?",
            "גם לאחר שנקבל תשובות לשאלות אלה, לא נוכל לתת תשובה למקרה ספציפי בלי לקבל את טענות שני הצדדים.",
            "<b>הבהרות:</b>",
            "לפניתכם אלי בשאלות ההבהרה אתחיל לענות מהסוף להתחלה ע\"מ להקיף את הענין.",
            "1. שאלתכם מס' 4. תשובה: הנני לציין כי אין צד שני בשאלתי ולא קיימת במקום בעיה של מחלוקת וכדומה.",
            "בנוגע לסמכויות של רב אזורי אין שום חוקה כתובה בנושא הן בחוקה הממשלתית והן בחוקה הפנימית של ברית הקהילות.",
            "2. שאלתכם מס' 3. תשובה: הקובעים בתוך הקהילות הם הועד הנבחר שהוא הדובר של בוחריו אנשי הקהילה, ועד בית הכנסת כאחד. הועד אוטונומי (בלעדי) לגבי החלטותיו, ואין שום גורם היכול להתערב בנעשה בקהילתם, ולהכתיב להם כיצד ומה לעשות. הרב של הקהילה אחראי במסגרת החוזה אשר יש לו עם הועד הנזכר לגבי כל הקשור בעניני הדת, וכן התחייב הועד הנזכר במסגרת החוזה כי כל הנעשה בקהילה יֵעשה אך ורק לאור ההלכה הכתובה בשולחן ערוך.",
            "3. לגבי שאלתכם מס' 2. תשובה: בקהילה משמש הרב המקומי גם כחזן בעל קורא ומורה. ועד הקהילה רואה ברב כמנהיג רוחני המשמש אותם גם במקצועות הנזכרים.",
            "4. לגבי שאלה מס' 1. תשובה: אין שום סמכויות מטעם ברית הקהילות לנושא בתואר רב אזורי.",
            "אצפה לתשובתכם ההלכתית, כל זה ע\"מ שבאם תתעורר איזו בעיה בנושא באחד משני האופנים 1 + 2 תהיה התשובה ברורה.",
            "אין רואה אני מניעה לתשובה ההלכתית המתבקשת ככתוב \"ועשית ככל אשר יורוך\", הם ולא אחרים, וכי מציון (לא) תצא תורה?",
            "<b>תשובה:</b>",
            "מינוי חזן, שו\"ב או רב לקהילה צריך להיות בהסכמת כל אנשי העיר<sup class=\"footnote-marker\">1</sup><i class=\"footnote\">שו\"ע או\"ח (סי' נג סעיף יט) - אפי' יחיד יכול לעכב ולומר, איני רוצה שפלוני יהיה חזן. וכתב ה\"משנה ברורה\" (שם ס\"ק נא) שהכוח לעכב הוא בעת ההתמנות, אך אם כבר התמנה, אין היחיד, ואפילו חצי הקהל, יכולים להעבירו, כיון שלא עשה שלא כהוגן (ועיין ב\"משנה ברורה\" סוף ס\"ק נג שעיכוב היחיד למינוי ש\"ץ הוא רק בזמנם, שהש\"ץ היה מוציא היחיד ידי חובתו). ובס\"ק נב כתב ה\"משנה ברורה\" שהכוח לעכב הוא כשאפשר למצוא מועמד אחר כמותו, באותם הדמים. ובס\"ק נג כתב שהוא הדין בכל המינויים, שיכול לעכב, וכתב בספר \"בית דוד\" לר' דוד ב\"ר חיים צבי שו\"ב (הל' שחיטה סי' א ס\"ק ז אות א) שכל שכן במינוי שו\"ב, דאין מאכילין לאדם דבר האסור לו.</i>. אם יש ויכוח בקהילה, צריך להכריע על-פי הרוב, בתנאי שההכרעה תהיה כדעת רוב בעלי-זכות ההצבעה מתוך כולם, במעמד כולם<sup class=\"footnote-marker\">2</sup><i class=\"footnote\">רשב\"א, מובא ב\"בית יוסף\" (חושן משפט סי' יג), שו\"ת \"דבר משה\" לר' משה תאומים (מהדורא קמא סי' צב) ומהרש\"ם (ח\"ב סי' קט).</i>. אבל אם יש לקהילה ועד מוסמך, זכותו הבלעדית לבחור את השליחים של הציבור<sup class=\"footnote-marker\">3</sup><i class=\"footnote\">\"משנה ברורה\" (שם ס\"ק נג) בשם ה\"פרי המגדים\": ועכשיו המנהג שהולכים אחר ז' טובי העיר או אחר הנבררים מן הקהל על זה, כל מקום לפי מנהגו. וכמו כן ב\"בית דוד\" (שם) ובשו\"ת \"דבר משה\" (שם).</i>.",
            "במינוי חזן או שו\"ב בקהילה צריך את הסכמת חכם העיר שהוא הרב מרא דאתרא, ואם אינו מסכים, לא תועיל אפילו דעת כל אנשי העיר<sup class=\"footnote-marker\">4</sup><i class=\"footnote\">שו\"ת \"דבר משה\" (שם) על-פי גמרא בבא בתרא (דף ט ע\"א בהנהו טבחי), וכן נפסק בשו\"ע חושן משפט (סי' רלא סעיף כח) וב\"פתחי תשובה\" (שם ס\"ק ו).</i>.",
            "נראה שלרב האיזורי במדינת גרמניה אין סמכות בקביעת מינוי חזן, שו\"ב או רב בקהילות<sup class=\"footnote-marker\">5</sup><i class=\"footnote\">א. לפי תשובתך מיום י\"ד בטבת סעיף 4 אין לברית הקהילות שום סמכות ביחס לנושא בתואר רב אזורי, וכן גם נתברר לנו במחלקה לתפוצות שבמשרד הדתות.<br>ב. בחוזרי מנכ\"ל משרד הדתות מבורר שרב-שכונה צריך להמלצת רב העיר לשם קבלתו לתפקיד רב-שכונה, וכן צריך רב-העיר להסכמת מועצת הרבנות הראשית כדי לכהן כרב-עיר. ואולם למינוי רב במושב אין הכרח בהסכמת רב המועצה האזורית, ואם אנשי המושב בחרו באדם מסוים לכהן כרב, רשאית המחלקה לרבנים במשרד הדתות לאשר את מינויו, אף אם רב המועצה האזורית מתנגד לו.<br>נראה שתפקיד רב אזורי במדינתכם מקביל לרב מועצה אזורית בארץ-ישראל מבחינת כפיפות הרבנים בקהילות כלפיו, ואין הוא נחשב למרא דאתרא שהסכמתו נחוצה למינויים בקהילה.</i>.",
            "תשובה זו אינה מהוה התיחסות למקרה ספציפי אלא בירור הלכי בלבד. "
        ],
        [
            "\n<small>מדריד, ספרד, חשון תשנ\"ג</small>",
            "<b>כ. כפיית כיסוי-ראש לנשים בבית-הכנסת</b>",
            "<b>שאלה:</b>",
            "לפני כחצי שנה נפתח במדריד בית כנסת בנוסף לבית-הכנסת הקיים במדריד. בבית כנסת זה אין רב.",
            "ישנם אנשים אשר שומרים הדת כהלכתה, ומנהלים את ענייני בית-הכנסת הכוללים: עליות לתורה, קריאת התורה, שליח ציבור, אזכרות וכל יתר הדברים שרב/שמש בבית כנסת עושים לצרכי הקהילה ובית הכנסת.",
            "במקרה שאשה נשואה נכנסת לבית כנסת ללא כיסוי ראש - האם יכולה חברתה להכריחה בתוקף לשים כיסוי לראשה?",
            "הערה: רוב מתפללי בית הכנסת הם אנשים מסורתיים, אבל אורתודוכסים.",
            "כתוצאה מכך מרחיקים מתפללים אלה (גם מבחינה דתית) מבית כנסת זה ואז נאלצים מתפללים אלה לפנות לבית כנסת המרוחק מבתיהם מרחק רב ביותר ואולי אף להשתמש בתחבורה ציבורית או פרטית (לגרום לחילול שבת).",
            "<b>תשובה:</b>",
            "אשה נשואה חייבת לכסות את ראשה בין בבית-כנסת בין בכל מקום אחר<sup class=\"footnote-marker\">1</sup><i class=\"footnote\">שו\"ע אה\"ע סי' כא סעיף ב ובסי' קטו סעיף ד.</i>. במקום שיש סיכוי שהדברים יישמעו, צריך להעיר על כך בצורה יפה ובנועם ולהסביר את חשיבות הדבר, אך בוודאי שאין להכריח בכוח לעשות זאת, אפילו בבית-הכנסת, כדי שלא יצא שכרו בהפסדו. ובמקום שנראה, שהדברים לא יישמעו, עדיף לא להעיר כלל על כך, ורב הקהילה ידבר על כך לפני כל הציבור בהזדמנות מתאימה, כפי ראות עיניו<sup class=\"footnote-marker\">2</sup><i class=\"footnote\">יבמות דף סה ע\"ב.</i> . "
        ],
        [
            "\n<small>גרנובל, צרפת, אייר תשנ\"ג</small>",
            "<b>כא. בעלות על ס\"ת, לאחר שנמסר לבית הכנסת</b>",
            "<b>שאלה:</b>",
            "זה כמה שנים היה מתפלל איש פלוני בבית הכנסת \"זכות אבות\". לאחר שנפטר לעולמו, בתו (ואחים השתתפו) תרמה ספר תורה לעילוי נשמת אביה. מסרה הכסף ביד הרב שהיה מנהיג הקהל בשנה ההיא. הרב קנה הס\"ת והכניסו מיד בבית הכנסת. (לא עמד הס\"ת בביתם אפילו רגע אחד). הזמנו את כל הקהילה להשתתף בחגיגת הכנסת ס\"ת.",
            "אחר הדברים האלה המשיכו הילדים של שמעון הנפטר לבא מזמן לזמן לבית הכנסת. אחד מן הנכדים למד אצלינו לבר מצוה בהתנדבות גמורה, ותמיד ישבנו אתם שבת אחים גם יחד.",
            "בשנה שעברה (תשנ\"ב) החליט האח הגדול להתפלל בבית כנסת אחר שבעיר, הלכו אחריו אחותו ואמו. פתאום רצו להעביר הס\"ת הנקרא על שם אביהם לבית הכנסת השני בלי שום סיבה מיוחדת.",
            "עכשיו, עלה הרב לארץ ישראל ונשארתי, החותם מטה, אחראי על בית הכנסת הזה \"זכות אבות\". הצעתי, אם יש צורך, להשאיל ס\"ת לזמן מסוים, ובתנאי שהרב של בית הכנסת השני והיושב ראש (הפרנס) יחתמו על שטר, משום (\"ולפני עור\"...). לא קבלתי תשובה על זה. רק האשה בת שמעון מתעקשת להוציא הס\"ת, ולהעבירו לחלוטין לבית הכנסת השני.",
            "טענותי הן:",
            "א. שהס\"ת לא היה ברשותם מעולם.",
            "ב. שהקהל מוחזקין והמוציא מחבירו ע\"ה ק\"ו לענין הקדש (שו\"ת מהרש\"ל סי' טו).",
            "<b>תשובה:</b>",
            "מי שנותן ספר-תורה לבית-כנסת ולא היתנה בפירוש, אם נתנו בהשאלה או לחלוטין, אם יש מנהג ידוע - הכול לפי המנהג. אם אין מנהג ידוע, כי אז, אם הבעלים הראשונים היו אשה או שותפים, אין הם יכולים להוציא את הספר מיד הקהל<sup class=\"footnote-marker\">1</sup><i class=\"footnote\">מרן בשו\"ע (או\"ח סי' קנג סעיף כ) פוסק: \"יש מי שאומר, שספר תורה שהוחזק שהיה של אבותיו של ראובן, אין הציבור יכולים להחזיק בו\". ויש מחלוקת בהבנת דברי המחבר:<br>א. הט\"ז שם (ס\"ק טו) כותב שמקור דברי השו\"ע הוא מהרי\"ק סי' ע והטעם הוא: \"דלא שייך חזקה בס\"ת העשוי מתחילתו על מנת כן שיקראו בו הרבים, ושיהיה תמיד מונח בבית כנסת עד יום פקוד אותו הבעלים\". בהמשך מביא הט\"ז את דברי מהרש\"ל (סי' טו) הדן \"באחד שנתן ס\"ת להיכל... דאם בא אח\"כ איהו גופיה ורצה לקחת לעצמו, לאו כל כמיניה\". והוא מסיק \"דהוא הוה מוציא, ועליו הראיה\", כלומר שלא כדעת הט\"ז.<br>ב. \"אליה רבה\" במקום רואה סתירה בין סעיף כ לסעיף יח שבו כתוב, שהמקדיש כלי-כסף לבית-הכנסת אינו יכול להוציאם לחולין, ומעמיד את סעיף כ דווקא כאשר היתנו בפירוש, שספר-התורה ניתן רק בהשאלה, וכדעת מהרש\"ל, דלא כהבנת הט\"ז הנ\"ל.<br>אמנם בעל שו\"ת \"אגרות משה\" (ח\"א סי' נב ענף ב) מיישב את הסתירה בכך דבכלי-כסף אין שימוש כלל, מכיון שהקדישם, ואין לו בהם אלא טובת ההנאה ליתנם לאיזה בית-כנסת שירצה, מה שאין כן ספר-תורה, שמקדישו גם יכול להשתמש בו בביתו שימוש של מצוה. מכל מקום, בעל \"ערוך השולחן\" כאן (אות מב ומג) מיישב קושיא זו בכך שמה שכתב בכלי-כסף, דווקא כאשר ידוע שהנתינה היתה מוחלטת, ואלו ספר-התורה שבו מדובר בסעיף כ \"הוחזק שהיתה של אבותיו\" וכו' וכן הוא מפרש במהרי\"ק (שממנו מקור לשתי ההלכות).<br>עד כאן יוצא שלדעה השניה אין מחלוקת שאינו יכול להוציא את ספר-התורה, אם נתנו סתם. מכל מקום, לפי הט\"ז יש מחלוקת בין המהרי\"ק למהרש\"ל, ויכולות להיות שתי סיבות למחלוקתם:<br>א. מנהג. וכן משמע מן ה\"מגן אברהם\" כאן. ואם כך, יש לברר במקרה שלנו, מהו המנהג. כאשר אין מנהג ידוע (אין ללמוד ממעשים בודדים, כי מי אמר שכדין עשו, כפי שכותב המהרש\"ל בתשובה הנ\"ל), אין כוח ביד הנותן להוציא את הספר מיד הקהל, לפי שהמוציא מחבירו עליו הראיה. שו\"ת מהר\"ם אלשיך (סי' כז), ועיין פד\"ר ח\"ד עמ' קפג עוד מקורות לעניין זה.<br>ב. אמדן דעת. לפי המהרי\"ק אנו אומדים את דעתו של הנותן סתם, שלא נתן לחלוטין. לעומת זה המהרש\"ל סובר שאין אנו יכולים לדעת, מה היתה כוונתו, ומכיוון שספק הוא, אין לנו כוח להוציא את ספר-התורה מיד המוחזק.<br>בעל \"אגרות משה\" (בתשובה הנ\"ל ענף א) מסביר שמחלוקתם היא, אם הכותב ספר-תורה ונותנו לחלוטין יוצא ידי חובת מצוות עשה של \"עתה כתבו לכם\" או לאו, והוא פוסק כמהרי\"ק על-פי דברי רעק\"א (יו\"ד סי' ער) בשם ספר \"תורת חיים\" (חידושים לסנהדרין לר' אברהם חיים שור) הסובר \"דכיון שהקדישה, הרי היא של הקדש ולאו שלו, ואינו יוצא בו ידי מצות עשה כתבו לכם\". מזה מסיק בעל \"אגרות משה\" שאנן סהדי שאין הנותן שוטה כל כך להוציא ממון רב לקיים מצוות עשה של כתיבת ספר-תורה, ולבסוף יאבד את המצוה בידיים בזה שיתן אותו לבית-כנסת, דבר שאינו מצוה כל כך.<br>אמנם דברי \"תורת חיים\" אינם מוסכמים אצל שאר הפוסקים. ה\"פתחי תשובה\" במקום (ס\"ק ג) מביא ספר \"בני יונה\" הסובר, שאם ספר-התורה אבד ועודנו קיים במקום אחר, עדיין בעליו מקיים את המצוה, וכן הוא אם הקדישו לבית-כנסת (ואע\"פ שהוא מסיים, שעדיף להתנות, שהספר ניתן רק בהשאלה, מכל מקום אין כאן אומדנא, מה דעתו, מכיון שקיים את המצוה). וגם ספר \"תורת נתנאל\" לבעל ה\"קרבן נתנאל\" חולק על ה\"תורת חיים\" וכותב שאין אחד הפוסקים שהזכיר דין זה.<br>ה\"שואל ומשיב\" (ח\"א מ\"ק סי' רסו ד\"ה והנה לכאורה) תמה על ה\"תורת חיים\" לפי שרמב\"ן ב\"מלחמות\" (בפ\"ק דסוכה) מסביר ש\"לכם\" הכתוב במצוות כתיבת ספר-תורה היינו - לחובתכם, ועיקר המצוה מתקיים ב\"כתבו\", ולכן אפילו אם אבד הספר או שהקדישו לחלוטין, קיים את מצוות כתיבת ס\"ת.<br>לפיכך, מכיוון שהאשה קנתה את ספר-התורה לבד, והרמב\"ם (ב\"ספר המצוות\") מונה את המצוה ה-יח \"שיהיה כל איש ממנו כותב ס\"ת לעצמו\" וכו' בין אלה שאין הנשים חייבות בהן (אמנם בעל \"שאגת אריה\" מפקפק בדין זה, עיין שו\"ת \"נחל איתן\" המתרץ אחת לאחת תמיהותיו), הרי גם \"אגרות משה\" הנ\"ל יודה שאין כאן שום אומדנא, מכיון שאין נפקא מינה לאשה, של מי יהיה הספר, ואפשר שנתינתה היא מוחלטת.<br>ואם האחים נשתתפו; הרעק\"א הנ\"ל ממשיך את שיטתו של ה\"תורת חיים\" ומבין שאין שותפין יוצאים ידי חובת מצוות כתיבת ספר-תורה, וכן מבין ה\"שואל ומשיב\" ממה שכתוב \"לכם\", אם כן גם לפי הצד הזה אין כאן מצוה ואין שום אומדנא, שלא הקדישוהו לחלוטין (במיוחד שיש בזה מעלה, כמו שכתב ה\"אגרות משה\" בעצמו).<br>ועל האמור לעיל הוסיף מרן הגר\"ש ישראלי לחיזוק הפסק:<br>א. ברי שהכוונה לא היתה לשם קיום מצוות כתיבת ספר-תורה, כי אם להנצחת שם האב ולעילוי נשמתו. במקרה כזה יש להעדיף להשאיר את הספר במקום שבו היה האב מתפלל, הן מצד הזכות של אדם זה שהתפלל במקום זה, הן מצד ההוקרה שזוכה בזה באותו בית-כנסת שהכירוהו ויוקירוהו על זה.<br>ב. העובדה שהכסף נמסר לרב בית-הכנסת כדי שיטפל ברכישת סה\"ת, מוכיחה שאכן הכוונה היא שסה\"ת ישכון בבית-כנסת זה דווקא וכי יש בו זכות לקהילה זו.<br>ג. העובדה שהקהילה ערכה חגיגה עם הכנסת ספר-התורה לבית-הכנסת אף היא מוכיחה, שהכוונה היתה, שספר-התורה ישכון בקביעות במקום זה.<br>ד. המבואר בשו\"ע הוא על רצון המכניס את הס\"ת להוציאו לרשותו (דוגמת השאלה הקודמת של סעיף יח שם באשר לתכשיטים שרוצים להוציאם לחולין או למוכרם, אבל אם המדובר על מקום ספר התורה שבו ישכון, אם בבי\"כ זה או בבבי\"כ אחר, יש לזה דמיון האמור ביחס לקרשי המשכן שקרש שזכה במקום מסוים, קנה מקומו, וה\"ה בזה, כי מאי אולמיה של ביכנ\"ס אחר מזה.</i> .",
            "כל האמור בתשובה מותנה בכך שהבת והאחים מסכימים עם תיאור העובדות, ומוכנים שהעניין יתברר באמצעות מכתבך. אבל אם אינם מסכימים (ואפילו חלק מהם), יש להביא את המקרה לדין-תורה כדי שיפסקו בעניין, אחרי שישמעו את שני הצדדים. יש ליידע את הבת ואת האחים בהסתייגות זו, אם ברצונך להשתמש בפסק זה. "
        ],
        [
            " <small>סאן חוזה, קוסטה ריקה, אייר תשנ\"ג</small>",
            "<b>כב. קביעת הבימה בסמוך לארון-הקודש</b>",
            "<b>שאלה:</b>",
            "רוצים לשפץ את בית הכנסת, ורוצים להזיז את השולחן קרוב לארון הקודש. כמה קרוב יכולים לשים אותו, ואם יכולים לבנות בימה אחת עם ארון הקודש והשולחן לקריאה בתורה יחד?",
            "<b>תשובה:</b>",
            "אין לשנות ממנהג שנהגו כל ישראל לקבוע את הבימה והשולחן באמצע בית-הכנסת<sup class=\"footnote-marker\">1</sup><i class=\"footnote\">שו\"ת \"חתם סופר\" (ח\"א או\"ח סי' כח), שו\"ת \"יהודה יעלה\" (ח\"א או\"ח סי' ג), שו\"ת \"רבי עזריאל\" (ח\"א או\"ח סי' כ), שו\"ת \"משיב דבר\" (ח\"א סי' טו), שו\"ת \"אורח משפט\" (או\"ח סי' קמט), שו\"ת \"שרידי אש\" (ח\"ב סי' קנד), שו\"ת \"מנחת יצחק\" (ח\"ג סי' ד וסי' ו וח\"ה סי' כב).</i>. למנהג זה יש שורשים איתנים בהלכה<sup class=\"footnote-marker\">2</sup><i class=\"footnote\">רמב\"ם פרק יא מהל' תפילה ה\"ג, עפ\"י גמ' סוכה דף נא ע\"ב וזהר פ' שלח קסד ע\"ב (עיין \"כסף משנה\" שם ומה שכתבו על כך בתשובות הנ\"ל), וכן כתב הרמ\"א (שו\"ע או\"ח סי' קנ סעיף ה), ועיין \"באור הלכה\" שם.</i>, וטעמים רבים נאמרו בו<sup class=\"footnote-marker\">3</sup><i class=\"footnote\">הבימה שעליה קוראים בתורה, היא כדוגמת מזבח הקטורת שעמד באמצע ההיכל, וכדוגמת המשכן שהיה בתוך ישראל, וכך מטעם הנאמר בקרשי המשכן שאין לשנות את מקומם מצפון לדרום וכדומה ועוד טעמים.</i>. מלבד זאת יש בקירוב הבמה לארון-הקודש משום השתוות לדרכי הגויים<sup class=\"footnote-marker\">4</sup><i class=\"footnote\">אף יש מקומות שבהם אסרו להתפלל בבית-כנסת שכזה, מכיוון שזה מן הסימנים הראשונים של הריפורמה, ראה \"שרידי אש\" (שם).</i>, וכן משום איסור \"לא תתגודדו\" - לא תעשו אגודות אגודות<sup class=\"footnote-marker\">5</sup><i class=\"footnote\">\"אורח משפט\" (שם).</i>. "
        ],
        [
            " <small>מונטוידאו, אורוגוואי, תמוז תשנ\"ד</small>",
            "<b>כג. בית-כנסת שיש בו חדרים מספר, המכוונים לכיוונים שונים</b>",
            "<b>שאלה:</b>",
            "בקהילה היהודית קיים בית כנסת גדול ובית כנסת קטן. בית הכנסת הגדול משמש גם כאולם להרצאות, טכסים ואירועים קהילתיים שונים. בית הכנסת הקטן פונה לכוון צפון ובית הכנסת הגדול פונה לכוון מזרח. בית-הכנסת הקטן נמצא ליד הגדול. בסביבה של בית הכנסת של הקהילה ישנם עוד שני בתי כנסת גדולים וותיקים, אחד פונה לכוון מזרח ואחד פונה לכוון צפון. בית הכנסת הגדול הפונה לכוון מזרח איננו יכול לשנות את הכוון הכללי שלו מסיבות של צורת המבנה. שאלותי הבאות הן:",
            "* האם ניתן להשאיר 2 בתי כנסת בתוך בנין אחד כאשר כל אחד פונה לכוון אחר?",
            "* האם מותר לשנות את בית הכנסת הקטן שיפנה גם לכוון מזרח כמו הגדול?",
            "* כיצד יש להתחשב בכך שבתי כנסת אחרים בעיר פונים לכוונים שונים?",
            "<b>תשובה:</b>",
            "הכיוון המדויק מאורוגואי לירושלם הוא צפון-מזרח<sup class=\"footnote-marker\">1</sup><i class=\"footnote\">שהרי מאורגואי לירושלם עוברים בערך תשעים מעלות מזרחה וששים-וחמש מעלות צפונה בכדור הארץ, ועל כן לכתחילה יש להתפלל לכיוון צפון-מזרח, כמובא ב\"משנה ברורה\" (סי' צד סקי\"א), וכעין זה גם ב\"ערוך השלחן\" (שם סעיף ד וסעיף יד) בשם ה\"לבוש\" (ליתר דיוק, הכיוון המדויק הוא קצת יותר מזרחה מאשר צפונה, אבל ודאי שאין צריך לדייק ממש עד המעלה האחרונה).</i>. הואיל וכך, גם מזרח וגם צפון הם אפוא בכיוון כללי לירושלם<sup class=\"footnote-marker\">2</sup><i class=\"footnote\">גם הכיוון צפון הוא באי-דיוק של פחות מששים מעלות.</i>, ואין צריך לשנות את כיוונו של בית-כנסת הפונה לאחד הכיוונים האלה<sup class=\"footnote-marker\">3</sup><i class=\"footnote\">דיש לסמוך על בעל \"ערוך השלחן\" שלמרות שהוא מסכים, שלכתחילה עדיף לדייק בכיוון (כבהערה מס' 1), מכל מקום הוא טוען (סי' צד ס\"ק ח) שאין צריך לכוון ממש כנגד ירושלם, וכי די בכיוון הכללי.</i>. ולמרות שבתי-הכנסת פונים לכיוונים שונים, נראה שלפי מצבכם<sup class=\"footnote-marker\">4</sup><i class=\"footnote\">דבדרך כלל שינוי כזה דורש הוצאות כספיות ומפחית את יופיו של בית-הכנסת. ועיין בשו\"ת \"משיב דבר\" לנצי\"ב (סי' י ד\"ה אבל) הכותב שאם אנשים קנו מקומות בבית-כנסת, אז בכל מקרה אסור לגבאים לשנות את מבנה בית-הכנסת, אם בעלי המקומות מקפידים (בגלל התרחקות מארון-הקודש או מן הבימה וכדו').</i> לא צריך לחוש לא לאיסור לא תתגודדו<sup class=\"footnote-marker\">5</sup><i class=\"footnote\">עיין בשו\"ת \"האלף לך שלמה\" (או\"ח סי' מח) שנשאל אודות עיר שבה כל בתי-הכנסת היו פונים לכיוון מזרח, עד ששינו אנשי בית-כנסת אחד את מקום ארון-הקודש שלהם לצד דרום, \"מחמת שיש בכותל דרום לעשות שם עוד מקומות, כי הוא רחב מכותל מזרח\". בעל \"האלף לך שלמה\" השיב שחייבים להחזיר את ארון-הקודש למקומו בצד מזרח, ובין היתר הוא כותב \"גם דיש שם כמה בתי-כנסת דהוי במזרח ואחד יהי' בצד דרום, הוי בזה בכלל לאו דלא תתגודדו\". אבל בפשטות לא תתגודדו אינו שייך לנדון דידן הואיל וכל בתי-הכנסת לכאורה בעצם מתפללים לאותו הכיוון של \"לקראת ירושלם\", והשינויים נובעים מקשיי דיוק.</i> ולא שיראה בעיני ההמון כצחוק<sup class=\"footnote-marker\">6</sup><i class=\"footnote\">בדרך כלל רוב רובם של המתפללים אינם שמים לב לשוני של כיווני בתי-הכנסת השונים, וגם מי ששם לב להבדל בזה, הרי קל להסביר לו שגם צפון וגם מזרח הם בערך הכיוון הנכון. ואם רב בית-הכנסת מרגיש צורך בכך, יסביר לקהל, למה אין סתירה בהתנהגותם של אנשי בתי-הכנסת השונים.</i>, ואינכם צריכים אפוא להעביר ארונות-הקודש ממקומם<sup class=\"footnote-marker\">7</sup><i class=\"footnote\">בארונות-קודש המחוברים לכותל או לריצפה (כברוב בתי-הכנסת) עדיף שלא להזיזם, גם אם אין טורח בדבר. שו\"ת \"רב פעלים\" (ח\"ב או\"ח סי' כ) מעלה בזה שני איסורים אפשריים:<br>א. הוא טוען (עמ' טז, ד\"ה עוד ראיתי) שיש כאן ספק איסור דאורייתא של הורדת מקום הארון מקדושתו המקורית לקדושה הרגילה של שאר בתי-הכנסת.<br>ב. הוא מדייק (עמ' יד, ד\"ה וגדולה מזאת) מן הירושלמי במסכת שבת (פי\"ב הל' ג) שיש איסור כללי להזיז שום חלק מבית-הכנסת, אפילו על מנת לקובעו במקום אחר של אותו בית-הכנסת.<br>אמנם, הגר\"מ פיינשטיין (בשו\"ת \"אגרות משה\" או\"ח ח\"ב סי' מז) דן אף הוא בטענות אלה (מבלי להתייחס לתשובה של ה\"רב פעלים\") והוא דוחה את שתיהן. הוא טוען שאין בהזזת ארון-הקודש משום הורדת המקום מקדושתו, כי הוא סובר שאין למקום ארון-הקודש שום קדושת יתר על שאר בית-הכנסת. ולגבי הדיוק מן הירושלמי הוא סבור ד\"כיון שיש צורך בזה... או אפילו לנוי בעלמא, מסתבר שיש להתיר\", עיי\"ש. אבל מכל מקום נראה שבנדון דידן יש להחמיר כשו\"ת \"רב פעלים\", מכיוון שאין הסיבות לשינוי כל כך ברורות.<br>בארונות-קודש שאינם מחוברים לבית-הכנסת סבור גם שו\"ת \"רב פעלים\" (ח\"ב או\"ח סי' כ, עמ' טו, ד\"ה ודע) שאין איסור בשינוי. אבל נראה שאין צריך להעבירם, אם העברה זאת תגרום לטרחה גדולה או לאי-נוחיות בשעת התפילות וכדו'.</i>.",
            "יש מקום לחנך את הקהילות לצדד את גופם לכיוון המדויק בשעת תפילת שמונה-עשרה למרות שאז לא יתפללו ממש כנגד ארון-הקודש<sup class=\"footnote-marker\">8</sup><i class=\"footnote\">עיין ב\"משנה ברורה\" (סי' צד ס\"ק ט) וב\"כף החיים\" (סי' צד ס\"ק ח) שמצטטים מן ה\"כנסת הגדולה\" (סי' צד ד\"ה לפי): \"ומיהו אפילו קבעו ההיכל בכותל אחר, צריך למתפלל להחזיר פניו למזרח\". ב\"משנה ברורה\" (ס\"ק ט וס\"ק י) מוכח שהבין בכוונת ה\"כנסת הגדולה\", שיש להפוך את כל הגוף לכיוון הנכון, וכן הבין בה ה\"אליהו רבה\" (שם ס\"ק ב), וכן הורה הגרש\"ז אויערבאך הלכה למעשה.</i>. אבל אם יראה מוזר לעשות כן, יש להם על מי לסמוך גם אם יתפללו לכיוון הארון ממש<sup class=\"footnote-marker\">9</sup><i class=\"footnote\">א. הנצי\"ב (בשו\"ת \"משיב דבר\" ח\"א סי' י) מסביר שבמצב כזה נוהגים להתפלל לכיוון ארון-הקודש, למרות שלכאורה אין זה כדין, מפני \"שההמון מורגלים להתפלל לצד ההיכל, ואינם יודעים לכוין את הרוחות ולחשוב כי שאני ביהכ\"נ זה משארי בתי כנסיות...\". הגרי\"א הענקין (בספרו \"עדות לישראל\" המודפס ב\"כתבי הגרי\"א הענקין\", כרך ראשון עמ' 160) הבין מזה שתמיד יש להתפלל כנגד ארון-הקודש, גם אם אינו בכיוון הנכון.<br>ב. מכל מקום, לכתחילה עדיף ליחידים המבינים לעקם את פניהם (בלבד) לכיוון המדויק, עיין ב\"משנה ברורה\" סי' צד ס\"ק י. אבל אם יש חשש שאחרים יצחקו על זה, נראה דשוב יש לסמוך על הגרי\"א הענקין (בהערה הקודמת) גם ליחידים, במיוחד שהסטייה מן הכיוון היא קטנה. ועל כל פנים, למי שמתפלל ביחידות, ודאי עדיף שיהדר להתפלל לצפון-מזרח.</i>. "
        ],
        [
            " <small>ישראל, שבט תשנ\"ה</small>",
            "<b>כד. כיצד ינהג גוי בקדושת בית-כנסת שנמכר לאחר מלחמת העולם השניה</b>",
            "<b>שאלה:</b>",
            "ברצוני לשאול שאלה, שהופנתה אלי ע\"י מכר (לא יהודי) העוסק רבות בחקר תולדות היהודים בגרמניה והוא בעל מעורבות רגשית כנה.",
            "האדם הנ\"ל רכש לפני שנים אחדות את בנין בית הכנסת לשעבר בהארבורג (עירה קטנה בשוואביה, בוואריה). ביהכ\"נ נמכר לראשונה לאחר מלחמת העולם השניה (מכיון שלא נותר אף יהודי באזור) ע\"י האירגון היהודי JRSO, שהופקד על הרכוש היהודי הנטוש לאחר המלחמה. בשעתו הוא נמכר לארכיטקט, ששינה עד בלתי הכר את פנים המבנה (וידוע לנו, שאת תשמישי הקדושה הצילו היהודים המקומיים עוד ל פני המלחמה). אח\"כ, כאמור, קנה אותו מר פלוני הנ\"ל. הוא שפצו והפך אותו למעין אכסניה, שבה מתקיימים ימי עיון ותרבות וגם תערוכות וקונצרטים. כל זאת, מתוך רצון להציב יד ליהודים, שחיו בעבר במקום (וזאת כמובן, בהתאם להבנתו האישית).",
            "הפעילות בבנין הופסקה לפני למעלה משנה מחוסר תקציב, מאחר שהשלטונות המקומיים לא ראו זאת בעין יפה וסרבו לסייע לו כלכלית. מאחר שאינו יכול עוד להחזיק את הבנין, רוצה כעת מר פלוני למכור, אך מתוך יראת כבוד למבנה ולעברו הוא מבקש לשאול את השאלות הבאות:",
            "1. האם יש למבנה עדיין קדושה, ואם כן, במה היא מתבטאת?",
            "2. האם קימות לגביו, כגוי, הגבלות לגבי יעודו של הבנין לעתיד?",
            "3. אילו דברים אסורים לגביו בכל מקרה מנקודת ראות הלכתית?",
            "אנו מקוים שכבוד הרבנים יגלו הבנה לגבי האיש, למרות שאינו בן ברית. מהכרותנו אותו, יכולים אנו להעיד כי נראה שכוונותיו כנות וישרות.",
            "ברצוני להבהיר נקודה לא ברורה. ביהכ\"נ נמכר ע\"י האירגון היהודי JRSO, לאחר מלחמת העולם השניה לאדם אחר, ומר פלוני רכש מבניו של אדם זה את הנכס, כמיטב ידיעתי, בשנות השבעים כיד שניה. אוכל לברר אצל מר פלוני האם בידו חוזה המכירה הראשוני, אך אני בספק אם כך הדבר.",
            "<b>תשובה:</b>",
            "1. אודות קדושת המבנה - אם ישנה או איננה, שאלה זו תלויה בבירור עובדות מספר הנוגעות למכירתה הראשונית של בית-הכנסת. וזאת לדעת, במכירת בית-הכנסת שלא על מנת להמשיך ולהתפלל בו, פעמים שקדושת המבנה פוקעת לגמרי, ופעמים שנותרת בו קדושה מסוימת אשר ההשלכה ההלכית-מעשית שלה היא, שאין לעשות במבנה אחד מן ד' הדברים הבזויים: מרחץ, בורסקי, בית-טבילה ובית-הכסא<sup class=\"footnote-marker\">1</sup><i class=\"footnote\">שו\"ע או\"ח (סי' קנג סעיף ט), ובקל וחומר הוסיף עליהם ה\"אגרות משה\" בכמה מקומות שאין למוכרו למי שיעשה אותו לכנסיה וכד'.</i>. העובדות הטעונות בירור בהקשר זה הן: באיזו סמכות הלכתית פעלו מוכרי בית-הכנסת<sup class=\"footnote-marker\">2</sup><i class=\"footnote\">שמא פירסמו על אודות המכירה באופן שיהיה דינם כ-ז' טובי העיר במעמד אנשי העיר\", עי\"ש. אמנם להלכה חש ה\"ביאור הלכה\" שם לשיטת הראב\"ד, שגם זה לא יועיל להפקיע קדושת בית-הכנסת לגמרי.</i>; האם התירו ללוקח בפירוש לעשות בו הכל, לרבות ד' הדברים הבזויים<sup class=\"footnote-marker\">3</sup><i class=\"footnote\">כן כתב ה\"פרי מגדים\" הובאו דבריו ב\"משנה ברורה\" (שם ס\"ק נו).</i>; האם המוכרים היו צריכים לכסף המקח לבניין בית-כנסת אחר<sup class=\"footnote-marker\">4</sup><i class=\"footnote\">באין המוכרים זקוקים לתמורת המכירה, ומכרו אותו באופן ששוב לא יתפללו בו, חידש ה\"אגרות משה\" (או\"ח ח\"א סי' נא) שקדושתו פוקעת לגמרי, גם לעשות בו ד' הדברים.</i>.",
            "2. בנדון שאלתך, קשה ואולי לא ניתן להשלים את הפרטים הנעלמים הללו. על כל פנים, אין לבירור נקודה זו השפעה על שאלותיך הבאות, וכפי שיתברר בהמשך.",
            "3. ההגבלות הנובעות מקדושת בית-הכנסת אינן מחייבות את הגוי. זה האחרון מחויב בז' מצוות בני נוח, ואלו מיגבלות קדושת בית-הכנסת לא זו בלבד שאינן מהן, אלא להרבה דעות קדושה זו הנובעת מתקנה דרבנן בלבד. עם זאת יש לציין שמתוקף המחויבות של היהודי לשמור על קדושת בית-כנסת היה מוטל על היהודי מוכר בית-הכנסת להטיל בחוזה המכירה עם הקונה מגבלות מעין האמורות, גם אם נאלץ למכור לקונה גוי. אך בנסיבות האמורות, כאשר המבנה בא ליד הגוי בלא מיגבלות, אין מחויבות על היהודי להתערב במה שהגוי עושה ברכושו<sup class=\"footnote-marker\">5</sup><i class=\"footnote\">עיין \"אגרות משה\" (שם סי' נ ד\"ה ומכיון) שמדבריו עולה חילוק שאין חיוב למנוע מהגוי למכור לד' דברים, אף שאסור לגרום או לסייע לכך.</i>.",
            "4. ה\"חתם סופר\"<sup class=\"footnote-marker\">6</sup><i class=\"footnote\">או\"ח סי' לא, הובאו דבריו ב\"שדי חמד\" (ח\"ו, עמ' 295 אות טז).</i> כתב על שאלה מעין זו: \"ואפילו אם היה מותר מן הדין, יש לאסור, כיון דאומות העולם מקפידים בזה שבית התפילה שלהם גודרים אותו המקום בחורבנו... ואם לא נעשה כן אנו, יהיה ח\"ו חילול ד', וכל כוונת בית הכנסת לקדש את ד'\" וכו'.",
            "נמצא לפי זה שלגוי המתעניין מיוזמתו, והחש בעצמו שמן הראוי, שיהיה ביטוי לכבוד שרוחשים כלפי מבנה קדוש - לו צריך לפרט את ד' הדברים הבזויים וכו' (עם סיוג שאין בסמכותנו לחייב אותו לעמוד בכך, אם אינו רוצה). "
        ],
        [
            "\n<small>ישראל, מנחם-אב תשנ\"ד</small>",
            "<b>כה. מנין נשים</b>",
            "<b>שאלה:</b>",
            "יש מספר נשים בקיבוץ המעוניינות לקיים 'תפילה' בקבוצת נשים בעיקר לחגיגת בת מצוה ובשמחת תורה. הן מעונינות לערוך את ה'תפילה' בדומה למנין של גברים.* האם יש איזה צד להתיר להן לומר דברים שבקדושה - קדיש, ברכו וקדושה?",
            "* האם יכולות להוציא ספר תורה, ולקרוא כפי שעושים הגברים אפילו בלי ברכות?",
            "במדה והדבר אסור ממש יקבלו בקיבוץ את מרות ההלכה. אחרי עיון ראשוני, אני נוטה לחשוב שאף על פי שאין איסור הלכתי ממש שיוציאו ספר תורה ליקרוא בו בלי ברכות, לא ראוי לשנות מהמנהגים המקובלים, ולחדש דברים שדומים מאוד לתנועות הרפורמיות. אולם אם אין בו איסור רק נשאר בגדר 'לא ראוי', אצטרך לעמול יותר בשכנוע התושבים, ולכן אבקש גם מקורות שיסייעו לי בזה.",
            "<b>תשובה:</b>",
            "אין נשים מצטרפות למניין עשרה<sup class=\"footnote-marker\">1</sup><i class=\"footnote\">שו\"ע או\"ח סי' נה סעיף א, סי' קנג סעיף ב ועוד.</i>, ולכן אסור להן להגיד \"ברכו\", קדיש, חזרת הש\"ץ וקריאת-התורה בברכות גם כשהן לבדן.",
            "תפילה של מניין נשים לבדן הוי תפילה שלא בשלימות מבחינת תפילה בציבור, ולכן אין להתיר בשום אופן מניין שכזה, ומה גם שהדבר עלול לגרום לבעיות<sup class=\"footnote-marker\">2</sup><i class=\"footnote\">עיין מאמרו של הרב צבי (הרשל) שכטר (ראש ישיבה בישיבה אוניברסיטה) \"צאי בעקבות הצאן\", שהעלה בעיות הלכיות מספר בנדון דידן.</i>.",
            "גם לבת-מצוה אין מקום לארגן קריאה בתורה כמו לבר-מצוה. את הרצון לקבלת נועם עול המצוות והשבח לבורא עולם ניתן לבטא ע\"י סעודת-מצוה, דרשה של בת-המצוה וקריאה מתוך חומש. "
        ],
        [
            "\n<small>ניו יורק, ארה\"ב, תמוז תשנ\"ד</small>",
            "<b>כו. תפילת נשים בקבוצה נפרדת</b>",
            "<b>שאלה:</b>",
            "יש קבוצות של נשים אורטודוקסיות בארה\"ב, אחר כך בארץ-ישראל ועכשיו גם באנגליה, שמתארגנות בכדי להתפלל תפילה קבוצתית נשית. רובם ככולם של פוסקי זמננו מתנגדים לתופעה זאת. האם יש לדחות את דרישת הנשים האלה על הסף ולהילחם בתופעה או להציע אלטרנטיבות, פחות בעייתיות.",
            "<b>תשובה:</b>",
            "יש סיבות הלכתיות להתנגד לתפילה הקבוצתית של נשים, אפילו לאלה המקפידות שלא לברך ברכות לבטלה (חזרת הש\"ץ, ברכות התורה) ולומר דברים שבקדושה בלי מניין<sup class=\"footnote-marker\">1</sup><i class=\"footnote\">עיין באריכות במאמר \"צאי לך בעקבי הצאן\" של הרב צבי (הרשל) שכטר, ב\"בית יצחק\", שנת תשמ\"ה.</i>. ואולם עיקר הבעייתיות שבתופעה הוא בחידוש מנהגים מתוך סיבות לא-תורניות, ובשימוש בקבוצות אלה כהפגנה ומרד נגד המעמד המסורתי של הנשים, מעמד הלא-צודק לפי דעתן, במסגרת החיים הדתיים והציבוריים של היהדות האורטודוקסית<sup class=\"footnote-marker\">2</sup><i class=\"footnote\">עיין \"אגרות משה\" (או\"ח ח\"ד סי' מט).</i>.",
            "ברור שבין המארגנות והמשתתפות בתפילות האלה יש כמה סוגים של נשים:",
            "א. נשים שעיקר כוונתן להילחם באפליית הנשים שהן רואות לפי תפיסתן;",
            "ב. נשים שיותר קל להן להתפלל בהתלהבות במסגרת החדשה בגלל סיבות אמיתיות, פסיכולוגיות ואחרות, ולאו דווקא סיבות פסולות;",
            "ג. נשים שיש אצלן תערובת התופעות הנ\"ל.",
            "נראה שיש לחזק את ידי המתכוונות לשם שמים ולהציע האלטרנטיבה הבאה: לעודד את הנשים לארגן אמירת תהלים קבוצתית<sup class=\"footnote-marker\">3</sup><i class=\"footnote\">שהרי אמירת תהלים על-ידי נשים היא דבר מסורתי, ואינו חיקוי של התפילה הרגילה. החיקוי והנסיון להראות \"שוויון\" הם החלק הבעייתי של התופעה הנדונה.</i>, שלא בשעת התפילה הרגילה בבית-הכנסת<sup class=\"footnote-marker\">4</sup><i class=\"footnote\">ובכך לאפשר ולעודד את ההשתתפות במניין האמיתי שהוא קיום מצוות תפילה בשלימותה.</i>. נראה שזה יכול לעזור לתחושה של מעורבות והתלהבות של המתכוונות לשם שמים, מבלי לחולל מנהגים חדשים. יש לחפש דרכים נוספות לשילובן של נשים בחיי הקהילה, הן בלימוד תורה הן בשותפות בבית-הכנסת, דרכים שמצד אחד לא יפרצו גדר ומצד שני יפתחו מסלולים נכונים להתקרבותן של נשים בבחינת \"קרבת א-להים לי טוב\". "
        ],
        [
            "\n<small>מונטוידאו, אורוגואי, מנחם אב תשנ\"ד</small>",
            "<b>כז. בנית עזרת-נשים במקום שבו היתה עזרת-גברים</b>",
            "<b>שאלה:</b>",
            "בבית כנסת בקהילה עזרת נשים נמצאת בחלק העליון, כלומר מעל עזרת גברים. בית הכנסת הוא גדול מאד (1,500 איש) ועזרת הנשים מרוחקת ממקום החזן, קריאת התורה והדרשות. נשים רבות בקשו להעביר את עזרת הנשים לבית הכנסת בחלקו התחתון כך שיוכלו לשמוע יותר טוב ולהיות יותר קרובות לחזן ולמקום הדרשות. כמובן שמדובר בהכנת מחיצה כשרה למהדרין אשר תפריד את בית הכנסת לשני חלקים ולכל אחד מהם תהיה כניסה נפרדת.",
            "האם יש לפי דעתכם מגבלה בהורדת עזרת הנשים בבית כנסת שעד כה היתה למעלה לאותה קומה של בית הכנסת עצמו?",
            "<b>תשובה:</b>",
            "אין לעשות עזרת-נשים במקום ששימש עד כה לבית-כנסת (עזרת-גברים)<sup class=\"footnote-marker\">1</sup><i class=\"footnote\">שו\"ת \"דברי חיים\" (ח\"ב או\"ח סי' יד), מהרש\"ם (ח\"א סי' י אות יא), שו\"ת \"בית שלמה\" (סי' כד), שו\"ת \"ציץ אליעזר\" (חי\"ב סי' יד), ואולם עיין שו\"ת \"חסד לאברהם\" (בוטשאטש) (מהדו\"ק או\"ח סי' יד) מה שכתב בזה.</i>, שהרי קדושת בית-כנסת גדולה מקדושת עזרת-נשים<sup class=\"footnote-marker\">2</sup><i class=\"footnote\">כן דעת רוב הפוסקים, עיין שו\"ת \"אבני נזר\" (או\"ח סי' לג אות ד), שו\"ת \"דברי חיים\" (שם), שו\"ת \"האלף לך שלמה\" (או\"ח סי' עג), ועיין מה שכתב בשו\"ת \"שואל ומשיב\" (מהדו\"ק ח\"ב סי' כב-כג).</i>, וקיימא לן \"מעלים בקודש ואין מורידים\"<sup class=\"footnote-marker\">3</sup><i class=\"footnote\">מגילה כז ע\"ב, שו\"ע או\"ח סי' קנג סעיף ב.</i>. ואולם בנדון שלפנינו מוצעות שתי אפשרויות לפתרון, וראשי הקהילה יחליטו בעצמם על הפתרון הנראה להם מתאים יותר.",
            "1. אפשר להתקין מחיצה (בגובה עשרה טפחים) במקום המיועד להיות עזרת-נשים ומעל המחיצה - וילון בגובה מעט יותר מקומת איש. את הרצפה יש להשאיר כמות שהיא, בלא להגביהה כלל.",
            "במצב זה, מכיוון שאין המחיצה מגיעה לתקרה, אין על שטח זה תורת רשות בפני עצמה, וממילא אין כאן הפקעה מקדושת בית-כנסת, והרי הנשים שבה כמתפללות בעזרת-גברים, והמחיצה הנ\"ל אינה אלא לשם צניעות ומניעת ערבוביה.",
            "ומכיוון שאין כאן הפקעת רשות בית-הכנסת, יש לרשום בספרי הקהילה שבמקרה שיהיה צורך להרחיב את עזרת-הגברים, יסירו את המחיצה, והנשים תשובנה להתפלל בעזרת-הנשים, למעלה<sup class=\"footnote-marker\">4</sup><i class=\"footnote\">דברי מרן הרב שאול ישראלי. יסוד הדברים עפ\"י המבואר בשו\"ת \"אבני נזר\" (או\"ח סי' לד אות יג-טו) שדן בנוגע לאפשרות בניית גזוזטרה לנשים בבית-הכנסת, ולה מעקה שאינו מגיע עד לתקרה, ורצה להשוות זאת לאמור בגמ' עירובין (סוף פ\"ו) בדין חמש חבורות ששבתו בטרקלין אחד וביניהן מחיצות שאינן מגיעות לתקרה, והן עושות עירוב אחד לכולן, דלא הוי הפסק שטרקלין אחד הוא.<br>\"וה\"נ, הואיל והגזוזטרה אינה מגיעה לכותל שכנגדו, והמעקה אינו מגיע לתקרה, בית הכנסת אחד הוא, וכאילו האנשים מתפללים גם באויר גזוזטרה. וע\"כ אין כאן הורדה מקדושה חמורה לקדושה קלה, שכן הקדושה בעינה עומדת\". ואולם סתר דבריו עפ\"י האמור במקום אחר בשו\"ע או\"ח (סי' נה סעיף יט) שדן בתיבה המוגבהת עשרה טפחים והיא מוקפת מחיצות, ובתוכה עומד הש\"ץ של בית-הכנסת (עשו כך כדי שקולו יישמע בכל בית-הכנסת), שיש מקום להתיר (ומצטרפים למניין), מכיוון שכל עיקר תשמישה הוא לצורך בית-הכנסת, ובטלה לגבי בית-הכנסת, ומשמע שאלמלי נימוק זה, היתה נחשבת למקום בפני עצמו, עכת\"ד.<br>אך זה שייך רק בשאלה שהיתה לפניו לגבי בניית גזוזטרה מוגבהת, או בתיבה מוגבהת, ועל-ידי זה היא נפרדת מרשות בית-הכנסת, ומשום כך - אלמלי הנימוק שבטלה לגבי בית-הכנסת משום שנעשתה בעיקרה לצורך בית-הכנסת - לא היתה מותרת.<br>אך לא כך הנדון שלפנינו, שהרי כאן אין הבדלי גובה, ובכך זה דומה ממש לטרקלין המחולק שבמס' עירובין.<br>ודבר זה בהשוואתו לטרקלין המחולק מבואר בסמ\"ק שהובא ב\"בית-יוסף\" (שם ד\"ה \"כתב רבנו הגדול\") וז\"ל: \"גבי ה' ששרויין בטרקלין, אם יש ביניהם מחיצות... אם אין מגיעות לתקרה - ערוב אחד לכולם, דמכאן יש לסמוך לענין השלמת עשרה לתפילה, דלא הוי הפסק אותם מחיצות הנעמדות מסביב לבימה אע\"פ שהן גבוהות י', כיון שאינן מגיעות לתקרת הגג, מותרות\", עכ\"ל. הרי בפירוש שיש מקום להשוואה ולראיית הכל כרשות אחת חרף המחיצות בגובה עשרה, הואיל ואלה אינן מגיעות לתקרה. והרשב\"א (ח\"א סי' צו) שממנו לקוח דין התיבה (כמובא ב\"בית-יוסף\" שם) מדבר כאשר התיבה עצמה היא בגובה י' טפחים מרצפת בית-הכנסת (וכן הוא בנדון של ה\"אבני נזר\" בעניין הגזוזטרה), ולכן היא רשות בפני עצמה, אלמלי הסברה של התבטלותה לגבי בית-הכנסת.</i>.",
            "2. ניתן לבנות עזרת-נשים עם מחיצה גמורה וקבועה אחרי מכירת שטח בית-הכנסת המיועד לעזרת-הנשים, שכן על-ידי המכירה תפקע קדושתו<sup class=\"footnote-marker\">5</sup><i class=\"footnote\">מגילה כו ע\"א, והגם שאמרו שם, שאסור למכור בית-כנסת של כרכים, ובפרט כאשר מתפללים בו כעת (עיין שו\"ת מבי\"ט ח\"ג סי' קמג), ישנם כמה צדדי היתר:<br>א. כאשר לא מצויים המתפללים באותו המקום תדיר, ורבים הם הבאים ממקומות אחרים, הרי זה נדון כבית-כנסת של כפרים שמותר למוכרו.<br>ב. כאשר לפרנסי הקהילה יש סמכויות נרחבות בכל הנוגע לענייני הקהילה, אין ביד אחרים לעכב בעד המכירה גם בבית-כנסת של כרכים.<br>ג. כאשר המכירה היא לצורך הוספה בבניין בית-הכנסת ושכלולו, נחשב הדבר לזכות גם לאחרים, ומן הסתם אינם מתנגדים לכך.<br>עיין בכל זה בשו\"ת מהר\"ח או\"ז (סי' סה) ובשו\"ת \"משאת בנימין\" (סי' לג) ו\"משנה ברורה\" (סי' קנג ס\"ק כה), וגם שיש חולקים בכל זה, בנדון דידן יש להקל מכיוון שעושים כן לצורך עזרת-נשים, שיש דעות שקדושתה שוה לזו של עזרת-גברים, עיין שו\"ת \"חסד לאברהם\" (שם) ושו\"ת \"שואל ומשיב\" (שם). כן כתבו להקל בשו\"ת \"בית שלמה\" (שם) ובמהרש\"ם (שם אות טז), אולם בתנאי שהמכירה תהיה על-ידי ז' טובי העיר במעמד אנשי העיר, ודמי המכר יינתנו לעילוי קדושה.</i>, ואז אפשר לקבוע בשטח זה עזרת-נשים<sup class=\"footnote-marker\">6</sup><i class=\"footnote\">על רב הקהילה לבדוק היטב, שהתביעה להוריד את עזרת-הנשים לבית-הכנסת מקורה בשיקולים ענייניים מוצדקים, ולא מתוך מגמה לפרוץ בחומת הצניעות, עיין \"אגרות משה\" (או\"ח ח\"ב סי' מג).</i> [ויש להיזהר שלא לבנות בית-כסא במקום שהיה שם בית-כנסת תחילה<sup class=\"footnote-marker\">7</sup><i class=\"footnote\">עיין שו\"ע שם סעיף ט וב\"ביאור הלכה\" שם.</i>].",
            "המכירה תתבצע ע\"י שבעה אנשים מראשי הקהילה, והיא צריכה להיעשות בפרהסיה, במעמד ציבור המתפללים במקום<sup class=\"footnote-marker\">8</sup><i class=\"footnote\">שו\"ע שם סעיף ז ו\"משנה ברורה\" שם ס\"ק כט.</i>, וסכום הכסף שיתקבל תמורת השטח שנמכר, יישמר לכתיבת ספר-תורה או לבניית ארון-קודש<sup class=\"footnote-marker\">9</sup><i class=\"footnote\">גמ' שם, שו\"ע שם סעיף ב. ובסעיף ד הביא המחבר מחלוקת, אם צריך להעלות בקדושה, עיין \"משנה ברורה\" שם ס\"ק יא ו\"באור הלכה\" שם, ועיין לעיל סוף הערה 4 ובשו\"ת \"מנחת יצחק\" (ח\"א סי' קיח אות ד).</i>.",
            "אופן המכירה יהיה בצורה הבאה:",
            "1. אחד מאנשי הקהילה, זה שנועד להיות הקונה, יסתלק תחילה מחלקו בשטח בית-הכנסת המיועד למכירה, ע\"י קניין סודר<sup class=\"footnote-marker\">10</sup><i class=\"footnote\">עיין מהרש\"ם שם אות טז.</i>.",
            "2. הוא יקבל במתנה מן הקהילה את הכסף המיועד לביצוע הקניה (גם ניתן למצוא אדם או קהילה המעוניינים לכתוב ספר-תורה או לבנות ארון-קודש, ובכספם להשתמש לצורך המכירה, ולהחזירו להם אח\"כ כדי שיקנו בהם ס\"ת).",
            "3. אותו האדם (הקונה) יתן את הכסף הנ\"ל לראשי הקהילה במעמד הציבור בתורת \"קנין כסף\" לקניית המקום בבית-הכנסת המיועד לעזרת-נשים<sup class=\"footnote-marker\">11</sup><i class=\"footnote\">עיין מהרש\"ם שם שהקל להפקיע את קדושת בית-הכנסת ע\"י פדיון. ועיין עוד בזה גם ב\"אבני נזר\" הנ\"ל (סוף סי' לד).</i>.",
            "4. לבסוף ישוב נציג הקהילה ויַקנה לקהילה את השטח הנמכר ע\"י קניין סודר. "
        ],
        [
            "\n<small>מונטוידאו, אורוגואי, תמוז תשנ\"ד</small>",
            "<b>כח. מחיצה לאשה האומרת קדיש בבית-הכנסת</b>",
            "<b>שאלה:</b>",
            "לפני מספר שבועות נפטר השמש של בית כנסת. בתו היחידה בקשה לומר קדיש והיא באה יום יום לבית הכנסת. בית הכנסת בו אנו מתפללים בימות החול הוא בית מדרש קטן ללא עזרת נשים מיוחדת. גברת זו יושבת מחוץ לבית כנסת, ליד פתח הכניסה, בשלב זה ללא מחיצה.",
            "האם יש צורך במחיצה אם האשה יושבת מחוץ לבית כנסת?",
            "יש לציין שפני הציבור אינם כלפי הפתח היכן שיושבת האשה.",
            "<b>תשובה:</b>",
            "יש מקום להתיר לבת לומר קדיש על אביה<sup class=\"footnote-marker\">1</sup><i class=\"footnote\">עיין שות \"במראה הבזק\" (ח\"א עמ' 28, תשובה ד).</i> בפתח בית-הכנסת<sup class=\"footnote-marker\">2</sup><i class=\"footnote\">עיין \"משנה ברורה\" (סי' נה ס\"ק נ, נא, נב). מדבריו יוצא שעדיף לעמוד בפתח בית-הכנסת, ששם היא בוודאי מצטרפת לאמירת קדיש.</i>, במקום שאין עזרת-נשים. "
        ],
        [
            "\n<small>קרלסרואה, גרמניה, אדר תשנ\"ד</small>",
            "<b>כט. נשיקת ספר-התורה ע\"י נשים מעזרת-נשים</b>",
            "<b>שאלה:</b>",
            "באחת מן הקהילות היהודיות דפה שאינם תחת ידי, פסק מאן דמתקרי רב דשם, כי על חזן בית-הכנסת לעבור לעזרת-נשים ולתת להן לנשק להתורה בדרכה לבימה.",
            "מצד הדין לענ\"ד האיסור שבדבר הוא: א. נשים נידות; ב. המחיצה הקיימת בין עזרת-גברים ונשים; ג. מנהג ישראל דין הוא; ד. שמלת ס\"ת יש בה דין תשמיש קדושה.",
            "אבקש תשובה מידית מאחר שהדבר יכנס למנהג דשם החל מהשבת הקרובה.",
            "<b>תשובה:</b>",
            "אין איסור שהנשים שבעזרת-הנשים ינשקו ספר-תורה העובר לידן<sup class=\"footnote-marker\">1</sup><i class=\"footnote\">נחלקו ראשונים, אם אשה בשעת נידתה מותרת להיכנס לבית-כנסת להתפלל וליגע בספר-תורה: לדעת ראבי\"ה (ברכות ס' ס\"ח והובא בהגהות מימוניות להל' תפילה פרק ד אות ג) אין לנשים נידות להיכנס לבית-הכנסת, וז\"ל: \"הנשים נהגו סלסול בעצמן ופרישות בעת נידתן שאין נכנסות לבית הכנסת, ואף כשמתפללות, אינן עומדות לפני חברותיהן, וכן ראיתי כתוב בדברי הגאונים בלשון הברייתא, ואינו בתוספתא שלנו, וכשר המנהג\". וכתב \"אור זרוע\" שכשם שהנשים הנידות נמנעות מלהיכנס לבית-הכנסת, כך הן נמנעות (גם) מליגע בספר בימי נידותן. אולם רש\"י כתב ב\"ספר האורה\" (עמ' קסז) ועוד: \"ויש נשים שנמנעות מלהיכנס לבית הכנסת בנידותן, ואינן צריכות לעשות כך דמה טעם הן עושות? אם מפני שסבורות, שבית הכנסת הוא כבית המקדש, אפילו אחר טבילה למה נכנסות... וא\"כ לא יתכנסו בו לעולם עד שתביאו קורבן לעתיד... הא למדת שאינו דין כהמקדש, ויכולות להכנס\". ומכל מקום סיים דבריו: \"אבל מקום טהרה הוא ויפה הן עושות\". וכן דעת ה\"רוקח\" (סי' שיז).<br>וב\"ספר האגור\" (סי' אלף ושפ\"ח) בשם \"ספר המקצועות\" מצאנו דעת ממוצעת, שאשה לא תיכנס לבית-הכנסת בימי ראייתה עד שתלבש לבנים. ואולם בימי ליבונה (שבעה נקיים) מותרת היא להיכנס.<br>אומנם נראה שכל זה הוא רק מצד מנהג, שנהגו הנשים בעצמן, וחומרא בעלמא, אבל מעיקר הדין לית מאן דפליג שמותר לאישה נידה לנגוע בספר-תורה. וכן פסק רמב\"ם בהל' ספר תורה (פ\"י הל' ח): \"כל הטמאין, ואפילו נידות ואפילו כותי, מותר לאחוז ספר תורה ולקרות בו, שאין דברי תורה מקבלים טומאה, והוא שלא יהיו ידיו מטונפות או מלוכלכות בטיט, אלא ירחצו ידיהם ואח\"כ יגעו בו\".<br>וכן פסק הטור (יו\"ד סי' רפב) והשו\"ע (שם סעיף ט) וכן פסק הרמ\"א באו\"ח (סי' פח סעיף א) וה\"פרישה\" (ביו\"ד סי' רפ\"ב) ושו\"ע הגר\"ז (או\"ח סי' פח).<br>ומטעם זה כתב ב\"תרומת הדשן\" (פסקים וכתבים סי' קלב): \"הא קמן שזריזות ופרישות בעלמא היא. וכן התרתי לנשים בעת נידתן להכנס לבית הכנסת בימים הנוראים לשמוע תפילה וקריאת ספר תורה. וסמכתי על רש\"י שהתיר בזה, משום נחת רוח לנשים, כי יהיה להם עצבון רוח ושברון לב כשרואות שהכל באות לבית הכנסת להיות יחד עם הצבור, והן יעמדו חוץ לבית הכנסת\". והרמ\"א (או\"ח סי' פח) כתב: \"יש שכתבו, שאין לאשה נידה בימי ראייתה ליכנס לבית הכנסת או להתפלל או להזכיר השם או ליגע בספר, וי\"א שמותר בכל, וכן עיקר\". הרי שפסק, שמעיקר הדין מותר לאשה להיכנס לבית-הכנסת ולהתפלל ולנגוע בספר-תורה. אך הוסיף שם: \"אבל המנהג במדינות אלו כסברא ראשונה. ובימי הליבון נהגו היתר. ואפילו במקום שנהגו להחמיר, בימים נוראים וכהאי גוונא שרבים מתאספים לילך לבית הכנסת, מותרין לילך לבית הכנסת כשאר נשים, כי הוא להם עיצבון גדול שהכל מתאספים והן יעמדו מבחוץ\". נראה מדבריו שלא אסר אלא במקום שנהגו כך, ואף במקום שנהגו כך, אין לאסור אלא במקום שאינו גורם לנשים \"עצבון רוח\". ובמקום שיש לנשים עצבון רוח מכך, כגון: \"בימים נוראים וכהאי גוונא\", מותרות להכנס לבית-הכנסת להתפלל ולנגוע בספר-תורה.<br>וה\"משנה ברורה\" (שם ס\"ק ז) כתב על-פי ה\"חיי אדם\" שכיום \"נוהגים היתר לעולם ומברכות ומתפללות\". אומנם הוסיף שם: \"ומ\"מ לא יסתכלו בספר תורה בשעה שמגביהים אותה להראות לעם\", אך בשו\"ע הגר\"ז (שם) כתב: \"ומה שיש נוהגות, שלא להזכיר ה' בשעת נידתן, או שלא ליגע בספר, אין מנהג זה עיקר\". העולה מן האמור לעיל שמותר לאישה נידה לבוא לבית-כנסת ולהתפלל ולנגוע בספר-תורה בכל ימות השנה.<br>וכן המנהג בארץ-ישראל שנשים באות לבית-הכנסת בכל עת ומנשקות את ספר-התורה.</i>. לכן ניתן להנהיג שהחזן יגיע עם ספר-התורה לפתח עזרת-הנשים והנשים יגשו לשם כדי לנשק לספר-התורה<sup class=\"footnote-marker\">2</sup><i class=\"footnote\">בעניין המחיצה בין גברים לנשים שבבית-הכנסת עיין בשו\"ת \"אגרות משה\" (או\"ח ח\"א סי' לט-מד), בשו\"ת \"ציץ אליעזר\" (ח\"ז סי' ח) ו\"מאמרי ראי\"ה\" למרן הראי\"ה קוק (ח\"ד עמ' 511 \"למקדש מעט\", עוד עיינו בשו\"ת \"במראה הבזק\" ח\"ו תשובה יג וח\"ז תשובה ט).<br>והעולה מדבריהם שהטעמים שהצריכו חכמים מחיצה בבית-הכנסת בין עזרת גברים לעזרת-נשים הם:<br>א. משום שמא יתערבו זה בזה ויבואו לידי קלות ראש.<br>ב. כדי למנוע הסתכלות בנשים, כמבואר ברמב\"ם (הל' איסורי ביאה פכ\"א הל' ב) ושו\"ע אהע\"ז (סי' כא). אומנם ב\"אגרות משה\" (שם סי' מ) כתב שאין זה עיקר הטעם, אלא שמא יתערבו, וכמוזכר ב-א.<br>ג. לא לשנות ממנהג שנהגו רבותינו להפריד בין נשים לגברים.<br>ד. משום כבוד בית-הכנסת, שלא \"להשחית את קדושת האומה הקדושה וטהרתה, במקום שטהרה צריכה לצאת משם, שהם בתי כנסיות ובתי מדרשות של ישראל\" (הראי\"ה קוק, שם).<br>מכל הטעמים הנ\"ל אין לאסור הגעת החזן לפתח עזרת-נשים עם ספר-תורה בידו, מכיוון שאין בכך חשש תערובת ושינוי מנהג.<br>ועיין עוד בשו\"ת \"ציץ אליעזר\" (חי\"ב סי' מ' ס\"ק א) שכתב אודות מה שהרבה פעמים מוציאים ספר-התורה מן ארון-הקודש להוליכו אל הבימה לקרוא בו, והחזן צועד צעדים אחורנית או לצדדים ומושיט אותו לעומדים שם שינשקו לו, שנראה הדבר כפחיתות-כבוד לספר-תורה, כאלו מבקשים שינשקו אותו. \"וברור שכבודה היא שכל העומדים וכל הנמצאים יחזרו המה אחריה ויתקרבו אליה לנשקה. ואלה שלא מתקרבים מאיזה טעם שלא יהיה, אין לו לנושאה להתקרב איתה אליהם\".<br>ואולם נראה שאין כאן משום פחיתות-כבוד לספר-תורה שמוליכים אותו אל הנשים לנשקו, ולא דיבר \"הציץ אליעזר\" אלא בגברים היכולים לבוא בעצמם אל ספר-התורה, ולא בנשים שאינן יכולות להיכנס לעזרת-גברים, וכמו שכתב שם: \"וברור שכבודה היא שכל העומדים וכל הנמצאים יחזרו המה אחריה ויתקרבו אליה לנשקה\". הרי שזהו כבוד ספר-התורה שאף הנשים רוצות לנשקו, אלא שאינן יכולות להיכנס לעזרת-גברים שבבית-הכנסת. וכן המנהג בכמה קהילות בארץ-ישראל ספרדים ואשכנזים.</i>. אין בזה משום שינוי מנהג בבית-הכנסת<sup class=\"footnote-marker\">3</sup><i class=\"footnote\">בעניין שינוי מנהגים בבית-הכנסת עיין ב\"אגרות משה\" (או\"ח ח\"ד סי' לד) שכתב, שיש בזה שני איסורים:<br>א. לאו דלא תתגודדו.<br>ב. איסור לשנות מפני המחלוקת.<br>אומנם המעיין שם יראה שכוונתו, שאחד מן הציבור רוצה לנהוג באופן שונה משאר הקהל, אבל במקום שכל הקהל רוצה לחדש איזה מנהג, לא דיבר. וכן נראה כאן, שאין המחדשים רוצים לשנות מן המנהג הקיים, אלא להוסיף מנהג חדש שילך החזן לפתח עזרת-הנשים לתת לנשים לנשק לספר-התורה, ולכן לא שייכים כאן האיסורים הנ\"ל.</i>, וזאת בתנאים הבאים:",
            "1. עזרת-הנשים נמצאת בקומת עזרת-הגברים<sup class=\"footnote-marker\">4</sup><i class=\"footnote\">מכיוון שאין זה כבוד ספר-תורה לטלטלו לקומה אחרת.</i>.",
            "2. הבקשה באה מצידן של הנשים המתפללות<sup class=\"footnote-marker\">5</sup><i class=\"footnote\">זה מוכיח שהדבר נעשה מחמת חביבות התורה וכיבודה.</i>. "
        ],
        [
            " <small>פריז, צרפת, שבט תשנ\"ה</small>",
            "<b>ל. מינוי גר צדק לראש קהילה</b>",
            "<b>שאלה:</b>",
            "האם אנו יכולים למנות על פי ההלכה גר צדק שנתגייר על פי בית דין מוסמך לראש קהילה?",
            "<b>תשובה:</b>",
            "אין למנות<sup class=\"footnote-marker\">1</sup><i class=\"footnote\">עיין רמב\"ם (הל' מלכים פ\"א הל' ד) \"אין מעמידין מלך מקהל גרים, שנאמר 'לא תוכל לתת עליך איש נכרי אשר לא אחיך הוא... ולא למלכות בלבד אלא לכל שררות שבישראל\".</i> גר צדק לתפקיד נשיא קהילה, אלא אם כן:",
            "* קיבלו אותו הקהל<sup class=\"footnote-marker\">2</sup><i class=\"footnote\">\"כנסת הגדולה\" (חלק חושן משפט הל' דיינים, סי' ז).</i> על-ידי בחירות<sup class=\"footnote-marker\">3</sup><i class=\"footnote\">עיין \"תחוקה לישראל ע\"פ התורה\", כרך א, מאת הגרי\"א הרצוג (דף 24-22) שהבחירות צריכות להתקיים בהשתתפות כל חברי הקהל, ולא די בהחלטת ועד הקהילה, אלא אם כן הקהל ייפה את כוחו של הוועד למנות אפילו גר צדק.</i>;",
            "* אין כמותו ראוי לעמוד בתפקיד זה<sup class=\"footnote-marker\">4</sup><i class=\"footnote\">עיין שו\"ת \"יוסף אומץ\" (סי' מז אות ג) דלא מהניא קבלת הציבור, אלא שהיתר למנות שמעי' ואבטליון הוא מפני שלא היו בישראל כמותם.</i>;",
            "* המינוי הוא לשנים מספר<sup class=\"footnote-marker\">5</sup><i class=\"footnote\">עיין ספר \"תחוקה לישראל\", (כרך א, דף 23) \"שמא האיסור של 'לא תשים עליך מלך' אינו חל אלא על מינוי לכל ימי חייו\".</i>. "
        ],
        [
            "\n<small>קאלי, קולומביה, טבת תשנ\"ד</small>",
            "<b>לא. ריבוי מניינים לפי נוסח העדות השונות לענין \"לא תתגודדו\"</b>",
            "<b>שאלה:</b>",
            "קיים אצלנו ב\"ה מנין קבוע לערבית. בבית הכנסת הספרדי יש שחרית בד\"כ בשני וחמישי. ה\"יארצייט\" עושים גם שחרית בבית כנסת שלי - האשכנזי. ולא עלינו, כשיש אבלים עושים אצלם עוד מנינים. מהו גדר האיסור של \"לא תתגודדו\" לגבי מנינים - קבועים, לא קבועים נוספים, והאם זה שונה באיזה נוסח המנין השני. לא תמיד קל לקיים שני מנינים. (היה כבר מקרה של שתי משפחות אבלות באותו זמן).",
            "<b>תשובה:</b>",
            "1. אין בהנהגת מנהגים שונים של העדות כגון ספרדים ואשכנזים, משום לא תתגודדו, כל עוד כל ציבור ניכר בפני עצמו בבית-כנסת נפרד וכדומה<sup class=\"footnote-marker\">1</sup><i class=\"footnote\">עיין \"חתם סופר\" (שו\"ע חו\"מ סי' קפח בהשמטות) שכתב, ששתי קהילות בעיר אחת יש להן דין שני בתי-דין בעיר אחת, שאין בזה משום לא תתגודדו (יבמות יג ע\"ב, וכרבא), וכך פסק מהר\"ם שי\"ק (חו\"מ סי' כד) ו\"האלף לך שלמה\" (או\"ח סי' מה). ועיין בכל זה ב\"יביע אומר\" (אה\"ע ח\"ד סי' יג בסופו ובאו\"ח ח\"ו סי' י) וב\"יחוה דעת\" (ח\"ד סי' לו), ואכמ\"ל.</i>. ואדרבא, כל ציבור חייב לנהוג כמנהג שלו<sup class=\"footnote-marker\">2</sup><i class=\"footnote\">משום לא תטוש תורת אמך, וזה נכון גם בנוסח התפילה, שאין לשנות מספרד לאשכנז וגם לא ההיפך, \"מגן אברהם\" (סי' סח) בשם הירושלמי והכוונות, ועיין שם ב\"פרי מגדים\". ועיין \"חתם סופר\" (או\"ח סי' טו וטז) שכתב, ששני הנוסחים שווים בקדושתם ובסודם. ועיין מהר\"ם שי\"ק (או\"ח סי' מג) שכתב ותרץ ההשגות של ה\"דברי חיים\" על החת\"ס. וכך נפסק ב\"אגרות משה\" (או\"ח ח\"ב סי' כד), ודלא כמו שהעלה שם ב\"יביע אומר\" (או\"ח ח\"ו סי' י) בסופו.</i>.",
            "2. אפילו בעיר שהיתה בה רק קהילה אחת, ואחר כך רצו אנשים מעדה מסוימת להיפרד ולהתפלל כמנהגם - מותרים לעשות כן, ואין בזה משום לא תתגודדו<sup class=\"footnote-marker\">3</sup><i class=\"footnote\">\"לבושי מרדכי\" (תלתאה, או\"ח סי' י), וכמו שכתבנו בהערה (2), שאין לאשכנזים לשנות להתפלל בנוסח ספרד, וממילא הדין שוה למה שכתב לספרדים לשנות להתפלל כאשכנזים. ועיין מהר\"ם שי\"ק (חו\"מ סי' כד) שכתב \"כבר נתפשט הדבר בהרבה קהילות, כי האנשים שרוצים להתפלל בנוסח ספרד, עושים להם מנין בפני עצמם\", וק\"ו בנדון דידן.</i>.",
            "3. אם אין מספיק יהודים בעיר כדי לפרנס שני מניינים, או אז יש להתחבר לציבור אחד, ובקביעת נוסח התפילה הולכים אחר הרוב<sup class=\"footnote-marker\">4</sup><i class=\"footnote\">שו\"ת \"חתם סופר\" (חו\"מ, בהשמטות, סי' קפח), שו\"ת \"ישא איש\" (סי' א, מובא ב\"יביע אומר\", שם).</i>, אלא אם כן כבר היה מנהג קבוע בעיר או בבית-הכנסת<sup class=\"footnote-marker\">5</sup><i class=\"footnote\">\"חתם סופר\" הנ\"ל, וכן משמע מעיקרי הד\"ט (סי' ה אות כז), מובא ב\"יביע אומר\" הנ\"ל וב\"אגרות משה\" (או\"ח ח\"ב סי' כא) שכתב, שכל עוד לא נתבטלה הקהילה הקודמת, שייך לומר שמנהג המקום עליו, אבל עיין עוד בדבריו באו\"ח (ח\"ד סוף סי' סה) שמסתפק לגבי קהילה יהודית בארגנטינה, שבה התקבצו מכל העולם, שמא כשיסדוה, היה זה על דעת שאחרי כן הרוב יקבע, ועיין \"האלף לך שלמה\" (או\"ח סי' מה) שמשמע, שאפילו כאשר היה מנהג , הרוב קובע, וצ\"ע.</i>. "
        ],
        [
            "\n<small>בולוניה, איטליה, אלול תשנ\"ג</small>",
            "<b>לב. גדרי \"מוטב יהיו שוגגים\"</b>",
            "<b>שאלה:</b>",
            "באילו מקרים בהלכה מותר לסמוך על הכלל: \"מוטב שיהיו שוגגין ואל יהיו מזידין\" (ביצה ל ע\"א)?",
            "<b>תשובה:</b>",
            "אף על פי שהתורה מצוה: \"הוכח תוכיח את עמיתך\"<sup class=\"footnote-marker\">1</sup><i class=\"footnote\">ויקרא יט, יז.</i>, אמרו חז\"ל במקומות מספר<sup class=\"footnote-marker\">2</sup><i class=\"footnote\">מס' שבת (קמח ע\"א), ביצה (ל ע\"א), בבא בתרא (ס ע\"ב).</i> שפעמים יש להימנע מהוכחת החוטא, מטעם ד\"מוטב שיהיו שוגגין ואל יהיו מזידין\". ומדברי הפוסקים נמצאנו למדים שישנם תנאים מגבילים מספר שדווקא בהיותם מתקיימים, נדחית מצוות התוכחה, והכלל הנ\"ל תקף. ואלה הם התנאים:",
            "1. שיהא ברור<sup class=\"footnote-marker\">3</sup><i class=\"footnote\">בהגדרת הוודאות לעניין זה הסיק הרב יהודה הנקין שהדבר תלוי בהערכת המוכיח, ועיין עוד בעניין זה במאמרו ב\"תחומין\" (כרך ב).</i>, שאם יוכיחו את החוטאים, לא יקבלו התוכחה<sup class=\"footnote-marker\">4</sup><i class=\"footnote\">בבא בתרא ס ע\"ב, תוס' ד\"ה מוטב, והובא להלכה ב\"משנה ברורה\" (סי' תרח ס\"ק ג).</i>, אך אם יש ספק, שמא יקבלו ממנו - צריך למחות אף במידי דרבנן<sup class=\"footnote-marker\">5</sup><i class=\"footnote\">\"משנה ברורה\" הנ\"ל.</i>.",
            "2. דווקא בדבר שאינו מפורש בתורה, אבל באיסור מפורש בתורה צריך למחות<sup class=\"footnote-marker\">6</sup><i class=\"footnote\">רא\"ש (ביצה דף ל בשם בעל ה\"עיטור\"), ונפסק להלכה בשו\"ע או\"ח (סי' תרח סעיף ב), ובמאמר הנ\"ל בהערה 3 סיכם שיטות הראשונים בזה, והביא אחרים שחולקים וסוברים, שאף בדבר מפורש בתורה אומרים \"מוטב יהיו שוגגים\".</i>. והרב חיד\"א בספר \"ברכי יוסף\"<sup class=\"footnote-marker\">7</sup><i class=\"footnote\">וכן הסכים מרן הרב ישראלי בספרו \"עמוד הימיני\" (סי' י), דלא כ\"ביאור הלכה\" סי' תרח ד\"ה מוחין בידם.</i> כתב בזה, שדווקא במקום שמסור בידנו להעניש ולמנוע את החוטא מלחטוא לאחר שנמחה בו - דווקא בכגון זה צריך למחות בעובר על איסור המפורש בתורה (באופן שברור שלא יקבל התוכחה, כאמור בתנאי א), אבל בלאו הכי - אין צריך למחות.",
            "3. דווקא בשוגג, אבל דבר שידוע, שהחוטאים עושים אותו במזיד, צריך למחות. ונראה דאף זה אינו כי אם במקום שמסור בידנו למנוע אותו מלחטוא<sup class=\"footnote-marker\">8</sup><i class=\"footnote\">וכן כתב הריטב\"א (מכות כ ע\"ב ד\"ה וכמה), הסמ\"ק ועוד ראשונים (ולא כסמ\"ג), והובאה שיטה זו להלכה (סי' תרח ס\"ק ה). ועיין ב\"משנה ברורה\" שם ס\"ק ו שהסכים, שבעצם חילוקו של בעל ה\"עיטור\" (תנאי ב) הוא גם מטעם שבדבר המפורש בתורה - בוודאי הם מזידים, ולכן אין אומרים \"מוטב שיהיו שוגגים\" (כן כתב הרשב\"א, ביצה דף ל ע\"א). על פי זה יש לומר שחידושו של ה\"ברכי יוסף\" יהא נכון גם בחוטא במזיד - אמנם צריך להוכיחו, אך דווקא במקום שיש ביד המוכיח למונעו מלחטוא עוד.</i>, כנ\"ל.",
            "4. הרשב\"ץ כתב שאומרים \"מוטב\" וכו' ונמנעים מלהוכיח בדבר שהכל שוגגים בו, אבל בדבר שמיעוטם שוגגים, והרוב, לעת עתה, אינם נכשלים בזה - מוחין כדי להזהיר האחרים שלא יבואו למכשול<sup class=\"footnote-marker\">9</sup><i class=\"footnote\">הובאו דבריו להלכה ב\"שער הציון\" (סי' תר\"ח ס\"ק ג).<br>גם באופנים שלגביהם עולה מכל האמור, שיש להוכיח, ואין אומרים \"מוטב יהיו שוגגים\", ישנן נסיבות שמטעמים אחרים אין להוכיח, כגון:<br>א. פורקי עול שיצאו מכלל \"הוכח תוכיח את עמיתך\" (וכבר הכריעו פוסקים שרוב האנשים שאינם שומרים תורה ומצוות בזה\"ז, הם בכלל \"עמיתך\").<br>ב. \"ביאור הלכה\" (סי' תרח ד\"ה חייב להוכיח) כתב שדווקא באיש את אחיו שליבו גס בו. אבל אם היה איש אחר, שאם יוכיחנו, ישנאנו וינקום ממנו, אין צריך להוכיחו.</i>.",
            "לסיכום:בזמן הזה שלא מסור בידינו להעניש ולמנוע את החוטא מלחטוא, כל שברור שהחוטא לא יקבל התוכחה - לא ימחה. "
        ],
        [
            "\n<small>מונטבידאו, אורוגואי, אלול תשנ\"ג</small>",
            "<b>לג. כללי-הלכה טכניים לשימוש ברמקול בשבת וביו\"ט</b>",
            "<b>שאלה:</b>",
            "קראתי שהרב שאול ישראלי פסק בספר שו\"ת \"במראה הבזק\" ח\"א אפשרות להפעיל מיקרופון ורמ-קולים בשבת ע\"פ ההלכה. זה יפטור לנו בעיה שיש לנו בבית הכנסת הגדול במונטבידאו.",
            "ברצוננו להתקין מקרופונים שניתן להפעיל בשבת ובימים טובים. אני מבקש בזה את הכללים ההלכתיים שינחו אותנו בהתקנת המערכת ואת אישור הרב ישראלי לפנות למכון צומת על מנת שהם ידריכו אותנו בישום הרכבת המיקרופונים.",
            "<b>תשובה:</b>",
            "מצ\"ב התשובה שנשלחה לרב אחר, לרבות הנספחים.",
            "על-פי המבואר בתשובה, אם יצטרף לכבודו לפחות עוד פוסק מובהק, וכל המצטרף להיתר יצטרף רק אחר שיראה את נימוקי ההיתר, יעיין בהם ויאשרם, אזי אפשר יהיה להפעיל את המערכת, בתנאי שיישמרו כל הכללים המבוארים להלן בסעיף ב 6-1, וההסבר כי ההיתר מבוסס על דיון הלכי מפורט ע\"פ כללי-הפסיקה המסורים לנו מדור לדור.",
            "לשאלתך בעניין שימוש ברמקול עם מגבר טרנזיסטורי לשימוש בתפילות שבת וחג בבית-כנסת, עיין בנוסף גם באמרו של מרן הגר\"ש ישראלי שהופיע בבטאון \"ברקאי\" ה', והתגובות שבאו בעקבות מאמר זה ב\"ברקאי\" ו'.",
            "בנוסף על האמור ברצוננו להדגיש את שתי הנקודות הבאות:",
            "1. נא לשים לב לאמור בסיכום המאמר, וז\"ל:",
            "\"כל זה כתבתי בענ\"ד ומציע הדברים לפני ציבור תלמידי החכמים תופשי התורה לענות בו ולקביעת עמדתם הלכה למעשה\".",
            "על כן יש להתיעץ עם פוסקים מובהקים נוספים קודם התקנת המערכת.",
            "2. כדי למנוע אי-הבנות צריך להודיע לציבור את עקרונות ההיתר שהם:",
            "א. ההפעלה תהיה רק במכשיר טרנזיסטורי.",
            "ב. באמצעות סוללות או מצבר (ולא ע\"י חיבור לרשת החשמל).",
            "ג. המדבר במיקרופון אינו רשאי לשנות בו שום דבר (היינו, להגביה הקול או להנמיכו וכיו\"ב).",
            "ד. ההפעלה נעשית באופן אוטומטי, בשעה היעודה.",
            "ה. בצמוד לרמקול ייקבע שלט שעליו יהיה כתוב בשפה המובנת לבני הקהילה, כי הרמקול מופעל ע\"פ ההלכה.",
            "ו. שימוש זה מותר רק לצורך מצוה.",
            "בנוסף לכך צריך להסביר לציבור שההיתר, כמובן, מבוסס על דיון הלכי מפורט ע\"פ כללי הפסיקה המסורים מדור דור.",
            "<b>הערות:</b>",
            "1. בנוגע להיתר שמובא בשמו של הגאון הרב איסר יהודה אונטרמן, שמענו מפי מרן הגר\"ש ישראלי, שהרב אונטרמן סיפר, שכאשר היה צריך לנאום בדרא\"פ בבית-כנסת שהיה בו רמקול, הוא הניח את כובע הצילינדר שלו על גביו, כדי שלא ידבר לתוך הרמקול. ואמנם, נראה שבזמנו עדיין לא היה נפוץ שימוש ברמקול עם מגבר טרנזיסטורי.",
            "2. להלן תשובתו של הרב גדליה שוורץ משיקגו ארה\"ב, ראב\"ד של ה-R.C.A, בענין פתרון טכני נוסף לבעיה:",
            "<b>שאלה:</b>",
            "בענין השתמשות ברם-קול בלי שום כח חשמלי כלל רק ע\"י רוח שסגור בתוך קנים חלולים דכשמדברים בתוכם, גלי האויר מוליכים ומגדילים את הקול רק ע\"י כח הדיבור בלי שום מעשה. האם מותר בשבת ויו\"ט?",
            "<b>תשובה:</b>",
            "עפ\"י האמור בעירובין דף קד ע\"א השמעת קול בכלי שיר אסורה, אבל השמעת קול שאינו שיר מותרת, ע\"ש בפלוגתא הגמ' ובתוס' שם שרב אלפס והר\"י ברזילי פסקו להתיר בזה כנגד הר\"ח שפסק שכל השמעת קול אסורה.",
            "ועיין הרב אלפס שפסק כתלמוד בבלי כנגד הירושלמי ע\"ש, ועיין בשו\"ע א\"ח סי' של\"ח שפסק \"דהשמעת קול בכלי שיר אסור אבל להקיש על הדלת וכיוצא בזה כשאינו דרך שיר מותר\", ועיין בביאור הלכה שהביא דעת הגר\"א לחומרא כדעת הר\"ח. מ\"מ ברמ\"א שם כתוב \"וכן אם לא עביד מעשה שרי, ולכן אלו שקורין לחבריהם ומצפצפים בפיהם כמו ציפור, מותר לעשותו בשבת וכו'\".",
            "וע\"ש במג\"א ובמ\"ב שאפי' מנעים בקול כעין שיר שרי, דלא גזרו בזה היכי דעביד בפה\". א\"כ אפי' אם נאמר כחומרת הר\"ח דכל אולודי קלא אסור, זהו דוקא ע\"י מעשה, משא\"כ בנדון דידן דרק ע\"י הפה הובא הקול רחוק מן המדבר ולא גרע מאלו המצפצפים בפה וכו'.",
            "ועיין בערוך השלחן בס\"ק ו' וז' שתמה על דברי הרמ\"א בענין הצפצוף בפה דאי קס\"ד שיהא אסור כיון דהוי רק שירה בפה ולא אסרו שירה בפה כלל ומבאר דכיון דיש משימים האצבע בפה כדי לצפצף וכו' אע\"ג דאולודי קול ביד אסור \"הכא שרי כיון דבידו אינו עושה מעשה שיר ושירתו הוא בפיו והיד אינו אלא כדי שהצפצוף בפה יעלה יפה ולכן מותר\", ע\"ש עוד בענין החזנים וכלי \"קאמרטאן\", ע\"ש.",
            "ועיין בשו\"ת ציץ אליעזר ח\"ג סי' ט\"ז פרק ג' שדן בדברי הרמ\"א הנ\"ל דאפשר בכלי המיוחד לכך כגון המיקרופון אסור, דאע\"ג דבדיבור לא עביד מעשה, מ\"מ כיון שמשתמש בכלי המיוחד להשמעת קול יש מקום לדון שיש עליו תורת כלי שיר ממש. וע\"ש במה שהזכיר שו\"ת בית יצחק (בח' יו\"ד ח\"ב במפתחות והגהות לסי' ל\"א) בענין הדיבור בטלפון, וגם מה שהאריך בציץ אליעזר ח\"א סי' ב' ס\"י בדבריו וגם הזכיר דברי השו\"ת שבות יעקב ח\"ג סי' ל\"א שכתב שמה \"וביחוד ע\"י כלים המיוחדים לדיבור ומשמיעים קול על כמה וכמה מילין בריחוק מקום יכול אדם לדבר עם חבירו דבר זה יהא אסור לדבר עמו בשבת, ומעולם לא שמענו שום פוצה פה לפקפק בנדון זה\". אע\"פ שדעתי בענין המיתקן הנ\"ל מוטה להתיר כיון שאין בו משום השמעת קול שיר ולא הוי כלי שיר ממש וגם דלא עביד מעשה, מ\"מ צריכין אנו לדעת בדיוק כל תכונת המיתקן כדי שלא יהי' כלול בתוך גזרת שמא יתקן כלי שיר.",
            "הנה אח\"כ ראיתי שכבר דנו בזה הרה\"ג ר' לוי יצחק הלפרין ראש מכון למדעי טכנולוגיה לבעיות הלכה וגם בקובץ רז\"ש שכתב בזה הרה\"ג נפתלי יהודה בערג והאחרון הביא מדברי הרב הלפרין הנ\"ל לחלק בין מגביר קול זה לרם קול חשמלי וכו', ומסיק דאין חשש של השמעת קול בכלי שיר \"שהקול בא מפי האדם ואין לו דמיון לכלי שיר וכן נמי לדיבור הגם שמגעת למרחקים הואיל וניכר שהוא בא ע\"י דיבור של האדם לא אסרוהו\".",
            "ובנוגע לעובדא דחול הראה מקום לביאור הלכה התם בסי' של\"ח דבמקום מצוה יש להקל, וזה שייך כאן כדי להשמיע דברי תורה והתפלה ע\"ש.",
            "וכדי שלא יהי' חשש כלל של אוושא מילתא ע\"י הגברת הקול נראה שיש לתקן המיתקן הזה להפעיל המכשיר בהרבה רמקולים בלי הגברת הקול יותר מדיבור נורמלי לבני אדם. ועיין ברמ\"א א\"ח סי' רנ\"ב סעי' ה' בענין אוושא מילתא דבמקום פסידא יש להקל, ובמקום שצריך לזה בביהכ\"נ שהרבה לא יכולים לשמוע סדר התפילה ודברי תורה, נראה דדומה למקום פסידא אפי' דיש חשש של אוושא מילתא. מ\"מ יש לתקן המיתקן הזה כפי הנ\"ל ואז נראה דמותר להשתמש בו בשבת ויו\"ט באופן שהופעל מערב שבת וגם א\"א לתקנו בשבת.",
            "הנה אחרי כתבי כל זאת ראיתי דיון מיוחד על שימוש ברם-קול לצורך מצוה בשבת ומועד בחוברת \"ברקאי\" ע\"י הרה\"ג ר' שאול ישראלי ודן שם ברם-קול רגיל מכח חשמלי מכונן מערב שבת ונפתח בשבת בצורה אוטומטית באופן שהמשתמש בו אינו יכול להפעילו להפסיקו או לשנות בו כלשהו, וכל שימושו במכשיר אינו אלא ע\"י דיבור בלבד. ואעפ\"י שאין אנו עוסקים בכלל במכשיר חשמלי, מ\"מ דבריו שם בנוגע לבירור ענין אוושא מילתא וזילותא שייכים לנדון דידן כגון בחשש של חשד שפתח המכשיר בשבת. וז\"ל כיון שהשימוש בשעון אוטומטי הוא דבר נפוץ, אין מקום לחשד לא פחות מאשר בשעון המשקולות שבו דברו הפוסקים. ומטעם זה הנה אנו מתירים השימוש באור החשמל הנדלק ונכבה חליפות פחות חשש של מראית עין. ואם מצד האוושא מילתא וזילותא דשבת, הרי הוכח שזה שייך רק בדבר המקים רעש גדול בסביבה וכלשון הטור בזה \"אוושא מילתא טפי\" שכנראה רמז בזה להבדיל בין ריחיים לשעון המצלצל שלא מצא לנכון להזכירו כלל לפ\"מ שנוקט רש\"י שאין כאן הטעם מצד חשד. דלב\"ה אינו קיים בזה כלל, רק מצד עובדין דחול, וזה שייך רק ברחיים מצד \"דאוושא טפי\" עכ\"ל.",
            "ובודאי בנדון דידן שאין שום פעולה חשמלית וגם א\"א לעשות שום תיקון במיתקן הנ\"ל כיון שכבר מכונן מע\"ש ע\"י הסרת המונע לרוח בתוך הקנים החלולים, ואין שינוי בעצם קולו של אדם כלל כמבואר לעיל, נראה דבמקום מצוה לתפלה וללימוד התורה ברבים מותר להשתמש בו. כן נלע\"ד."
        ],
        [
            " <small>בולוניה, איטליה, כסלו תשנ\"ג</small>",
            "<b>לד. הפעלת טלוויזיה במעגל סגור לצורך ביטחון בשבת</b>",
            "<b>שאלה:</b>",
            "מסיבות ביטחון, ועד הקהילה החליט להתקין בשערי בית הכנסת מתקן \"טלוויזיה פנימית\" שיצלם את כל הנכנסים ויקרין את הסרט לממונים על המשמר. האם, ובאיזה תנאים מותר להשתמש במתקן כזה בשבת? למשל, אם מפעילים אותו מבעוד יום, האם מותר לעבור לפניו בשבת, או יש בזה איסור משום \"כותב\" או משום \"מבעיר\"?",
            "<b>תשובה:</b>",
            "מותר ומצוה לעמוד על המשמר ולהפעיל את מערכת-הבקרה ע\"י טלוויזיה במעגל סגור כאשר יש צורך בטחוני, שכולל סכנת נפשות<sup class=\"footnote-marker\">1</sup><i class=\"footnote\">שו\"ע אורח חיים סי' שכט סעיף ו.</i>.",
            "רמת הצורך הבטחוני נקבעת ע\"י מומחים, אף שאינם יהודים<sup class=\"footnote-marker\">2</sup><i class=\"footnote\">שו\"ע אורח חיים סי' שכח סעיף י.</i>.",
            "אמנם, להפעלת המערכת יש לקיים את התנאים הבאים:",
            "1. המערכת תהיה מופעלת מערב-שבת או ע\"י שעון-שבת<sup class=\"footnote-marker\">3</sup><i class=\"footnote\">א. הפעלת מכשירי-חשמל בשבת נדונה באריכות בפוסקים של דורנו. כולם בדעה שיש בהפעלה משום איסור, אף כי נחלקו, מהו האיסור, ואם הוא דאורייתא או דרבנן.<br>האוסרים משום \"מבעיר\": מרן הראי\"ה קוק, \"אורח משפט\" (סי' עא דף פ-פא): \"שמאחר שהתורה אמרה בסתם, לא תבערו אש, כל מה שנקרא בשם אש, הרי הוא בכלל זה\". \"אחיעזר\" (ח\"ד סי' ו), \"יביע אומר\" (חלק א אורח חיים סי' יט), \"ציץ אליעזר\" (ח\"ג סי' טז פרק ט).<br>האוסר משום \"בונה\": \"חזון איש\" (הל' שבת סי' נ סעיף ט).<br>האוסרים משום מוליד שהוא מלאכה דרבנן: מהרש\"ם (ח\"ב סוף סי' רמז), \"משפטי עוזיאל\" (או\"ח סי' יט).<br>על דבר איסור הוספת זרם בתוך מכשיר שכבר פועל מלפני שבת, עיין \"ילקוט יוסף\" (ח\"ד הל' שבת א סי' רנב סע' יא ס\"ק יב) שאוסר, אבל מרן הגר\"ש ישראלי בשו\"ת \"במראה הבזק\" (ח\"א דף 41 אחרי תשובה יג 3) מתיר לצורך מצוה גדולה, משום דהוי מלאכה מדרבנן. <br>ב. במקרה דנן יש לדון בשני סוגים של מערכות-בקרה. האחד, שהכניסה לבניין תלויה בכך שהנכנס מתגלה ע\"י האחראי על המערכת, וזה פותח את הדלת בלחיצת כפתור. והשני, שאין תלות כזו אלא שהכניסה חופשית, רק שעל מסך הטלוויזיה ישנו מעקב (של האחראי) אחר הנכנסים. אם מדובר בסוג השני, הרי שכאשר המערכת מופעלת מערב-שבת, מכיון שמי שעובר מול המצלמה גורם רק לשינוי תדרים במכשיר, ואין סגירה או פתיחה של מעגל חשמלי (חשש בונה), ואין הבערה, כי אין שם נורת-להט שנדלקת או כובה ע\"י אדם שעובר מול המצלמה, לכן אף הפוסקים שמחשיבים הדלקת החשמל בדרך כלל למלאכה דאורייתא, יודו כאן שאין זה אלא מלאכה דרבנן, ומלאכה כזו שהיא פסיק רישא דלא איכפת ליה בדרבנן, מותרת במקום הצורך.<br>בעניין חשש למלאכת \"כותב\" בנדון דידן, הרי דעתו של הגאון הרב משה פיינשטיין : \"מאחר שזה כתב שאינו מתקיים ואפילו עדיף, הוא לכל היותר רק איסור דרבנן, ומאחר שמצב העובר הוא לכל היותר פסיק רישא דלא איכפת ליה, אז מותר\". וגם הרב יהושע נויבירט שאל את הגרש\"ז אוירבך וזה ענה לו: \"אין מקום לחשוש, שאין זה כתב\" (הגאון ר' משה פיינשטיין באגרת לרב ישראל רוזן, ראש מכון צומ\"ת, וכן הרב נויבירט, מחבר ספר \"שמירת שבת כהלכתה\" באגרת לרב רוזן).<br>לכן, לעניין חשש כתיבה על המסך, מכיוון שאין לתמונה קיום כלל, זהו לכל היותר פסיק רישא דלא איכפת ליה בדרבנן, ומותר במקום הצורך, וכל שכן לדעת הגרש\"ז אוירבך שאין כאן מלאכת כותב כלל.<br>אכן, אם מדובר במערכת מן הסוג הראשון שהזכרנו, שהאחראי פותח את הדלת בפני הנכנס ע\"י לחיצת כפתור, הרי שמדובר בפסיק רישא דאיכפת ליה, מכיוון שהנכנס מעונין בהפעלתה כדי שיוכל להיכנס, ובכגון זה נראה למרן הגר\"ש ישראלי שיש לתלות הדבר בהבדלי פירושים בין הרא\"ש לבין המאירי בסוגיא במסכת בבא קמא דף ס ע\"א בעניין ליבה וליבתה הרוח, שדנים שם אם לראות ליבוי שכזה גורם בנזיקין שפטור, ועל השאלה מה זה שונה מזורה ורוח מסייעתו שחייב לעניין שבת, מתרצים, הכא מלאכת מחשבת אסרה תורה. ופירש הרא\"ש (פ\"ו סי' יא): \"בהכי חייבה תורה, כיון שמלאכה זו עיקר עשייתה ע\"י הרוח\". יוצא לדבריו שזה מיוחד למלאכת זורה, ואם כן אין ללמוד מזה למלאכה אחרת בשבת. ואילו המאירי כותב שזה דומה לשניים שעשאוה, שאחד מהם הוא לאו בר חיובא. יוצא מדבריו, שכל כהאי גוונא, שנעשה ע\"י שניים, כל שהאחד הוא בר חיובא, הרי זה נחשב כאילו עשה הכול. ולפי זה זה שייך לכל מלאכת שבת.<br>אכן יש לדון, אם זה ממש דומה לרוח, שהרי המכשיר הופעל ע\"י אדם בערב-שבת, וכפי שמסביר הר\"ן בעניין אשו משום חיציו, דהמדליק נר בערב-שבת והוא דולק בשבת, חזינן כאלו עשה את כל המלאכה בערב-שבת. וגם בנדון דידן יש לזקוף את כל הפעולות שנעשות ע\"י המכשיר במשך כל השבת על הפעולה של האדם שהפעיל את המכשיר בערב-שבת, ואם כן שניים אלה שעשאוה, שניהם בני חיובא הם, רק שאחד מהם עשה בדרך היתר. ואם היה מדובר במלאכה דאורייתא, היה מקום לפטור מחיוב, אבל כמובן שעדיין אסור מן התורה. ובנדון דידן אע\"פ שהמלאכה מעיקרא מוגדרת כמלאכה דרבנן, יש לאסור עדיין מדרבנן, מכיוון דהוי פסיק רישא דאיכפת ליה. אמנם גם בכגון זה יש מקום להתיר את הפעלת המערכת, מכיוון שישנו צורך בטחוני הכולל סכנת נפשות, ובמיוחד לדעת הגרש\"ז אוירבך \"שאין זה כתב\".<br>במערכת שכזו שהאחראי פותח את הדלת בפני הנכנסים, יש לדון על עצם לחיצת הכפתור, אם היא מותרת, ועיין בשו\"ת \"במראה הבזק\" (ח\"א שאלה א) שדנו בזה במקרה של צורך הרבים.</i>.",
            "2. באי בית-הכנסת לא ינסו ליצור קשר כלשהו עם השומר דרך המצלמה, אפילו לא לשם משחק, כי דבר זה נחשב לפחות לאיסור דרבנן<sup class=\"footnote-marker\">4</sup><i class=\"footnote\">עיין הערה 3. העמדת עצמו לפני המצלמה נחשבת למעשה בידיים, עיין \"אורח משפט\" למרן הראי\"ה קוק (דף פא). עוד עיין \"שמירת שבת כהלכתה\" (פרק טז סע' כו סוף הערה סז) ובספר \"שערים המצויינים בהלכה\" (ח\"ב סי' פ סע' סב ס\"ק נד) שדנו בשאלה, האם מותר להעמיד עצמו מול מצלמה רגילה המופעלת ע\"י גוי. ואינו דומה לענייננו, כי במקרה שלנו המעמיד עצמו מול המצלמה גורם בעצמו את הפעלת המכשיר, ואינו רק כמסייע שאין בו ממש.<br><small>עיין \"משנה ברורה\" (סי' רעו ס\"ק כה) שכתב: \"ומ\"מ מותר לומר לאינו יהודי לתקן את העירוב שנתקלקל בשבת, כדי שלא יבואו רבים לידי מכשול, וכדאי הוא בעל העיטור לסמוך עליו להתיר שבות דאמירה אפילו במלאכה דאורייתא במקום מצוה דרבים (ח\"א בשם המ\"מ)\", ובנדון דידן יש להתיר גם משום הצלה דרבים. ועוד עיין \"ילקוט יוסף\" (חלק ד שבת א סי' רעו סע' ג)., תמוז תשנ\"ג</small></i>. "
        ],
        [
            "<small>מדריד, ספרד, תמוז תשנ\"ג </small>",
            "<b>לה. שמירה על מטוסים בחו\"ל הכרוכה בחילול שבת</b>",
            "<b>שאלה:</b>",
            "חברת \"אל על\" הוסיפה בקיץ טיסה הנוחתת במדריד ביום ו' בבוקר וממריאה במוצאי-שבת.",
            "צעירים יהודים מהקהילה שעובדים בחברת \"אל על\" נדרשים במסגרת עבודתם לבוא בשבת לשמור על המטוס. שמירה זו נחוצה כדי למנוע אפשרות הנחת פצצה שעלולה אח\"כ להתפוצץ בטיסה.",
            "העבודה כרוכה בנסיעה בשבת מחוץ לתחום וכן בשימוש במכשירי-קשר.",
            "כיצד יש להדריך את הצעירים בשאלה זו?",
            "<b>תשובה:</b>",
            "מכיוון שמדובר בהסדר קבע, מן הראוי לבדוק את האפשרות להגיע להסדר עם השומרים ועם חברת \"אל-על\", שהשומרים יגיעו לשדה התעופה לפני כניסת השבת, יעשו סידורים לשהייתם במקום כל השבת ויחזרו לביתם רק לאחר צאת השבת, ואז הבעיה נפתרת מעיקרה. אם בגלל הגבלה זו יווצר מצב, שבו לא תהיה שמירה, הרי מכיוון שיש כאן חשש פיקוח-נפש, ויהיה מותר יהיה להסיעם - עם הכלים הנחוצים להם לצורך השמירה<sup class=\"footnote-marker\">1</sup><i class=\"footnote\">עירובין מה ע\"א, שו\"ע או\"ח סי' תז סעיף ג.</i> - לשדה-התעופה על-ידי נהג נכרי<sup class=\"footnote-marker\">2</sup><i class=\"footnote\">ע\"פ שו\"ע או\"ח סי' שכט מחללין את השבת אפילו על ספק פיקוח נפש. ולא ראינו צורך להתיר נהיגה ע\"י יהודי שהיא איסור דאורייתא (מאבות מלאכה), אם ישנה אפשרות להשתמש בגוי.</i>, מותר להם לקחת עמהם דברי מזון, אם זמן המשמרת הוא מעל שש שעות<sup class=\"footnote-marker\">3</sup><i class=\"footnote\">ע\"פ משנה ראש השנה (כב ע\"א) ומאמרו של הגר\"מ פיינשטיין ב\"תחומין\" (ה, עמ' 12-11).</i>. ככל האפשר יסעו ברכב שגובה רצפתו מעל הכביש הוא לפחות עשרה טפחים<sup class=\"footnote-marker\">4</sup><i class=\"footnote\">זה יכול להקל על איסור תחומין דאורייתא, וכן יכול להקל בנושא העברה מרשות לרשות בגלל העובדה שהרכב מוגדר כמקום פטור, עיין שו\"ע או\"ח (סי' תד סעיף א).</i>.",
            "ספרי-קריאה ושאר חפצים לא-חיוניים - לא יקחו אתם<sup class=\"footnote-marker\">5</sup><i class=\"footnote\">כלים קונים שביתה במקומם ואסור להוציאם מתחום לתחום (ביצה לז ע\"א, שו\"ע או\"ח סי' שצז סעיף ג).<br>אם המרחק עד נמל-התעופה הוא פחות מי\"ב מיל, טוב יעשו אם יניחו את החפצים ברכב בגובה מעל עשרה טפחים מן הכביש - עפ\"י שו\"ע או\"ח (סי' תד) שאין תחומין למעלה מעשרה, ובתחומין דרבנן נקטנו לקולא.</i>.",
            "אמנם, אם יפקירו את החפצים מערב-שבת, כך שיוגדרו כנכסי הפקר שאינם קונים שביתה במקומם, וכאשר יגביהום בשבת, יתכוונו שלא לזכות בהם, אזי אפשר להביא גם חפצי רשות, כנ\"ל<sup class=\"footnote-marker\">6</sup><i class=\"footnote\">אז יהיה מותר לקחתם אפילו למרחק שהוא מעל י\"ב מיל - מדין נכסי הפקר אינם קונים שביתה במקומם.<br>(שו\"ע או\"ח סי' תא ו\"תחומין\" ה, עמ' 12, מאמרו של הגר\"מ פיינשטיין). ע\"פ עצתו של הגר\"מ פיינשטיין לא יחזור לזכות בחפציו לאחר השבת, כדי שההפקר יהיה בלב שלם.</i>.",
            "לגבי חזרתם לעירם בשבת, בסוף המשמרת - מותר להם לחזור לביתם באותו האופן, על-ידי נהג נכרי<sup class=\"footnote-marker\">7</sup><i class=\"footnote\">ישנו כלל בתלמוד \"התירו סופן משום תחילתן\" (ביצה יא ע\"ב), כלומר התירו למי שסיים את תפקידו, שיצא אליו ברשות, לחזור לביתו, משום החשש שאם לא יתירו, לעתיד לבוא לא ירצו להציל. לפי ראשונים מסוימים התירו רק איסורי דרבנן מטעם זה, ולפי ראשונים אחרים התירו אף איסורי תורה, וכך משמע מתוך לשון רמב\"ם (פ\"ב מהל' שבת הל' כג, עיין שו\"ת \"חתם סופר\" או\"ח סי' רב). אמנם נחלקו אחרונים, אם ההיתר חל גם על שוטרים העושים מלאכתם בשכר. דעת הרב י\"א הלוי הרצוג (\"היכל יצחק\" או\"ח סי' לב) היא שבמקרה זה אין חשש שימנעו מלהציל מחמת \"סופם\", אך דעת הגר\"ש ישראלי (\"עמוד הימיני\" סי' יז סע' ו) היא שגם בנדון דידן יש חשש, כי השכר שמקבלים הוא עבור עבודתם, ולא עבור הטירחה הכרוכה בהשתעממות וההתקעות לבטלה במקום נדח, רחוק ממשפחתם ומאווירת יום השבת, שהיו רוצים להיות בה ככל האנשים האחרים. לדעתו גם אין להתחשב בכך שממילא לעתיד לבוא יהיו תמיד אנשים פורקי עול שיירתמו למשימה. מקורות נוספים, משלימים: \"אסיא\" ד, עמ' 69-60, \"הצבא כהלכה\", הרב י' קופמן (פרק כד).</i>.",
            "לגבי טילטול חפצי הרשות - על הרב להדריך את השומרים בנושא \"הוצאה מרשות לרשות\" ולהורות דרכי פתרון, כגון העברה \"דרך מקום פטור\" ו\"שניים שעשאוה\" ו\"פחות פחות מארבע אמות\", שהרי למרות ההיתר להגיע לשדה-התעופה כנ\"ל יש עדיין הרבה בעיות הלכתיות בתחומים אלה. "
        ],
        [
            "<small>חארקוב ,אוקראינה, תשרי תשנ\"ה </small>",
            "לו. טלטול ילדים לבית-הכנסת באמצעות אמירה לנכרי",
            "<b>שאלה:</b>",
            "בענין אמירה לנוכרי בשבת - שליחים ישראלים בעירנו רוצים להשתתף בתפילה המתקיימת בבית הקהילה, עליהם לטלטל תינוק (שלא נושא עצמו) והם רוצים לעשות כן בשבת ע\"י גוי:",
            "1. האם מותר לרמוז לנכרי לעשות כן (באסור דרבנן - כרמלית, רה\"י) בשבת עצמה?",
            "2. האם מותר לפני השבת לרמוז בדרך ספור ולא צווי?",
            "3. האם חשש מראית עין קיים גם כשיהודים לא מעלים בדעתם שיש אסור טלטול תינוק.",
            "<b>הערה:</b> יש להעיר שביאת השליחים לתפילה היא בגדר מצוה גדולה ומכופלת שהרי בנוכחותם בתפילה ובסעודת שבת הם מחזקים את אוירת הקודש ואוירת השבת ועי\"כ בפועל ממש רואים אנו \"קֵרוב\" גדול אצל הצעירים.",
            "<b>תשובה:</b>",
            "מותר לומר לנכרי, אפילו בצורה ישירה, לטלטל את התינוק<sup class=\"footnote-marker\">1</sup><i class=\"footnote\">וכן את העגלה שהתינוק מונח בה, מכיוון שהיא טפלה לתינוק ובטלה לגביו, עיין מס' שבת (צג ע\"ב).</i> לבית-הכנסת, כדי<sup class=\"footnote-marker\">2</sup><i class=\"footnote\">ודוקא בכהאי גוונא, אבל לטייל טיול של שבת ברשות-הרבים או לצורך אחר ברשות-הרבים עצמה יהיה אסור, עיין הערה 4.</i> שגם אמו תוכל להתפלל שם, ואפילו ברשות-הרבים<sup class=\"footnote-marker\">3</sup><i class=\"footnote\">עיין שו\"ע או\"ח (סי' שמה סעיף ז) בשתי הדעות המובאות במחבר בהגדרת רשות-הרבים. לדעה הראשונה די שהרחוב רחב ט\"ז אמה, ולדעה זו ודאי שבדרך כלל הרחובות בחרקוב דינם כרשות-הרבים. דעה שנייה היא שאם אין עוברים ברחוב שישים ריבוא בכל יום, אינו רשות-הרבים. ועיין שם ב\"משנה ברורה\" (ס\"ק כד) שחיפש בכל הראשונים הנוקטים שיטה זו, ולא נזכר בדבריהם תנאי זה (\"כל יום\"), \"רק שיהיו מצויים שם שישים ריבוא, וכן כתב ב\"תורה שלמה\" (מילואים לפרשת יתרו כרך טו, עמ' 168).<br>גם ב\"אגרות משה\" (או\"ח ח\"א סי' קלט ענף ה) כתב מעין זה, אך הוא נוטה להקל ולא לצרף לשישים ריבוא את אלה היושבים בבתים, אלא צריך שיסתובבו ברחובות העיר שישים ריבוא בבת אחת, אף שכמובן לא צריך שבכל רחוב ורחוב יעברו שישים ריבוא. והוסיף ליישב את דברי המחבר שכתב \"בכל יום\", שזה דווקא בדרכים שבין עיר לעיר, שאין דרים שם תושבים, אז צריך שבכל יום יעברו בהם שישים ריבוא, אבל באזורי מגורים די שגרים שם, או כשיטתו להקל - שבחוצות העיר מסתובבים שישים ריבוא.<br>אכן, על-פי דעה זו נהגו להקל ולערב בערים גדולות, וכפי שכתב ה\"משנה ברורה\" (שם ס\"ק כג) שאין כח למחות ביד המקילים כדעה זו, מכיוון שכך נקטו הרבה ראשונים. ואע\"פ שהמחבר הביא אותה כ\"יש אומרים\" בלבד, ומשמע שלא פסק כך, מכל מקום, בחארקוב, עיר שיש בה הרבה יותר משישים ריבוא תושבים - אין להקל אלא אם כן ברור שבשום רגע ביום אין שישים ריבוא ברחובות, וכסברת ה\"אגרות משה\". כמובן שעל-פי זה צריך לומר, שדברי הרמ\"א שם (סי' שמו סעיף ג), וכן נקטו הרבה אחרונים אחריו, שעכשיו אין לנו רשות-הרבים, היו כנראה נכונים לזמנם, כשהיהודים לא גרו בערים הגדולות, או שבערים הגדולות לא היו כל כך הרבה תושבים. אכן, לפי הסברה שחידש ה\"אגרות משה\" (שם ובאו\"ח ח\"ד סי' פז ופח) יתכן שלדעה השנייה בשו\"ע ישנם מקומות בחארקוב שאינם רשות-הרבים. סברתו היא שמכיוון שהמקור לדעה זו שצריך שישים ריבוא, הוא מדגלי המדבר, ושם מחנה ישראל היה י\"ב מיל על י\"ב מיל, צריך שבשטח זה או פחות ממנו אכן יסתובבו שישים ריבוא. אבל אם שישים הריבוא מפוזרים על יותר מי\"ב מיל על י\"ב מיל, אין זה רשות-הרבים, היינו לדעתו המספר שישים ריבוא מהווה גם אינדיקאציה לצפיפות האוכלוסין, אף כי מהמשך דבריו משמע שצריך ממש דומיא דדגלי מדבר, אך הוא נוטה להקל שי\"ב מיל על י\"ב מיל שאינו בריבוע, כגון ארכו כפליים מרוחבו, היינו 24 מיל על 6 מיל וכדו', אינו רשות-הרבים. ועיין שם בסי' פה שכתב, שאין רשות לכל אחד למדוד את הריבוע של י\"ב מיל על י\"ב מיל בצורה הנוחה לו, כדי שביתו לא יהיה באזור שיוגדר כרשות-הרבים, שהרי אז תהיה סתירה בין אנשים שונים באותה העיר, אלא צריך להתחיל מקצה העיר הקרוב לביתו, עיין שם בהרחבה.<br>לפי זה יש לחלק את חארקוב לריבועים של י\"ב מיל על י\"ב מיל, ולבחון אם הדרך לבית-הכנסת נמצאת בריבוע שמוגדר כרשות-הרבים. אך, כאמור, חשוב לזכור שסברה זו אינה מובאת בשאר הפוסקים. ועיין גם ב\"חזון איש\" (או\"ח הלכות עירובין סי' קז ס\"קח) לגבי רחובות שאינם מפולשים, שאין דינם כרשות-הרבים, משום דעומד מרובה על הפרוץ, וזו קולא נוספת שצריך לבדוק את הרלונטיות שלה בשטח.</i> שטלטול בה אסור מן התורה, מכיוון שניתן לצרף כאן כמה סברות<sup class=\"footnote-marker\">4</sup><i class=\"footnote\">סברה ראשונה היא סברת \"בית הלוי\" המובאת ב\"ציץ אליעזר\" (חלק יא סי' עז). \"בית הלוי\" נשאל, כיצד נוהגים העולם לשלוח נכרים בשבת להביא להם צרכיהם, והשיב \"דהא העו\"ג מביא מרה\"י לרה\"י דרך רה\"ר, וקיי\"ל פטור מן התורה, והוי אמירה לעו\"ג במלאכה דרבנן, ואף אם העו\"ג עומד לפוש ברשות-הרבים, מכל מקום הא לא ציוה עליו שיעמוד לפוש, ואינו מעצם השליחות\". וכן פסק שו\"ת \"שערי ציון\" (ח\"א סי' ח), כמובא שם ב\"ציץ אליעזר\", והתיר לשלוח עו\"ג להביא אוכל ומשקה לצורך השבת, ואע\"פ שיש ראשונים שסוברים, שגם מרשות-היחיד לרשות-היחיד דרך רשות-הרבים אסור מן התורה, הוי ספק דרבנן ולקולא.<br>סברה שנייה היא זו של בעל ה\"חכמת שלמה\" על שלחן ערוך או\"ח (סי' שח סע' מא, הובאו דבריו ב\"אגרות משה\" או\"ח ח\"ד סי' צא וב\"מנחת יצחק\" ח\"ב סי' קיד), שהתיר למעשה לישראל לישא קטן שלא היה יכול ללכת ברגליו (כנראה מכיוון שהיה חולה או נכה), כדי לומר קדיש בשבת במקום שאין בו עירוב, מכיוון שהוא סובר, שזה הוי מלאכה שאינה צריכה לגופה, דלרוב הפוסקים היא מדרבנן, והוי שבות דשבות במקום מצוה. לא כל כך ברור, מדוע לדעתו מקרה זה ייחשב למלאכה שאינה צריכה לגופה (עיין שם ב\"מנחת יצחק\" אם מטעם שעושה זאת לצורך הקטן ולא לצורך עצמו, או מכיוון שזה לצורךמצוה), מכל מקום, במקרה דנן פשוט שהוצאת הקטן אינה צריכה לגופה, דאין צריך את הקטן שיהיה בבית-הכנסת כדי לעשות עמו משהו ספציפי דווקא שם, וכל הוצאתו היא כדי שגם אמו תוכל לבוא לתפילה. ועיין יסוד נוסף להקל בהערה הבאה.</i>, שעל פיהן מדובר בסופו של דבר על \"שבות דשבות\" שהותרה במקום מצוה<sup class=\"footnote-marker\">5</sup><i class=\"footnote\">עיין דעת השו\"ע (או\"ח סי' שז סעיף ה) הסובר ש\"שבות אמירה לנכרי במקום מצוה\" הותרה רק באיסור דרבנן, ומביא שגם יש שאוסרים אפילו באיסור דרבנן (הם סוברים שזה הותר רק במילה, הדוחה שבת). ועיין רמ\"א (שם ובסי' רעו סעיף ב) שמביא, כי יש מקילים (בעל ה\"עיטור\") אפילו במלאכה דאורייתא, ודעתו שיש להחמיר במקום שאין צורך גדול. ועיין ב\"משנה ברורה\" (סי' רעו ס\"ק כד וכה) שהשל\"ה החמיר אף לצורך גדול, ומכל מקום ה\"משנה ברורה\" עצמו מקל רק במקום מצוה דרבים, כגון לתקן עירוב שנתקלקל, להציל רבים מידי מכשול. אמנם ישנם אחרונים שסמכו להקל כדברי הרמ\"א בצירוף סניפים נוספים (כגון \"ציץ אליעזר\" חי\"ב סי' מב ובמובאות שם, ועיין עוד ב\"יביע אומר\" ח\"ב סי' כג אות יח), ואם כן בנדון דנן שניתן לצרף את הסברות המובאות בהערה 4, וכן את הקולא של ה\"אגרות משה\" שבהערה 3 (אם אכן אין בי\"ב מיל שישים ריבוא), ודאי שיש להקל כדעת רמ\"א, דכאן הוי ודאי צורך גדול, וכפי שתיארת במכתבך על חשיבות נוכחות כל השליחים בתפילה בשבת.<br>ועיין פמ\"ג \"אשל אברהם\" (סי' שח ס\"ק עא, הובאו דבריו שם ב\"משנה ברורה\" ס\"ק קנד), שלכאורה משמע, שאמירה לנכרי בשבות דשבות הותרה אפילו שלא במקום מצוה, שכתב לגבי תינוק בן שמונה ימים, שלרוב הפוסקים (שלא כתוס') לא שייך לומר חי נושא את עצמו, מכל מקום ע\"י עכו\"ם שרי, דלית השתא רשות-הרבים (וזה סותר לדבריו שם סי' שז ס\"ק ז ששבות דשבות הותרה רק במקום מצוה). וכן נראה שכך הבין ה\"שמירת שבת כהלכתה\" (פרק לח הערה פג) ואף פסק כך. וכן משמע גם מן הציטוט של \"בית הלוי\" המובא בהערה 4. ואולי ניתן ליישב את ה\"פרי מגדים\" שכוונתו ודאי דווקא לצורך מצוה, וסמך על הקוראים שיבינו כן על פי דבריו בסי' שז.</i>.",
            "וקל וחומר שמותר לרמוז<sup class=\"footnote-marker\">6</sup><i class=\"footnote\">בשבת עצמה מותר בדרך סיפור בלבד, עיין סי' שז ב\"משנה ברורה\" ס\"ק עו. ובערב-שבת מותר לרמוז אפילו בדרך של ציווי, אלא שלא יאמר לו ישירות, עיין שו\"ע או\"ח (סי' שז סעיף ב וב\"משנה ברורה\" שם סק\"י). ואין לאסור את ההנאה ממלאכת הנכרי כשרומז או אומר בדרך ישירה, מכיוון שמדובר כאן בהנאה שאינה ישירה, הנאה שאין גוף הישראל נהנה ממנה, עיין שם ב\"משנה ברורה\" (ס\"ק יא וס\"ק עו).</i> לנכרי, שכן לרמוז הותר אף שלא במקום מצוה.",
            "ואף על פי שהיה נראה, ששייך כאן \"מראית עין\", מוכח מפוסקים רבים שנהגו להקל בכהאי גוונא, ולא חששו לכך<sup class=\"footnote-marker\">7</sup><i class=\"footnote\">שו\"ע או\"ח (סי' רמו סעיף ב) - \"אסור להשאיל כלי לגוי בשבת... מפני שהרואה סבור שישראל ציוהו להוציאו\". ועיין שם ב\"משנה ברורה\" סק\"ו שמדובר אפילו בכלים שאין עושים בהם מלאכה. ושם סק\"ט כתב שאפילו לרמ\"א, הסובר שלדידן לית לן רשות-הרבים גמורה מדאורייתא - אסור, דאמירה לנכרי שבות אפילו במילי דרבנן, כלומר אפילו באיסור דרבנן יש לחוש למראית-עין. אלא שמן ה\"פרי מגדים\", ה\"משנה ברורה\" ו\"שמירת שבת כהלכתה\" המובאים בהערה 5 מוכח, שאין חוששים למראית-עין בגוי המטלטל קטן בכרמלית, אפילו שה\"משנה ברורה\" כתב במפורש, שבכרמלית שייך מראית-עין (הערה 3). בפשטות הקולא שמקילים בזה היא משום שעצם ההוצאה של התינוק אינה באיסור, ואדרבא הוי לצורך מצוה, מכיוון שהיא מכוונת לצורך הליכת האם לבית-כנסת, ואם ירצה הרואה, הן יווכח בדבר בסוף הטיול.<br>לגבי שאלתך, האם חשש מראית-עין קיים גם כאשר אין היהודים מעלים על דעתם שיש איסור, נראה שזה תלוי בטעמים שהובאו בראשונים לאיסור מראית-עין. לפי הטעם שמביא רש\"י בכמה מקומות, וכן המאירי בפסחים, החשש הוא, שהרואים יחשבו, שזה מותר, ויבואו לעשות אף באופן האסור, וממילא ודאי שגם בנדון שאלתך יש לחשוש, שיהודים הרואים, כשיתקרבו לקיום מצוות, יחקו את השליחים. אבל לפי הטעם השני המובא בתוס', ברא\"ש, בריטב\"א וכן ברש\"י, והוא שיחשדוהו הרואים בדבר עבירה, ודאי כשאין יודעים כלל שיש איסור, אין בעיה של מראית-עין.<br>ויתכן שאף אם נאמר, שגם לטעם הראשון אין לחוש שיחקו, מכיוון שאינם יודעים, שזה יהיה תלוי במחלוקת התנאים והאמוראים, האם בחדרי חדרים אסור וגזרו או לא. לאוסר משום גזירה שהלכה כמותו (עיין שו\"ע או\"ח סי' שא סעיף מה), יגזור אף כאן, והמתיר - יתיר אף כאן. אלא שה\"משנה ברורה\" (שם ס\"ק קסה) פוסק, שבדבר שהוא איסור דרבנן, אף למה שיחשדוהו הרואים אין לאסור (למ\"ד שאוסר) כי אם בפרהסיא, ולפי זה כאן שיכולים לחושדו רק באיסור דרבנן (של אמירה לנוכרי), נראה שמותר כשאינם יודעים שיש איסור, דהוי דומיא דצינעה. אלא שבמקרה דנן אף אם נאמר שמצב זה מותר, יש לאסור ע\"פ הרמ\"א באו\"ח (שם סי' רמד סעיף א) שאפילו דר בין הנוכרים, חוששים לאורחים או לבני ביתו, ובוודאי שבמקרה שלכם ידוע לנו שיש עוד קהילות דתיות בחארקוב, שבודאי יש אצלם לפחות אחד שיודע על איסור זה, ויש לחוש שיראה את השליחים מטלטלים, ויחשוד אותם בדבר עבירה או שיבוא לחקותם גם באופן האסור. להרחבה עיין ב\"אנציקלופדיה תלמודית\" (כרך יז, ערך \"חשד מראית עין\").</i>. "
        ],
        [
            "\n<small>קאלי, קולומביה, סיון תשנ\"ג</small>",
            "<b>לז. אמירה לנוכרי באיסור תורה במקום פיקוח נפש רוחני לרבים</b>",
            "<b>שאלה:</b>",
            "מה הם הדינים לגבי דין של \"לפני עיור\" במתן שיעורים, תפילות ופעולות נוער כשהמשתתפים כמעט כולם מגיעים בשבת ברכבת, והאם רצוי ליזום עוד פעילות וקיום מצות בתנאים כאלו? ושנית - מתי ניתן להקל - באמירה לנכרי במצוה דרבים או אמירה דאמירה בשעת הדחק, ואיך זה ניתן לביצוע בלי בעיה של מראית עין וחשד?",
            "<b>תשובה:</b>",
            "השאלה מורכבת ועדינה מכדי להשיב עליה תשובה ברורה ומוחלטת, ומה גם שיש לדון בכל מצב לגופו תוך הכרת הציבור מקרוב, ודבר זה מסור לליבו של רב הקהילה. מכל מקום ננסה לסלול כיוון עקרוני, כיצד להתיחס לעניין.",
            "אין ספק שאסור לעודד יהודים לעבור על איסורי שבת חמורים, גם תמורת הערך הגדול של תפילה ותורה, שסוף סוף זוהי מצוה הבאה בעבירה חמורה, והמעודד זאת הריהו מסייע לעוברי עבירה<sup class=\"footnote-marker\">1</sup><i class=\"footnote\">\"אגרות משה\" (או\"ח ח\"א סי' צח-צט). ובעניין לפני עוור יש הרבה מקורות, ראה למשל רמב\"ם (הל' מלוה ולוה פ\"ד הל' ב) וב\"משנה למלך\" שם בדיבור הראשון.</i>. מאידך, כאשר יהודים מעוניינים להיות קשורים באופן כלשהו לאמונת ישראל, ולבקר בבית-הכנסת לפחות בשבת קודש לתפילה ולשמיעת שיעורי-תורה, קשה להעלות על הדעת שיש למנוע אותם מכך, דבר שעלול לגרום להם ניתוק מוחלט מיהדות, שתוצאותיו - התבוללות.",
            "לכן, אף שאין ליזום לכתחילה פעילות חדשה אשר תביא את האנשים לנסיעה מיוחדת בשבת, יש מקום להעלים עין ולא למחות כנגד אלה הבאים לתפילה המתקיימת ולשיעורי-התורה הנלווים עליה, כאשר זהו אולי הדבר היחיד שבכוחו לעצור את סכנת ההתבוללות בקהילה<sup class=\"footnote-marker\">2</sup><i class=\"footnote\">ראה מחלוקת רשב\"א ותוספות, הובאה ב\"בית יוסף\" (או\"ח סוף סי' שו), במי שעומדים להוציא אותו לשמד רוחני, אם מותר לחלל עליו שבת, וראה מה שפסקו בזה השו\"ע (שם סעיף יד) והרמ\"א (סי' שכח סעיף י) ובנושאי כלים שם; וראה בשו\"ת \"במראה הבזק\" (ח\"א, עמ' 65 תשובה כה 1).</i>, ובפרט שאותם היהודים יסעו ממילא למקומות בידור ובילוי הגרועים מכול<sup class=\"footnote-marker\">3</sup><i class=\"footnote\">וקיימא לן כשם שמצוה לומר דבר הנשמע, כך מצוה שלא לאמר דבר שאינו נשמע (ביצה ל ע\"א), וכפי שפסק הרמ\"א בהל' יום הכיפורים (סי' תרח סעיף ב) באיסור שאיננו מפורש בתורה, שמוטב שיהיו שוגגין, ואל יהיו מזידין.</i>. יש אפוא לשקול דבר זה בזהירות ובאחריות.",
            "בעניין אמירה לנכרי, יש בזה הרבה פרטי דינים<sup class=\"footnote-marker\">4</sup><i class=\"footnote\">כדאיתא בשו\"ע או\"ח (סימנים רעו, שז ושכה).</i>, והואיל והשאלה כללית ואינה מפורטת לפרטים, קשה להשיב באופן מוחלט, שהרי בדברים כאלה יש לדון כל מקרה לגופו. באופן רגיל פסקו המחבר<sup class=\"footnote-marker\">5</sup><i class=\"footnote\">כך משמע מדבריו (סי' תקפו סעיף כא) בעניין שופר שנמצא חוץ לתחום וכדומה.</i> והרמ\"א<sup class=\"footnote-marker\">6</sup><i class=\"footnote\">שם, ובסי' שז סעיף ה.</i> וה\"משנה ברורה\"<sup class=\"footnote-marker\">7</sup><i class=\"footnote\">בסי' שז ס\"ק כב.</i> שלצורך מצוה מותרת שבות דשבות באמירה לנכרי, היינו מותר לומר לנכרי לעשות דבר שיש בו רק איסור דרבנן, לצורך מצוה, וכן הדין במקום צורך גדול או הפסד ממוני גדול<sup class=\"footnote-marker\">8</sup><i class=\"footnote\">סי' שז סעיף ה, \"משנה ברורה\" (סי' שטז ס\"ק לג, סי' שכה ס\"ק ס וסי' שז ס\"ק כב), שדווקא בהפסד ממוני רב. ובאשר להגדרת צורך גדול יש לדון בכל מקרה לגופו.</i>.",
            "ואולם, אם המדובר בקשר לקיום התפילה ושיעורי-התורה בשבת בבית-הכנסת, והדבר יועיל להציל יהודים מנסיעה למקומות בידור ובילוי (וכדלעיל), הרי נראה שיש להקל בכך אפילו באיסור דאורייתא, כדעת בעל \"העיטור\"<sup class=\"footnote-marker\">9</sup><i class=\"footnote\">הובא ברמ\"א (סי' רעו סעיף ב).</i>, שאף הרמ\"א הסתייג מקולא זו רק באופן שאין בו צורך גדול, והרי בנדוננו אין לך צורך גדול מזה, שהרי מדובר בהצלה רוחנית של יהודים שהם בחזקת תינוקות שנשבו, ולא במצוה שיש בה הנאת הגוף<sup class=\"footnote-marker\">10</sup><i class=\"footnote\">כפי שהבחין הרב י\"א הלוי הרצוג ב\"היכל יצחק\" (או\"ח סי' ל אות כא).</i>, ובמעשה שיש לו סיכוי להשפיע לטובה, לקרב ליהדות ולהציל מטמיעה. לכן יש מקום להתיר הסעה ברכב גדול<sup class=\"footnote-marker\">11</sup><i class=\"footnote\">ברכב קטן יש בעיה, כי במשקלם הנוסעים מגבירים את צריכת הדלק, והם עצמם עוברים אפוא על איסור מבעיר.</i> נהוג בידי נהג גוי האוסף את היהודים לבית-הכנסת ואחרי כן מפזר אותם לבתיהם<sup class=\"footnote-marker\">12</sup><i class=\"footnote\">דבר כזה נהוג גם בבתי-החולים בירושלים בהסעת משמרת הרופאים והאחיות בשבת ע\"י נהג גוי, שהתירו הפוסקים להחזיר אותם הביתה באופן זה, והטעם שהתירו - סופן משום תחילתן, שאם לא יוכלו לחזור הביתה, ימאנו לבוא מלכתחילה למשמרת. עפ\"י ספר \"שמירת שבת כהלכתה\" (פרק מ, סעיפים כב וסט).</i>, וכפי שפסק ה\"משנה ברורה\" להתיר תיקון העירוב שנתקלקל בשבת ע\"י גוי, בכדי למנוע מכשול דרבים<sup class=\"footnote-marker\">13</sup><i class=\"footnote\">סי' רעו ס\"ק כה.</i>, שהרי גם כאן בהצלה ממכשול עסקינן. אכן יש לזכור שעדיין זה היתר דחוק מאוד (משום שזה קבוע), ועל הרב המתיר זאת להיזהר ולכלכל דבריו בצורה שתהיה קרובה לשכר ורחוקה מן ההפסד, ודבר שאין צורך לומר, כי כל היכול להימנע משימוש בהיתר זה, תבוא עליו ברכה.",
            "עניין אמירה דאמירה אינו נצרך אפוא לענייננו. מבחינה עקרונית כתב ה\"משנה ברורה\"<sup class=\"footnote-marker\">14</sup><i class=\"footnote\">סי' שז ס\"ק כד.</i> שיש בזה מחלוקת הפוסקים, ובאחרונים הובא דיון בקשר לאמירה דאמירה<sup class=\"footnote-marker\">15</sup><i class=\"footnote\">שו\"ת \"חתם סופר\" (או\"ח סי' ס), ועיין גם בשו\"ת \"חוות יאיר\" (סי' מו וסי' נג).</i>, אך הנדון שלנו שונה ממה שנחלקו בו<sup class=\"footnote-marker\">16</sup><i class=\"footnote\">כמבואר בתשובת הרב י\"א הלוי הרצוג (שם אות כב), ודבריו נכונים וברורים. ועיין גם בשו\"ת \"ציץ אליעזר\" (ח\"ו סי' ט) וב\"הר צבי\" (או\"ח ח\"א סי' קכ).</i>. "
        ],
        [
            "\n<small>קאלי, קולומביה, תשרי תשנ\"ד</small>",
            "<b>לח. הסעת זקן לבית-הכנסת בשבת וביו\"ט ע\"י גוי</b>",
            "<b>שאלה:</b>",
            "האם מותר לאדם שאיננו מסוגל להלך עצמאית להגיע לבית הכנסת בשבת וביו\"ט באמצעות רכב הנהוג בידי נהג גוי? כך שמעתי בשם הרב הקודם!",
            "<b>הבהרות:</b>",
            "מדובר ביהודי קשיש שמאז הגעתו לפני מספר שנים לקאלי הינו שומר מצוות. יהודי זה איננו מסוגל ללכת עצמאית, ולכן בכל יום שמתקיימת תפילה בבית הכנסת הוא מגיע באמצעות רכב הנהוג בידי נהג גוי. בשבתות וימים טובים יש לו צער רב על שאיננו יכול להגיע. הוא פנה אלי ושאל אם יוכל להגיע גם בשבת ויו\"ט באותה דרך?",
            "יש לציין שאם נפסוק לו שאסור לו לבוא הוא יקבל את הפסק. עוד יש לציין כי כל שאר המתפללים (כמעט) מגיעים ברכבם לבית הכנסת גם בשבתות וימים טובים, ולכן הגעתו של יהודי זה בצורה כזו איננה מעוררת תשומת לב מיוחדת.",
            "<b>תשובה:</b>",
            "גם אדם שאינו מסוגל להלך באורח עצמאי, אינו רשאי להגיע לבית-הכנסת ע\"י רכב הנהוג בידי נהג גוי, בין בשבת ובין ביו\"ט, אם ישנו פתרון אחר<sup class=\"footnote-marker\">1</sup><i class=\"footnote\">הכרעת מרן הגאון הרב שאול ישראלי שהסעת מכונית הינה מלאכה דאורייתא, בין בשבת ובין ביו\"ט. הלכך מלאכת גוי נאסרת משום שבות.</i>.",
            "אך אם אין לו כל אפשרות אחרת להגיע לבית-הכנסת אלא אם כן יוסע ע\"י גוי, הרי במקרה מיוחד זה שהיהודי עלול להינתק מכל קשר עם תפילה ובית-הכנסת, ניתן לסמוך על דעת בעל \"העיטור\" ולהתיר לו שבות במקום מצוה. אכן יעשה זאת רק מדי פעם, בדילוג על שבתות מספר<sup class=\"footnote-marker\">2</sup><i class=\"footnote\">בשעת הדחק ניתן לסמוך על שיטת בעל \"העיטור\", הובא ברמ\"א שו\"ע או\"ח (סי' רעו סעיף ב), ועי\"ש גם סע' ה. אך מכיוון שהמדובר שם באופן אקראי, לא יעשה זאת בדרך קבע.<br>כסניף להיתר ניתן להוסיף שאין בנסיעה זו משום הנאה ממעשה העבירה, משום שהיא לצורך מצוה, ולכן היא נחשבת למצוה, ומצוות לאו ליהנות ניתנו.</i>. "
        ],
        [
            "\n<small>מונטריאול, קנדה, סיון תשנ\"ג</small>",
            "<b>לט. עירובי-חצרות ואופן עריכתם</b>",
            "<b>שאלה:</b>",
            "איך עושים עירובי חצרות, מתי, ומהם התנאים?",
            "<b>תשובה:</b>",
            "כדי להבהיר את נושא עירובי-חצירות נביא את לשונו של הרמב\"ם בעניין בהל' עירובין<sup class=\"footnote-marker\">1</sup><i class=\"footnote\">פרק א, הלכ' א, ב, ד, ה, ו, ז, על-פי גמ' שבת (יד ע\"ב), עירובין (כא ע\"ב), וראה שו\"ע או\"ח (סי' שסו סעיף א), \"שמירת שבת כהלכתה\" (פרק יז סעיף יא ואילך).</i>:",
            "1. חצר שיש בה שכנים הרבה, כל אחד מהם בבית לעצמו, דין תורה הוא שיהיו כולן מותרין לטלטל בכל החצר ומבתים לחצר, ומהחצר לבתים, מפני שכל החצר רשות-היחיד אחת, ומותר לטלטל בכולה. וכן הדין במבוי שיש לו לחי או קורה, שיהיו כל בני המבוי מותרים לטלטל בכולו, ומחצרות למבוי, וממבוי לחצרות, שכל המבוי רשות-היחיד הוא. וכן הדין במדינה (=עיר) שהיא מוקפת חומה גבוהה עשרה טפחים, שיש לה דלתות וננעלות בלילה, שכולה רשות-היחיד היא. זה הוא דין תורה.",
            "2. אבל מדברי סופרים אסור לשכנים לטלטל ברשות-היחיד שיש בה חלוקה בדיורין, עד שיערבו כל השכנים כולן מערב שבת, אחד חצר, אחד מבוי ואחד המדינה. ודבר זה תקנת שלמה ובית-דינו הוא.",
            "3. ומפני מה תיקן שלמה דבר זה? כדי שלא יטעו העם ויאמרו, כשם שמותר להוציא מן החצרות לרחובות המדינה ושוקיה, ולהכניס מהם לחצרו, כך מותר להוציא מן המדינה לשדה, ולהכניס מן השדה למדינה, ויחשבו שהשוקים והרחובות, הואיל והן רשות לכל, הרי הן כשדות וכמדברות, ויאמרו: שהחצרות בלבד הן רשות-היחיד, וידמו שאין ההוצאה מלאכה, ושמותר להוציא ולהכניס מרשות-היחיד לרשות-הרבים.",
            "4. לפיכך תיקן שכל רשות-היחיד שתחלק בדיורין, ויאחז כל אחד ואחד בה רשות לעצמו, וישאר ממנה מקום ברשות כולן, ויד כולן שוה בו, כגון חצר לבתים, שנחשוב אותו המקום שיש כולן שוה בו כאילו הוא רשות לרבים, ונחשוב כל מקום ומקום שאחז כל אחד מן השכנים וחלקו לעצמו שהוא בלבד רשות-היחיד, ויהיה אסור להוציא מרשות שחלק לעצמו לרשות שיד כולם שוה בו, כמו שאין מוציאין מרשות היחיד לרשות-הרבים, אלא ישתמש כל אחד ברשות שחלק לעצמו בלבד, עד שיערבו כולן, אף-על-פי שהכל רשות-היחיד.",
            "5. ומה הוא העירוב הזה, הוא שיתערבו במאכל אחד שמניחין אותו מערב שבת, כלומר שכולנו מעורבין, ואוכל אחד לכולנו, ואין כל אחד ממנו חולק רשות מחבירו, אלא כשם שיד כולנו שוה במקום זה שנשאר לכולנו, כך יד כולנו שוה בכל מקום שאחז כל אחד לעצמו, והרי אנו כולנו רשות אחת. ובמעשה הזה לא יבאו לטעות ולדמות שמותר להוציא ולהכניס מרשות-היחיד לרשות-הרבים.",
            "6. העירוב שעושים בני החצר זה עם זה הוא הנקרא עירובי חצירות. ושעושין אנשי מבוי זה עם זה, או כל בני המדינה, הוא הנקרא שתוף\".",
            "עירוב-חצרות נעשה בצורה הבאה. הרב מכין את העירוב (כמפורט לקמן), מברך את הברכה \"... אשר קדשנו במצוותיו וצוונו על מצוות עירוב\" ומזכה את העירוב לכל דיירי הבניין באמצעות אדם נוסף, גדול שאיננו סמוך על שולחנו. אדם זה מגביה את העירוב טפח אחד לפחות, והרב אומר \"הרי זה לכל דיירי הבניין ואורחיו, להם ולכל מי שיתוסף מיום זה ואילך\" (זכייה זו מועילה גם בלי ידיעתם של השותפים בעירוב זה), והרב מוסיף ואומר \"בעירוב זה יהא מותר לכל דיירי הבניין ואורחיו להוציא מדירה לדירה ומחדר לחדר ומן הבנין לחצר\"<sup class=\"footnote-marker\">2</sup><i class=\"footnote\">שו\"ע או\"ח (סי' שסו, סעיפים ט, י, יד, טו ושם ב\"ביאור הלכה\" ד\"ה בשעה).</i>, וכן ייעשה במסגרת גדולה יותר, כגון שכונה או עיר.",
            "כמות המזון הנדרשת לעירוב היא כגרוגרת לכל אחד מבעלי-הבתים, אבל כשיש יותר משמונה-עשר משתתפים, אין צורך ביותר מי\"ח גרוגרות<sup class=\"footnote-marker\">3</sup><i class=\"footnote\">שם (סי' שסח), ובסעיף ג מביא המחבר שתי דעות ביחס לשיעור - ששה או שמונה ביצים. כביצה - 57.6 סמ\"ק.</i>.",
            "בדיעבד שבע מצות הן שיעור מספיק לעניין זה, אבל לכתחילה יש לקחת שמונה מצות לפחות<sup class=\"footnote-marker\">4</sup><i class=\"footnote\">זה תלוי בשיעור הכזית המקובל, האם במצה רגילה אחת יש כזית אחד או שני זיתים.</i>.",
            "ישראל שאינו מודה בעירוב, אף אם נתן חלקו בעירוב או שהיקנו לו, אינו מועיל ואוסר אף על האחרים עד שיבטל רשותו להם, ואם הוא מחלל שבת בפרהסיה, גם ביטולו אינו מועיל עד שישכרו ממנו את מקומו כדין גוי, שצריך לשכור את מקומו. ובעיר שיש בה גויים, צריך לשכור מקומם ע\"י קנייה בכסף ממושל העיר<sup class=\"footnote-marker\">5</sup><i class=\"footnote\">עירובין (סא ע\"ב), רמב\"ם (הל' עירובין פ\"ב הל' ט), שו\"ע או\"ח (סי' שפב סעיף א, סי' שפה סעיף ב), \"שמירת שבת כהלכתה\" (פרק יז סעיף יא), ועיין בשו\"ת ב\"מראה הבזק\" (ח\"ב, תשובה לג עמ' 47).</i>. "
        ],
        [
            "\n<small>חארקוב, אוקראינה, אלול תשנ\"ד</small>",
            "<b>מ. עירובי-חצרות לחדר-מדרגות</b>",
            "<b>שאלה:</b>",
            "הקהילה קנתה שתי דירות אחת מעל השניה בבנין שכולו גויים. בדירות אלו מתקיימת התפילה והסעודה, ואף השינה של הצעירים שומרי שבת - האם יש אסור טלטול מקומה לקומה (בדין עירוב חצרות)?",
            "<b>תשובה:</b>",
            "1. מותר לטלטל בשבת חפץ ממקום אחד לשני, אם שני המקומות בבעלות אחת, אך אסור להעביר מרשות-יחיד אחת לחבירתה, אם אינן בבעלות אחת. לכן אסור להוציא חפץ מדירה בבית משותף ולהניחו בחדר-המדריגות, וכן להיפך, וכן אסור להעביר חפץ מדירה לדירה דרך חדר-המדריגות, אף שהוא מוקף בארבע מחיצות<sup class=\"footnote-marker\">1</sup><i class=\"footnote\">שו\"ע אורח חיים (סי' שסו), \"שמירת שבת כהלכתה\" (פ' יז סעיף יא).</i>. וכל זה - איסור דרבנן, מפני שחצר משותפת או חדר-מדריגות בבית משותף דומים לרשות-הרבים<sup class=\"footnote-marker\">2</sup><i class=\"footnote\">רמב\"ם הל' עירובין (פ\"א הל' ה). אמנם לדעת הרב בן ציון אבא שאול בספרו שו\"ת \"אור לציון\" (ח\"א סי' לא) מותר לטלטל מביתו לחדר-מדריגות ולהיפך מפני שחדר-המדריגות אינו דומה לחצר משותפת לכמה בתים, ואפילו לחצר הוא מסתפק להתיר, אם רק בניין אחד פתוח לרשות-הרבים, מכיון שאין זה דומה לרשות-הרבים, אך הרב מרדכי אליהו אינו מסכים לכך, ולדעתו גם חדר-המדריגות בבית משותף דינו כבתים הפתוחים לחצר משותפת שצריכים עירובי-חצירות.</i>. עם זה תיקנו לנו חז\"ל עירובי-חצירות, ואז הטלטול במקומות אלה יהיה מותר.",
            "2. אי-אפשר לערב עם הגויים הדרים באותו הבניין או באותה החצר, וצריך לשכור מהם את מקומם<sup class=\"footnote-marker\">3</sup><i class=\"footnote\">שו\"ע או\"ח (סי' שפב סעיף א).</i>. ולכן, בנדון דידן, שהקהילה שכרה את שתי הדירות, יש לשכור מן הגויים את מקומם בחדר-המדריגות ע\"י תשלום סמלי<sup class=\"footnote-marker\">4</sup><i class=\"footnote\">שם, (סעיף ה).</i>.",
            "3. אם יושבי שתי הדירות שהקהילה שכרה, אוכלים יחד מאותו המטבח, כלל אין צורך בעירובי-חצירות<sup class=\"footnote-marker\">5</sup><i class=\"footnote\">שם (סי' שפב סעיף א).</i>. "
        ],
        [
            "\n<small>מונטריאול, קנדה, ניסן תשנ\"ג</small>",
            "<b>מא. פתיחת חנות המנוהלת בשותפות עם גויים או עם יהודי מחלל שבת בשבת</b>",
            "<b>שאלה:</b>",
            "יהודי שחוזר בתשובה ויש לו קושי בפרנסתו, ויש לו הזדמנות להשתתף עם יהודי אחר והחנות שלהם תהיה במקום שהוא מרכז מסחרי בו בעלי החנויות חייבים לפתוח את החנות בשבת ע\"פ חוק המדינה.",
            "הבעיה העיקרית שהיהודי שאינו שומר שבת יעבוד, אבל בתנאי שבהמשך הזמן יהיה שומר שבת, היות שהדתי יכול להשפיע עליו (גם הוא לומד תורה כל בוקר ואחה\"צ עובד).",
            "<b>תשובה:</b>",
            "אסור ליהודי להיות שותף בחנות שתהיה פתוחה בשבת, אף אם יעבוד בה נוכרי, משום מראית-עין. ואם הוא נוטל מן הרווחים, יש בעיה נוספת - שכר שבת. הדרך היחידה להיתר היא בעשיית שותפות בבעלות עם נוכרי, תוך הסכמה בחוזה כתוב באשר לחלוקת הרווחים, כך שהגוי יקבל את הכנסות השבת, והיהודי את הכנסות ששת ימי השבוע<sup class=\"footnote-marker\">1</sup><i class=\"footnote\">עיין בשו\"ת \"במראה הבזק\" (ח\"א שאלה לו, 6) בנימוקים לאיסור ולהיתר ובנוסח החוזה מ\"אגרות משה\" שם.</i>. ברור שהשותפות המוזכרת בחוזה צריכה להיות אמיתית, ולא במילים בלבד.",
            "אסור לעשות הסכם שמשלים עם חילול שבת של חבירו היהודי ומסייע לו בו, אפילו אם העבירה היתה נעשית גם בלעדיו<sup class=\"footnote-marker\">2</sup><i class=\"footnote\">עיין שבת ג ע\"א תוס' ד\"ה בבא, ורא\"ש ור\"ן שם, שם, וע\"ז ו ע\"ב.</i>.",
            "לכן גם צריך להיות כתוב בחוזה שהיהודי שעדיין אינו שומר שבת, יסתלק מבעלות החנות בשבת ומרווחיה. והיה אם היהודי ההוא יבוא לעבוד בחנות בשבת מפעם לפעם ביוזמתו, הרי זה איסורו הפרטי, אבל אם יעבוד שם כרגיל או יתחלק ברווחים של שבת, הוא מוכיח שההסכם פיקטיבי, וחוזרת הבעיה של מסייע לעובר עבירה<sup class=\"footnote-marker\">3</sup><i class=\"footnote\">עיין \"משנה ברורה\" (סי' רמה ס\"ק ה) שחושש, שסטייה מתנאי ההסכם מגלה, שההסכם היה הערמה בעלמא, ונראה שחשש זה ודאי קיים גם בנדון דידן.</i>. "
        ],
        [
            "<small>מונטריאול, קנדה, תמוז תשנ\"ג</small>",
            "<b>מב. הבאת אדם משותק בכסא-גלגלים לבית-הכנסת בשבת</b>",
            "<b>שאלה:</b>",
            "כשיש ערוב לפי שיטת האשכנזים האם יש היתר לטלטל עגלת נכים של משותק כדי להביא אותו לבית הכנסת בשבת? (אין המדובר בעגלת נכים חשמלית).",
            "<b>תשובה:</b>",
            "מותר לטלטל עגלת-נכה בשבת כדי להביא את הנכה לבית-הכנסת, או לצורך כל מצוה אחרת. ברשות-הרבים גמורה טלטול זה מותר רק ע\"י אמירה לגוי, ובתנאי שגם הנכה עצמו יסובב את גלגלי העגלה. בכרמלית לא יסיע יהודי את הנכה בעגלתו, אבל לנכה עצמו מותר לסובב את הגלגלים כדי להגיע לבית-הכנסת, וכך מותר לקחתו לבית-הכנסת ע\"י גוי, אף כשאין הנכה מסובב את גלגלי העגלה. ובמקום שיש עירוב, מותר להביאו אפילו ע\"י יהודי<sup class=\"footnote-marker\">1</sup><i class=\"footnote\">מסכת שבת סה ע\"ב, שו\"ע או\"ח סי' שא סעיף יז. ועיין שו\"ת \"חלקת יעקב\" (ח\"א סי' סו), שו\"ת \"שרידי אש\" (ח\"ב סי' כה), שו\"ת \"מנחת יצחק\" (ח\"ב סי' קיד), שו\"ת \"רב פעלים\" (ח\"א סי' כה), \"שמירת שבת כהלכתה\" (פרק לד סעיף כז).</i>. "
        ],
        [
            "<small>מונטוידאו, אורוגואי, סיון תשנ\"ד</small>",
            "<b>מג. הכשר למוצרי-מאפה ממאפיה של יהודי המופעלת בשבת</b>",
            "<b>שאלה:</b>",
            "אני עומד בקשר עם מאפייה השייכת ליהודי בקהילה לצורך הכנת לחם כשר. היתרון של מאפייה זו הוא שאין בה חומרים לא כשרים (המצויים בהרבה מאפיות באמריקה הלאטינית) וכן שהמוצרים שלו ברמה טובה ומגיעים לכל חנות בעיר, כך שהדבר יקל על הציבור להשיג את הלחם הכשר. מאידך המאפייה פתוחה ביום שישי ומייצרת לחם בליל שבת.* האם ניתן לתת הכשר למאפייה של יהודי העובדת בליל שבת או בשבת?",
            "* האם ניתן לחשוב על אפשרות של \"שותף\" שאיננו יהודי?",
            "* מה יהיה דינו של הלחם המיוצר בליל שבת ונמכר בחנויות ביום ראשון?",
            "* בכדי שהלחם יהיה פת ישראל האם יש צורך שיהודי ידליק את האש או בכך שבעלי הבית יהודיים סגי? אם יש צורך שיהודי ידליק את האש בבוקר האם בעל הבית עצמו שאיננו שומר מצוות יכול להדליק או שמא יש צורך במקרה זה ביהודי ירא שמים?",
            "<b>תשובה:</b>",
            "אין לתת הכשר בלתי-מוגבל למאפייה של יהודי שפועלת בשבת, מכיוון שיש בעיות בקניית<sup class=\"footnote-marker\">1</sup><i class=\"footnote\">אסור ליהודי ליהנות ממלאכה ששכיר-יום גוי עשה בשבילו בשבת בפרהסיה. עיין ב\"משנה ברורה\" (סי' רמד ס\"ק יט) שלרוב הפוסקים איסור זה הוא מעיקר הדין אף אחרי בכדי שיעשה, ולכן אסור לבעל המאפייה למכור את הלחם שנאפה בשבת, והקונה ממנו עובר על לפני עוור, שהרי הוא מאפשר לו למכור. אולם יש מקרים שבהם לא יהיה לפני עוור, שהרי הרבה פעמים מה שלא יקנה הישראל, יקנו גויים, ודינו כחד עברי דנהרא דאין בו משום לפני עוור. מאידך גיסא יש לכאורה איסור דרבנן של מסייע לידי עוברי עבירה, אלא שיש סומכים על הש\"ך (יו\"ד סי' קנא ס\"ק ו), שאין איסור מסייע למומר. ואולם לא ברור, אם מחללי שבת בימינו נחשבים למומרים לעניין זה, וכן - אם יש לסמוך על הש\"ך בזה, ועיין ב\"מנחת יצחק\" (ח\"ג סי' עט) ובס' \"לפני עוור\", ליקוטים (פרק א סעיף יא והערה 27). גם יש לציין שה\"משנה ברורה (סי' שכה ס\"ק עג) מביא דעות שמותר אחרי בכדי שיעשה, ואומר ש\"אין להחמיר בעת הצורך\".<br>אם ישראל מעורב בעשיית המלאכה, כותב ה\"כתב סופר\" (או\"ח סי' נ) שאסור לקנות ממנו אפי' אחרי בכדי שיעשה, כאשר היהודי עשה את המלאכה על מנת למכור את מוצרה. ועיין עוד ב\"מחזה אברהם\" (חלק או\"ח סי' מח, מובא ב\"לפני עוור\" שם) שנוטה להקל לקנות בשעת הדחק אפילו מפת שנאפתה ע\"י ישראל. ואולם גם הוא מגביל את ההיתר למקרה שהיהודי קונה מחנווני גוי או למקרה של יהודי שאינו לקוח קבוע של המאפייה, כי בישראל הקונה באופן קבוע נחשב הדבר כאלו ביקש שיאפו בשבילו, ואסור לו למכור וליהנות ממה שנעשה בשבילו, ושוב יש בעיה של לפני עוור כלפי החנווני (ואצל החנווני הרי זה יותר שכיח שאם לא יקנו ממנו כמה קונים, לא ברור שיוכל למצוא אחרים למכור לחם).</i> הלחם שנאפה בשבת ובאכילתו<sup class=\"footnote-marker\">2</sup><i class=\"footnote\">אסור לכל יהודי ליהנות ממלאכה שנעשית ע\"י גוי בשביל יהודי גם במוצאי-שבת, עד בכדי שיעשה (\"שמירת שבת כהלכתה\" פ\"ל סעיף לט), ואם כן בנדון דידן יהיה אסור לצרכן לאכול מן המאפה בתוך זמן זה. שיעור זה נקבע לפי זמן עשיית מלאכה זו בדרך הרגילה במקום זה, ואם בדרך כלל אין שם אפייה מיד אחרי צאת השבת, הרי שזמן האיסור יכול להימשך עד יום ראשון בבוקר (\"שמירת שבת כהלכתה\" שם, הערה קלב).<br>אם יהודי עושה מלאכה בשבת, אסור לכל מי שנעשתה בשבילו ליהנות מן המוצר שלה לעולם. רע\"ק איגר (יו\"ד סי' צט סע' ה) פוסק על-פי הריב\"ש בעניין ביטול איסור לכתחילה שהעושה בשביל למכור לכל מי שירצה, כל מי שקונה את הדבר נחשב למי שהדבר נעשה בשבילו, וכן מכריע ה\"מנחת יצחק\" (שם). הפת שנאפית ע\"י יהודי בשבת אסורה אפוא באכילה לקונים אפילו אחרי בכדי שיעשה, גם בנדון דידן. אין חומרא זאת של רע\"ק איגר מקובלת על כל הפוסקים (עיין למשל ב\"מחזה אברהם\" הנ\"ל), וה\"כתב סופר\" (או\"ח סי' ז) אומר שמלאכת שבת אסורה למי שנעשתה בשבילו,רק אם הוא היה מודע לכך והתכוון להכנת הדבר באיסור.</i>, ובמקרים מסוימים אף איסור ברור<sup class=\"footnote-marker\">3</sup><i class=\"footnote\">אם חנווני יהודי או צרכן פרטי יהודי מזמין כמות שתחייב את בעל המאפייה לאפות בשבת יותר לחם מן הרגיל, קיימות כמה בעיות:<br>1) אם יצטרכו לאפות בשבת כדי לספק מוצר טרי, הרי זה נחשב כאלו ציוה להם לאפות בשבת, והמוצר אסור אע\"פ שהוא משלם להם כקבלנים (שו\"ע סי' רנב סעיף ב ו\"משנה ברורה\" שם ס\"ק טז). יש לציין שאמנם אפשרות זאת קיימת גם במפעל של גויים, ולא מצאנו שהרב המכשיר צריך לדאוג לכך.<br>2) בעל המאפייה יכשיל אף את המזמין היהודי באפיית הלחם, או לפחות בזה שפועליו עושים עכשיו בציוויו יותר מלאכה (או ע\"י מרבה בשיעורים או ע\"י ריבוי פעולות).<br>3) אם יהודי יאפה את הלחם, ייאסר הלחם באכילה למזמין אפילו אחרי בכדי שיעשה, גם לפי אלה החולקים על רע\"ק איגר הנ\"ל, מכיוון שנעשה בשבילו ממש.<br>4) האיסור לפני עוור הנזכר יהיה ודאי מכיוון שהכמות הנוספת לא היתה נאפית, אלמלא ההזמנה.</i>, אפילו אם יעבדו בשבת רק נוכרים. גם יש לחשוש שמתן הכשר כזה יתפרש כהשלמה עם חילול-שבת.",
            "הרב יסכם עם בעל המאפייה, שאם יאופשר לו לבדוק את כשרות הלחם ולהפריש חלה<sup class=\"footnote-marker\">4</sup><i class=\"footnote\">חלת חו\"ל אפשר להפריש גם אחרי שחלק מן הלחם נמכר ונאכל, ובלבד שהשאיר מן העיסה כדי חלה ועוד (יו\"ד סי' שכג).</i>, אז הרב יסכים לאחד מן ההסדרים הבאים:",
            "1. הרב (או המאפייה בשליחותו ותחת פיקוחו) יפרסם שהמוצרים שנאפו בימים שאינם שבת או חג, הנם כשרים<sup class=\"footnote-marker\">5</sup><i class=\"footnote\">אע\"ג שה\"משנה ברורה\" (סי' שיח ס\"ק ד) פוסק, שהכלים שבישלו בהם, נאסרו בגלל בליעת האיסור, זה דווקא לאסור למחלל השבת או למי שנתבשל בשבילו, לאכול ממה שנתבשל בהם, ואם כן, אם לא נחמיר כמו רע\"ק איגר, הצרכן הפשוט יכול לאכול מן הכלים האלה. כן פוסק ה\"כתב סופר\" הנ\"ל וכן נוהגים להקל בכמה קהילות בחו\"ל, ובוודאי יש לסמוך על זה במקום הדחק.<br>אם לא השתתף ישראל במלאכת השבת, והדבר נאסר רק משום קנס, הוא ייאסר לצרכנים לכל היותר בכדי שייעשה. אין למוכר הנאה במכירת הלחם עם פליטת האיסור מהכלי, כי הפליטה אינה שוה כסף (\"כתב סופר\", שם).</i>, וכי יש לבדוק את זמן-הייצור ע\"פ תאריך-הייצור המודפס על עטיפת הלחם (הרב יצטרך לבדוק שאין רמאות בעניין).",
            "2. תושם מדביקת אישור כשרות, אבל רק על המוצרים שנאפו בחול. הרב יצטרך לפקח על השימוש במדביקות, מחשש, שמא ישימון גם על מה שנאפה בשבת.",
            "על הרב לנסות לוודא שיהודים לא יעבדו שם בשבת<sup class=\"footnote-marker\">6</sup><i class=\"footnote\">שהרי חוץ מלהפריש יהודים מעשיית מלאכה בשבת, זה גם גורם למצב יותר קל לגבי קניית המוצרים (עיין בהערות הקודמות).</i>.",
            "אם בלתי-אפשרי להגיע להסדרים כאלה, נבקש מן הרב לכתוב לנו את אפשרויות ההסדר הקיימות, ונדון בפתרון הרצוי לבעיה.",
            "כל זמן שהאפשרות של צירוף שותף שאיננו יהודי היא לשותפות פיקטיבית בלבד, אין מקום להתיר. באופן עקרוני יש אפשרות כזאת רק באופנים מאוד מסוימים, אבל לפי התיאור שבשאלה, המצב רחוק מן המציאות הנדרשת, ומסתבר שמן הבחינה העסקית לא כדאי ליהודי לחולל שינויים מהותיים בניהול עסקו (כדי לצרף מספר מצומצם של לקוחות שומרי כשרות). אם בעל המאפייה מוכן לעשות את השינויים לשם שמיים, מה טוב.",
            "כדי שהלחם יהיה פת ישראל, מספיק שיהודי ידליק את אש התנור<sup class=\"footnote-marker\">7</sup><i class=\"footnote\">שו\"ע יו\"ד סי' קיב סע' ט'.</i>, ונראה שלרוב הפוסקים גם יהודי שאינו שומר מצוות נחשב ליהודי לעניינים אלה<sup class=\"footnote-marker\">8</sup><i class=\"footnote\">עיין יביע אומר חלק ה' יו\"ד סי' י.</i>. ישנן דעות יחידות שמספיק שהבעלים הם יהודים<sup class=\"footnote-marker\">9</sup><i class=\"footnote\">עיין יחוה דעת ה', נד. לא ברור שאף הדעות האלה יקלו כאשר היהודי אינו שומר מצוות, וקיצרנו מאוד.</i>. היה מן הראוי שהרב המכשיר או ירא שמים אחר ידאג להדלקת התנור, כדי להיות בטוח שבאמת תיעשה ע\"י יהודי, וכדי לצאת ידי הדיעות האוסרות. ואולם כבר נהוג לאכול פת פלטר של עכו\"ם, ובמיוחד בחו\"ל, ואפילו שלא בשעת הדחק<sup class=\"footnote-marker\">10</sup><i class=\"footnote\">עיין שו\"ע יו\"ד סי' קיב סעיף ב, אגרות משה יו\"ד, ב סי' לג, ובמראה הבזק כרך א' שאלה מב, 3. עיין בשו\"ע או\"ח סי' תר\"ג שיש להקפיד בעשרת ימי תשובה.</i>.",
            "בעניין עוגות יש דעות שהן אינן בכלל פת, וכי חל עליהן דין בישול עכו\"ם<sup class=\"footnote-marker\">11</sup><i class=\"footnote\">ש\"ך יו\"ד סי' קיב ס\"ק יח.</i>. אם מדובר בעוגות שמברכים עליהם \"המוציא\" כשקובעים עליהן סעודה, הן נחשבות לפת. ונראה שבמיני מאפה שבלילתן עבה או שנאפים בתנור (לא מטוגנים), יש להקל<sup class=\"footnote-marker\">12</sup><i class=\"footnote\">עיין בהרחבה ביחוה דעת ה, נג.</i>.",
            "בדברים שמוגדרים כתבשיל, מספיק לאשכנזים בהדלקת התנור ע\"י יהודי<sup class=\"footnote-marker\">13</sup><i class=\"footnote\">רמ\"א יו\"ד סי' קיג, סע' ז'.</i>, ואִלו לספרדים צריך שיהודי ישים את הדבר המתבשל על האש או ישתתף בבישול הדבר ע\"י זריקת קיסם לאש או ע\"י הגסת התבשיל, ולא די בהדלקת האש בתחילת היום<sup class=\"footnote-marker\">14</sup><i class=\"footnote\">המחבר החולק על הרמ\"א הנ\"ל.</i>. ואולם אם העסק בבעלות יהודי, נוהגים אף ספרדים בארץ-ישראל לסמוך על הדלקת האש, ויש על מה לסמוך בשעת הדחק<sup class=\"footnote-marker\">15</sup><i class=\"footnote\">יחוה דעת שם.</i>. "
        ],
        [
            "<small>מסצ'וסטש, ארה\"ב, אלול תשנ\"ב</small>",
            "<b>מד. הזמנת בעל-קורא שמחלל שבת בהגעתו ואין אחר זולתו</b>",
            "<b>שאלה:</b>",
            "כשהרב נוסע ונעדר מקהילתו, הרבה פעמים אי אפשר להשיג בעל קורא שומר שבת לקרוא בתורה בשבת. יש באזור אחד שמוכן לבוא, אבל הוא לא שומר שבת, וברור שיבוא ע\"י רכב בשבת (הוא גר במרחק כ20- קילומטרים מבית הכנסת ולא מוכן להתארח בקהילה למשך השבת). בעבר הרב הדריך את קהילתו שלא יזמינו את בעל קורא, ואחד מהמתפללים יקרא מהבימה, מתוך חומש, את פרשת השבוע (בלי ברכות כמובן). אין אף אחד שיכול לקרוא מהתורה אפי' אם יקריאו לו מלה במלה (כנראה שיקח כ\"כ הרבה זמן שלא יסכימו הקהל לחכות).",
            "האם הדרכה זו נכונה, או האם בקהילה שממילא רובם ככולם של המתפללים מחללי שבת, עדיף לשתוק, ולתת למתפללים להזמין את הבעל קורא המחלל שבת ביזמתם?",
            "<b>תשובה:</b>",
            "להלן התשובה ומראי-המקומות לשאלתך מיום ה' באלול התשנ\"ב.",
            "בהזמנתו של בעל-קריאה שיבוא ויקרא בשבת, באופן כזה שוודאי יחלל שבת מחמת שגר רחוק מאוד מבית-כנסת, יהיה משום הכשלתו באיסור חילול שבת, והמזמין עובר על \"לפני עוור לא תתן מכשול\" ודינו כמסית<sup class=\"footnote-marker\">1</sup><i class=\"footnote\">\"אגרות משה\" או\"ח ח\"א סי' צט.</i>. לכן יפה עשה כבודו שמחה באנשי קהילתו שלא להזמין את בעל-הקריאה.",
            "ועיין עוד שו\"ת ב\"מראה הבזק\" ח\"א סי' כה בעניין אי-חובת מחאה במחלל שבת הרוצה לבוא לבית-הכנסת, ונראה שצדדי ההיתר דשם אינם שייכים בנדון דידן כלל, ומ\"מ תלוי הדבר בשיקול דעתו של הרב. "
        ],
        [
            "<small>מונטריאול, קנדה, תמוז תשנ\"ג</small>",
            "<b>מה. דין טלטול לספרדים, במקום שיש בו עירוב</b>",
            "<b>שאלה:</b>",
            "כשיש עירוב (לפי שיטת האשכנזים) האם יש היתר גם לספרדים לטלטל ואם יש היתר באילו חפצים ובאילו תנאים?",
            "<b>תשובה:</b>",
            "דעת השו\"ע<sup class=\"footnote-marker\">1</sup><i class=\"footnote\">שו\"ע אורח חיים סי' שסד, סעיף ב. עיין עוד באריכות לעיל שאלה לז.</i> שרשות-הרבים שהטלטול אסור בה מן התורה, צריך שדלתותיה ינעלו בלילה כדי להתיר בה טלטול, ויש אומרים שמספיק שהן ראויות להינעל כדי להתיר בה טלטול, ומכל מקום לא די בעירוב של צורת-הפתח<sup class=\"footnote-marker\">2</sup><i class=\"footnote\">\"משנה ברורה\" שם סק\"ו.</i>. לעומת זאת, כרמלית שהטלטול בה אסור רק מדרבנן, די בה בעירוב של צורת-הפתח.",
            "בשו\"ע<sup class=\"footnote-marker\">3</sup><i class=\"footnote\">שו\"ע אורח חיים סי' שמה סעיף ז.</i> מובאות שתי דעות להגדרת רשות-הרבים.",
            "דעה ראשונה המובאת בסתמא - רשות-הרבים היא רחובות ושווקים הרחבים שש-עשרה אמה (כ8- מטרים), ואינם מקוּרים ואין להם חומה, ואפילו יש להם חומה, אם הם מפולשים משער לשער, הרי זו רשות-הרבים.",
            "דעה שניה המובאת בשם יש אומרים - צריך תנאי נוסף, והוא שיעברו שם שישים ריבוא (שש מאות אלף איש) בכל יום, ורק אז זה נקרא רשות-הרבים.",
            "באשר לעירוב, האשכנזים מסתמכים על הרמ\"א שפסק, שכל הרשויות שלנו הן כרמלית<sup class=\"footnote-marker\">4</sup><i class=\"footnote\">שם סי' שמו סעיף ג.</i>, ולספרדים אין לטלטל - לכתחילה - על סמך עירוב זה ברחובות המוגדרים כרשות-הרבים לפי הדעה הראשונה, המחמירה, ורק בשעת הדחק ניתן לסמוך על עירוב זה - מכיוון שהוא מועיל לשיטת היש אומרים<sup class=\"footnote-marker\">5</sup><i class=\"footnote\">עיין בס' \"כף החיים\" (או\"ח סי' יג סק\"ז) שכשיש בשו\"ע דעה סתמית ויש אומרים, הכלל המסור בידינו שהסברה העיקרית היא הסתמית, וכי מרן הביא דעת היש אומרים להקל כמותה בשעת הדחק.</i>.",
            "הספרדים יוצאי קהילות צפון-אפריקה נהגו להקל לטלטל אף לכתחילה כדעת היש אומרים<sup class=\"footnote-marker\">6</sup><i class=\"footnote\">שו\"ת \"ויאמר משה\" (או\"ח סי' ו) בשם גאוני תוניס, ושו\"ת \"תולדות פרץ\" (לרב פרץ מימון, מרבני מרוקו).</i>, ומכל מקום אין למחות בידי ספרדי המטלטל בשבת על סמך עירוב האשכנזים, מכיוון שיש לו על מה לסמוך<sup class=\"footnote-marker\">7</sup><i class=\"footnote\">מרן עצמו הזכיר בסי' שג סעיף יח שאין לנו רשות-הרבים גמורה, ובסי' שכה סעיף ב התיר לשלוח מזון ע\"י גוי לגוי אלים או משום דרכי שלום, והאחרונים דנו בזה שדבריו סותרים למה שכתב בסתמא בסי' שמה, ויש שיטות בדבר, ועל-כן אין למחות במי שמקל כדעת היש אומרים שבסי' שמה, ועיין באריכות בס' \"לוית חן\" (סי' לג).</i>. "
        ],
        [
            "<small>מונטבידאו, אורוגואי, שבט תשנ\"ה</small>",
            "<b>מו. הכנה משבת לחול ע\"י גויים</b>",
            "<b>שאלה:</b>",
            "בקהילתנו פועלים מספר \"קטרינגים\" כשרים המכינים ארוחות ומסיבות. בשבועות הקרובים יתקיימו מספר מסיבות המתחילות במוצאי שבת. מפאת שעת היציאה המאוחרת לא ניתן להכין את כל הנדרש עם צאת השבת.",
            "כיון שהחברה היא בבעלות כוללת של גוי, שאלתנו היא:",
            "1. האם מותר להתחיל להכין את השולחנות והחלק הקר של הארוחה, שאין בו משום חילול שבת, מבעוד יום? כמובן שכל הפעולות יעשו ע\"י גויים המועסקים ע\"י בעל הבית.",
            "2. האם מותר למשגיח כשרות (יהודי כמובן!) לעמוד ולהשגיח בשבת על הפעולות הנעשות בהכנות למוצאי שבת?",
            "<b>תשובה:</b>",
            "מותר ליתן לגוי להכין את השולחנות בשבת לקראת הסעודה שתיערך במוצאי-שבת, על-פי התנאים שנמסרו לנו על ידיך בעל-פה, דהיינו:",
            "1. האינו-יהודי הוא קבלן של הישראל, ולא שכיר יום<sup class=\"footnote-marker\">1</sup><i class=\"footnote\">או\"ח סי' רנב סעיף ב.</i>.",
            "2. אין קובעים לאינו-יהודי זמן לעשיית מלאכתו, ועקרונית הוא יכול לעשות אותה גם לפני שבת וגם אחריה<sup class=\"footnote-marker\">2</sup><i class=\"footnote\">שם.</i>.",
            "3. המקום שבו האינו-יהודי עושה את המלאכה, אינו בבעלות יהודית<sup class=\"footnote-marker\">3</sup><i class=\"footnote\">שם.</i>, וכל האוכל והשולחנות אינם בבעלות יהודית<sup class=\"footnote-marker\">4</sup><i class=\"footnote\">עיין סי' רנב ב\"שער הציון\" ס\"ק יז דבכהאי גוונא יש להתיר גם כשהמלאכה נעשית ברשות ישראל.</i>.",
            "במקרה שיש שינוי באחד מן התנאים דלעיל, יש לפנות בשאלה חדשה, מכיוון שההלכה עשויה להשתנות עם השתנות התנאים<sup class=\"footnote-marker\">5</sup><i class=\"footnote\">עיין מה שציינו לעיל. ומרן הרב ישראלי כתב שבנדון דידן, שהוא לצורך פעילות ציבורית, לא גרע ממקום הפסד, שבו מתירים אמירה לנכרי במקום שבות (שו\"ע או\"ח סי' שז סעיף ה ומקורו מהרמב\"ם פ\"ו מהל' שבת ה\"ט). והרי בענייננו מדובר בשני איסורי שבות:<br>א. טירחה יתרה בשבת שאיסורה משום עובדא דחול (שהיא פחות מאיסור שבות), כמו שמצינו בסי' שלג, שמתירים פינוי אוצר בשבת אם התחילו בו בערב-שבת, ואפילו שלא לצורך אורחים, וכן עיין \"הגהות מימוניות\" פ\"ו מהל' שבת הל' ט;<br>ב. הכנה משבת לחול. עיין שו\"ע או\"ח סי' שכא וב\"משנה ברורה\" שם סעיף כא.<br>ולכן יש להתיר אפילו אם לא נתקיימו כל התנאים לעיל. ובכל זאת, עם כל שינוי מן הראוי לשוב ולפנות ביתר פירוט.</i>.",
            "הואיל ומותר ליתן לאינו-יהודי לעשות את מלאכתו בשבת, גם מותר להשגיח עליו שאכן הוא עושה אותה בכשרות<sup class=\"footnote-marker\">6</sup><i class=\"footnote\">סוף סי' שז ברמ\"א, וב\"משנה ברורה\" ס\"ק לט.</i>. "
        ],
        [
            "\n<small>מונטריאול, קנדה, תמוז תשנ\"ג</small>",
            "<b>מז. כיסוי דוד מים בשבת</b>",
            "<b>שאלה:</b>",
            "האם יש היתר לשים מגבות או שמיכות או בגדים על דוד המים החמים בשבת?",
            "<b>תשובה:</b>",
            "מיחם העומד על אש מכוסה ובעליו רוצה לשמור על חומו, יכול לכסותו בבגדים, ובלבד שלא יכסה את המיחם כולו, אלא ישאיר בדפנותיו חלק מגולה<sup class=\"footnote-marker\">1</sup><i class=\"footnote\">א. שו\"ע או\"ח סי' רנז סעיף ח \"קדירה... מכוסה בבגדים, אסור, ואם אין שולי הקדירה נוגעים בגחלים ואין הבגדים נוגעים בצדי הקדירה, מותר\". והסיבה לכך, שאע\"פ שבגדים אינם מוסיפים הבל (עיין שבת מח ע\"ב), הרי כאן, הואיל ויש אש מתחת לקדירה, גם הטמנה בבגדים מוסיפה הבל.<br>ובס' \"מנחת כהן\" (קונטרס משמר השבת, ספ\"ח) כתב שכוונת המחבר דבעי ב' תנאים הנ\"ל, וכן בתשב\"ץ (ח\"ב סי' קל). ואולם ב\"חוט המשולש\" (סי' ח) כתב שהרוב נוהגים להקל ולהתיר להטמין ולכסות את כל הקדירה, כשהאש אינה נוגעת בקדירה. ובשו\"ת \"יביע אומר\" (או\"ח ח\"ו סי' לג) כתב דהנוהג להקל, יש לו על מי לסמוך.<br>ב. שו\"ת \"אגרות משה\" (או\"ח ח\"ד סי' עד) כתב שהחלק המגולה צריך להיות ניכר, ולא מספיק שיגלה כלשהו.</i>. ובמיחם העומד על פלטה חשמלית יש שמחייבים שלא לכסות את כל המיחם<sup class=\"footnote-marker\">2</sup><i class=\"footnote\">בס' \"שמירת שבת כהלכתה\" (פ\"א סעיף סה) אסר משום שהבגדים נחשבים למוסיפים הבל, משום שהחום שלמטה קבוע, בשונה מתנור טוח בטיט ששם החום הולך ונחלש.</i> , ויש שמתירים לכסותו כולו<sup class=\"footnote-marker\">3</sup><i class=\"footnote\">שו\"ת \"יביע-אומר\" שם. והטעם, דכל שהוא טוח בטיט, לא גזרינן שמא יחתה. וכן מבואר להדיא ב\"אור זרוע\" (ח\"ב סי' ח), ועיין ב\"שער-הציון\" (סי' רנז ס\"ק מו). ויש עוד טעם להתיר, דחוטי-החשמל שבתוך הפלטה, אוויר מפסיק ביניהם לפח העליון של הפלטה, וגם הפחית עצמה מפסיקה בין האש שבחוטי-החשמל לקדירה. וכן כתב בס' \"נתיבי עם\" (סי' רנג עמ' קכ).</i>. "
        ],
        [
            "\n<small>קוויבק, קנדה, תשנ\"ג</small>",
            "<b>מח. שימוש בממחטות לחות בשבת</b>",
            "<b>שאלה:</b>",
            "האם מותר להשתמש בשבת במטפחות נייר לילדים (ובפנים יש סבון)?",
            "<b>תשובה:</b>",
            "קיימים בשוק סוגים שונים של ממחטות לחות לניקוי התינוק, מהן לחות יותר ומהן לחות פחות.",
            "בארץ-ישראל קיימת חברה שמייצרת ממחטות לחות עם \"הכשר\" לשבת<sup class=\"footnote-marker\">1</sup><i class=\"footnote\">הכשר של הראשל\"צ הרה\"ג ר\"מ אליהו.</i>, והן חתוכות ופחות לחות מאחרות. בקשר לממחטות האחרות, יש לוודא לפני שבת, אם אין טיפות זבות מן הממחטה כאשר משתמשים בהן, ואז גם השימוש בממחטות אלה בשבת מותר<sup class=\"footnote-marker\">2</sup><i class=\"footnote\">לפי עצתו של הרב מרדכי אליהו, כי אז אין חשש סחיטה כלל, וזה דומה למה שהביא ס' \"שמירת שבת כהלכתה\" (פרק יד סעיף לג), ומקורו ב\"משנה ברורה\" (סי' תריג ס\"ק כה).</i>. אבל גם אם זבות טיפות נוזל מן הממחטה בשעת השימוש, יש לסמוך - במקום הצורך - על המקילים להתיר את השימוש בהן, ובלבד שיקנח בנחת ובזהירות<sup class=\"footnote-marker\">3</sup><i class=\"footnote\">\"ילקוט יוסף\" (חלק שבת ב, סי' שב סעיף לא ובהערה שם), ועוד עיין שו\"ת \"אגרות משה\" (או\"ח ח\"ב סי' ע, דף רסג) ושו\"ת \"הר צבי\" (ח\"א סי' קצ).</i>.",
            "ואולם כאשר לכלוך דבוק בתינוק, ויש חשש שאכן יסחוט את הממחטה, יש להסיר תחילה את הלכלוך בממחטה יבשה, ורק אחר כך לקנח את השאריות בלחה, ויש לקנחן בנחת<sup class=\"footnote-marker\">4</sup><i class=\"footnote\">עיין \"שמירת שבת כהלכתה\" פרק יב סעיף מ ובהערה שם.</i> .",
            "ובכל מקרה יש להפריד את הממחטות זו מזו לפני שבת<sup class=\"footnote-marker\">5</sup><i class=\"footnote\">\"שמירת שבת כהלכתה\" פרק כג סעיף טז.</i>. "
        ],
        [
            "\n<small>קיטו, אקוודור, תשרי תשנ\"ה</small>",
            "<b>מט. שתיית מים או קפה, לאשה קודם קידושא רבה</b>",
            "<b>שאלה:</b>",
            "האם מותר לאשה לשתות מים או קפה לפני קידוש, או שמא היא צריכה קודם לקדש?",
            "<b>תשובה:</b>",
            "אשה שרגילה להתפלל תמיד תפילת שחרית קודם שתאכל, מותר לה לשתות לפני התפילה<sup class=\"footnote-marker\">1</sup><i class=\"footnote\">מותר לה לשתות (מבלי לקדש תחילה) תה או קפה בלא סוכר (או אפילו עם סוכר, אם אינה מערבבת את הסוכר בכוס אלא נותנת אותו בפיה), אך רבים נוהגים ליתן חלב או סוכר בתוך התה והקפה, ועושים כן כדי שתתיישב דעתם (שו\"ע או\"ח סי' פט סעיף ג, \"משנה ברורה\" ס\"ק כב).</i>. אבל אם היא רגילה לאכול מיד אחרי שאמרה איזו שהיא בקשה סמוך לנטילת ידיים בבוקר, ואלו תפילת שחרית אינה מתפללת כלל או שמתפללת שחרית אחרי שאכלה, הרי מכיון שאמרה בקשה עם קומה ממיטתה - מוטל עליה החיוב לקדש, ואסור לה לשתות אפילו מים לפני שתקדש<sup class=\"footnote-marker\">2</sup><i class=\"footnote\">בשעת הצורך, כגון אשה חלשה ואין לה יין או שאר משקה לקדש עליו, מותר לה לאכול לפני התפילה גם בלי לקדש תחילה (שו\"ת \"מנחת יצחק\" ח\"ד סי' כח).</i>. "
        ],
        [
            "\n<small>טריאסט, איטליה, אלול תשנ\"ד</small>",
            "<b>נ. תקיעה בשופר עתיק שנסדק</b>",
            "<b>שאלה:</b>",
            "השופר של קהילתנו נסדק לאורכו מצדו הרחב ולמעלה לצד פיו כשבעה ס\"מ. שני צדדי הסדק מהודקים אחד לשני, ונשתייר שיעור תקיעה לצד הפה והותר.",
            "האם לכתחילה מותר לדבק צדדי הסדק עם הדבק החדש מסוג \"CRAZY GLUE\", מכיוון שהדבקים האלו כמעט ואינם נרגשים, וודאי אינם נחשבים לאינו מינו? ואמנם יש לי שופר אחר לתקוע בו, אבל שופר הקהילה עתיק יומין הוא, ומגולף בגילופים, ובני הקהילה לא יתרצו לשמוע שופר אחר?",
            "<b>תשובה:</b>",
            "1. מותר להדביק<sup class=\"footnote-marker\">1</sup><i class=\"footnote\">רא\"ש ראש השנה (פ\"ג סי' ב): \"אם חיבר הסדק בדבק, חוזר לכמות שהיה ואין הדבק ניכר בין הסדקים\". וכן הוא בטור או\"ח (סי' תקפו). ובשו\"ע (שם סעיף ח) כתב דעה זו בסתם, משמע דאף לכתחילה מותר להדביק, ולשון \"דבקו\" לאו דווקא (כן נראה מן הסוגיה ראש השנה דף כז).</i> את השופר<sup class=\"footnote-marker\">2</sup><i class=\"footnote\">אפילו לסוברים דנסדק כלשהו פסול, בדבקו - כשר. כן כתבו רי\"ו נ\"ו ח\"ב ו\"בית יוסף\" (סי' תקפו) בדעת הרא\"ש, אך הר\"ן (דף ו ע\"ב מדפי הרי\"ף) חולק, דאף בדבקו פסול.</i> בדבק<sup class=\"footnote-marker\">3</sup><i class=\"footnote\">רש\"י ראש השנה (כז ע\"א) פירש בדבק שקורין גלו\"ד, וכן בתוס', רא\"ש ור\"ן בסוגיה שם, וסברתם דחשיב מינו, מכיון שחוזר לכמות שהיה, ואין הדבק ניכר בין הסדקים. אמנם רמב\"ן שם חולק דחשיב לדבק ואינו מינו, ורק אם דבקו ע\"י שחממו באוּר ונפשר ונדבק מעצמו, כשר. ובשו\"ע (שם) הביא שתי הדיעות והלכה כסתם, וכך פסק ב\"משנה ברורה\" (שם ס\"ק מז) דסברה ראשונה עיקר.</i> באופן שלא יהא ניכר, שיש דבק בסדק<sup class=\"footnote-marker\">4</sup><i class=\"footnote\">דרק אז חשיב מינו, עיין הערה 3, וכן כתבו ב\"מגן אברהם\" (שם ס\"ק יד) וב\"משנה ברורה\" (שם ס\"ק מו), עי\"ש.</i>.",
            "2. בשופר הנדון שנסדק במיעוטו<sup class=\"footnote-marker\">5</sup><i class=\"footnote\">אף-על-פי שאין צורך בהשארת שיעור תקיעה, כאשר נסדק במיעוטו (\"משנה ברורה\" שם), למד מן הנאמר בשאלה שרובו לא נסדק, מכיון שנשארו שלמים יותר מ- 8 ס\"מ, ונסדקו רק 7 ס\"מ.</i> והודבק, מותר<sup class=\"footnote-marker\">6</sup><i class=\"footnote\">שו\"ע (שם) והלכה כיש אומרים בתרא דכן דעת רוב הראשונים, וכן כתב המ\"מ בהל' שופר (פ\"א ה\"ה) \"וזה דעת הרבה מן המפרשים ושהוא עיקר\", וכן כתב ב\"משנה ברורה\" (שם ס\"ק מג) שדעה זו עיקר, וב\"שער הציון\" (שם ס\"ק עו) כתב דעת המקילים דרק בנסדק כולו פסול, ע\"כ בוודאי כשנסדק מיעוטו, כשר מעיקר הדין.</i> לתקוע<sup class=\"footnote-marker\">7</sup><i class=\"footnote\">ב\"משנה ברורה\" (שם) כתב דרק בשעת הדחק יש לסמוך על דעה זו, ונ\"ל שזה דוקא בלא דבקו, שהרי בדבקו כשר אף לדעת הפוסלים בכלשהו כדלעיל הערה 3, לכן כשר לכתחילה. ואכן ב\"שער הציון\" (שם ס\"ק פד) כתב בשם ה\"מטה אפרים\" בנסדק מיעוטו ודבקו כשר לתקוע בו לכתחילה ואף אין לחוש לדעת רמב\"ן, ואם לא נשתנה קולו כתב לומר כן גם בשם הא\"ר, עי\"ש.</i> בברכה<sup class=\"footnote-marker\">8</sup><i class=\"footnote\">ב\"יביע אומר\" (ח\"ה בחאו\"ח סי' מב) דן ב ארוכה בעניין ספק ברכות להקל בכעין זה, ומסקנתו דטוב לחוש לדעת המחמירים היכא דאיכא שופר אחר ולברך על השופר האחר ולתקוע בו תקיעות דמיושב, ואח\"כ יתקעו בשופר הסדוק. אלא דבנידוננו דבקו השופר, ואז רובא דרובא פוסקים דכשר הוא, ואולי בכהאי גוונא לא אמרינן ספק ברכות להקל. ועוד, בנדון דידן חשיב מקום צורך דאולי לא יתרצו הקהל לשמוע אפילו תקיעות דמיושב בשופר אחר.<br>לכן, אם אפשר לומר למתפללים שהתוקע יברך על שופר אחר ויתקע תקיעות דמיושב, ולאחר מכן יתקע בשופר הקהילה ויתרצו, מה טוב. אם לאו, אף ב\"יביע אומר\" (שם בסוף ס\"ק ו) כתב: \"מאחר שגדולי הפוסקים ס\"ל להכשיר שופר שנסדק במיעוטו לארכו וכן פסק מרן השו\"ע בי\"א בתרא ברוכי נמי מברכינן עליה במקום הצורך\".</i>. "
        ],
        [
            "\n<small>אוקלנד, ניו-זילנד, אלול תשנ\"ג</small>",
            "<b>נא. זיהוי ההדס של \"ארבעת המינים\"</b>",
            "<b>שאלה:</b>",
            "בשנה שעברה שלחתם לי השם הבוטני של מינים הכשרים לערבות. לקראת סוכות הקרוב, קיוויתי שתוכלו להגיד לי אם ההדסים המקומיים כשרים להדסים למצוות ארבעת המינים. הם נקראים:",
            "Myrtus - Myrtus bullata, Myrtus obcordata, Myrtus pedunalata and Lophomyrtus bullata.",
            "<b>תשובה:</b>",
            "למצוות ארבעת המינים יש ליטול Myrtus Communis שהוא לפי המסורת ה\"ענף עץ עבות\" של התורה<sup class=\"footnote-marker\">1</sup><i class=\"footnote\">א. כך הסכימו פה אחד הפרופסורים מרדכי כסלו ויהודה פליקס.<br>ב. ואלו הזנים המוזכרים בשאלתך הם זנים נפרדים של הדס, ואפילו לא הרכבה של הזן הכשר (כך לפי עדותו של פרופ' מרדכי כסלו). וגם לגבי ההדס המורכב הכריעו רוב הפוסקים שהוא פסול עיין שו\"ת \"שבות יעקב\" (סי' לו) ושו\"ת \"חכם צבי\" (סי' קסא).<br>ג. יש להדגיש שבערבה<b> </b>לא הייתה מסורת רצופה ואחידה כל כך.</i>. הדס זה נשתל לרוב בגינות-נוי, ומצוי בכל העולם.",
            "אמנם, עלול להיות קשה למצוא הדסים משולשים כהלכה ללא טיפול בשיח בעונה מוקדמת יותר של השנה. לפיכך יש להעיר שניתן לשלוח הדסים (בניגוד לערבות שאודותיהן שאלת בשאלתך הקודמת) מארץ לארץ, וכפי שנהגו ישראל בגלות אירופה זה דורות. "
        ],
        [
            "<small>אוקלנד, ניו-זילנד, טבת תשנ\"ג</small>",
            "<b>נב. גידול אתרוגים כשרים בניו-זילנד</b>",
            "<b>שאלה:</b>",
            "בענין דרישות ההלכה לגידול אתרוגים. מקומי גידל עץ מחתיכת עץ סיטריס מסוג / מקור לא ידוע. לפרי פיטם קטן מאד (שנבלע כשמתבשל), ונראה כאתרוג יותר מאשר כלימון.",
            "הוא גם גידל עצים מגרעינים ישראלים מקוריים שכבר יצאו פרחים אך טרם יצאו פירות. נא להודיעני התנאים והדרישות לגידול אתרוג כשר. האם מבחינה הלכתית יש הבדל בין שתילים לזרעים?",
            "<b>תשובה:</b>",
            "אתרוג המורכב פסול<sup class=\"footnote-marker\">1</sup><i class=\"footnote\">כך דעת רוב האחרונים, ראה הכרעת \"מגן אברהם\" (שו\"ע אורח חיים סוף סי' תרמח) ו\"משנה ברורה\" (שם ס\"ק סה).</i>. אמנם הפוסקים נתנו סימנים באתרוג הכשר<sup class=\"footnote-marker\">2</sup><i class=\"footnote\">שם, ועיין עוד ב\"אנציקלופדיה תלמודית\" ערך אתרוג מורכב (כרך ב עמ' שיד ובהערות שם).</i>, אבל כבר אמרו המומחים, כי גם באתרוג מורכב יתכנו כל הסימנים שנמנו בבלתי-מורכב, שכן ה\"רוכב\" (הענף שאותו מרכיבים) אינו מושפע מן ה\"כנה\" (העץ שעליו מרכיבים את הרוכב) בנושא זה. על כן, אם ברצונכם לגדל עצי אתרוגים בארצכם, יש לייבא את השתילים ממקום שבו יש מסורת לגבי העצים, רצוי - מארץ-ישראל.",
            "מבחינת ההלכה אין מניעה לקחת זרעים של עץ אתרוג (מיוחס) ולזרוע אותם בחו\"ל. אך בהתיעצות עם אנשי-מקצוע התברר לנו שיש צורך בידע חקלאי להשבחת הזריעה, כדי שהאתרוגים שיגדלו, אמנם יהיו יפים וכשרים על-פי ההלכה.",
            "באשר לגידול עצמו אין דרישות הלכיות, ויש להוועץ במומחים בתחום האגרונומיה. "
        ],
        [
            "\n<small>קיטו, אקוודור, מנחם אב תשנ\"ב</small>",
            "<b>נג. הקדמת קריאת התורה ל\"שמיני עצרת\" מחשש שלא יהיה מניין בשמחת-תורה</b>",
            "<b>שאלה:</b>",
            "בקהילתנו, כשנופל חג באמצע השבוע יש חשש לא רחוק שלא יהיה מנין - בחו\"ל ששמחת תורה הוא ביום השני המנהג הוא לקיים את כל הסדר של קריאת התורה וזאת הברכה ביום הראשון של יו\"ט האחרון. האם מותר לקיים את כל הסדר הזה ביום הראשון של שמיני עצרת כמו בארץ, שבו יש יותר סיכויים שיהיה מנין? או קיים חשש שיחשבו שאין צורך בקיום יו\"ט שני של גלויות? וא\"כ, איך לנהוג בכל הענין?",
            "<b>תשובה:</b>",
            "1. אין לשנות את סדר קריאת פרשת וזאת הברכה, אלא צריך לקוראה ביום שמחת-תורה כנהוג, ואפילו אם יש חשש שלא יהיה מניין לקריאתה ביום זה<sup class=\"footnote-marker\">1</sup><i class=\"footnote\">עיין מס' מגילה (לא ע\"א) \"יו\"ט האחרון קורין כל בכור וכו' ולמחר קורין וזאת הברכה\", משמע שכך תיקנו חכמים, ואין לשנות. וכן מבואר בר\"ן שם בסוגיה (דף יא ע\"א בדפי הרי\"ף ד\"ה למחר קורין וזאת הברכה), וזה לשונו: \"לפי שהוא סוף כל המועדות, חותמין בברכת משה רבינו שבירך את ישראל\". רואים שתקנת \"וזאת הברכה\" קשורה ישירות ליום שמחת-תורה, הואיל והוא סוף המועדות, ולכן אין להקדימה משום חשש שמא לא יהיה מניין. ועיין עוד בספר \"דרך התורה\" של מרן הראשון לציון הרב הראשי לישראל הרב מרדכי אליהו שליט\"א בפתיחה לפרק יד, וזה לשונו: \"וכשם שאין אדם רשאי לשנות את זמני התפילות ומועדן, כן אין רשות וסמכות לשנות את זמן הקריאה בתורה\". ועיין לקמן הערה 4.</i>.",
            "2. אין לשנות את סדר ההקפות מיו\"ט שני (היינו שמחת-תורה) ליו\"ט ראשון (שמיני-עצרת)<sup class=\"footnote-marker\">2</sup><i class=\"footnote\">עיין \"כף החיים\" (סי' תרסט אות לג בשם הרב חיד\"א) שכתב לחשוש מזלזול יו\"ט שני בעשיית הקפות ביו\"ט ראשון וגם ביו\"ט שני. ועיי\"ש בשם \"בן איש חי\" (שנה ראשונה פ' וזאת הברכה אות יז) וה\"יפה לב\" (ח\"ב אות ד) שכתבו לדחות דברי הרב חיד\"א. ונראה שרק דחו את דבריו, אם עושים הקפות גם ביו\"ט ראשון וגם ביו\"ט שני, אבל לעקור ההקפות מיו\"ט שני ולעשותם רק ביו\"ט ראשון נראה שלכולי עלמא צריכים לחשוש לזלזול יו\"ט שני.</i>. אמנם היה מקום להנהיג הקפות גם ביו\"ט ראשון וגם ביו\"ט שני<sup class=\"footnote-marker\">3</sup><i class=\"footnote\">עיין הערה 2 בשם \"בן איש חי\" ו\"יפה לב\", ועיין גם הוספות לשו\"ע הגרש\"ז בסדר הקפות בשמחת-תורה שכתב כדבריהם.</i>, אבל נראה שאין לעשות כן<sup class=\"footnote-marker\">4</sup><i class=\"footnote\">עיין שם טעמו של \"בן איש חי\" לא לחשוש לדברי הרב חיד\"א, וזה לשונו: \"כי הזמן נשתנה עתה ונפתחו עינים של בני האדם ולא אתו לזילזולי\". והנה בעוונותינו הרבים טעם זה לא שייך כלל היום בחוץ לארץ בקהילות הרגילות שבהן ה\"עם ארצות\" גדולה מאוד, ואפילו יראים ושלמים מפקפקים בצורך ביו\"ט שני. ולכן קמה דעת הרב חיד\"א וגם ניצבה (ולפי זה יש עוד טעם לא לשנות גם את קריאת-התורה מיו\"ט שני ליו\"ט ראשון).</i>, אלא צריך לערוך את סדר ההקפות ביו\"ט שני בלבד. ובערב (שיש יותר סיכוי למניין) יקראו שלושה גברי ויערכו הקפות כנהוג. וביום, אם אין מניין, צריך לקרות פרשת וזאת הברכה מחומש מודפס (בלי ברכות)<sup class=\"footnote-marker\">5</sup><i class=\"footnote\">על-פי \"משנה ברורה\" (סי' קמג ס\"ק ט), ועיין שם יותר פרטים.</i>, ואחר כך להוציא את ספרי-התורה ולערוך הקפות כנהוג, אף-על-פי שאין מניין<sup class=\"footnote-marker\">6</sup><i class=\"footnote\">שכבר הוא מנהג ישראל וחלק משמחת יו\"ט, ולכן אפילו אם אין סיום לתורה, צריכים לשמוח שמחה זו. וראיה מן המנהג לערוך הקפות גם בשמיני-עצרת בחוץ לארץ, כמבואר בהערה 3, אף-על-פי שעדיין לא סיימו את התורה.</i>.",
            "3. אם לא היה מניין לקריאת פרשת וזאת הברכה בשמחת-תורה, אז צריך לקרוא ב\"שבת בראשית\" גם פרשת וזאת הברכה וגם פרשת בראשית<sup class=\"footnote-marker\">7</sup><i class=\"footnote\">שו\"ע או\"ח (סי' קלה סעיף ב), ואף-על-פי שלא צריך להשלים את פרשת המועדות, עיין שם סי' קלז סעיף ג, פ' וזאת הברכה שונה, שהרי היא גם הקריאה העיקרית. ועיין שם סי' תרסט, ב\"משנה ברורה\" ס\"ק ד לעניין שניים מקרא ואחד תרגום, ופשוט הוא. ועיין בסי' קלה ב\"ביאור הלכה\" (ד\"ה אם בטלו) שמסתפק בביטלו במזיד, אם יש תשלומים, ונראה שבציבור כמו בנדון דידן דין שוגג להם, מפני שברוב רובם הם תינוקות שנשבו, ולכן יש להם תשלומים. ועיין עוד שם ב\"משנה ברורה\" (ס\"ק ז) שמפקפק קצת, אם יש תשלומים בשתי פרשיות בשני חומשים, כגון ויחי ושמות, הואיל ואי-אפשר לקורא אחד לחבר את שתי הפרשיות. וכותב שהנוהג להשלים, אין מוחין בידו. ונראה שבנדון דידן לכולי עלמא משלימים, שהרי כך דרכינו גם בשמחת-תורה לקרוא שתי פרשיות אלה ביחד. ועיין \"דרך התורה\" (בפרק יד במקורות אות 3) שפוסק, שבמזיד יש תשלומים בקריאת התורה, ובשאלה ז' שם שכתב שיש תשלומים אפילו בסוף חומש.</i>, וצריך להרבות בשמחה לסיומה של תורה (בלי הקפות)<sup class=\"footnote-marker\">8</sup><i class=\"footnote\">עיין טור אורח חיים (סי' תרסט) ועיין \"בית יוסף\" (שם) מקור ממדרש שיר השירים. אבל נראה שאין צריך לעשות הקפות וכל המנהגים השייכים לשמחת-תורה, שזה שייך רק בשמחת-תורה עצמה, עיין הערה 6.</i>. "
        ],
        [
            "\n<small>לונדון, אנגליה, תשרי תשנ\"ד</small>",
            "<b>נד. מניין בני ארץ-ישראל ב\"שמיני עצרת\" המושך אליו מבני המקום</b>",
            "<b>שאלה:</b>",
            "הנני מכהן כשליח תנועת הנוער עזרא בלונדון. נמסר לי מפי שליחים דתיים באזור שנהוג מימים ימימה לערוך תפילות שמחת תורה ביום שהוא שמיני עצרת בחו\"ל, כולל הקפות וסיום קריאת התורה. לתופעה זו יש הד רב ונמשכים אליה משום מה הרבה \"יורדים\". התפילה נערכת בפרהסיה. התפילה נערכת במרכז פא\"י הנמצא בלב השכונה היהודית גולדרס גרין.",
            "לכאורה נראה לי שיש בזה משום זלזול ביום טוב שני של גלויות. אולם בכל הספרים שראיתי מדובר רק על תפילות חול ביו\"ט שני וכדומה, לעומת זאת כאן יש רק תוספת של שמחת תורה על שמיני עצרת.",
            "<b>תשובה:</b>",
            "בני ארץ-ישראל הנמצאים בחו\"ל יערכו בשמיני-עצרת מניין לעצמם, בקריאת פרשת וזאת הברכה<sup class=\"footnote-marker\">1</sup><i class=\"footnote\">בנוגע לשינוי בתפילה ובקריאת-התורה שנוהגים בני ארץ-ישראל בחו\"ל דנו הפוסקים הן מצד \"זלזול ביו\"ט\" הן מצד בעית ה\"מחלוקת\". בעית זלזול ביו\"ט שייכת רק לגבי תפילת חול ביו\"ט שני [עיין שו\"ת \"הר צבי\" או\"ח ח\"ב סי' עח \"יו\"ט שני כהלכתו\" פרק ג הערה לא], ולא בשינויים בתפילה ובקריאת-התורה של יו\"ט ראשון עצמו, ולכן בנדון דידן לא שייכת בעיה זו. בבעית ה\"מחלוקת\" כבר נהגו למעשה וכו' להתיר מניין של בני חו\"ל בארץ-ישראל ביו\"ט שני, אף-על-פי שכאן הוי חול-המועד או יום חול רגיל, ולא אסרו מצד \"מחלוקת\" (עיין שו\"ת \"אבקת רוכל\" סי' כו שכתב, שבתפילה אין חשש של מחלוקת, ועיין ב\"שערי יצחק\" כלל י שכתב, שבמניין נפרד אין בעיה של מחלוקת. ועיין בספר \"יו\"ט שני כהלכתו\" בפרק ב סעיף ב ובהערה ו אריכות דברים בכל זה). ולכן גם בנדון דידן לא תהיה בעיה של מחלוקת בשינויי התפילה וקריאת-התורה.</i> ובהקפות<sup class=\"footnote-marker\">2</sup><i class=\"footnote\">ביחס להקפות בהן יש פרהסיא גדולה יותר, מצאנו אוסרים (עיין ספר \"יו\"ט שני כהלכתו\" פרק ג ובהערה לא שם). אבל עיין שם בסוף הספר בהוספות לפרק ג הערה לא בשם הגרש\"ז אויערבך שאפשר להתיר, אם יש גם אנשי חו\"ל שעורכים הקפות ביום ראשון במקום הזה, כגון חסידי חב\"ד ואחרים, והוסיף שאפשר שיש להתיר אפילו כאשר אין מניין כזה בעיר, הואיל ומפורסם הדבר שיש מניינים כאלה אפילו של אנשי חו\"ל, ולא יבואו לידי זלזול ומחלוקת. וכך הורה מרן הגר\"ש ישראלי.</i>.",
            "אבל יש להודיע ולפרסם שהמניין אינו מיועד לבני המקום או ל\"יורדים\" עלולים להפסיד קריאת-התורה של שמיני-עצרת, ולבוא לידי זלזול של שמחת-תורה והקפותיה. "
        ],
        [
            "<small>קיטו, אקוודור, טבת תשנ\"ג</small>",
            "<b>נה. קיצור \"ליל הסדר\" לאנשים שאינם יודעים עברית</b>",
            "<b>שאלה:</b>",
            "קהילתנו עומדת לארגן סדר פסח ציבורי לאנשי הקהילה. רוב האנשים לא יודעים לקרוא עברית, ולכן הייתי רוצה לדעת האם יש אפשרות לקצר קטעים מסוימים מההגדה שהם לא מעכבים, או האם זה בלתי אפשרי?",
            "<b>תשובה:</b>",
            "אם לפי שיקול דעת הרב חשוב<sup class=\"footnote-marker\">1</sup><i class=\"footnote\">יש ענין חינוכי-פסיכולוגי בקריאת ההגדה המסורתית בשלימותה, כדי שלא ירגישו כאלו אין צריך ח\"ו להתאמץ ולקיים המצוות בשלימותן והידורן, ורק במקום צורך גדול אפשר לקצר במקומות הפחות עיקריים.</i> להשמיט או לקצר<sup class=\"footnote-marker\">2</sup><i class=\"footnote\">כגון לומר רק את הקטעים האחרונים המסכמים של \"אחד מי יודע\" או \"חד גדיא\".</i> חלק מן ההגדה, אפשר לעשות כך בפיוטים של \"נרצה\"<sup class=\"footnote-marker\">3</sup><i class=\"footnote\">מזמורים אלה הם מאוחרים בהשוואה לשאר חלקי ההגדה ואינם מעיקר מצוות היום (סיפור יציאת מצריים, הלל, מצה, מרור וד' כוסות).</i>. אין להשמיט חלקים של \"מגיד\"<sup class=\"footnote-marker\">4</sup><i class=\"footnote\">משום שזה עיקר סיפור יציאת מצרים.</i>, אבל אפשר לקרוא חלק נכבד מהם בלועזית<sup class=\"footnote-marker\">5</sup><i class=\"footnote\">רמ\"א או\"ח סי' תעג, סעיף ו. פסקנו בעבר (ב\"מראה הבזק\" ח\"א, ז, 2) שאין לומר את התפילה בלועזית באופן קבוע מג' סיבות, וכולן לא שייכות כאן.<br>א. קשה לתרגם באופן השומר על הכוונה האמיתית של העניין - בסיפור יציאת מצריים אין מצוה מיוחדת על אמירת כל מלה. המלים הן דרך להגיע ליעד של סיפור יציאת מצריים. בנדון דידן, אדרבה - סיפור יציאת מצרים יהיה יותר מושלם אם יאמרנו בשפה שמבינים. הרב א\"י הכהן קוק זצ\"ל כותב ב\"אורח משפט\" (סי' קכח ס\"ק לד): \"חייב כל אחד לדעת פירוש פשוט בהגדה מתחילת 'עבדים היינו' עד 'הרי זה משובח' ולתרגם לבני ביתו שיבינו, ואחר כך 'מתחילה עובדי ע\"ז' ו'פסח מצה ומרור' ו'בכל דור ודור חייב' עד ברכת 'גאל ישראל'.<br>ב. יש סגולות רבות בתפילה שנתקנה ע\"י אנשי כנסת הגדולה, התלויות בלשון - סברא זאת שייכת במקצת גם כאן, אבל לא כמו בתפילה, שהרי \"מגיד\" הוא ליקוט של מאמרי חז\"ל שלא נכתבו מלכתחילה כדי לצרפם לסדר פסח.<br>ג. מסוכן לשנות את התפילה בגלל כניעה לזרם הריפורמיות – אולם בהגדה, שעיקר תקנתה הוא העברת המסר ולא הנוסח המדויק, לא מורגשת הקריאה בלועזית כל כך כשינוי מהותי של המנהג הקדום. נוסף על כך, כבר מקובל מדורי דורות בחוגים של יראים ושלמים לתרגם קטעים של ההגדה ללועזית (מה שלא היה נהוג בתפילה). על-פי הצעתנו ישארו חלקים של ההגדה בלשון הקודש, והמקור לא ישכח אפוא לגמרי.</i> כדי להקל על המסובים ולהגביר את ההתעניינות. את הקטעים שהם ברכות, פרקי הלל או מן התפילה (בסוף הלל) יש לומר בלשון הקודש<sup class=\"footnote-marker\">6</sup><i class=\"footnote\">עיין בנימוקים ביחס לתפילה בהערה 5.</i>. כדאי להשאיר את החלקים היותר ידועים בעברית, כדי לשמור על הטעם המיוחד של הסדר המסורתי. "
        ],
        [
            "<small>טריאסט, איטליה, אדר תשנ\"ג</small>",
            "<b>נו. הזמנת זוגות מעורבים ל\"סדר\" פסח והגשת אוכל ב\"סדר\" זה</b>",
            "<b>שאלה:</b>",
            "נהוג פה ק\"ק טריאסט להזמין בקהילה לפי הזמנה פרטית לסֵדר פסח <b>בליל שני</b>, וכמאתיים איש מופיעים כל שנה ושנה. והנה לדאבונינו חלק ניכר מהאנשים הם גויים נשואים ליהודים, שלא התגיירו, או שהתגיירו בבתי דין מאוד מפוקפקים.",
            "והנה בסי' תקי\"ב באו\"ח אסר להזמין גוי לסעודה חוץ מעבדים ושפחות, שלא מוסיפים בשבילם. ואני דנתי, שמא בני המשפחה הלא יהודים לא יגרעו מ\"עבדים ושפחות\" מכיוון שאמנם מזמינים אותם לפי \"הזמנה\" אבל רק שולחים הזמנה אחת לכל ראש משפחה, זה לענ\"ד, כיצד לנהוג בהתאם להלכה?",
            "<b>תשובה:</b>",
            "1. בראש דברינו נציין שהמנהג להזמין זוגות מעורבים לסדר פסח הנערך ע\"י הקהילה, יוצר את הרושם כאִלו הקהילה וראשיה נותנים גושפנקא לנישואי תערובת<sup class=\"footnote-marker\">1</sup><i class=\"footnote\">רמב\"ם (הל' איסורי ביאה פי\"ב הל' ז והל' ח) כתב שהבועל נוכריה הרי הוא כמסיר בניו מללכת אחר ה' וגורם לידבק בגויים ולמעול בו.</i>, והדבר עלול להתפרש כהסכמה והיתר, ועל כן יש לתת את הדעת על כך.",
            "2. אסור להזמין נכרים לארוחה אצל יהודים ביום-טוב<sup class=\"footnote-marker\">2</sup><i class=\"footnote\">מס' ביצה (כא ע\"ב), ופסקוה הרי\"ף (י ע\"ב בדפי הרי\"ף), הרא\"ש (שם פר' שני אות יד), רמב\"ם (הל' יום טוב פ\"א הל' יג) והטור והשו\"ע (או\"ח סי' תקיב סעיף א).</i> שלא חל בשבת<sup class=\"footnote-marker\">3</sup><i class=\"footnote\">הטעם המובא בראשונים לאיסור זה הוא, שמא יבשלו בחג בקדירה נוספת שלא היו מבשלים בה אלולי היה בא הגוי (רא\"ש ור\"ן שם). ביום-טוב שחל בשבת אין חשש זה קיים ומותר להזמינם.</i>, משום הגזירה: שמא ירבה בבישול לצרכם, היינו שבזמן שהיהודי מבשל בחג, הוא נותן דעתו על האורחים הנכרים. ואולם יש שנוכרי יוכל להשתתף בסעודת יו\"ט בביתו של יהודי בהתקיים התנאים הבאים:",
            "א. אם בשעת הבישול ביו\"ט לא העלה היהודי בדעתו שיבואו אורחים נכרים<sup class=\"footnote-marker\">4</sup><i class=\"footnote\">בשו\"ע או\"ח (סי' תקיב) וב\"מגן אברהם\" (שם סוף ס\"ק ב) מתיר האכלת עכו\"ם, בתנאי שהמזמין לא חשב במשך החג להזמין את העכו\"ם לסעודה, וכמו במקרה שהביא השו\"ע שם מן הרמב\"ם שם גבי עכו\"ם שבא בלתי-מוזמן לבית היהודי, שמותר ליהודי לתת לו לאכול, מפני שאין בזה חשש שיבשל בשבילו. כמובן שאין זה שייך למקרה הנדון בשאלה.</i>;",
            "ב. אם המבשלים במטבח הם נכרים<sup class=\"footnote-marker\">5</sup><i class=\"footnote\">\"מנחת יצחק\" (ח\"ב סי' קיח) מתיר במקרה דומה, ושם דן באמירה לנכרים לבשל לצורך עצמם, ומביא את דעת ה\"ישועות יעקב\" (סי' תצה ס\"ק ד) שמתיר לומר לנוכרי לעשות מלאכה (לבשל) לצורך עצמו, וכמו כן לצורך נוכרים אחרים, וה\"מנחת יצחק\" מתיר זאת רק באופן שיבשל באותה הקדירה גם ליהודים.</i>, והיהודי שנמצא שם הוא רק מפקח על הכשרות ומטפל בנחוץ כדי להוציא מאיסור בישול נכרים<sup class=\"footnote-marker\">6</sup><i class=\"footnote\">לשיטת השו\"ע צריך שישראל ישים את הכלי על גבי האש (שו\"ע יו\"ד סי' קיג סעיף ז), ולשיטת הרמ\"א מספיק שישראל יגביר את חום האש, או יזרוק בה קיסם (וכן דעת הט\"ז ס\"ק ח והש\"ך ס\"ק י), ויש אפוא פתרון רק לנוהגים כדעת הרמ\"א, כיון שלדעת המחבר תשאר הבעיה של בישול ישראל לצורך הנכרי.</i>;",
            "ג. כאשר כל המאכלים, בהתאם לכמות האורחים, מגיעים מבושלים למקום האירוע לפני החג, כך שאין שום צורך לבשל במשך החג, והחימום נעשה על פלטה של שבת המוכנה מערב החג.",
            "3. מותר לתת אוכל לאותם הנכרים שבאו לאכול<sup class=\"footnote-marker\">7</sup><i class=\"footnote\">(שם) מסופר על מרימר ומר זוטרא שהגיע אליהם נוכרי ביו\"ט, ונתנו לו לאכול משלהם. הרא\"ש והרי\"ף הביאו מקרה זה שם, ורמב\"ם פסק כן בהל' יו\"ט והביאו השו\"ע שם. גם אותם הראשונים המצריכים להודיע לנכרי שאין מוסיפים בבישול עבורו (הרשב\"א בעבוה\"ק בית מועד שם פ\"ב הביאו הב\"י, וכן דעת הש\"ג, מובא בדפי הרי\"ף י ע\"ב אות ב), הרי בדרך שאנו מציעים כאן, שאין שום חשש שישראל יבשל לצורך עכו\"ם בחג, ודאי גם הם מודים שאין צורך באמירה זו כלל.</i>, וכן לכבדם ולהפציר בהם שיאכלו, כדרך שמכבדים את היהודים<sup class=\"footnote-marker\">8</sup><i class=\"footnote\">הט\"ז כתב (שם) שאסור להפציר בגויים שכבר באו, שיאכלו, מכיוון שזה כמו הזמנה. אבל \"מחצית השקל\" למד בדעת ה\"מגן אברהם\" שהזמנה כזו מותרת. ובמקרה שאנו מדברים בו, שאין חשש בישול לעכו\"ם, יש לומר שגם הט\"ז היה מודה, שמותר להזמין ולהפציר.</i>.",
            "4. נכון להשתדל שלא לתת להם ממצת המצוה - משום חיבוב המצוה<sup class=\"footnote-marker\">9</sup><i class=\"footnote\">\"ילקוט יוסף\" (כרך ה עמ' שפ, סעיף י).</i>. "
        ],
        [
            "<small>מונטוידאו, אורוגואי, תמוז תשנ\"ד</small>",
            "<b>נז. שמן-קטניות בשעת הדחק בפסח</b>",
            "<b>שאלה:</b>",
            "בערב פסח עמדתי בפני בעיה הקשורה לנושא שמן קטניות. ידוע לי שבצה\"ל ובמקומות אחרים מתבססים על פסקים המקילים בדבר. (דווקא בשמן או בחומרים שאין בהם קטניות בעין).",
            "באיזה מקרים מתירים שמן קטניות?",
            "מי הם הפוסקים המתירים ומדוע?",
            "<b>תשובה:</b>",
            "רמ\"א אסר לאכול שמן-קטניות בפסח<sup class=\"footnote-marker\">1</sup><i class=\"footnote\">באו\"ח (ס' תנג סעיף א) התיר רמ\"א להדליק בפסח נרות בשמן-קטניות, שלא נאסרו קטניות בפסח אלא באכילה, ולא בהנאה והשהיה. ומקורו ב\"תרומת הדשן\" (סי' קיג) שכתב: \"ונראה ג\"כ דמותר להנות באותו התבואה (קטניות) בפסח, כגון ע\"י הדלקה משמן זרע ושומשומין וזרע קנבוס, אע\"פ שרגילים שלותתים אותם זרעונים במים קודם שעושים מהם שמנים, וא\"כ קרוב לוודאי שנתחמצו, אפ\"ה שרי, דאיסורי הנאה נמי אינם אלא בלאו כמו השהיה\". ואף-על-פי שסיים ב\"תרומת הדשן\" שם: \"אך כמדומה שהעולם נהגו איסור להדליק בשמנים שנעשו ממיני קטניות בפסח\", אחז הרמ\"א שעיקר דעתו להתיר להדליק בשמן-קטניות בפסח. ומדלא התיר ב\"תרומת הדשן\" וברמ\"א אלא להדליק בשמן-קטניות, משמע שאסרו באכילה. ועיין ב\"אבני נזר\" (או\"ח סי' שעג) וב\"מנחת אליעזר\" (ח\"א) ובשו\"ת \"מלמד להועיל\" (סי' פז) שפסקו ששמן-קטניות אסור באכילה בפסח.</i>, ועל אף זאת יש מקום להקל לגבי שמן שנעשה מקטניות בלא מגע מים בתהליך יצורו, שמותר לאוכלו בפסח<sup class=\"footnote-marker\">2</sup><i class=\"footnote\">בטעם איסור קטניות בפסח כתב רבנו פרץ בהגהותיו לסמ\"ק (מצוה רכב הגה יב) משום שקטניות מעשה קדירה הן, ודגן נמי מעשה קדירה הוא, ומשניהם רגילים לעשות פת ושניהם מידי דמדגן, וגזרינן שלא יבואו להחליף ביניהם ולאכול דגן בפסח.<br>ובטור (או\"ח סי' תנג) כתב שיש אוסרים לאכול אורז וקטניות בפסח בתבשיל, לפי שמיני חיטים מתערבין בהם.<br>וב\"מרחשת\" (סי' ג) כתב שלטעם הטור לא נאסרו קטניות אלא כשבא לבשל מהן כמו שהן בעין בפסח, שבזה יש חשש שמא לא בררן יפה עד שלא נשתייר אלא אחד מאלף, שחמץ בפסח אסור במשהו. אך אם בררן קודם הפסח וטחנן לקמח או עשה מהן שמן, מותר לאוכלן בפסח, דלא גרעו מחמשת מיני דגן שבררם וטחנם קודם הפסח, שמותר לאוכלם בפסח אע\"פ שיש שם חיטים שצמחו, משום שבררם קודם הפסח עד שהיה ששים בתבואה כנגד החיטים שנטחנו קודם הפסח, הוי לח בלח ונתבטלו קודם הפסח ושוב אינו חוזר וניעור. והוא הדין בקטניות שהואיל ובררן יפה קודם הפסח, אפילו אם נשתייר בהן מעט מחמשת המינים המחמיצים, כבר נתבטלו בששים קודם הפסח ומותרים באכילה.<br>ואף לטעם שכתב רבנו פרץ דהקטניות עצמן אסורות אפילו אין בהן חמץ כלל, גזירה אטו חמשת מיני דגן, יש לומר שאין גזירתן קשה מחמשת מיני דגן. וכשם שבדגן עצמו, אם נזהרים בו מלבוא לידי חימוץ, הרי מותר לאוכלו בפסח, כן קטניות, אם נזהרים שלא להרטיבן ושלא יבואו לידי חימוץ, ודאי הן מותרות באכילה בפסח, דלא יהא הטפל חמור מן העיקר. וז\"ל המרחשת \"ולפ\"ז בנדון שאלתנו, אם היה אפשר לעשות את השמנים לכובשם ולעוצרם בבית הבד שלהם בזהירות הנוהגת בדגן לפסח שלא יבוא במים, הא ודאי מותר שהשמנים עצמם אינם מחמיצים, דקי\"ל דמי פירות אינם מחמיצים. ובודאי באופן כזה היה מותר לעשות מהן שמנים לפסח בלי שום פקפוק וחשש כלל\". ומסיבה זו פרסם בשנת התרס\"ט הגראי\"ה קוק הכשר לשמן-שומשומין לפסח, וזה לשונו ב\"אורח משפט\" (סי' קיא): \"שאין גזירת קטניות חמורה מגוף מיני דגן... וחלילה לנו לשיוויו מילי דרבנן כי חוכא ולומר שהקטניות אסורים הם אפילו לא הובאו במים כלל, (בעוד) שמיני דגן גופא מותרים באפן זה בלא פקפוק\".<br>וכן כתב בשו\"ע הגר\"ז (או\"ח סי' תנג סעיף ה): \"ואפילו במיני קטניות לא נהגו אלא איסור אכילה אם נפלו עליהם מים, בעניין שבכיוצא בזה בה' מיני דגן אסור מעיקר הדין. אבל מותר להנות מהם בפסח\".<br>ועיין ב\"משנה ברורה\" (שם ס\"ק י) ובדברי הראי\"ה קוק (שם) שלא אסר רמ\"א באכילה והתיר בהנאה אלא בשמן שנלתת במים. אבל שמן-קטניות שלא נלתת במים, אף רמ\"א ו\"תרומת הדשן\" לא אסרו. וכן מדוקדק מלשון \"תרומת הדשן\" הנ\"ל שכתב: \"אע\"פ שרגילים שלותתים אותם זרעונים במים קודם שעושים מהם שמן\", הא בלאו הכי מותר אפילו באכילה, וכן כתב שו\"ת \"שרידי אש\" (ח\"ב סי' לז אות ב).</i>. ואף שמן שבתהליך יצורו שורין את הקטניות במים, יש מקום להתיר - על-ידי שיבררו את הקטניות היטב ויחלטו אותן ברותחים קודם עשיית השמן<sup class=\"footnote-marker\">3</sup><i class=\"footnote\">\"מרחשת\" (סי' ג) שאפילו דגן ע\"י חליטה שוב אינו מחמיץ. ואף שהגאונים אסרו את החליטה מטעם דאנן לא בקיאינן בחליטה, ויש לחוש שמא לא סליק דיקולא דמיא מכל הצדדים ולא נחלטה יפה, זה דווקא בה' מיני דגן. אבל במיני קטניות שבעיקרן לא נאסרו אלא משום גזירה, ואין איסורן אלא מכוח מנהג, שפיר יש להתיר בחליטה, דאף אם נשארו מעט קטניות שלא נחלטו, הרי הם בטלים. וז\"ל: \"ולפי זה יש תקנה לעשות את השמנים ממיני קטניות ע\"י שיחלטו מקודם ברותחים, ושוב לא אתיין לידי חימוץ\".</i>. ושמנים אלה מותר לאכול בפסח אפילו בתוך תבשיל שיש בו מים<sup class=\"footnote-marker\">4</sup><i class=\"footnote\">ואין לחוש בזה לגזירת קטניות, שהרי אין השמן דומה לדגן שיבואו להחליפו. וכמו כן אין לחוש שיבואו להחליפו בשמן אסור, שהרי השמנים שונים במראיהם ובסימונם. ובמקום שיצא השמן מתוך הקטניות בהיתר, ונשתנה גופיה ונעשה לשמן, אין לומר שנהגו בזה לאסור, שלא נהגו לאסור אלא היוצא מקטניות שכבר הושרו במים ונאסר כיוצא בו אם היה מין דגן, אבל ביוצא מקטניות שלא הושרו במים, אין מנהג לאסור כלל ומותר לאוכלו אפילו בתבשיל (\"אורח משפט\" סי' קי-קיד).<br>ולרווחא דמילתא הוסיף שם דשמן-שומשומין הנדון, בדרך עשייתו מטגנים אותו בלא שום תערובת מים, ואח\"כ נעשה מבושל שאינו מחמיץ. אך גם בלאו הכי יש להתיר.<br>(וע\"ע בשו\"ת \"שרידי אש\" המוזכר בסוף הע' 2).</i>. גם למחמירים בשמן-קטניות יש יותר מקום להתיר אכילת שמן-סויה בפסח<sup class=\"footnote-marker\">5</sup><i class=\"footnote\">שהרי בזמן שנגזרה גזירת קטניות, עדיין לא הוכר צמח הסויה בארצותינו, ואם כן יש לומר שמין זה לא כלול כלל בגזירה זו - בשם הרה\"ג דוב ליאור, רב העיר קרית ארבע - חברון (הובא ב\"תחומין\" כרך יג עמ' 178). וכן כתב ב\"אגרות משה\" (או\"ח ח\"ג סי' סג) שאין לאסור אלא מה שמפורש שנהגו לאסור.</i>. "
        ],
        [
            "\n<small>קיטו, אקוודור, תשרי תשנ\"ד</small>",
            "<b>נח. עירוב תבשילים ע\"י בן ארץ-ישראל לבני חו\"ל בחו\"ל</b>",
            "<b>שאלה:</b>",
            "השנה יו\"ט שני של סוכות חל בערב שבת, האם לדידי, שאיני מקיים יו\"ט שני רק לענין איסור, יש צורך בעירוב תבשילין לצורך שבת? האם יש הבדל בין לבשל ממש, או לחמם דבר שכבר נתבשל בחג?",
            "<b>תשובה:</b>",
            "בן ארץ-ישראל השוהה בחו\"ל כאשר יום-טוב שני חל בערב שבת, אינו צריך עירוב-תבשילין<sup class=\"footnote-marker\">1</sup><i class=\"footnote\">שו\"ת הרדב\"ז (ח\"ד סי' עג), שמכיוון שאיסור מלאכה במקום יישוב ישראל הוא מפני המחלוקת, \"... נראה ברור שהוא מותר לבשל, שהרואה אומר, הניח עירובי תבשילים או על אחרים סמך\". ועדיף זה מעושה מלאכה בצנעה, שהרי גם אם מישהו יראה אותו, אין סיבה לחשוד בו. הלכה זו מובאת ב\"מגן אברהם\" (סי' תצו ס\"ק ז) וב\"משנה ברורה\" (שם ס\"ק יג).</i>. ומי שדינו כספק בן ארץ-ישראל ספק בן חו\"ל, יערב<sup class=\"footnote-marker\">2</sup><i class=\"footnote\">\"מנחת יצחק\" (ח\"ד סי' ג). כידוע יש הרבה דיעות בשאלה זו והדבר תלוי בגורמים שונים, ועיין עוד במה שכתבנו ב\"מראה הבזק\" ח\"א סי' טז. ועיין באריכות בספר \"יום טוב שני כהלכתו\" (פרק ה). כמובן שהרב יעשה כפי שנהג עד עכשיו.</i> בלי ברכה<sup class=\"footnote-marker\">3</sup><i class=\"footnote\">לפי הכלל הידוע שספק ברכות להקל, ואין הברכות מעכבות.</i>.",
            "נהוג שרב הקהילה מזכה עירוב-תבשילין לכל בני העיר כדי שהאנוס או השוכח לערוך עירוב זה יכול לסמוך על עירובו של הרב<sup class=\"footnote-marker\">4</sup><i class=\"footnote\">שו\"ע או\"ח (סי' תקכז סעיף ז) על-פי הגמרא ביצה טז ע\"ב.</i>. יש דעות שונות לעניין, אם בן ארץ-ישראל השוהה בחו\"ל יכול לערב בשביל אחרים<sup class=\"footnote-marker\">5</sup><i class=\"footnote\">עיין שו\"ת \"חיים שאל\" לרב חיד\"א (ח\"א סי' עד אות נד) שמביא \"קול אליהו\", שיש לחשוש לפוסקים הסוברים, שהוא נחשב לאינו בר חיובא, מכיוון שאינו חייב עכשיו בעירוב תבשילין, אע\"פ שגם הוא חייב בעירוב במועדים אחרים, ולכן חל הכלל שמי שאינו מחויב בדבר, אינו יכול להוציא אחרים. ה\"חיים שאל\" חולק ואומר, שאם הוא עושה בתבשילו של היוצא על-ידו בתורת שליחות, אין חסרון של מי שאינו מחויב בדבר. וכן מסתבר, שהרי מוהל מוציא את אבי הבן בברית מילה של בנו, אע\"פ שהמוהל אינו חייב למול בנו של הזולת. עיין ב\"באר משה\" (ח\"ז, דיני בני ארץ-ישראל בחו\"ל, סי' תקכז) שמצדד כה\"חיים שאל\" ומנסה להסביר בדוחק שה\"קול אליהו\" מסכים עימו בעקרון, ואכמ\"ל.</i>, וכל שכן אם הוא יכול לברך עליו<sup class=\"footnote-marker\">6</sup><i class=\"footnote\">ה\"חיים שאל\" (שם) מסתפק, אם אפילו לשיטתו יש לברך.</i>, ולכן עדיף שהרב ימנה אחד מבני הקהילה לעשות כן<sup class=\"footnote-marker\">7</sup><i class=\"footnote\">פשוט הוא שלא צריך להיות גדול העיר דווקא, וכן מבואר בשו\"ע הרב (שם סעיף טז).</i>, ויסביר לו איך לערב עבור הציבור<sup class=\"footnote-marker\">8</sup><i class=\"footnote\">שיש בזה כמה פרטים, כגון לגבי ההקנאה שצריך להקנות לכל בני העיר ע\"י מי שאינו מן המשפחה הסמוכים על שולחנו (שו\"ע הרב שם סעיף יז), וכן צריכים לבדוק שנוסח האמירה שהוא אומר, יהיה מתאים לכל בני העיר.</i>. אם מסיבות שונות אי-אפשר למצוא אחר, יכול הרב להקנות תבשילין לציבור ואחר כך לעשותם עירוב<sup class=\"footnote-marker\">9</sup><i class=\"footnote\">ה\"חיים שאל\" (שם) מזכיר שהתבשילין יהיו של חבירו, כדי שיחול העירוב מדין שליחות, ועיין ב\"באר משה\" (שם) שעומד על כך, שלא יכול לחול עירוב-תבשילין על מאכלו בעד חבירו, מכיוון שהמערב אינו בר חיובא. אם כן, יש להקנות את התבשילין לציבור קודם שמייחד אותם לעירוב.</i>, בלי ברכה<sup class=\"footnote-marker\">10</sup><i class=\"footnote\">כנ\"ל בהערות 5 ו-6.</i>. "
        ],
        [
            "\n<small>מקסיקו סיטי, מקסיקו, אדר תשנ\"ד</small>",
            "<b>נט. עריכת חופה ביום ירושלים (כ\"ח באייר)</b>",
            "<b>שאלה:</b>",
            "הקהילה האשכנזית במקסיקו נהגה כל השנים שבימי ספירת העומר לא נערכים חופות פרט לל\"ג בעומר והימים שהחל מר\"ח סיון. אמנם גם ביום העצמאות וביום ירושלים עורכים חגיגות ברוב עם והתאריכים הלאומיים הללו הופכים לארועים מרכזיים לישוב החוגג אותם בשמחה רבה, במוזיקה, שירה וריקודים.",
            "השנה פנתה אלינו משפחה הרוצה לערוך חופת בניהם וכן המסיבה ביום ירושלים. לטענתם, זה יום שמחה לעם היהודי המתבטא בקרב הישוב דמתא במוזיקה וברקודים, ואם אכן נוהגים - למה למנוע מהם לערוך חופת בניהם ביום ירושלים?",
            "על אף שמעולם לא נקבע כאן שאין לערוך חופות ביום ירושלים אלא שפשוט, למיטב ידיעתי, עד עתה הנושא הזה לא עלה על הפרק, הואיל ויש בזה הכנסת נורמה חדשה אבקש מכת\"ר לדעת את המלצתכם בנדון.",
            "<b>תשובה:</b>",
            "רשאי אדם<sup class=\"footnote-marker\">1</sup><i class=\"footnote\">בשו\"ע ורמ\"א (אורח חיים סי' תצג) וב\"משנה ברורה\" (שם) תמצא את פירוט המנהגים השונים הנוגעים לקביעת ימי-הספירה שנוהגים בהם איסור נישואין ותספורת. ואמנם, שיטת המחבר (שם סעיף א ו-ב) שהאיסורים הללו נוהגים מפסח עד ל\"ד בעומר בבוקר. לפי שיטתו נמצא שאין כל מניעה לישא אשה בכ\"ח באייר.</i>, ובייחוד מי שלא קיים פריה ורביה<sup class=\"footnote-marker\">2</sup><i class=\"footnote\">עיין ב\"אגרות משה\" (אורח חיים חלק א' סי' קנט) ובמסקנתו שם: \"ובשעת הדחק גדול יש גם לאשכנזים להתיר מל\"ג בעומר ואילך כהב\"ח\". ואף שיש לסייג שאולי ה\"אגרות משה\" לא נתכווין להתיר רק בתוככי העיר ניו-יורק, שיש שם רבים הנוהגים בכל מנהג ומנהג (עיין היטב במשאו-ומתנו בזה שם), מכל מקום יש לצרף לזה מסקנת ה\"יביע אומר\" (ח\"ה סי' לח) שהתיר בשעת הדחק לישא אשה אף ביום שנוהג בו איסור נישואין לכל המנהגים.</i>, לשאת אשה ביום ירושלים, וזה על-פי החלטת הרבנות הראשית לישראל כמובא להלן.",
            "<b>נספח:</b>",
            "<b>החלטת הרבנות הראשית לישראל</b>",
            "<b>בנשיאותם של הרבנים הראשיים</b>",
            "<b>הרב איסר יהודה אונטרמן והרב יצחק נסים</b>",
            "כ\"ח באייר",
            "עפ\"י החלטתה של מועצת הרבנות הראשית לישראל נקבע יום כ\"ח לחודש אייר כיום הודיה ושמחה, שהחובה מוטלת לעשות ולקיים גם לתושבי ארץ ישראל וגם לאחב\"י בארצות פזוריהם.",
            "סדר ההודיה הוא כדלקמן",
            "בבקר יום כ\"ח אייר יתפללו ברב עם בבתי הכנסת ובמצב רוח חגיגי, ומצוה להשתתף בתפילה זו בהמונים.",
            "בפסוקי דזמרה יאמר הצבור את שירת הים (מן ויושע ה' - עד ה' ימלוך לעולם ועד), פסוק בפסוק בהטעמה.",
            "אחרי תפילת שמונה עשרה כרגיל יאמרו הלל שלם בברכה. אחרי הלל ראוי שידרוש הרב או אחד מן הצבור מעין המאורע הכביר, שהביא הקב\"ה נצחון מזהיר לישראל, שהוא כולו ממש בדרך נס למעלה מן הטבע גם בתכנו וגם בצורתו, ועלינו להביע רחשי הודיה בתפילה ובשמחה.",
            "הדורש ידגיש במיוחד את המצוה הגדולה של פרסומי ניסא, שהיא מצוה מן התורה להודות ולהלל להקב\"ה על חסדיו הגדולים עם עמו ועם נחלתו.",
            "אחרי תפלת עלינו אומרים פרק ק\"ז בתהילים, המדבר מקבוץ גלויות ומסדרים בבית סעודת משתה ושמחה, ובזכות זאת נזכה לחזות בגאולתנו השלמה ע\"י משיח צדקנו ובבנין בית הבחירה בב\"א.",
            "הערה: אין לנהוג באותו יום הגבלות של ספירה, אחרי שבכמה קהילות בישראל לא נוהגים בהגבלות אחרי ל\"ג בעומר, וכ\"ש שזה נדחה עתה מפני חשיבות הנס שעשה הקב\"ה לעמו ישראל, בנצחונם על אויביהם ושחרורה של ירושלים עיר הקודש. "
        ],
        [
            "\n<small>קאלי, קולומביה, תמוז תשנ\"ד</small>",
            "<b>ס. כניסה לבית מורחב בתשעת הימים</b>",
            "<b>שאלה:</b>",
            "אני עומד לחזור ארצה בקרוב ולכהן כרב בקיבוץ. בימים אלה, מסיימים הרחבת חלק מן הבתים הישנים של חברים בקיבוץ. הבתים הישנים היו קטנים מדי עבור המשפחות שגדלו בע\"ה משך השנים. על מנת לאפשר בניה מהירה, התושבים הועברו לבתים קטנים יותר שעמדו אז ריקים. עם סיום הבניה, הקיבוץ מעוניין שהתושבים ה'מפונים' יעברו חזרה כמה שיותר מהר כדי לאפשר הרחבת הבתים של החברים הנותרים. התאריך המשוער לסיום הבניה, שאז החזרה תתאפשר, הוא משך תשעת הימים.",
            "האם חזרת התושבים לבתיהם המורחבים נחשב לשמחה שראוי להמנע ממנה בט' הימים?",
            "<b>תשובה:</b>",
            "1. אסור להיכנס<sup class=\"footnote-marker\">1</sup><i class=\"footnote\">איסור כניסה לבית חדש אינו מוזכר במפורש. המקורות שמהם ניתן ללמוד לעניין זה הם:<br>א. שו\"ע או\"ח (סי' תקנא סעיף ב) ו\"משנה ברורה\" (שם ס\"ק יב). נראה שכשם שאסור לבנות, כך אסור להיכנס לבניין כזה, משום שמחה.<br>ב. שם (סעיף ו ברמ\"א): איסור לבישת בגד חדש חל מר\"ח אב, נראה שכניסה לבית חדש ודאי אינה פחותה מלבישת בגד חדש, שאסורה משום שמחה.</i> לבית חדש או משופץ<sup class=\"footnote-marker\">2</sup><i class=\"footnote\">בית משופץ שהוסיפו בו איזה דבר, נחשב לבית חדש לעניין ברכת שהחיינו, וכן נראה לענייננו. \"משנה ברורה\" (סי' רכג ס\"ק יב) וב\"שער הציון\" (ס\"ק יד).</i> במשך תשעת הימים, אלא אם כן בשל צורך גדול, כגון צפיפות דיור<sup class=\"footnote-marker\">3</sup><i class=\"footnote\">נבחן את ההיתר מול שני המקורות לאיסור הכניסה לדירה חדשה המוזכרים בהערה 1.<br>א. הרחבת דירה למשפחה קטנה נראית כ\"צריך לדירתו\" ולא כ\"הרווחה בעלמא\", ולכן מותר להיכנס בה, \"משנה ברורה\" או\"ח (סי' תקנא ס\"ק יב).<br>ב. \"משנה ברורה\" (שם ס\"ק כט): \"ומי שאין לו אלא חלוק אחד, יש להתיר לכבס מר\"ח עד השבת\", ונראה שהוא הדין להיכנס לדירה החדשה כשזה לצורך דיור ולא לצורך שמחה.</i> או הפסד ממוני<sup class=\"footnote-marker\">4</sup><i class=\"footnote\">\"משנה ברורה\" (שם ס\"ק יג): \"מותר לבנות אפילו בנין של שמחה, אם אינו עושה בשביל השמחה אלא בשביל ההפסד\". וכן ב\"אגרות משה\" (או\"ח ח\"ג סי' פ) מתיר לקנות מכונית הנחוצה לצורך פרנסה (וכן בשו\"ת \"מראה הבזק\" ח\"ב עמ' 60 בעניין קניות ביריד בט' הימים, כשיש הפסד).</i>. לאדם פרטי, אם אכן קיים אצלו צורך גדול לעבור לדירה חדשה בגלל צפיפות הדיור וצער המשפחה - הדבר מותר, ואולם יש להימנע מלעבור בשבוע שחל בו ט' באב <sup class=\"footnote-marker\">5</sup><i class=\"footnote\">א. ראה הערה 3 שהתיר רק עד השבת.<br>ב. השנה חל ט' באב ביום א', ואין אפוא משמעות ל\"שבוע שחל בו ט' באב\". \"משנה ברורה\" (סי' תקנא ס\"ק לח).</i>. ",
            "אם יש הפסד ממוני משמעותי בגין דחיית ההעברה, הדבר מותר אפילו בשבוע שחל בו ט' באב4. אמנם לגבי שאלה ציבורית, כמו במקרה הנדון, יש להימנע מלעבור בתשעת הימים, כי אין זה יאה. ועוד יש להוסיף \"דלא מסמנא מילתא\", ועל כן יש להשתדל לדחות את ההעברה עד לאחר תשעה באב, ומן השמים יבורכו ב\"ישוב טוב\"<sup class=\"footnote-marker\">6</sup><i class=\"footnote\">הערת מרן הגר\"ש ישראלי.</i>.",
            "2. אסור להכניס רהיטים חדשים לבתים<sup class=\"footnote-marker\">7</sup><i class=\"footnote\">\"אגרות משה\" (או\"ח ח\"ג סי' פב).</i>.",
            "3. בכניסה לבית החדש, עם המשפחה, מברכים ברכת הטוב והמטיב<sup class=\"footnote-marker\">8</sup><i class=\"footnote\">שו\"ע או\"ח (סי' רכג סעיף ג) ב\"באור הלכה\", שבשותפות מברכים הטוב והמטיב. ולכן התיר ב\"אגרות משה\" (או\"ח ח\"ג סי' פ ד\"ה ומכונית חדשה) לקנות מכונית חדשה, בתנאים מסוימים, בג' השבועות.</i>, ולא ברכת שהחיינו, וממילא אין כאן איסור של ברכת שהחיינו. "
        ],
        [
            "\n<small>קיטו, אקוודור, תמוז תשנ\"ג</small>",
            "<b>סא. בר-מצוה בתשעת הימים</b>",
            "<b>שאלה:</b>",
            "אנחנו מגיעים לארץ ישראל לביקור בתשעת הימים, האם מותר לנו לחגוג את בר המצוה של בננו שחל ב- ו' מנחם אב. כיצד עלינו לנהוג?",
            "<b>תשובה:</b>",
            "1. סעודת בר-מצוה הנערכת בזמנה (דהיינו, בליל יום-ההולדת של הבן) נחשבת לסעודת-מצוה, ואם דורשים שם בדברי תורה, היא נחשבת לסעודת-מצוה גם כשאינה נערכת בזמנה<sup class=\"footnote-marker\">1</sup><i class=\"footnote\">\"ים של שלמה\" (ב\"ק פרק מרובה, סי' לז), שו\"ת \"חות יאיר\" (סי' ע), \"מגן אברהם\" (סי' רכה ס\"ק ד). המקור לסעודת בר-מצוה הוא בזהר חדש (בראשית יד ע\"א) ומדרש בראשית רבה (פרשה נג פסקה י), עיין \"מתנות כהונה\" שם.</i>. ",
            "מותר לערוך סעודה זו בבשר ויין אף בשבוע שחל בו תשעה באב<sup class=\"footnote-marker\">2</sup><i class=\"footnote\">על-פי רמ\"א (או\"ח סי' תקנא סעיף י), וכן פסקו בנדון דידן \"יד אפרים\" (שם) ובשו\"ת מהר\"ם מבריסק (ח\"ב סי' סח). יש שרצו ללמוד מסתימת דברי השו\"ע, שאסור לעשות סעודת-מצוה בימים אלה (עיין \"כף החיים\" שם ס\"ק לג), ואולם לרוב הפוסקים גם דעת השו\"ע היא להתיר (כשם שהתיר ב\"בית יוסף\" עפ\"י הר\"ן בבניין לצורך מצוה), עיין \"כף החיים\" (שם) ובשו\"ת \"שערי ציון\" (סי' לט).</i>, וכן מותר לעשותה שלא בזמנה, אם נאמרים שם דברי תורה, ואולם במקרה זה אין לדחות את הסעודה לזמן זה בכוונה לאכול בה בשר<sup class=\"footnote-marker\">3</sup><i class=\"footnote\">\"יד אפרים\" (שם), וכן כתב \"כף החיים\" (שם ס\"ק קנח) ובשו\"ת \"יד יצחק\" (ח\"ג סי' רל), ואולם בשו\"ת מהר\"ם מבריסק (שם) פקפק בזה.</i>. ",
            "מותר להזמין לסעודה זו קרובים וידידים כפי שרגילים להזמין בשאר ימות השנה, ואולם לאנשים אחרים המזדמנים אין היתר לאכול שם בשר ולשתות יין. בשבוע שחל בו תשעה באב מותר להזמין רק קרובי משפחה<sup class=\"footnote-marker\">4</sup><i class=\"footnote\">קרובים הפסולים לעדות.</i> ומניין מצומצם של ידידים<sup class=\"footnote-marker\">5</sup><i class=\"footnote\">זו דעת רמ\"א שם, עיין ט\"ז (שם ס\"ק יב) ו\"משנה ברורה\" (שם ס\"ק עז). ויש מחמירים יותר, עיין \"מגן אברהם\" (שם ס\"ק לה). מחמת מחלוקת זו יש שנוהגים לאכול רק דגים, וכל הבא ברוך הבא. עיין שו\"ת \"התעוררות תשובה\" (ח\"ב סי' קסח) ו\"כף החיים\" (שם ס\"ק קסה).</i>. והמקל להזמין כרגיל גם בשבוע זה יש לו על מה לסמוך<sup class=\"footnote-marker\">6</sup><i class=\"footnote\">דעת מהר\"ם בט\"ז שם, ועיין \"ערוך השולחן\" (שם ס\"ק ל), וכן פסק הרב יוסף ב\"ילקוט יוסף\" (עמ' תקסח).</i>.",
            "2. בעניין העלייה לתורה בשבת והטקס בבית-הכנסת נראה שאין איסור כלל<sup class=\"footnote-marker\">7</sup><i class=\"footnote\">עיין שו\"ת \"אגרות משה\" (או\"ח ח\"ד סי' קיב אות א).</i>. "
        ],
        [
            "<small>מסצ'וסטס, ארה\"ב, אלול תשנ\"ב</small>",
            "<b>סב. הלנת המת לצורך טהרתו</b>",
            "<b>שאלה:</b>",
            "אחד מבני הקהילה נפטר ל\"ע מאוחר באור ליום ששי. ביקשתי מהאחראי על הקבורה שההלוויה תתקיים בערב שבת כדי לא להלין את המת עד יום א' בבקר (לא קוברים כאן בערב), והלה הסכים, אך התברר שא\"א היה לעשות טהרה לפני שבת, מכיון שהחברא קדישא הם מתנדבים שעובדים בעבודתם הקבועה ביום ששי וכבר הלכו לישון ביום ה' בערב.",
            "במקרה כזה, שצריכים לבחור בין קבורה בלי טהרה לבין חשש הלנת המת ארוכה מדי, למי מהם יש קדימות? אני הוריתי שיחכו עד אחרי שבת ויקברו אחרי הטהרה, ובמיוחד מפני החשש מתקדים שאנשים יאמרו שאין טהרה הכרחית כ\"כ. האם צדקתי?",
            "<b>תשובה:</b>",
            "1. אסור להלין את המת, וכל המלין את מתו עובר בלא תעשה<sup class=\"footnote-marker\">1</sup><i class=\"footnote\">שו\"ע יו\"ד סי' שנז סעיף א.</i>.",
            "2. מותר להלין את המת לכבודו של הנפטר, כגון להביא לו ארון ותכריכים או מקוננות, וכן כדי שיבואו קרוביו להלוויה<sup class=\"footnote-marker\">2</sup><i class=\"footnote\">כנ\"ל.</i>.",
            "3. נראה שמותר להלין לצורך טהרת המת, וזה כלול ב\"הלינו לכבודו\" שהוזכר לעיל, שמותר<sup class=\"footnote-marker\">3</sup><i class=\"footnote\">ועיין \"פתחי תשובה\" (שם סק\"ב) שאסור להלין כדי להציל מחיבוט הקבר, ונראה שהלנה לצורך טהרת הנפטר מותרת, ואינה דומה להצלה מחיבוט הקבר.</i>. "
        ],
        [
            "<small>אוקלנד, ניו זילנד, אלול תשנ\"ב</small>",
            "<b>סג. פינוי מת שנקבר בזמן מלחמה והעברתו כרוכה בבעיות רגשיות וטכניות קשות</b>",
            "<b>שאלה:</b>",
            "במלחמת העולם השניה מטוסו של יהודי ניו זילנדי, פרח-טייס, התרסק במשך טיסת אימון באנגליה, והטייס נהרג. אחרי התאונה, הודיעו למשפחתו שגופתו (יתכן בארון נעול?) הועברה לקהילה היהודית המקומית לקבורה. המשפחה בניו זילנד דאגה להקמת מצבה בבית הקברות היהודי באנגליה הכפרית.",
            "לפני כמה שנים סופר לאחיו של הטייס המנוח הסיפור הבא, ע\"י הסטוריון תעופה אנגלי.",
            "דו\"ח המקרה מתאר שהמטוס התרסק בשטח אדמה ביצתי. המטוס נתקע חזק בבוץ, ושעות רבות הושקעו בנסיון להוציא את המטוס - וכנראה גם את גופתו של הטייס - מהבוץ, ללא הצלחה.",
            "בסוף שנות השמונים, מוזיאון תעופה אנגלי החליט לנסות להוציא שוב את המטוס לצורך תצוגה במוזיאון אוירי.",
            "כנראה שחפירתם גילתה מראה נורא - פריטים של הטייס (ארנק וכו') נמצאו, והעבודה נעצרה. הם מיד כיסו את האתר מחדש, למרות שהסטוריון התעופה התחמק קצת, כמעט שאין ספק שגילו את שרידי גופת הטיס במטוס.",
            "לאור הסיפור המפתיע הנ\"ל, כמה שאלות נשאלו ע\"י אחי המנוח:",
            "1. האם הוא חייב ע\"פ ההלכה לחפור ולהוציא את שרידי גופת אחיו ולתת לו קבורה יהודית?",
            "2. בגלל הצער שהנ\"ל יגרום, האם יכול לנסות להקים מצבה באתר המטוס הקבור?",
            "3. האם הוא צריך לעשות משהו בקשר לארון שנמצא בבית הקברות היהודי?",
            "4. האם יש לו חובה מוסרית להודיע לאלמנת אחיו המנוח אודות המאורעות האלה? היא עכשיו נשואה ומאושרת וגם במצב בריאותי רעוע, ויכולה להיפגע ע\"י ההלם של הגילוי / החדשות.",
            "אני בטוח שאתם מבינים את העול הרגשי הכבד שהאח נושא, דבר המתבטא בעובדה שלא דיבר עם אף אחד בנושא במשך כמה שנים.",
            "<b>תשובה:</b>",
            "אין להעביר את המת ממקומו<sup class=\"footnote-marker\">1</sup><i class=\"footnote\">במסכת בבא קמא (דף פ\"א ע\"א) מובא שמתקנות יהושע בן נון הוא, שמת מצוה קונה מקומו, ובעניין אותה התקנה מובא בתלמוד הירושלמי (סוף פרק ראשון ממסכת ערובין) לגבי היוצאין למלחמה, \"יהודא בן תימא אומר... ובמקום שהן נהרגין, שם נקברים\", ובהמשך מתבאר שאם ההרוג נקבר לבד בקברו ולא בקבר המוני, אסור לפנותו (והסיבה שמותר לפנותו מקבר המוני הינה, מפני שזהו כבודו של המת, כמבואר במפרשים שם).<br>דין זה נפסק בשו\"ע יו\"ד (סי' שסד סעיף ג), וכתב הש\"ך \"ואין צריך להוליכו לקברות, וכתב מהרש\"ל, ומה שהאידנא אין נזהרין בזה, הוא לפי שאין הארץ שלנו ואין לנו רשות לקבור בכל מקום. ואם נקבור אותו לשם, יש לחוש שהעכו\"ם יחזרו ויוציאו אותו כדי לפשוט בגדיו מעליו, או משום זלזול. על כן מוליכין אותו לבית-הקברות מיוחד...\".<br>והנה במקרה דנן אין בעיה של לקיחת הקרקע בלא רשות, מפני שהממשלה הבריטית נתנה סמכות לצבא להחליט, מה יעשה בהרוגים, והצבא החליט משיקולים משלו להשאיר את הגופה במקומה.<br>אמנם עדיין יש מקום לשקול את העברת הגופה מן השיקולים הבאים:<br>א. אם יש חשש שיחדרו מים לקברו, מצוה להעבירו משם (כפסק השו\"ע שם בסי' שסג), ובמקרה דנן המטוס נמצא באזור ביצתי.<br>ב. מותר להעביר מת לקברי אבותיו (כנפסק בשו\"ע שם סי' שסג), ובמקרה דנן יתכן שיש למת קברי אבות בניו-זילנד, ואז מותר (אבל אין חובה) להעבירו.<br>אכן:<br>א. בפשטות נראה שאין לחשוש, שינסו לחטט בקבר בשנית, שהרי הדבר כרוך במאמץ גדול, שאפילו הצבא הבריטי התקשה לעשותו. כמו כן נראה שהיוזמה לחפור אחר שרידי המטוס היתה יוזמה של מוזיאון מקומי, ואין לחשוש שגורמים מרוחקים מן האזור ינסו לחזור על תהליך זה, ואלו המוזיאון המקומי הפסיק את החפירה באמצע העבודה וכיסה את המקום בעפר.<br>ב. ה\"אמרי אש\" ביורה דעה (סי' קיח) סובר שפינוי הקבר מפני מים עיקרו מפני בזיון המת בפני החיים. והנה במקרה דנן אין אנשים העוברים ליד הקבר שבביצה, ולכן אין בזיון בפני החיים. אמנם ה\"אגרות משה\" (יורה דעה ח\"ג סי' קנב) סובר שבמצב כזה כאלו לא נקבר המת. בכל אופן, מכיון שהדבר נתון במחלוקת, יש לנקוט על-פי הכלל \"שב ואל תעשה עדיף\". ויתכן שמשום שיקול זה של בזיון בפני החיים עדיף שלא להקים שם מצבה, שהרי במקרה שיעבור שם עובר אורח ויראה את המצבה, יגרם בזיון למת שלא היה נגרם, אם לא היתה שם מצבה, ועובר האורח לא ידע שטמון מת בביצה.<br>ג. המהר\"ם שי\"ק (יורה דעה סי' שנד) כתב, \"מכל מקום, לדעתי יש לחוש אולי כשיפתחו את הקבר, ימצאו שם רקבון וגלד, ולא יהיה באפשרי לקבץ הכל, ונמצאו שפתחו את הקבר ונוולו את המת בחינם, ולכן לדעתי שב ואל תעשה עדיף\".<br>ובמקרה דנן של מטוס שהתרסק בתוך ביצה וכבר נמצא שם כחמישים שנה, וודאי שיש לחוש לכך.<br>מכל האמור לעיל עולה שיש לנקוט על-פי הכלל \"שב ואל תעשה\", הן לגבי הוצאת הגופה הן לגבי הקמת מצבה במקום.</i>, ונראה שאין להקים שם מצבה<sup class=\"footnote-marker\">2</sup><i class=\"footnote\">עיין בדברי ה\"אמרי אש\" שהובאו בהערה הקודמת.</i>. אין צריך לעשות דבר בנוגע למקום שהוקצה לקבורתו, ולמצבה שהוקמה שם בבית-הקברות המקומי<sup class=\"footnote-marker\">3</sup><i class=\"footnote\">פשוט.</i>. אין צריך להודיע דבר לאלמנתו<sup class=\"footnote-marker\">4</sup><i class=\"footnote\">פשוט.</i>. "
        ],
        [
            "<small>קאראקאס, ונצואלה, מרחשון תשנ\"ג</small>",
            "<b>סד. פינוי מת למקום יותר נוח מבחינת בני המשפחה והגדרת \"קברי משפחה\"</b>",
            "<b>שאלה:</b>",
            "דרושה לנו בדחיפות דעת כב' בנושא \"פינוי מת מקברו\". לאחר עיון בפוסקים, נראה שבין יתר המקרים שבהם ניתן הדבר להיעשות, קיים היתר ברור במקרה של פנוי והעברה ל\"קברי משפחה\". הבעייה העומדת בפנינו היא כדלקמן: ב\"בית החיים\" של הקהילה קבור אדם שנפטר לפני כ30- שנה. מכל משפחתו הוא היחיד שקבור ב\"בית חיים\" זה. לנפטר שני בנים אשר גיל שניהם מתקרב ל80- שנה וכמעט ואינם מבקרים את קבר אביהם מחמת מיקומו הגבוה מאוד (הרבה מאוד מדרגות) והדבר מצערם צער רב. בשנים האחרונות נפטרה אשת אחד הבנים וקברה נכרה ב\"בית חיים\" של קהילה אחרת בעיר. בעלה, רכש לידה \"חלקה\" ואף אחותו עשתה כן. במקום זה אף קבורים מחותניו וגיסתו של הנפטר דלעיל. בני המשפחה כולם מבקשים בכל לשון להעביר את עצמות הנפטר ל\"בית החיים\" של הקהילה האחרת (שמצידה אין כל התנגדות) שהגישה אליו נוחה ושטוחה. שאלתי היא: האם ניתן ל\"צרף\" את כל האמור כדי להתיר את ההעברה ולהתייחס אל הנושא כפינוי לקברי משפחה?",
            "<b>תשובה:</b>",
            "בנדון דידן אף שלעת עתה אין קבורים בבית-הקברות השני ממשפחתו של המת<sup class=\"footnote-marker\">1</sup><i class=\"footnote\">אף שב\"אגרות משה\" (יו\"ד ח\"א סי' רלח) פיקפק, שיקרא בכהאי גוונא \"קברי משפחה\" (ובס' \"כל בו על אבילות\" רצה לדחות דעה זו מהלכה), מכל מקום בשו\"ת \"ציץ אליעזר\" (סוף ח\"ה בקונטרס אבן יעקב סי' כח) הסכים שיש לסמוך על ה\"אור שמח\" (פי\"ד מהל' שמחות הט\"ו), הראי\"ה קוק בשו\"ת \"דעת כהן\" (סי' רב) ועוד אחרונים שמדבריהם משתמע כמו שכתבנו בגוף התשובה.</i>, ואף כי המתעתדים להיקבר שם ממשפחתו הם בניו ולא \"אבותיו\"<sup class=\"footnote-marker\">2</sup><i class=\"footnote\">גם בזה פקפק ה\"אגרות משה\" (יו\"ד ח\"ב סי' קסא), אך בזה רבו האחרונים טפי (\"ערוך\", מהרש\"ם ועוד) להחשיב \"קבר משפחתי\" כקבר \"אבותיו\" לעניין זה.</i> - מכל מקום ניתן להתיר פינוי המת לבית-הקברות השני מטעם פינוי לקברי אבות, ומה גם שעתה קבורים שם מחותנו וגיסתו. אך יש להטיל שני תנאים בהיתר זה:",
            "1. שבית-הקברות השני הוא מקום מנוחתם של יהודים אורתודוקסיים כמו הראשון<sup class=\"footnote-marker\">3</sup><i class=\"footnote\">ד\"אין קוברין צדיק אצל...\", ובוודאי דאי-אפשר לומר בכגון זה \"הערב לאדם - שיהא נח אצל אבותיו\".</i>.",
            "2. שיהיו קברות המשפחה [קרי: המת שיפונה, והחלקות שתהיינה שמורות לבניו<sup class=\"footnote-marker\">4</sup><i class=\"footnote\">וראוי שגם האח השני ירכוש חלקה (מלשון השאלה משתמע שרק אח אחד ואחות רכשו חלקות), ועל-ידי זה יהיו ג' גברים מן המשפחה שהוא המינימום שייחשב ל\"קבר משפחה\", למשתמע מדברי המהרש\"ם (ח\"ג סי' שמג).</i> יבדל\"א] סמוכים זה לזה<sup class=\"footnote-marker\">5</sup><i class=\"footnote\">כך נראה מדברי שו\"ת מהרש\"ם הנ\"ל וכן בשו\"ת \"נהרי אפרסמון\" (יו\"ד סי' מא, מובא ב\"כל בו על אבילות\" הערה 21). ואף-על-פי שבס' \"כל בו\" הנ\"ל הביא מי שרצה לחדש, דדי בעובדה שקבורים באותו בית-קברות, כדי שייחשב לקבר משפחה (משו\"ת \"זכרון יהודה\", עיי\"ש עמ' 237), אין לסמוך על זה בנדון דידן משום שב\"אגרות משה\" פקפק מצד שה\"משפחה\" עדיין בחיים.</i>. "
        ],
        [
            "<small>קרלסרואה, גרמניה, שבט תשנ\"ג</small>",
            "<b>סה. דינו לענין ההכנות לקבורה וקבורתו בקבר ישראל של מי שחי עם נכריה</b>",
            "<b>שאלה:</b>",
            "החי עם הנכרית, האם מתעסקין בקבורתו, או שדינו כדין מומר שאין רשאין לקוברו בקבר ישראל, ואין מתעסקין בקבורתו?",
            "<b>תשובה:</b>",
            "\"אפילו פוקר מפורסם שפרש מדרכי ישראל ופרק מעליו כל עול מדת ישראל, אף שאין מתאבלין ואין אוננין עליו ואין קורעין עליו וכו', צריכים להתעסק בקבורתו, ונקבר בקברות ישראל, אלא שאין צריך לקברו בין קברים של שומרי תורה ומצוות, כי אם מן הצד\"<sup class=\"footnote-marker\">1</sup><i class=\"footnote\">\"גשר החיים\" (ח\"א עמ' רעד), שהרי מצוות עשה \"קבור תקברנו\", והלאו ד\"לא תלין\" נאמר בהרוגי בית-דין, ומאין חילוק בין סוגי הרשעים הנידונים [ודלא כריב\"א המובא בהגהת אשרי לחולין (פרק ז' סי' טז), שהחמיר שלא לקבור עבריין].</i>.",
            "אך מומר שהמיר את דתו, אין רשאים לקברו בקברי ישראל בשום אופן, אפילו כשביקש, ואין מתעסקים בקבורתו כלל<sup class=\"footnote-marker\">2</sup><i class=\"footnote\">\"גשר החיים\" (שם). ולא כתב שם להתיר להתעסק בקבורתו, אם ביקש להיקבר בקבר ישראל. ומה שכתב בשו\"ת \"חתם סופר\" (יו\"ד סי' שמא) היינו בחייל שנמצא לאחר מיתתו כשצלב תלוי לו בצווארו, דאפשר דעכו\"ם תלו לו בצווארו, אבל לא במי שידוע שהמיר את דתו.</i>.",
            "החי עם הנכריה (והוא לא המיר דתו) לא גרע מפוקר מפורסם שפרש מדרכי ישראל, וצריכים להתעסק בקבורתו. "
        ],
        [
            "<small>קרלסרואה, גרמניה, שבט תשנ\"ג</small>",
            "<b>סו. סיוע גויים בטהרת המת, במקום שאין יהודים</b>",
            "<b>שאלה:</b>",
            "יהודי ירא שמים עושה טהרה למת שלא הי' משומרי תורה ומצוות ואין יהודים במקום המוכנים לעזור בידו ונעזר הוא בגויים המבצעים הוראותיו בטהרה.",
            "האם יש אסור בדבר מצד הדין להעזר בגויים?",
            "<b>תשובה:</b>",
            "מצד הדין אין איסור להיעזר בגויים בטהרת המת, וכפי שהגמרא אומרת: מת ביום טוב ראשון, יתעסקו בו עממין<sup class=\"footnote-marker\">1</sup><i class=\"footnote\">מס' ביצה (ו ע\"א), ונפסק להלכה בשו\"ע או\"ח (סי' תקכו סעיף א).</i>. ואולם טוב שאמנם לא יגעו במת לא גויים ולא בעלי קרי ולא נידה<sup class=\"footnote-marker\">2</sup><i class=\"footnote\">פרק מעשה המת המיוחס להלל הזקן, נדפס בסוף ספר \"סדר ז' באדר\" לגרי\"מ טולדנו (עמ' 165) והובא ב\"גשר החיים\" (ח\"א עמ' קי). וכן כתוב ב\"כל בו\" על אבילות (עמ' 67) שגדולי הדור הקפידו, שטהרת המת תהיה דווקא על ידיהם, ומכל שכן שלא יגע עכו\"ם במת בשעת טהרה או אחרי טהרה, או בשעה שנושאין אותו, וציין לשו\"ת הרדב\"ז (ח\"ב סי' תקז) ו\"תרומת הדשן\" (פסקים וכתבים סי' ה). ועיין \"עבודת הגרשוני\" (סי' עז), וכה ציוה יעקב אבינו ורבנו הקדוש שלא יגע ערל במיטתו.</i>.",
            "ועל כן, אם אין יהודים בעיר המוכנים לעזור בטהרת המת, מותר להיעזר בגויים המבצעים הוראותיו בטהרה, אך לאחר שיסיימו הגויים הטהרה ויסלקו את ידיהם, ישליך היהודי מים על כל גופו של הנפטר, כך שסוף טהרתו תהא על-ידי ישראל<sup class=\"footnote-marker\">3</sup><i class=\"footnote\">על-פי הרדב\"ז הנ\"ל בהערה 2.</i>. "
        ],
        [
            "<small>וינה, אוסטריה, שבט תשנ\"ג</small>",
            "<b>סז. שינוי מקום ישיבת גבאי אבל, ממקומו המיוחד לו </b>",
            "<b>שאלה:</b>",
            "גבאי שנפטר אביו, האם צריך להחליף מקומו, שהוא מקום מיוחד לגבאים בשבת?",
            "<b>תשובה:</b>",
            "גבאי היושב בתוקף תפקידו על מושב המיוחד לגבאים והוא אבל, אינו צריך לשנות מקומו בשבת<sup class=\"footnote-marker\">1</sup><i class=\"footnote\">עיין \"ציץ אליעזר\" (קונטרס אבן יעקב סי' נח) שכתב, שעל אף שהמנהג הוא, שאבל ישנה את מקומו אפילו בשבת, הובא ברמ\"א (יו\"ד סי' שצג סעיף ד), שהאשכנזים נהגו להחמיר ולחוש בזה לאבילות בפרהסיא, וכדעת השו\"ע שם, לכל הפחות במקום ששינוי המקום מורגש בעליל, כגון לגבי רב העיר או אדם חשוב שמקומו קבוע, ובכלל זה גבאי כאשר יימנע מלשבת במקום המיועד לגבאים.</i>. "
        ],
        [
            "\n<small>אוקלנד, ניו זילנד, שבט תשנ\"ג</small>",
            "<b>סח. קיום טקס הלויה בבית-הכנסת</b>",
            "<b>שאלה:</b>",
            "המנהג בעיר אוקלנד (בניו זילנד) הוא להתחיל את טקס ההלויה בבית הכנסת, בנוכחות ארון המת, במקרה שהנפטר היה רב או נשיא לשעבר של הקהילה.",
            "מנהג זה התרחב למקרים בהם נפטרו אנשים חשובים נוספים, כגון סגן ראש העיר או אישיות חשובה אחרת, בלי קשר לשמירת המצוות של הנפטר.",
            "סיבות המנהג הנ\"ל, הינן ע\"מ לתת כבוד לנפטר, וכדי להכיל את אנשי הקהילה הרבים, הנוכחים בטקס זה.",
            "שאלתי המתיחסת למנהג, הינה כדלקמן:",
            "האם מנהג זה הוא כשר, ואם כן, האם יש ל עשותו בתנאים כלשהם?",
            "<b>תשובה:</b>",
            "אין להתיר עריכת הספד או חלק מן טקס ההלוויה בתוך בית-הכנסת בשום אופן, ובוודאי שאין להכניס את הארון להיכל<sup class=\"footnote-marker\">1</sup><i class=\"footnote\">ברייתא במס' מגילה (כח ע\"ב) \"ואין מספידין בהם\" וכו', ומבואר שם בגמרא שהספד של רבים המותר הוא כאשר הנפטר הוא תלמיד-חכם או אשת ת\"ח כשרה וצנועה, כך שגם הנפטר היה גדול וגם הציבור המתאסף הוא גדול. וכבר הסביר רמב\"ם בשו\"ת שלו (סי' קסא) שהספד של רבים הוא \"דבר יוצא מן הכלל ובלתי רגיל שבא אליו איש גדול המעלה\".<br>וראה בשו\"ת \"הר צבי\" להגרצ\"פ פרנק (חיו\"ד סי' רסו) המסביר, שכלתו של רפרם הוכנסה לחדר הסמוך לבית-הכנסת, ולא בתוך ההיכל. ועיין \"חכמת אדם\" (כלל קנה סעיף יח) המתיחס לעניין זה בחומרא רבה. גם הרב ב\"צ מ\"ח עוזיאל בשו\"ת \"פסקי עוזיאל בשאלות הזמן\" (סי' לד) אסר זאת בתוקף.</i>. המנהג לעשות כן הוא רק באלוף וגאון, היינו אדם גדול הן בתורה הן בחשיבות, וזה אשר מביא גם קהל גדול להלוויה. הטעם שלא להתיר הוא, שאין זה מכבוד בית-הכנסת להכניס בו ארון המת ולהספיד בו, כמבואר בשו\"ע, הן בהלכות בית-הכנסת<sup class=\"footnote-marker\">2</sup><i class=\"footnote\">אורח חיים סי' קנא סעיף א.</i> הן בהלכות אבילות<sup class=\"footnote-marker\">3</sup><i class=\"footnote\">יורה דעה סי' שדמ סעיפים יט-כ. והדברים מבהירים את כוונתו באו\"ח, שאין ההיתר בכל אדם חשוב שנפטר ואשר כל בני העיר באים ללוותו, אלא דווקא כשהוא היה חכם אלוף וגאון.</i>, ורק בתלמיד-חכם גדול אשר ציבור גדול מתאסף ללוותו - מותר<sup class=\"footnote-marker\">4</sup><i class=\"footnote\">אמנם בשו\"ת \"שרידי אש\" (ח\"ב סי' יב) מקל בזה יותר, ואולם מתוך ההערה בתחילת הסימן משמע שזה היה בזמן, שהנאצים ימ\"ש אסרו התאספות של יהודים מחוץ לבתי-הכנסת.</i>. הצעתנו, שבהגיע צורך כזה (ל\"ע), יקיימו את ההספד בחצר בית-הכנסת או באולם הסמוך לו, אם ישנו כזה<sup class=\"footnote-marker\">5</sup><i class=\"footnote\">ע\"פ דברי הרב פרנק והרב עוזיאל הנ\"ל.</i>, ויה\"ר שיבולע המות לנצח וכו'. "
        ],
        [
            "<small>קאלי, קולומביה, שבט תשנ\"ג</small>",
            "<b>סט. קבורת אשה שיש חשש שהתאבדה</b>",
            "<b>שאלה:</b>",
            "מהו הדין לגבי אשה שנמצאה ע\"ג מיטתה הרוגה ע\"י יריית אקדח, שנמצא מוטל על הרצפה ליד המיטה. האשה היתה חולה במחלת דכאון והיתה בטיפול פסיכיאטרי בנסיון להתגבר על מצב זה. לפני מספר חדשים, האשה הזכירה בפני חברים את האפשרות לשים קץ לחייה, אבל מאז חל שיפור במצב רוחה ואף אחד לא ראה את הריגתה. בעת המשוער לפטירתה לא היו בני משפחה בבית ונמצאה ע\"י עוזרת גויה ללא רוח חיים.",
            "האם הנפטרת בחזקת מאבדת עצמה לדעת, או ככל המתים בענין קבורתה וכו'?",
            "<b>תשובה:</b>",
            "בנדון דידן, מכיוון שלא ראו את מעשה ההריגה<sup class=\"footnote-marker\">1</sup><i class=\"footnote\">שו\"ע יורה דעה (סי' שמה סעיף ב) \"איזהו מאבד עצמו לדעת? כגון שאמר, הרי הוא עולה לראש הגג, וראוהו שעלה מיד, דרך כעס, או שהוא מיצר ונפל ומת, הרי זה בחזקת שאיבד עצמו לדעת. אבל אם ראוהו חנוק ותלוי באילן או הרוג ומושלך ע\"ג סייפו, הרי הוא בחזקת כל המתים ומתעסקים עימו ואין מונעים ממנו דבר\".</i>, ודיבורה לשים קץ לחייה לא היה סמוך למיתתה<sup class=\"footnote-marker\">2</sup><i class=\"footnote\">עיין ש\"ך (סי' שמה ס\"ק ג) שמביא דברי הב\"ח בשם מהרש\"ל, שעל דיבור בלא ראיית המעשה לא סמכינן. אמנם דעתו של רמב\"ן היא שסמכינן אדיבור בלי ראיית המעשה, אבל במקרה שלנו נראה שגם רמב\"ן יודה, שלא לסמוך על הדיבור, מכיוון שהדיבור לא היה סמוך למעשה.</i>, הרי היא בחזקת כל המתים, אף כי המימצאים מוכיחים שבוודאי היא זו שביצעה את המעשה<sup class=\"footnote-marker\">3</sup><i class=\"footnote\">עיין שו\"ת \"חתם סופר\" (חלק יורה דעה סי' שכו) שכתב, שלפי הברייתא במסכת שמחות פרק ב' ניתן להסיק \"דלא מבעיא דבדיבורא בלא מעשה לא מיחשב מאבד עצמו לדעת, אלא הוא הדין נמי במעשה גמור, כגון שראינוהו חנוק ותלוי באילן על אותו אופן, שנראה בודאי שתלה את עצמו... הרי זה חזקה שאיבד עצמו בידו, אבל מכל מקום שלא מדעת היה, דתלינן שרוח רעה ביעתתו... עד שנשמע מפיו מתוך יישוב הדעת שהוא עולה מחמת כעס או מיצר... וזולת זה לעולם אנו תולים או שלא איבד את עצמו כלל אי נמי איבד את עצמו, מכל מקום היה שלא מדעת\".</i>, ואין מונעים ממנה דבר. "
        ],
        [
            "\n<small>מקסיקו סיטי, מקסיקו, אלול תשנ\"ג</small>",
            "<b>ע. פינוי עצמות לארץ-ישראל כדי לאפשר קבורת אחרים במקומם</b>",
            "<b>שאלה:</b>",
            "אני מתכבד לפנות אל כת\"ר בדבר שאלה שנשאלתי בענין פינוי עצמות נפטרים שנקברו לפני עשרות שנים וביניהם נפלים וילדים והעברתם לארץ ישראל, ואע\"פ שכבר נפסקה הלכה בנדון, נראה לי שיש לשאול דעת תורה בגלל ההשלכות שבנושא.",
            "בית הקברות של אחת הקהילות הולך ומתמלא ויש להניח שבתקופה הקרובה כבר לא יהיה מקום קבורה. לפני כמה שנים, ביחד עם קהילה קונסרבטיבית נקנה בית עלמין חדש, כאשר חלקה אחת מיועדת להם וחלקה שניה מוקדשת לקהילה האורטודוקסית.",
            "בזמן האחרון נשמעת ביקורת לגבי האפשרות שבעתיד הקרוב יצטרכו לקבור את מתי ישראל במקום החדש הואיל ויש להניח שבחלקה הקונסרבטיבית יקברו גם אנשים אשר זהותם היהודית תלויה בספק. יש להדגיש שאין אפשרות לרכוש אדמה לבית קברות אחר. אמנם נעשים מאמצים לקנות בסמוך לבית הקברות הישן קרקע נוספת אך זה יקח כמה שנים.",
            "בימים אלה מספר אנשים משלומי אמוני ישראל, המודעים לדברי הירושלמי במועד קטן פ\"ב וכן לפסיקת השו\"ע בסימן שס\"ג באו והציעו לפנות חלקה ישנה מאוד וכן חלקת ילדים ונפלים ולהעבירם, בכל הכבוד הראוי לארץ-ישראל שכדברי הש\"ך א\"י היא כפרתם. ובכך לפנות חלקה קטנה שתבטיח המשך הקבורה בבית העלמין הישן עד שיעלה בידי הקהילה לרכוש את הקרקע הסמוכה ובכך למנוע חששות, וזאת תוך התיחסות נאותה ומכובדת כלפי אלה שנקברו באותה חלקה, בהעברתם לארץ-ישראל.",
            "יש לציין שבעלי ההצעה הזאת חוששין שאם יעברו לקבור את מתיהם בבית-הקברות החדש שנרכש ביחד עם הקונסרבטיבים, זה יתפרש כמתן הכשר להם ויגרום שהרבה מאוד אנשים יגידו שאין הבדל בין חלקה זו לזו והמצב יביא מחד להדרדרות ההשפעה של שלומי אמוני ישראל בקרב הקהילה ומאידך להתחזקות הקונסרבטיבים.",
            "<b>תשובה:</b>",
            "אמנם העברת עצמות מת לארץ-ישראל מנוי בהלכה כאחד המקרים שבהם הותר, באופן יוצא דופן, האיסור החמור של פינוי המת מקברו<sup class=\"footnote-marker\">1</sup><i class=\"footnote\">טור שו\"ע יו\"ד ריש סי' שסג.</i>, אך יש לדעת שאין בכך כדי להצדיק פינוי קברים בדרך תואנה ואמתלאה<sup class=\"footnote-marker\">2</sup><i class=\"footnote\">ובני\"ד, אתמהה: וכי נפלים וילדים, דווקא הם הם הזקוקים לכפרת ארץ-ישראל?!</i>, כאשר המטרה הידועה והמוצהרת היא להכשיר מקום לקבורתם של חדשים (ואף כשאין מטרה ברורה כזו, כל שאין המשתדלים בדבר בני משפחתו של המת, וכדלקמן). די לנו לצטט את דברי הגר\"מ פיינשטיין זצ\"ל<sup class=\"footnote-marker\">3</sup><i class=\"footnote\">\"אגרות משה\" חלק יו\"ד ג סי' קנג.</i>, דברים שכתב אודות הבקשה לפנות עצמותיו של השר משה מונטיפיורי לארץ, אף ששם ניתן היה לתלות, שהמבקשים רצו באמת ובתמים בטובתו של השר המנוח, וזה לשונו:",
            "\"(ד)ליכא איסור (פינוי המת) כשכוונתם לפנותו לא\"י, אף שגם זה פשוט וברור, ששייך זה רק לבנים שרוצים בטובת אביהם ואמם, אבל לא לאחרים, אף אם היה אמת שכוונתם הוא לטובת המת, כי מדוע דואגים לטובת מת זה ולא להרבה גאוני עולם וצדיקים וקדושים שבכל המדינות בחו\"ל שהם עדיפי... ומניחין אותן להשאר בחו\"ל. וכשיפנו קברי השר ואשתו יהיו כמבזין את כל רבותינו מימות עולם וכו'\". "
        ],
        [
            "\n<small>וינה, אוסטריה, מנחם אב תשנ\"ג</small>",
            "<b>עא. קבורה בקבר שהתפנה ע\"פ הדין</b>",
            "<b>שאלה:</b>",
            "קבר שנפנה משם מת כדי לקבור אותו בארץ ישראל, האם מותר לקבור שם בן אדם אחר ובאיזה תנאים?",
            "<b>תשובה:</b>",
            "קבר שנפנה משם מת כדי לקבור אותו בארץ-ישראל, פינוי שהוא מותר על-פי הדין<sup class=\"footnote-marker\">1</sup><i class=\"footnote\">המפונה כדין, ואין חשש לבעיה הלכית אחרת, ממונית, כגון גזילת רכושו של המת הראשון. כן הביא בשו\"ת \"ציץ אליעזר\" (ח\"ז סי' מט פרק ח בשם ה\"יהודה יעלה\"), ועיין ב\"גשר החיים\" הנ\"ל שדן בפן זה בהרחבה.</i>, מותר לקבור בו מת אחר<sup class=\"footnote-marker\">2</sup><i class=\"footnote\">מוסכם הדבר ש\"איסור הנאה\" מקבר המת אינו כי אם בקבר של בנין (קרי: דברים התלושים שקבעם בקרקע לצורך הקבר). אבל קרקע עולם של קבר אינו נאסר (שו\"ע יו\"ד סי' שסד סעיף א). ועיין ב\"דעת כהן\" להגראי\"ה קוק שדן בזה לדעת הב\"ח אליבא דר' ישעיה באיסור אחר: איסור דרבנן משום כבוד המת הראשון ואף בקבר של קרקע עולם, והעלה שיש חולקים על ב\"ח זה. ורוב הפוסקים לא חששו לב\"ח בכהאי גוונא [יש שהביאו הב\"ח דווקא בקבר של בנין (\"גשר החיים\" ח\"ב פ\"ד סעיף ג), ואחרים דחו דברי ר' ישעיה מהלכה (\"כתב סופר\" חיו\"ד סי' קעז)].</i>. ולרווחא דהלכה<sup class=\"footnote-marker\">3</sup><i class=\"footnote\">אמנם פוסקים שונים כתבו להלכה אופנים שונים להתיר שימוש אף בתלוש, אך כדי לצאת ידי דעת כולם ראוי לנהוג כפי שכתבנו. ולהמחשת קוטביות הדעות בזה נדגים: במקום שהנוהג הוא שמשלמים עבור חלקת קבר:<br>ה\"כתב סופר\" הנ\"ל פסק שרשאים לקבור בקבר, ודווקא לא ישלמו עבורו (החסרון לקרובי המת אינו אסור בגדר הנאה מקבר מפני ש\"מצוות לאו ליהנות ניתנו\". ודווקא מכירת הקבר אסורה, דהמוכרים נהנים הנאה האסורה, וכפשטות דברי תשובות הרשב\"א שהביא שם).<br>ה\"שבט סופר\" (תשובה קד) פסק דבכהאי גוונא צריך שדווקא ישלמו, וכן פסק ב\"דעת כהן\" (סי' רב), וכן משמעות לשון ה\"נמוקי יוסף\" שהביא ב\"שבט סופר\", דאי לאו הכי יש הנאה לחיים: ליורשי המת השני.<br>ב\"גשר החיים\" הנ\"ל העלה שבין ישלמו ובין לא ישלמו, אין לקבור בקבר שנתפנה (בתלוש) במקום כזה שנהוג לרכוש חלקת קבר.</i> ראוי להנהיג בכל אופן שלא להשתמש בקבורה החדשה בכל דבר תלוש (אף שקבעו בקרקע) ששימש לקבורה הראשונה, כגון לבֵנים, ואם אפשר, אף לא בעפר הכרייה שכיסו בו את המת הראשון<sup class=\"footnote-marker\">4</sup><i class=\"footnote\">עיין ברמ\"א (יו\"ד סי' שסד סעיף א) שהביא ב' דעות בזה, אי מקרי \"קרקע עולם\" או לאו. - לבנים ועפר הנ\"ל האסורים בהנאה - ישברם ויפזרם לרוח (שו\"ע יו\"ד סי' שסג סעיף ה).</i>.",
            "אמנם, בבית-קברות שיש בו \"הכנה\" של קברים בעוד החיים בחיותם, וקברו בו מת בקבר כזה על דעת לפנותו, מותר להשתמש בקבר זה אחרי כן לצורך מת אחר אף בחלקים התלושים (כגון לבני-הצד) שנקבעו בשלבי ההכנה, אך לא בחלקים שנקבעו לצורך המת לאחר מיתתו (כגון האריחים העליונים)<sup class=\"footnote-marker\">5</sup><i class=\"footnote\">לגבי קבר בנוי כתב בשו\"ע שם: \"וכן אם נתנו בו אדעתא לפנותו ולא הזמינו מתחילה, מותר\". וה\"הכנה\" מחיים לא מקרי הזמנה (עיין רש\"י סנהדרין מח ע\"א ד\"ה נפש), ורק הבניין לצורך המת, כגון הנחת הלבנים העליונים, מקרי הזמנה, דאז החלקים הללו שהזמינם, אסורים בהנאה אף שנקבר על דעת לפנותו, כמו שכתוב בשו\"ע שם. ועיין עוד ב\"פתחי תשובה\" (יו\"ד סי' שסג ס\"ק ו) במה שנראה מחלוקת בהזמנה לזמן, אי נאסר לאחר שצר ביה.</i>. "
        ],
        [
            "<small>וינה, אוסטריה, אלול תשנ\"ג</small>",
            "<b>עב. פינוי מת שנקבר על תנאי</b>",
            "<b>שאלה:</b>",
            "הרבה פעמים נפטרים בוינה אנשים שהם חלק ממשפחות של מהגרים שממשיכים לארצות הברית. האנשים האלה נקברים בוינה לרוב בכוונה מראש שהמשפחה רוצה להעביר את הנפטר אחרי שהמשפחה תגיע לארצות הברית (או מקום אחר בחוץ לארץ). האם ובאיזה תנאים אפשר להתיר להם את העברת הגופה?",
            "עברתי על שו\"תים חשובים בנוגע להרב מרדכי בנעט שנפנה וגם בשרידי אש יש תשובה גדולה אבל למעשה המקרה מיוחד כי הם מתכוונים לכתחילה להעביר.",
            "<b>תשובה:</b>",
            "מת שנקבר על דעת לפנותו - מותר לפנותו<sup class=\"footnote-marker\">1</sup><i class=\"footnote\">שו\"ע יו\"ד סי' שסג סעיף א.</i>. "
        ],
        [
            "\n<small>אתונה, יוון, שבט תשנ\"ג</small>",
            "<b>עג. נשים בהלויה ובבית-הקברות</b>",
            "<b>שאלה:</b>",
            "1. מה הסיבה לכך ש\"יש למנוע מלצאת נשים לבית הקברות אחרי המטה\" (שו\"ע יורה דעה סימן שנ\"ט סעיף ב').",
            "2. מה המנהג כיום בארץ-ישראל בענין זה; האם הנשים מלוות את המת עד הקבר יחד עם הגברים ועומדות שם עד סתימת הקבר?",
            "<b>תשובה:</b>",
            "1. מרן כתב בשו\"ע שיש למנוע נשים מלהיכנס לבית-הקברות בשעת הלוויה<sup class=\"footnote-marker\">1</sup><i class=\"footnote\">שו\"ע יו\"ד סי' שנט סעיף ב, והוא על-פי זוהר לפרשת ויקהל (דף קצו בהוצאת מוסד הרב קוק, הובא ב\"בית יוסף\" שם): \"בשעתא דמיתה אפקי ליה מביתיה לבי קברי, מלאך המות אשתכח ביני נשי... ואית ליה רישו למקטל בני נשא ואסתכל באנפיהו בארחא דאתחזיאו קמיה משעתא דמפקי ליה מביתיה לבי קברי עד דאהדרו לביתיהו, ובגיניהון גרים מותא לכמה גוברין בעלמא עד לא מטא זמניהו... מאי תקנתיה? בשעתא דנטלי מיתא לבי קברי יהדר בר נש אנפוי וישבוק לנשי בתר כתפוי. ואי אינון מקדמין יהך לאחורא בגין דלא יתחזי עמהון אנפין באנפין. ולבתר דמהדרי מבי קברי לא יהדר בההוא ארחא דנשי קיימן ולא יסתכל בהו כלל, אלא יסטי בארחא אחרא\". היינו, שישנה סכנה לפגוש את הנשים בשעת הלוויה עד חזרתן לביתן, משום שמלאך המות הולך לפניהן (ואולי הסיבה לכל זה היא שנשים גרמו מיתה לעולם. עיין מס' סנהדרין כ ע\"א, תוס' ד\"ה נשים). וכעין זה מצאנו בברכות (נא ע\"א) \"אמר ריב\"ל, שלושה דברים סח לי מלאך המות... ואל תעמוד לפני הנשים בשעה שחוזרות מן המת, מפני שאני מרקד ובא לפניהן וחרבי בידי ויש לי רשות לחבל\" (ועיי\"ש מה תקנתו של הנפגש).</i>, משום שאם הן עושות כן, הן מביאות ח\"ו רעה לעולם<sup class=\"footnote-marker\">2</sup><i class=\"footnote\">ש\"ך שם ס\"ק ב על-פי הנ\"ל.<br>אכן עיין ב\"בית לחם יהודה\" (שם) המביא משו\"ת \"בית יעקב\" (סי' עב), שהוכיח מסנהדרין דף כ ע\"א (ומרש\"י שם), שאין סכנה בהליכת נשים לבית-הקברות. אך עיין \"יד שאול\" (נדפס בסוף השו\"ע) קושיית ה\"בית יוסף\" מיושבת אליבא דהש\"ך, שדוקא בדרך אל בית-הקברות נשים יכולות ללכת, אך בבית-הקברות עצמו יש למונען. ולכאורה ישנה ראיה ל\"בית יוסף\" מן הגמרא (מועד קטן כג ע\"א): \"ואמר לאחותה בבית הקברות\", אך לפי התוס' (שם ד\"ה ואמר) בהסברו הראשון שלאו דוקא בבית-הקברות, והמאירי שמעמיד ביום השבעה, אין ראיה משם.<br>עוד הוסיף ב\"בית יעקב\" (שם, הובא ב\"בית לחם יהודה\") שאפשר לומר, שאין סכנה אלא במי שמת על מיטתו ע\"י מלאך המות, אבל לא בהרוג (ובכך מיישב ה\"בית יוסף\" את הסתירה מהגמרא בסנהדרין לזוהר, שבגמרא מדובר באבנר שנהרג).<br>על כל פנים יש לציין שגם מן הגמרא סנהדרין (כ ע\"א) רואים, שהדין הוא, שילכו גברים לחוד ונשים לחוד. וכן הזהיר ב\"מעבר יבוק\", ב\"שפתי רננות\" (פרק י), ועיין \"אוצר דינים לאשה ולבת\" לרב יצחק עובדיה (סי' לה סעיף ג).</i>. ואולם ב\"דרכי משה\" מצאנו שמנהגן של נשים הוא להצטרף אל הלוויה כאחרונות, ולחזור מן הקבורה כראשונות<sup class=\"footnote-marker\">3</sup><i class=\"footnote\">\"דרכי משה\" סי' שנט שם. ועיין \"יד שאול\" הנ\"ל שמבאר את המנהג על-פי דברינו הנ\"ל, דהיינו למנוע מפגש בין הגברים לנשים.</i>. וב\"מעבר יבוק\"<sup class=\"footnote-marker\">4</sup><i class=\"footnote\">ב\"שפתי רננות\" (פרק י) כתוב: \"והועד לפני מפי אדם כשר שכך נתפשט המנהג בכל ארץ הצבי ובבבל ובכל מלכות המזרח, שבתחילה הולכים האנשים, ושם עומדים שמשים ממונים להפריש הנשים שלא יתחילו לצאת עד אחר שעברו כל האנשים. ואחר הקבורה מתעכבים שם הנשים כמו רבע שעה עד שיצאו כל האנשים, ושם מקוננות על הנפטר\".</i> מצאנו, כי המנהג בארץ-ישראל, בבבל ובארצות המזרח הוא, שבחזרה מן הקבורה הנשים משתהות בבית-הקברות אחרונות, עד שאחרון הגברים יצא<sup class=\"footnote-marker\">5</sup><i class=\"footnote\">בייחוד יש להקפיד בחזרה מן הקבורה, משום שזה נזכר גם בגמרא (ברכות נא ע\"א), ולא רק בזוהר.</i>.",
            "ואכן ראינו שכיום יש מנהג בארץ-ישראל להכריז, שהגברים יוצאים ראשונה מבית-ההלויות להלוויה, ולאחר הקבורה מכריזים שהגברים יוצאים ראשונה לעשות שורה לניחום האבלים, וכן ראוי לעשות<sup class=\"footnote-marker\">6</sup><i class=\"footnote\">בשו\"ת \"דברי חכמים\" כתב על כך שנשים נכנסות אחר המיטה לבית-הקברות, שאם אין יכולת למחות והדברים יתקבלו, אפשר לומר שיש להן על מה שיסמוכו. ועיין הערה 2.</i>.",
            "נזכיר עוד שמנהג החברה קדישא של הפרושים בירושלים הוא, שאין הנשים נכנסות לבית-הקברות עד שיצאו הגברים משם אחר סתימת הגולל.",
            "2. כאן המקום לציין שאף כי בדרך כלל אין מניעה לאשה ללכת לבית-הקברות<sup class=\"footnote-marker\">7</sup><i class=\"footnote\">עיין מועד קטן דף כג ע\"א: \"ואמר לאחותה בבית הקברות\".</i>, אל לה ללכת שמה בעת נידתה<sup class=\"footnote-marker\">8</sup><i class=\"footnote\">\"חמודי דניאל\", הובא ב\"פתחי תשובה\" ליו\"ד (סי' קצה ס\"ק יט).</i> עד שתטבול<sup class=\"footnote-marker\">9</sup><i class=\"footnote\">כן הוא בספר \"חיי אדם\" (כלל ג סעיף לח) וכן בשו\"ת \"דודאי השדה\" (סי' ז) ובתשובת חתנו, הרב יוסף שוורץ , בשו\"ת \"פרי השדה\" (ח\"ד סי' צג אות ב), וכן ב\"גשר החיים\" (ח\"א פרק כט סעיף יג).</i>, ויש מתירים בימי ליבונה<sup class=\"footnote-marker\">10</sup><i class=\"footnote\">ב\"בית ברוך\" (לרב בנימין יהושע זילבר ) על ה\"חיי אדם\" (שם) מובא שיש אומרים, שלצורך גדול מותר בימי ליבונה. ועיין בספר \"פני ברוך\" (סי' לז, הערה יג) ובשו\"ת \"יביע אומר\" (ח\"ד יו\"ד סי' לה אות ה).</i>. אבל יש להתיר להן ללכת, אפילו בימי ראייתן, להקמת מצבה, ביום זכרון וכן בימי הסליחות, עד יום-הכיפורים<sup class=\"footnote-marker\">11</sup><i class=\"footnote\">עיין \"פני ברוך\" סי' לז סעיף ז.</i>.",
            "יש נוהגים שנשים הרות אינן נכנסות לבית-הקברות. ",
            "אך הגר\"א כתב שכלל לא תלכנה לבית-הקברות (אפילו טהורות), ויש שנהגו כך<sup class=\"footnote-marker\">12</sup><i class=\"footnote\">הגר\"א באגרת לבני ביתו (הנקראת \"עלים לתרופה\") כתב \"ותשמור שלא תלך לבית הקברות כלל וכלל, כי שם מתדבקים הקליפות מאוד, וכל שכן בנשים וכל הצרות והעוונות באים מזה\". וב\"בית ברוך\" שם מביא שיש נוסח אחר של אגרת הגר\"א שלפיו באופן ארעי, כמו ביום-זכרון, אין חשש.<br>ב\"מגן אברהם\" (או\"ח סי' תקנט ס\"ק יד) מביא בשם האר\"י שאין לילך על הקברות אלא לצורך הלווית המת, בפרט אם לא תיקן עוון קרי, כי מתדבקים בו החיצונים ח\"ו (ויש אפוא לבעל קרי להיזהר לטבול לפני כניסתו לבית-הקברות). וב\"יביע אומר\" (שם) הביא מן ה\"מנחת אלעזר\" (ח\"א סי' סח) שלהשתטח על קברי צדיקים או ללכת לקברות אביו ואימו לכבודם, אף-על-פי שעובר דרך קברות אחרים, כיון דהוי צורך מצוה, שומר מצוה לא ידע דבר רע.</i>.",
            "בכל מקרה, כל פניה לנשים או לאנשים חייבת להיעשות בדרכי נועם בכל מקום, וק\"ו בזמן רגיש כהלויה ובמקום רגיש כבית-הקברות.",
            "יהי רצון שיתקיימו בנו דברי הנביא \"בלע המות לנצח ומחה ד' אלוקים דמעה מעל כל פנים\". "
        ],
        [
            "\n<small>ברלין, גרמניה, שבט תשנ\"ה</small>",
            "<b>עד. ניקיון סביב מצבות לצורך צילום לצורכי מחקר</b>",
            "<b>שאלה:</b>",
            "אני מתגורר בגרמניה, בהיותי צלם במקצועי הופקדה עלי בעבר לעיתים גם המשימה של תעוד צילום של מצבות בבתי עלמין יהודיים עתיקים בגרמניה. העבודה הזאת מיועדת לצורך מחקר ההסטוריה היהודית ובעיקר את המחקר המשפחתי. כיהודי שומר מצות שאלתי את עצמי לא פעם אם העבודה הזאת ובעיקר עבודת ההכנה, מתישבת עם ההלכה, מבחינת כבוד המת. ברצוני להציג לכם שלוש שאלות ואודה לכם אם תוכלו במחילה מכבודכם להשיב לי תשובה.",
            "1. האם עבודות, כגון ניקוי המצבות לצורך תעוד וצילום למטרות הסטוריות וגניאולוגיות (מחקר משפחתי), מותרות או אסורות על פי ההלכה? ",
            "הערה: ",
            "עבודה זאת כוללת ניקוי המצבה מאזוב ופטריות וכן זיהום סביבתי (אבק פיח) ולעתים אף הסרת צמחיה, לצורך גילוי הכתב, כשלב מקדים לצילום המצבה.",
            "2. האם הסרת אדמה וצמחים לצורך חשיפת הכתוב בתחתית המצבה (כאשר ברור שברבות השנים נערמה האדמה וכסתה את חלקה התחתון של המצבה), מותרת או אסורה?",
            "3. האם עבודות כאלה מפריעות למנוחת המת או פוגעות בכבוד המת?",
            "<b>תשובה:</b>",
            "1. עבודות ניקוי המצבות מעפר שהצטבר על גביהן<sup class=\"footnote-marker\">1</sup><i class=\"footnote\">משום שאינו עפר מן הקבר אלא עפר שהצטבר ע\"י סחף וכד', ואפילו כאשר נתערב העפר, שרי.<br>סנהדרין (מז ע\"ב) \"קבריה דרב הוי שקלי מיניה עפרא לאישתא בת יומא, ואמר שמואל יאות עבדין, קרקע עולם הוא ואינה נאסרת\". ומן הראשונים הסבירו דכיון דלרפואה הוא דעבדין, אין כאן קלות ראש, ואם כן כאן, שהוא לצורך יפוי הקברים, שהוא כבודם של המתים, כל שכן שמותר.</i> במשך השנים מותרת ואף מומלצת, שהרי הקברים משתמרים בכך. צחצוח האבן או הבלטת האותיות גם הם מותרים, אפילו אם העבודה מתבצעת לצורך תיעוד הקברות.",
            "2. יש לשמור את העפר בתוך שטח בית-הקברות<sup class=\"footnote-marker\">2</sup><i class=\"footnote\">מדברי מרדכי (פרק רביעי במס' מגילה) \"התירו להשתמש בעפר הקבר עצמו לרפואה וכדומה\" משמע, שקרקע בית-הקברות מותר לגמרי, וכן משמע מדברי הרמ\"א בסי' שסח סעיף א. ואולם הב\"ח שם אוסר אפילו קרקע של בית-הקברות, מדרבנן.</i>.",
            "3. גם בזמן העבודות יש לשמור על קדושת המקום<sup class=\"footnote-marker\">3</sup><i class=\"footnote\">מגילה (כט ע\"א) \"תנו רבנן, בית הקברות אין נוהגים בהן קלות ראש (לאכול ולשתות שם) ואין קורין ושונים שם. ולא יטייל לקפנדריא (קיצור דרך)\". וכן נפסק בשו\"ע סי' שסח סעיף א - \"ואין מחשבין שם חשבונות\".</i>, ובוודאי שאין לדרוך על הקברים ואין לישב על המצבות<sup class=\"footnote-marker\">4</sup><i class=\"footnote\">קבר בנוי אסור בהנאה ואיסורו מדאורייתא, כמו משמשי ע\"ז, כמו שמוכח בסוג' במסכת סנהדרין (מז ע\"ב). גם המצבה שניתנה על הקבר וחוברה לו, נאסרה, לדעת ה\"ר ישעיה, מובא בטור יו\"ד בסי' שסד וברמ\"א, ולשיטה זו האיסור מדאורייתא. והרא\"ש חולק משום שהמצבה בעיקרה אינה לבניין הקבר אלא לציון מי שנקבר שם.</i>.",
            "4. כמובן שאין לחפור תחת המצבה<sup class=\"footnote-marker\">5</sup><i class=\"footnote\">העפר שנלקח מחפירת הקבר - אסור בהנאה, משום שהוא עפר תלוש שלבסוף חיברו, ונאסר כמו הקבר עצמו, לדעת ה\"ר ישעיה (הובא בטור יו\"ד סי' שסד) והרמ\"א. אמנם הרא\"ש חולק שאין זה נקרא תלוש ולבסוף חברו, מכיוון שנתלש על מנת לחברו.</i>. "
        ],
        [
            "\n<small>מונטיוודאו, אורוגואי, אדר תשנ\"ד</small>",
            "<b>עה. סדרי עדיפות לחברת קבורה המטפלת ביהודים וגויים</b>",
            "<b>שאלה:</b>",
            "יש בעירנו שתי חברות העוסקות בטיפול בנפטר (לקיחתו מבית החולים, הכנסתו לארון, הבאתו לבית הלוויות, לקיחתו לבית הקברות). חברות אלו לא מטפלות בנושא הטהרה המוטל על החברה קדישה המקומית.",
            "אחת החברות העוסקת בנושאים הנ\"ל היא בבעלות יהודית, והיא מטפלת ביהודים בלבד, למרות שהעובדים והנושאים את הארון ואת הנפטר אינם יהודים. החברה השניה היא בבעלות של גוי, ומטפלת ביהודים ושאינם יהודים. בחדר הלוויות משנים את סימן ההיכר לפי הצורך. במקרה של גוי שמים מעל המיטה צלב ובמקרה של יהודי מגן דוד וכן במכונית הלוקחת את הארון לבית הקברות.* האם יש עדיפות לחברה של יהודי על פני החברה של הגוי למרות שהעובדים אינם יהודים או שמא אין בכך מעלה יתרה?",
            "* האם יש בעייה בכך שבמקרה של יהודי ושל אינו יהודי משנים מצלב למגן דוד?",
            "<b>תשובה:</b>",
            "1. כאשר ישנה ברירה להתעסק בעסק מסחרי עם חברה של יהודי או עם חברה של גוי, ישנה בדרך כלל עדיפות לחברה שבבעלות יהודי<sup class=\"footnote-marker\">1</sup><i class=\"footnote\">על הפסוק: \"וכי-תמכרו ממכר לעמיתך או קנה מי עמיתך\" (ויקרא כה, יד) דרשו חז\"ל (ספרא, בהר, פרשה ג) \"מנין כשהוא מוכר, לא תהיה מוכר אלא לעמיתך, ומנין כשהוא קונה, לא תהיה קונה אלא מיד עמיתך, ת\"ל או קנה מיד עמיתך\". ועיין בתשובת הרמ\"א (סי' י) שפסק כך להלכה אף \"בהפסד ממון מועט\"; כמו כן יעויין בספר \"אהבת חסד\" (פרק ה הלכה ו). בגדר \"הפסד מועט\" כתב מרן הגר\"ש ישראלי שמסתברא, שההפרש הוא עד שתות, הינו ששית.</i>.",
            "2. אין מניעה להניח מגן דוד על מיטת יהודי נפטר כדי לזהותו כיהודי<sup class=\"footnote-marker\">2</sup><i class=\"footnote\">כתב ה\"כלבו\" (הביאו ה\"בית יוסף\" בסוף סי' שנב) \"וטחין ראשו (של המת) בביצים טרופות בקליפתן, וזה הסימן קדושה, לפי שהיה מוליכין אותו חוץ לעיר ליקבר, וכדי שיכירו הקוברין שהוא ישראל, עשו בו סימן זה\". מדברים אלה ניתן ללמוד שהיו לוקחים גם מתי ישראל וגם מתי נכרים, אך היה סימן זיהוי לישראל, בדומה למצבכם.</i>. נתינת הצלב על מיטת גוי אסור שתיעשה ע\"י יהודי, אך כאמור בשאלתך, אכן אינה נעשית על-ידי יהודי<sup class=\"footnote-marker\">3</sup><i class=\"footnote\">הצלב הינו סמל של ע\"ז, ויש ליהודי להתרחק מסמליות זו, ראה בפסקי הרב יא\"ה הרצוג (חלק יו\"ד סי' מט) שכתב, שיש להוציא מבית-הכנסת שטיחים, המעוטרים בצורות של צלב.</i>.",
            "לגבי שאלתך בעניין עזרת גויים בטהרת המת.",
            "מצד הדין אין איסור להיעזר בגויים בטהרת המת, וכפי שהגמרא אומרת: מת ביום טוב ראשון, יתעסקו בו עממין<sup class=\"footnote-marker\">4</sup><i class=\"footnote\">מס' ביצה (ו ע\"א), ונפסק להלכה בשו\"ע או\"ח (סי' תקכו סעי א).</i>. ואולם טוב שאמנם לא יגעו בו לא גויים, ולא בעלי קרי, ולא נידה<sup class=\"footnote-marker\">5</sup><i class=\"footnote\">פרק מעשה המת המיוחס להלל הזקן, נדפס בסוף ספר \"סדר ז' באדר\" לגרי\"מ טולדנו (עמ' 165) והובא ב\"גשר החיים\" (ח\"א עמ' קי). וכן כתוב ב\"כל בו\" על אבילות (עמ' 87) שגדולי הדור הקפידו, שטהרת המת תהיה דווקא על-ידי יהודים, ומכל שכן שלא יגע עכו\"ם במת בשעת טהרה או אחרי טהרה, או בשעה שנושאין אותו, וציין לשו\"ת הרדב\"ז (ח\"ב סי' תקז) ו\"תרומת הדשן\" (פסקים וכתבים סי' ה). ועיין \"עבודת הגרשוני\" (סי' עז), וכה ציוה יעקב אבינו ורבנו הקדוש שלא יגע ערל במיטתו.</i>. ועל כן, אם אין יהודים בעיר המוכנים לעזור בטהרת המת, מותר להיעזר בגויים המבצעים את הוראותיו של האחראי היהודי בטהרה, אך לאחר שיסיימו הגויים ויסלקו את ידיהם, ישליך היהודי מים על כל גופו של הנפטר, כך שסוף טהרתו תהא נעשית על-ידי ישראל<sup class=\"footnote-marker\">6</sup><i class=\"footnote\">על-פי הרדב\"ז הנ\"ל בהערה 5.</i>. "
        ],
        [
            "\n<small>טריאסט, איטליה, אדר תשנ\"ג</small>",
            "<b>עו. מילה לשם גירות לתינוק שאביו יהודי ואמו נכרית ואינה בהליכי גיור</b>",
            "<b>שאלה:</b>",
            "כיצד לנהוג במקרה ואבא יהודי מבקש למול בנו מאמא גויה ונראה שהוא מוכן לחנכו בבית-ספר יהודי. בשו\"ע רס\"ו סעי' יג קצת משמע שכן מלין אותו שלא בשבת?!",
            "<b>תשובה:</b>",
            "ישראל שנשא גויה, בנו אינו נימול אף בחול<sup class=\"footnote-marker\">1</sup><i class=\"footnote\">פרישה יו\"ד רס\"ו ס\"ק ל.</i>, וכל עוד אין האם הגויה בהליכי גיור, אין למול את הבן אף לשם גירות, כי בגירות כזו ברור שלא יהיה בה חינוך יהודי וקבלת עול מצוות<sup class=\"footnote-marker\">2</sup><i class=\"footnote\">ועיין עוד בשו\"ת \"זכר יצחק\" (סי' ב) ובשו\"ת \"שרידי אש\" (חלק ב' סי' צה); ודלא כר' צבי הירש קלישר המובא בשו\"ת ר' עזריאל הילדסהיימר (סי' רכט) ושו\"ת \"בית יצחק\" (חלק אבן העזר סי' כט) שרצו להתיר למולו כדי לקרבו למצוות, והמציאות מוכיחה שכל עוד שהאם גויה, לא יגיע לקיום מצוות.</i>.",
            "וראה בתשובתינו \"במראה הבזק\" חלק א' עמוד 116 ובהערה 2 שם. "
        ],
        [
            "\n<small>בולוניה, איטליה, כסלו תשנ\"ג</small>",
            "<b>עז. קטן שנתגייר ובגדלותו איננו מקפיד על שמירת תורה ומצוות</b>",
            "<b>שאלה:</b>",
            "גר קטן שנתבגר, ולאחר שנתחנך בכמה מצוות, כגון ת\"ת, תפילה, ציצית ותפילין עשה בר מצוה וכבר קיבלו אותו הקהל כיהודי לכל דבר, איך להחשיבו כשידוע לנו שאינו שומר שבת וכשרות כראוי? האם יש לו דין של \"גר שנתגייר בין העכו\"ם\" (שבת סח:) שלפי הרמב\"ם מדבר בגר קטן (הל' שגגות פ\"ז ה\"ב ולחם משנה שם)?",
            "<b>תשובה:</b>",
            "קטן שנתגייר בבית-דין על מנת שיתחנך לקיום מצוות, ועל מנת שיתחנך במשפחה ובמוסדות של שומרי מצוות, דיינינן ליה כיהודי לכל דבר<sup class=\"footnote-marker\">1</sup><i class=\"footnote\">ולא חיישנן שמא ימחה בגדלותו ויהיה גוי למפרע. כך כתב ריטב\"א בכתובות (יא ע\"א ד\"ה גמ'), וכן הוא בחדושי הרשב\"א שם (ד\"ה ולענין פסק הלכה) וכן ברבנו קרשקש (שם ד\"ה ולעניין פסק הלכה) (ונראה שיש שם טעות-סופר וצ\"ל שהוא עצמו בגיורו, ע\"ש). וכן נפסק ב\"חתם סופר\" (יו\"ד סי' רנג, מובא ב\"פתחי תשובה\" יו\"ד סי' רסח ס\"ק ח).</i>, אלא שהוא יכול למחות על גיורו כשיגדל<sup class=\"footnote-marker\">2</sup><i class=\"footnote\">כתובות דף יא ע\"א, ונפסק בשו\"ע יו\"ד סי' רסח סעיף ז.</i>, כל עוד שלא ראינו אותו מתנהג כיהודי<sup class=\"footnote-marker\">3</sup><i class=\"footnote\">כפשט תוס' ורא\"ש בכתובות שם, וכן נפסק בשו\"ע שם סעיף ח.</i>. וצריך להודיע לו, קודם שיגדל, שיכול למחות, ואם לא הודיעוהו, צריכים להודיעו בגדלותו<sup class=\"footnote-marker\">4</sup><i class=\"footnote\">שאם לא יודיעוהו עכשיו, שמא ישמע בגדלותו שהוא גר, ואז ימחה וגירותו תתבטל למפרע ויצאו הרבה קלקולים מכך (\"אגרות משה\" יו\"ד ח\"א סי' קסב), וכן כתב ב\"מנחת יצחק\" (ח\"ג סי' צט אות יג). ועיין עוד ב\"שבט הלוי\" (ח\"ה סי' קנ).</i>, ויכול למחות ברגע שיוודע לו<sup class=\"footnote-marker\">5</sup><i class=\"footnote\">שם וב\"ים של שלמה\" (כתובות פרק א סי' לה).</i>.",
            "אם הקטן גדל בסביבה של שומרי מצוות והוא אינו שומר תורה ומצוות, הרי זה עצמו מהוה מחאה, שהרי הוא מראה שאינו רוצה להיות יהודי<sup class=\"footnote-marker\">6</sup><i class=\"footnote\">\"תוס' ישנים\" בגליון לסוגיא בכתובות יא ע\"א. ועיין שו\"ת מהרש\"ם (ח\"ו סי' קט) שם משמע, שרק מפני שהוי תינוק שנשבה, לא הוי בהתנהגות שלו מחאה. משמע שאם לא הוי תינוק שנשבה, אז הוי בחילול שבת שלו מחאה.</i>. אבל אם לא גדל בסביבה של שומרי תורה, אז אין באי-שמירת מצוות שלו ראיה שאינו רוצה להיות יהודי, והיא אינה מהוה מחאה<sup class=\"footnote-marker\">7</sup><i class=\"footnote\">\"אחיעזר\" (ח\"ג סי' כח) ושו\"ת מהרש\"ם (ח\"ו סי' קט). ואע\"פ שה\"אחיעזר\" הנ\"ל אינו מחלק, וכותב שבכל אופן אין אי-שמירת מצוות מהוה מחאה, אנו נקבל אותו רק בהסתייגות הנ\"ל שאין הסביבה שלו שומרי מצוות. כך פסק מרן הגר\"ש ישראלי וכתב שצריך עוד עיון בזה.</i>. ואפשר שאם הסביבה היא סביבה שאין שומרים בה, אלא שומרים על דברים מועטים, כגון הדלקת נרות שבת וקידוש - אז אם רואים גם אותו מתנהג כך, הוי התנהגות כיהודי ואינו יכול עוד למחות אחר-כך<sup class=\"footnote-marker\">8</sup><i class=\"footnote\">עיין הערה 3 למעלה.</i>, שהרי הוא מראה, שרוצה להיות יהודי<sup class=\"footnote-marker\">9</sup><i class=\"footnote\">מסברה, היינו שהוא חושב, שאין היהדות דורשת יותר מזה, מפני שהוא רואה שכך מתנהגים היהודים שבסביבתו, והוא מקבל בלב שלם את היהדות כמו שהוא רואה אותה. וכל עוד לא הוכח ההיפך, יש להניח שאם היה יודע, שאין קיומם מספק, היה מקבל כפי הראוי. והראיה לזה, שאין צריכים להודיע לגר את כל התורה כולה לפני שהוא מתגייר, אלא מודיעין לו מקצת מצוות, שאין אי-ידיעת המצוות מעכבת הגירות, ורק בידע ולא רצה לקבל הוא עיכוב הגירות, וכאן - מה שהוא יודע, הוא מקבל. וכן מובא ב\"אגרות משה\" (יו\"ד ח\"א סי' קס) ללמד זכות על קבלת מצוות של גרים שאינם רוצים לשמור את כל התורה אלא להתנהג כיהודים שבסביבתם. ואעפ\"י ששם הוי רק לימוד זכות, שאני הכא שלא צריכים קבלת מצוות של הקטן כלל, אלא בית-הדין מקבלים המצוות בשביל הקטן, ונחשב כאלו הקטן עצמו כבר קיבל מצוות, וזה מכוח זכין לאדם שלא בפניו, עיין בריטב\"א (שם ד\"ה גמ'), וכן ברבנו קרשקש (שם ד\"ה אמר רב יוסף), וכן ב\"שיטה מקובצת\" בשם שיטה ישנה (ודלא כשיטת התוס' המובא ברשב\"א ובריטב\"א).<br>ואפילו לפי שיטת התוס' בסנהדרין (סח ע\"ב ד\"ה קטן) שצריכים קבלת מצוות בגר קטן, הרי מבואר להלכה שאין צריכים להודיע לו את המצוות, ולכן משמע שאם מקבל את היהדות כמו שהוא חושב שצריכה להיות, הוי קבלה טובה.</i>.",
            "ולכן, בנדון דידן, שהוא שומר שבת, אבל לא כראוי, נראה שאין בזה מחאה, ובפרט בחוץ לארץ. ואדרבה, אפשר שזה נחשב להתנהגות כיהודי, ואינו יכול למחות אחר-כך בכלל.",
            "לעומת זאת, קטן שנתגייר בבית-דין כשר, שלא על מנת לגדלו בדרך תורה ומצוות, יש פקפוק בעצם גירותו, ולכן צריכים שוב לגיירו בגדלותו<sup class=\"footnote-marker\">10</sup><i class=\"footnote\">עיין \"מנחת יצחק\" (ח\"ג סי' צט סעיף ג ו-ד) שכותב, דלא הוי יהודי כלל, הואיל ולהיות יהודי עבריין אינה זכות לילד, ויותר טוב לו להיות גוי צדיק. וכן משמע ממרן הראי\"ה קוק ב\"דעת כהן\" (סי' קמז וקמח). וכן בשו\"ת \"מטה לוי\" (חלק שני סי' נה) ובשו\"ת \"זרע יצחק\" (סי' ב, מובא בפד\"ר כרך א, עמ' 378). אבל ב\"בית יצחק\" לר' יצחק שמעלקיש (יו\"ד ח\"ב בהלכות גירות) כתב דהוי זכות, הואיל וסוף סוף נכנס תחת כנפי השכינה, וכן פסק ב\"אחיעזר\" (ח\"ג סי' כח) כמותו. ולכן נראה שמידי ספק לא יצאנו. וכן פסק בפד\"ר הנ\"ל דהוי ספק בגירות. וכן משמע מ\"דברות משה\" (ח\"ב סי' סד הערה יא). ועיין עוד ב\"אגרות משה\" (יו\"ד ח\"א סי' קנח בסופו ואה\"ע ח\"ד סי' כו סעיף ג), ויש להאריך. ומה שדייקת מן הרמב\"ם בהל' שגגות פ\"ז, עיין \"דברות משה\" הנ\"ל.<br>הערה: עיין גם בתשובה שהתפרסמה בשו\"ת \"במראה הבזק\" (חלק א תשו' מג מהדורה ראשונה)</i>. "
        ],
        [
            "<small>טורינו, איטליה, תמוז תשנ\"ג</small>",
            "<b>עח. הלכות גר קטן לכשיגדל ויגיע לגיל מצוות</b>",
            "<b>שאלה:</b>",
            "גר קטן שנימול וטבל לפני ג' האם טעון בי\"ד גם כן כשיגדל או מספיק שיודיעוהו מצוות אפילו על ידי דיין אחד ואם לא מחה הרי הוא גר?",
            "<b>תשובה:</b>",
            "גר קטן שנתגייר על-פי ההלכה, יכול למחות בגירותו כאשר הוא מגיע לגיל מצוות, היינו י\"ב שנים ויום אחד לבת וי\"ג שנים ויום אחד לבן<sup class=\"footnote-marker\">1</sup><i class=\"footnote\">כתובות יא ע\"א; שו\"ע יו\"ד סי' רסח סעיף ז. ולעניין מחאה כשנתגייר אחד מהוריו עמו - עיין \"פתחי תשובה\" (שם ס\"ק ח בשם שו\"ת \"חתם סופר\" יו\"ד סי' רנג) ובשו\"ת \"אחיעזר\" (ח\"ג סי' כח). ונראה שלא לפסוק כ\"חתם סופר\" בזה הואיל ובשו\"ע ורוב רובם של הראשונים לא כתבו כן, וצ\"ע.</i>. כאשר הוא מגיע לגיל זה, אין צריך להודיע לו, מהן המצוות שעליו לקיים<sup class=\"footnote-marker\">2</sup><i class=\"footnote\">אף-על-פי שהתוס' (מובא בחידושי הרשב\"א כתובות שם ד\"ה כיון שגדל, ובריטב\"א שם ד\"ה כיון שהגדילה, ובחידושי רבנו קרשקש שם ובחידושי הר\"ן שם) כתבו, שצריכים להודיע לקטן את המצוות לאחר שגדל, לא קיימא לן כן, אלא קיימא לן כשיטת הרא\"ש בכתובות (שם סי' כג) וכמו שנפסק בטור ושו\"ע הנ\"ל, וכמו שכתבנו לקמן (עיין הערה 6), ובנושאי כלים של השו\"ע ובאחרונים לא חששו לשיטת התוס'.</i>, והמחאה אינה צריכה להיות לפני בית-דין<sup class=\"footnote-marker\">3</sup><i class=\"footnote\">כנ\"ל בהערה 2.</i>, אלא כשהוא מגיע לגיל זה, ואומר שאין רצונו להיות גר<sup class=\"footnote-marker\">4</sup><i class=\"footnote\">רש\"י כתובות (שם ד\"ה יכולים למחות).</i>, מתבטלת גירותו למפרע<sup class=\"footnote-marker\">5</sup><i class=\"footnote\">\"חתם סופר\" יו\"ד סי' רנג (מובא ב\"פתחי תשובה\" שו\"ע יו\"ד סי' רסח ס\"ק ח).</i>. אבל אם ראינו אותו מתנהג כיהודי אחרי גדלותו, שוב אינו יכול למחות<sup class=\"footnote-marker\">6</sup><i class=\"footnote\">כשיטת הרא\"ש (סי' כג בכתובות שם), נפסק בטור ושו\"ע הנ\"ל.</i>.",
            "כל זה נאמר על גר שיודע שהוא גר ושאפשר לו למחות. אבל אם אינו יודע שהוא גר, צריכים להודיע לו שהוא גר, ושאפשר לו למחות<sup class=\"footnote-marker\">7</sup><i class=\"footnote\">\"אגרות משה\" (יו\"ד ח\"א סי' קס\"ב), \"מנחת יצחק\" (ח\"ג סי' צט). ועיין עוד ב\"שבט הלוי\" (ח\"ה סי' קנ).</i>, ואז הוא יכול למחות<sup class=\"footnote-marker\">8</sup><i class=\"footnote\">שם וב\"ים של שלמה\" כתובות (פרק א סי' לה).</i>, ואין התנהגותו כיהודי לפני ידיעתו מעכבת את האפשרות למחות<sup class=\"footnote-marker\">9</sup><i class=\"footnote\">\"אגרות משה\" ו\"מנחת יצחק\" הנ\"ל.</i>, שהרי לא ידע כלל, שיש אפשרות כזאת. לכתחילה צריכים להודיע לו, לפני גדלותו, שהוא גר, וכי אפשר יהיה לו למחות, כדי שיוכל למחות, אם ירצה, כאשר יגדל<sup class=\"footnote-marker\">10</sup><i class=\"footnote\">שם.</i>. "
        ],
        [
            "\n<small>קרלסרואה פורסהיים, גרמניה, כסלו תשנ\"ב</small>",
            "<b>עט. גיור גויה החיה עם כהן ורוצה להינשא לו</b>",
            "<b>שאלה:</b>",
            "הנני מכהן כרבה של העיר פורסהיים וקרלסרואה בגרמניה. השאלה היא, אדם בשם פלוני לשעבר תושב נתניה העיר ממוצא בוכרי חי מזה שנה עם נכריה ונולדו להם שלושה ילדים והרביעי בדרך. אשתו הנכריה מבקשת להתגייר גיור כהלכה ומוכנים לשנות אורח חייהם ולחיות חיים יהודיים כהלכה, מוכנים לקבל עליהם שמירת שבת, כשרות וטהרת המשפחה. אני מתרשם כי דבריהם כנים ורצונם אמיתי. הבעיה היא כי פלוני הוא כהן ונשאלת השאלה מה לעשות בנדון.",
            "1. האם לגייר אשתו הנכריה ולאפשר להם לחיות יחדיו ללא חו\"ק כדמו\"י?",
            "2. להמנע מגיורה כלל?",
            "3. האם יהיה ניתן להפקיע את כהונתו של פלוני כדי שיוכל לאחר גיורה לשאתה כדמו\"י?",
            "4. או להתעלם בשעת הגיור מעובדת היותו כהן?",
            "נ.ב. ידוע לי על מקרה דומה שבו התברר כי אדם הנקרא כהן לא היה מיוחס והפקיעו כהונתו והותר לו להנשא לגיורת.",
            "<b>תשובה:</b>",
            "על-פי המבואר בשאלה, כי מר פלוני הינו כהן, אסור לגייר את האשה, מכיוון שרצונה הוא, שעל-ידי הגיור תוכל להינשא למר פלוני כדת משה וישראל, ועל-פי דין אסור לכהן באיסור תורה לחיות עם גיורת<sup class=\"footnote-marker\">1</sup><i class=\"footnote\">עיין בשו\"ת \"אחיעזר\" (ח\"ג סי' כח) שדן בכהן, שחי עם גויה, ונולדו להם ילדים, ובאה עם ילדיה להתגייר, והעלה למסקנה שאין לגיירם מטעמים אלה:<br>א. יהודי החי עם גויה עובר על לאו ד\"לא תתחתן בם\" לשיטת הרמב\"ם (הל' איסורי ביאה פי\"ב הל' א), ואף דלשיטת הטור (אבן העזר סי' טז) לאו זה קאי על ז' עממין בדווקא, מכל מקום איכא כרת מדברי קבלה (סנהדרין פא ע\"ב - פב ע\"א, ורמב\"ם שם הל' ד-ו), ואף קנאין פוגעין בו, דנישואין הוו פרהסיא. ואולם כהן החי עם גיורת עובר על לאו של איסור זונה לכהן לכולי עלמא. ואף שלפי הרמב\"ם לאו זה קיים אף בגיותה (שם הל' ג), מכל מקום יש החולקים עליו. ועוד, שהרי הלאו ד\"לא יחלל זרעו בעמיו\" קאי דווקא על כהן הבא על גיורת, ולא על הבא על גויה. ולפי זה נמצא שבגירותה עובר ודאי בב' לאוין, ואלו בגיותה דווקא לרמב\"ם איכא ב' לאוין, אך לחולקים עליו אין אלא כרת מדברי קבלה שהוא קיל טפי.<br>ב. מצד האשה עצמה, הרי שבגיותה אינה עוברת על לאו, דאינה מצוּוה במצוות התורה, ואלו בגירותה היא מוזהרת באיסור זונה.<br>ג. בעניין נשים המתגיירות על מנת להינשא ליהודי יש חשש גדול בטוהר כוונתן לקבל עול תורה ומצוות, ואומדנא דמוכח שליבן בל עימן, עיי\"ש.<br>ועיין עוד בשו\"ת \"יביע אומר\" (כרך ב חלק אבן העזר סי' ג) שהעלה נימוק נוסף שלא לגייר באופן שכזה, משום שאפילו נאמר שעל-ידי גיור יפחתו איסורי תורה במספרם או בחומרתם ממה שעבר בהיותו עמה בגיותה, הרי זה בבחינת \"הלעיטהו לרשע\" וכו', ואין לבית-דין לעשות מעשה שכזה (ונסמך בזה על דברי בעל ה\"עקידה\", בראשית סי' כ).</i>.",
            "אמנם, כהני זמנינו הם \"כהני חזקה\", ועל כן יש לברר, אם מר פלוני אכן מוחזק ככהן. על כבודו לבדוק, אם הנ\"ל נהג ו/או נוהג לעלות לתורה ככהן, או לישא כפיו בברכת-כהנים, או להיזהר מלהטמא למת וכיו\"ב. במקרה שלא נהג כך באופן ברור, יש לברר אצלו, אם עובדת היותו כהן נודעה לו מאביו, וכיצד התנהג אביו (או אבי אביו) בעניינים הנ\"ל.",
            "רק אם יתברר, כי יש ערעור ממשי על עצם החזקתו של מר פלוני ככהן, אזי ניתן יהיה לדון מחדש בנושא, ועל סמך הנתונים שיתבררו אפשר יהא לשקול גיור שכזה בבית-דין המוסמך לכך. "
        ],
        [
            "\n<small>טריאסטי, איטליה, אדר תשנ\"ג</small>",
            "<b>פ. אדם שנימול ע\"י גוי וטבל, הטפת דם ברית טבילתו שנית</b>",
            "<b>שאלה:</b>",
            "אב יהודי שמסר בנו מאמא גויה, לרופא גוי, למולו. וזאת, כדי לתת לבנו \"הזדהות יהודית\". ויגדל הילד ויגמל, ובהגיעו לגיל עשרים בערך ועמד על דעתו, בקש להתגייר כדת משה וישראל. וילך לאחד מבתי הדינים באיטליה, ויאמרו לו שמכיוון שערלתו הוסרה אינו טעון הטפת דם ברית ומספיק שיטבול לשם גירות בפני הב\"ד. ויקם, וילך, ויעש, ככל אשר ציוה עליו הב\"ד.",
            "והנה הרמ\"א מביא מחלוקת בסי' רסח סעי' א' בטבל קודם שמל. האם יש לסמוך על הטבילה ולדרוש ממנו הטפת דם ברית? האם ד\"ז שנוי במחלוקת בין אשכנזים לספרדים? כיצד לנהוג הלכה למעשה?",
            "<b>תשובה:</b>",
            "בן לאב יהודי ואם גויה שנימול ע\"י רופא גוי, צריך להטיף ממנו דם-ברית ללא ברכה<sup class=\"footnote-marker\">1</sup><i class=\"footnote\">הכרעת השו\"ע יו\"ד סי' רסח סעיף א.</i>, ואחר כך צריך טבילה.",
            "אם טבל קודם שהטיפו ממנו דם-ברית, צריך טבילה שנית לאחר שיטיפו ממנו דם-הברית, הן לאשכנזים<sup class=\"footnote-marker\">2</sup><i class=\"footnote\">ע\"פ הש\"ך (שם ס\"ק ב).</i> הן לספרדים<sup class=\"footnote-marker\">3</sup><i class=\"footnote\">ע\"פ \"ברכי יוסף\" (שם ס\"ק ה).</i>. "
        ],
        [
            "\n<small>מונטוידאו, אורוגואי, סיון תשנ\"ג</small>",
            "<b>פא. הדרכה כללית בענין גיורים בדרום אמריקה ובעיית החרם</b>",
            "<b>שאלה:</b>",
            "בקהילתנו רבות הבעיות הרוחניות. רוב חברי הקהילה יוצאי גלות טורקיה, אבל עוברים עכשיו תהליך התבוללות באורוגואי ומצבם חמור מבחינת שמירת תורה ומצוות. מאידך גיסא יש להם רגש יהודי עמוק והזדהות עם ארץ ישראל ויושביה. לאחר עבודה קשה ומאומצת של שנתיים ימים הצלחתי לארגן קבוצה ללימודי היהדות הן של מבוגרים והן של בני הנוער. האנשים כבר החלו להקפיד על הדלקת נרות שבת.",
            "לצערנו פשטה \"האופנה\" בקהילה שבני הנוער מחפשים להם בנות זוג דווקא מן הנכריות, ועכשיו רוצים לגיירן. אני סרבתי באופן עקרוני לעסוק בגיור גם מפני שאינני מוסמך לכך, וכן בגלל שנהוג לא לגייר בדרום אמריקה. הציבור טוען כלפי שאינני מקיים חובתי כרב הקהילה, והם ידרשו להחליפני ברב קונסרבטיבי, כיצד לנהוג?",
            "זאת ועוד: מה יקרה כשנכריה מתגיירת גיור שלא כהלכה, ובעתיד תלד בן ותביא אותו לברית מילה ולאחר מכן לבר-מצווה? כיצד להגיד לה שבנה לא יהודי? עם כל ההתנגדות שיש כבר בקהילה לתורה ומצוות זה יגרום עוד חה\"ש ר\"ל. או בחור שנתגייר לא כהלכה ובא להתפלל, האם מונים אותו למניין גם במקרה שהוא יהיה העשירי? איך נוכל להלבין את פניו ולהגיד לו שהוא לא יהודי?",
            "אודה לכם אם תבהירו לי את המצב ההלכתי גם בשאלות הבאות:",
            "1. מה בדיוק פסק הדין בקשר לגיורים לגבי אורוגואי? האם קיים אותו החרם כמו בבואנוס איירס? הרב הראשי באורוגואי, הרב נחמיה ברמן ז\"ל היה סבור שלא.",
            "2. במקרה של זוג מעורב שכבר גרים ביחד או התחתנו נישואים אזרחיים מה עושים? האם כדאי שהיהודי ימשיך לחיות באיסור, או אם החלק הלא יהודי מעוניין בחיים יהודים מתחילים תהליך של גיור ומקימים בי\"ד כשר? כמובן, מדובר באנשים שאין להם שום אפשרות כלכלית לנסוע לארץ.",
            "3. בחורים רווקים שאין להם שום עניין בבנות יהודיות, שרוצים להתגייר (באים לבית-הכנסת כל קבלת שבת, אוכלים כשר, שומרים שבת), מה לעשות איתם?",
            "אני בטוח שאתם תשקלו את הבעיה מכל צדדיה, תוך ידיעה של המצב החמור של התבוללות ונשואי תערובת. אין לי שום כוונה ח\"ו לעשות משהו מחוץ למסגרת של ההלכה, גם אין לי כוונה לעודד אותם שיתחתנו נישואים אזרחיים תוך הבטחה של גיור אח\"כ, ח\"ו. אלא כוונתי (במקרה נדיר שישאלו אותי) וכדי שהמצב לא יהפוך מ\"בדיעבד\" ל\"לכתחילה\" היא לשכנע אותם לא להתחתן. אם כבר אהיה מול מצב של זוג שגרים יחד, אז האם להגיד להם: תתחילו ללמוד תורה, אחרי שנה נדבר בלא שום התחיבות מצדי?",
            "<b>תשובה:</b>",
            "דעתו של מרן הרב ישראלי כפי שהביעה פעמים מספר, היא, שאין לנו לגייר גיורים, כאשר יש הערכה, שאין הגר עתיד לקיים מצוות<sup class=\"footnote-marker\">1</sup><i class=\"footnote\">שו\"ת \"במראה הבזק\" (ח\"א תשובה עד במהדורה ראשונה) ועוד.</i>, ואין צריך לומר שאין לגייר כאשר המועמד לגיור אינו מקבל מצוות, אפילו בפה, בשעת גיורו<sup class=\"footnote-marker\">2</sup><i class=\"footnote\">שו\"ע יו\"ד סי' רסח סעיף ג.</i>. בדבר החשש שעקב גישה זו נדחפים לגיור מועמדים לזרועות הקונסרבטיביים והרפורמים, כבר התבטא הרב שאין חשש זה מצדיק, שנעשה אנו גיור קונסרבטיבי1.",
            "החרם שלא לגייר גיורים, הוטל במקורו על-ידי יוזמיו רק במדינת ארגנטינה שהיתה נתונה למרותם. אך הוא נתקבל, ונהגו על פיו למעשה גם בשאר מדינות דרום-אמריקה<sup class=\"footnote-marker\">3</sup><i class=\"footnote\">כן העיד הגר\"מ אליהו, הראשון לציון, לשעבר הרב הררשי לישראל.</i>. וכשנעיין, נמצא ששאלת חלוּת החרם במקומך איננה משמעותית, וזיל בתר טעמא: כבר הורינו שאותם המועמדים לגיור, אשר בן-זוגם אינו שומר מצוות<sup class=\"footnote-marker\">4</sup><i class=\"footnote\">גירות אשר המניע הראשוני שלה הוא מחמת אישות, הקילו הרבה אחרונים לגייר בזמן הזה. עיין בדברי הרב ב\"צ מאיר חי עוזיאל, הובאו דבריו בתושבע\"פ (כרך כט). אך כל זה אמור כאשר ההערכה הסבירה היא, שמתוך שלא לשמה יבוא לשמה, ולבסוף תהיה יהודיה שומרת מצוות לשם שמים.</i>, ולפי כל אומדן הם אינם מתעתדים לקיים מצוות, אין לגיירם מדינא גם לולא החרם. ואף מועמדים רווקים שניכרת בהם כוונה כנה להסתפח לעם היהודי, מ\"מ אי-אפשר לגיירם לכתחילה (גם לולא החרם!) במציאות החיים בדרום-אמריקה, כאשר החברה היהודית שאותה הם מכירים ומחמתה נתקרבו ל\"יהדות\" - אינה שומרת מצוות בעצמה, כך שהערכה סבירה היא, שלא יקיימו חיים של יהודי שומר מצוות לאחר גיורם<sup class=\"footnote-marker\">5</sup><i class=\"footnote\">עיין דברי הרב אליהו גולדמאן בשו\"ת \"דברי אהרון\" (סי' לה) מה שכתב בזה. והרב אליהו אביחיל המצוי בנבכי הקורות בקהילות דרום-אפריקה העיד שלדאבונינו לא השתנה המצב לטובה מאז תקופתו, וכך גם עולה ממכתבך.</i>.",
            "המצב המתואר בקהילתך הוא זה שעמד לעיני מטילי החרם, אשר סברו, שמדינא אין לבצע גיורים בכגון זה, ומטרת החרם היתה להרתיע רבנים שבכל זאת ביצעו גיורים כאלה - שימנעו מכך ולוּא משום אימת החרם.",
            "לסיכום יאמר, כהנחיה כללית, שאותם המועמדים לגיור, שניכר בהם, שמניעם הוא לשם שמים - דוגמת אותם הרווקים הבאים לבית-הכנסת - ואשר יש הערכה שבחברה מתאימה יתקרבו לשמירת מצוות מלאה, אותם יש לקרב ולהדריך לעלייה לא\"י, ולא משום אימת החרם, שקבע שגיורים יעשו בבית-דין שבירושלם, אלא משום ההכרה שרק בחברה שומרת מצוות ניתן לצפות מגר שיגיע לקיום מצוות, והרי זה תנאי הכרחי לגיור לכתחילה. "
        ],
        [
            "\n<small>טורינו, איטליה, תמוז תשנ\"ג</small>",
            "<b>פב. דיין גר בבית דין לגיור</b>",
            "<b>שאלה:</b>",
            "האם גר יכול להצטרף לב\"ד של ג' לקבל גרים אחרים, ומה הדין בדיעבד?",
            "<b>תשובה:</b>",
            "נראה שגר לא יכול לשבת בבית-דין לגייר גרים<sup class=\"footnote-marker\">1</sup><i class=\"footnote\">ב\"חכמת שלמה\" של הרב שלמה קלוגר (יו\"ד סי' רסח סעיף ג) כתוב ששאלה זו תלויה במחלוקת רש\"י ותוס' ביבמות דף קב ע\"א. ונראית כוונתו שהוא מדמה גירות לדיני נפשות, הואיל ויכול לבוא לידי נפשות, כגון איסור אשת איש, ולכן לפי תוס' אסור לגרים לגייר - הואיל וסבירא להו שגר פסול לדון גר בדיני נפשות. אבל לשיטת רש\"י יהיה מותר לגר לגייר, הואיל וגר דן בדיני נפשות. והואיל ואנחנו פוסקים כתוס', כמבואר בשו\"ע יו\"ד סי' קסט ובחו\"מ סי' ז סעיף א ובכל הפוסקים, יוצא שגר לא יכול לשבת בבית-דין לגייר גרים.</i>, ואף-על-פי שיש לפקפק על פסק זה<sup class=\"footnote-marker\">2</sup><i class=\"footnote\">אף-על-פי שבגירות צריכים בית-דין של שלושה (יבמות מו ע\"ב, נפסק בשו\"ע יו\"ד סי' רסח), נראה שאינה חמורה מדיני ממונות,שהרי לומדים את עצם הצורך בבית-דין לגירות משום שבגירות כתוב \"משפט\" (יבמות שם). כוונת הגמרא בזה היא לאמור שכמו שבדיני ממונות צריכים שלושה, כך בגירות צריכים שלושה (תוס' קידושין סב ע\"ב ד\"ה גר). וה\"ר יהודה ברבי יו\"ט ורבנו שמחה ז\"ל (מובאים דבריהם במרדכי יבמות לו) הרחיקו לכת בדמיון גירות לדיני ממונות וכתבו שמדאורייתא גירות כשרה בדיין אחד, כמו שמצאנו (בתחילת מסכת סנהדרין) בדיני הודאות והלוואות שכשרים בדיין אחד, ורק מדרבנן צריכים שלושה דיינים בבית-דין של גירות. ואפילו תוספות (קידושין סב ע\"ב ד\"ה גר) היתה להם הוה אמינא כזאת, ודחו אותה רק מכוח הכלל דכל היכא דאיכא לאקושי לקולא ולחומרא - לחומרא מקשינן. רואים מכל זה שהגמרא לומדת את דיני בית-הדין של גירות מדיני בית-דין של ממונות, ואם כן גר צריך להיות כשר לגייר גרים כמו שהוא כשר לדון גר בדיני ממונות (יבמות קב ע\"א, נפסק בשו\"ע חו\"מ סי' ז סעיף א)!<br>ויותר מזה, ראינו שאפילו את דיני הגירות עצמם לומדים מדיני ממונות, שהרי יש מחלוקת בין ראשונים, אם טבילת גר בלילה כשרה או לאו, ומחלוקתם תלויה בשאלה, אם טבילה דינה כתחילת דין - ואז פסולה בלילה, או כסוף דין - ואז כשרה בלילה (עיין רשב\"א יבמות מו ע\"ב ד\"ה וש\"מ, וריטב\"א שם ד\"ה וש\"מ, ובשו\"ע יו\"ד סי' רסח בט\"ז ס\"ק ט, ש\"ך ס\"ק ט ובגר\"א ס\"ק יז). רואים אפוא שגם דיני הגירות עצמם הם כדיני ממונות, שבהם סוף דין כשר בלילה, בעוד שבדיני נפשות גם סוף דין פסול בלילה (סנהדרין דף לב ע\"א). וא\"ת שחליצה תוכיח שצריכים דווקא ישראל גמור בבית-דין של חליצה (יבמות קב ע\"א ונפסק באה\"ע סי' קסט), ואף-על-פי-כן מדמים אותה לדיני ממונות (יבמות קד ע\"א)? אין זו ראיה, שבחליצה יש גזירת הכתוב, שכשרה רק בישראל, מה שאין כן בגירות, שלומדים מדיני ממונות, ולכן צריכים ללמוד כל ענייניה מדיני ממונות. ועוד, שחליצה עצמה כשרה בלילה, ורק מצד גביית הכתובה פסולה בלילה (עיין אה\"ע סי' קסט ב\"פתחי תשובה\" ס\"ק ט), ולכן רואים שבחליצה עצמה אין דין תחילת דין וסוף דין, שהרי אינה דיני ממונות, מה שאין כן בגירות, אם דנים מצד תחילת דין וסוף דין, על כן הוי כדיני ממונות ממש, וגרים צריכים להיות כשרים לדון בבית-דין של גרים, כמו שכשרים הם לדון בבית-דין של ממונות.</i>, כך צריכים לנהוג<sup class=\"footnote-marker\">3</sup><i class=\"footnote\">הואיל ולא מצאנו פוסק שמכשיר במפורשות, אין לנו כוח לפסוק נגד המשתמע מדברי ה\"חכמת שלמה\".</i>. ולעניין דיעבד יש להקל<sup class=\"footnote-marker\">4</sup><i class=\"footnote\">מאחר שאפשר להתווכח על עצם הפסק של ה\"חכמת שלמה\", כמו שכתבנו בהערה 2. ואפילו לשיטת ה\"חכמת שלמה\" יש לומר שבדיעבד אפשר לסמוך על שיטת רש\"י, שגר כשר לדון גר בדיני נפשות, ובפרט שהב\"ח כתב (חו\"מ סי' ז) שגם דעת רבנו ירוחם היא לפסוק כרש\"י (ועיין בס' \"הלכה פסוקה\", הלכות דיינים סי' ז הערה 10 בשם \"מאזנים למשפט\", שאפשר לאמר קים לי, כרש\"י), בצירוף שיטת הר' יהודה ברבי יו\"ט ורבנו שמחה (עיין הערה 2) שמדאורייתא גירות כשרה בדיין אחד, ורק מדרבנן צריכים שלושה. על כן מדאורייתא הגירות מתקיימת בדיינים הישראלים, וצירופו של הגר הוי חיוב מדרבנן, ולכן ניתן להקל. נוסף לנ\"ל ניתן לצרף דעת ה\"כנסת הגדולה\" (חו\"מ סי' ז \"בית יוסף\" א) שאם הקהל קיבלוהו עלייהו, אפשר לדון, ומשמע מדבריו שאפשר לדון אפילו נפשות, שמתרץ בזה, איך שמעיה ואבטליון היו יושבים בסנהדרין. ואולי אפשר להוסיף לזה גם דעת הריב\"א על התורה (פרשת משפטים, מובא ב\"מרגליות הים\" סנהדרין לו ע\"ב אות ה), שאם אין כמותם בישראל, אז גר כשר לדיני נפשות, וכן כתב הרשב\"ץ (בס' \"מגן אבות\", מובא ב\"ברכי יוסף\" חו\"מ סי' ז אות ו) וכן הסכים ה\"ברכי יוסף\" (שם), ולכן יש לומר שאם במקום שהגר נמצא בו אין כשרים שיכולים לשבת בבית-דין חוץ ממנו, שהוא כשר לכל. ובצירוף כל הנ\"ל נראה להכשיר הגירות בדיעבד. חוץ מכל הנ\"ל, אם צירפו הגר לבית-דין רק לעניין מילה או טבילה, כשר בדיעבד בכל אופן (עיין יו\"ד סי' רסח סעיף ג), ואפילו לרמב\"ם ורי\"ף שלכתחילה טבל או נימול שלא בפני ג' אסור להינשא לישראלית, בדיעבד לא תצא.<br>הערת מערכת: בעקבות גילוי תשובות ופסקים חדשים בנושא זה, נכתבה תשובה חדשה המופיעה בשו\"ת \"במראה הבזק\" ח\"ט תשובה לג.</i>. "
        ],
        [
            "\n<small>מילאנו, איטליה, סיון תשנ\"ג</small>",
            "<b>פג. כתיבת שם משפחתו של גר בכתובה</b>",
            "<b>שאלה:</b>",
            "האם מותר לכתוב בכתובת גר שם משפחתו, בין אם אביו מישראל בין אין אביו מישראל, בעיקר כשיש בעיר גרים אחרים ששמם הפרטי בישראל כשמו (למשל: מרדכי חסאן בן אברהם אבינו)?",
            "<b>תשובה:</b>",
            "מאחר שבכתובת הגר כותבים את שמו היהודי ואת עובדת היותו גר<sup class=\"footnote-marker\">1</sup><i class=\"footnote\">עיין שו\"ת רדב\"ז (ח\"א סי' קפ) שיש לכתוב בכתובת גיורת שהיא גיורת, כדי שלא יכשל בה כהן. וכן כתוב ב\"אגרות משה\" (יו\"ד ח\"א סי' קנט) שיכתבו בכתובתה \"גיורתא דא\". וכמובן שהוא הדין לגבי כתובת גר (עיין \"אוצר הפוסקים\" כרך יח, הל' כתובות - נוסח הכתובה, עמ' 97, סע' קז).</i> (כגון \"יעקב בן אברהם אבינו\" או \"יעקב בן אברהם הגר\"), אפשר להוסיף את שם משפחתו, אף-על-פי שהיה זה שם משפחתו גם קודם גיורו<sup class=\"footnote-marker\">2</sup><i class=\"footnote\">בתוספתא גיטין פ\"ו הל\"ו - \"גר ששינה שמו לשם הגויים, כשר. וכן אתה אומר בגיורת\". ופירשו הרשב\"א, הריטב\"א ור\"ת (תוד\"ה והוא) בגיטין לד ע\"ב, שבשעת כתיבת הגט כתב את השם שהיה לו בגיותו, ולא כתב את שמו היהודי הנוכחי, ואף-על-פי-כן בדיעבד כשר. וכן כתב בטור (אה\"ע סי' קכט, ונפסק בשו\"ע אה\"ע סי' קכט סעיף ו) - \"גר שכתב שם גיותו (בגט) - כשר, אפילו אם נשתקע ממנו\" (כלומר אף-על-פי שכבר אין קורין אותו בשם גיותו, אלא רק בשמו היהודי, מכל מקום בדיעבד כשר), הרי למרות שלכתחילה יש לכתוב את שמו היהודי, בדיעבד, אם כתבו את שמו הקודם - כשר. וכל שכן בנדון דידן, שנכתב שמו הפרטי היהודי והוזכר שהוא גר, דמותר לכתחילה להוסיף את שם המשפחה שהוא ממשיך להשתמש בו.</i>. ואדרבא, מקובל בכל הכתובות לציין את שם משפחת החתן והכלה<sup class=\"footnote-marker\">3</sup><i class=\"footnote\">עיין בשו\"ת \"אגרות משה\" (אבן העזר ח\"א סי' קעח) שכתב, דאף-על-פי שבגיטין אין נוהגין לכתוב שמות משפחה, מכל מקום, בשאר השטרות ובכתובות רשאין לכותבן, ואף מעלה ועדיפות יש בזה, שעל-ידי זה יבדילו בין אנשים ששמותיהם הפרטיים שווים (והציע לכתוב: \"חיים בן יעקב למשפחת גולדמן\", ואם כתבו בכתובה \"חיים בן יעקב גולדמן\", אף על פי שאינו מדויק כל כך מן הלשון שזה שם משפחה, מכל מקום כשר, ואין צריך לכתוב כתובה אחרת, דניכר מן השם שהוא שם משפחה).</i>. "
        ],
        [
            "\n<small>מילאנו, איטליה, סיון תשנ\"ג</small>",
            "<b>פד. ציון \"גר\" בנוסח הכתובה</b>",
            "<b>שאלה:</b>",
            "ראינו כתובה של שני גרים בה לא מופיע בשום מקום גיורם, אלא שמם \"אליהו בן אברהם\" ו\"דניאלה בת אברהם\" וסכום הכתובה \"כסף זוזי מאה\" ולא כתוב \"בן / בת אברהם אבינו\", ולא \"גיורתא דא\". האם כתובה כזאת כשרה בדיעבד, ואם לא, מה תקנתה?",
            "<b>תשובה:</b>",
            "בעניין כתובת גרים הדין הוא שלכתחילה יש לציין בכתובה את עובדת היותו (ו/או היותה) גר (גיורת)<sup class=\"footnote-marker\">1</sup><i class=\"footnote\">עיין בשו\"ת רדב\"ז (ח\"א סי' קפ) שהצריך לכתוב בכתובת גיורת שהאשה גיורת. וכן פסק הר\"ד עראמ\"ה (הובאו דבריו ב\"אוצר הפוסקים\", כרך יח, הלכות כתובות - נוסח הכתובה, סעיף קנ עמ' 97) שיש לכתוב בכתובתה כן, שמא ימות בעלה וישאנה כהן על-פי כתובתה.<br>ועיין ברמב\"ם (הל' יבום וחליצה פ\"ד הל' לד) שכתב, שבגרושה אלמנה ושבויה צריך להזכיר בכתובה, שהאשה הינה גרושה וכו', כדי שלא יכשל בה כהן. ואלו בגיורת לא כתב הרמב\"ם שיש להזכיר זאת בכתובתה. וכתב הר\"ד עראמה שנראה שהרמב\"ם סובר, שאין צריך לכתוב כן, משום שלגיורת יש קול, ועיין עוד בשו\"ת הרא\"ש (כלל טו סי' ד), ובשו\"ת מהרי\"ל (סי' קז), ובמהר\"י מינץ (ב\"סדר גיטין\" סי' קג), שבגט יש לציין את היות המגרש או המתגרשת גר (גיורת), ועיין לקמן הערה 5.</i>, וכותבין באופן כזה: \"אמר החתן יעקב בן אברהם אבינו (או יעקב בן אברהם הגר) להדא גיורתא<sup class=\"footnote-marker\">2</sup><i class=\"footnote\">שו\"ת \"נחלת צבי\" (ח\"א עמ' קיב, עיין ב\"אוצר הפוסקים\" הנ\"ל).</i> רחל בת אברהם [או: לגיורתא דא<sup class=\"footnote-marker\">3</sup><i class=\"footnote\">\"אגרות משה\" יו\"ד ח\"א סי' קנט.</i> או: לרחל בת אברהם אבינו<sup class=\"footnote-marker\">4</sup><i class=\"footnote\">בספר \"בארות מים\" כתב שימנעו מלכתוב \"גיורתא\", דעדיפא למכתב \"בת אברהם אבינו\", וכן כתב ב\"מנחם משיב\" (ח\"ב סי' כה עמ' 129, עיין ב\"אוצר הפוסקים\" הנ\"ל).</i>]\" וכו', כך שמלשון הכתובה יוודע בבירור דבר הגיור. אמנם, בדיעבד, אם הכתובה נכתבה בלא זה, הכתובה כשרה<sup class=\"footnote-marker\">5</sup><i class=\"footnote\">א. לכאורה כתיבת השם \"יעקב בן אברהם\" ללא הסיומת \"הגר\" או \"אברהם אבינו\" איננה כתיבת השם באופן מדויק. ובהלכות גיטין (שו\"ע אה\"ע סי' קכט סעיף כ) נפסק \"בגט גר כותב: פלוני בן אברהם אבינו\". וכתב ב\"באר הגולה\" (ס\"ק נ) שמקורו מתשובה אשכנזית (הובאה ב\"בית יוסף\" שם), שם כתוב דאף בדיעבד הגט פסול, דמיחזי כשיקרא, ומזויף מתוכו. וכן כתב ב\"בית שמואל\" (שם ס\"ק לט) שאם לא כתב \"הגר\" או \"אברהם אבינו\" אלא כתב \"בן אברהם\" בלבד, פסול אף בדיעבד, דנראה שהוא בן איש ששמו אברהם. אלא שכל זה דווקא בגיטין, שבהם מדקדקים מאוד בכתיבת השמות, אולם בכתובה שלא מצינו שמדקדקים כל כך כבגיטין, יש להכשיר בדיעבד.<br>וראיה לזה, שהרי הרמב\"ם הנ\"ל (הערה 1) לא הצריך לכתוב לגיורת בכתובתה שהיא גיורת, ומשמע דסגי שיכתבו \"רחל בת אברהם\" (דאי מיירי שכתבו \"בת אברהם אבינו\", הוי כאִלו כתבו \"גיורתא\"), ולא חשש רמב\"ם לאי-דיוק בשם האשה.<br>ועוד, דהנה מצינו בהלכות קריאת התורה (שו\"ע או\"ח סי' קלט סעיף ג בהג\"ה) שמעלין גר לתורה בשם \"יעקב בן אברהם\", ולא דקדקו לקוראו \"בן אברהם אבינו\". משמע שבסתמא זהו שמו, ורק בגיטין דקדקו טפי.<br>ולעניין החשש שעל-ידי כך יימצאו אנשים ששמותיהם שווים, עיין בשו\"ת \"אגרות משה\" (אה\"ע ח\"א סי' קעח ובאו\"ח ח\"ד סי' מ סעיף כ) שלכתחילה כדאי לכתוב שמות-משפחה, ואולם אין לפסול כתובות שלא נכתב בהם שם-המשפחה, דחשש רחוק הוא שיהיה עוד זוג ששמו כשמו ושמה כשמה, והם בני גיל דומה, ועד שלא הוחזק שיש כזה, אין לחשוש לכך.<br>ולעניין החשש שיבואו להכשיר ליוחסין, ותהא מכשלה לכהנים, עיין להלן.<br>ב. הנה רמב\"ם בהל' יבום וחליצה (פ\"ד הל' לד) כתב שיש להזכיר בכתובה, אם האשה היא גרושה, וטעמו שלא יכשל בה כהן. וכן כתב \"תרומת הדשן\" בפסקים (סי' צ), ופסק הרמ\"א (סי' סו סעיף יא) שבכתובת גרושה כותבין \"מתרכתא\", לפרסם אסורה לכהן. אמנם התשב\"ץ (ח\"ב סי' קפג) חולק וכתב שהנהיג שלא לכתוב כן, כדי שלא לגנותה על בעלה, וכן משום שמתוך שכתובתה מנה בלבד, ידעו שהיא גרושה. אלא שה\"חתם סופר\" (שו\"ת אה\"ע ח\"א סי' קל) כתב, שגם התשב\"ץ יודה, שמאחר שהמנהג היום לכתוב כן, אם לא יכתוב שהיא גרושה, יבינו שאינה כזאת.<br>אמנם, בספר \"משכנות הרועים\" (אות כ סי' ט) כתב ש\"כיוון שאינו אלא לגילוי מילתא לאפרושי מאיסורא, גם הרמב\"ם מודה שבדיעבד, אם לא כתבו בכתובה שהיא גרושה, הכתובה כשרה. והעיר ב\"דברי שאול\" (חלק לשבעה כב ע\"א) שה\"מגיד משנה\" כתב על דברי רמב\"ם הנ\"ל, שהוא \"תקון נאה\", משמע מדבריו שאינו אלא מנהג טוב, ובדיעבד כשר.<br>וכן הבין ה\"פתחי תשובה\" (אה\"ע סי' סו ס\"ק ח) בדעת ה\"חתם סופר\" הנ\"ל, דבדיעבד הכתובה כשרה. ועיין עוד ב\"אוצר הפוסקים\" (כרך יח, הלכות כתובות - נוסח הכתובה, סעיפים קלז, קמא, קסז) שהביא דיעות רבות להכשיר בדיעבד. ואמנם הביא מספר \"נחלת שבעה\" (סי' יב סעיף כט) עדות על מעשה שפסלו כתובה כזו בדיעבד.<br>אלא שבנדון דידן, בגיורת, יש סניף נוסף להקל, דגם רמב\"ם עצמו לא הצריך, ואפילו לכתחילה, לכתוב \"גיורת\" בכתובת גיורת (עיין הע' 1), וכן רמ\"א בהג\"ה לא כתב אלא לגבי גרושה. בדיעבד יש אפוא להכשיר הכתובה שלא נכתב בה \"גיורא\" ו/או \"גיורתא\".<br>ג. בעניין תיקון הכתובה שנכתבה ללא איזכור הגירות: כתב ב\"חתם סופר\" הנ\"ל (כך הבין ה\"פתחי תשובה\" הנ\"ל בדבריו) שאם נתגלתה הטעות לפני החופה, יש לכתוב כתובה אחרת, דהוי כלכתחילה ולא כדיעבד. אם נתגלתה הטעות לאחר החופה (או לאחר זמן), כתב בס' \"משכנות הרועים\" (אות כ סעיף ט) שדווקא בפרטים כגון שמות, זמן ומקום יש לתקן, אך בנדון דידן שאינו אלא לאפרושי מאיסורא, אין צריך לתקן והכתובה כשרה. ועיין בשו\"ת \"אגרות משה\" (אה\"ע ח\"ג סי' כו) שדן בטעות שנפלה בכתובה (שכתבו שהאשה \"בת לוי\" והתברר כטעות, ונראה שהוא הדין בטעות בנדון דידן) ונתגלתה הטעות לאחר זמן, וכתב שאף-על-פי שהכתובה כשרה, כדאי לתקן את הטעות, ואם יש רווח בסוף הכתובה, יציינו בו את התיקון הדרוש, ויוסיפו שכל שאר הכתובה נכתב כהוגן, ולא באו להוסיף אלא פרט זה, ויחתמו על זה אותם העדים שחתמו בראשונה.</i>. "
        ],
        [
            "\n<small>רומא, איטליה, מנחם אב תשנ\"ג</small>",
            "<b>פה. דין תינוק שנימול וטבל שנשאר אצל אמו הגויה</b>",
            "<b>שאלה:</b>",
            "דין ברור הוא שגר קטן מטבילין אותו ע\"ד ביה\"ד. כאן המצב הוא כזה היות שלדאבונינו יש הרבה נשואי תערובת, האיש יהודי ואשתו גוי' ונשארת בגויותה. את הולד מלין אותו כשנולד ואח\"כ מטבילין אותו. עכשיו מה הדין עם הילדים האלו? ברצוני להעיר שהאבא ברוב המקרים אינו שומר שבת וכו' וכו', וכמובן שהאמא של הילד (הגויה) לא עושה כלום כדי שהקטן יגדל כמו יהודי. יש מקרים שאת הילד כן שולחים לביה\"ס יהודי-מסורתי. עכשיו יש עוד בעיה, הילדים האלו גדלים, ואח\"כ האבא מבקש שילמדו אותם לבר-מצוה היות וזה מסורת וכו'. מה ואיך כדאי להתנהג?",
            "<b>תשובה:</b>",
            "1. קטן שהטבילו אותו בית-דין לשם גירות, אבל בזמן הגירות היה ברור שלא יתחנך לשמירת תורה ומצוות, הוא ספק גר<sup class=\"footnote-marker\">1</sup><i class=\"footnote\">עיין \"מנחת יצחק\" (ח\"ג סי' צט סעיף ג ו-ד) הכותב דלא הוי יהודי כלל, הואיל ואין זו זכות לילד שיהיה יהודי עבריין, ויותר טוב לו להיות גוי צדיק. וכן משמע ממרן הראי\"ה קוק ב\"דעת כהן\" (סי' קמז וקמח), וכן בשו\"ת \"מטה לוי\" (ח\"ב סי' נה), ובשו\"ת \"זרע יצחק\" סי' ב (מובא ב\"פסקי דין רבניים\" כרך א עמודים 378-379) ובשו\"ת \"שרידי אש\" (ח\"ב סי' צא). אבל ב\"בית יצחק\" לר' יצחק שמעלקיש (בחלק יו\"ד ח\"ב בהלכות גירות) כתב דהוי זכות, הואיל וסוף סוף נכנס תחת כנפי השכינה, וכן פסק ב\"אחיעזר\" (ח\"ג סי' כח). ולכן נראה שמידי ספק לא יצאנו. וכן פסק בפד\"ר הנ\"ל דהוי ספק בגירות. וכן משמע מ\"דברות משה\" (ח\"ב סי' סד הערה יא). ועיין עוד ב\"אגרות משה\" יו\"ד ח\"א סי' קנח בסופו, ואה\"ע ח\"ד סי' כו סעיף ג, וי\"ל.</i>.",
            "2. דינו שהולכים בו לחומרא מכל הצדדים וחוששין ליהדותו ולגויותו לחומרא<sup class=\"footnote-marker\">2</sup><i class=\"footnote\">פירוש המשנה לרמב\"ם, ור\"ש מס' מכשירים פרק ב משנה ז, עפ\"י התוספתא שם.</i>. לכן אסור ללמדו תורה<sup class=\"footnote-marker\">3</sup><i class=\"footnote\">ר\"ש שם.</i> ואסור להרשות לו לגעת ביין שאינו מבושל של יהודי<sup class=\"footnote-marker\">4</sup><i class=\"footnote\">מסברא, עפ\"י הנ\"ל.</i> (אבל אם נגע, נראה שמותר לשתות ממנו<sup class=\"footnote-marker\">5</sup><i class=\"footnote\">מסברא, הואיל ואינו אלא מדרבנן - ספק דרבנן לקולא.</i>), ואין ליתן לו לירד לפני התיבה או להוציא אחרים ידי חובה בדברים אחרים<sup class=\"footnote-marker\">6</sup><i class=\"footnote\">פשוט, עפ\"י הנ\"ל.</i>. ומצד שני הוא עצמו חייב לקיים כל התורה כולה מספק<sup class=\"footnote-marker\">7</sup><i class=\"footnote\">ר\"ש שם, וכן כתב בפשטות בחידושי ה\"חת\"ם סופר\" (סוף פרק ראשון בכתובות ד\"ה אמר רב ל\"ש אלא להחיותו) וב\"אילת אהבים\" (בקו\"א סי' מו). ועיין ב\"חת\"ם סופר\" שם שכתב, דלמאן דאמר ספק דאורייתא מדרבנן לחומרא, חייב במצוות רק מדרבנן, ולמאן דאמר ספק דאורייתא מדאורייתא לחומרא, חייב מדאורייתא, ולכן יש לעיין בחיובו במצוות דרבנן, שהרי ספק דרבנן לקולא. וזה לשון ה\"בנין ציון\" המובא באות ג: \"דלמ\"ד דברכות ק\"ש דרבנן, אין קפידא כ\"כ אם לא יקרא, ואעפ\"כ שייך לומר מטילין עליו ב' חומרין, כיון שלא עובר על מצוות דאורייתא\", עכ\"ל, וצריך עיון.</i> ומחללין עליו את השבת כישראל<sup class=\"footnote-marker\">8</sup><i class=\"footnote\">אה\"ע סי' ד סעיף לד.</i>. ואם יגדל ויקדש אשה, הרי היא ספק מקודשת<sup class=\"footnote-marker\">9</sup><i class=\"footnote\">רמב\"ם ור\"ש הנ\"ל.</i>.",
            "3. צריך עיון איך הוא צריך להתנהג בשמירת שבת, שהרי גוי ששבת חייב מיתה<sup class=\"footnote-marker\">10</sup><i class=\"footnote\">סנהדרין נ\"ח ע\"ב, נפסק ברמב\"ם הל' מלכים פ\"י הל' ט.</i>, אבל על הצד שהוא ישראל חייב לשמור שבת. ובשו\"ת \"בנין ציון\" ח\"א סי' קכו כתב שעליו לעשות פעולות של יגיעה וטורח בשבת שבזה אינו מחלל שבת, אבל ניצול מאיסור של גוי ששבת, כגון להסיע דברים כבדים ברשות-היחיד.",
            "4. יש מחלוקת אם חייבים אנחנו לפרנסו וליתן לו צדקה כל ישראל. המחבר פסק כמו הרמב\"ם שמצוה להחיותו, ורמ\"א כתב שיש אומרים, שאין מצוה להחיותו<sup class=\"footnote-marker\">11</sup><i class=\"footnote\">שו\"ע אה\"ע סי' ד סעיף לד.</i>. וכל זה באשר ליתן לו צדקה ככל ישראל, אבל לכולי עלמא חייבים להצילו מרעב ומכל סכנה<sup class=\"footnote-marker\">12</sup><i class=\"footnote\">עיין \"אוצר הפוסקים\" סי' ד ס\"ק קס.</i>.",
            "5. חייבים לאהוב אותו ולהתנהג אליו כיהודי ולדאוג לטובתו בכל הדברים<sup class=\"footnote-marker\">13</sup><i class=\"footnote\">עיין \"לבוש מלכות\" (סי' ד סעיף לד) ו\"קובץ שיעורים\" (סוף פרק ראשון של כתובות) ו\"אילת אהבים\" (בקו\"א סי' מו) שכתבו, שלרמב\"ם \"מצוה להחיותו כישראל דכתיב ביה וחי אחיך עמך, והכי נמי מכח ספק אזלינן לחומרא ומצוה להחיותו\" (לשון ה\"לבוש\"), וממילא חייבים במצות ואהבת לרעך כמוך וכל המצוות של חמלה לישראל מכוח אותו הספק. ואפילו לשיטתם של רמב\"ן ורשב\"א (מובאת באות ד) שאיננו מצווים להחיותו, עיין שם ב\"קובץ שעורים\" וב\"אילת אהבים\" שפרשו את זה משום שהואיל ויש ספק, המוציא מחבירו עליו הראיה, משמע שבמצוות כגון ואהבת לרעך כמוך, שאינן קשורות בהוצאת ממון, מודים רמב\"ן ורשב\"א שחייב. ואף על פי שב\"חת\"ם סופר\" בחידושיו הנ\"ל משמע, שלרמב\"ם מצוה להחיותו כגר תושב, לא משמע כן מלשון הרמב\"ם ושו\"ע, שכתבו מצוה להחיותו כישראל.</i>.",
            "6. לאור הנ\"ל אין להכינו לבר-מצוה, שהרי הוא לא יכול לעלות לתורה ולקרות מפטיר והפטרה<sup class=\"footnote-marker\">14</sup><i class=\"footnote\">מלבד איסור מסירת דברי תורה לגוי (חגיגה יג, ע\"א) שאינו מבורר כל כך, שיש אומרים שנאמר רק לגבי אלה שאינם מקבלים את התורה ככתבה, כגון הישמעאלים, אבל לנוצרים מותר ללמוד המצוות (שו\"ת הרמב\"ם סי' קמט), ויש אומרים שתורה שבכתב מותר למסור להם, ורק למסור להם תורה שבעל-פה אסור (מובא ב\"מרגליות הים\" דף נט ע\"א אות ג בשם כמה פוסקים), ויש אומרים שאפילו תורה שבעל-פה מותר למסור להם, אבל אסורים הם בטעמי התורה וסודה (שם). ולפי הנ\"ל אין כאן איסור מסירת דברי תורה לגוי. ויש אומרים שבכל עניין אסור (\"שבט הלוי\" ח\"ב סי' נט), ויש אומרים שאסור ללמדם בלשון הקודש, אבל מותר בתרגום (\"מרגליות הים\" הנ\"ל אות ד), ולפיכך יש כאן איסור מסירת דת לגוי (ועיין שו\"ת \"בנין ציון\" ח\"א סי' קכו). ויש כאן עוד איסור והוא שאין זה כבוד הצבור, שספק גוי יעלה ויקרא להם, מידי דהוה אאשה, שמבואר באו\"ח סי' רפב סעיף ג שאינה עולה לתורה מדין כבוד צבור.</i>, אבל חייבים ללמדו המצוות וכל הדינים וההלכות כדי שיוכל לקיימם<sup class=\"footnote-marker\">15</sup><i class=\"footnote\">מידי דהוי אשבע מצוות בני נח שמותר ללמדן לגוי, הואיל והוא צריך לקיימן (תוס' חגיגה יג ע\"א ד\"ה אין). ואף על פי שבשו\"ת \"בנין ציון\" הנ\"ל משמע שרק מותרים בלימוד שבע מצוות בני נח ולא בשאר דברים, נראה שמצוה ללמדם את המצוות והדינים השייכים להם, שבלאו הכי כבר כתבנו לעיל בהערה 14, שקיימות דעות רבות המתירות ללמד גויים הלכות. ונראה שה\"שבט הלוי\" הנ\"ל שאסר לימוד תורה לגוי מכל וכל, לא ראה את תשובת הרמב\"ם ואת \"ספר החסידים\" המובאים ב\"מרגלית הים\" הנ\"ל אות ד, ולכן כתב שאסור ללמד אותם שום דבר. אבל ב\"ספר החסידים\" מבואר שכוונת הזוהר היא לאסור לימוד בלשון הקודש, אבל אין שום ראיה שהזוהר יאסור לימוד דינים והלכות גרידא בלי שום עמקות, ועי' שו\"ת \"שרידי אש\" ח\"ב סי' צא שמתיר ללמד בן נכרית תורה בקטנותו ולהכניסו לבית-ספר יהודי, הואיל ומתכוונים לגיירו לכשיגדל. ועיי\"ש עוד בסי' צב בשם \"מרומי שדה\" של הנצי\"ב שרק לימוד בעמקות אסור, וכן פסק הוא ז\"ל שם ומוסיף שבזמנינו אין איסור לפני עור בזה, שיש הרבה ספרים בלעז על כל ענייני התורה, וכן בין הגויים יש הרבה שיודעים דברי תורה. ועיין עוד שם בסי' צ בדעת הרמב\"ם. ולכן נראה דלכולי עלמא מותר כאן ללמד אותם הלכות אלה, וממילא מצוה לעשות כן (וכמו שכתבנו לעיל אות ה), שחייבים לדאוג לטובתם.</i>.",
            "7. הואיל ומצבם ההלכי של הילדים האלה מסובך ביותר, שאסורים בבת ישראל ואסורים בגויה וכו', וכמו שכתבנו באות ה, צריכים להתאמץ למצוא להם תקנה<sup class=\"footnote-marker\">16</sup><i class=\"footnote\">כמו שכתבנו באות ה שצריכים לדאוג לטובתם.</i>, ולכן צריכים להודיע לילדים אלה, כאשר יגדלו, שהם הוטבלו בקטנם, וצריך לשכנע אותם להתגייר כדת וכדין עם קבלת מצוות כדבעי<sup class=\"footnote-marker\">17</sup><i class=\"footnote\">וצריך טבילה, הטפת דם-ברית וקבלת תורה ומצוות כדין כל גר (פסד\"ר הנ\"ל ח\"א עמוד 381).</i>, או למחות בגירותם, וממילא לבטל את הגירות למפרע<sup class=\"footnote-marker\">18</sup><i class=\"footnote\">כמבואר בכתובות דף יא ע\"א ונפסק בשו\"ע יו\"ד סי' רסח סעיף ז.</i>. וייתכן שיש להם תקנה אחרת, דהיינו להטביל אותם שוב על דעת בית-דין (בקטנם), ואז יש לומר שאפילו בעלי השיטות המובאות בהערה 1, שפסלו הגירות הראשונה, יודו שהגירות השנייה תתפוס, הואיל וודאי זכות היא לילד זה לצאת מהמצב ההלכי המסובך שנמצא בו<sup class=\"footnote-marker\">19</sup><i class=\"footnote\">כמו שדחו הראשונים ראיה, מנשי מדין, שיש טבילת קטן מן התורה, דכתיב \"וכל הטף בנשים החיו לכם\", ואמרינן ביבמות דף ס ע\"ב, מדכתיב החיו לכם, שגיורת פחותה מבת ג' שנים ויום אחד כשרה לכהונה, באמרם ששם לכולי עלמא הוי זכות גמורה, שאם לא גירום, היו נהרגים, רואים שאפילו זכות צדדית הוי זכות להכשיר הגירות. אבל צריך עיון בזה, שסוף סוף מכניסים אותם לחיוב מצוות ודאי, וזה בעצם חובה להם שיענשו על זה. וחוץ מזה בשו\"ת \"דעת כהן\" סי' קמז וקמח מבואר שאי-שמירת מצוות הוי חסרון בקבלת מצוות ולא רק בזכיה, ואם כן בכל אופן לא מועיל. ולכן נראה שאין לסמוך למעשה על מה שכתבנו.</i>, וצ\"ע בזה.",
            "8. אם הודיעו להם שהם רשאים למחות, והם לא מחו אלא המשיכו להתנהג ביהדותם, שוב אינם יכולים למחות<sup class=\"footnote-marker\">20</sup><i class=\"footnote\">עיין לעיל תשובה עח. שהתנהגות כיהודי המקובלת במקומו הרי היא התנהגות כיהודי, ואי-אפשר למחות עוד אחרי כן.</i>. ואם לא מחו אלא התעלמו מכל התנהגות יהודית מקובלת - הרי זה עצמו מהוה מחאה, וגירותם מתבטלת<sup class=\"footnote-marker\">21</sup><i class=\"footnote\">הכרעת מרן הרב שאול ישראלי על-פי \"תוספות ישנים\" בגליון לסוגיא בכתובות יא ע\"א. ועיין לעיל תשובה עז. הערה 7 בשם ה\"אחיעזר\".</i>, וזה אחרי שהם יודעים, שהם הוטבלו בקטנם, ושהם רשאים למחות.",
            "יהי רצון שה' ישלח לעם ישראל במהרה רפואה לכל תחלואיו הרוחניים ונראה בשוב ה' ציון. "
        ],
        [
            "\n<small>טנסי, ארה\"ב, אלול תשנ\"ג</small>",
            "<b>פו. גיור ילדים ע\"פ רצון האם כאשר שני ההורים גויים</b>",
            "<b>שאלה:</b>",
            "שאלה מוזרה עלתה פה. אשה נכרי' למדה הרבה על יהדות ע\"מ להתגייר, בסופו של דבר החליטה שלא להתגייר. אח\"כ התחתנה עם גוי וילדה בן ובת. היא מתחרטת שלא התגיירה אז, אבל אינה מוכנה להתגרש מבעלה הגוי. רצונה חזק שבני' יהיו יהודים מלאים. היא מאד רצינית ומוכנה לנהל בית כשר ושמירת שבת (מובן שלא תהא ממש ש\"ש, אבל האוירה בבית תהי' של שבת). הבן קרוב לחמש שנים ורוצה מאד שיהה תלמיד אצלנו. קשה לי למצוא תקדימים לבעי' זו, ואבקש מכת\"ר להאיר את הדרך ללכת בה.",
            "<b>תשובה:</b>",
            "1. גוי קטן שהביא אותו אביו<sup class=\"footnote-marker\">1</sup><i class=\"footnote\">כתובות דף יא ע\"א, נפסק בשו\"ע יו\"ד סי' רסח סעיף ז.</i>, או אמו בהסכמת האב<sup class=\"footnote-marker\">2</sup><i class=\"footnote\">עיין שו\"ת \"שרידי אש\" (ח\"ב סי' צא).</i>, לגיירו, בית-דין מגיירים אותו, אף על פי שאביו ואמו אינם מתגיירים<sup class=\"footnote-marker\">3</sup><i class=\"footnote\">כן משמע מפשטות לשון רש\"י בכתובות יא ע\"א (ד\"ה גר קטן) ומלשון הטור ושו\"ע נ\"ל, ומפורש בחידושי הריטב\"א (שם ד\"ה נמי) ובחידושי הרשב\"א (שם ד\"ה אמר רב הונא), וכך פסק מרן הגאון רבי יצחק אייזיק הלוי הרצוג (בכרך ד סי' צז).</i>. וזה בתנאי שברור לנו, שהילד יקבל חינוך דתי, ושסביר להניח שיהיה יהודי שומר תורה ומצוות לכשיגדל. אם אין דבר זה ברור לנו, אין אנו מגיירים אותו<sup class=\"footnote-marker\">4</sup><i class=\"footnote\">מפני שאין זה זכות לו להיות יהודי עבריין. עיין \"מנחת יצחק\" (ח\"ג סי' צט סעיף ג ו-ד), ושו\"ת \"מטה לוי\" (חלק שני סי' נה) ובשו\"ת \"זרע יצחק\" (סי' ב) ובשו\"ת \"שרידי אש\" הנ\"ל, ובשו\"ת מרן הרב הרצוג הנ\"ל ובשו\"ת \"דעת כהן\" (סי' קמז וקמח) של מרן הראי\"ה קוק . ואפילו ב\"אחיעזר\" (ח\"ג סי' כח) שכתב דהוי זכות, כתב שאין מזדקקים להם לכתחילה.</i>, אלא מחכים עד שיגדיל, ואז מגיירים אותו כמו כל גר, עם קבלת מצוות כדבעי וכו'.",
            "2. בנדון דידן, אם ההורים מתחייבים למסור את הילדים למוסד פנימייתי יהודי דתי, אז אפשר לגייר את הילדים<sup class=\"footnote-marker\">5</sup><i class=\"footnote\">שו\"ת מרן הרב הרצוג הנ\"ל.</i> , ואם ההורים אינם רוצים למסור אותם, אבל מתחייבים לשלוח אותם לבית-ספר תורני מובהק (ולא די בבית-ספר מסורתי), ומתחייבים שבתוך ביתם יחנכו את הילדים לתורה ומצוות, לכל הפחות כשרות ושמירת שבת ממש (ולא מספיק \"אווירה של שבת\"), אז נראה שאפשר לגייר את הילדים<sup class=\"footnote-marker\">6</sup><i class=\"footnote\">עיין בשו\"ת \"אגרות משה\" (אה\"ע ח\"ד סי' כו סעיף ג) שכתב, שאפשר לגייר ילד על סמך זה שהוא הולך לבית-ספר תורני, ואנו הצרכנו כאן שגם בבית ינהגו בתורה ומצוות, שיש לומר שאם שני ההורים לא-יהודים, שגרע טפי, ועוד שהוא עצמו נוטה דהוי זכות עצם זה שמכניסים אותו תחת כנפי השכינה, אף על פי שיהיה עבריין כמבואר שם, ואנו חוששים לשיטות שאין זה זכות. אבל נראה שאם מחייבים אותם לחנך הילדים לתורה ומצוות, והם רציניים בזה, והם הולכים לבית-ספר תורני, דלכולי עלמא הוי זכות.</i>, וזה הכל משום שכתבת, שהאם רצינית בכוונתה ובאהבתה ליהדות<sup class=\"footnote-marker\">7</sup><i class=\"footnote\">עיין \"מנחת יצחק\" הנ\"ל (ס\"ק יב) המפקפק בקבלת ההורים לשמור תורה ומצוות, הואיל ועושים את זה רק כדי שיזדקקו בית-הדין לגירות. אבל נראה שנדון דידן שאני, ששם ההורים רוצים לאמץ ילדים, וגם אימצו אותם, ועכשיו רוצים שיהיו יהודים, זאת אומרת שלא באו מלכתחילה לגייר אותם לשם שמים, מה שאינו כן כאן שכל רצון האם הוא לגייר אותם והיא רצינית בזה, יש לומר שהיא תקיים את התנאים שמטילים עליה.</i>.",
            "3. ברור שאם ההורים מתנהגים על-פי הדת הנוצרית בכל צורה שהיא, כגון שהולכים לבית תיפלותם בימי ראשון או חוגגים את חגיהם בכל צורה שהיא, כי אז אין לגייר את הילד<sup class=\"footnote-marker\">8</sup><i class=\"footnote\">עיין שו\"ת מרן הרב ריא\"ה הרצוג הנ\"ל.</i>.",
            "4. כאשר אין מגיירים אותם, גם אין מכניסים אותם לבית-ספר יהודי<sup class=\"footnote-marker\">9</sup><i class=\"footnote\">\"מנחת יצחק\" (ח\"ב סי' צח סעיפים ג וד), שיש לחוש מצד לימוד תורה לגוי, שאסור על-פי חגיגה דף יג ע\"א, ועיין שם בתוספות, ועוד מצד זה שיתערבו בישראל - ואף על פי שב\"שרידי אש\" הנ\"ל התיר, אין נראה לסמוך עליו היום, שכל עניין של נשואי-תערובת הוא פרוץ מאוד, וצריכים לשמור על העם היהודי בשמירה מכופלת.</i>, אלא מגלגלים אותם עד שהגירות מתאפשרת<sup class=\"footnote-marker\">10</sup><i class=\"footnote\">ואין לדחות אותם, שהרי מצוה לגייר גרים שרוצים להתגייר לשם שמיים, עיין שו\"ע יו\"ד סי' רסח סעיף ב שאין מדקדקים יותר מדי, ועיין בש\"ך שם ס\"ק ה.</i>. "
        ],
        [
            "\n<small>אוקלנד, ניו זילנד, שבט תשנ\"ג</small>",
            "<b>פז. נאמנות עד אחד לפסול יהודי מיהדותו</b>",
            "<b>שאלה:</b>",
            "אדם שהינו מעורב בפעילות הקהילה כבר שנים רבות. הוא מצטרף באופן תמידי למניין, ולעיתים הוא העשירי במניין. כמו כן הוא נוטל חלק בפעילות הקהילתית, והינו אף שומר כשרות כו'.",
            "לאחרונה, בא אלי אדם פרטי, הטוען שהאיש הנ\"ל אינו יהודי. הוא הראה לי כמה מסמכים אשר משתמע מהם אך לא באופן מוכח שאמו של הנ\"ל לא היתה יהודיה. אני חייב לציין, שהאדם שפנה אלי, אינו מוכר לי, ומניעיו גם הם לא ידועים לי.",
            "שאלתי איפוא כדלקמן:",
            "1. האם עלי בכלל להתייחס לטענות אלו?",
            "2. האם יש \"ספק\" בעניין הצטרפותו של הנ\"ל למניין?",
            "3. האם מוטל עלי לחקור את הנושא?",
            "<b>תשובה:</b>",
            "1. האדם שעליו מדובר, מוחזק אצלכם כבר שנים רבות כיהודי כשר, ולכן אין בכוחו של עד אחד להרע חזקה זו<sup class=\"footnote-marker\">1</sup><i class=\"footnote\">בגיטין דף ב ע\"ב מבואר שעד אחד אינו נאמן כנגד חזקה, ועיין גם שם תוס' ד\"ה הוי דבר, וקל וחומר אם העד אינו מעיד על סמך ידיעת עצמו אלא על-פי מסמכים.</i>.",
            "2. באשר למסמכים, יש לחלק בין שני סוגים:",
            "א. תעודות שיש להסתמך עליהן מדין \"שטרות העולים בערכאות של עכו\"ם\"<sup class=\"footnote-marker\">2</sup><i class=\"footnote\">גיטין דף י ע\"ב, ועיין עוד בשו\"ת \"כתב סופר\" (סי' כג) ששטרות העולים בערכאות של עכו\"ם כשרים מן התורה לא רק לעניין ממון אלא גם לעניין איסור.</i>, כגון מסמכים של בית-משפט, ויש אומרים - גם מסמכים ממשלתיים<sup class=\"footnote-marker\">3</sup><i class=\"footnote\">א. רש\"י גיטין דף י ע\"ב ד\"ה בערכאות: \"מקום בית ועד דיינים קבועים שלהם\", וכן נפסק בשו\"ע חו\"מ סי' סח סעיף א. ויש פוסקים שסוברים, שיש לקבל גם תעודות ממשלתיות רשמיות, מטעם \"דלא מרעי אנפשיהו\" (עיין \"פסקי דין רבניים\", חלק יא עמ' שמ). <br>ב. כאשר יש לחוש שהתעודות הומצאו בדרך לא-חוקית, כגון שוחד, אין להסתמך עליהם, עיין מהרשד\"ם (אה\"ע סי' קמד): \"אין כלל להביא ראיה מכתבי ערכאות מפני שרובן מוחזקין במקבלי שוחד\".<br>והמהרנ\"ח (ח\"א סי' פ\"ד) כתב שיש הבדל בין שופטים גדולים מערים מפורסמות שאינם חשודים, לבין שופטים של כפרים וערים קטנות שאצלם יש לחשוש לקבלת שוחד. כאשר החתימות אינן ברורות, או שעולה חשד ביחס לתאריך, הרי שאין להסתמך על תעודות כאלה (עיין ב\"פסקי דין רבניים\" הנ\"ל). בכל מציאות שאדם מציג תעודה שזויפה, אף אם יכול להצדיק את מעשהו, לא קיים הכלל \"לא מרעי אנפשיהו\", ואין לסמוך על תעודה במקרה זה. ולכן, תעודת-טבילה שמונפקת על-ידי כומר, אינה נחשבת לראיה (עיין בהרחבה ב\"פסקי דין רבניים\" חלק יא עמ' שמ). ויש להעיר ששם נכרי מובהק אינו נחשב לראיה.</i>;",
            "ב. מסמכים שאינם רשמיים, אותם אין לקבל כראיה.",
            "מכל מקום, למעשה, גם במקרה של מסמכים משפטיים, אל לנו לבטל את יהדותו על דעת עצמנו, אלא בית-דין מוסמך יפסוק בזה. "
        ],
        [
            "\n<small>קאלי, קולומביה, סיון תשנ\"ג</small>",
            "<b>פח. חיובו של רב לבדוק יחוסו של חבר בקהילה ורישומו בספר הקהילה, על סמך טענתו שהוא יהודי</b>",
            "<b>שאלה:</b>",
            "באיזה מצבים מחוייב רב קהילה לבדוק ולחקור יחוסו של אדם הבא לפניו (\"לקבל איזה שירותים דתיים\") והאם יש בעיה הלכתית לרשום מקרים לא ברורים בספר הקהילה?",
            "<b>תשובה:</b>",
            "\"כלל אמרו בפוסקים, מי שבא לפנינו ואמר, ישראל אני - נאמן ואין צריך להביא ראיה על כך<sup class=\"footnote-marker\">1</sup><i class=\"footnote\">לשון הר\"ן פסחים ע ע\"ב, רמב\"ן, רשב\"א, תוספות (יבמות מז ע\"א ד\"ה במוחזק), וכן הובא ב\"אוצר הפוסקים\" (אהע\"ז סי' ב).</i>. טעמים מספר נאמרו בדיון זה, ומהם:",
            "1. \"רוב הבאים לפנינו בתורת יהדות - ישראלים הם\"<sup class=\"footnote-marker\">2</sup><i class=\"footnote\">יבמות מז ע\"א תוס' הנ\"ל, ועיין \"ים של שלמה\" שם, ויעויין עוד בשו\"ע יו\"ד סי' רסח ובש\"ך ס\"ק כא.</i>, דהיינו רוב הבאים לפנינו ואומרים שהם יהודים - הם באמת כאלה. ויש שביארו טעם זה מכח חזקה, שכיון שבא לפנינו ואמר שהוא יהודי - מסתמא נאמן, ויהודי הוא, שמי שהוא גוי - לא יאמר על עצמו שהוא יהודי<sup class=\"footnote-marker\">3</sup><i class=\"footnote\">כן כתבו הטעם ב\"אגרות משה\" (אהע\"ז ח\"א סי' ח) וב\"פסקי דין רבניים\" (ח\"ט עמ' 358 אות ח).</i>.",
            "2. \"מילתא דעבידא לאגלויי\"<sup class=\"footnote-marker\">4</sup><i class=\"footnote\">ריטב\"א ביבמות שם וב\"נמוקי יוסף\" שם.</i>, שכל דבר שעשוי להיגלות בעתיד, יש בו תורת נאמנות, והרי דבר זה עשוי להתגלות ע\"י שכניו, מכריו וכדו'<sup class=\"footnote-marker\">5</sup><i class=\"footnote\">לטעם זה צריך שנדע, שהוא יודע בדיוק, מהי הגדרת יהודי - בן לאם יהודיה בת יהודיה, שאם לא כן, יוכל להתחמק בעתיד, כשיתגלה הדבר, ולומר - טעיתי.</i>. ועל כן, במקרה שלנו, כל זמן שלא יצא ערעור על יהדותו<sup class=\"footnote-marker\">6</sup><i class=\"footnote\">אמנם בס' \"בית הלל\" (הובא ב\"באר היטב\" אהע\"ז סי' ב ס\"ק ד), סובר שצריך ראיה שהוא ישראל, ואפילו כשמתנהג כדת ישראל, אבל חלקו עליו כל האחרונים, עיין \"אנציקלופדיה תלמודית\" (כרך ה' עמ' שסד), \"ומעשים בכל יום שמאמינים לאורחים שבאים, ואין אנו בודקים אחריהם\", ועיין בש\"ך יו\"ד סי' רסח ס\"ק כ\"א</i>, וכל עוד לא מדובר במעשים המצריכים עדות אחרים על יהדותו, ומעיד על עצמו שהוא יהודי - נאמן. וכל זה אמרינן לכלל החיים היהודים, ואפילו לצירוף למניין ועלייה לתורה וכד'. אבל לעניין רישום בספר הקהילה, מכיוון שהוא מהוה אסמכתא לעניין נישואין, יש לרושמו במקום נפרד, כל זמן שבית-דין מוסמך לא דן לגופו של עניין. "
        ],
        [
            "\n<small>קרלסרואה, גרמניה, אדר ב' תשנ\"ה</small>",
            "<b>פט. ביטול גירות</b>",
            "<b>שאלה:</b>",
            "אבקש התיחסות לגבי גרים שעברו גירות כהלכה אבל ממשיכים לחלל השבת וכו'. האם עצם העובדה שאינם שומרים ועושים, מוכיח כי רימו את ביה\"ד המגייר? האם הגירות גירות, ונשארים יהודים?",
            "<b>תשובה:</b>",
            "1. אי-אפשר לבטל את הגירות של גרים שנתגיירו בבית-דין אורטודוקסי<sup class=\"footnote-marker\">1</sup><i class=\"footnote\">לגיור צריכים בית-דין, כי \"משפט\" כתוב בו (יבמות מו ע\"ב), ועל כן רק גיור בבית-דין תקֵף, והואיל והרבאיס הקונסרבטיביים והרפורמים הם על הרוב מחללי שבת בפרהסיה, ואינם שומרים כל איסורי התורה, ממילא הם פסולים להעיד ולדון, חוץ מזה שיש לרבים מהם דין אפיקורס, עיין \"אגרות משה\" (אה\"ע ח\"ג סי' ג ו-ד) ועיין \"במראה הבזק\" (ח\"א שאלה כד) וכתבים ופסקים של מרן הרב יא\"ה הרצוג (שו\"ת יו\"ד סי' צא וסי' צג סעיף ב).</i>, אף על פי שלא היו כנים בבית-הדין ולא קיבלו על עצמם באמת לקיים את כל מצוות התורה<sup class=\"footnote-marker\">2</sup><i class=\"footnote\">עיין רמב\"ם (הל' איסורי ביאה פי\"ג הל' טז ויז) שמשמע מדבריו, שאין קבלת המצוות לעיכובא, וכן משמע מחידושי הריטב\"א (יבמות דף מז ע\"ב ד\"ה ומודיעים) וכן בכתובות (דף יא ע\"א בד\"ה גמ' אמר רב נחמן). ועיין ב\"פסקי דין רבניים\" (חלק י עמ' 198, 199) פסק של הרב ש' דיכובסקי . ועיין ב\"חוות בנימין\" של מרן הרב שאול ישראלי (ח\"ב סי' סז) המצדד שתוקף ומשמעות הגיור הוא הצטרפות הזר לעם ישראל וקבלתנו אותו להיות חלק מעם ישראל, וכל עוד שקבלה זו קיימת, הרי הוא יהודי שמתוך שהוא מקבל על עצמו להיות יהודי, הרי זה כולל את התוצאות המתחייבות מהיות יהודי, שהרי תו\"מ היינו ליהודים, ולא היתה אפשרות ומציאות של יהודי שאינו בחיוב תורה ומצוות. אבל אם הוא אומר במפורש, שאיננו רוצה בחיובים, אין זה נקרא קבלה להיות יהודי. ועיין גם \"אגרות משה\" (יו\"ד ח\"ג סי' קו) המצדד שאפילו אם קבלת מצוות היא לעיכובא, יכול להיות שאין צריך קבלת כל המצוות ואם הוא מקבל על עצמו לעשות מה שהוא רואה שכל היהודים עושים, הרי זה קבלה. ועיין עוד ב\"אגרות משה\" (אה\"ע ח\"ג סי' ג) שמסתפק בזה באלו שקיבלו את המצוות בפה - אם אומרים שהיתה גירות אמיתית, ורק אחר כך חזרו בהם. ומכוח כל הנ\"ל אי-אפשר לבטל את גיורם של גרים אלה. ועיין פסקים וכתבים של מרן הרב יא\"ה הרצוג (שו\"ת יו\"ד סי' צב וסי' צג סעיף ד) שכתב, דהוי ספק גר.</i>, כל עוד שבאמת הם רוצים להיות יהודים, ורוצים להשתייך לעם ישראל<sup class=\"footnote-marker\">3</sup><i class=\"footnote\">עיין מאמרו הנ\"ל של הרב ש' ישראלי. ודבר פשוט הוא שצריכים לכל הפחות רצון להתקבל לכלל ישראל ולהיות יהודי, שאם לא כן, אין כאן גירות כלל.</i>.",
            "2. כל זה נאמר, כמובן, בדיעבד בלבד, אבל לכתחילה אסור לגייר אותם, אם אין הם מקבלים על עצמם לשמור ולעשות כל דיני התורה<sup class=\"footnote-marker\">4</sup><i class=\"footnote\">עיין שו\"ע יו\"ד סי' רסח סעיף ג שמצריך קבלת מצוות לעיכובא, ועיין \"אגרות משה\" (יו\"ד ח\"א סי' קנז) שכתב לפסול הגירות בדיעבד וצריך עיון מן התשובה הנ\"ל שלו, וכן כתבו הרבה מגדולי זמננו בחריפות נגד גיור שכזה.<br>וברצוננו לציין שאין גילוי-הדעת של כבוד בית-הדין של חיפה המצורף משום פסק חד-משמעי לבטל גיור זה בדיעבד, אבל יש שם אזהרה חמורה לא לעשות גיור כזה לכתחילה.</i>. "
        ],
        [
            "\n<small>מרגריטה, ונצואלה, תשרי תשנ\"ה</small>",
            "<b>צ. בן גויה שאביו היהודי טוען שמל אותו לשם גירות</b>",
            "<b>שאלה:</b>",
            "שני בחורים צעירים, בנים לאבות יהודיים ולנשים גויות, באים לבית הכנסת ומשתתפים בתפלה. האבות מלו אותם אצל מוהל יהודי כשר ואף עשו להם בר מצווה, אך את הגיור לא עברו כדת. האבות טוענים שהתכוונו בשעת עשיית הברית שהילדים התגיירו, הם היו בטוחים שבניהם יהודים לכל דבר. כיוון שלעיתים קרובות יש לנו בעיה של השלמת מניין, מה עלי לעשות כדי ששני הבחורים יחשבו כיהודים לכל דבר?",
            "<b>תשובה:</b>",
            "לאחר קבלת ההבהרות הטלפוניות, כי במקרה דנן הנשים הגויות אינן ממשיכות לדור עם האבות המגדלים את בניהם, ראוי לעשות הטפת דם-ברית בפני בית-דין, ודי בטיפה אחת<sup class=\"footnote-marker\">1</sup><i class=\"footnote\">שאלה זו שאל הר\"ר אברהם עבר הירשאוויץ בספרו \"בית אברהם\" (ירושלים תרס\"ח) את הגאונים הרב שמואל סלאנט בירושלים, הרב נפתלי אדלר הכהן בלונדון ולרב מאיר בסון בווילנא. דעתם היתה להקל, שלא להצריך הטפת דם-ברית, ראה שם עמ' 48, וכן דעת הרב צבי פסח פרנק בשו\"ת \"הר צבי\" (יו\"ד סי' ריט). אך דעת ה\"אגרות משה\" (יו\"ד סי' קנח ויו\"ד ח\"ב סי' קכח) להצריך הטפת דם-ברית בפני בית-דין, וכן דעת ה\"מנחת יצחק\" (ח\"א סי' לו), וכן מסקנת \"ספר הברית\" (עמ' קמט), ראה כל המו\"מ בעניין זה ב\"ספר הברית\" (עמ' קמו-קמט).</i>, אבל יש לדעת, כי המילה בלבד איננה הופכת אותם ליהודים - צריך שיקבלו עליהם במפורש, בפני בית-דין, שמירת כל המצוות, ולאחר מכן צריך שיטבלו לשם גירות בפני בית-דין<sup class=\"footnote-marker\">2</sup><i class=\"footnote\">וכמבואר בשו\"ע יו\"ד סי' רסח סעיף ב.</i>.",
            "אם נראה שהבחורים אינם מוכנים לקבל על עצמם שמירת כל המצוות, אף אם רוב היהודים בקהילתכם אינם שומרי שבת, אין לקבלם כגרים (בלי קבלת שמירת כל המצוות<sup class=\"footnote-marker\">3</sup><i class=\"footnote\">וראה בשו\"ת \"במראה הבזק\" (ח\"א תשובה עד ל1 במהדורה ראשונה ותשובה עו לז 2 במהדורה ראשונה).</i>).",
            "יש להוסיף שיש להימנע מלָמול בן יהודי הנשוי לנכרית, אם לא לשם גירות, דהיינו על דעת בית-דין ובפניהם, ובצירוף טבילה לאחר הברית, כשברור שתהיה שמירת מצוות בעתיד<sup class=\"footnote-marker\">4</sup><i class=\"footnote\">עיין \"דעת כהן\" סי' קמז, וכן היא תקנת הרבנות הראשית לישראל למוהלים שלא למול בני יהודי הנשוי לגויה, אם לא על דעת בית-דין ולשם גיור.</i>, ובמיוחד שמירת כשרות ושמירת שבת. "
        ],
        [
            "\n<small>קיטו, אקוודור, מנחם אב תשנ\"ב</small>",
            "<b>צא. שחיטת שוחט לא-מוסמך שצבר ניסיון בשחיטה לשאינם יהודים</b>",
            "<b>שאלה:</b>",
            "בהיותי בעיר בואנוס-אירס, \"שימשתי\" אצל שוחט מוסמך וזקן שהרבה שנים עסק במלאכתו בעיר. הוא מוכר כמומחה לשחיטה. למדתי אצלו חודש לצורך שחיטת \"עופות\" ולא בקר, בעיקר ההלכות הנצרכות כמו בדיקת הסכין מפגימות. כמו כן שחטתי כמה עופות לפניו ע\"פ ההלכה. מפאת קוצר הזמן, לא הספקתי לשחוט כמות רצויה ע\"מ לקבל מספיק נסיון, לכן אני ממשיך לשחוט כאן בעיר קיטו, במשחטה של גויים, ויש לי אפשרות של שחיטה בכמויות, כל יום, ובינתיים כל מה שאני שוחט הולך לגויים בשוק. האם אחרי תקופה רצויה כשאני ארגיש בטחון באופן השחיטה תהיה אפשרות לאכל מאותה שחיטה אפילו בלי הסמכה של שוחט מוסמך? חשוב לזכור שבמקומנו אין שוחט אחר, והקהילה מעונינת בשוחט מקומי, ושלא יצטרכו להזמין מדי פעם שוחט מבחוץ, דבר שיש לו השפעה גם על מחיר הבשר הכשר וגם על זמינותו.",
            "<b>תשובה:</b>",
            "השוחט לא ישחט עד ששחט ג' פעמים בפני חכם ומומחה, ולכן נוהגין שאין אדם שוחט אלא אם כן נטל \"קבלה\" לפני חכם, וקצת מן המקומות נוהגין להחמיר עוד שהמקבל נוטל כתב מן החכם, לראיה שאכן ניתנה לו \"קבלה\"<sup class=\"footnote-marker\">1</sup><i class=\"footnote\">רמ\"א יו\"ד סי' א סעיף א.</i>. וכיום נהגו בכל המקומות ליתן כתב-ראיה לשוחט הנסמך, ואם אין לו כתב-ראיה - אין אוכלין משחיטתו<sup class=\"footnote-marker\">2</sup><i class=\"footnote\">\"כף החיים\" יו\"ד סי' א, אות נא.</i>.",
            "ועל כן נראה שלאחר שתרגיש ביטחון בשחיטת העופות, עליך לקבל \"קבלה\" בכתב מן השוחט שלמדת אצלו, או מכל שוחט מוסמך, ואם השוחט איננו חכם המורה הוראות - צריך \"קבלה\" גם מחכם<sup class=\"footnote-marker\">3</sup><i class=\"footnote\">ט\"ז יו\"ד סי' א ס\"ק ד.</i>.",
            "ולבד מן הנסיון בשחיטת העופות אתה צריך גם לרכוש נסיון באופן בדיקת הסכינים והעמדתם, \"הלא תראה כי יבדוק אדם פעמיים שלוש ולא ירגיש בפגימה דקה, ואח\"כ ימצאנה, כי הכין ליבו באחרונה, ובחינת חוש המישוש כפי כוונת הלב\"<sup class=\"footnote-marker\">4</sup><i class=\"footnote\">שו\"ע יו\"ד סי' יח, סוף סעיף יז.</i>, ובפרט מכיוון שבקהילתך תהא לבדך בלא אפשרות להראות הסכין לחכם העיר<sup class=\"footnote-marker\">5</sup><i class=\"footnote\">עיין שו\"ע יו\"ד סי' יח, תחילת סעיף יז.</i>. "
        ],
        [
            "\n<small>קופנהגן, דנמרק, אייר תשנ\"ג</small>",
            "<b>צב. שבירת מפרקת העוף מיד לאחר שחיטה ע\"פ דרישת הממשלה בלחץ אגודת צער בע\"ח</b>",
            "<b>שאלה:</b>",
            "רק שחיטת עופות מותרת בשבדיה, גם נגד שחיטה זו פועלים ארגונים שונים. הממשלה בלחץ אותם ארגונים דורשת מן היהודים לשבור את מפרקת העוף מיד לאחר השחיטה כדי למנוע צער בעלי חיים (לדעתם), במידה והשחיטה לא נעשתה בצורה שגרמה למוות מיידי. האם ניתן לקבל דרישה זו ע\"פ ההלכה?",
            "<b>תשובה:</b>",
            "במקום שהממשלה דורשת שבירת המפרקת בעוף לאחר השחיטה, ואי-ההסכמה לכך עלולה לגרום לביטול השחיטה כהלכה, דבר שעלול לגרום לאנשים שאינם יראי-שמים לאכול נבילות וטריפות<sup class=\"footnote-marker\">1</sup><i class=\"footnote\">משום שבשר כשר מיובא יעלה ביוקר, או משום שבאותו המקום אסור לייבא בשר ממדינה אחרת, אך כמובן שאין להתיר שבירת המפרקת של העוף אחר השחיטה, אם אפשר להשיג בשר כשר מיובא באותו המחיר.</i>, אפשר להתיר לשבור המפרקת של העוף אחר השחיטה<sup class=\"footnote-marker\">2</sup><i class=\"footnote\">גמרא חולין (קיג ע\"א) \"אמר שמואל משום ר' חייא, השובר מפרקתה של בהמה קודם שתצא נפשה, הרי זה מכביד את הבשר, וגוזל את הבריות ומבליע דם באברים\", ונסתפקה הגמרא, האם הדבר מותר לבעל הבהמה לעצמו או גם לעצמו אסור, ונשארה בתיקו. לדעת רש\"י בגמרא, וכן לדעת בעל \"העיטור\", המובא בטור יו\"ד סי' סז, הספק הוא, שמא אחר שמבליע בו הדם, שוב לא יצא הדם אפילו ע\"י מליחה, ולשיטתם ודאי שעלינו לאסור שבירת המפרקת אחרי השחיטה משום ספיקא דאיסור דם לחומרא. אך לדעת הרי\"ף הספק הוא רק לגבי מי שרוצה לאכול הבשר באומצא, דהיינו לאכול הבשר חי ללא מליחה, לאחר שטיפה בלבד, אך לבישול ע\"י מליחה או לצלי משמע שמותר. וכן נפסק בשו\"ע יו\"ד (סי' סז סעיף ג) שהאיסור הוא רק לאכול הבשר חי ללא מליחה.</i>, לאחר שבדקו שהעוף נשחט כהלכה<sup class=\"footnote-marker\">3</sup><i class=\"footnote\">שו\"ע יו\"ד סי' כה סעיף א.</i>, או ששבירת המפרקת תהיה אמנם מיד אחר השחיטה, אך לא במקום השחיטה אלא למטה ממנו לצד הגוף (על מנת שנוכל לבדוק בחלק שנשאר עם הראש, אם העוף נשחט כהלכה)<sup class=\"footnote-marker\">4</sup><i class=\"footnote\">עיין בשו\"ת \"שרידי אש\" (ח\"א עמ' קעג-רמו) שדן בשאלה דומה, כאשר השלטונות בגרמניה אסרו את השחיטה, אלא אם כן ימשיכו ויחתכו בשעת השחיטה גם את המפרקת, והוא בניגוד למה שפסק הרמ\"א ביו\"ד (סי' כד סעיף ה) שהוי טריפה משום דרסה, ופסק ה\"שרידי אש\" להתיר על מנת שלא יבואו לאכול נבילות וטריפות, והציע דעתו לפני גדולי הדור והביא שם תשובותיהם.<br>המקרה בשאלתנו הוא קל יותר, מכיון שהממשלה מבקשת שישברו את המפרקת אחרי השחיטה, וזה אפשר לעשות ביד או במכונה מיד לאחר השחיטה, מתחת למקום השחיטה, באופן שבית השחיטה ישאר עם חלק הראש, ונוכל לבדוק אח\"כ אם הסימנים נשחטו כהלכה. לעצה זו הסכים הגאון הרב חיים עוזר גרודזינסקי והובאו דבריו ב\"שרידי אש\" (שם עמ' רכא).</i>.",
            "עופות אלה שאת מפרקתם שברו מיד לאחר השחיטה, אין למולחם כשהם שלמים, מפני שהדם מובלע בהם, ו\"אין יוצאים מדמם\" גם ב\"צלי אש\", רק כשהם חתוכים לחלקים<sup class=\"footnote-marker\">5</sup><i class=\"footnote\">דחיישינן לדעת הרמב\"ם (הל' מאכלות אסורות פ\"ו הל' ט) שבשובר המפרקת צריך שיחתוך החתיכה וימלחנה יפה יפה, ואחר-כך יבשל או יצלה, וכן כתב הרמ\"א בשו\"ע יו\"ד (סי' סז סעיף ג) שנהגו להחמיר לחותכו ולמולחו אף לצלי, והיינו משום דכיון שהבליע הדם באברים, לא יצא הדם אלא אם כן יחתוך כל אבר לעצמו וימלחנו יפה יפה, ואף לצלי לא הותר אלא אם כן חתכו ומלחו תחילה.</i> והסירו את הוורידים המלאים דם<sup class=\"footnote-marker\">6</sup><i class=\"footnote\">\"מגיד משנה\" (הל' מאכלות אסורות פ\"ו הל' ט) בשם הרשב\"א, וכן פסק בשו\"ת מהרי\"ט (ח\"ב סי' נג).</i> ומלחו הבשר כהלכה.",
            "על כן, אם נהוג שם למכור את העופות אחר המליחה, יש למולחם באופן הנ\"ל, ואם נהוג למוכרם לפני המליחה, צריכים להודיע לקונים על החובה לחותכם לפני מליחתם ולמולחם כהלכה אף לצורך צלי<sup class=\"footnote-marker\">7</sup><i class=\"footnote\">בדיעבד, אם מלחו ללא חיתוך, והסירו את הוורידים המלאים בדם, כשר אף לרמ\"א (ש\"ך יו\"ד סי' ס\"ז ס\"ק ח).<br>בגמרא הנ\"ל בהערה 2 נאמר שהשובר מפרקתה של בהמה קודם שתצא נפשה, הרי זה מכביד את הבשר, וגוזל את הבריות, ומפרש רש\"י שנמצא גוזל את הבריות כשהוא מוכרה במשקל, משום שהדם המובלע מגדיל את המשקל, ועל כן, אם הנוהג הוא למוכרם אחר המליחה, לא יהא קיים חשש הגזל, מכיוון שנפסק להלכה, שהמליחה מוציאה את הדם המובלע בבשר. וגם אם הנוהג הוא למוכרם לפני המליחה, לא קיים חשש הגזל, כיון שהציבור ידע, שעקב החוק החדש יש צורך בצורת מליחה מיוחדת, שהרי קונים על דעת כן, והוי כמחילה. גם ניתן לברר על-פי נסיונות, בכמה אחוזים מכביד העוף שנשברה מפרקתו, לעומת עוף שלא נשברה מפרקתו, ולחשב את המחיר על-פי זה.</i>, עקב החוק החדש המחייב שבירת המפרקת. "
        ],
        [
            "\n<small>מקסיקו סיטי, מקסיקו, מרחשון תשנ\"ה</small>",
            "<b>צג. דינה והגדרת כשרותה של בהמה שנורתה במוחה אחר שחיטתה</b>",
            "<b>שאלה:</b>",
            "בחדשים האחרונים הולך ומופעל לחץ עלינו ע\"י גורמים רשמיים להענות לדרישות של ארגון להגנת החי המבקש להרוג את הבהמות ביריה ולבצע את השחיטה מיד לאחר מכן. ברור שהתנגדות קהילתנו היתה חדה ונחרצת, והרי מדובר על השחיטה הכללית של כל הקהילות בעיר.",
            "התחייבנו לדון באפשרות חילופית שהוצגה לפנינו בימים אלה:",
            "הצעת הגורם הנ\"ל היא לשחוט את הבהמה כדת וכדין ומיד לאחר מכן לירות יריה למוח.",
            "חשבתי על הנושא הזה ואני חושש להבלעת דם האיברים.",
            "אודה לכת\"ר להשיב ולתת את דעתו לשאלות שלהלן:",
            "1. אם לאחר השחיטה כדת יורים יריה למוח הבהמה, האם הבשר נאסר?",
            "2. אם הבשר אינו נאסר לאכילה, האם יחשב לחלק?",
            "<b>תשובה:</b>",
            "במקום שהממשלה דורשת לירות יריה במוח הבהמה אחר השחיטה כדת, ואי-הסכמה לכך עלולה לגרום לביטול השחיטה כהלכה, דבר שעלול לגרום לאנשים שאינם יראי-שמיים לאכול נבילות וטריפות<sup class=\"footnote-marker\">1</sup><i class=\"footnote\">משום שבשר כשר מיובא יעלה ביוקר, או משום שבאותו המקום אסור לייבא בשר ממדינה אחרת. אך אין להתיר לירות במוח הבהמה לאחר השחיטה, אם אפשר להשיג בשר כשר מיובא באותו המחיר.</i>, אפשר להתיר לירות יריה במוח הבהמה אחר השחיטה כדת<sup class=\"footnote-marker\">2</sup><i class=\"footnote\">גמרא חולין (קיג ע\"א), \"אמר שמואל משום ר' חייא, השובר מפרקתה של בהמה קודם שתצא נפשה, הרי זה מכביד את הבשר, וגוזל את הבריות, ומבליע דם באברים\". ופרש\"י: לפי שבשעת שחיטתה היא טרודה להוציא דם, וכששובר מפרקתה, מתוך צרתה אין בה כח להתאנח ולהוציא דם, והיא נחה ושוקטת והדם נבלע באיבריה וכו', וגם ביורה במוח הבהמה לאחר שחיטתה יש לומר שמתוך צרתה אין בה כוח להתאנח ולהוציא דם וכו'.<br>הגמרא שם נסתפקה, אם הדבר מותר כשעושה כך לצורך עצמו, או גם לצורך עצמו הדבר אסור, ונשארה בתיקו. לדעת רש\"י בגמרא, וכן לדעת בעל \"העיטור\" (המובא בטור יו\"ד סי' סז), הספק הוא, שמא אחר שמבליע בו הדם, שוב לא יצא הדם אפילו ע\"י מליחה, ולשיטתם ודאי שעלינו לאסור יריה במוח הבהמה לאחר השחיטה משום ספיקא דאיסור דם לחומרא.<br>אף לדעת הרי\"ף הספק הוא רק לגבי מי שרוצה לאכול הבשר באומצא, דהיינו לאכול הבשר חי ללא מליחה, לאחר שטיפה בלבד, אך לבישול ע\"י מליחה או לצלי משמע שמותר. וכן נפסק בשו\"ע יו\"ד (סי' סז סעיף ג) שהאיסור הוא רק לאכול הבשר חי, ללא מליחה.</i>.",
            "בהמות אלה שירו במוחן לאחר השחיטה, אין למולחן כשהן שלמות, מפני שהדם מובלע בהן, ו\"אין יוצאים מדמם\" גם \"צלי אש\", רק כשהם חתוכים לחלקים<sup class=\"footnote-marker\">3</sup><i class=\"footnote\">דחיישינן לדעת הרמב\"ם (הל' מאכלות אסורות פ\"ו הל' ט) שבשובר המפרקת צריך שיחתוך החתיכה וימלחנה יפה יפה, ואחר כך יבשל או יצלה, וכן כתב הרמ\"א (שו\"ע יו\"ד סי' סז סעיף ג) שנהגו להחמיר לחותכו ולמולחו אף לצלי, והיינו משום דכיון שהבליע הדם באברים, לא יצא הדם אלא אם כן יחתוך כל אבר לעצמו וימלחנו יפה יפה, ואף לצלי לא הותר אלא אם כן חתכו ומלחו תחילה.</i>, והסירו הוורידים המלאים דם<sup class=\"footnote-marker\">4</sup><i class=\"footnote\">\"מגיד משנה\" (הל' מאכלות אסורות פ\"ו הל' ט) בשם הרשב\"א, וכן פסק בשו\"ת מהרי\"ט (ח\"ב סי' נג).</i> ומלחו הבשר כהלכה.",
            "על כן, אם הנוהג במקום הוא למכור את הבשר אחר המליחה, יש למולחו באופן הנ\"ל, ואם נהוג למכור את הבשר לפני המליחה, צריכים להודיע לקונים על החובה לחותכו לפני מליחתו, ולמולחו כהלכה אף לצורך צלי<sup class=\"footnote-marker\">5</sup><i class=\"footnote\">בדיעבד, אם מלחו ללא חיתוך וללא הסרת הוורידים המלאים בדם, כשר אף לרמ\"א (ש\"ך יו\"ד סי' סז ס\"ק ח).<br>בגמרא הנ\"ל בהערה 2 נאמר, השובר מפרקתה של בהמה קודם שתצא נפשה, הרי זה מכביד את הבשר וגוזל את הבריות, ומפרש רש\"י שנמצא גוזל את הבריות כשהוא מוכרה במשקל, משום שהדם המובלע מגדיל את המשקל. על כן, אם הנוהג במקום ההוא למכור את הבשר אחר המליחה, לא יהא קיים חשש הגזל, שכן נפסק להלכה, שהמליחה מוציאה את הדם המובלע בבשר. ואם הנוהג הוא למכור את הבשר לפני המליחה, לא קיים חשש הגזל, כיון שהציבור ידע, שעקב החוק החדש יש צורך בצורת מליחה מיוחדת, הרי קונים על דעת כן, והוי כמחילה.<br>גם ניתן לברר, ע\"פ נסיונות, בכמה אחוזים מכביד בשר בהמה שירו במוחה לאחר השחיטה, לעומת בשר בהמה שלא ירו במוחה לאחר השחיטה, ולחשב את המחיר על-פי זה.<br>רמ\"א יו\"ד (סי' סז סעיף ג), יש אומרים שיש ליזהר לכתחילה לשבור מפרקת הבהמה או לתחוב סכין בליבה כדי למהר מיתתה, משום שמבליע דם באברים.</i>, עקב החוק החדש המחייב יריה במוח הבהמה לאחר השחיטה.",
            "היתר זה אינו לכתחילה<sup class=\"footnote-marker\">6</sup><i class=\"footnote\">רמ\"א יו\"ד (סי' סז סעיף ג), יש אומרים שיש ליזהר לכתחילה לשבור מפרקת הבהמה או לתחוב סכין בליבה כדי למהר מיתתה, משום שמבליע דם באברים.</i> , ועם זאת אין הוא הופך את הבשר, לבשר שאינו חלק<sup class=\"footnote-marker\">7</sup><i class=\"footnote\">בשר \"חלק\" נבדל מבשר \"כשר\" שאינו חלק, בכך שבשר \"חלק\" הוא מבהמה שלא היו סירכות בריאותיה והריאה היתה חלקה, בעוד שבשר \"כשר\" הוא מבהמה שהיו סירכות בריאותיה ומשמשו בהן וניתקו אותן מן הריאות.<br>משמוש וניתוק זה נתון במחלוקת פוסקים, שיש שאוסרים ומטריפים בהמה זו ויש שמכשירים בהמה זו, אם לאחר המשמוש והניתוק אמנם לא נוצר נקב בריאה.<br>ההיתר לירות במוח הבהמה אינו קשור למחלוקת הנ\"ל, ולפיכך - אם הריאה היתה ללא סירכות - ניתן לומר שהבשר \"חלק\", אף כי אינו למהדרין.</i>. "
        ],
        [
            "\n<small>קראקס, ונצואלה, סיון תשנ\"ג</small>",
            "<b>צד. בדיקת ריאה לספרדים ואשכנזים</b>",
            "<b>שאלה:</b>",
            "במקרה של סירכה האם צריך לנפח את הריאה כולה או אפשר לחתוך את האונה בה נמצאת הסירכה ולנפח (יש לציין שפה הניפוח יכול להעשות רק בפה ולא במכשיר וכך ראיתי פה אצל שוחט אשכנזי, וזה גורם גם לדוחק זמן, הדרוש לניפוח של הריאה).",
            "<b>תשובה:</b>",
            "במקרה רגיל אין היתר לחתוך האונא שיש בה הסירכא ולנפחה<sup class=\"footnote-marker\">1</sup><i class=\"footnote\">בדיקת הריאה לאחר חיתוכה נזכרה רק בדיעבד - במקרה שחתכו הריאה, אם יוכל לבדקה ע\"י שפופרת שתעלה בנפיחה, יש להכשיר (רמ\"א יו\"ד סי' לו סעיף ט); \"שמלה חדשה\" (סי' לו כב); \"בית דוד\" (סי' לו ח\"ד א ס\"ק ד ב\"עמודי הבית\").<br>רק אם יש ריעותא באונא שצריכה בדיקה, וקשה להעלותה בנפיחה דרך הקנה, חותכין אותה האונא וכדומה, ותוחבין נוצה וכדומה בסמפון שלה ונופחין, שעל-ידי-זה נקל יותר שתעלה בנפיחה, כידוע לשו\"ב - \"עמודי הבית\" שם.</i>, ולכתחילה יש לנפח כל ריאה, אף שאין בה ריעותא<sup class=\"footnote-marker\">2</sup><i class=\"footnote\">רמ\"א יו\"ד סי' לו סעיף א.</i>. "
        ],
        [
            "\n<small>קיטו, אקוודור, שבט תשנ\"ד</small>",
            "<b>צה. \"בשר שנתעלם מן העין\" לאחר השחיטה, בזמן המריטה</b>",
            "<b>שאלה:</b>",
            "שחיטת העופות אצלנו מתבצעת בחדר אחד, באותו מקום תולים את העופות, והם עוברים לחדר סמוך, שלמעשה הוא פתוח לחדר שבו אני שוחט, שם מורטים את הנוצות. יש זמן של כמה דקות שבהן אני ממשיך בשחיטה ואינני רואה את העופות בזמן המריטה. האם קיים כאן חשש של \"בשר שנעלם מן העין\"? יש לציין ששני החדרים ממש סמוכים זה לזה, ובכל רגע אפשר לעבור ולהפתיע. כמו כן יש לציין שהמקום הוא נקי מכל עוף אחר והחשש הוא מאד רחוק שיחליפו עוף כשר בעוף טרף.",
            "<b>תשובה:</b>",
            "בבשר שנתעלם מן העין ישנם שני סוגי חששות:",
            "1. שמא עופות או בעלי-חיים אחרים (כגון חתול) נטלו הבשר הכשר והחליפוהו בבשר שאינו כשר<sup class=\"footnote-marker\">1</sup><i class=\"footnote\">תוס' חולין צה ע\"א ד\"ה אמר רב ורא\"ש שם סי' כ.</i>.",
            "2. שמא גוי נטל הבשר הכשר והחליפו בבשר שאינו כשר<sup class=\"footnote-marker\">2</sup><i class=\"footnote\">ע\"פ תשובת הרשב\"א (ח\"א סי' קז) שהובאה ב\"בית יוסף\" (יורה דעה סי' סג ד\"ה וכתב עוד בספר התרומה), וכן דעת הב\"ח (שם ד\"ה ומ\"ש), ויש מחלקים, ע\"ש.</i>.",
            "לעניין החשש שגוי יחליף, מספיק שהרב יכנס מדי פעם - לפני גמר השחיטה - לחדר שבו מתבצעת המריטה, ויראה שאין מחליפים עופות כשרים בשאינם כשרים<sup class=\"footnote-marker\">3</sup><i class=\"footnote\">דין שומר יוצא ונכנס כיושב ומשמר - שו\"ע יורה דעה סי' קכט סעיף א וסי' קלא סעיף א. וטעם הדבר, שהגוי ירא בכל שעה, שמא עכשיו יבוא ויראהו, ומספר הפעמים שהרב יכנס, כמה בדיקות-פתע נדרשות - נתון לשיקול דעתו.</i>. ולעניין החשש שעופות או בעלי-חיים אחרים יחליפו את הבשר הכשר בשאינו כשר, המנהג להקל כדעה שאיננו אוסרים בשר שנעלם מן העין, אם מצאו במקום שהניחו<sup class=\"footnote-marker\">4</sup><i class=\"footnote\">רמ\"א יורה דעה (סי' סג סעיף ב), ודלא כסתימת השו\"ע שפסק, שיש לאסור בשר שנתעלם מן העין. וכתב ב\"שלחן גבוה\" (שם אות ט): הטעם שנשתרבב המנהג להקל, משום דחומרא יתירה היא, שבא השרץ ולקח הבשר הכשר, ונתן בשר טריפה במקומו, וכן מנהגנו להקל כסברת המתירין. ועיין ב\"כף החיים\" (שם ס\"ק כג) שהספרדים קיבלו עליהם חומרות השו\"ע, ואסור לשנות, ורק במקום שכבר נהגו להקל, שם אין למחות.<br>ונראה שבבית-השחיטה יש צד נוסף להקל, שלא לחוש ששרץ החליף העופות, משום שבוודאי דואגים לאי-הימצאות של בעלי-חיים (כגון חתולים) בבית-השחיטה, מן הבחינה התברואתית.<br>אם כל העופות עדיין תלויים גם בסיום המריטה במקום שנתלו בתחילה, אף לשו\"ע אין חשש שמא שרץ החליפום, דדומה לדין \"תלאו במסמר\" שהשו\"ע מתירו בסעיף ב שם.</i>.",
            "ואם שמים חותם על כל עוף שחוט בחדר שמתבצעת בו השחיטה (לפני שהעופות עוברים לחדר שמתבצעת בו המריטה) - הדבר מסיר כל חשש, לכל הדעות<sup class=\"footnote-marker\">5</sup><i class=\"footnote\">ואז מותר גם לשיטת השו\"ע, כדין \"צרור וחתום\" שבסוף סעיף א.</i>. "
        ],
        [
            "\n<small>קלי, קולומביה, אדר תשנ\"ד</small>",
            "<b>צו. ניקור חוטי דם וחלב בבהמה ועוף</b>",
            "<b>שאלה:</b>",
            "לאחרונה נזדמנה לי הזכות למלוח בשר (או עוף) עבור הרבים (אמנם בידי טוש\"ע וס' קיצור הל' מליחה של הר' קלמנוביץ), האם אתם יכולים לשלוח לי תיאור מדוייק של כל חוטי הדם ומקומות שצריכים לחתוך לפני המליחה, וכמו כן כל החֵלב שצריך להוציא?",
            "<b>תשובה:</b>",
            "אין אפשרות לתאר בכתב דיני ניקור בשר בהמה מחוטי דם ומחלב, וחייבים ללמוד זאת באופן מעשי ממנקר מוסמך.",
            "לכן, אם בשר הבהמה שמגיע אליכם אינו מנוקר - אין לאכלו כלל, ומליחה לא תועיל בזה.",
            "דיני ניקור בשר העוף:",
            "יש לנקר את ורידי הדם שבצואר העוף<sup class=\"footnote-marker\">1</sup><i class=\"footnote\">רמ\"א יורה דעה סי' סה סעיף ג, ועיין בשו\"ע יורה דעה סי' כב סעיף א וברמ\"א שם.</i>, ואם לא חתך את הראש מן העוף, צריך לחתוך את הצואר (=הגרגרת) לשניים<sup class=\"footnote-marker\">2</sup><i class=\"footnote\">רמ\"א שם כתב שיש להיזהר ליטול את החוטים שבצואר, או לחתוך אותם עם המפרקת, אך המנהג הוא גם ליטול את החוטים וגם לחתוך את המפרקת לשניים.</i>.",
            "בדיעבד, אם לא עשה את שני הדברים הנ\"ל, מספיק חיתוך הראש מן העוף<sup class=\"footnote-marker\">3</sup><i class=\"footnote\">רמ\"א שם.</i>.",
            "כשמכשירים עוף שלם, נהגו להסיר את ראשו<sup class=\"footnote-marker\">4</sup><i class=\"footnote\">ש\"ך יורה דעה סי' כב סק\"ג.</i>.",
            "לדעת השו\"ע צריך גם לחתוך את הכנף ואת עצם הלחיים<sup class=\"footnote-marker\">5</sup><i class=\"footnote\">שו\"ע יורה דעה סי' סה סעיף ג, וכתב הרמ\"א שם שאין המנהג כן.</i>, ונהגו כיום לחתוך קצה הכנף<sup class=\"footnote-marker\">6</sup><i class=\"footnote\">כף החיים שם ס\"ק ט.</i>.",
            "יש נוהגים לעשות חתך עמוק במקום שהכנף מחובר לגוף העוף<sup class=\"footnote-marker\">7</sup><i class=\"footnote\">\"זבחי צדק\" סי' סה אות ח.</i>.",
            "נהגו לחתוך הצפרניים מרגלי העוף<sup class=\"footnote-marker\">8</sup><i class=\"footnote\">\"כף החיים\" יורה דעה סי' עא ס\"ק ח.</i>.",
            "נוהגים לעשות חתכים בירך העוף, משום שלפעמים נמצאים חוטים אדומים ברגלי העופות, ואם לא עשה כך, מותר בדיעבד אפילו נתבשלו כך<sup class=\"footnote-marker\">9</sup><i class=\"footnote\">רמ\"א יורה דעה סי' סה סעיף ג, ועיין \"כף החיים\" יורה דעה סי' כב ס\"ק יח.</i>. "
        ],
        [
            "\n<small>מילאנו, איטליה, מנחם אב תשנ\"ד</small>",
            "<b>צז. כשרות הMascarpone-, מאכל חלבי העשוי משמנת חלב עכו\"ם</b>",
            "<b>שאלה:</b>",
            "הנני פונה לכ\"ת בשאלה בעניין כשרות מאכל חלבי נפוץ באיטליה בשם Mascarpone שנתבקשנו להשגיח על ייצורו.",
            "המאכל הזה עשוי משמנת מחלב עכו\"ם. השמנת נפרדת מהחלב ע\"י צנטריפוגה (כמו בעשיית חמאה), אך לאחר ההפרדה, כשהיא עדיין חצי עבה, עוברת סטריליזציה בחום של 138 מעלות צלסיוס, וע\"י זה היא הופכת להיות נוזלית לגמרי (אך יותר סמיכה מחלב); אחר-כך מערבבים בה חומצה ציטרית לשם שימור, ומכניסים אותה לצנצנות. אחרי 20 דקות הצנצנות עוברות לקירור (מ0- עד 4 מעלות צלסיוס) ושם ע\"י הקור המאכל הופך לצורת קרם למריחה, ז.א. Mascarpone.",
            "שאלתי איפוא:",
            "1. אם השמנת החצי עבה הנלקטת ע\"י הצנטריפוגה כבר דינה כחמאה (עיין גם ערוך השלחן יו\"ד קסו ס' כח);",
            "2. במדה שהשמנת כבר יצאה מתורת חלב עכו\"ם, אם ע\"י החימום חוזרת היא לדין חלב, או, כיון שיצאה, שוב אינה חוזרת, כמו באיסורים אחרים. ועוד, כי עצם העובדה שכבר היתה עבה מוכיח שאין בה חלב טמאה, ולכן ע\"י השגחה משעת העשיה, המאכל יהיה מותר גם למי שאינו אוכל חלב עכו\"ם, כמו חמאה.",
            "<b>תשובה:</b>",
            "ה\"Mascarpone\" שתהליך יצורו תואר על-ידי השואל, כשר לאכילה (כדין חמאה למקל בכך), אם מתקיימים התנאים הבאים:",
            "1. המוצר הנ\"ל הוא עבה<sup class=\"footnote-marker\">1</sup><i class=\"footnote\">על-פי המתבאר בתשובתנו לקמן.</i>.",
            "2. עוביו הוא תכונה עצמית של המקפא גם בטמפרטורת החדר, ולא רק בקור מקפיא (כלומר הקירור המתואר ע\"י השואל נחוץ רק לתהליך הייצור, ולא להעמדת המוצר).",
            "3. אין לאותה החומצה המוספת לשמנת תפקיד בהקפאת/העמדת המוצר, והיא משמשת רק כחומר משמר<sup class=\"footnote-marker\">2</sup><i class=\"footnote\">דאם לא כן עלולה לחול כאן גזירת \"גבינות עכו\"ם\".</i> [או לחילופין: יש השגחה של ישראל משעת העשייה<sup class=\"footnote-marker\">3</sup><i class=\"footnote\">רמ\"א יו\"ד סי' קטו סעיף ב לגבי גבינות שעשאן הגוי בפני ישראל.</i>].",
            "וטעם ההיתר:",
            "נחלקו אחרונים בדין שמנת שנלקטת בהיותה צפה על פני החלב - אם יש בה הקולא של חמאה שיצאה מאיסור חלב עכו\"ם (למי שמקל בכך)<sup class=\"footnote-marker\">4</sup><i class=\"footnote\">עיין ב\"דרכי תשובה\" (סי' קטו ס\"ק לט).</i>. ועיקר שניתן להקל בכך<sup class=\"footnote-marker\">5</sup><i class=\"footnote\">כדעות שהובאו שם, וכן כתב ב\"חכמת אדם\" (כלל סז ס\"ק ג).</i>, ובייחוד \"במקומות רחוקים שאין לישראל מה לאכול\"<sup class=\"footnote-marker\">6</sup><i class=\"footnote\">לשונו של \"ערוך השולחן\" (סי' קטו ס\"ק כח) שהזכירו השואל.</i>.",
            "אך גם האחרונים המקילים לא הקילו אלא בשמנת <b>עבה</b> הדומה יותר לחמאה מאשר לחלב<sup class=\"footnote-marker\">7</sup><i class=\"footnote\">\"חכמת אדם\" הנ\"ל.</i>, וקשה להכריע באותה השמנת ה\"חצי עבה\", כלשון השואל - גם מפני שהמושג \"עבה\" של האחרונים אינו מוחלט, ונתון לשיקול הדעת<sup class=\"footnote-marker\">8</sup><i class=\"footnote\">וב\"חכמת אדם\" הנ\"ל כתב: \"אבל אם הוא עדיין צלול, ששותין בו קאווע, אסור לכו\"ע, שהרי ידוע, שיש בו חלב הרבה, ואינו דומה לחמאה כלל\".</i>, וגם מפני שמציאות \"חצי עבה\" שמתאר השואל, אינה ברורה די צורכה. ועם כל זה ניתן להתיר את המוצר הסופי, את ה\"Mascarpone\", המיוצר מתחילתו ועד סופו ע\"י גוי. וטעם הדבר - אין צריך לומר שאם יתברר אצלנו דין השמנת להיתר, שאין לומר כאן שמהלך החימום וההתכה השיבה לדין חלב עכו\"ם<sup class=\"footnote-marker\">9</sup><i class=\"footnote\">וראיה ברורה לזה מפסק השו\"ע (סי' קטו סעיף ג) ע\"פ דברי רמב\"ם: \"ובמקום שאין מנהג, אם בשלה עד שהלכו צחצוחי החלב, מותרת\", ובוודאי הותכה בזמן הבישול!</i>, אלא אף אם נאמר שאת השמנת עצמה לא היה מקום להתיר, אִלוּ היה יהודי בא לאוכלה, עתה שעברה תהליך נוסף של חימום וכו' ביד הגוי<sup class=\"footnote-marker\">10</sup><i class=\"footnote\">דאז נוכל לומר שמראש היתה דעת הגוי לייצר את המוצר הנ\"ל מן החלב, ויותר כדין חמאה, מה שאינו כן אם ישראל היה עושה משמנת/חלב עכו\"ם היה בדין מש\"כ הרמ\"א שם סוף סעיף א: \"חלב של עכו\"ם אינו מועיל, אם יעשו אח\"כ גבינות או חמאה ממנה... וכל מה שנעשה ממנה, אסור\".</i> ובאה לפנינו עבה - שוב יש לדמותה לחמאה, ומותרת למקילים בחמאה<sup class=\"footnote-marker\">11</sup><i class=\"footnote\">ודומה לאותו המקפא שעושים העכו\"ם, שהתיר ה\"פרי חדש\" (ס\"ק כא). ודבריו מובאים ב\"דרכי תשובה\" (סי' קטו ס\"ק מב).</i>. "
        ],
        [
            "\n<small>חרקוב, אוקראינה, אלול תשנ\"ד</small>",
            "<b>צח. נאמנות גוי בברירת אורז</b>",
            "<b>שאלה:</b>",
            "האם יש לגויה נאמנות בברירת אורז כשישראל יוצא ונכנס (וכנ\"ל בבדיקות כשרות - תולעים בכרוב וכו').",
            "<b>תשובה:</b>",
            "נאמנות לגוי באיסור והיתר כאשר ישראל יוצא ונכנס, מצינו רק בפעולות סבילות של הגוי, למשל - שלא יחליף<sup class=\"footnote-marker\">1</sup><i class=\"footnote\">שו\"ע יו\"ד (סי' קיח סעיף י).<br>ואע\"פ שמצינו בסי' סט סעיף י נאמנות לעניין הדחה בתריתא, שם מדובר בעבודה פעוטה, והפוסקים צירפו לזה הרבה סברות, יעי\"ש.</i>.",
            "ובנדון דידן שבו מדובר באיסור דאורייתא ועבודה קשה, לא יעזור היתר \"ישראל יוצא ונכנס\", אלא דווקא בישראל עומד על גביו.",
            "אבל אורז שבא בשקיות, והוא מוחזק לנקי, ואנו בכל אופן בוררים אותו לחומרא, נראה שאפשר לסמוך על הגויה. "
        ],
        [
            "<small>אוקלנד, ניו זילנד, מר חשון תשנ\"ה</small>",
            "<b>צט. כשרות מרגרינה המיוצרת במפעל שמיצרים בו מאכלים שאינם כשרים</b>",
            "<b>שאלה:</b>",
            "המרגרינה פרוה היחידה הזמינה בניו זילנד מיוצרת באותו מפעל שבו מיצרים מוצרים משומן טרף. המוצר הטרף מיוצר פעם בחודש ואילו המרגרינה לפחות פעם בשבוע. שניהם מיוצרים בטמפרטורה מאוד גבוהה. במיוחד בשלב הראשון בדיאודוריסר (deodoriser) שם היא מגיעה ל240 מעלות צלזיוס.",
            "הדרך היחידה לנקות את המכונה (ה deodoriser) היא באמצעות אויר חם. אני מניח שאין אפשרות להכשיר את המרגרינה הנ\"ל, האם אני צודק?",
            "פעם בחצי שנה נעשה נקיון כללי של המכונה (deodoriser) ואז מעבירים דרכה מים בדרגת חום קרובה לרתיחה כ 85 מעלות צלזיוס בתוספת דטרגנט כאוסטי. המים עם הדטרגנט עוברים גם דרך הצינורות. שאר המכלים והצינורות מנוקים באמצעות מים חמים עם הדטרגנט הקאוסטי בטמפ' של 65 מעלות צלזיוס. חומם של המוצרים המרגרינה והמאכלים הלא כשרים אינו עובר את ה 50 מעלות צלזיוס.",
            "ניתן לעשות הפסקה של 24 שעות בין הנקיון הכללי ובין היצור הראשון של המרגרינה.",
            "האם יש דרך כל שהיא להחשיב את פעולות הנקיון הנ\"ל כפעולות הכשרה, כדי שאפשר יהיה להשתמש אח\"כ במרגרינה כמוצר כשר?",
            "<b>תשובה:</b>",
            "1. אין בניקוי התקופתי שאותו עושים כל ששה חודשים, די כדי להכשיר את המכונות<sup class=\"footnote-marker\">1</sup><i class=\"footnote\">עיין שו\"ע או\"ח (סי' תנב סעיף א), שהגעלה צריכה להיות דווקא במים שמעלים בועות, ועיין שם ב\"משנה ברורה\" ס\"ק ושזה בדעת המחבר והרמ\"א, ועיין שם ס\"ק ח שההגעלה שאינה מעלה בועות, אינה מועילה אפילו בדיעבד.</i>.",
            "2. אמנם יש להתיר את המרגרינה שתיוצר במחזור השני לאחר ניקוי זה, והוא מפני שניקוי זה מן הסתם ניקוי יסודי, שאחריו לא נשאר משומן הנבילה כלום<sup class=\"footnote-marker\">2</sup><i class=\"footnote\">וצריכים לבדוק שאכן הדבר כן. ואם יש מקומות שאי-אפשר לבדוק אותם, נראה שיש לסמוך על הנקיון כדעת ה\"פרי חדש\" (סי' צד ס\"ק כה), שגויים מקפידים על נקיון, ולכן אם עושים ניקוי רציני, יש לסמוך שאכן נקי הוא. וכן כתב ב\"מנחת יצחק\" (ח\"ג סי' כו ס\"ק ה), אף-על-פי שהביא שם שה\"בכור שור\" חולק על ה\"פרי חדש\" בזה (מובאים דבריו ב\"דרכי תשובה\" סי' קכב ס\"ק טז). ועוד, הואיל ומשתמשים בו בשפע, ודאי מתבטל השומן המועט שנשאר. ואין בזה משום מבטל איסור לכתחילה, הואיל והגוי שהוא בעל בית-החרושת (והבינונו שכך באמת המציאות), אינו מצוּוה שלא לבטל לכתחילה, ואינו עושה את זה בשביל הישראל (עיין בזה ב\"אגרות משה\" יו\"ד ח\"ב סי' מא וב\"קצור שו\"ע\" על הלכות תערובות של הרב אהרן פפויפר ז\"ל, סי' ח פרק ד הל' א). ואפילו אם היה בית-החרושת של ישראל, נראה שמותר בכהאי גוונא, הואיל ואין כוונתו לבטל האיסור, וגם אין שם איסור ודאי (ש\"ך יו\"ד סי' פד ס\"ק מ, וכן כתב ב\"קצור שו\"ע\" הנ\"ל סי' ח פרק ג הל' יא).</i>, ואז תהליך הייצור הראשון שלאחר הניקוי יכול לשמש כהגעלה למכונות<sup class=\"footnote-marker\">3</sup><i class=\"footnote\">עיין או\"ח סי' תנב סעיף ה שבדיעבד מתירים להגעיל בכל משקה. ונראה דבכהאי גוונא הוי כדיעבד, הואיל ואין במקום מרגרינה אחרת. ועיין בספר \"הגעלת כלים\" (פרק י סעיף ג ובהערה ג ו-ד שם) בשם שו\"ת רע\"א סי' פג שהסכים להגעיל לכתחילה בחָלב, כאשר אין מים בנמצא, ובשם \"מלמד להועיל\" (חאו\"ח סי' צו) שכתב, שבשעת הדחק ואי-אפשר בעניין אחר, הוי כדיעבד, וגם בשם ספר \"שרגא מאיר\" (סי' עא) שהתיר כמו בנדון דידן, וב\"אגרות משה\" (יו\"ד ח\"ב סי' מא) שעשה מזה סניף להתיר. ואף-על-פי שב\"אגרות משה\" (יו\"ד ח\"א סוס\"י ס) לא הסכים להתיר הגעלה בשומן-בשר כשר, עיין שם, מטעם שאין לשומן-בשר דין משקה, וציין לחולין דף קכ ולריש פרק א דטהרות ב\"תפארת ישראל\" וב\"משנה אחרונה\", נראה שחזר בו בח\"ב סי' מא הנ\"ל, ששם הביא ראיה למתירים הגעלה בשאר משקין מהא דסוף ע\"ז ובזבחים דף צז, שכל יום ויום נעשה גיעול לחבירו, וכותב דהוי אפילו במים שנתבשלו בהם שמן ושומן, ותמה על הרשב\"א שהביא ראיה מזבחים דף צו ע\"א לעניין תרומה של יין, וזה ההיפך ממה שכתב בחלק א הנ\"ל. וחוץ מזה, הרי נדון דידן לא הוי הגעלה בשומן-בשר אלא במרגרינה פרווה, ולכן נראה שאפילו ל\"אגרות משה\" בחלק א אפשר להתיר, לכל הפחות בתור סניף.</i>, והייצור השני יהיה כשר, וזה בצירוף שהוי נותן טעם לפגם המותר בדיעבד<sup class=\"footnote-marker\">4</sup><i class=\"footnote\">כמו שכתב ב\"אגרות משה\" חלק ב הנ\"ל (וזה עיקר הטעם לדבריו), שמעיקר הדין אפילו בלי הגעלה המרגרינה כשרה, הואיל והוי טעם לפגם לאחר 24 שעות, והבישול הוא בבית-חרושת של גוי שעושה מעצמו, בלי שישראל ביקש ממנו לייצר את המרגרינה, ולכן בזמן הבישול לא שייך לגזור על הגוי, וממילא מותר לישראל לאכול את התוצרת לכתחילה. והוא הדין בנדון דידן, שהרי הגוי לא עושה שום דבר מיוחד עבור הישראל, וכמו שמשמע מן השאלה.<br>ונראה שאפילו אם בית-החרושת שייך לישראל, שייך טעם זה, שהרי עיין שם ב\"אגרות משה\" ד\"ה ואם, שכתב לאסור בבית-חרושת ישראל משני טעמים, (א) שהרי אם מעמידים לו משגיח, יש בזה משום לפני עור, שגורמים לו לעשות איסור של בישול בכלים שאינם בני יומן; (ב) לפי הרשב\"א המאכל אסור באכילה. ונראה שבנדון דידן לא קיימים שני הטעמים הללו, שהרי בעל בית-החרושת אינו עושה בשביל ישראל, אלא בעיקר דעתו לייצר בשביל הגויים, ולכן אינו עובר על בישול בכלים שאינם בני יומן, וממילא גם אין המאכל נאסר לרשב\"א, שהרי המבשל לא עבר על האיסור בבישולו. ואפילו אם תאמר שהוא עובר בזה שמבשל גם בשביל ישראל, נראה שאין הקונה עובר על לפני עור, שהרי בנדון דידן בית-החרושת אינו מוסיף כלום בייצור שלו, והיה עושה אותו הדבר אפילו בלי ההכשר של הרב, והואיל ואין כאן תוספת כלל, אין כאן מקום ללפני עור או מסייע ידי עוברי עבירה. ואפילו לדעת הרשב\"א, עיין ב\"קיצור שו\"ע\" הנ\"ל (הל' תערובות סי' ח פרק ד הל' ב) בשם ה\"חזון איש\" (יו\"ד סי' לז סוס\"ק יג) שמומר המייצר בשביל מומרים ובתהליך הייצור הוא מבטל איסור לכתחילה, אין האוכל נאסר, שהרי איסור האוכלים תלוי בכוונה לבטל, וזה לא שייך בישראלים מומרים, שבכל אופן לא איכפת להם לאכול מן האיסור כמו שהוא, וקלקלתו זו תקנתו. ונראה שהוא הדין בנדון דידן, שהרי לעניין נותן טעם לפגם מיהא הוי המייצר והקונים מומרים, שהרי היו קונים עד עכשיו בלי הכשר ובלי הגעלה, ולכן לא שייך לאמר שהמייצר התכוון לבטל בעבורם, ובפרט שעיקר הייצור הוא לגוי. והדין של מבטל איסור לכתחילה הוא מקור לאיסור של הרשב\"א, כמו שכתב בעצמו בבית ד שער ד' בסופו, ולכן אותם הכללים שייכים.</i>.",
            "3. אם בגלל ההכשר יגבר הביקוש למרגרינה, ובית-החרושת יוסיף ייצור מיוחד עבור היהודים, יש לדון בשאלה זו מחדש ולברר, אם מתקיימים התנאים להגעלה<sup class=\"footnote-marker\">5</sup><i class=\"footnote\">עיין הערה 4 בשם ה\"אגרות משה\" (ח\"ב סי' מא) שעיקר ההיתר הוא מטעם נותן טעם לפגם ולא מטעם ההגעלה, וכאשר בעל-הבית הוא יהודי ומוסיף בשביל ישראלים ומבשל בכלים אינם בני יומן בשבילם, נראה דהוי איסור מטעם לפני עור וגם מקנס הרשב\"א, וכמו שכתב ב\"אגרות משה\" (שם). ואפילו אם בעל בית-החרושת שאינו יהודי מוסיף בשביל ישראלים שעכשיו קונים ממנו, יש בזה גם דין מבטל איסור לכתחילה, לדעת הרשב\"א, עיין בשו\"ת הרשב\"ש (סי' תקס), ושכך פסק ב\"ערוך השולחן\" (סי' צט ס\"ק ח), וכך נפסק גם בקיצור שולחן ערוך הנ\"ל (סי' ח פרק ד הל' ג). ובפרט שבספר \"הגעלת כלים\" (במבוא אות ב הערה ט) הביא הרבה ראשונים ואחרונים שפסקו כרשב\"א, שנותן טעם לפגם אוסר בדיעבד, אם עבר ובישל במזיד בכלי אינו בן יומו, ודלא כ\"אגרות משה\" הנ\"ל שכתב, שרוב ראשונים חולקים עליו (ונ\"ל שגם הרשב\"ש הנ\"ל פסק כרשב\"א, וכתב שם שגם הרמב\"ם סבירי ליה כרשב\"א, ואכמ\"ל). ולכן צריכים לעיין עוד בכל זה (ב\"אמרי בינה\" הל' בשר בחלב ותערובות סי' יד בד\"ה שוב ראיתי בתשובת הרשב\"ש כתב שהמהר\"ם מלובלין חולק על הרשב\"ש הנ\"ל והניח בצריך עיון, עיין שם וב\"אגרות משה\" הנ\"ל), ונצטרך לסמוך על ההגעלה, ולכן צריכים לעיין יותר בתהליך הייצור.</i>. ולכן, כשיווצר המצב החדש, העבר נא את הפרטים החדשים, ונשוב להידרש לנושא.",
            "4. לעניין הניקוי הרגיל אנו צריכים יותר פרטים על חום האוויר וכו', כדי לדון באפשרות שזה עצמו יכול להכשיר המכונות.",
            "לסיכום נחזור ונפרט את תהליך ההכשרה.",
            "<b>חלק א של מכונה</b> (ה-deodoriser.",
            "1. ניקוי.",
            "2. הפסק של 24 שעות בין הניקוי והייצור.",
            "3. <b>מחזור היצור הראשון</b> של המרגרינה - חלק זה יתכן שיכול לשמש כהגעלה ממש, מפני שהוא בחום 2400, אבל לא הסתפקנו בזה בגלל שאלת הקיטור ומפני שההגעלה היא בשאר משקין, וכן משום שאין לפנינו הפרטים המדויקים, אם תהליך הכנת שומן הנבילה זהה לתהליך הכנת המרגרינה.",
            "<b>חלק ב של המכונה </b>(המכלים והצינורות.",
            "1. ניקוי [אפי' שיש כאן בישול בחומרי-ניקוי חריפים, אין נוהגים לסמוך על זה שייפגם הבלוע בתוך הדפנות על-ידיו].",
            "2. הפסקה של 24 שעות בין הניקוי והייצור הראשון.",
            "3. מחזור הייצור הראשון של המרגרינה - אע\"פ שאין בו הגעלה במים רותחים, ניתן לצרף אותו כסניף:",
            "א. משום דהוי \"כבולעו כך פולטו\".",
            "ב. יתכן שאין חלק זה נחשב ככלי ראשון העומד על האש, ואולי אפילו הוי כעירוי מכלי ראשון, ולכן ניתן להגעילו במים שהיד סולדת בהם.",
            "ג. ברצוננו להדגיש שאם משתמשים באותם מכלי-אחסון, יש לנקות גם אותם ולחכות 24 שעות עד למילוי במרגרינה הפרווה. "
        ],
        [
            "<small>קיטו, אקוודור, תשרי תשנ\"ה</small>",
            "<b>ק. דינם של שימורי-ירקות לענין בישול עכו\"ם</b>",
            "<b>שאלה:</b>",
            "יש דיעות בפוסקים שמקילים להשתמש בקופסאות שימורים של ירקות שאינם נאכלים חיים למיניהם, ולא חוששים עליהם משום בישולי עכו\"ם. כידוע לכם, כאן בקיטו המוצרים הכשרים בנמצא הם מועטים, האם אתם סוברים שיש להקל בקופסאות שימורים אלה (למשל, תירס, אפונה ועוד) ולסמוך על אותם פוסקים שאינם אוסרים אותם מדין \"בישולי עכו\"ם\", והאם יש לחלק בדין זה בין גדולים לקטנים?",
            "<b>תשובה:</b>",
            "במקומות רחוקים שבהם יש קושי בהשגת קופסאות-שימורים עם הכשר, אפשר להקל ולהתיר אכילת שימורי-ירקות, אע\"פ שנתבשלו ע\"י מי שאינם יהודים<sup class=\"footnote-marker\">1</sup><i class=\"footnote\">ההיתר מבוסס על הצטרפותם של סניפים מספר:<br>א. בישול בקיטור הנהוג בבתי-החרושת לשימורים איננו נחשב לבישול לעניין \"בישול עכו\"מ\" - \"מנחת יצחק\" (ח\"ג סי' כו אות ו), \"שערים מצוינים בהלכה\" (סי' לח ס\"ק ה).<br>ב. בימינו נעשית רוב העבודה בבתי-החרושת באמצעות מכונות וללא מגע יד אדם, ועל כן יש לומר שאין כאן גזירת בישול עכו\"מ - דעת מהר\"י צהלון בתשובותיו (סי' קסא), ואף-על-פי שהרבה פוסקים חלקו על חידושו, ניתן לצרף דעתו כסניף להקל.<br>ג. יתכן שירקות אלה אינם בגדר \"עולים על שולחן מלכים\", שהרי אין דרך אדם להזמין חברו לאכילת דברים הללו, עיין רמב\"ם (פרק יז מהל' מאכלות אסורות הל' טו).<br>ד. הרמ\"א בשו\"ע יו\"ד (סי' קיג סעיף ב) פסק שמותר לאכול אפונים קלויים שנתבשלו ע\"י גוי, ובש\"ך שם הביא שיטת רש\"י והר\"ן שאין איסור בתבשילי עכו\"מ אלא במקום שנשתנו ע\"י הבישול. ואע\"פ שרבו החולקים עליהם, ניתן לצרף דעה זו כסניף להיתר בשעת הדחק.</i>. כמובן שהיתר זה ניתן רק למקרים שבהם הרב השואל בדק שאין בעיות כשרות אחרות. "
        ],
        [
            "<small>קיטו, אקוודור, מרחשוון תשנ\"ה</small>",
            "<b>קא. חשש להחלפת יין ביין נסך</b>",
            "<b>שאלה:</b>",
            "כל שבת אני מקדש ליושבי בית האבות הקיים בקהילה. היין שמגישים לי הוא מבושל ולכן אין בעיה של סתם יינם, אבל האם יש חשש שהם יחליפו את היין ביין אחר שהוא לא כשר? בדרך כלל הבקבוק הוא לא סגור בחותם אלא רק בפקק, ולפי מה שידוע לי אין מכניסים בבית אבות שום יין, והאחראית לשמירת היין לקידוש היא אשה יהודיה, אבל איננה שומרת שבת, האם אפשר לשתות ולברך על היין הזה?",
            "<b>תשובה:</b>",
            "מחלל שבת בפרהסיא אינו נאמן באיסורים<sup class=\"footnote-marker\">1</sup><i class=\"footnote\">שו\"ע יו\"ד סי' קיט סעיף ז.</i>. אולם אם אינו חשוד על הגזל, אין לחשוש שהחליף את תוכן בקבוק היין<sup class=\"footnote-marker\">2</sup><i class=\"footnote\">א. שם סעיף יט. וכאשר קנה עבורו בקבוק יין מסוים, נדון המקרה כאומר \"מאיש פלוני מומחה קניתי\". והוא הדין כשחוזר ומפקיד אצלו, כמבואר שם בסעיף ג בהג\"ה.<br>ב. יש להעיר שהיינות השכיחים והמצויים בין הגויים, הינם יינות \"יבשים\". ואם משתמשים לקידוש ביין \"מתוק\", לא ניתן להחליף את היין ללא שהדבר יתגלה. גם אם ימצא יין מתוק של גויים מסוג \"Dessert\", הוא יקר ביותר, וההחלפה אינה כדאית.</i>. "
        ],
        [
            "\n<small>מילאנו, איטליה, טבת תשנ\"ג</small>",
            "<b>קב. כשרותה של חומצת-היין TARTARIC ACID</b>",
            "<b>שאלה:</b>",
            "שאלתי בענין שימוש בחומר הנקרש בדופני חביות היין של נכרים - שעליו כבר דן בעל \"דבר שמואל\" יו\"ד בתשובה סי' ס\"א וכינה אותו באיטלקית בשם קרימו\"ר די טארטאר\"ו - מה דינו של החומר ולא רק של החביות בהן הוא דבוק?",
            "<b>תשובה:</b>",
            "חומצת-היין (TARTARIC ACID) היא חומצה הנמצאת בענבים ומופקת מן הפסולת הנשארת בזמן סחיטת הענבים או מ\"אבן היין\" שהוא משקע הנקרש על דפנותיהן של בריכות וחביות יין במשך תהליך התסיסה. אחר תהליכי יבוש וזיקוק מערבבים את חומר הגלם עם חומרים כימיים שונים ונוצרות ריאקציות הנותנות לנו חומרים אחדים המשמשים בייצור מזונות שונים כחומרים מייצבים או כנותני טעם<sup class=\"footnote-marker\">1</sup><i class=\"footnote\">ENCYCLOPEDIA OF CHEMICAL TECHNOLOGY (111-119)<br>החומרים המופקים הם:<br>L - (+) - TARTARIC ACID E334<br>MONOSODIUM L - (+) - TARTRATE AND DISODIUMEL -) + (- TARTRATE E335<br>MONO POTASSIUM L - (+) - TARTRATE E336<br>DIPOTASSIUM L - (+) - TARTRATE E336<br>POTASSIUM SODIUM L - (+) - TARTRATE E337</i>. הבעיה המתעוררת לגבי כשרות החומרים היא שחומר הגלם מופק מסתם יינם<sup class=\"footnote-marker\">2</sup><i class=\"footnote\">הבעיה קיימת אפילו בדיעבד כאשר החומרים כבר נמצאים במזון, מפני שאף על גב שדעת הרמ\"א (יו\"ד סי' קלד סעיף ב) היא שסתם יינם בטל בשישים, הרי שימושם של החומרים הנ\"ל הוא בדרך כלל כמעמיד, שאפילו באלף לא בטל.</i>. אמנם, כאשר החומר שהה י\"ב חודש מאז שהופרד מן היין ועד לגמר יצורו, ישנו בסיס רחב להתירו<sup class=\"footnote-marker\">3</sup><i class=\"footnote\">על סמך הגמ' בע\"ז (לד ע\"א) \"א\"ר זביד, האי דורדיא דחמרא דארמאי, בתר תריסר ירחי שתא שרי\". רשב\"א ב\"תורת הבית\" (בית ה שער ג), תשב\"ץ (ח\"ג תשובה רצא), שו\"ע יו\"ד (סי' קכג סעיף טז), \"ברכי יוסף\" (שם אות יג), \"יד אפרים\" (שם), תשובות \"חכם צבי\" (סי' עה), שו\"ת \"שבות יעקב\" (ח\"ב סי' ע). אמנם הט\"ז (שם ס\"ק ט בשם מהרש\"ל), וכן ה\"פרישה\" (ס\"ק לג) וה\"בית מאיר\" (סע' יד) - אוסרים לכתחילה.</i>, אך כפי הידוע לנו אין כיום, בדרך כלל, שהייה של י\"ב חודש. אבל יש פוסקים שהתירו חומרים אלה גם ללא שהייה של י\"ב חודש<sup class=\"footnote-marker\">4</sup><i class=\"footnote\">הנימוקים:<br>הייבוש בתנורים שוה לייבוש י\"ב חודש. בעניין טרטריק סיד וקרים או טרטר ראה הרב ישראל בעלסקי, קובץ \"המסורה\", חוברת ב, עמ' ס-סא.<br>תערובת החומרים הכימיים עדיפה על שהייה י\"ב חודש ותמידה במים (שו\"ת \"זכר שמחה\" סי' רכז ו\"אחיעזר\" ח\"ב סי' יא) מכמה טעמים:<br>משום שמשתנה לחומר אחר (מהרש\"ם ח\"ג סי' רלד ו\"פרי השדה\" ח\"ג סי' קלד);<br>משום שאין בה הנאה לחיך והוי שלא כדרך הנאתן (\"דבר שמואל\" סי' ס וקצשו\"ע סי' מז סע' יב);<br>מתבטל בשישים מטעם זה וזה גורם (\"מראה יחזקאל\" סי' קלט ו\"אבני צדק\" יו\"ד סי' נז).</i> בגלל תהליכי-הייצור המודרנים. למעשה נהגו רבים לסמוך על המקילים, ובפרט בחו\"ל (כיום ישנם גם תחליפים סינתטיים, המסומנים ב-DL, ובמקום שאפשר, כדאי להדר ולהשתמש בהם)<sup class=\"footnote-marker\">5</sup><i class=\"footnote\">ועיין עוד שו\"ת \"מנחת יצחק\" (ח\"ז סי' ס).<br>אנציקלופדיה לכשרות המזון / מזון מלאכותי, הרב עמרם אדרעי, עמ' קא-קה, קמב-קמד.<br>KASHRUTH / RABBI YACOV LIPSCHUTZ / THE ARTSCROLL SERIES.</i>. "
        ],
        [
            "<small>חרקוב, אוקראינה, כסלו תשנ\"ה</small>",
            "<b>קג. בישול בתנור טרף בשני כיסויים</b>",
            "<b>שאלה:</b>",
            "האם מותר לבשל בתנור טרף ע\"י שני כיסויים כגון: כלי בתוך כלי או לעטוף משהו פעמיים בנייר כסף?",
            "<b>תשובה:</b>",
            "כאשר אוכל כשר מונח בשני כלים מכוסים, או עטוף היטב פעמיים בנייר אלומיניום, מותר לאפותו ולחממו בתנור טרף<sup class=\"footnote-marker\">1</sup><i class=\"footnote\">על-פי שו\"ע יו\"ד (סי' צב סעיף ח ברמ\"א), והצורך בשני כיסויים הוא משום שלכתחילה אוסרים בנגיעה.\n</i>. "
        ],
        [
            "<small>חרקוב, אוקראינה, כסלו תשנ\"ה</small>",
            "<b>קד. עזרה להורים בהכנת אוכל שאינו כשר</b>",
            "<b>שאלה:</b>",
            "בחורה שומרת כשרות גרה בבית עם הוריה ולהם מטבח לא כשר. לפעמים האמא מבקשת מבתה לעזור לה בהכנת הארוחות למשפחה שאינה שומרת כשרות. האם מותר לה לעזור לאמה? האם יש כאן בעיה של \"לפני עוור\"?",
            "<b>תשובה:</b>",
            "ראשית יש להבחין בין הבעיה ההלכתית של דין עזרה אקטיבית בהכנת מאכלים בלתי-כשרים לבין השאלה הספציפית שבנדוננו, שבה מדובר בדילמה מוסרית, ואשר יתכן שניתן לפתור אותה באופן אחר, מבלי להזדקק לשאלה ההלכית הנ\"ל, כגון להגיע לידי הבנה עם האם שתכשיר את המטבח ותקפיד על כללי כשרות בסיסיים, או להגיע לידי הבנה שהבת תושיט עזרה בדברים שאינם נוגעים ישירות להכנת האוכל, והיא תסביר להוריה את הבעיה המצפונית-הערכית שקיימת אצלה בעניין זה, הכול באופן שלא יגרום לפגיעה ולזלזול בכבוד ההורים, אף כי ידוע שאין היתר לעבור על שום איסור גם במחיר של אי-כבוד אב ואם (ויקרא יט, ג, שאם יאמר לך עבור עבירה וכו' אל תשמע לו).",
            "בגופה של השאלה יש לדון כך:",
            "נראה שהמקרה שבנדוננו איננו בבחינת \"תרי עברי דנהרא\" האמור בגמרא<sup class=\"footnote-marker\">1</sup><i class=\"footnote\">ע\"ז ו ע\"ב.</i>, אלא הוא בבחינת \"חד עברי דנהרא\", קרי: העבירה תיעשה באותה המידה, גם מבלעדי הסיוע שמדובר בו<sup class=\"footnote-marker\">2</sup><i class=\"footnote\">ואף-על-פי שמסתבר, שעזרת הבת מזרזת את הכנת האוכל, אין זה נחשב לתרי עברי דנהרא, שהרי גם המושיט יין לנזיר מקל עליו במעשהו.</i>, ומפורש בגמרא (שם) דבכהאי גוונא אין איסור לפני עור דאורייתא.",
            "אמנם, לפי חלק נכבד מן הראשונים יש באופן כזה איסור דרבנן של מסייע לדבר עבירה, וכך מקובל<sup class=\"footnote-marker\">3</sup><i class=\"footnote\">ר\"ן שם בע\"ז, תוס' שבת ג ע\"א ד\"ה בבא, רא\"ש שם, ועיין ביו\"ד סי' קנא סעיף א ברמ\"א. ועיין גם בשו\"ע או\"ח סי' קסג ב\"מגן אברהם\" סק\"ב.</i>. ונראה שאם אין מדובר בהגשת אוכל טרף על השולחן, אלא בעזרה הקשורה רק בהכנת האוכל - יש מקום להקל בזה, בצירוף הצדדים הבאים:",
            "1. הרמ\"א פוסק<sup class=\"footnote-marker\">4</sup><i class=\"footnote\">שו\"ע יו\"ד סי' קנא סעיף א.</i> שנהגו להקל ב\"חד עברי דנהרא\" ולהתיר לגמרי, וניתן להבין דבריו גם ביחס ליהודים (עיין ש\"ך).",
            "2. הש\"ך כתב<sup class=\"footnote-marker\">5</sup><i class=\"footnote\">שם ס\"ק ו.</i> שבישראל מומר אינו חייב להפרישו, ואם כן אין כאן משום איסור מסייע (ואף שאין מדובר כאן במומר מתוך כוונה, אלא בתינוק שנשבה, כפשוטו ממש, מכל מקום, סוף סוף אין ההורים מרגישים שום קשר או מחוייבות לשמירת תורה ומצוות, ולכן גם אינם מעוניינים בכך).",
            "3. משום דרכי שלום<sup class=\"footnote-marker\">6</sup><i class=\"footnote\">שביעית פרק ה משנה ט ובגיטין סא ע\"א. ושם בתוד\"ה משאלת משמע שמשום דרכי שלום מתירים גם כשאין סיכוי שלא יעבור אח\"כ על האיסור.</i>.",
            "4. מצינו באחרונים הבחנה בין סיוע בשעת העבירה (\"עובר לעשייתה\") לבין סיוע הנעשה לפני שעת העבירה<sup class=\"footnote-marker\">7</sup><i class=\"footnote\">שו\"ת \"כתב סופר\" (יו\"ד סי' פג), שו\"ת \"משיב דבר\" (ח\"ב סי' לא-לב).</i>, ולכן כתבנו שאם אין מדובר בהגשת האוכל הטרף לפני הסועדים, יש מקום להקל<sup class=\"footnote-marker\">8</sup><i class=\"footnote\">ואף שבדברי הרמ\"א בהלכה הנ\"ל לא נזכר חילוק זה, בכל אופן, בצירוף כל הצדדים הנ\"ל נראה דיש להקל. ועיין בתוס' גיטין סא ע\"א ד\"ה משאלת.</i>.",
            "5. רבנו יונה כותב שכאשר מתכוון לעשות מצוה בתורת צדקה, מותר ליתן פרוסה גם למי שייתכן שלא יברך<sup class=\"footnote-marker\">9</sup><i class=\"footnote\">הובא ב\"בית יוסף\" או\"ח סי' קסט.</i>. ואפשר לדמותו לענייננו, שיש במתן העזרה של הבת משום כיבוד אב ואם.",
            "מכל הנ\"ל נראה שאין להחמיר, ויש להימנע רק מהגשה ממש של אוכל לא-כשר לפני יהודים.",
            "ובכל אופן, כאמור לעיל, יש להמליץ על פתרונות אלטרנטיביים כדי לפתור את הדילמה המוסרית, כדי לא להזדקק לשאלה זו.",
            "ויש להעיר שמלבד שאלת \"לפני עור\" יש גם לדון באיסור \"לא תבשל גדי בחלב אמו\", כאשר מדובר בכלים המשותפים לבשר וחלב, כגון שבכלי מסוים שעומדים לבשל בו (למשל) חלב, בישלו בשר בתוך 24 שעות האחרונות (בן יומו), שכן יתכן שיהיה בזה איסור דאורייתא<sup class=\"footnote-marker\">10</sup><i class=\"footnote\">סי' פז סעיף א ברמ\"א, וב\"פתחי תשובה\" שם סק\"ד, שחמאה שבושלה בכלי בשרי בן יומו הוי כתערובת של בשר בחלב, ומשום דטעם כעיקר דאורייתא (עיין סי' צח). ולפי זה הוא הדין לגבי עצם הבישול.</i>. לפיכך יש להיזהר שלא לעשות שום פעולה מפעולות הבישול (הנחת הסיר, הדלקת האש, כיסוי המכסה וכדו'). "
        ],
        [
            "<small>קיטו, אקוודור, סיון תשנ\"ה</small>",
            "<b>קה. סדרי פיקוח על מטבח הקהילה בזמן העדרו של הרב</b>",
            "<b>שאלה:</b>",
            "התחלתי להשגיח במטבח של קהילתנו וע\"י כך יש לנו כל שבת קידוש כשר. אני מדליק להם את האש של כל התנורים והכיריים, ומשגיח על כל עניני הכשרות כמו: ניפוי קמחים, בדיקת ביצים מדם ועוד. בעוד כחודשיים אני ומשפחתי נוסעים לארץ ואין מי שישאר להשגיח - הטבחיות הן לא יהודיות, ואין יהודי בקהילה ששומר כשרות כהלכתה, ולכן אי אפשר לסמוך בענין זה על אף אחד.",
            "1. מה עלי לעשות במקרה הנ\"ל, עד שנחזור מהחופש?",
            "2. האם באופן כללי ההשגחה צריכה להיות צמודה, או אפשר לסמוך על \"יוצא ונכנס\"?",
            "<b>תשובה:</b>",
            "בראשית דברינו נעיר, שמשאלתך לא ברור, אם מטבח הקהילה פעיל גם במשך השבוע או רק לקראת שבתות וכדו'. כמו כן לא ברור, אם הבישולים במטבח מוגבלים לדבר אחד: לבשרי בלבד, חלבי או פרווה, מה שהיה מקל על מידת הפיקוח הנחוצה, או שמא מבשלים בו מכל המינים. עכ\"פ, מה שכן ברור הוא, כי המצב הוא של שעת הדחק גדול שבו יש לתור אחר המינימום שניתן לעשות, שהרי יש להניח, שללא כל התערבות ישתרר בעת שהות הרב בארץ מצב דומה לזה שהיה קודם התיקון שהכניס. ויש להדגיש שמלבד דאגתנו למצב הכלים וכדו' לכשיחזור הרב, ואף אם לא נוכל לתקן באופן שיחסוך הצורך לשוב ולהכשירם, הרי שיש לעשות מה שנוכל כדי לזכות את חברי הקהילה לבל יאכלו דבר שאיננו כשר גם בהעדרו של הרב.",
            "ובכן<sup class=\"footnote-marker\">1</sup><i class=\"footnote\">תשובתנו מוגבלת באופן ספציפי למקום הדחק המדובר, כי על אף שהיא מצמצמת את האפשרות, שיכשלו הציבור באכילת דבר שאינו כשר, הרי אין היא מבטיחה זאת באופן המספק במלואו את דרישות ההלכה. מטעם זה כתבנו שיש להכשיר את הכלים עם שובו של הרב (ועיין בשו\"ע יו\"ד סי' קיג סעיף טז. ותפסו האחרונים כעיקר את הדיעה הראשונה - שכלים שנתבשלו בהם בישולי עכו\"ם, צריכים הכשר).</i>, הניתן לעשייה הוא שהרב יפקח על רכישתם מראש של כל חומרי הגלם הטעונים השגחה (קרי: אותם החומרים שבשוק נמצאים חילופיהם ממקורות שאינם כשרים) בכמות אשר תספק את צריכת המטבח בעת העדרו. כמו-כן ימנה הרב יהודי הנאמן עליו, אשר יאות - אחר הסברת חשיבות העניין (על דרך זו: שהאוכל המשמש את הקהילה לצורך מצוה כקידוש בשבת וכדו', חשוב שיוכן על טהרת הכשרות) - ליטול על עצמו<sup class=\"footnote-marker\">2</sup><i class=\"footnote\">אמנם, מהימנותו של \"חשוד\" בדבר כשרותו של דבר פלוני היא גדולה יותר ב\"של אחרים\" (עיין בשו\"ע יו\"ד סי' קיט סעיף ז). אף-על-פי-כן, בנדון דידן עדיף שהמפקח יקבל שכר על עבודתו (אף כי על-ידי זה נעשה לכאורה ל\"של עצמו\"), וכדרך שאמרו חז\"ל (בבא קמא פה ע\"א): \"אסיא דמגן במגן-מגן שויא\".<br>טעם הדבר, אינו דומה הממונה להקפיד ולהשגיח למי שנשאל באופן אקראי על של אחרים. הממונה - בשל עצם המינוי מחזיקים אותו למהימן, וזה גופא הוי מעין \"שכר\" שנוטל בלא\"ה, שיהיה נוטה על-ידי זה לומר, שהכול תקין, להחזיק מהימנותו. לפיכך עדיף שיטול שכר גמור, להחזיק שיעשה עבודתו כהוגן. ועוד אנו מעוניינים שיעשה את מלאכת הפיקוח הפעילה שלו, ולא רק להחזיק מהימנותו לכשיישאל בדבר כשרות המטבח (שהרי לא יישאל עד שוב הרב), ובתחום זה ודאי עדיף שיטול שכר מן הטעם שכתבנו.</i> תמורת שכר את תפקיד הבערת המבערים ואת הפיקוח המינימלי<sup class=\"footnote-marker\">3</sup><i class=\"footnote\">תיארנו אופן שבו המוטל על המשגיח הוא מינימלי ביותר, כדי שיהיה ריאלי, שימצא את האדם הנכון להשגיח תמורת שכר כזה, ושלא יהיה עול כבד בהחזקתו. אך כמובן שככל שאפשר להטיל על המשגיח להקפיד בדברים נוספים, כן ייטב.</i> שבאשר למוצרים ה\"בעייתיים\" הנ\"ל אמנם ישתמשו עובדי-המטבח במה שנקנה זה מכבר, ולא יבצעו רכישה חדשה<sup class=\"footnote-marker\">4</sup><i class=\"footnote\">נבאר את נימוקי הוראתנו להתנהג כפי שכתבנו: לאחר הרכישה, בפיקוח הרב, אין צריך לחוש שהעובדת הנכרית תחליף את החומרים באחרים, שהרי איננה נהנית בחליפין (שו\"ע יו\"ד סי' קיח סעיף י), ומחמת הדחק נצטרך להניח שכל שיש במטבח הנ\"ל הוא בחזקת שאינה נהנית ב\"חליפין\", שהרי במטבח גדול כזה ובפיקוח רופף, ברור שמי שרוצה ליהנות לצורך צריכתו הפרטית, לא יצטרך לתת חילופין תחת מה שיקח לעצמו. בתחום זה יש לצרף לתועלת את פיקוחו של ה\"משגיח\", כפי שהורינו.<br>לגבי חשש התולעים בקמח ובדיקת הביצים - גם אם העובדות תמנענה מבדיקה, כנחוץ, וכפי שיורה להן הרב, יש לסמוך בדיעבד על ביטול ברוב ועל הרוב (ספנא מארעא). ולגבי בישול עכו\"ם - לא נותר לנו כי אם לסמוך (וכאן יש לסייג שאיננו מספיק מצד הדין, עיין הערה 1) על המשגיח שהורינו למנותו.<br>(עיין הערה 3). וכדי לחזק את מהימנותו של אותו האדם המשתכנע בחשיבות העניין, כפי שדרשנו בגוף התשובה, יש לצרף את מה שכתב ב\"דרכי תשובה\" (סי' קיט סעיף מה מה\"שיורי ברכה\"), שאלה השותים סתם יינם, ורק לקידוש והבדלה הם נזהרים - נאמנים לומר על יין הוא כשר לקידוש ולהבדלה.</i>.",
            "אמנם, המלצתנו זו מותנית בתנאי בסיסי, והוא, שמדובר דווקא במטבח שנעשה בו בישול ממין אחד: בשרי בלבד או (עדיף מבחינת הבעייתיות): חלבי בלבד, כי רק במטבח כזה יש תועלת לחיזוק הכשרות גם כשהמשגיח אינו שומר כשרות בעצמו. יחד עם זה יש להכשיר את הכלים לאחר שובו של הרב. אך יש לעשות כן בחכמה, באיצטלא של ניקוי כללי וכדו', באופן שלא לפגוע ב\"משגיח\" הזמני.",
            "בימים כתיקונם תיעשה רכישת המוצרים בפיקוח הרב, ואלו לגבי הכנתם ניתן לסמוך על \"יוצא ונכנס\"<sup class=\"footnote-marker\">5</sup><i class=\"footnote\">רמ\"א שו\"ע יו\"ד סי' קיח סעיף יב.</i>. "
        ],
        [
            "\n<small>קיטו, אקוודור, שבט תשנ\"ד</small>",
            "<b>קו. העדפת \"היתר מכירה\" על קנייה מגויים</b>",
            "<b>שאלה:</b>",
            "מה הם הצדדים ההלכתיים להעדיף לסמוך על \"היתר המכירה\" או קניה מתוצרת ערבית, או הפוך?",
            "<b>תשובה:</b>",
            "משאלתך משמע שהשאלה היא מצד צרכן השמיטה הפרטי - מה עדיף. אנו ננסה להצטמצם לנושא זה, אלא שלפעמים קשה להפריד בין תחום זה ובין ההיבט הממלכתי הבא לפתור את הבעיה של כלל הציבור בארץ-ישראל, וקושי זה יבוא לידי ביטוי גם בתשובה זו.",
            "ראשית, יש להפריד בין קנייה מתוצרת נכרית בכלל, לבין קנייה מתוצרת של ערבים הגרים כיום בארץ-ישראל.",
            "נתיחס תחילה לקניית תוצרת על-פי היתר מכירה לעומת תוצרת נכרית בכלל.",
            "הבעיות בהיתר המכירה<sup class=\"footnote-marker\">1</sup><i class=\"footnote\">כמעט לכל הבעיות ניתנו פתרונות והם השתכללו במהלך ההיסטוריה של השמיטות בארץ-ישראל. בהערות אנו נשתדל להתיחס לחלק מהם. חלק מן הפתרונות מבוסס על זה שניתן להקל, מכיוון ששביעית בזמן הזה היא מדרבנן.</i>:",
            "1. הפקעת מצוה<sup class=\"footnote-marker\">2</sup><i class=\"footnote\">עיין בהרחבה בספרו של הרב זאב ויטמן \"לקראת שמיטה ממלכתית\", עמ' 23-20, מדוע אין זה דומה למכירת חמץ, פרוזבול או היתר עיסקא ומכירת בכורות.</i>;",
            "2. \"לא תחנם\"<sup class=\"footnote-marker\">3</sup><i class=\"footnote\">קונטרסים רבים נכתבו על השאלה, מדוע אין בהיתר-המכירה משום \"לא תחנם\". ה\"ישועות מלכו\" (סי' נה) כותב \"כיון שהוא לטובת הישוב, פשיטא שאין כאן איסור לא תחנם\". כלומר, אדרבא הדבר נצרך לצורך החנייה שלנו בארץ ולא נעשה לטובת הגוי. וכן נהוג למכור רק מכירה לזמן ולא מכירה גמורה, עיין סיכום הדעות ב\"לאור ההלכה\" לרב ש\"ר זווין, עמ' קכג-קכה.</i>, שנותנים לגוי חניה בארץ;",
            "3. הערמה<sup class=\"footnote-marker\">4</sup><i class=\"footnote\">עיין \"לקראת שמיטה ממלכתית\", עמ' 41-38.</i>;",
            "4. בעיות בתוקף החלוּת של המכירה.",
            "א. חוסר גמירות-דעת במעשה המכירה, בייחוד במכירה סיטונית של כל או רוב אדמות המדינה<sup class=\"footnote-marker\">5</sup><i class=\"footnote\">שם. ועיין עוד \"לאור ההלכה\" עמ' קכא. דעת הראי\"ה קוק במבוא ל\"שבת הארץ\" (יג), \"שבמקום שכל עיקר הקנין להפקיע האיסור, שפיר סמכא דעתיה\", מה שאינו כן במקום שאינו בטוח בקיום העסק, ולכן לא סמכא דעתיה.</i>.",
            "ב. דינא דמלכותא דינא, שאם מכירה זו לא נרשמה בטאבו, לכאורה אין בה ממש, בעיה זו לא קיימת כיום בעקבות תיקון החוק ע\"י כנסת ישראל<sup class=\"footnote-marker\">6</sup><i class=\"footnote\">עיין \"לאור ההלכה\" (שם). בעיה זו נפתרה סופית ע\"י חקיקה בחוק עיסקאות במקרקעין (קיום מצוות שמיטה) - תשל\"ט. חוק זה קובע, כי \"עסקה במקרקעין לצורך קיום מצוות שמיטה שנעשתה באישור מועצת הרבנות הראשית, תקפה על אף האמור בחוק המקרקעין - תשכ\"ט או בכל דין אחר, ואף אם היא לזמן, ותהיה נגמרת אף בלא רישום\".</i>.",
            "ג. בעיה שנתחדשה אחרי קום המדינה: בעלוּת-העל של המדינה גם אחר המכירה<sup class=\"footnote-marker\">7</sup><i class=\"footnote\">עיין \"לקראת שמיטה ממלכתית\", עמ' 37-34.</i>.",
            "<b>הצדדים להעדיף \"היתר המכירה\" (על-פני תוצרת של נכרי)</b>",
            "1. נימוקים ממלכתיים הקשורים לדאגה לכלל הציבור<sup class=\"footnote-marker\">8</sup><i class=\"footnote\">נימוקים אלה מבוססים, כמובן, גם על זה ששמיטה בזמן הזה היא מדרבנן, שאז יש קניין לנכרי להפקיע מקדושת הארץ, כשיטת \"ספר התרומות\" וכפי שפסק הגר\"א (ביו\"ד סי' שלא ס\"ק כח), עיין בהרחבה בספרו של מרן הרב ישראלי \"ארץ חמדה\" (שער ה, סימנים ט, י).</i>.",
            "א. הצלת עם ישראל מאיסורים. כידוע, רוב העם אינו מקפיד בתרי\"ג מצוות<sup class=\"footnote-marker\">9</sup><i class=\"footnote\">כמובן שיש לדון בהקשר זה, האם מוטב לעבור על איסורא זוטא כדי להציל יהודים רבים מאיסורא רבה (אם בכלל יש כאן איסור...).</i>.",
            "ב. חשש מהתמוטטות משק המדינה<sup class=\"footnote-marker\">10</sup><i class=\"footnote\">ע\"פ הגמרא בסנהדרין (כו ע\"א) משרבו האנסים (ארנונא מטעם המלך), הכריז רבי ינאי \"פוקו וזרעו בשביעית משום ארנונא!\", וכך נפסק להלכה ברמב\"ם (הל' שמיטה ויובל פ\"א הי\"א).</i>. ",
            "אם נתרגם את הדברים לשפה \"הצרכנית\", השאלה היא - האם האדם הפרטי יכול לומר, אני את נפשי הצלתי, או שמא הוא חלק מן הציבור ועליו להתחשב בצורכי הכלל<sup class=\"footnote-marker\">11</sup><i class=\"footnote\">הרי זה כמי שבורח לחו\"ל בשעת מלחמה כדי לא להיכנס לכלל סכנה. ואם יטען הטוען שאין זה דומה, כי כאן הפרט נדרש להיכנס לספק איסור, נשיב לו, מכיוון ששביעית בזמן הזה דרבנן ויש פוסקים המתירים, בדרבנן הלך אחר המקל.</i>.",
            "2. ישנה מצוה<sup class=\"footnote-marker\">12</sup><i class=\"footnote\">תו\"כ פ' בהר, כה, יד \"ומנין כשהוא קונה, לא תהיה קונה אלא מיד עמיתך, ת\"ל 'או קנה מיד עמיתך'. אין לי אלא קרקעות שבהם דיבר הכתוב, מניין לרבות דבר המטלטל, ת\"ל 'ממכר'\". דעת הרמ\"א (שו\"ת רמ\"א סי' י) שמצוה זו היא אפילו כשישראל מוכר את הדבר במחיר גבוה יותר. סברת מרן הרב ישראלי שהדבר הוא עד שתות בלבד. אך בנדון דידן וכפי שמבואר בהמשך התשובה, שמדובר כאן בנכרים שהם שונאינו ורוצים לנשלנו מן הארץ, יש מקום לסברה שבכל מחיר יש להעדיף קנייה מיהודי על פני קנייה מנכרי. ואם יטען הטוען, ממה נפשך, אם היתר המכירה חל, הרי גם תוצרת זו היא תוצרת נכרית, נשיב לו שברור, שכיוון שיהודי הוא זה שמרוויח מעניין זה, הרי זה בכלל הריבוי של תו\"כ בין בקרקעות בין במטלטלין, והיינו בכל עניין שניתן לגרום רווח, עדיף לגרום ליהודי ולא לנכרי.</i> להעדיף קנייה מישראל על-פני קנייה מנכרי<sup class=\"footnote-marker\">13</sup><i class=\"footnote\">עיין \"אגרות ראי\"ה\" (כרך א, שטז ובהרחבה אח\"כ באגרת שיח) בעניין מעשה הדומה לנדון שאלתנו, שהעדיפו פירות ערבים על פני פירות ישראל. הרב התיחס לדבר בצורה חריפה וקרא לזה \"מעשה נבלה\", \"חרפה\", \"חילול השם\", \"רישעה\" ו\"נפילה של תורה ויראת שמיים אמיתית\".</i>.",
            "<b>בעיות נוספות בקנייה מערבי הגר בא\"י בימינו</b>",
            "1. \"לא תחנם\" בפועל. על-ידי שקונים סחורה חקלאית מערבים, מביאים לחיזוק אחיזתם בארץ ואף להשתלטותם על אדמות מדינה מוברות. הדבר בא, כמובן, על חשבון החקלאות היהודית<sup class=\"footnote-marker\">14</sup><i class=\"footnote\">עיין \"אגרות ראיה\" שם.</i> המאבדת בזמן השמיטה נתח גדול מן השוק. דבר זה גורם משמיטה לשמיטה להפחתה במספר היהודים שמוכנים לעסוק בחקלאות. והרי זה חמור שבעתיים מכיוון שמזה יותר ממאה שנים יש לנו מאבק עם הערבים על השליטה בארץ-ישראל, ומי שפחות קשור לקרקע, גם מאבד אותה מהר יותר, וד\"ל.",
            "2. התוצרת הערבית המגיעה לשווקים עוברת דרך ועדות-השמיטה שעוד לפני השמיטה חותמות על הסכמים עם חקלאים ערבים בדבר הספקת סחורה חקלאית למשך כל השנה. בהסכמים אלה יש לכאורה משום איסור החזקת נכרים בדרך האסורה. בירושלמי שביעית (פ\"ד, ה\"ג) ישנה מחלוקת, האם מותר לומר לגוי בשביעית \"חרוש בה טבאות ואנא נסב לה מינך בתר שמיטתא\", ורמב\"ם פוסק כמ\"ד<sup class=\"footnote-marker\">15</sup><i class=\"footnote\">רמב\"ם הל' שמיטה ויובל פ\"ח הל\"ח, ועיין \"שבת הארץ\" לראי\"ה קוק בתחילת קונטרס אחרון שמסתפק, האם זה איסור תורה של שבת הארץ, ומסקנתו שזה גזירה דרבנן - הרחקה לישראל שיזכיר איסור שביעית ולא יבוא לעבוד עמו בידיים. לפי טעם זה קיימת לכאורה אותה הבעיה בהיתר המכירה. ואדרבא, הרי הותרו מלאכות דרבנן אפילו לישראל, ויש לחשוש שמא יבוא לעשות מלאכות דאורייתא עם הנכרי. אלא שיש לומר, שדברי הרב \"לעבוד עמו\" לאו דווקא, אלא החשש שישכח את איסור שביעית ויבוא לעבוד איתו בשדהו, אבל בהיתר המכירה אין לחשוש לזה, שהרי הוא מוכר כל שדותיו לנכרי, ובעצם המכירה הוא זוכר את איסור שביעית. ואין לגזור שמא יבוא לעבוד עם הנכרי, כי גם אם יעבוד בשדה של נכרי, ודאי שהאיסור הוא פחות חמור (אם בכלל יש איסור, שהרי יש קניין לנכרי להפקיע מקדושת הארץ בזמננו - עיין הערה 8), ומנין לנו שאותו מאן דאמר שאוסר לחרוש בה טבאות כדי לקנות אחר שמיטה, יגזור גם במקרה כזה.</i> שאסור, וכן דעת הר\"ש כמובא במהר\"י קורקוס על הרמב\"ם. גם אם נאמר ששונה הדבר כאן, שההסכמים נעשים לפני השמיטה (וכמו איסור אמירה לנכרי בשבת, שבערב-שבת קל מבשבת עצמה) לומר לפני שביעית, שיעשה עבודה בשביעית ויקנה ממנו בשביעית, מלומר בשביעית שיעשה על מנת שיקנה ממנו לאחר שביעית. ואדרבה, מסתבר שלקנות ממנו בשביעית חמור יותר, אע\"פ שאומר לו לפני שביעית<sup class=\"footnote-marker\">16</sup><i class=\"footnote\">ואף אם ההסכמים כתובים בצורה כזו שהנכרי מתחייב לספק את הסחורה, ולא נכתב שם שהוא יעבד את שדותיו שבא\"י, הרי ברור שלזה הכוונה, ומדי ספק איסור לא יצאנו בזה.</i>.",
            "3. ישנן בעיות חמורות באשר לפיקוח על התוצרת הערבית.",
            "א. ישנם גידולים שבהם אין הערבים מסוגלים לספק את כל התוצרת הנדרשת, ולכן (כדי לעמוד בחוזים שחתמו) הם קונים מיהודים תוצרת יהודית שנפסלה ע\"י הרבנות, כגון ערלה או סחורה משדות שלא נמכרו בהיתר המכירה, ומוכרים אותה לוועדות-השמיטה כסחורה ערבית \"מהודרת\" (ישנן עובדות למכביר בעניין זה, והערמתם מגיעה עד כדי פיזור התוצרת היהודית בשדות, כדי שהמשגיחים יאשרו אותה כסחורה ערבית).",
            "ב. חלק מן התוצרת החקלאית נקנית מערביי יהודה, שומרון וחבל עזה. לצורך זה ועדות-השמיטה מסכנות את משגיחיהן ומכניסים אותם למצבים של ספק פיקוח נפש. בדרך כלל אין משגיחים אלה מסוגלים להגן על עצמם בנשק מכיוון שלא אומנו בזה, וכך הם מסכנים את חייהם יום יום, כדי שכך וכך אנשים יוכלו \"להדר\" ולאכול תוצרת נוכרית. כידוע פיקוח נפש דוחה את כל המצוות כולן, כולל שמיטה, ובוודאי שמיטה בזמן הזה שלרוב הפוסקים היא מדרבנן. וודאי שיש איסור לתת יד למהלך כזה, ואף נראה שתוצרת כזו אסורה באכילה. ראיה לדברנו מדוד המלך שסירב לשתות את המים שגיבוריו הביאו לו מבור בית-לחם, וסיכנו את עצמם בזה<sup class=\"footnote-marker\">17</sup><i class=\"footnote\">שמואל ב' כג, יז, \"ויאמר חלילה לי ה' מעשתי זאת הדם האנשים ההלכים בנפשותם ולא אבה לשתותם\".</i>. ומן הגמרא<sup class=\"footnote-marker\">18</sup><i class=\"footnote\">בבא קמא סא ע\"א.</i> מוכח שסירב לשתותם מכיוון שנעשה במים אלה מעשה איסור<sup class=\"footnote-marker\">19</sup><i class=\"footnote\">אע\"פ שהגמרא דורשת את המעשה דרך דרש, מוכח שם בגמרא שהסיבה שסירב לשתותם היא, שהגיעו אליו ע\"י מעשה איסור.</i>.",
            "לסיכום - העולה מדברינו שבימינו אין לקנות תוצרת חקלאית ערבית בשנת השמיטה. החושש מהיתר המכירה, ויראת-השמים שלו אינה מפריעה לו לפרוש מן האחריות הציבורית והוא חושב שהוא ראוי לנהוג בדרך חסידות<sup class=\"footnote-marker\">20</sup><i class=\"footnote\">עיין שו\"ת \"עם כלביא\" (ח\"ב עמ' 123-122 \"תנאים להתחסדות של חומרא\").</i>, ידאג לייבוא תוצרת מחו\"ל, אבל לא יקנה מערבים שגרים בארץ. חשוב להעיר שכיום ישנן בארץ אפשרויות נוספות לקניית תוצרת חקלאית מהודרת לכל הדעות, שאינה של נכרים, והכוונה<sup class=\"footnote-marker\">21</sup><i class=\"footnote\">כמובן שפתרון זה מוגבל לפירות שהם גידולים רב-שנתיים, לבננות וירקות שהספיקו לזרוע אותם בזריעה מוקדמת.</i> לאוצר-בית-דין<sup class=\"footnote-marker\">22</sup><i class=\"footnote\">פתרון זה הוסכם ע\"י הרוב המוחלט של הפוסקים בארץ, ובוודאי שמשום חשש של ספק כה קל אין להעדיף על זה תוצרת נכרית.</i> ולגידולים הגדלים על מצעים מנותקים בחממות. ומי שקונה מנכרים, ובפרט מערבים במקום שיש אוצר בית-דין ומצע מנותק, נוגע באיסורי תורה, מבטל מצוה מן התורה, מסייע לעוברי עבירה ואף מחלל שם שמים<sup class=\"footnote-marker\">23</sup><i class=\"footnote\">עיין הערה 13.</i>. ובמיוחד יש למחות כנגד התופעה של הימנעות מקניות של \"אוצר בי\"ד\" כדי להיפטר מן הצורך בשמירת קדושת שביעית של הפירות והירקות, שהרי זו הדרך לקיום המצוה כהלכתה! ובמקום לחזק את \"גיבורי כח עושי דברו\", שלדעתם אלה החקלאים שאינם סומכים על היתר-המכירה ומשווקים את התוצרת שלהם במסגרת אוצר בית-דין, הם מחלישים אותם וגורמים להם הפסדים.",
            "ונסיים בדברי הראי\"ה<sup class=\"footnote-marker\">24</sup><i class=\"footnote\">\"אגרות ראי\"ה\" כרך א, עמ' של.</i> המוסכמים על כל כלל ישראל - \"אנו חייבים להתאמץ בכל כוחנו לסבב את פני הדברים שסוף סוף תהיה שבת הארץ הולכת ונקבעת בכל קדושתה על אדמת הקודש\". "
        ],
        [
            "\n<small>טולוז, צרפת, שבט תשנ\"ג</small>",
            "<b>קז. בישול עכו\"ם לילד במקום פיקוח נפש</b>",
            "<b>שאלה:</b>",
            "ברצוני לשאול דעת תורה בנוגע לילד שצריך לעבור השתלת מח עצמות ב12.2- וכל האוכל צריך להיות סטרילי בלא חיידקים - אנו לא יכולים לעמוד בזה - בקשנו שלא יתנו בשר כמובן אבל שאר הדברים שבטוח שאין בהם חשש איסור - רק מצד בשול גוי וכו' התרנו שיתנו הגויים. האם נהגנו כראוי?",
            "<b>תשובה:</b>",
            "מותר להאכיל את הילד דברים המותרים שבושלו ע\"י גויים בכלים שלהם<sup class=\"footnote-marker\">1</sup><i class=\"footnote\">בישול עכו\"ם הוא איסור דרבנן, ואף שהתבשילים התבשלו בכלים המוחזקים כ\"טרף\", קיימא לן דסתם כלים אינם בני יומם. באיסורי דרבנן כולי עלמא מודו ש\"הותרו\" במקום פיקוח נפש. ר' שלמה קלוגר בשו\"ת \"ובחרת בחיים\" (סי' צט, הובאה דעתו בשו\"ת \"ציץ אליעזר\" חלק יא סי' לט ובשו\"ת \"הר צבי\" חלק או\"ח א סי' ב) הביא שכן דעת המהרש\"ם.</i>, ואין צריך לחזר אחר אוכל המבושל בידי יהודים.",
            "ישנה מחלוקת בין ראשונים, אם שבת \"הותרה\" או \"דחויה\" מפני פיקוח נפש<sup class=\"footnote-marker\">2</sup><i class=\"footnote\">עיין בשו\"ת \"יחוה דעת\" (ח\"ד סי' ל) שהביא מחלוקת ראשונים ואחרונים בנושא זה, והסיק הלכה למעשה ששבת הותרה אצל פיקוח נפש, דלא כהכרעת ה\"משנה ברורה\" (סי' שכח).</i>. כמו כן ישנה מחלוקת, אם שאר איסורי תורה, שאינם בכרת, חמורים משבת וכולי עלמא סוברים שהם \"דחויים\" מפני פיקוח נפש<sup class=\"footnote-marker\">3</sup><i class=\"footnote\">שו\"ת \"עטרת חכמים\" (חלק או\"ח סי' ד), הובא בשו\"ת \"יביע אומר\" (ח\"א יו\"ד סי' כב).</i>, או שמא שאר איסורים קלים יותר וכולי עלמא סוברים ש\"הותרו\" מפני פיקוח נפש<sup class=\"footnote-marker\">4</sup><i class=\"footnote\">שו\"ת \"האלף לך שלמה\" (חלק או\"ח סי' רצז) הובא בשו\"ת \"יביע אומר\" (שם).</i>.",
            "כאמור, באיסורים מדרבנן הכול מודים ש\"הותרו\" מפני פיקוח נפש. "
        ],
        [
            "\n<small>קלי, קולומביה, מר חשוון תשנ\"ד</small>",
            "<b>קח. דין בישולו של מחלל שבת ודינו של חלב שנחלב בנוכחותו</b>",
            "<b>שאלה:</b>",
            "מה דינו של יהודי שאינו שומר שבת או כשרות (בדרך כלל) שמבשל במקרה כזה בכוונה לשמור על הכשרות, האם דינו כגוי או כישראל שאין צריך להשתתף בבישול שלו. (ובדומה, בקשר לחלב שנחלב בנוכחות יהודי לא שומר שבת או כשרות האם דינו כחלב עכו\"ם או כחלב ישראל).",
            "<b>תשובה:</b>",
            "1. רוב הפוסקים נקטו שהטעם לגזירה על \"בישול עכו\"ם\" הוא הרחקה משום חתנות<sup class=\"footnote-marker\">1</sup><i class=\"footnote\">וכפירוש רש\"י למשנה עבודה זרה (לה ע\"ב ד\"ה והשלקות), ובניגוד לפירושו על הגמרא שם (לח ע\"א ד\"ה מדרבנן).</i>. ונחלקו אחרונים, אי הכלל ש\"מחלל שבת בפרהסיא הוא כעובד עבודה זרה\" מביא לכך שיש לחוש בבישולו משום גזירה זו, או שמא יש לומר: כיון שסוף סוף הוא יהודי (ועוד: אם הוא חטא, בנותיו מה חטאו), אין הוא נכלל בגזירה זו<sup class=\"footnote-marker\">2</sup><i class=\"footnote\">עיין ב\"פתחי תשובה\" (יו\"ד סי' קיג סק\"א) מה שכתב בשם ספר \"תפארת למשה\", ולעומתו ב\"דרכי תשובה\" (שם ס\"ק טו) בשם ספר \"דברי יוסף\". סיכום ממצה לעניין תמצא בשו\"ת \"יביע אומר\" (ח\"ה יו\"ד סי' י).</i>.",
            "למעשה יש להקל בבישולם של רוב רובם של מחללי השבת בזמנינו, אשר אחרוני הפוסקים הכריעו שאינם כ\"מחללי שבת בפרהסיא\"<sup class=\"footnote-marker\">3</sup><i class=\"footnote\">כמה טעמים ניתנו לדבר: יש שכתבו, שאינו מקבל דין של מומר לחלל שבת בפרהסיא עד שיעידו עליו בפני בית-דין שחילל שבת בפני עשרה (עיין ב\"שדי חמד\" מערכת המ\"ם אות פו). ועל מי שנולד למשפחה שאינה שומרת שבת, כתבו דאינו בגדר \"מחלל שבת בפרהסיא\", כי אם בגדר תינוק שנשבה, שו\"ת \"בנין ציון החדשות\" (סי' כג) ו\"חזון איש\" (חיו\"ד סי' ב אות כח).</i>, ולפיכך אין צריך להחמיר שישתתף ישראל שומר מצוות בבישולו<sup class=\"footnote-marker\">4</sup><i class=\"footnote\">שו\"ת \"ציץ אליעזר\" (ח\"ט סי' מא).</i>.",
            "2. חלב שנחלב על-ידי גוי, ועומד על גביו ישראל מחלל שבת בפרהסיא או חשוד על דבר אחר באופן שאינו נאמן על-פי דין להעיד על כשרות החלב<sup class=\"footnote-marker\">5</sup><i class=\"footnote\">פרטי הגדרים בזה ראה ביו\"ד סי' קיט.</i>, אין בנוכחותו של ישראל זה כלום להוציא החלב הנ\"ל מגזירת \"חלב עכו\"ם\". אך לעומת זאת: חלב שחלבו ישראל מחלל שבת בפרהסיא, יש להקל שאינו בכלל גזירת חז\"ל על חלב עכו\"ם\"<sup class=\"footnote-marker\">6</sup><i class=\"footnote\">כן נטיית דעתו של ה\"אגרות משה\" (יו\"ד ח\"א סי' מו), שאין להחשיבו כ\"עכו\"ם\" לגזירה זו. ועוד יש להקל בזה טפי במחללי שבת בזמננו כפי שכתבנו בגוף התשובה לגבי בישול נכרים.</i>. משמעותה של קביעה זו: חז\"ל אסרו לשתות חלב שחלבו גוי, חשש שמא עירב בו חלב טמא. לאחר שנגזרה הגזירה, נאסר לשתות חלב עכו\"ם אף במקום שהחשש לעירוב חלב טמא הוא קטן ביותר, אפילו אם הוא קטן עד כדי כך שברור לנו שבכגון זה חז\"ל לא היו מחדשים גזירה. נמצא מעתה: חלב שחלבו \"מחלל שבת בפרהסיא\" במקום שהחשש לעירוב חלב טמא קטן ביותר, כגון שאין לו בהמות טמאות בעדרו וכו', מותר לשתות החלב מפאת שלא נכלל בגזירה. אך במקום שיש חשש של ממש שיערב בו חלב טמא, אי-אפשר לסמוך על דברי מי שאינו שומר תו\"מ שלא עשה כן, ואזי אין לשתות מן החלב (גם לולא הגזירה)<sup class=\"footnote-marker\">7</sup><i class=\"footnote\">א. \"אגרות משה\" הנ\"ל (סי' מו).<br>ב. בשולי התשובה יש להעיר: למקילים בחלב המחלבות מטעם היתרו של ה\"אגרות משה\" (שם סי' מז) והלאה, שהשגחת השלטונות הוי כישראל עומד על גביו, היוצרת וודאות שלא עורב בו חלב טמא, ודאי לא גרע שיש משגיח ישראל, אף שהוא מחלל שבת.</i>. "
        ],
        [
            "\n<small>מונטוידאו, אורוגואי, אייר תשנ\"ד</small>",
            "<b>קט. בדיני פת עכו\"ם</b>",
            "<b>שאלה:</b>",
            "אני עומד כעת בקשר עם מאפייה השייכת ליהודי בקהילה לצורך הכנת לחם כשר. היתרון של מאפייה זו הוא שאין בה חומרים לא כשרים (המצויים בהרבה מאפיות באמריקה הלאטינית) וכן שהמוצרים שלו ברמה טובה ומגיעים לכל חנות בעיר, כך שהדבר יקל על הציבור להשיג את הלחם הכשר. מאידך המאפייה פתוחה ביום שישי ומייצרת לחם בליל שישי.",
            "<b>תשובה:</b>",
            "כדי שהלחם יהיה פת ישראל, מספיק שיהודי ידליק את אש התנור<sup class=\"footnote-marker\">1</sup><i class=\"footnote\">שו\"ע יו\"ד סי' קיב סעיף ט.</i>, ונראה שלרוב הפוסקים גם יהודי שאינו שומר מצוות נחשב ליהודי לעניינים אלה<sup class=\"footnote-marker\">2</sup><i class=\"footnote\">עיין \"יביע אומר\" ח\"ה יו\"ד סי' י.</i>, ואף ישנן דעות (יחידות) שמספיק שהבעלים הם יהודים<sup class=\"footnote-marker\">3</sup><i class=\"footnote\">עיין \"יחוה דעת\" ח\"ה סי' נד. לא ברור אם אף הדעות האלה יקלו כאשר היהודי אינו שומר מצוות, וקיצרנו מאוד.</i>. היה מן הראוי שהרב המכשיר או ירא שמים אחר ידאג להדלקת התנור, כדי לוודא שבאמת תיעשה ע\"י יהודי, וכדי לצאת ידי הדעות האוסרות. ואולם כבר נהוג לאכול פת פלטר של עכו\"ם, ובמיוחד בחו\"ל, ואפילו שלא בשעת הדחק<sup class=\"footnote-marker\">4</sup><i class=\"footnote\">עיין שו\"ע יו\"ד סי' קיב, \"אגרות משה\" יו\"ד, ח\"ב סי' לג, וב\"מראה הבזק\" כרך א שאלה מב, 3. ועיין בשו\"ע או\"ח סי' תרג שיש להקפיד בעשרת ימי תשובה.</i>.",
            "בעניין עוגות יש דעות שהן אינן בכלל פת, וכי חל עליהן דין בישול עכו\"ם<sup class=\"footnote-marker\">5</sup><i class=\"footnote\">ש\"ך יו\"ד סי' קיב ס\"ק יח.</i>. אם מדובר בעוגות שמברכים עליהן \"המוציא\" כשקובעים עליהן סעודה, הן נחשבות לפת. ונראה שבמיני מאפה שבלילתן עבה או שנאפים בתנור (לא מטוגנים) יש להקל<sup class=\"footnote-marker\">6</sup><i class=\"footnote\">עיין בהרחבה ב\"יחוה דעת\" ח\"ה סי' נג.</i> .",
            "בדברים שמוגדרים כתבשיל, מספיק לאשכנזים בהדלקת התנור ע\"י יהודי<sup class=\"footnote-marker\">7</sup><i class=\"footnote\">רמ\"א יו\"ד סי' קיג סעיף ז.</i>, ואלו לספרדים צריך שיהודי ישים את הדבר המתבשל על האש או ישתתף בבישול הדבר ע\"י זריקת קיסם לאש או ע\"י הגסת התבשיל, ולא די בהדלקת האש בתחילת היום<sup class=\"footnote-marker\">8</sup><i class=\"footnote\">המחבר החולק על הרמ\"א הנ\"ל.</i>. ואולם אם העסק בבעלות יהודי, נוהגים אף ספרדים בארץ-ישראל לסמוך על הדלקת האש, ויש על מה לסמוך בשעת הדחק<sup class=\"footnote-marker\">9</sup><i class=\"footnote\">\"יחוה דעת\" שם.</i>. "
        ],
        [
            "\n<small>מדריד, ספרד, מר חשוון תשנ\"ד</small>",
            "<b>קי. מבצע פרסום קניית צעצועים לקראת חג של גוים</b>",
            "<b>שאלה:</b>",
            "בימים אלה של סוף השנה האזרחית כשהנוצרים בספרד חוגגים את החגים שלהם: יש בספרד חג ב- 6 בינואר שנקרא \"המלכים הקוסמים\", מקור החג באגדה על לידתו של \"אותו האיש\". לכבוד החג הם קונים צעצועים לילדים והילדים כותבים מכתבים לאותם המלכים לבקש מהם המתנות.",
            "האם יהודי בעל חנות צעצועים יכול לעשות מבצע של קבלת מכתבים כאלה בחנותו מהילדים הלא יהודיים, וזה יאפשר לו למכור כמות של צעצועים הרבה יותר גדולה מאשר אם לא יערך מבצע כזה.",
            "האם יש בזה איזה עניין של הנאה מע\"ז, או כל עניין אחר כמו מעשה גויים, \"בחוקותיהם לא תלכו\" וכן צריך לקחת בחשבון שבלי מבצע כזה יש הפסד ממון גדול וכן ששמו של היהודי לא מופיע במכתבים, למרות שידוע שזה החנות שלו.",
            "<b>תשובה:</b>",
            "בעניין מבצע לעידוד קניית צעצועים לכבוד חגם של עכו\"ם אצל בעל חנות יהודי, יש לדון בשלוש בעיות:",
            "1. איסור למכור דבר המתקיים לעכו\"ם לפני אידיהן<sup class=\"footnote-marker\">1</sup><i class=\"footnote\">שו\"ע יו\"ד סי' קמח.</i> - הלכה זאת אינה נוהגת בימינו<sup class=\"footnote-marker\">2</sup><i class=\"footnote\">שם סעיף יב. בטור שם מובאים טעמים שונים:<br>1. אין הגוים בימינו אדוקים כל כך בעבודה זרה. נראה פשוט שטעם זה שייך לא פחות בזמן הזה מבזמן הראשונים. במיוחד נראה מתיאורך שאין חג \"המלכים הקוסמים\" חג דתי כל כך, אלא יותר חג תרבותי כללי.<br>2. אם היינו פורשים מהם ביום אידם, היה זה גורם לאיבה. נראה ברור שזה שייך גם בספרד של היום.</i>.",
            "2. איסור למכור לעכו\"ם דבר המיוחד לעבודה זרה<sup class=\"footnote-marker\">3</sup><i class=\"footnote\">שו\"ע שם סי' קנא סעיף א.</i> - הלכה זאת שייכת רק בדבר העומד לתקרובת עבודה זרה<sup class=\"footnote-marker\">4</sup><i class=\"footnote\">אלה הם רוב המקרים המובאים בסוגית הש\"ס (עבודה זרה יד ע\"ב - טז ע\"א) ופוסקים.</i> או משמשיה<sup class=\"footnote-marker\">5</sup><i class=\"footnote\">השו\"ע (שם סעיף ג) אוסר למכור שעוה לעובד כוכבים ביום חגו, והסיבה היא - חשש שישתמש בו לטקס של עבודה זרה (רמ\"א שם).</i> או נויה<sup class=\"footnote-marker\">6</sup><i class=\"footnote\">רב האי גאון, מובא בטור בסוף סי' קמט ובשו\"ע שם סעיף יד.</i>, ולא לצעצועים המשמחים את הילדים בחגיהם<sup class=\"footnote-marker\">7</sup><i class=\"footnote\">שאין לנו לחדש גזירות מעצמנו. גם יש לציין את דברי הרמ\"א (סי' קנא סעיף א): \"יש אומרים הא דאסור למכור להם דברים השייכים לעבודתה, היינו דוקא אם אין להם אחרים כיוצא בו, שלא יוכלו לקנות במקום אחר, אבל אם יכולים לקנות במקום אחר, מותר למכור להם כל דבר. ויש מחמירין. ונהגו להקל כסברא הראשונה\". אם בתקרובת עבודה זרה ממש יש מקום להקל, כל שכן בנדון דידן.</i>. אין לחשוש שמתנות אלה יחזקו את אמונתם בדתם או בקדושיהם<sup class=\"footnote-marker\">8</sup><i class=\"footnote\">הרי זו אחת מסיבות איסור סחורה לפני יום אידיהן (עיין ע\"ז דף ו ע\"א ובראשונים שם), ואחרי שאיסור זה הותר, למה לחשוש דווקא בנדון דידן, ללא מקור. נוסף על כך, הרי אפשר להם לקנות במקום אחר. גם נראה שקניית צעצועים על-ידי סיפורים על מלכים אינו דבר שהציבור מתייחס אליו ברצינות.</i>.",
            "3. חילול השם שנראה כאִלו היהודי נוטל חלק ומשתתף בהכנות לחגיהם, ר\"ל - אבל נראה שמבצע צנוע של קבלת מכתבים עם רשימת מתנות לא יתפרש כהשתתפות בשמחת החג אלא כדרך להתפרנס.",
            "לסיכום, מותר לערוך מבצע צנוע לעידוד קניית צעצועים לחג של עכו\"ם אצל יהודי, אבל לא לפרסמו באופן שיגרום לחילול השם. הרב המקומי מכיר את המצב מקרוב והוא המוסמך לקבוע, מה ייחשב חילול השם<sup class=\"footnote-marker\">9</sup><i class=\"footnote\">הגמ' יומא (פו ע\"א) מונה כל מיני עניינים של חילול ה', שהכול לפי מה שהוא אדם.</i>. "
        ],
        [
            "\n<small>בולוניה, איטליה, שבט תשנ\"ג</small>",
            "<b>קיא. תקצוב הקהילה ע\"י השלטון המקומי</b>",
            "<b>שאלה:</b>",
            "בענין סיבסוד הקהילות שבגולה ע\"י כסף הבא מתקציב השלטון המקומי ברשות חוק המדינה, האם יש לחשוש לגזל או לשום איסור אחר?",
            "<b>תשובה:</b>",
            "לקהילה יהודית בגולה מותר לקבל תקציבים מן השלטון המקומי<sup class=\"footnote-marker\">1</sup><i class=\"footnote\">הכסף של השלטון המקומי שייך לו מצד \"דינא דמלכותא דינא\", ועיין בבא קמא קיג ע\"ב ושו\"ע חו\"מ סי' שסט.</i>, ואדרבא, מצוה איכא<sup class=\"footnote-marker\">2</sup><i class=\"footnote\">להציל מידם, וכעין ע\"ז דף יג ע\"א, וראה \"דעת כהן\" סי' קלב, המציין שראוי לערוך את הבקשה באופן שיתן כבוד לישראל, כלומר לדרוש את המגיע להם כחוק, ולא בדרך תחנונים.<br>ועיין שו\"ת \"אגרות משה\" (חו\"מ ח\"ב סי' עז) שלא לנקוט בהקשר זה מעשים קיצוניים, כגון פנייה לבתי-משפט כנגד השלטון, כי זה יעורר את איבת הגויים כלפי ישראל.</i>. היה מקום לפקפק מצד: \"ביבש קצירה תשברנה\" (ישעיהו כז, יא), שמכאן לומדת הגמרא בבבא בתרא דף י ע\"ב, שלא לקבל צדקב משלטון גוי<sup class=\"footnote-marker\">3</sup><i class=\"footnote\">עיין רמב\"ם (הל' מתנות עניים פ\"ח ה\"י), ושו\"ע (יו\"ד סי' רנד סעיף ב).</i>, כי זה מרבה זכותם ומאריך הגלות<sup class=\"footnote-marker\">4</sup><i class=\"footnote\">רש\"י שם וט\"ז (שו\"ע יו\"ד סי' רנד ס\"ק ב).</i>. ואולם יש להתיר בשופי מכמה צדדים, וביניהם:",
            "1. גם ישראל שותפים בהכנסות הממשלה, והם נוטלים אפוא את שלהם<sup class=\"footnote-marker\">5</sup><i class=\"footnote\">\"דעת כהן\" סי' קלב.</i>.",
            "2. בכל מקום שהנותן נותן משום שיש לו \"פנייה\", ולא משום \"לשמה\" ממש - מותר, והרי כל שלטון מהנה את אזרחיו כדי שיהנו אותו<sup class=\"footnote-marker\">6</sup><i class=\"footnote\">שו\"ת \"ציץ אליעזר\" (חלק טו סי' לג), על-פי שו\"ת \"אור שמח\" (ח\"ב סי' מח).</i>.",
            "3. נראה שאין השלטון נותן בתורת \"צדקה\" אלא בתורת מתנה לקהילה - ומתנה מותר לקבל<sup class=\"footnote-marker\">7</sup><i class=\"footnote\">\"יד רמ\"ה\" בבא בתרא דף י ע\"ב אות קלב.</i>. "
        ],
        [
            "\n<small>קיטו, אקוודור, סיון תשנ\"ג</small>",
            "<b>קיב. תפילה משותפת עם גויים</b>",
            "<b>שאלה:</b>",
            "שגרירות ישראל בקיטו קיבלה הזמנה מכומר בדרגה חשובה להשתתף בתפילה פומבית למען השלום במזרח התיכון. הפניה היא בעיקר אלי, כיון שאני הרב של הקהילה. עדיין לא ידועים לי כל הפרטים, אבל ידוע לי ש: א) חלק מהתפילה ודאי תהיה בכנסיה. ב) חלק אחר מהטקס אולי יהיה ב\"פַּרק\". מה עלי לעשות במקרה הנ\"ל, האם בהחלט לא להשתתף, או אולי כבחלק שיערך ב\"פַּרק\" כן?",
            "<b>תשובה:</b>",
            "1. אין ל היכנס ו/או להתפלל בכנסיה בשום אופן<sup class=\"footnote-marker\">1</sup><i class=\"footnote\">שו\"ת \"ציץ אליעזר\" (חלק יב סי' טו).</i>.",
            "2. תפילה ביחד עם גויים מותרת<sup class=\"footnote-marker\">2</sup><i class=\"footnote\">\"אגרות משה\" (או\"ח סי' ב עמ' קצז), וראה שם שאין להשתמש בנוסח תפילה שכתבוֹ איש דת אחרת.</i>, אך יש להקפיד על נוסח התפילה<sup class=\"footnote-marker\">3</sup><i class=\"footnote\">החכם עיניו בראשו לשים לבו שלא תהא תפילה זו תיפלה וחילול ה' בהשוואת עם ה' אל הרשעים הקמים עליהם ועל נחלתם. ועיין תהלים פרק ב - \"למה רגשו גויים...\",ועיין שם פרק קכ - \"אני שלום וכי אדבר...\", ועיין רש\"י ישעיהו סב, א - \"למען ציון לא אחשה...\", וראה שם מח, כב ושם נז, כא. ויהי רצון שתתקיים בנו ברכת ה' לאברהם \"ואברכה מברכיך ומקללך אאר, ונברכו בך כל משפחת האדמה\", (בראשית יב, ג), וברכתו ליעקב אבינו, \"ובך... ובזרעך\" (שם כח, יד), ונבואותיו של ישעיהו \"לא-ישא גוי אל-גוי חרב\" וגו' (ישעיהו ב, ד), \"והלכו עמים רבים ואמרו לכו ונעלה אל-הר ה' אל-בית אלקי יעקב וירינו מדרכיו...\" (שם שם, ג). וראוי להקריא פרק זה שנכתב גם על קיר בניין האומות המאוחדות בניו-יורק.</i> שלא יכיל דברי מינות ורמיסת \"כבודם של ישראל\"<sup class=\"footnote-marker\">4</sup><i class=\"footnote\">רש\"י יבמות סג ע\"ב ד\"ה חברי.<br>ועיין \"אורות ישראל\" להראי\"ה קוק זצ\"ל (פרק ח' פסקא ה' עמ' קסט).</i> שהוא כבוד ה' ע\"י השוואה בין צדיק לרשע המבקש לפגוע בעם ה' ונחלתו - או שכל אחד יתפלל תפילתו הוא<sup class=\"footnote-marker\">5</sup><i class=\"footnote\">בכפוף לאמור בהתחלת סעיף ב.</i> או שיבחרו פרק מתאים מן התנ\"ך, כגון פרק ב בישעיהו. "
        ],
        [
            "\n<small>וינה, אוסטריה, ניסן תשנ\"ג</small>",
            "<b>קיג. דואל (דו-קרב) בהלכה</b>",
            "<b>שאלה:</b>",
            "מה דינו של דוּאֶל בהלכה? יש שני סוגים של דוּאֶל.",
            "1. אם ראובן מעליב את שמעון, שמעון דורש ממנו דו-קרב בנשק שלא יכול להרוג אבל יכול לפצוע. הם נלחמים עד שאחד מהם נפצע או רוצה לגמור את הקרב.",
            "2. בארגוני סטודנטים עושים קרב ברומחים בלי סבה אחרת מאשר להראות אומץ. הקרב נגמר כשאחד מהם נפצע.",
            "הערה היסטורית: היו ארגוני סטודנטים, גם יהודים, שנהגו לעשות דוּאֶלים. גם הרצל היה חבר באחד מהם.",
            "<b>תשובה:</b>",
            "אין לערוך דו-קרב (DUEL) אשר בו יכול אחד הצדדים להיפצע, מאחר שאין זה מדרכי ישראל, אשר שלושה סימנים יש בהם: רחמנים, ביישנים וגומלי חסדים<sup class=\"footnote-marker\">1</sup><i class=\"footnote\">יבמות עט ע\"א.</i>. ואבנר בן נר שר צבא שאול שהיה צדיק<sup class=\"footnote-marker\">2</sup><i class=\"footnote\">בראשית רבה פב, ד.</i>, נהרג משום שעשה דמם של נערים שחוק<sup class=\"footnote-marker\">3</sup><i class=\"footnote\">ויקרא רבה כו, ב.</i>. ואף לצורך הפגנת אומץ - כבר מחו חכמי ישראל בבר כוכבא על כך שעשה \"מבחני אומץ\" אכזריים לחייליו<sup class=\"footnote-marker\">4</sup><i class=\"footnote\">איכה רבה פ\"ב, ד.</i>.",
            "מעשה הדו-קרב עצמו, אם יכול אחד מן הצדדים להיפצע ממנו, אסור משום שמסכן עצמו<sup class=\"footnote-marker\">5</sup><i class=\"footnote\">עיין שבת לב ע\"א \"לעולם אל יעמוד אדם במקום הסכנה\", \"נודע ביהודה\" תניינא (סי' י) ו\"אגרות משה\" (חו\"מ ח\"א סי' קד).</i> וגורם לעצמו חבלה<sup class=\"footnote-marker\">6</sup><i class=\"footnote\">ב\"ק צ ע\"ב, \"החובל בעצמו, אף על פי שאינו רשאי - פטור\", הרי\"ף והרא\"ש וכן הרמב\"ם (פ\"ה מהל' חובל ומזיק ה\"א) פסקו זאת להלכה, והרמ\"ה, הביאו הטור בסי' תכ, סובר שמותר לחבול בעצמו, וב\"פרישה\" (אות כא) כתב שאף לדעת רמ\"ה מותר דוקא במעלה ארוכה. מרן בשו\"ע חו\"מ (סי' תכ סעיף לא) פסק כרי\"ף ורא\"ש, והוא איסור דאורייתא, עיין \"שדי חמד\" (ח\"א מערכת הכללים אות מ, עמ' 213 ואות מא, עמ' 27), ועיין \"יביע אומר\" (ח\"א יו\"ד ח\"ג) בדעת מרן ה\"בית יוסף\" בזה.</i>, ואסור משום שחובל בחבירו, שאפילו חבלה ברשות אסורה<sup class=\"footnote-marker\">7</sup><i class=\"footnote\">בראשונים מפורש (בשו\"ת הריב\"ש סי' תפד) לאיסור, וכן משמעות תשובת הרא\"ש (כלל קא סי' ו) בעניין שנים המתאבקים. והסברה בזה פשוטה שאם לחבול את עצמו אין לו רשות, אין אדם רשאי לתת לחבירו רשות לחבול בו (\"אגרות משה\" או\"ח ח\"ג סי' עח), וכן מפורש בשו\"ע הרב (הל' נזקי גוף ונפש סעיף ד) \"אסור לאדם להכות את חבירו אפילו אם הוא נותן לו רשות להכותו, כי אין לאדם רשות על גופו כלל להכותו\". אכן לדעת רמ\"ה הנ\"ל המתיר חבלה בעצמו יתכן שאף לחבירו יכול לתת רשות לחבול (עיין שו\"ת \"משפטי שמואל\" סי' סו ועיין \"מוריה\" אלול תשל\"א, עמ' ק והלאה). וכשיטתו נראה באחרונים מהרלב\"ח בקונטרס הסמיכה, הביאו הרב \"שדי חמד\" במערכת הכללים (ח\"א כלל מ הנ\"ל) שמותר, ויתכן להבין כן בדעת ה\"מנחת חינוך\" (מצוה מח). דעת אחרוני דורנו כפסק השו\"ע לאסור, ראה \"חזון איש\" (חו\"מ סי' יט ס\"ק ה) ו\"אגרות משה\" הנ\"ל.</i>.",
            "אסור לחבול בחבירו גם כדי לתבוע את עלבונו<sup class=\"footnote-marker\">8</sup><i class=\"footnote\">עיין סי' תכא סעיף יב ברמ\"א, ושם כל מה שהותר הוא ביושים נגד ביושים, וכן ב\"ים של שלמה\" (ב\"ק פ\"ח סי' מב) לעניין הכאה על ביוש שחייב שם ממון.</i>. "
        ],
        [
            "<small>קיטו, אקוודור, מר חשון תשנ\"ח</small>",
            "<b>קיד. ביקור בכנסיה למי שמוזמן לאירוע ממלכתי</b>",
            "<b>שאלה:</b>",
            "האם מותר לבקר בכנסיה, כשזה לא לטיול בעלמא, אלא למשל כשמזמינים אותו לאירוע ממשלתי וכד', ואז אולי יש קצת חשש לאיבה?",
            "<b>תשובה:</b>",
            "אין להיכנס לכנסיית הנוצרים<sup class=\"footnote-marker\">1</sup><i class=\"footnote\">\"אגרות משה\" (יו\"ד ח\"ג סי' קכט סעיף ו).</i>, ואיסור זה קיים גם במקום שיש חשש איבה<sup class=\"footnote-marker\">2</sup><i class=\"footnote\">\"יחוה דעת\" (ח\"ד סי' מה), \"שבילי דויד\" (סי' קנד), \"פרי השדה\" (ח\"ב סי' ד).</i>. "
        ],
        [
            "\n<small>מונטוידאו, אורוגואי, מנחם אב תשנ\"ד</small>",
            "<b>קטו. לכה, ציפורנים מלאכותיות ועדשות-מגע לעניין חציצה</b>",
            "<b>שאלה:</b>",
            "מה דינם של לכה, צפורניים מלאכותיות ועדשות מגע בנושא חציצה לטבילה?",
            "<b>תשובה:</b>",
            "1. לכתחילה אין לטבול עם צפורניים מלאכותיות<sup class=\"footnote-marker\">1</sup><i class=\"footnote\">דיון רחב בנושא דברים שנעשים לנוי, האם הם חוצצים, ראה \"אגרות משה\" (ח\"ג עמ' שיא סי' ס\"ג, בעניין ריסין מלאכותיים).<br>ועיין יו\"ד סי' קצח סעיף יח-כ בעניין צפורניים טבעיות. מעיקר הדין צפורן ארוכה אינה חוצצת, ואולם מנהג הנשים לקצצן לפי שאין אנו יודעים לכוון, מה נקרא \"נגד הבשר\", ומחשש טיט הדבוק, ועל-פי הרמ\"א נהגו להחמיר בזה.<br>ובשו\"ת \"אחיעזר\" (ח\"ג סי' לג) הקל בעניין נשים המגדלות צפורניים לנוי.</i>, ואולם אם הסרתן תגרום לדחיית הטבילה<sup class=\"footnote-marker\">2</sup><i class=\"footnote\">מכיוון שקשה להסיר הדבק (עדות מומחה), הרי אם כבר היתה עם צפורניים מלאכותיות והסרתן תגרום דחיית הטבילה, כדיעבד דמי.</i>, וכן אם אי-הדבקתן תגרום שתהא מאוסה על בעלה, מותר<sup class=\"footnote-marker\">3</sup><i class=\"footnote\">הדבקתן צריכה להיעשות באופן שלא תתכוון להסירן, מכיוון שהן עשויות להישאר זמן רב (שבוע - ע\"פ עדות מומחה). ומכיוון שנעשות לנוי ואינה מקפידה, אינן חוצצות. \"דרכי טהרה\" סי' קסב.</i> [ומסתבר שכאשר נפלה צפורן אחת, אין הנותרות עוד בגדר דבר נוי, ומכיוון שמקפידה על העדרה, הוי חציצה].",
            "2. בעניין צבע \"לכה\" על הצפורניים<sup class=\"footnote-marker\">4</sup><i class=\"footnote\">\"דרכי טהרה\" סי' קסב.</i>, לכתחילה צריכה לנקות את הצפרניים קודם הטבילה. ואם אינה יכולה לנקותן בשום אופן, לא תדחה טבילתה אלא תצבע צפורניה בצורה טובה<sup class=\"footnote-marker\">5</sup><i class=\"footnote\">יו\"ד סי' קצח סעיף יז (ורא\"ש שם), מכיוון שאינן מקפידות והן רגילות בכך, ועשאוהו במתכוון, אינו חוצץ. ועיין \"אגרות משה\" (יו\"ד ח\"ג עמ' שיא סי' סב) המאריך בדין מקפיד.</i>, ולא תשאיר צבע סדוק או מקולף. ואם טבלה כשצבע מקולף, צריכה לחזור ולטבול.",
            "3. בעניין עדשות-מגע (הן מסוג המכונה רכות, הן מסוג המכונה קשות), לכתחילה אין לטבול עם עדשות<sup class=\"footnote-marker\">6</sup><i class=\"footnote\">בשו\"ת \"מנחת יצחק\" (ח\"ו סי' פט) יש מחמירים משום חציצת בית-הסתרים, וכן כיון שאינו עשוי לנוי, ודרכה להסירן בכל לילה, אף בדיעבד חוצץ (ונראה שהבין, שהעדשה חוצצת לגמרי משום שאינה מאפשרת ביאת מים, ואולם לאחר בירור עם מומחה התברר שיש ביאת מים בין העדשה לעין).</i>, ואם טבלה - תטבול שנית<sup class=\"footnote-marker\">7</sup><i class=\"footnote\">יו\"ד סי' קצח סעיפים לח-לט, \"שעורי שבט הלוי\" (סי' קצח), שו\"ת \"שבט הלוי\" (ח\"ב סי' צד) יש מחמירים משום שבזמן הטבילה היא מעצימה עיניה ביותר כדי שלא יבואו מים בעיניה וישטפו את העדשה, ובהעצימה עיניה ביותר לא מהני, ואולם בדיעבד, כשלנה עם בעלה, יש להקל. ה\"אגרות משה\" (יו\"ד ח\"א עמ' קנז סי' צו) מחדש דין בחציצת בית-הסתרים שדבר שאינו דבוק, אף שהוא מונע כניסת מים, אינו חוצץ, ועל-פי זה הוא מתיר בדיעבד בטבילה עם עדשות (וייתכן שלא התיחס לעניין \"מעצימה עיניה ביותר\").</i>. בדיעבד, כשלנה עם בעלה, אינה צריכה טבילה נוספת<sup class=\"footnote-marker\">8</sup><i class=\"footnote\">ה\"אגרות משה\" (יו\"ד ח\"א עמ' קנז סי' צו) מחדש דין בחציצת בית-הסתרים שדבר שאינו דבוק, אף שהוא מונע כניסת מים, אינו חוצץ, ועל-פי דבריו יש להתיר, מכיוון שלא התיר במפורש בנדון דידן התרנו זאת בדיעבד \"אם לנה\".</i>. "
        ],
        [
            "\n<small>אוקלנד, ניו זילנד, מרחשון תשנ\"ה</small>",
            "<b>קטז. הכנסת כימיקאלים למקוה לצורך חיטוי המים</b>",
            "<b>שאלה:</b>",
            "האם מותר ע\"פ ההלכה להוסיף למי המקוה חומרים כימים מחטאים מסיבות היגינה?",
            "<b>תשובה:</b>",
            "מותר לכתחילה להוסיף כימיקאלים לתוך מי-המקוה<sup class=\"footnote-marker\">1</sup><i class=\"footnote\">בשו\"ע יו\"ד (סי' רא) מבואר שמקוה חסר ג' לוגין נפסל רק בתוספת ג' לוגין שאובין, אבל ג' לוגין שמעורבין בהם חלב או יין שנפלו למקוה, לא נפסל המקוה בשל כך. מכל מקום רואים שחומר שמתוסף למקוה, אפילו לתוך 40 סאה הראשונים, אינו יוצר בעיה.</i>, וכן המנהג<sup class=\"footnote-marker\">2</sup><i class=\"footnote\">מבירור שערכנו במרכז הארצי לטהרת המשפחה.</i>, ובלבד שלא ישונו מראיהם של המים. "
        ],
        [
            "\n<small>קיטו, אקוודור, מרחשון תשנ\"ה</small>",
            "<b>קיז. טבילה במקוה חם בערב-שבת אחר השקיעה</b>",
            "<b>שאלה:</b>",
            "האם מותר לטבול במקוה חם ביום ששי אחרי השקיעה למי שרגיל בכך כל ערב שבת. האם יש הבדל בין זמן בין השמשות לבין אחרי צאת הכוכבים, והאם מותר לעשות את זה רק באופן עראי, או אפי' באופן קבוע?",
            "<b>תשובה:</b>",
            "לאדם שרגיל בכך, ויהיה לו צער אם לא יטבול<sup class=\"footnote-marker\">1</sup><i class=\"footnote\">עיין \"קרבן נתנאל\" מס' שבת (פרק שני על רא\"ש סי' כב ס\"ק ק) שטבילה בחמין במקוה אינה בכלל \"גזרת מרחצאות\". ובשו\"ת \"נודע ביהודה\" (חלק או\"ח סי' כד) דחה דבריו והעלה להתיר רק במים פושרים, עי\"ש. וב\"סדרי טהרה\" (סי' קצז ס\"ק ט) העלה להתיר גם בחמין, בבין-השמשות.</i>, יש להתיר (באופן עראי) לטבול במקוה חם לאחר השקיעה. ועדיף שהטבילה תיעשה ב- 13.5 דקות הראשונות אחר השקיעה<sup class=\"footnote-marker\">2</sup><i class=\"footnote\">\"טהרת הבית\" סי' יד פס' ג.</i>, ויצא מיד<sup class=\"footnote-marker\">3</sup><i class=\"footnote\">שו\"ת \"אבני נזר\" (או\"ח סי' תקכו) סייג את ההיתר לטבול בחמין, בתנאי שיצא מן המים מיד לאחר הטבילה (כדי שלא יהנה).</i>. ומכל מקום, בפושרים מותר<sup class=\"footnote-marker\">4</sup><i class=\"footnote\">תוך כדי שמירת ההלכות הנוגעות לכל רחיצה בשבת.</i> אפילו בשבת ממש<sup class=\"footnote-marker\">5</sup><i class=\"footnote\">\"נודע ביהודה\" שם.</i>. "
        ],
        [
            "\n<small>קרקס, ונצואלה, אדר א' תשנ\"ה</small>",
            "<b>קיח. טבילת אשה לאחר ימי הביוץ</b>",
            "<b>שאלה:</b>",
            "שאלתי, בדבר אשה צעירה אשר נשואה מזה מספר שנים והקב\"ה לא חננה עדיין בזרע של קיימא. בבדיקות מקיפות שנערכו הגיע הרופא המטפל למסקנה כי יום הביוץ חל אצלה ביום ה-12 (שנים עשר) לאחר תחילת הוֶסת ויתכן שאף נמשך עד היום ה-13 (שלשה עשר). אולם דא עקא, הוסת עצמה נמשכת אצל אשה זו 7 (שבעה) ימים, כך שלאחר \"שבעה הנקיים\" היא מגיעה ליום ה14-, לאחר הביוץ. עיון באחרונים העלה ש:",
            "אין לבטל שבעה נקיים (ואולי חלקם)? אפילו לצורך קיום מצוות פו\"ר (אגרות משה יו\"ד ח\"א סימן צ\"ג). האם ישנו פתרון לבעיה?",
            "<b>תשובה:</b>",
            "אמנם צדקת שאין מתירים לקצר שבעה נקיים, אפילו לצורך מצות פו\"ר, וכפי שציינת את \"אגרות משה\". אך בהתיעצות עם מומחים<sup class=\"footnote-marker\">1</sup><i class=\"footnote\">המומחים שהתיעצנו עמהם: א. ד\"ר דניאל מלאך - רופא נשים; ב. הרב מנחם בורשטיין - ראש מכון פוע\"ה (פוריות ורפואה ע\"פ ההלכה).</i> התברר לנו שישנן גלולות המכילות הורמון הקרוי ESTROGEN, שגורמות לאחֵר את יום הביוץ. ישנם סוגים מספר של גלולות מסוג זה<sup class=\"footnote-marker\">2</sup><i class=\"footnote\">בהתיעצות עם המומחים נ\"ל הוזכרו כמה סוגים של גלולות, לדוגמה PREMARIN. לגבי בעיות פוריות אפשר ליצור קשר בפקס 97226517501+ של מכון פוע\"ה.</i>, ועל האשה להיוועץ ברופא המטפל, באילו מן הגלולות להשתמש.",
            "אם אמנם האשה כבר עברה טיפולים מעין אלה, והבעיה לא נפתרה, אנא בקש ממנה פרטים לגביהם והודיענו<sup class=\"footnote-marker\">3</sup><i class=\"footnote\">הפרטים הנצרכים:<br>א. מהו מספר הפעמים שניסו לטפל בדרך הנ\"ל.<br>ב. האם בחלק מן הפעמים אכן התאחר יום הביוץ, ואף-על-פי-כן לא הרתה.</i>, משום שפרטים אלה עשויים להיות מכריעים לגבי הפתרון ההלכתי<sup class=\"footnote-marker\">4</sup><i class=\"footnote\">ישנו פתרון רפואי קונוונציונאלי, וכן תרופות טבעוניות המסוגלות לקצר את ימי הראייה, אך תרופות אלה אינן מומלצות כפתרון ראשוני משום תופעות-הלוואי שהן גורמות, ואף בזה כדאי להיוועץ ברופא המטפל.</i>. "
        ],
        [
            "\n<small>מילאנו, איטליה, סיון תשנ\"ג</small>",
            "<b>קיט. פריעה בכפפות ובמספריים ומציצה במכשיר מחשש הדבקה במחלות</b>",
            "<b>שאלה:</b>",
            "במילה שיש בה סכנת זיהום איי.די.אס (למשל, כשהנימול הוא בן של סיירופוזיסיוויס) האם מותר לפרוע בכפפות ובמספריים ו/או למצוץ במכשיר יד כדי למנוע הדבקות במחלה?",
            "<b>תשובה:</b>",
            "במקום שיש סכנת זיהום אידס, מותר לפרוע בכפפות<sup class=\"footnote-marker\">1</sup><i class=\"footnote\">עיין \"ספר הברית\" לרב משה בונם פירוטינסקי (סי' רסד ליקוטי הלכות ס\"ק עז). ואף שסיים שם בצריך עיון, נראה שבסכנת זיהום של אידס אין בלבישת כפפות דרך בזיון למצוה, ואף יש חובה בכך משום פיקוח נפש.</i> ובמספריים<sup class=\"footnote-marker\">2</sup><i class=\"footnote\">פריעה בציפורן נזכרה ב\"ילקוט שמעוני\" (תהלים רמז תשכג) על הפסוק: \"כל עצמותי תאמרנה\" - אמר דוד, אני משבחך בכל אברי ומקיים בהן המצוות... צפרניים לעשות בהן פריעה או מליקת העוף. אך להלכה התירו לפרוע גם על-ידי חיתוך בכלי, משום שעיקר הפריעה הוא לגלות העטרה גם מן העור הרך, עיין שו\"ת \"אגרות משה\" (יו\"ד ח\"א סי' קנה), ובאריכות ב\"ספר הברית\" (סי' רסד, בביאור הלכה, עמ' רו-ריג).</i>, ו/או למצוץ במכשיר-יד, או בשפופרת עם גומי, או בכל מכשיר אחר<sup class=\"footnote-marker\">3</sup><i class=\"footnote\">בעניין המציצה יש ג' שיטות:<br>א. שיטת ה\"חת\"ם סופר\" (בתשובתו לר' אליעזר הורוויץ): אפשר אפילו בספוג טבול ביין או במים, אם הרופאים יעידו שהפעולה שוה למציצה בפה, שכן מציצה בפה דווקא היא רק על-פי סוד.<br>ב. שיטת ה\"בנין ציון\" (בתשובותיו ח\"א סי' כג-כד): מציצה צריכה להיות דווקא ע\"י המשכה ולא ע\"י דחיקה, ועל כן צריך דווקא ע\"י מציצה ולא מספיק קינוח בספוג.<br>ג. שיטת המהר\"י אסאד (בתשובותיו סי' רנח) והמהר\"ם שי\"ק (בתשובותיו חלק או\"ח סי' קנב): המצוה דווקא בפה, ואין לשנות.<br>על כן, במקום סכנת זיהום אידס ודאי מותר למצוץ בכל מכשיר שעושה פעולת יניקה, משום שבכך זה טוב גם לשיטת ה\"חת\"ם סופר\", וגם לשיטת ה\"בנין ציון\".</i>, ובכל מקרה לכתחילה אין להסתפק בקינוח בלבד<sup class=\"footnote-marker\">4</sup><i class=\"footnote\">מכיוון שבזה אינו מקיים את חיוב המציצה לפי שיטת ה\"בנין ציון\", ויש חשש סכנה לילד. ועיין באריכות ב\"ספר הברית\" (סי' רסד בביאור הלכה, עמ' ריג-רכו).</i>. "
        ],
        [
            "\n<small>קראקאס, ונצואלה, סיון תשנ\"ג</small>",
            "<b>קכ. ברכת שהחיינו על המילה, בחו\"ל</b>",
            "<b>שאלה:</b>",
            "אדם ממוצא אשכנזי בקהילה, בזמן ברית המילה של בנו, האם צריך לברך ברכת שהחיינו או לא, בהתחשב שהמילה נערכת בחו\"ל?",
            "<b>תשובה:</b>",
            "למעשה האשכנזים מברכים ברכת שהחיינו בברית-המילה רק בארץ-ישראל<sup class=\"footnote-marker\">1</sup><i class=\"footnote\">\"אוצר הברית\" (למוהל הרב יוסף דוד ויסברג) ח\"א פרק ג' סי' טו סעיף כא.</i>, ואִלו בחוץ לארץ נהגו שלא לברך<sup class=\"footnote-marker\">2</sup><i class=\"footnote\">רמ\"א יו\"ד סי' רסה, ז.</i> אף בילד הראשון<sup class=\"footnote-marker\">3</sup><i class=\"footnote\">כעדות הש\"ך שם ס\"ק יז.</i>. "
        ],
        [
            "\n<small>קאלי, קולומביה, שבט תשנ\"ד</small>",
            "<b>קכא. ברכה על המילה תוך שימוש במכשיר \"גומפקא קלמ\"פ\"</b>",
            "<b>שאלה:</b>",
            "הרופאים באיזור זה משתמשים בניתוח ברית מילה במכשיר שנסגר מסביב לערלה, המכונה \" גומפקא קלמ\"פ \" - Gompka clamp. שאלתי גם הלכתית וגם 'הסברתית' - האם מותר לברך על הברית כשרופא עושה כך? ומה ההסבר לאיסור בשימוש במכשיר כזה?",
            "<b>תשובה:</b>",
            "אין לברך על ברית מילה שנעשית באמצעות \"גומקא קלמפ\", או כל \"קלמפ\" אחר, לא ברכת המילה ולא כל הברכות שמברך האב<sup class=\"footnote-marker\">1</sup><i class=\"footnote\">שו\"ת \"ציץ אליעזר\" (ח\"ח סי' כט סעיף ו). ועיין שם בתשובתו וכן בח\"י סי' לח הסבר האיסורים בשימוש במכשיר זה, ועיין גם שו\"ת \"במראה הבזק\" ח\"א ת' כג. ונציין עוד כי כל מוהל מוסמך מטעם הרבנות הראשית בישראל חותם על הצהרה, בה הוא מתחייב שלא להשתמש במכשיר זה.</i>. "
        ],
        [
            "<small>אוקלנד, ניו זילנד, סיון תשנ\"ג</small>",
            "<b>קכב. עדיפות מילה ע\"י ירא שמים שלא בזמנה על מילה בזמנה בידי מחלל שבת</b>",
            "<b>שאלה:</b>",
            "המוהל של קהילתנו יצא לגימלאות. כרגע אין מוהל בניו זילנד. ישנם מספר מוהלים באוסטרליה המוכנים לבוא למול בניו זילנד, אבל הזמנתם יקרה מאוד. יש הרבה מאוד אנשים בקהילה שאינם מסוגלים או אינם רוצים לשאת בהוצאות אלה. אני הצעתי שהקהילה תעזור במימון. הבעיה החריפה כאשר הועדה הרפואית במקום קבעה שכל מוהל צריך גם הכשרה והכרה מצד ההסתדרות הרפואית, תנאי שעוד יותר מסבך את הענין.",
            "אנשים רבים בקהילה תובעים עכשיו שברית המילה תערך בידי רופא גם אם איננו שומר שבת. לטענתם עדיפה מילה בזמנה ע\"י רופא כזה מאשר מילה שלא בזמנה (מה שהרבה פעמים קורה כאשר מזמינים מוהל ירא שמים מאוסטרליה בגלל הצורך בנסיעה הארוכה).",
            "1. האם יש להתיר מילה בידי מי שאינו שומר שבת?",
            "2. אם כן האם אכן יש עדיפות למילה בזמנה ע\"פ מילה של מוהל ירא שמים שלא בזמנה?",
            "<b>תשובה:</b>",
            "אין לתת למוהל מחלל שבת בפרהסיא למול את הבן<sup class=\"footnote-marker\">1</sup><i class=\"footnote\">תשובת רעק\"א, הובאה ב\"ספר הברית\" (עמ' קסה), ספר \"אות שלום\" לרב חיים אלעזר שפירא ממונקאטש (הל' מילה סי' רסד סעיף א ס\"ק ה), שו\"ת \"מחנה חיים\" (ח\"ב סי' כ), וכן הובא ב\"ספר הברית\" (עמ' קסו סוף ס\"ק ז בביאורי הלכה בשם החפץ חיים), \"אגרות משה\" (יו\"ד ח\"ב סי' עח).</i>, ומוטל על הרב לדרוש בפני הציבור בכל הזדמנות, שכל אב שיזכה ד' אותו בבן זכר, לא יכבד מחלל שבת בפרהסיא במילת בנו<sup class=\"footnote-marker\">2</sup><i class=\"footnote\">שו\"ת \"מחנה חיים\" (ח\"ב או\"ח סוף סי' כ).</i>.",
            "אם הרופא היהודי שאינו שומר שבת יסכים, שהרב (או יהודי שומר שבת אחר) יסייעו במלאכת המילה, ישנן שתי אפשרויות להרשות לו להשתתף ולפקח על מלאכת המילה<sup class=\"footnote-marker\">3</sup><i class=\"footnote\">הפעולות הנדרשות לשם ברית-מילה הן (יו\"ד סי' רסד סעיף ג):<br>א. חיתוך עור הערלה עד שתתגלה העטרה;<br>ב. פריעת הקרום הרך בציפורן והחזרתו לצדדים עד שייראה בשר העטרה;<br>ג. מציצת דם המילה עד שיצא הדם מן המקומות הרחוקים.<br>ד. עצירת הדם וחבישת מקום החיתוך.<br>פעולת חיתוך עור הערלה אינה דורשת נסיון רב כאשר רופא או מוהל כבר הניחו את המגן במקומו.<br>עשיית הפריעה כהלכה ובלי לגרום לדימום רב, דורשת מיומנות ונסיון רב.<br>פעולת המציצה אינה דורשת נסיון רב.<br>פעולת עצירת הדם וחבישת מקום החיתוך דורשת מיומנות ונסיון רב לעשותה כמו שצריך בלי לגרום לדימום רב.</i>, והרי הן לפי סדר עדיפותן:",
            "1. הרופא ישים את ה\"מגן\" במקום הראוי, הרב יברך, ימול, יפרע וימצוץ, והרופא יעצור את הדם ויחבוש את מקום החיתוך<sup class=\"footnote-marker\">4</sup><i class=\"footnote\">בזה הרב עושה את כל הפעולות ההלכיות של המילה, והרופא מטפל בהכנה למילה ובצד הרפואי של המילה בלבד.</i>.",
            "2. הרופא ישים את ה\"מגן\" במקום הראוי, הרב יברך וימול<sup class=\"footnote-marker\">5</sup><i class=\"footnote\">וכנזכר בהערה 3 שלאחר שה\"מגן\" ישנו במקום הראוי, אין קושי בחיתוך הערלה.</i>, והרופא יפרע<sup class=\"footnote-marker\">6</sup><i class=\"footnote\">ע\"פ ספר \"דרך פיקודיך\", שלא הצריך הטפת דם ברית כשהחותך הוא ישראל כשר וגוי או מומר עשו הפריעה, דלא גרע החיתוך שעשה הישראל מהטפת דם ברית, ועיין ב\"ספר הברית\" (עמ' קנד ס\"ק יז) שנשא ונתן בדבריו. ועוד יש לצרף לזה שמחללי שבת בימינו אינם כמומרים לחלל שבת בפרהסיא, אלא כתינוקות שנשבו, וכמו שכתב בשו\"ת \"בנין ציון\" החדשות (סי' כג).</i>, הרב ימצוץ והרופא יעצור את הדם ויחבוש את מקום החיתוך.",
            "באפשרות ב' ראוי שהרב ידחוק ויתקן מעט את הפריעה לפני המציצה<sup class=\"footnote-marker\">7</sup><i class=\"footnote\">ובזה הוי כאלו הרב פורע. באם יתעוררו בעיות בנושא מציצת הדם, אנא להפנות שאלות הרב אלינו.</i>.",
            "יודגש שאין שום היתר הלכי להשתמש ב\"גומקא קלמפ\" או \"מגן קלמפ\" או כל \"קלמפ\" אחר, ויש להשתמש ב\"מגן\" רגיל בלבד.",
            "ישנה מחלוקת גדולה בין הפוסקים, אם מילה שלא בזמנה ע\"י מוהל שומר תורה ומצוות עדיפה על מילה בזמנה ע\"י מחלל שבת בפרהסיא, יש לעשות כל מאמץ שהברית תהיה בזמנה ע\"י מוהל שומר תורה ומצוות<sup class=\"footnote-marker\">8</sup><i class=\"footnote\">לדעת מהריעב\"ץ ב\"מגדל עז\", הובא ב\"ספר הברית\" (עמ' קנט בבאורי הלכה) וכן לדעת ה\"חפץ חיים\" (המובא שם בעמ' קסו סוף ס\"ק ז) עדיף לעשות ברית-מילה שלא בזמנה ע\"י מוהל שומר תורה ומצוות, מלעשות ברית מילה בזמנה ע\"י מוהל מחלל שבת, ואולם מו\"ר הרה\"ג שאול ישראלי הוסיף: מסקנה זו תואמת למאי דנקט בפשטות בספר \"אגרות משה\" המובא בסוף הערה 1 שבישראל מחלל שבת בפרהסיא שמל, צריך הטפת ברית, לפי השוואתו לעכו\"ם ממש. ואולם זהו בהעלמת עין, ממה שהאריך הגרע\"א (סי' רסד סק\"ב), ומסקנתו שאין צריך להטיף דם ברית, וצידד לומר שזהו גם לדעת הרמ\"א, שלא השוה ישראל מחלל שבת בפרהסיא רק לענין פסולו לכתחילה. ולפי זה המילה שנעשית ע\"י ישראל זה - מילה כשרה היא לכל דבר. לפי זה יש לומר דבכהאי גוונא שאין מצוי מוהל שומר מצוות למול ביום שמיני כמצוות עשה דאיכא בזה, יש להעדיף מילת יהודי מחלל שבת כדי שיהיה נימול בשמיני, כדי שתקוים המצוה בזמנה.<br>ויש להוכיח כן ממה שמצינו (ע\"ז דף כו-כז) מחלוקת ר\"מ ור\"י, בעיר שאין בה רופא ישראל, את מי להעדיף, האם את העכו\"ם או את הכותי שימולו. ולכאורה הרי, כאמור, הדיון הוא רק בשאין רופא ישראל, וקשה, אמאי לא תידחה המילה עד שיימצא מוהל ישראל. אלא על כרחך שהמדובר במילה בשמיני, שבאותו היום לא נמצא ישראל שימול, ועל-ידי זה נמצא שתתבטל מצוות עשה של מילה בזמנה.<br>וכיוצא בזה מצינו בסוגיה דשבת דף קלג בעניין מילה בצרעת דדחי מצוות עשה דמילה את הלא-תעשה שיש בקציצת בהרת בכוונה לטהרו. ופריך בגמרא דימול אחר שאינו מתכוון, ומוקי לה בדליכא אחר. וכתב על זה הר\"ח שם, דהיינו שלא ניתן לדחות המילה לזמן שיימצא אחר, דהמדובר במילה בשמיני, דעל ידי זה שיחפשו אחרי אחר, תתבטל מצוות המילה בשמיני (ושמעינן מינא תרתי, חדא, דבכהאי גוונא לא מיקרי אפשר לקיים שניהם, לזאת דחי מצוות עשה בזמנה ללא תעשה דקציצת בהרת. ותו, דזה אמור רק באשר למצוות עשה דמילה בזמנה, מה שאין כן במילה שלא בזמנה, לא אמרינן דבכהאי גוונא עובר כל רגע או כל יום, עיין \"דבר אברהם\" ח\"א סי' לג, ועוד מזה בח\"ב, ועיין בהקדמה, אלא משום זריזין מקדימין למצוות, ולזאת כיוון שיהא עכ\"פ מהול אחר זמן מסוים מבלי לעבור על הלא-תעשה של קציצת הבהרת, אין בזה גדר עשה דוחה לא-תעשה).<br>ולפי זה, גם בנדון השאלה יש להבחין בין אם מדובר במילה ביום השמיני, שאם לא תיעשה ע\"י הרופא היהודי (שהוא בדין מומר), לא יקיים מצוות עשה דמילה בזמנה, שבזה יש לצדד שייעשה על ידיו, למקרה שמדובר במילה שלא בזמנה, דבכהאי גוונא כל שניתן לבצע המילה ע\"י ישראל כשר, למרות שתתאחר יותר, יש להימנע מלעשותה ע\"י המומר, כיון שזו ממילא מילה שלא בזמנה, ומוהל יהודי מומר פסול לכתחילה. כן נראה לנו. ונציין שאפילו ה\"מחנה חיים\" המחמיר (כמובא בהערה 1) כתב בסוף דבריו: אם יארע שלא יימצא מוהל רק מחלל שבת בפרהסיא, לא אקבל הערבות לבטל מצות מילה, אבל כל ירא שמים צריך לדרוש בבית-הכנסת, שהוא מזהיר מקודם שבא המעשה לפנינו, שכל אב יהיה יודע אם יזכה ד' אותו בבן זכר, לא יכבד למחלל שבת בפרהסיא. עכ\"ל.<br>לכל הדעות אין למנות מחלל שבת בפרהסיא להיות המוהל הקבוע של הקהילה (שו\"ת \"ישכיל עבדי\" ח\"ב יו\"ד סי' ב).</i>. "
        ],
        [
            "\n<small>מילאנו, איטליה, סיון תשנ\"ג</small>",
            "<b>קכג. נימול שלא תמיד ניכר שהוא מהול</b>",
            "<b>שאלה:</b>",
            "יהודי שנימול כבן חודש (בגלל מחלה), והיום, אחרי למעלה מארבעים שנה, לפעמים העור חוזר למעלה וחופה רוב היקף חוט העטרה ולפעמים אפילו רוב גובהה במקום אחד או שנים, אך לא תמיד, ומ\"מ בעת קישויו נראה מהול לגמרי ורוב הפעמים אפילו שלא בעת קישויו, האם צריך למול שנית או די בהמשכת העור למטה כדאיתא בשו\"ע יו\"ד סימן רסד סע' ולגבי קטן?",
            "<b>תשובה:</b>",
            "יהודי שנימול כהלכה, ולאחר זמן העור חוזר לפעמים וחופה חלק מן העטרה, אם בשעת קישויו נראה נימול, אין צריך לחזור ולמולו שנית<sup class=\"footnote-marker\">1</sup><i class=\"footnote\">שו\"ת \"תרומת הדשן\" (סי' רסד), ופסקו הרמ\"א יו\"ד סי' רסד סעיף ו, ובאדם מבוגר לא שייך לחזור ולקשור העור עד שיעמוד כדי שלא יחזור למטה, ועל כן אין צורך בשום תיקון, וכן הכריע הש\"ך שם ס\"ק יא-יב. ומה שכתב השו\"ע \"קטן שבשרו מדולדל\" וכו', דיבר בהווה, כיון שבדרך כלל בעיה זו קיימת בקטן, וכשיגדיל - הדבר מסתדר, אך הוא הדין לגדול, וכהסבר הש\"ך שם ס\"ק יג.</i>. "
        ],
        [
            "\n<small>מונטריאול, קנדה, שבט תשנ\"ג</small>",
            "<b>קכד. דברים המותרים משום \"יתובי דעתא\" של יולדת</b>",
            "<b>שאלה:</b>",
            "יולדת הפוחדת ודורשת שבעלה הכהן ישהה עמה בבית חולים שיש בו (בקומה התחתונה) חדר מתים כדי לישב את דעתה.",
            "1. האם מותר לו לעבור על האיסור של כהן להטמא למת?",
            "2. האם מותר לו להחזיק את ידי אשתו באמצעות כפפות (מדובר בזוג בעלי תשובה)?",
            "<b>תשובה:</b>",
            "מותר לחלל שבת לצורך \"יתובי דעתא\" (הרגעתה) של היולדת<sup class=\"footnote-marker\">1</sup><i class=\"footnote\">שו\"ע או\"ח סי' של סעיף א' נפסק שמותר להדליק נר ליולדת סומא כדי ליישב דעתה.</i>, ולכן, כל מקרה שבו היולדת לא תהא רגועה אם לא יתבצע דבר מסוים, יש לבצעו אף אם הוא כרוך באיסור<sup class=\"footnote-marker\">2</sup><i class=\"footnote\">קובץ אגרות חזו\"א (אגרת קמא), הובא בספר \"תורת היולדת\".</i>.",
            "בנדון דידן, לגבי כניסת הבעל הכהן לבית-החולים, יש להקל יותר משום שיש לצרף ספקות נוספים:",
            "1. ספק אם ישנו מת יהודי בבית-החולים, וראוי לילך ע\"פ הרוב, ומן הסתם רוב המתים במקומכם נכרים הם.",
            "2. מאחר שבימינו שכל הכהנים טמאים הם, יש לצרף שיטת ראשונים שבזמננו אין לכהן איסור (מדאורייתא) להוסיף טומאה על טומאתו<sup class=\"footnote-marker\">3</sup><i class=\"footnote\">א. רש\"י, ראב\"ד מאירי ועוד ראשונים, הובאה דעתם בערך \"כהן\" ב\"אנציקלופדיה הלכתית רפואית\" (כרך ג').<br>ב. מאחר שאין אנו בקיאים בייחוס, יש מקום להוסיף ספק, והוא שכהני זמננו כהנים מספק הם, כמבואר ברמ\"א שו\"ע או\"ח (סי' תנז סעיף ב), אך רבים מן האחרונים פקפקו בענין זה, עיין שו\"ע אבן העזר (סי' ו) ו\"באר היטב\" (שם ס\"ק ב'), ואכמ\"ל.</i>.",
            "לגבי השאלה, אם מותר להחזיק ידי אשתו בזמן הלידה - בזה האיסור חמור יותר ולכן יש להסביר לאשה בנועם את חומרת האיסור, וכפי שנאמר: \"על שלוש עבירות נשים מתות בשעת לידתן, על שאינן זהירות בנידה בחלה ובהדלקת הנר\"<sup class=\"footnote-marker\">4</sup><i class=\"footnote\">מסכת שבת פרק ב משנה ו.</i>. אם למרות זאת לא תתישב דעתה של היולדת והיא תימצא במצב נפשי חמור, עד שדעתה עלולה להיטרף עליה, אזי מותר לבעל להחזיק בידה כשהוא לובש כפפה<sup class=\"footnote-marker\">5</sup><i class=\"footnote\">שו\"ת \"מנחת יצחק\" (ח\"ה סי' כז), הגרש\"ז אויערבך (הובאו דבריו ב\"נשמת אברהם\" חיו\"ד סי' קצה ס\"ק ג).</i> . "
        ],
        [
            "<small>בולוניה, איטליה, כסלו תשנ\"ג</small>",
            "<b>קכה. ניתוח בניגוד לרצון החולה</b>",
            "<b>שאלה:</b>",
            "גבר בן 56, רווק, חולה סרטן מעיים, כנראה בשלב מתחיל. הרופאים אמרו לו שחייב לבצע ניתוח להוצאת רוב מערכת המעיים ולהתקנת \"פי טבעת מלאכותי\" בבטן. לפי דעת הרופאים אין דרך אחרת לטפל במחלתו. להיפך, אם ינותח קיימים סיכויים גבוהים שיתרפא לגמרי. אלא, שניתוח זה עלול להביא, ברוב המקרים, לידי חוסר כח גברא. האיש מפחד מלתת את הסכמתו לניתוח. האם בכל זאת הוא חייב להסכים? חובה להוסיף שמדובר בחולה שאינו מיושב בדעתו מבחינה פסיכולוגית כללית, למרות שאין להגדירו כשוטה.",
            "<b>תשובה:</b>",
            "תוך כדי בירור התשובה לשאלתך בעניין החולה, ולאחר התייעצות עם רופאים מומחים, הוברר לנו שחסרים פרטים. תיאור המחלה כמתואר מתאים למקרה מאוד נדיר של מחלה זו<sup class=\"footnote-marker\">1</sup><i class=\"footnote\">ד\"ר קלמן פז, רופא מומחה לכבד ודרכי העיכול בביה\"ח \"שערי צדק\", ירושלם, שהרי נדיר מאוד, שבשלב מוקדם של המחלה יש צורך בניתוח של רוב מערכת המעיים, כולל פי-הטבעת.</i>.",
            "המלצתנו שהחולה ייבדק אצל רופא מומחה נוסף, ואם גם הוא יאשר את האבחנה ואת דרך הטיפול<sup class=\"footnote-marker\">2</sup><i class=\"footnote\">על-פי \"אגרות משה\" לגר\"מ פיינשטיין (חו\"מ ח\"ב תשובה עד אות ב).</i>, ויקבע כי החולה צריך לעבור ניתוח כדי להצילו מסכנת מות, כי אז חייב החולה להסכים לניתוח, ואף על פי שיש חשש ל\"תשות כח גברא\", פיקוח נפש דוחה אף חשש זה<sup class=\"footnote-marker\">3</sup><i class=\"footnote\">שם תשובה עה.</i>. על כן חובת הרב לנסות לשכנעו להסכים לניתוח.",
            "אם החולה מתמיד בסירובו, כבר פסק הגר\"מ פיינשטיין זצ\"ל \"ואם יש חולה שצריך ניתוח להצילו, ויש רוב גדול שיצליח הניתוח, יש לעשות לו הניתוח גם נגד רצונו, כל זמן שאין חשש שעצם מה שכך (ש)מכריחים אותו יגרום לו סכנה יותר גדולה\"<sup class=\"footnote-marker\">4</sup><i class=\"footnote\">תשובת הגר\"מ פיינשטיין שפורסמה במאמרו של הרב מ' הלפרין \"פסקי דין רפואה ומשפט\" (ח\"א עמ' 101 ואילך).</i>. אבל אם ימשיך לסבול יסורים גדולים הן גופניים הן נפשיים גם אחרי הניתוח שיציל את חייו, זכותו של חולה להתנגד לניתוח, ואין לכפותו<sup class=\"footnote-marker\">5</sup><i class=\"footnote\">הכרעת מרן הגאון הרב שאול ישראלי, וראיה מהגמ' כתובות דף לג ע\"ב גבי חנניה מישאל ועזריה שיש צד ביסורין שקשה ממות. אמנם עיין ב\"אגרות משה\" (שם סי' עה, א) שמדבריו משמע, שבמקום שינצל לחיי עולם, כופין אותו להתרפא.</i>.",
            "במקרה דנן, כשיש ספק ביכולתו של החולה לשקול ולהכריע, יש לבדוק זאת לגופו של עניין על פי הערכת נימוקיו. אם המעריכים יגיעו למסקנה שאי-אפשר לסמוך עליו והוא נוהג בזה כשוטה, הרי שיש לכפותו<sup class=\"footnote-marker\">6</sup><i class=\"footnote\">\"אגרות משה\" (שם סי' עד).</i>.",
            "יש לציין שבכל מקרה שהוחלט לבצע ניתוח, צריך שיעשה זאת רופא שהתמחה בנושא. "
        ],
        [
            "\n<small>ניו-יורק, ארה\"ב, חשון תשנ\"ד</small>",
            "<b>קכו. זרע מוקפא, הבעלות עליו ומעמדו ההלכתי</b>",
            "<b>שאלה:</b>",
            "עברתי עם אחד מתלמידי לשעבר על מאמרו של מרן הגר\"ש ישראלי על \"אבהות בהזרעה שלא כדרכה\", והוא בקש ממני לשאלכם כמה שאלות אקטואליות בקשר לזרע מוקפא.",
            "1. האם יש אסור השחתת זרע בהשמדת זרע מוקפא, בין אם בעל הזרע חי או מת?",
            "2. כשבעל הזרע מת, למי יש בעלות על הזרע המוקפא להחליט להשמידו - היורשים, האלמנה, או הרופא שבידיו נמצא הזרע?",
            "3. במקרה שבעל הקפיא זרע להזריע אל אשתו בעתיד, ואח\"כ חזר מהסכמתו הראשונה, האם האשה יכולה לדרוש הזרעה מהזרע הקפוא נגד רצון בעלה החי?",
            "4. היות ולילד שנולד מזרע מוקפא של יהודי אחר מות בעל הזרע אין שום יחס קרבה למשפחת האיש שממנו בא הזרע המוקפא, האם לזרע יש דין של זרע גוי?",
            "א. לגבי אשה יהודיה שדורשת הזרעה מלאכותית, לפי אלו הפוסקים שמתירים הזרעה מזרע גוי בהסכמת בעלה העקר.",
            "ב. לגבי אשה גויה שדורשת הזרעה מלאכותית.",
            "5. כשביצה הופרתה במבחנה והוקפאה, ואח\"כ מת בעל הזרע, האם יש לולד שנולד אח\"כ יחס לבעל הזרע?",
            "6. במקרה שיכולים להזריע את האשה בזרע בעלה רק בזמן נידתה, האם עדיף להוציא את הזרע דרך לבישת קונדום בשעת תשמיש בזמן טהרתה ולהקפיא את הזרע עד זמן הזרעה, או להוציא בידים מיד לפני הזרעה?",
            "7. האם רווק או בעל, שצריך לעבור טיפול כימותרפי לסרטן, שישאיר אותו בלי היכולת להוליד, רשאי להוציא זרע ולהקפיא אותו? האם יש נפקא מינה אם כבר קיים מצות פו\"ר?",
            "<b>תשובה:</b>",
            "1. משהזרע הוצא מן הבעל עפ\"י הוראת רב, במגמה להפרות בו את אשתו שאינה יכולה להרות אלא בדרך זו, אזי אם אכן בוצע הדבר ע\"י רופא נאמן, והזרע הוכנס למעי האישה ונתברר שנכנסה להריון, או שביצת האישה הופרתה במבחנה והוכנסה למעיה כשהיא מופרית, והוכח שהכל כשורה, והוולד עומד להתפתח כמו בדרך רגילה, ואין עוד צורך בשארית הזרע לשם פעולה נוספת של הפרית האשה גם אם מאיזו סיבה שהיא הוולד לא יתפתח, כי אז אין להמשיך להחזיק בשארית הזרע, וחובה היא להשמידו.",
            "אין בזה איסור השחתת הזרע, מכיוון שאין זה מן הראוי להשתמש בו לשם הפרית אישה אחרת, מאחר שלפי משמעות דברי הסמ\"ק<sup class=\"footnote-marker\">1</sup><i class=\"footnote\">מובא בב\"ח יו\"ד סי' קצה ד\"ה \"לא ישב במטה וכ'\" ובט\"ז יו\"ד שם סק\"ז, ובשו\"ת ציץ אליעזר ח\"ג סי' כז.</i> , יש בזה איסור - חשש שמא ישא אח את אחותו. ומכיוון שהושגה המטרה שלשמה הוצא הזרע, הרי כשם שבקליטת הזרע כדרך כל הארץ רק מקצת ממנו פועל את פעולת ההפריה, והשאר הולך לאיבוד, ולא שייך בזה שום חשש, כי כך היא הדרך הטבעית, כך גם בהפריה דרך מבחנה - שארית הזרע דינה להשמדה, כדי שלא תנוצל בדרך בלתי-ראויה. ",
            "זאת ועוד. יש זכות (ואף חובה) לבעל הזרע לתבוע ואף לוודא את השמדת שארית הזרע, כדי להבטיח שלא ימצא להיות, שהפך בעל כורחו להיות אב לוולד שיוולד מאישה אחרת, שיתייחס אליו מצד ההלכה, והוא אף לא ידע היכן ובאילו תנאים יגדל הילד שהוא מצאצאיו, ואין מן הראוי שיהא מנוּכָּר לו ולגורלו.",
            "2. כשבעל הזרע מת טרם תבוצע הפרית האישה שלשמה הוצע הזרע, נראים הדברים שהאישה זכתה בזרע, ע\"י המטפל שזכה עבורה, ועל כן רשאית היא לתבוע, שאכן תבוצע ההפריה. ואולם אם שוב אין האישה מעוניינת בהפריתה, צריך זרע זה להיות מושמד, וזה משום שהבעל לא הסכים להוצאת הזרע אלא לשם הפרית אשתו, ומכיוון ששוב אינה מעוניינת בזה, אין רשות אף לאחד אחר, לא אשתו, לא המשפחה, ואף לא הרופא המטפל, להשתמש בזה לכל מטרה שהיא.",
            "3. א. אם הזרע והביצית טרם עורבבו במבחנה או בכל צורה אחרת, הבעל והאשה אינם שותפים עדיין וכל אחד יכול לחזור בו<sup class=\"footnote-marker\">2</sup><i class=\"footnote\">אנציקלופדיה רפפאית הלכתית, כרך ד', במאמרו של הרב ישראלי במבוא לח אות קטנה ב).</i> . ",
            "ב. אם כבר נוצרה שותפות, יכול אחד השותפים לחזור בו רק אם הוא חוזר בו בטענה של \"אונס\" שבא עקב שינוי התנאים, ו\"אנן סהדי\" שלא על מנת כן התחייב<sup class=\"footnote-marker\">3</sup><i class=\"footnote\">שם, שם, במבוא עמ' מד אות כב*.</i>..",
            "4. אמנם כן, מבחינת המסקנה שאליה הגענו (במאמר שנתפרסם), הרי זה דומה לזרע של נכרי, אולם לפי מה שהוסבר במענה לשאלות הקודמות, דעת הבעל היתה למטרה מסוימת (שלא בוצעה), ועל כן אין לשום אדם רשות להשתמש בזרעו למטרה שלא ניתנה לה הסכמתו.",
            "5. התשובה כלולה בתשובה לשאלה מס' 4 שם כבר נקבע שלאחר מותו אין כל יחס בין בעל הזרע ולבין זרעו המוקפא, וזה נכון גם אם הפרו את הביצית במבחנה בחיי הבעל.",
            "6. כיום שניתן להשיג \"כובעון\" הלכתי<sup class=\"footnote-marker\">4</sup><i class=\"footnote\">ניתן להשיגו במכון פוע\"ה.</i>, הדרך הראשונה מומלצת יותר.",
            "7. אם הבעל כבר קיים מצוות פו\"ר, יניח את הכל לדרך הטבע וימסור גורלו לחסדי שמים. "
        ],
        [
            "\n<small>נים, צרפת, סיון תשנ\"ג</small>",
            "<b>קכז. הפריה מלאכותית מתורם זר</b>",
            "<b>שאלה:</b>",
            "אשתי ואני נשואים כבר כמעט שלש שנים ואין לנו עוד ילדים. עקב זאת, פנתה אשתי לרופא נשים, שאחרי כמה בדיקות קבע שאצלה הכל תקין. לאחר מכן, פניתי בעצמי ל\"גניקולוג\" שלצערי הרב קבע שאני סובל מעקרות. העקרות הזאת נובעת, כך נראה מedopie bilatenale eclopy- של ביצים (הביצים לא נמצאים בכיס שלהם). נותחתי מאוחר מדי בגיל עשר וחצי, דבר שגרם לazoospermla- (חוסר מוחלט של תאי זרע).",
            "הרופאים ניסו כל מיני פתרונות לבעיה: כגון הוצאת תאי זרע מהגוף, ללא הועיל. הפתרון היחיד שנותר לנו אם אנו רוצים ילדים הוא ההזרעה המלאכותית עם תורם שאיננו הבעל. האם פתרון זה מותר ע\"פ ההלכה? בהיותנו זוג דתי, אנו מיחסים חשיבות רבה לפסק הרב.",
            "<b>תשובה:</b>",
            "1. אין לבצע הזרעה מלאכותית לאשת איש מתורם זר שהוא יהודי<sup class=\"footnote-marker\">1</sup><i class=\"footnote\">יש שסוברים, שזה איסור תורה, מן הפסוק (ויקרא יח, כ): \"ואל-אשת עמיתך לא-תתן שכבתך לזרעה, לטמאה בה\" - שו\"ת \"ישכיל עבדי\" (ח\"ה אה\"ע סי' י בשם ה\"בני אהובה\"), ויש שסוברים, שהאיסור מדרבנן, חשש שמא ישא אח את אחותו. ובהגהת סמ\"ק הובא באהע\"ז - ב\"ש סי' א ס\"ק י.</i>.",
            "2. אין איסור בביצוע הזרעה מלאכותית מתורם גוי<sup class=\"footnote-marker\">2</sup><i class=\"footnote\">ויש לוודא שאכן התורם הינו גוי.</i>, ועל כן, כאשר אין תקוה לרפואת הבעל, ניתן לעשות זאת<sup class=\"footnote-marker\">3</sup><i class=\"footnote\">הוראת מרן הגר\"ש ישראלי שהטעם המבואר שם לפגם, אינו שייך בנדון דידן. עיקר המקור להלכה זו הוא מהגמ' יבמות מה ע\"א.</i>, ואולם לזה נדרשת גם הסכמת הבעל<sup class=\"footnote-marker\">4</sup><i class=\"footnote\">\"אגרות משה\" אה\"ע סי' עא.</i>.",
            "3. אין הוולד צריך גיור, אין הוא פגום לכהונה והאשה אינה נעשית זונה בכך<sup class=\"footnote-marker\">5</sup><i class=\"footnote\">הגרש\"ז אויערבאך במאמר בספר \"נעם\" חלק א, וכן הוא ב\"אגרות משה\" (אה\"ע ח\"א סי' י ועא וח\"ב סי' יא ויח, וכן שם ח\"ד סי' לב אות ה).</i>.",
            "4. אין הבעל צריך לפרוש מאשתו כ\"ד חודש כדין מעוברת ומינקת חבירו<sup class=\"footnote-marker\">6</sup><i class=\"footnote\">הגרש\"ז אויערבאך (שם) והגר\"מ פינשטיין ב\"אגרות משה\" (שם), בעניין פרישת הבעל לאחר ההזרעה, כתב שנראה שצריך לפרוש ג' חדשי הבחנה, שמא יתרפא אחר ההזרעה. ובנדון דידן חשש זה הינו רחוק, וההרחקה הינה חומרא בעלמא (הוראת מרן הגר\"ש ישראלי).</i>.",
            "5. יש לפדות בן זה בלא ברכה<sup class=\"footnote-marker\">7</sup><i class=\"footnote\">שו\"ת \"שבט הלוי\" (ח\"ג סי' קעו).</i>, אך אם האם כהנת או לויה, לא יפדוהו<sup class=\"footnote-marker\">8</sup><i class=\"footnote\">הגרש\"ז אויערבאך (שם).</i>.",
            "6. יש לרשום במקום שמור שבן זה נולד מהזרעה מלאכותית, משום שישנן הלכות מספר הנגזרות ממצב זה<sup class=\"footnote-marker\">9</sup><i class=\"footnote\">ישנן חששות מספר שלצורכם יש לרשום זאת (החשש העיקרי - שמא תצא האשה היולדת בלא חליצה).</i>. "
        ],
        [
            "<small>קיטו, אקוודור, טבת תשנ\"ג</small>",
            "<b>קכח. כללי \"מעשר כספים\"</b>",
            "<b>שאלה:</b>",
            "בן אדם, שתקופה מסוימת מחייו, לא היה באפשרותו להפריש מעשר כספי לצדקה (בגלל מיעוט הכנסות), עכשיו המציאות השתנתה ויש לו אפשרות להפריש.",
            "1. האם הוא צריך להפריש על כל השנים שקדמו בזמן שלא יכל לעשות כן?",
            "2. האם מתנות שמקבלים לחתונה וכדו', חייבים במעשר?",
            "3. אם חייב, מה יעשה ב\"א שלא הפריש, ולא יודע לשער את הסכום שהוא קיבל במתנות, בין בחפצים בין בכסף?",
            "4. בענין כספי מעשר - האם חיוב ההפרשה הוא כל חודש אחרי קבלת המשכורת או אפשר לחכות כמה חודשים ולתת הכל בבת אחת?",
            "5. מי שנתן הלואה לבן אדם שהיה במצוקה, ואחרי הרבה זמן עוד לא החזירו לו את הכסף, ויש חשש גדול שלא יחזירו לו, האם אפשר להחשיב את הסכום כנתינת מעשר?",
            "<b>תשובה:</b>",
            "1. יש להקדים שלהלכה נוקטים, ש\"מעשר כספים\" אינו אלא מנהג<sup class=\"footnote-marker\">1</sup><i class=\"footnote\">שו\"ת \"שבות יעקב\" (ח\"ב סי' פה), \"ערוך השלחן\" (יו\"ד סי' רמט) ועוד.</i>. ",
            "לפיכך - אדם שגבה ליבו בדרכי ה', והוא רוצה להתחיל לנהוג לתת \"מעשר כספים\"<sup class=\"footnote-marker\">2</sup><i class=\"footnote\">הוראה חשובה למי שמתחיל לנהוג מעשר כספים: שיַתנה מראש, שמנהגו זה הוא בלי נדר ובלי קבלה (ועיין בהקשר זה סעיף ה) תנאי 2).</i>, אינו צריך לחשב רווחיו בשנים הקודמות כדי ליתן עליהם מעשר עתה. אמנם, בתחילת התנהגותו ב\"מעשר כספים\" הדרך המובחרת ביוֹתר היא: טרם יתחיל להפריש מרווחיו שלעתיד, יפריש מעשר מכל נכסיו<sup class=\"footnote-marker\">3</sup><i class=\"footnote\">לשון השו\"ע יו\"ד (סי' רמט סעיף א): \"וחומש זה שאמרו, שנה ראשונה מהקרן, מכאן ואילך חומש שהרויח בכל שנה\". והש\"ך שם (ס\"ק ב) כתב: \"ונראה דה\"ה במעשר לבינוני...\".</i>, ואם דבר זה קשה לו, אל ימנע עצמו משום כך מלהפריש על רווחיו שלעתיד בלבד.",
            "2. בנדון הפרשת \"מעשר כספים\" ממתנות שקיבל - מקובל להבחין בין מתנות ממון, שאודותיהן הוזכר המנהג להפריש כבר בדברי ראשונים, לבין מתנות חפצים שלגביהם לא הוזכר<sup class=\"footnote-marker\">4</sup><i class=\"footnote\">ספר \"מעשר כספים\" (בשם שו\"ת \"יד הלוי\" ח\"ב סי' מד).</i>.",
            "3. מי שיש לו עסק שאי-אפשר לברר, כמה ריווח יש בו, נותן מעשר על-פי אומדנא שלו, מה היו רווחיו בקירוב<sup class=\"footnote-marker\">5</sup><i class=\"footnote\">שם משו\"ת \"דברי מלכיאל\" (חלק ששי, מכת\"י, סי' ט אות ג).</i>, ומכאן נלמד לנדון דידן: הרוצה לעשר בדרך המובחר ולפתוח בעישור כל נכסיו, ואינו יודע לברר ערך נכסיו בצורה מדויקת - יפריש ע\"פ אומדנא<sup class=\"footnote-marker\">6</sup><i class=\"footnote\">הערה: מאחר שביררנו בסעיף ה שחפצים שנתקבלו במתנה, אף הנוהג זה מכבר בנתינת מעשר אינו צריך לעשר מהם, ודאי אף הבא להעריך ערך נכסיו לעשר מן הקרן בדין \"שנה ראשונה\", אינו צריך לכלול בהערכתו חפצים (כגון דירה שקיבל במתנת נישואין) שניתנו במתנה, ומראש לא נתחייב במעשר.</i>.",
            "4. מעיקר הדין יכול אדם לעשות חשבון לצורך הפרשת מעשר כספים כל חצי שנה או שנה (ויכול לכלול בחשבון זה מה שרגילים לתת בביתו לעניים במשך השנה)<sup class=\"footnote-marker\">7</sup><i class=\"footnote\">ספר \"מעשר כספים\" הביא מספר \"אהבת חסד\" (פי\"ח סעיף ב).</i>, אך יש שכתבו, שראוי להפריש המעשר לכיס נפרד מיד כשיבוא הרווח לידו<sup class=\"footnote-marker\">8</sup><i class=\"footnote\">שם בשם השל\"ה, ועוד.</i>.",
            "5. נתן הלוואה לאיש במצוקה וירא שההוא לא יחזיר לו את הכסף, רשאי לגבות חובו ממעשר כספים בתנאים הבאים:",
            "א. שיהא הלווה עני שרשאי לקבל צדקה;",
            "ב. שהמלוה לא התחייב במעשר כספים בנדר<sup class=\"footnote-marker\">9</sup><i class=\"footnote\">\"אגרות משה\" יו\"ד ח\"א סי' קנג.</i>, או שהיתנה מראש בעת מתן ההלוואה לגבות אותה ממעות מעשר, אם הלווה לא ישלם<sup class=\"footnote-marker\">10</sup><i class=\"footnote\">רמ\"א יו\"ד סי' רנז סעיף ה וכביאור הש\"ך שם ס\"ק יב.</i>. "
        ],
        [
            "<small>ניו יורק, ארה\"ב, אדר תשנ\"ג</small>",
            "<b>קכט. פדיון שבוי שעבר עבירה מכלא ישראל ומכלא גוי</b>",
            "<b>שאלה:</b>",
            "בענין \"מתיר אסורים\" ופדיון שבויים, האם דין זה קיים רק לגבי שבויי מלחמה או גם יהודים האסורים בבית הסוהר בגלל שפשעו? האם יש הבדל בין יהודי שאסור בישראל לבין מי שאסור בבית סוהר של גויים? האם לסיבה שבגללה נאסר היהודי יש השפעה על הלכה זו, כלומר האם יש לחלק בין עברות \"צוארון לבן\" אלימות או ריגול?",
            "כמה צריכה הקהילה להשקיע במקום שיש מצוה כזו?",
            "האם יש ענין לעשות כל מאמץ להוציא יהודי מבית סוהר של נכרים (בלי קשר לחומרת העברה) או שמספיק לדאוג לשיפור בתנאים בזמן שהוא שם?",
            "<b>תשובה:</b>",
            "1. \"מצוה רבה\"<sup class=\"footnote-marker\">1</sup><i class=\"footnote\">לשון הגמרא בבא בתרא דף ח ע\"ב.</i> של פדיון שבויים נוהג גם כלפי אסירים יהודים הכלואים במקומות שלא צפויה להם שם סכנת חיים<sup class=\"footnote-marker\">2</sup><i class=\"footnote\">על אף שלשון הגמרא שם \"דכולהו (מות, חרב ורעב) איתנהו ביה (בשבי)\", מכל מקום מוכח כן מכמה מקומות; ועיין בהקשר זה ב\"שדי חמד\" (ח\"א עמ' 344).</i>.",
            "2. יהודי הכלוא בעוון פשע שביצע, אין בעצם העובדה שהוא פשע וגרם לעצמו להיאסר, משום עילה לפטור את הקהילות היהודיות מן החובה לפדותו<sup class=\"footnote-marker\">3</sup><i class=\"footnote\">וראיה לכך ממי שמכר עצמו לגוי, שפודין אותו פעם ראשונה ושנייה, שו\"ע יו\"ד (סי' רנב סעיף ו). וראיה זו הביא בשו\"ת מהר\"ם מלובלין (סי' טו). ועיין בהמשך תשובתנו סעיף 4ד.</i>.",
            "3. במדינת חוק מתוקנת החובה לפדות אדם הכלוא על פשעים שביצע, מוגבלת למאמצים לשם שחרורו במסגרת החוק, כגון נהול מערכה למתן חנינה<sup class=\"footnote-marker\">4</sup><i class=\"footnote\">ונחלקו ראשונים אם במסגרת הכלל \"דינא דמלכותא דינא\" מוסמך השלטון הנכרי (ע\"פ דין-תורה) לקבוע עונשי גוף (כגון מאסר, מיתה) לפושעים (עיין בזה באריכות במאמרו של הרב יהודה בלייך, \"אור המזרח\" ניסן-סיון תשמ\"ז). ומכיון שאין חובה על הציבור לפדות אדם שנענש כדין, נמצא שאדם הכלוא (מאסר!) על-פי משפט המדינה בעוון עבירות שביצע - החיוב לפדותו תלוי במחלוקת הנ\"ל. ומכל מקום, אם הפדיון עצמו מעוגן במשפטי המדינה, כגון חנינה, לכו\"ע יש חובה להשתדל עבור שחרור הכלוא במסגרת החוק (והוא שאינו נופל באחת הקטגוריות שבסעיף 4).</i>.",
            "4. ישנם מקרים מספר שבהם אין חובה לפדות שבוי. נביאם להלן בהסתייגות, במקום שיש צורך, בדבר מידת היישום של הכללים הללו במקרים הקיימים, לדאבוננו, היום.",
            "א. יהודי מומר להכעיס אפילו רק לעבירה אחת (כגון אוכל נבילות), לא זו בלבד שאין חובה לפדותו, אלא אף אסור לעשות כן<sup class=\"footnote-marker\">5</sup><i class=\"footnote\">שו\"ע יו\"ד (סי' רנא סעיף ב). ואם נחשב \"מומר להכעיס\" לעניין זה אם עבר רק פעם אחת, ה\"פרישה\" (יו\"ד סי' רנא ס\"ק ב) ו\"חת\"ם סופר\" (שו\"ת ח\"ו סי' סז) כתבו שאינו מומר, ואלו הט\"ז (שם ס\"ק א) והש\"ך (שם ס\"ק ג) הסכימו שהינו מומר.</i>. אך כבר התקבלה הכרעת הפוסקים הסוברים שעוברי עבירה בזמן הזה אין להחזיקם כמומרים להכעיס, ואינם אלא תינוקות שנשבו<sup class=\"footnote-marker\">6</sup><i class=\"footnote\">\"חזון איש\" (הל' שחיטה סי' ב אות כ\"ח) ועוד.</i>.",
            "ב. ישנו אופן שבו אף מומר לתיאבון (החוטא להנאת עצמו)<sup class=\"footnote-marker\">7</sup><i class=\"footnote\">במומר לתיאבון יש מחלוקת ראשונים, אם חייבים לפדותו: מדברי רא\"ם ב\"ספר יראים\" סי' קנו (שעסק בחיוב צדקה כלפי המומר הנ\"ל) ומדברי ה\"בית יוסף\" (יו\"ד סי' רנא) לדעת הרמב\"ם משמע דאין חובה לפדותו, ואלו בתוס' ע\"ז (דף כו ע\"ב ד\"ה אני, וכן משמע מדברי רמב\"ם הל' רוצח פ\"ד הל' יב) כתבו שמחויבין לפדותו.<br>ואף שהשו\"ע (שם סעיף א) והרמ\"א (שם סעיף ב) פסקו כרא\"ם, נכון להחמיר ולפדות המומר לתיאבון. וכן הכריע הגר\"א (בביאור שם ס\"ק א), וכן משמע מדבריהם של הרבה פוסקים שדבריהם מובאים ב\"פתחי תשובה\" (סי' רנא ס\"ק א). גם השו\"ע עצמו פסק כדברי הרמב\"ם הנ\"ל בהלכות רוצח (יו\"ד סי' קנח). [ובמקום שהוא לקולא, כגון למכור עצים ואבנים שקנאום לבנין בית-כנסת לצורך פדיון שבוי כזה (שו\"ע יו\"ד סי' רנב סעיף א), צריך עיון לדינא].</i> יהיה אסור לפדותו, והוא \"שעומד ברשעו ושונה בו תמיד\"<sup class=\"footnote-marker\">8</sup><i class=\"footnote\">רמב\"ם (הל' רוצח פ\"ד הל' יב) ושו\"ע (יו\"ד סי' קנח סעיף א וחו\"מ סי' תכה סעיף ה). ומקור הדין מה שכתוב בגמרא ע\"ז (דף כו ע\"א) \"והרועין בהמה דקה, לא מעלין ולא מורידין\". ואע\"פ שה\"חזון איש\" (הל' שחיטה סי' ב אות טז) כתב שדין \"מורידין\" לגבי מינים וכדומה אינו נוהג היום, עיי\"ש, וייתכן להרחיב דבריו אף לדין \"אין מעלין\" במקום שרואה יהודי שנפל לבור, מכל מקום נראה לקיים הדין גם האידנא במי ששפוט למחבוש במשפטי המדינה, כך שגם החבוש עצמו מכיר בכך שיסוריו באו עליו כמשפט. ועיין לקמן הערה 16, שם הבאנו דעת התוס' שחולקים על הרמב\"ם בזה.</i>, כלומר שמושרש בחטא במידה כזו, שעיקר פרנסתו מן החטא<sup class=\"footnote-marker\">9</sup><i class=\"footnote\">ניסוחו של ה\"חת\"ם סופר\" (שו\"ת ח\"ו סי' סז) את דברי רמב\"ם \"שונה בו תמיד\". ועיין עוד בסמ\"ע (סי' תכה ס\"ק כא).</i>, ולכאורה יש מקום לכלול בקטגוריה זו את כל הפושעים שנחבשו בעוון עיסוק קבוע בגניבה וכד', ע\"י שנתייחס לעוון הגניבה שבו הואשמו כחטא שבו הם מושרשים.",
            "נתברר שהחבוש עשה תשובה מחטאו<sup class=\"footnote-marker\">10</sup><i class=\"footnote\">שו\"ע יו\"ד (סי' רנא סעיף א). ונראה שזו כוונת הרמב\"ם שכתב כתנאי ש\"לא מעלין\": \"העומד ברשעו\" (מלבד מה שכתב \"ושונה בו תמיד\").<br>בהקשר זה יש להזכיר את הערת מרן הגר\"ש ישראלי שהובאה ב\"מראה הבזק\" ח\"א עמ' 122, שדי לזה אם נראה, שהוא מתחרט על מעשיו, גם אם אינו דוחק עצמו להחזיר הגזילה על ידי מכירת כלי תשמישי הבית וכו'. יש ללמוד כן מן האמור במוכר עצמו לעכו\"ם, שו\"ע יו\"ד (סי' רנב סע' ו).</i> - מצוה לפדותו.",
            "ג. הרמ\"א (חו\"מ סי' תכה סעיף א) פסק שמי שמסכן רבים, כגון שעוסק בזיופים במקום שהמלכות מקפידה - מותר למוסרו למלכות. ומכאן יש ללמוד שאין צריך לפדות יהודי החבוש על עבירות חמורות או אלימות, כאשר בהסתובבו חופשי הוא יסכן את הקהילה היהודית עצמה. בכלל זה יש למנות רוצחים אקראיים (לשם שוד, למשל) וסוחרי סמים.",
            "ד. יהודי ששב ונחבש בעוון פשעים שביצע בפעם השלישית, אין חובה לפדותו אלא אם כן הוא נתון בסכנת נפשות<sup class=\"footnote-marker\">11</sup><i class=\"footnote\">יש ללמוד כן מן האמור במוכר עצמו לעכו\"ם, שו\"ע יו\"ד (סי' רנב סע' ו).<br>ובאשר לעבירת ריגול: הנתפס בה, לפי כל האמור, בוודאי שחייבים לפדותו, וביחוד מי שריגל לתועלת כלל ישראל. אך יש להיזהר לנהוג בעניין זה בחכמה ובמתינות (כגון ללוות את המאבק בהסברה המדגישה את הצד ההומניטארי של המאבק, והממעטת את הנזק שגרם המרגל למדינה המארחת את היהודים), באופן שלא יתפסו הקהילות היהודיות כמתנהגות בניגוד לאינטרס של המדינה שבה הם שוכנים, ויסכנו את שלומן וטובתן.</i>.",
            "ה. פוסקים מספר כתבו שרוצח יהודי במזיד (והוא שוודאי רצח, עיין לעיל ב 1) שגם על-פי דין תורה הוא מחוייב מיתה, לכל הפחות בידי שמים (כמחוסר התראה וכדו'), ורצה השלטון הנכרי להמיתו בעוון זה - אין מחוייבים להצילו<sup class=\"footnote-marker\">12</sup><i class=\"footnote\">\"חוות יאיר\" (סי' קמו). </i>.",
            "5. לגבי מידת המחוייבות המוטלת על הקהילות היהודיות - במקום שיש חובה להשתדל בפדיונו של כלוא, כל שכן<sup class=\"footnote-marker\">13</sup><i class=\"footnote\">עיין הערה 15, ויבואר ה\"כל שכן\".</i> שממצוות צדקה הוא לדאוג לרווחתו ולתנאי חייו בכלא<sup class=\"footnote-marker\">14</sup><i class=\"footnote\">שו\"ע יו\"ד סי' רנא סעיף א ו-ב.</i> . ומשמעות הדבר: אם הנסיבות הן כאלה שאין סיכוי לשחרורו הפיזי של הכלוא על ידי לחץ, מאבק, או תשלום כופר, כי אז מוטל על הקהילה לדאוג, לכל הפחות, לרווחתו בעת שהייתו בכלא. ואף אלה שאין חייבים בפדיונם, מכל מקום חובה לדאוג לרווחתם בכלא, חוץ מן המנויים לעיל ב4- א וב4- ב, שאותם \"אין מעלין\"<sup class=\"footnote-marker\">15</sup><i class=\"footnote\">רוב הפוסקים הסכימו שיש להשוות גדרי מצוות פדיון שבויים למצוות צדקה להחיות כל יהודי (עיין ט\"ז יו\"ד סי' רנא ס\"ק א בסופו. ודעת הב\"ח המחלק - בהערה הבאה).</i>, וממילא אי-אפשר לכוף הקהילה לדאוג להם. ומכל מקום, מי שידאג גם לרווחתם של אלה, לא הפסיד<sup class=\"footnote-marker\">16</sup><i class=\"footnote\">יש לצרף בזה שיטת הב\"ח (בריש יו\"ד סי' רנא) שחילק בין פדיון - שאסור לפדות מומר להכעיס, לבין להחיותו - שאין חובה, אך גם אין איסור, ועיין בש\"ך (חו\"מ סי' תכה ס\"ק א) שאימץ חילוק זה לגבי \"מומר לתיאבון\". ושיטת התוס' בע\"ז דף כו ע\"א היא שדין \"לא מעלין ולא מורידין\" נאמר ברועי בהמה דקה בלבד ולא בעוברי שאר עבירות (וביו\"ד סי' קנח הביאוה הב\"י והש\"ך שם ס\"ק ג).</i> .",
            "6. הנחבש בכלא ע\"י ישראל, ועל-פי דין-תורה, כגון מכוח תקנות הציבור שנתקבלו באופן התקף על-פי דין-תורה - הסברה הפשוטה אומרת שאין מצוה לפדותו<sup class=\"footnote-marker\">17</sup><i class=\"footnote\">ובגדר ההלכי של הנשפטים במשפט הכללי הרווח היום במדינת ישראל, אם הוא תקף עפ\"י דין-תורה, עיין בקובץ מאמרים ב\"התורה והמדינה\" חלק א. קידושין דף כ ע\"ב, בנוגע לעובר עבירה שנמכר לעכו\"ם.</i> (ובלאו הכי ברור שלא נתכוונו הציבור בתקנתם לגלגל עול מאסרו של הפושע על הציבור).",
            "7. לסיכום: גם אדם שעבר עבירה ובעקבותיה נחבש בבית-הסוהר, אין לומר \"לדחי אבן אחר הנופל\"<sup class=\"footnote-marker\">18</sup><i class=\"footnote\">קידושין דף כ ע\"ב, בנוגע לעובר עבירה שנמכר לעכו\"ם.</i>, ועל כן, כל מי שכלוא בבתי-סוהר ואין באפשרותו לקיים שם מצוות, וחלילה יטמע בן הגוים, ואף שפיותו עלולה להתערער מזה, בכל מקום שההלכה מורה כן, יש לעשות כל מאמץ להביא לשחרורוֹ, \"ואחרי נמכר גאולה תהיה לו\"<sup class=\"footnote-marker\">19</sup><i class=\"footnote\">שם, ורש\"י שם: \"אהדריה קרא לכל ישראל לרחם עליו\".</i> . "
        ],
        [
            "\n<small>קיטו, אקוודור, תשרי תשנ\"ה</small>",
            "<b>קל. מתן הנחה בשכר-דירה לאברך כחלק מחישוב מעשר כספים</b>",
            "<b>שאלה:</b>",
            "מי שמשכיר דירה לאברך העוסק בתורה יומם ולילה, ובכוונה תחילה מוריד לו סכום מהשכירות ע\"מ שתהיה יותר זולה, האם אפשר להחשיב את ההפרש הזה כמעשר כספים?",
            "<b>תשובה:</b>",
            "יש שסוברים, שמחילת חוב לעני יכולה להיחשב למעשר כספים<sup class=\"footnote-marker\">1</sup><i class=\"footnote\">שו\"ת \"מנחת יצחק\" (ח\"ה סי' לד פיס' ח).</i>, ויש שסוברים שמעשר כספים צריך להינתן דוקא מרווח שכבר הגיע לידיו<sup class=\"footnote-marker\">2</sup><i class=\"footnote\">שו\"ת \"ישכיל עבדי\" (ח\"ה יו\"ד סי' ל) דלא חייב להפריש על דבר שאינו בידו, ואם כן לא נחשב ממון לעניין רווח, וממילא אין כאן נתינה של ממון מן הרווחים בפועל.</i>.",
            "על כן, לצאת ידי חובת כל הדעות, יַתנה עם האברך ששכר-הדירה הוא מסוים, אלא שהוא מוחל על חלק מן הסכום בתורת צדקה, ואז מדין \"הפוכי מטרתא למה לי\" יחשב ההפרש למעשר כספים לכל הדעות. "
        ],
        [
            "\n<small>קיטו, אקוודור, טבת תשנ\"ג</small>",
            "<b>קלא. איסור \"החזרת פניו ריקם\" בעני גוי</b>",
            "<b>שאלה:</b>",
            "האם הדין שנאמר לגבי צדקה בסי' רמט, שאסור להשיב עני ריקם, וחייבים לתת לו ולוּ משהו, נאמר גם לגבי עני נכרי?",
            "<b>תשובה:</b>",
            "החובה (וההיתר) לתת צדקה לעני נכרי הוא מפני \"דרכי שלום\"<sup class=\"footnote-marker\">1</sup><i class=\"footnote\">רמ\"א יו\"ד סי' רנא סעיף א, ע\"פ הגמ' גיטין סא, ע\"א.</i>, ואין בגדר זה כדי לכלול את האיסור \"להחזיר את העני ששאל - ריקם\"<sup class=\"footnote-marker\">2</sup><i class=\"footnote\">עיין מה שכתב מהר\"י קורקוס על הרמב\"ם הל' מתנות עניים (פ\"ז ה\"ז), דדברים שחיובם משום דרכי שלום, אם יצויר דמצי לאשתמוטי ואין איבה - אינו מחויב. ומקופל בזה שכל איסורי התורה, וקל וחומר איסורי דרבנן דוגמת זה שחידש הרמב\"ם (דלא להחזיר העני ששאל ריקם), לא נאמרו, אף לא מדרבנן, כלפי עני נכרי.</i>. אבל במקום שיש לחוש לאיבה, יתן. "
        ],
        [
            "\n<small>קיטו, אקוודור, טבת תשנ\"ג</small>",
            "<b>קלב. קביעת מזוזה במקום מועד לגניבה</b>",
            "<b>שאלה:</b>",
            "כמה פעמים קבענו מזוזה בפתח הדירה הפונה לרה\"ר, וגנבו אותה מאיתנו. האם במקרה כזה צריך להמשיך לנסות ולקבוע מזוזה, במציאות כזאת שבטוח ימשיכו לגנוב אותם? (ניסינו גם לשים בצד הפנימי של הדלת, אבל גם במקרה הזה גנבו אותה, מכיון שהדלת הזאת יש לה רווחים פתוחים באמצע).",
            "<b>תשובה:</b>",
            "במקום שאינו שמור, וברור שיגנבו אותה משם - אסור לקבוע מזוזה, כדי שלא לגרום בזיון לכתבי-קודש<sup class=\"footnote-marker\">1</sup><i class=\"footnote\">שו\"ע יו\"ד סי' רפו בש\"ך ס\"ק ז וב\"ח ס\"ק א.</i>. אבל צריך לבדוק את האפשרות לשמור המזוזה ע\"י חקיקתה בתוך הכותל וקביעתה במלט [במקרה זה צריך להקפיד שיהיה ניכר, שאכן המזוזה נמצאת בפנים<sup class=\"footnote-marker\">2</sup><i class=\"footnote\">שם סי' רפט ב\"פתחי תשובה\" ס\"ק ה.</i>]. אפשרות נוספת - לסגור את הרווחים בדלת הסמוכה למקום המזוזה ולקבוע את המזוזה בחלל הפתח לפנים מן הדלת<sup class=\"footnote-marker\">3</sup><i class=\"footnote\">נראה שזה לכולי עלמא, ואין כאן בעיה של \"אחורי הדלת\" אשר יש, שפוסלים בה. וכך הוכיח ב\"מנחת יצחק\" (ח\"ג סי' מו) מדברי הרמ\"א סי' רפו סעיף ב.</i>. אם גם את זה אי-אפשר לעשות, אפשר לקבוע את המזוזה על הפצימין של הדלת, ז\"א על מסגרת הדלת, אף-על-פי שהמסגרת נמשכת אל מחוץ לחלל הפתח<sup class=\"footnote-marker\">4</sup><i class=\"footnote\">בהבנת הראשונים בסוגית הגמרא במנחות לב ע\"ב יש בעניין זה כמה שיטות בין האחרונים. ה\"נשמת אדם\" (כלל טו ס\"ק ב) כתב שמציאות זאת היא נושא מחלוקת בין רמב\"ם ולבין רא\"ש, טור ומרדכי, וכתב שהמחבר (סי' רפט סעיף ב) פוסק כרמב\"ם, ולכן כתב שאין לברך על קביעה זו, וכן נראית דעת ה\"קיצור שולחן ערוך\" (סי' יא סעיף ט). אבל ה\"מקדש מעט\" (סי' רפט ס\"ק ד) וה\"ערוך השולחן\" (שם ס\"ק יג ו-יד) כתבו שגם רמב\"ם ו\"נמוקי יוסף\" מודים בזה שכשר, וכתבו שדעת הרמ\"א בסעיף ב' לפסוק כמותם, ולדעתם יש לברך על קביעה זו. \"בן איש חי\" (שנה שניה, פרשת כי תבוא) הביא דעת ה\"יד קטנה\" שכל עוד היא מחוץ לחלל הפתח, המזוזה פסולה, ונראה למעשה שיכולים לברך על קביעה כזו, הואיל וה\"מקדש מעט\" ו\"ערוך השולחן\" כתבו דהוי לכולי עלמא, וה\"נשמת אדם\" עצמו כתב שרוב ראשונים סוברים כן, ובפרט ש\"ערוך השולחן\" כתב, שכך היה המנהג. וכך העלה להלכה ב\"שבט הלוי\" (ח\"ג סי' קנא).</i>. ואם גם זה אי-אפשר, יש אומרים שאפשר לקבוע אותה בקיר עצמו, מחוץ לחלל הפתח, כל עוד שהוא בתוך טפח לחלל הפתח<sup class=\"footnote-marker\">5</sup><i class=\"footnote\">עיין בס' \"חובת הדר\" (פרק ח חלק ג סעיף ב) שכתב כן לדעת ה\"דברי חמודות\" (הלק\"ט הל' מזוזה ס\"ק טז) שכתב, שזוהי דעת הטור והרמ\"א. ולדעת ה\"חובת הדר\" גם הש\"ך וה\"בית יוסף\" מבינים שמחלוקת רמב\"ם וטור היא כאשר קובעים את המזוזה בקיר, מחוץ לחלל הפתח. אבל נראה שאין דבריו מוכרחים, שה\"נשמת אדם\" (מובא לעיל בהערה 4) כתב, שהמחלוקת היא בקביעה במסגרת דווקא, אבל כאשר קבעה בקיר, לכולי עלמא פסול. ולכן יש לומר שגם הש\"ך ו\"בית יוסף\" הבינו המחלוקת כן. וחוץ מזה כתבו ה\"מקדש מעט\" ו\"ערוך השולחן\" הנ\"ל וגם ה\"לבוש\" שם שהרמ\"א פסק כרמב\"ם ו\"נמוקי יוסף\", ומכשיר רק כשהמזוזה במסגרת עצמה. לכן נראה שאין לברך, כאשר קובעים אותה בקיר.</i>. "
        ],
        [
            "\n<small>קיטו, אקוודור, שבט תשנ\"ג</small>",
            "<b>קלג. מקום קביעת המזוזה כאשר לא ניתן לקובעה במזוזת הפתח</b>",
            "<b>שאלה:</b>",
            "הדלת העומדת בין המטבח לחדר אכילה, לא נסגרת באופן הרגיל, אלא כשפותחים אותה היא חוזרת אחורה וקדימה כמה פעמים ולכן המזוזה תמיד נופלת. מה לעשות במקרה הזה?",
            "<b>תשובה:</b>",
            "אם אפשר לקבוע את המזוזה במקום שהדלת לא תפיל אותה כל הזמן, כגון לחקוק אותה בתוך הכותל, או לקבוע אותה במסגרת הדלת, מן הצד, חייבים לעשות כן, כדי לצאת ידי כל ספק<sup class=\"footnote-marker\">1</sup><i class=\"footnote\">עיין מה שכתבנו בתשובה לשאלה קלב.</i>.",
            "אם אי-אפשר לעשות את התיקונים הללו, נראה שחייבים לקבוע את המזוזה במקומה ולחזור ולקבוע אותה כל אימת שרואים, שהיא עומדת ליפול. אבל נראה שאסור לברך על קביעה זו, הואיל ויש ספק, אם מקיימים את המצוה על ידיה<sup class=\"footnote-marker\">2</sup><i class=\"footnote\">שיש לומר, שאין זו קביעות, הואיל והיא עומדת ליפול מפעם לפעם. ועיין \"דעת קדושים (סי' רפט ס\"ק טז) שכתב, שאולי גבול קביעות הוא כמו לגבי מחיצה שצריכה להיות ראויה לעמוד ברוח שאינה מצויה (ואפשר שצריך לומר \"ברוח מצויה\", וצ\"ע), עד כאן תורף דבריו. ונראה שחזרת הדלת אינה טובה מרוח מצויה, ולכן אין כאן קביעות. וכל זה לפוסקים שמצריכים קביעות בעשייה מזוזה, היינו \"דעת קדושים\" (שם), וכך הוכיח ה\"גדולי הקדש\" (שם ס\"ק י) מלשון הרמב\"ם והטור. וב\"מקדש מעט\" (שם ס\"ק כו) כתב שכן מוכרחת דעת השו\"ע, וכן העלה ה\"ערוך השולחן\" (שם ס\"ק טז) וה\"שאילת יעב\"ץ\" (ח\"א סי' לו), ומהרש\"ם (ח\"ד סי' קלט) כתב שלכל הפחות ידי ספק לא יצאנו. אבל לפוסקים שאין צריך קביעות במזוזה אלא למצוה מן המובחר (ב\"ח בסי' רפט, ומביאו הש\"ך ס\"ק ז ובשו\"ת \"דרכי נועם\" יו\"ד סי' טז, ומשמע קצת שה\"שבט לוי\" מצדד כמותם בח\"ד סי' קמג), נראה שיוצאים שפיר על-ידי קביעות כזאת, אעפ\"י שידוע, שתנועות הדלת יפילו את המזוזה לאחר זמן, ולכן נראה לקבוע אותה, אבל בלי ברכה, כמו שכתבנו.</i>. ואם המזוזה נופלת מיד, פטורים מלקבוע שם מזוזה, שכן \"אונס רחמנא פטריה\". ונראה שאין אתה חייב לעשות מעשה כדי לפטור את הפתח הזה מחיובו (כגון ע\"י הסרת הדלתות - לשיטת הרמב\"ם)<sup class=\"footnote-marker\">3</sup><i class=\"footnote\">נראה שעל הצד שאין יוצאים ידי המצוה על-ידי קביעה כזאת, כמו שכתבנו בהערה 2, דינו כאנוס, ובאונס במצוות ציצית ראינו שאין איסור על לבישת בגד שהאונס מונע ממנו להטיל בו ציצית, וכן במזוזה - אין איסור ליכנס לבית, ואין צריך לעשות מעשה לפטור את עצמו מחיובה. כמו כן מצאנו בציצית בבגד של פשתן שלפי ר\"ת חכמים גזרו שלא להטיל בו ציצית (תוס' שבת כה ע\"ב ד\"ה סדין, ועיין שו\"ת הרא\"ש כלל שני סי' ח), ולא מצאנו שחכמים חייבו להסיר אחת הכנפות כדי לפטור את הבגד מחיובו, הרי רואים אנו שאם הוא אנוס מלקיים המצוה, אין צד לחייב אותו לפטור את עצמו מעצם החיוב. וכן מצאנו במרדכי בהלק\"ט (בפרק התכלת סי' תתקמד) שאם נקרעה ציצית בשבת, מותר להמשיך ללבוש את הבגד ואין צריך להסירו, שאינו עובר, הואיל ועכשיו אי-אפשר להטיל בו ציצית (עיין כל זה סוף סי' יג באו\"ח). וכתוב שם במרדכי: \"וכן במזוזה ומעקה, ותדע דאטו בלא מזוזה יאסר ליכנס לבית, אלא בעמוד ועשה קאי, ותו לא, עכ\"ל.</i>, או כדי לאפשר את קיום המצוה כהלכתה (כגון ע\"י החלפת הדלתות בדלתות מסוג אחר)<sup class=\"footnote-marker\">4</sup><i class=\"footnote\">אף-על-פי שמצאנו, שאדם שאין לו מים חייבוהו ללכת מיל כדי ליטול ידיים, וכן לעניין תפילה בציבור, הרי לא מצאנו שאדם חייב לבנות לו גג-צירים לפתוח או לסגור מעל סוכתו, כדי לאפשר לעצמו ליכנס לסוכה מיד כאשר הגשם נפסק, ולכן צריכים לאמור שחייבו אדם לעשות מאמץ קטן להתחייב במצוה, שהוא פטור ממנה באונס, אבל לא מאמץ גדול, ונראה שהחלפת דלתות הוי מאמץ גדול, ואינו חייב לעשותו. ועיין \"שפת אמת\" (סוכה כח ע\"ב) שאם ירד גשם לסוכתו, אבל יש סוכה אחרת ששם אין הגשם יורד, אינו חייב ללכת לסוכה ההיא לחייב את עצמו במצוה.</i>. "
        ],
        [
            "\n<small>קיטו, אקוודור, שבט תשנ\"ג</small>",
            "<b>קלד. הדבקת מזוזה</b>",
            "<b>שאלה:</b>",
            "האם דרך קביעות המזוזה במסמרים היא בדווקא כך, או אפשר גם להדביק אותה בדבק?",
            "<b>תשובה:</b>",
            "אפשר לקבוע מזוזה בדבק שיחזיק זמן רב, ואפילו לכתחילה, אבל נראה שלמצוה מן המובחר - אם אפשר בקלות לקבעה במסמרים - מוטב לעשות כן<sup class=\"footnote-marker\">1</sup><i class=\"footnote\">מ\"ערוך השולחן\" (יו\"ד סי' רפט ס\"ק טו) מבואר שאין שום צורך להדר אחר מסמרים, ואפשר לקבוע מזוזה בדבק, וכן משמע מ\"שבט הלוי\" (ח\"ד סי' קמג) ומ\"דעת קדושים\" (סי' רפט ס\"ק טז). אבל ב\"חלקת יעקב\" (ח\"ב סי' קסד) כתב שמותר, אם אי-אפשר בעניין אחר, וכן משמע קצת ב\"מנחת יצחק\" (ח\"ז סי' עב ס\"ק ג) וכן הוא ב\"יחוה דעת\" (ח\"ו סי' נח), וצ\"ע.</i>. "
        ],
        [
            "\n<small>ישראל, תמוז תשנ\"ד</small>",
            "<b>קלה. מזוזה למרפסת מקורה</b>",
            "<b>שאלה:</b>",
            "עם הרחבת הבתים בקיבוץ הוסיפו מרפסת מקורה כמעט לרוחב כל הבית לכל חבר. אין דלת כניסה ואפילו לא 'פתח' כניסה. אבל יש עמודים צרים שהוצבו לתמיכה בגג.",
            "- האם העמודים במצב כזה מהווים צורת פתח לעניין חיוב מזוזה?",
            "<b>תשובה:</b>",
            "על-פי ההבהרות שניתנו בעל-פה, עולה שאין חובת מזוזה בכניסה לשטח הסככה (המרפסת המקורה), משום שמדובר באכסדרה אשר אין בה צורת-פתח, ומשום שבשתי הפאות התוחמות את הכניסה יש רק מחיצות (באחד הצדדים - כותל הבית) ללא שום מבנה של עמוד / מזוזה, ואלו העמוד האמצעי (העומד באמצע רוחב הכניסה) אינו עשוי אלא ליצב את עמוד השלד המאוזן, המונח מן הקצה אל הקצה ומחזיק את תיקרת הסככה<sup class=\"footnote-marker\">1</sup><i class=\"footnote\">מנחות לג ע\"ב בעניין אכסדרה, רמב\"ם (הל' מזוזה פ\"ו הל' ג), טור שו\"ע (יו\"ד סי' רפו, ו), וראה עוד שו\"ת \"יביע אומר\" (ח\"ד יו\"ד סי' כג).</i>. "
        ],
        [
            "<small>ישראל, תמוז תשנ\"ד</small>",
            "<b>קלו. מזוזה לחדר שצורף לחדר קיים</b>",
            "<b>שאלה:</b>",
            "במסגרת הרחבת הבתים בקיבוץ הרסו קיר והוסיפו חדר בעל שלושה קירות כדי להרחיב את החדר הקודם. בתפר שבין החדר הישן והקטע החדש שהוסיפו, 'הדביקו' חתיכות גבס כדי לכסות על מקום החיבור, כך שנוצר כמין 'צורת הפתח'.",
            "- האם מצב כזה מחייב מזוזה בין שני חלקי החדר?",
            "<b>תשובה:</b>",
            "אין חיוב מזוזה על מזוזת ה\"תפר\" שבין שני חלקי החדר, כל עוד נחשב הכול לחדר אחד, מאחר שצורת-הפתח שנשארה שם, איננה מיועדת ליצור חלוקה בין חדרים, אלא לכסות על מקום ה\"תפר\" ולשמור על יציבות התקרה<sup class=\"footnote-marker\">1</sup><i class=\"footnote\">מנחות לג ע\"ב בסוגיית אכסדרה ופצימין שעשויים לחיזוק התקרה. שו\"ת \"מנחת יצחק\" (ח\"ז סי' מג).\n</i>. אך אם אמנם תוקם איזו מחיצה לרוחב אותו ה\"תפר\", כי אז תהיה אותה צורת-הפתח בגדר פתח העשוי לחלוקה, ודינה יהיה שונה. "
        ],
        [
            "\n<small>לונדון, אנגליה, אלול תשנ\"ג</small>",
            "<b>קלז. הקלטת פסוקים ושירים שיש בהם שם שמים</b>",
            "<b>שאלה:</b>",
            "האם מותר להקליט ולהפיץ קלטות או תקליטונים או תקליטורים שיכללו פסוקים עם השמות הקדושים? האם מותר למחוק קלטת מסוג זה, והאם מותר להכניסה למקומות שאינם נקיים? האם יש לחשוש שהקונים יעשו זאת? האם לכתחילה נכון שזמר ישמיע בשיריו את השמות הקדושים בהקלטתם ע\"ג קלטות וכדו'?",
            "<b>תשובה:</b>",
            "מותר להקליט השמות הקדושים, ומעיקר הדין אף אין איסור במחיקתם מעל הקלטת<sup class=\"footnote-marker\">1</sup><i class=\"footnote\">אין הבדל בין קלטת לבין כל דרך איחסון אלקטורנית אחרת. לפי \"יביע אומר\" (ח\"ד יו\"ד סי' כ), אין דין \"שם\" על הסימנים המגנטיים השמורים בסרט. וכן מצדד \"אגרות משה\" (יו\"ד ח\"א סי' קעג) להלכה, אלא שלמעשה הוא מפקפק בגלל שזה נראה כמחיקת השם. אמנם נראה שאין פקפוקו מוציא מידי פשיטותו של \"יביע אומר\" והפוסקים שהוא מביא.</i>, ובודאי הדין כן אם המקליט מתכוין שלא תחול על השמות המוקלטים קדושת השם<sup class=\"footnote-marker\">2</sup><i class=\"footnote\">הצעת \"יביע אומר\" שם כדי לצאת ידי הפקפוקים.</i>. אבל אין להשתמש בקלטות אלה לצורך קלות-ראש וליצנות, וכל שכן שאין להפיק קלטת הכוללת זמירות שבת בליווי פעילות בידורית וקלות-ראש<sup class=\"footnote-marker\">3</sup><i class=\"footnote\">\"אגרות משה\" ו\"יביע אומר\" שם ע\"פ הגמ' סנהדרין קא ע\"א: \"הקורא פסוק של שיר השירים ועושה אותו כמין זמר והקורא פסוק בבית המשתאות בלא זמנו מביא רעה לעולם מפני שהתורה חוגרת שק ואומרת לפניו: רבונו של עולם, עשאוני בניך ככנור שמנגנין בו לצים\". ואף-על-פי שעיקר האיסור הוא בפסוקים, כנראה שצריך לשמור על קדושתו של כל דבר קדושה ולהשתמש בו בכבוד. ב\"יביע אומר\" הנ\"ל מתיר להשתמש בשירי קודש רק בשמחה של מצוה, כגון חתונה, \"ובאופן שהשומעים יושבים בכובד ראש הראוי ויראת ד' על פניהם\". ה\"אגרות משה\" (שם) מתיר \"כדי שע\"י זה נוח לתינוק להתלמד מזה\", ועיין עוד שם (יו\"ד ח\"ב סי' קמב) ו\"ציץ אליעזר\" (חלק יג סי' א). כידוע נהוג להשמיע \"שירים חסידיים\" גם בלי לקיים תנאים אלה, ונראה שמותר הדבר כדי להחדיר יראת שמים ואוירה יהודית לתוך חיינו ולהרחיק את התועבות שמושמעות ע\"י העכו\"ם, אבל בודאי יש להקפיד שלא יהיה בזה משום קלות ראש.</i>. כמו כן אין להכניס את הקלטת למקום מטונף<sup class=\"footnote-marker\">4</sup><i class=\"footnote\">ב\"יביע אומר\" כותב (שם) שאיסור בזיון כתבי-הקודש חמור ממחיקתם, ואע\"פ שמשמע, שאין זה מצד הדין, יש מקום להדר ולהחמיר.</i> או להקשיב לה שם<sup class=\"footnote-marker\">5</sup><i class=\"footnote\">\"אגרות משה\" (שם) שבעקבות השמיעה יבוא לידי הרהור, הרי אסור להרהר בדברי קדושה במקום מטונף, וכן ב\"ציץ אליעזר\" (שם).</i>. עם זאת אין מצד הדין איסור להפיץ את הקלטת מחשש שהשומעים לא יקפידו על הגבלות אלה או יחללו שבת בשמיעתם, שכן אין איסור \"לפני עור\" כשמוסרים לחשוד דבר, שמיועד לשימוש של היתר ושל איסור<sup class=\"footnote-marker\">6</sup><i class=\"footnote\">רמב\"ם הל' שמיטה ויובל פ\"ח הל' ו, על-פי משנה שביעית פרק ה.</i>. אפשר לכתוב על הקלטת שיש להשתמש בה בכבוד הראוי לדברי הקדושה שמופיעים בה ולא לחלל בה שבת, אבל נראה שאין חובה לעשות כן. כמובן שעל המפיק לשקול, בהתיעצות עם הרב המקומי, אם ההפצה תביא יותר תועלת או יותר נזק.",
            "מותר לזמר להזכיר את שמות ד' בפסוקים<sup class=\"footnote-marker\">7</sup><i class=\"footnote\">\"שאילת יעב\"ץ\" (ח\"א סי' פא) בשם אביו ה\"חכם הצבי\", וכן ב\"פרי מגדים\" (סי' רטו), \"אשל אברהם\" (ס\"ק ה), וכן ב\"אגרות משה\" (או\"ח ח\"ב סי' נו). ושם הוא כותב שאם גדול אומר פסוקים שלמים ואין חשש שיצטרך להפסיק באמצע פסוק, חייב לעשות כן, שצריכים לקרוא פסוקים כצורתן, ואכמ\"ל.</i>. לעניין ברכות - אם אחת ממטרותיו ללמד את הדרך הנכונה לברך, מותר לומר שם ד' בברכות<sup class=\"footnote-marker\">8</sup><i class=\"footnote\">מרן בשו\"ע או\"ח (סי' רטו סעיף ג) מתיר לגדול לומר ברכות כתיקונן כדי ללמד ילד. ה\"מגן אברהם\" (שם ס\"ק ה) אומר שאין לגדול הקורא ברכות תוך כדי לימוד בגמרא לומר אותן תוך הזכרת השם. \"אגרות משה\" שם מצדד כ\"מגן אברהם\", אבל אומר שלא התכוון לחלק דווקא בין גדול לקטן, אלא בין הלומד את עניין הברכות לבין הלומד, איך לברך. נראה שבנדון דידן די בכך שחלק מן השומעים ילמד את הברכות מן הקלטת, כי אז מותר למקליט לומר הברכות בשבילם, ולא איכפת לנו מן השומעים האחרים. לעניין השמעת הקלטת ע\"י אחרים - אין איסור בהשמעת שם שמים ע\"י מכונה (\"אגרות משה\", שם; \"ציץ אליעזר\", שם) ודי בצורך החינוכי הכללי כדי להתיר את השימוש בדברים של קדושה.</i>, ואם מטרתו רק להכיר את הברכות, יש לרמוז לשמות הקדושים בדרך המקובלת ולא לאומרם במפורש.",
            "לעניין זמירות, מעיקר הדין נראה שמותר להזכיר בהם השמות הקדושים כל זמן שזה נעשה דרך שבח להקב\"ה ולמעשה יש מנהגים שונים<sup class=\"footnote-marker\">9</sup><i class=\"footnote\">עיין \"שדי חמד\" (מערכת האל\"ף סי' ק) שהביא הרבה דעות בשאלה, אם מותר לומר את נוסח הברכות שיש בהן אזכרות בלי חתימת הברכה, ועיין ברמ\"א (שו\"ע או\"ח סי' קפח סע' ז) שאין לומר \"יעלה ויבוא\" לבטלה בגלל שיש בו הזכרת שמות. וראה \"מגן אברהם\" (שם ס\"ק יא) וזה לשונו: \"צריך עיון דאומרים כל היום תחינות שיש בהן הזכרת שמות, ולמה יגרע זה, דדוקא ברכה לבטלה אסור, וצ\"ע\". ונראה שזמירות שיסודן בהררי קודש, דינן כתחינות, ובכמה מן הזמירות נראה מן החרוזים שמחברן התכוין שיאמרו השמות במפורש, ולא ברמז.</i>. ואולם עצה טובה היא להימנע מהקלטת הזמירות תוך הזכרת השם, כי יש להתחשב בסיכוי שחלק מן השומעים יחזרו על מה ששמעו גם בלי כוונת שבח להקב\"ה או במקום מטונף, שכן לא נראה שבהזכרת השמות יש משום תועלת בהקשר זה. "
        ],
        [
            "\n<small>מונטריאול, קנדה, ניסן תשנ\"ג</small>",
            "<b>קלח. כתיבת ב\"ה או בס\"ד בראש דבר חולין</b>",
            "<b>שאלה:</b>",
            "האם מותר לזרוק מכתב שמופיע בו בס\"ד או ב\"ה?",
            "<b>תשובה:</b>",
            "1. יש להימנע מכתיבת שם שמים בשטרי הדיוטות או בהזמנות למסיבות וכיוצא בזה מפני שהדרך להשליכם לאיבוד, ונמצא שם שמים מוטל בבזיון ח\"ו<sup class=\"footnote-marker\">1</sup><i class=\"footnote\">בגמ' ראש השנה (יח ע\"ב) אמרו, פעם אחת גזרה מלכות יוון הרשעה שלא להזכיר שם שמים על פיהם, וכשגברה עליהם מלכות חשמונאי ונצחום, התקינו שיהיו מזכירין שם שמים אפילו בשטרות, וכך היו כותבים: \"בשנת כך וכך ליוחנן כהן גדול לאל עליון\", וכששמעו חכמים בדבר, אמרו, למחר זה פורע חובו ונמצא שטר מוטל באשפה, וביטלום, ואותו היום עשאוהו יו\"ט. ע\"כ. וכן פסק הרמ\"א (יו\"ד סי' רעו סעיף יג), וכן כתב התשב\"ץ (סי' תיח) וכן כתב בשו\"ת הרדב\"ז (ח\"א סי' רכ).</i>.",
            "2. כשכותב בראשי-תיבות - ב\"ה וכדו', אין בזה איסור כלל<sup class=\"footnote-marker\">2</sup><i class=\"footnote\">כן כתב בס' \"יחוה דעת\" (ח\"ג סי' עח) וכן כתב בס' \"ברית עולם\" (דף קמח) וכן מוכח מ\"ספר חסידים\" (סי' תתקלה) שכתב להתיר למחוק שתי יודין שנכתבו להוראת שם ד'. וכן מוכח מפסקי מהרא\"י (סי' קעא) וכן בשו\"ת מהרש\"ם (ח\"א סי' קנט).</i>, אף-על-פי שמתכוון לשם שמים<sup class=\"footnote-marker\">3</sup><i class=\"footnote\">וכל שכן בכתב שלנו שאינו כתב אשורי, שיש להקל יותר, וכמו שכתב בשו\"ת הרמ\"א (סי' לד) שספרים שלנו הכתובים בכתב שאינו כתב אשורי, אין קדושתם כל כך, וכן כתב בשו\"ת \"חוות יאיר\" (סי' קט).</i>. אך יש שהחמירו, לכתחילה, שלא לכתוב כן<sup class=\"footnote-marker\">4</sup><i class=\"footnote\">שו\"ת \"צפנת פענח\" (סי' קצו) ושו\"ת מהר\"ץ חיות (סי' יא אות ג). ובשו\"ת \"אגרות משה\" (יו\"ד ח\"ב סי' קלח) מעיר דעל מכתבי חול, שהרבה פעמים יש בהם לשון הרע, ודאי אין זו מעלה שיהיה כתוב בהם ב\"ה, אבל לא שיש חשש שמא יתבזה, שרוב הניירות הולכים בסופם לשריפה.</i>, שמא יתבזה אחרי כן. ואם כתב, (לדעה זו) אסור למחקו, שדומה דינו לכותב שתי יו\"דין<sup class=\"footnote-marker\">5</sup><i class=\"footnote\">בשו\"ת \"דברי חכמים\" (יו\"ד סי' כח, ד\"ה וק\"ל מיהא) ושו\"ת \"פסקי עוזיאל\" (שאלות הזמן, סי' כו) חילקו, שאם כתב שם בלי קידוש, אע\"פ שהוא יודע שהוא שם, מותר למחקו ולזורקו.</i>.",
            "3. אם כתב בס\"ד, אפילו לשם שמים, אין בכך כלום. שאין בזה שום אות מאותיות השם<sup class=\"footnote-marker\">6</sup><i class=\"footnote\">בשו\"ת \"אגרות משה\" הנ\"ל ובשו\"ת \"יחוה דעת\" הנ\"ל.</i>.",
            "4. לכן ישתדל שלא לזרוק דרך ביזיון את הדף שכתוב בראשו ב\"ה<sup class=\"footnote-marker\">7</sup><i class=\"footnote\">הרב צבי פסח פרנק נשאל על עניין בית-ספר שרושמים בו כל יום על הלוח ב\"ה, כדי לחנך את התלמידים, ולמחרת מוחקים ורושמים שוב, אם מותר למחוק על מנת לכתוב. והשיב שמצד הדין אין בזה איסור מחיקה, ומכל מקום יש לדון מצד מצוות חינוך.</i>. אבל אם כתב בס\"ד, אין שום קפידא לאסור אף באופן שיש לחוש למחיקה שלא לצורך או לדבר בזיון. "
        ],
        [
            "\n<small>קליפורניה, ארה\"ב, מנחם אב תשנ\"ג</small>",
            "<b>קלט. אופני החיוב ללכת לדין תורה כאשר והתחילו לדון בערכאות</b>",
            "<b>שאלה:</b>",
            "לראובן יש סכסוך עם לוי ולאה אמו. ידוע שלוי הוא גברא אלימא כבר מילדותו, ויש לו משפטים רבים בבית המשפט בלוס אנג'לס.",
            "ראובן רצה לקנות קרקע מלוי ולאה, אך לא הצליח למצוא הלוואה, ולכן לא קנה.",
            "לאחר כשנה לוי איים על ראובן להורגו ואף היכה את אחיו של ראובן מכות נאמנות. ראובן תבע את לוי בבית משפט, ובית-המשפט קבע שאסור ללוי להתקרב אל ראובן או ביתו או בני משפחתו במרחק של אלף מטר.",
            "לאחר כשנה של דיונים בבית משפט כאשר הדין כמעט הוכרע שלוי יצטרך לשלם לראובן כמה מאות אלפי דולרים, ביקש לוי לדון בדין תורה.",
            "יצוין, שכל צד הוציא כסף רב על עורכי דין, וכן ידוע שבעבר היו ללוי משפטים עם יהודים ומעולם לא ביקש דין תורה.",
            "האם ניתן לומר שראובן אינו חייב ללכת לדין תורה מהטעמים הבאים:",
            "1. לוי ידוע כאדם אלים, וברגע שראובן מבטל את תביעתו, מותר ללוי להתקרב אליו או לביתו.",
            "2. אחרי שהם כבר דנים בבית המשפט, זה נחשב ששני הצדדים הסכימו לבית משפט.",
            "האם חייבים ללכת לדין תורה או שיכולים להמשיך לדון בבית המשפט?",
            "<b>תשובה:</b>",
            "לפי התיאור שכתבת, לא רק לוי עשה שלא כהוגן, אלא גם ראובן היה צריך לפנות עם תביעתו לבית-דין, ולא לתבוע תביעה כספית<sup class=\"footnote-marker\">1</sup><i class=\"footnote\">לגבי הבקשה לצו מניעה לשמור על נפשו - לא נראה שיש בזה בעיה, הן בגלל סכנת נפשות, הן בגלל שזה מתפקידה של המערכת המשפטית המקומית לתת הנחיות לזרוע המשטרתית, וזה בוודאי בכלל \"דינא דמלכותא דינא\".</i> בערכאות<sup class=\"footnote-marker\">2</sup><i class=\"footnote\">חו\"מ סי' כו סעיף א.</i>, אלא אם כן קיבל היתר מפורש מבית-הדין לעשות כן<sup class=\"footnote-marker\">3</sup><i class=\"footnote\">שם סעיף ב.</i>. בדיעבד, כשהפסקת המשפט בערכאות כרוכה בהפסד ואף בספק סכנה, אין הוא חייב לעצור את התהליך<sup class=\"footnote-marker\">4</sup><i class=\"footnote\">מצאנו דעה המתירה לפנות לערכאות - כשיווצר הפסד, אם יחכה לטיפולו של בית-הדין. עיין ברמ\"ע מפאנו (סי' נא) בעניין הפונה לערכאות לעקל נכסי הנתבע, כשהנכסים יִכלו, אם יחכה עד לדיון בבית-דין. וכן סובר הרשב\"א בתשובה (מכת\"י, מובא ב\"הלכה פסוקה\", סימן כו הערה 59) שאין לנדות מי שפנה לערכאות בלי רשות מחשש שמא יברח הנתבע (וצ\"ע אם מותר גם לכתחילה). במקרה שלנו שסביר להניח, שבית-דין יתנו לו רשות, וכל שכן כשיש חשש גדול להפסד עצום וספק סכנה, יש לסמוך על הסברות האלה. גם יש סברה לומר שלהמשיך במשפט שכבר התחיל, קל יותר, ושאין לקונסו, מכיוון שבזמננו אין מוּדעות לאפשרות ולחיוב ללכת לבית-דין של ישראל. על כל פנים, אם אפשר - בלי הפסד שאינו הפיך - כדאי לבקש דחייה עד שיקבל רשות מבית-הדין להמשיך.</i>, אבל עליו לפנות לבית-הדין בבקשה להתיר לו לידון בערכאות. אם אפשר לעכב את המשפט, מה טוב; אם לאו, אפשר לעבוד במקביל. אין צריך לומר לבית-המשפט שמשתמשים במערכת משפטית חילופית, ואם יוודע להם על ההליכה לבית-הדין, אפשר להסביר שזו התיעצות רבנית דתית, אם כדאי לגמור את הסכסוך באופן המשפטי הרגיל או אופן אחר.",
            "על בית-הדין לקבוע, אם ראובן יכול להמשיך את המשפט בערכאות, וכן אם יש לו על-פי דין-תורה זכות בכסף שהערכאות עומדים לפסוק או כבר פסקו לטובתו<sup class=\"footnote-marker\">5</sup><i class=\"footnote\">ההיתר לדון בערכאות אינו מיועד לגרום לאימוץ דיני עכו\"ם במקרה הצורך, אלא כדי להבטיח את זכותיו הדיניות על-פי דין-תורה, ועיין על זה ב\"נתיבות המשפט\" (שם ס\"ק ג) בכסף הקדשים וב\"ערוך השולחן\" (שם סעיף ב), אם צריך בית-דין לברר שהנתבע חייב לתובע, או שמספיק שנראה להם, שיש לתובע תביעה חזקה על המסרב. על בית-הדין להכריע, בין היתר, גם בשאלה זו. אם יגבה על-פי הכרעת בית-המשפט כסף יותר ממה שמגיע לו על-פי דין-תורה, הרי זה גזל בידו.</i>. לא נראה שהעובדה, שלוי פנה (וכן בעבר כבר פנה פעמים רבות) לערכאות, תמנע ממנו את הזכות לדין-תורה לפחות במקרה זה, כשגם ראובן לא נרתע מלתבוע את לוי באותה הצורה<sup class=\"footnote-marker\">6</sup><i class=\"footnote\">זה לשון הרמ\"א (שם סעיף א): \"מי שהלך בערכאות של עכו\"ם ונתחייב בדיניהם, ואח\"כ חוזר ותבעו לפני דייני ישראל, יש אומרים שאין נזקקין לו, ויש אומרים דנזקקין לו, אם לא שגרם הפסד לבעל דינו לפני עובדי כו\"מ, והסברא ראשונה נראית לי עיקר\". ה\"נתיבות\" (ס\"ק ב) מביא ב' טעמים לדין שאין נזקקין לו: (א) דהוי כקיבל עליו קרוב או פסול, דאין יכול לחזור בו אחר גמר דין; (ב) משום קנס על שהלך לפני עכו\"ם. ה\"נתיבות\" מצדד שהוא משום קנס, וכן מפורש בגר\"א (שם סק\"ד). אם כן בנדון דידן ששניהם אשמים בעניין זה, לא נראה לקנוס א' ויהיה הב' חוטא נשכר, ובית-דין יזקק לדינם, וכן חילק הרמ\"א עצמו ב\"דרכי משה\" (שם ס\"ק ג), ועיין גם ב\"תומים\" (שם ס\"ק ב) שכל דין הרמ\"א הוא מפוקפק, ועיין עוד ב\"יביע אומר\" (חלק ז חו\"מ סי' ה) שגם הוא מפקפק, ואכמ\"ל.</i>. מאידך, יש סיכוי טוב שאחרי חקירת הנושא, בית-הדין יקח בחשבון את הרקע למעשה<sup class=\"footnote-marker\">7</sup><i class=\"footnote\">\"יד עכו\"ם תקיפה ובעל דינו אלם ואינו יכול להציל ממנו בדיני ישראל\" (שו\"ע שם סעיף ב).</i> ויקבע שמעשי לוי הם התחמקות, ולא רצון לציית לבית-דין<sup class=\"footnote-marker\">8</sup><i class=\"footnote\">עיין \"ערוך השולחן\" (שם סעיף ה) שבית-דין יכולים לתת רשות ללכת לפני ערכאות גם אם השני טוען, שרוצה לידון בבית-דין אחר, אם לפי הבנתם הוא עושה דרך דיחוי. דבר זה דומה לסברת דין מרומה, שאם הדיינים מרגישים, שלא יצא דין צדק אם יפסקו לפי הכללים הרגילים, יסלקו עצמם מן הדין (סי' טו). גם בנדון דידן יכול בית-הדין להשתמש בראיות נסיבתיות ולקבוע שהוא מתחמק, שאפשר לתת לערכאות לטפל בנושא, אם יש לתובע זכות ממונית על-פי דין-תורה.</i>. על כל פנים, אין בעל-דין או כל גורם אחר שאינו יושב כבית-דין כשר לדון בנושא ולקבוע קביעות אלה<sup class=\"footnote-marker\">9</sup><i class=\"footnote\">פשוט הוא, ועיין בחו\"מ (סי' יז). יש לציין גם את דברי הרמ\"א (שם סעיף ה): \"ולא יכתוב שום חכם פסק לא' מבעלי הדינין בדרך אם כן או שיכתוב לו דעתו בלא פסק, כל זמן שלא שמע דברי שניהם\". דין זה חל עלינו וכן על הרב, ולכן אין לדבר על סיכוייו לנצח וכו', אלא להדריך אותו בעניין התהליך המשפטי שעליו לעבור.</i>.",
            "הצעתו של הרב דהוי כאלו שני הצדדים הסכימו לדיון בבית-משפט, לא תעזור, כי השו\"ע אומר, שגם אם קיבלו עליהם בפירוש בקניין, אינו כלום<sup class=\"footnote-marker\">10</sup><i class=\"footnote\">שו\"ע שם סימן כו סע' ג.</i>. "
        ],
        [
            "\n<small>מקסיקו סיטי, מקסיקו, תמוז תשנ\"ד</small>",
            "<b>קמ. מקום הדיון בתביעות בין בעל ואשה כאשר האשה עברה לדור במדינת הוריה</b>",
            "<b>שאלה:</b>",
            "משפחה התישבה במקסיקו ובה קבעו את ביתם ומעונם. ללא הודעה, ובהפתעה, האשה עזבה את הבית עם ארבעת ילדיה וערקה למדינה אחרת, לטענתה בגלל שבעלה מציק לה. מדינה זו היא המדינה של הוריה ובה גם נערכו נשואיהם ונולדו שניים מילדיהם.",
            "הבעל הגיע לבד\"ץ הקהילה פתח תיק לשלום בית ואנו הרבנים ופרנסי הצבור עשינו כמיטב יכולתנו להשכין שלום ללא הועיל. האישה עמדה בסירובה לחזור למקסיקו. בינתים הבעל הלך למקום בו היא נמצאת והצליח בתחבולות להחזיר למקסיקו אחד מארבעת ילדיו. בעקבות זאת האישה פנתה לבית דין במקום מגוריה החדש בדבר \"חטיפת ילד\" וביקשה להחזיר לה את הילד שנחטף - לדבריה. האישה עומדת בתוקף על רצונה להתגרש.",
            "הבעל סרב להתייצב בפני בית דין שבו נתבע במדינה אחרת הואיל והוא טוען:",
            "1. מקסיקו היא מקום המגורים של המשפחה.",
            "2. מכאן האישה נעלמה ללא הודעה ולקחה את ילדי המשפחה.",
            "3. אם היתה חטיפה הרי האישה ביצעה אותה.",
            "4. הוא מוכן לדון בנושא זה ובכל שאלת החיים המשותפים בבד\"ץ הקהילה האשכנזית במקסיקו, היכן שנפתח התיק הראשון בנושא כאוב זה וכן מקום המגורים המשותף של המשפחה.",
            "היכן יש לערוך הדין?",
            "<b>תשובה:</b>",
            "מן התיאור שבשאלתך משתמע, שישנן תביעות הדדיות בין בני הזוג, תביעת הבעל מן האשה לשלום בית והחזרתה למקום מגוריו<sup class=\"footnote-marker\">1</sup><i class=\"footnote\">בתביעה להשכין שלום בין בני זוג ולהשיב אשה לחיק בעלה מקום הדיון יהיה במקום מגוריו של הבעל, עיין \"אגרות משה\" (חושן משפט ח\"א סי' ה), ובפרט כשמקום זה הוא מקום המגורים המשותף האחרון של בני הזוג. עיין תקנה י לתקנות הדיון בבתי-הדין הרבניים בישראל - תש\"כ: \"משפט בין איש לאשתו אפשר להגיש גם בבית-הדין של מקום מגוריו האחרון של בני הזוג\". וראה בספר \"סדר הדין\" לאליאב שוחטמן (תשמ\"ח, עמ' 107) מקורותיה ההלכיים השונים של תקנה זו. ועיין עוד \"יביע אומר\" (ח\"ב, חושן משפט, סי' ד).</i>, ותביעת האשה מן הבעל - להחזיר את ילדה החטוף ולהתגרש ממנו<sup class=\"footnote-marker\">2</sup><i class=\"footnote\">תביעת גירושין והסכמי גירושין בין בני הזוג יידונו במקום מגוריה העכשוי של האשה. עיין \"אגרות משה\" (שם בסוף הסימן, ד\"ה אבל הוא רק), ובפרט בנדון דידן שהאשה עזבה את מגוריה עם בעלה בטענה, שאינה יכולה לגור עמו וכי בעלה מציק לה, עיין \"סדר הדין\" (עמ' 110) בשמו של הרב זאב ורנר שגם במקום שיש להחיל את הכלל \"התובע הולך אחר הנתבע\", במקום בו האשה התובעת ברחה מפני בעלה והיא ברחה אל הוריה, אין להחיל את הכלל האמור ויש לדון במקום האשה.</i>.",
            "במצב זה, כאשר ישנן תביעות מנוגדות, והצדדים מסרבים לדון האחד בפני בית-הדין שבמקום מגוריו של השני, אין משמעות לכלל \"התובע הולך אחר הנתבע\"<sup class=\"footnote-marker\">3</sup><i class=\"footnote\">שו\"ע חושן משפט סי' יד סעיף א ברמ\"א.</i> כפי פשוטו.",
            "עם כל זה, לדעת הגר\"א<sup class=\"footnote-marker\">4</sup><i class=\"footnote\">הגר\"א שם ס\"ק יח, ועיין \"אגרות משה\" (שם בסוף התשובה).</i> טעמו של הכלל הנ\"ל הוא - מאן דכאיב ליה כאיבא, אזיל לבי אסיא, והתובע דכאיב ליה ילך לרפא עצמו לתבוע את הנתבע במקום מגוריו. לפיכך הפתרון למצב האמור יהיה, כשאחד מן הצדדים - מי שמצוקתו מן המצב הנוכחי (חוסר שלום בית או חטיפת הילד וכדומה) תגבר - יסכים לדון בפני בית-הדין שבמקום מגוריו של השני. "
        ],
        [
            "\n<small>וינה, אוסטריה, שבט תשנ\"ג</small>",
            "<b>קמא. סמכות הקהל לפטר רב, ממונה על הנוער בקהילה</b>",
            "<b>שאלה:</b>",
            "רב שממונה על חינוך הנוער בקהילה ואין לו קהילה או בית הכנסת, האם מותר לפטר אותו אם הוא לא ממלא אחר דרישות מעבידיו?",
            "<b>תשובה:</b>",
            "רב הממונה כמורה לחינוך הנוער בקהילה, אין כוח למעבידיו לפטרו ממשרתו, אע\"פ שאינו ממלא, לטענתם, אחר דרישותיהם, אבל יש ללכת לבית-דין לדיני ממונות, ושני הצדדים צריכים להעלות את טענותיהם בפני בית-הדין<sup class=\"footnote-marker\">1</sup><i class=\"footnote\">\"אגרות משה\" חו\"מ ח\"א סי' עז.</i>, ובית-הדין יפסוק לפי המבואר בשו\"ע<sup class=\"footnote-marker\">2</sup><i class=\"footnote\">שו\"ע יורה דעה סי' רמה חושן משפט סי' שלג-שלה. (הלכות שכירות פועלים).</i>. אם קיים חוזה מפורש לזמן מסוים, הרי בזמננו, הרשות נתונה לשני הצדדים לנהוג כנראה בעיניהם<sup class=\"footnote-marker\">3</sup><i class=\"footnote\">אמנם נראה מלשון ה\"אגרות משה\" בכמה מקומות שאין לפטר בלא טענה אף בתום זמן החוזה:<br>א. \"אגרות משה\" (חו\"מ ח\"א סי' עו) \"והנה בלא טענה כלל אין יכולין לסלק אף אם נימא כמו שכתב כתר\"ה שהיו צריכין למנותו בכל שנה, מכיון שעצם הדין בארתי באורך בתשובה אחרת, ששוכר פועל סתם הוא לכל הזמן שצריך השוכרו, כגון בפעקטארי, וכן הוא בישיבה שהוא לכל זמן שיתקיימו. אך שרוצים לבטל זה מצד המנהג שמחדשין המינוי בכל שנה, להוכיח מזה שמינוהו רק לשנה, ואין זה הוכחה של כלום, כי ידוע שלא אירע שיסלקו בלא טענה, וא\"כ שוברו עמו ובטלה ההוכחה ונשאר כעצם הדין דהוא שכור לעולם. וממילא אף שמנהג בתי ספר של הנכרים שהם מסלקין גם בלא טענה, אינו כלום, דיש למיזל בתר מנהג של מקום זה יותר ממנהג המדינה\".<br>ב. שם (סי' עז): \"הנה כששכרו מלמד סתם, אם עושה מלאכתו באמונה שהוא מסביר היטב לתלמידים מה שלומד איתם ורואה שיחזרו על למודם כפי הצורך להם ולא יבטלו זמן הלימודים בדברי בטלה, והוא ירא שמיים שהתלמידים ילמדו ממנו להיות שומרי תורה ומצוות, הוא המלמד הראוי להיות מורה ומלמד לתלמידים שאי-אפשר לסלקו. ואף אם בעת ששכרוהו אמרו, שיהיה הרשות בידם לסלק אותו לשנה האחרת אף בלא שום טענה, יש ספק גדול אם יוכלו לסלקו, משום שהדירעקטארן והמנהלים נבררו רק לעשות כדין התורה שהוא לשם שמים. וכיון שלסלק בלא טענה ודאי אינו לשם שמים, אין להם זכות ע\"ז ואפשר שאין תנאם כלום. ואם שכרוהו סתם, אף שהקאנטראקט נתנו רק על זמן כשנה ושנתיים, זה ודאי לא נחשב כתנאי לסלקו כשירצו אף בלא טענה, ואין יכולים לסלקו כשליכא טענה שיזכו ע\"פ דין\".<br>ג. שם (חו\"מ ח\"ב סי' לד): \"הנה ברור ופשוט שמי שנתקבל לרב באיזה בימ\"ד, וכן ללמד שם שיעורים במשנה או בגמרא או בהלכה, אי אפשר לסלקו לעולם כשאין עליו טענה ברורה שיסכימו ב\"ד של רבנים מומחים, בין מדין שררה בין מדין פועל כמבואר באורך בח\"א בחו\"מ סי' עה, ואף שנתנו לו כתב מינוי וכתוב שם, שהוא רק על משך איזה זמן, אינו כלום\".<br>אולם מרן הגר\"ש ישראלי כתב, בהתיחסו לדברי ה\"אגרות משה\"בסעיף א, שם מבואר הנימוק \"כי ידוע שלא יסלקו בלי טענה, וא\"כ שוברו עימו ובטלה ההוכחה (היינו ההוכחה ממה \"שיש מנהג שמחדשים המינוי בכל שנה\"), ונשאר בעצם הדין דהוא שכיר לעולם\", עכ\"ד, היינו שמסתמך על המנהג הידוע שאין מסלקים בלי טענה, שמזה מתברר לדעתו, ש\"הנוהג שמחדשים המינוי בכל שנה\" הוא רק מבחינה פורמלית, מבלי לייחס לזה משמעות של מינוי זמני, וא\"כ אין דבריו אמורים אלא במקום שהמנהג \"הידוע\" הוא שהמינוי הוא לעולם, אך הן לא מקובלים הדברים בזמננו, שמתיחסים לחוזה שנערך בין הצדדים כבעל תוקף של ממש, שעל כן ברור שבזמננו (וכן במקום שאין שום נוהג מגובש, כגון בקהילה חדשה), אחרי פקיעת הזמן הקבוע בחוזה הרשות נתונה לשני הצדדים לנהוג כנראה בעיניהם. שהרי מה שכתב \"שבעצם הדין דהוא שכיר לעולם\" אינו אלא מפני שיש לראות את המנהג הקבוע בדרך כלל כמותנה במפורש שהוא \"שכיר לעולם\", אבל כשאין מנהג קבוע מעין זה, כי אז ודאי שיש לחוזה תוקף מחייב.<br>[עיין ב\"חתם סופר\" או\"ח סי' רו \"נהי דכותבים זמן בשטר הרבנות, היינו לטובת הרב המושכר, שיהיה יכול לחזור בו אחר כלות הזמן, אבל הקהל אין בידם לחזור אפילו ככלות הזמן אלא במקום שנהגו\". נראה שגם אם המנהג לפטר אחרי כלות זמן אזלינן בתר המנהג, עיין בעניין זה מקורות נוספים בספר \"דיני עבודה במשפט העברי\", ד\"ר שילם ורהפטיג, ח\"ב עמ' 536 ואילך, וכן ב\"ישכיל עבדי\", חו\"מ ח\"ד סי' ג סעיף א].<br>והוסיף עוד מרן הרב ישראלי: \"י\"ל לענ\"ד שגם במקום שיש מנהג ידוע, ששכירות סתם היא לעולם, כל שהותנה במפורש שהמינוי הוא לזמן, יש לראות זאת כהסכמה וכויתור על המנהג, מכיון שהכלל בידינו בדבר שבממון תנאו הוא קיים, כר' יהודה (כתובות נא ע\"א), ולא יהא עדיף מנהג על חיוב שהוא מן התורה. ומצינו תנאי של מינוי מלמד לזמן (סי' שלג סעיף ב' ברמ\"א ועוד) ובתשובת הרמ\"א (סי' נ): \"וכבר ידוע שדין מלמד כדין פועל\". ודו\"ק.</i>, אחרי פקיעת הזמן הקבוע בחוזה. "
        ],
        [
            "\n<small>אתונה, יון, שבט תשנ\"ג</small>",
            "<b>קמב. כתיבת שם האשה שאביה גוי בגט</b>",
            "<b>שאלה:</b>",
            "כיצד יש לכתוב את שם האשה בגט במקרה שאמה יהודיה ואביה הביולוגי נכרי?",
            "<b>תשובה:</b>",
            "יש לרשום בגט את שם האשה ואת שם אמה היהודיה על-פי הנוסח: פלונית בת פלונית<sup class=\"footnote-marker\">1</sup><i class=\"footnote\">המחבר פסק בשו\"ע (אבן העזר סי' קכט סוף סעיף ט): \"... לפיכך גר או שתוקי או אסופי אין כותבין אלא שמותיהם בלבד\", ומקורו בתשובת הרשב\"א, עיין \"באר הגולה\" (ס\"ק פ). לעומת זה פסק שם (בסעיף כ) \"בגט גר כותב פלוני בן אברהם אבינו\", ומקורו בתשובת הרא\"ש, עיין \"באר הגולה\" (ס\"ק מ). למעשה נוהגים לכתוב בן אברהם אבינו, ויש שנהגו לכתוב פלוני הגר, ואכמ\"ל. בעניין דין גטו של שתוקי מעיר בעל \"דגול מרבבה\" לסעיף ט: \"עיין לקמן סעיף כ, ולענ\"ד היה נראה לכתוב שם אמו, כדאשכחן, רב מרי בר רחל, ואפשר דשאני התם שבשעה שנתעברה, היה איסור גוי, א\"כ אינו אביו כלל, ולא היה לרב מרי שום אב, אבל שתוקי יש לו אב אלא שאין אנו יודעים מה שמו, ולכן אין לכתוב שם אמו\". מוכח מדבריו שבנולד לאם יהודיה מן הנכרי, יש לכתוב את שם האם, וכן הכריע למעשה מרן הגר\"ש ישראלי בהתיעצות עם מרן הרב הראשי מרן הגאון הרב אברהם אלקנה שפירא. מרן הגאון הרב שפירא הביא שיש שני מנהגים בעניין, ודעביד כמר עביד ודעביד כמר עביד. ובהתיעצות עם אחד מאבות בתי-הדין בירושלם הובהר, כי בחו\"ל נהגו לרשום שם האם, אבל בבית-הדין בירושלם נהגו לכתוב ללא שם האם, וכמובן ללא שם האב. ולגבי גר הבהיר שבירושלם נהגו לרשום בן אברהם אבינו, כמבואר בסעיף כ שם, ואִלו בתל-אביב נהגו בחלק מן המקרים לרשום פלוני הגר, ואכמ\"ל.</i>. מבחינת ההלכה יש לאשה זו רק אם. אביה הביולוגי אינו נחשב לאביה מבחינת ההלכה.",
            "אשה זו הינה יהודיה כשרה אלא שפגומה לכהונה<sup class=\"footnote-marker\">2</sup><i class=\"footnote\">שו\"ע אה\"ע סי' ד סעיף יט ובנושאי כלים שם ע\"פ הסוגיא בקידושין דף סח ע\"ב והסוגיא ביבמות דף מה ע\"א וע\"ב, ועיין גם ברמב\"ם פט\"ו מה' איסורי ביאה ה\"ג ובנושאי הכלים שם, ואכמ\"ל.</i>. "
        ],
        [
            "\n<small>מונטוידאו, אורוגואי, תמוז תשנ\"ד</small>",
            "<b>קמג. גט לאשה יהודיה שעזבה בעלה וחיה עם גוי</b>",
            "<b>שאלה:</b>",
            "לפני מספר שבועות בא לפני יהודי המבקש להתגרש מאשתו. הם התגרשו בגירושין אזרחיים לפני מספר שנים ובינתיים האשה התחתנה עם גוי. הבעל מבקש להתגרש מאשתו הראשונה כדי להתחתן שנית. האם במקרה דנן יש לכתוב ולמסור גט רגיל לאשה הראשונה?",
            "<b>תשובה:</b>",
            "גט שניתן בערכאות אינו כלום<sup class=\"footnote-marker\">1</sup><i class=\"footnote\">עיין גיטין דף י ע\"ב, במשנה. ועיין בשו\"ע אבן העזר סי' קל סעיף יט.</i>, ולכן, אם אין האשה מוכנה לקבל את הגט מרצונה, יש לזכות לה גט ע\"י אחר<sup class=\"footnote-marker\">2</sup><i class=\"footnote\">שו\"ע אה\"ע סי' א סעיף י ברמ\"א: \"מי שהמירה אשתו, מזכה לה גט ע\"י אחר ונושא אחרת, וכן נוהגים בקצת מקומות. ובמקום שאין מנהג, אין להחמיר ומותר לישא אחרת בלא גירושי הראשונה\". ועיין שם ב\"חלקת מחוקק\" ס\"ק יט, וכן שו\"ע אה\"ע סי' קמ סעיף ה, ברמ\"א. וכתב ב\"נודע ביהודה\" (סי' צב מהדורה קמא), דהטעם דמזכין גם במומרת, דעדיין עכשיו עוברת על זנות, ואם כן זכות הוא לה. ועיין ב\"אגרות משה\" (אה\"ע ח\"א סי' קמ) דכתב: \"אשה הנשאת לנוכרי שמשועבדת לו וגם הרי דרה עימו גם עתה, מוחזקת היא עוד יותר מומרת כשלא ניסת\".</i>, וישמרו הגט בבית-דין<sup class=\"footnote-marker\">3</sup><i class=\"footnote\">עיין שו\"ע אה\"ע סי' קמ ב\"פתחי תשובה\" (ס\"ק ח) שהביא \"חמדת שלמה\", שחושש לדעת הרי\"ף שבזיכוי לא מהני. וב\"אגרות משה\" הנ\"ל כתב: \"אבל למעשה עכ\"פ הא יש מחמירין לענין היתר האשה כדהביא הפתחי תשובה, וטוב לעשות לאחר הזיכוי גם שליח להולכה\" (את שליח ההולכה צריך למנות פעמיים, פעם לפני הכתיבה, כדי שיוכל לומר בפני נכתב ובפני נחתם, ופעם לאחר הזיכוי, מפני שע\"י הזיכוי בוטל המינוי שלו).</i>. "
        ],
        [
            "\n<small>מונטוידאו, אורוגואי, אדר א' תשנ\"ה</small>",
            "<b>קמד. נישואיה של \"גרושה\" מקדושין רפורמים לכהן שחזקתו מסופקת</b>",
            "<b>שאלה:</b>",
            "לפני מספר חודשים, מסרתי לאשה גט שסודר ע\"י כתבו ותנו. לאחר מסירת הג\"פ בפני ב\"ד של ג' אמרתי לאשה כנהוג שהיא אסורה לכהן ולא יכולה להתחתן לפני צ\"ב יום. אשה זו פנתה אליי לפני מספר ימים בהודעה מצערת שהיא רוצה להנשא אולם מתברר לה שחברה הוא כהן.",
            "בחקירה ובדיקה של הנושא התברר כך:",
            "הנשואין הראשונים של האשה היו על ידי רב רפורמי. אני מצרף צילום של הכתובה כדי להתרשם מבורותו של אותו רב. כמו כן קשה להניח שהיו עדים כשרים כל שהם בחופה זו. (באורוגואי יש מעט משפחות דתיות וכל פעם שצריכים עדים כשרים צריך להזמינם במיוחד. אני נוהג לקחת עימי תמיד אדם יר\"ש לחתונות שכן ידוע לי שלא יהיו עדים כשרים באופן רגיל). כמו כן בחופות של הרב הנ\"ל הכלה מוסרת טבעת לחתן ואומרת אני לדודי.... ואולי בכך בטלים הקידושין כפסק הרב משה פינשטיין.",
            "לאשה אין ילדים מנשואין אלו.",
            "מצד החתן המשפחה איננה דתית לפחות מזה 3 דורות. הסבא של החתן נולד בארגנטינה ולא קיבל חינוך יהודי או דתי, אביו של החתן אפילו לא עשה בר מצוה שהוא דבר המקובל אפילו במשפחות לא דתיות וכן הם אינם עולים לתורה כלל.",
            "כמו כן שם המשפחה של החתן הוא שם משפחה שאיננו מיוחד לכהנים. מוכרים לי בעלי שם זה שהם לויים וישראלים בקהילתנו.",
            "שאלתי היא כמובן האם ניתן למצוא צד להיתר בנדון. ברור שאם היינו יודעים על מצב זה לפני מסירת הגט היה יותר פשוט ויתכן שהיינו פוסלים את הקידושין בלבד, כדעת הרב משה פינשטיין שאין קידושיהם קידושין ואין צריך לחוש להם כלל (אבן העזר ח\"א, סימן ע\"ו-ע\"ז וכן באבן העזר ח\"ג סימן כ\"ג וכ\"ה). ושמא בכגון זה יש לחוש לדברי הרמ\"א שכתב שבמקום עיגון ודוחק יש לחוש לדברי המקילים.",
            "אולם כעת שנמסר הג\"פ, האם ניתן לבטל את הקידושין הראשונים שהיו על ידי רב רפורמי ולומר שהג\"פ ניתן לחומרא ולמרות שיש כאן ריח גט להתחשב בספק שקיים לגבי חזקתו של החתן ככהן ולהתיר הנישואין?",
            "כמו כן יש להתחשב בכך שלמרות שלבני הזוג חשוב להנשא כדת משה וישראל, אם לא יהיה דרך להנשא כהלכה הם יתחתנו בנישואין אזרחיים בלבד שיש במדינה זו או ילכו לרב הרפורמי שישיא אותם.",
            "<b>תשובה:</b>",
            "יש לוודא אם נכחו ב\"חתונה\" עדים כשרים אם לאו<sup class=\"footnote-marker\">1</sup><i class=\"footnote\">כך כתב הגר\"מ פיינשטיין באה\"ע (חלק ג סי' כג וחלק ד סי' מו), וכך משמע מדבריו שם (חלק א סי' עו-עז) שמצריך אפילו קבלת עדות על הנוכחים כדי לפסול אותם לעדות.</i>. אם אי-אפשר לוודא את הדבר, יש לסמוך על פסקו של הגר\"מ פיינשטיין באבן העזר חלק ד' סי' מו, לתלות שלא היו שם עדים כשרים, וממילא הקידושין בטלים<sup class=\"footnote-marker\">2</sup><i class=\"footnote\">אעפ\"י שנראה, שזה סותר את מה שכתב בחלק א סי' עז, שמצריך קבלת עדות על הנוכחים כדי לפוסלם, סמכנו על השו\"ת הנ\"ל, שהיא יותר מאוחרת, וגם שכתב כך גם בחלק ג סי' כג. וייתכן ששם החמיר בעל \"אגרות משה\" משום שהיה סיכוי גדול יותר לעדים כשרים, אבל לפי שכתבת, אצלכם רוב הסיכויים שלא נכחו עדים כשרים.<br>ויש נימוק נוסף ב\"אגרות משה\" הנ\"ל (גם בחלק ג כה ובחלק ד יג) לפסול הקידושין אפילו אם נכחו עדים כשרים, והוא שמעצם סידור הקידושין של הרפורמים נראה, שאין הכסף שהחתן נותן לכלה פועל את מעשה הקידושין, שהרי שני הצדדים נותנים טבעות זה לזה, ולכן נראה שלא לקניין קידושין מתכוונים, אלא שהקידושין עצמם נגמרים בדיבור והסכמה, והמתנות הן רק לחיבה.</i>.",
            "משביטלנו את הקידושין על סמך הנ\"ל, גם בטל הצורך בגט שניתן, ועל כן אין כאן דין של ריח גט<sup class=\"footnote-marker\">3</sup><i class=\"footnote\">עיין תשובת הרשב\"א (ח\"ד סי' שד), וכעין זה הובא ב\"בית יוסף\" (אה\"ע סי' יג בד\"ה ומש\"כ רבנו וכן היא מסקנת אדוני אבי הרא\"ש וכו') \"וכל שלא היתה צריכה גט ממנו, אפי' נתן לה גט, אינו פוסל לכהונה, שזו לא נתגרשה מאישה אלא מאיש שאינו אישה וכו', ואין חוששין משום הרואים, דכל שהגט אינו גט, חספא בעלמא הוא ואינו פוסל לכהונה\".</i>.",
            "יש להבחין בין מקרה זה לפסק הרמ\"א (שו\"ע אבן העזר סי' ו סעיף א) המדבר בגט בגלל קול, כי שם יש מקום לומר שאכן היו קידושין, וממילא הגט הינו גט, מה שאינו כן בנדון דידן<sup class=\"footnote-marker\">4</sup><i class=\"footnote\">מה שכתב הרמ\"א בקול קידושין \"אעפ\"י שהוא ברור, שאין ממש באותן קידושין\", היינו במדובר שמובא מה\"בית יוסף\", שהאשה ואביה מכחישים את העד שהעיד, שהי' שם מעשה קידושין, שראה הוא ועמו עוד עד אחד, שעכשו הוא מת, שמצד הדין שעד אחד בהכחשה לאו כלום הוא. שבכהאי גוונא כשבית-דין חייבו והצריכו גט מחמת הקול, שראו, שאם אמנם מצד ההכחשה אין כאן עדות מספקת, אבל לפי הקול שיצא, במציאות יתכן שהיו הקידושין כפי עדות המוכחשת, ובגלל זה חייבו את מתן הגט לחומרא. מה שאין כן בנדון שלנו, שהגט שניתן אינו אלא חספא בעלמא, שעל כן אין כאן אפילו דין של ריח הגט, לפי הכרעת פסקו של הגר\"מ פיינשטיין .<br>ובזה מיושבת הסתירה בין הרשב\"א שבהערה 3 לתשובתו בח\"א סי' תקנ ובשאלות המיוחסות קלב, ועיין \"בית שמואל\" (סי' ו ס\"ק ג).</i>. "
        ],
        [
            "\n<small>מונטוידאו, אורוגואי, אייר תשנ\"ד</small>",
            "<b>קמה. השתתפות האשה בהוצאות כתיבת הגט</b>",
            "<b>שאלה:</b>",
            "כאשר זוג בא לקהילה היהודית להתגרש, הקהילה מבקשת תשלום בעבור הכנת הגט. התשלום הוא יותר מן ההוצאות הנדרשות לצורך תשלום בית-הדין והסופר. האם יכולים הבעל והאשה להתחלק בתשלום או שמא צריך הבעל לשאת בהוצאות אלה לבדו?",
            "<b>תשובה:</b>",
            "כשעריכת גט נעשית מרצון שני בני הזוג, נוהגים שהם מתחלקים בהוצאות שכר הסופר בשוה<sup class=\"footnote-marker\">1</sup><i class=\"footnote\">מעיקר הדין הבעל נותן את שכר הסופר כמו שהתפרש במשנה (ב\"ב דף קסז ע\"א), \"והבעל נותן שכר\". והגמרא מסבירה שם (קסח ע\"א): \"מאי טעמא? דאמר קרא, וכתב ונתן\", \"משמע שהבעל הנותנו הוא מכתיבו שפורע שכרו\" (ר\"ן), ומוסיפה: \"והאידנא דלא עבדינן הכי, שדיוה רבנן אאשה, כי היכי דלא נשהייה\", כלומר שהיום האשה משלמת, כדי שלא תתעגן, וכדי שיתקיים הפסוק \"וכתב\", הפקירו רבנן ממונה שלה והיקנו אותו לבעל.<br>ונחלקו ראשונים בכוונת התקנה, האם מאחר שנתקנה התקנה האשה משלמת מכל מקום (רמב\"ם הל' גרושין פ\"ב הל' ד) או שעדיין הבעל משלם את ההוצאות לכתחילה, ורק בדיעבד, אם האשה שילמה, הגט כשר (שו\"ת הרא\"ש כלל מה סי' כט). בימינו נהגו כהרא\"ש, \"וכשהוא מרצון שניהם, עושים באופן שנתרצו ביניהם\" (\"תורת גיטין\" סי' קכ סעיף א בחידושים). ובירושלים נהגו שכל אחד משלם מחצית הסכום.</i>, ורשאי ועד הקהילה לגבות סכום נוסף<sup class=\"footnote-marker\">2</sup><i class=\"footnote\">עיין שו\"ע חו\"מ סי' קסג סעיף א ורמ\"א שם בסוף סעיף ג בשם מהר\"י מינץ שראשי הקהילה יכולים להטיל מסים לכיסוי הוצאות הקהילה אפילו אם משלם המיסים אינו משתמש בשירותיה.</i>, שגם הוא יתחלק בשוה. ראוי שסכום זה יהיה סביר<sup class=\"footnote-marker\">3</sup><i class=\"footnote\">עיין שו\"ת \"נודע ביהודה\" מהד\"ת אבה\"ע (סי' קיט).</i>, ולא יגרום לעיכוב מסירת הגט כאשר לבני הזוג אין כסף<sup class=\"footnote-marker\">4</sup><i class=\"footnote\">עיין שו\"ע אה\"ע סי' קנד בסדר הגט סעיף ד וברמ\"א שם, ועיין \"פתחי תשובה\" (ס\"ק ז) \"כתב הלבוש הטעם בזה משום דאם לא ישוו עימו תחילה, יש לחוש שמא כשישמע הבעל אח\"כ שרוצים ממנו שכר הרבה, יתחרט ויחזור בדעתו מלתת גט\".</i>.",
            "כאשר אחד מבני הזוג מסרב לשלם את חלקו, ישלם הצד השני את כל הוצאות הכנת הגט<sup class=\"footnote-marker\">5</sup><i class=\"footnote\">אם האשה אינה משלמת, הבעל משלם הכול, כעיקר הדין. ואם הבעל הוא זה שאינו רוצה לשלם, אז האשה משלמת הכול, כדי שלא תתעגן. ועיין עוד שו\"ת \"נודע ביהודה\" הנ\"ל שהאשה שילמה כל ההוצאות אפילו שאין ידה משגת, כדי שלא תתעגן.</i> וגם את חלקו בסכום הנוסף, ולא יעכב את מסירת הגט בגלל סירובו של בן הזוג לשלם את חלקו. "
        ],
        [
            "\n<small>פורט אליזבט, דרום אפריקה, אדר א' תשנ\"ה</small>",
            "<b>קמו. סרבן גט בבי\"ד שהצהיר בבית משפט אזרחי שמוכן להתגרש</b>",
            "<b>שאלה:</b>",
            "זוג שחי בארצות הברית נפרדו, הבעל בימים אלה מטפל בגירושין מבחינה משפטית ואזרחית בבית המשפט בארה\"ב. הוא גם מוכן לתת גט אבל יש לו כמה תביעות שיש בהן משום סחיטה שהוא דורש לפני שיתן גט. בבית המשפט שם הוא לא כורך ביחד את הגירושין עם הממונות, ודוקא בגט הוא עושה זאת כי לגבי הגט יד האשה על התחתונה. גם יש לציין שהבעל נהג באלימות במשך הנישואים. בימים הקרובים הוא יצהיר באפן מפורש בבית המשפט שרצונו הוא לגרש את אשתו ושהוא לא רואה שום סיכוי שיוכלו להמשיך בנשואים. אם נדאג לכך ששני רבנים יהיו נוכחים במעמד זה, האם הם על סמך דיבורים אלה מצד הבעל הם יכולים להפעיל את תהליך הגירושין על פי תורה, שהרי זה מה שהבעל רוצה באמת אלא שלא נותן גט רק כדי להרויח על ידי כך כסף. ברצוני להבהיר שמדובר כאן בשעת הדחק ובמקום עיגונא ממש.",
            "<b>תשובה:</b>",
            "אין לכתוב גט על סמך הכרזת הבעל בבית-משפט אזרחי שרצונו לגרש את אשתו, ובפרט כאשר לפני כן גילה את דעתו, שאין רצונו ליתן גט פטורים לאשתו אלא הוא רוצה להשתחרר ממנה על-פי החוק האזרחי והרי נימוקינו:",
            "1. אחד מן התנאים העיקריים של כתיבת גט הוא \"שלא יגרש האדם אלא ברצונו\" (רמב\"ם הל' גירושין פ\"א הל' א), וכאן אין לנו הוכחה שאכן הוא רוצה לגרש את אשתו על-פי דין תורה.",
            "2. כדי לכתוב גט למישהו אנו זקוקים ל\"ציווי הבעל\" או מדין שליחות או מדין לשמה, ובנדון דידן אין ציווי הבעל<sup class=\"footnote-marker\">1</sup><i class=\"footnote\">עיין משנה גיטין דף עא ע\"ב: \"הרי הגט בטל עד שיאמר לסופר, כתוב, ולעדים - חתומו\", ועיין תוס' דף כב ע\"ב ד\"ה והא, מחלוקת אם צריכים שליחות בכתיבת הגט או לא. אבל גם על הצד שלא צריכים שליחות, עדיין צריכים ציווי הבעל, כלשון התוס' שם \"אלא משום דכשלא צוה הבעל לא חשיב לשמה אלא חשיב סתמא ופסול\", ועיין לשון הטור (ריש סי' קכ) \"צריך שיכתבנו הבעל או שלוחו בציוויו\", ואעפ\"י שהשו\"ע שם השמיט את המלה \"בציוויו\", עיי\"ש ב\"בית שמואל\" (ס\"ק א) והגר\"א (ס\"ק א) שדייקו בלשון המחבר, שצריכים שליחות גם על הכתיבה, וממילא צריכים מינוי וציווי. ועיין במחבר (סי' קכג סעיף א), \"אפילו האשה בעצמה, אם אמר לה הבעל לכתבו\", עיי\"ש בח\"מ ב\"בית שמואל\" (ס\"ק א) וברמ\"א סעיף ג וב\"בית שמואל\" (ס\"ק ז) והגר\"א הנ\"ל שגם דייק מרמ\"א זה שצריכים שליחות לכתיבה. ובר מן דין הרי לכולי עלמא צריכים שליחות על הנתינה, עיין שם בתוס' \"התם אונתן' סמיך דבעינן שיכתוב בצוויו\". ובנדון דידן לא היה מינוי שליחות או ציווי לכתוב.</i>.",
            "3. השליח צריך לכתוב על קלף ובדיו השייכים לבעל, כדי שהכתיבה תתייחס אל הבעל, ואין זה מתקיים במקרה זה<sup class=\"footnote-marker\">2</sup><i class=\"footnote\">שו\"ע חו\"מ סי' קכ סעיף א.</i>. "
        ],
        [
            "\n<small>ונציה, איטליה, מרחשון תשנ\"ה</small>",
            "<b>קמז. אשה המסרבת לקבל גט כדי להחזיק בילדיה ומונעת מהם חינוך יהודי</b>",
            "<b>שאלה:</b>",
            "מהו הדין לגבי אשה שהביעה רצונה בכתב לקבל את גטה מבעלה ובסוף התחרטה?",
            "ליתר בהירות, האשה שעליה אנו מדברים היא גיורת שעזבה בכלל את שמירת המצוות ובזכות סירובה לקבלת הגט דייני הגויים נותנים לה זכות להחזיק בילדיה, שכמובן אינם יכולים לקבל חינוך יהודי.",
            "<b>תשובה:</b>",
            "לפי העובדות המתוארות בשאלה וההבהרות שניתנו בעל-פה, הרי שבית-הדין במילאנו יוכל - אחרי בירור יסודי של אמיתות העובדות על-ידי גביית עדות וכדומה - להתיר לאיש לשאת אשה אחרת.",
            "ההיתר יסתמך על חלק מן הנימוקים דלהלן, וכפי שיעלה הבירור:",
            "1. אם בית-הדין יחליט על-פי העובדות, כי האשה הגיורת חזרה לסורה ולמעשיה הראשונים, דינה לפחות<sup class=\"footnote-marker\">1</sup><i class=\"footnote\">עיין \"אוצר הפוסקים\" לשו\"ע אה\"ע (סי' א סעיף י אות פא ס\"ק ה) שיש פוסקים, המתירים בגיורת שחזרה לסורה, לשאת אשה אחרת אף בלא זיכוי גט.</i> כמשומדת, ולפיכך יכול בעלה לזַכות לה גט ולשאת אשה אחרת<sup class=\"footnote-marker\">2</sup><i class=\"footnote\">שו\"ע אה\"ע סי' א סעיף י ברמ\"א.</i> .",
            "2. אם בית-הדין יחליט להחשיבה עדיין ליהודיה לכל דבר ולהחיל עליה דין מורדת, כי אז יוכל בית-הדין, כעבור י\"ב חודש מאז שנפרדו<sup class=\"footnote-marker\">3</sup><i class=\"footnote\">רמ\"א אה\"ע סי' עז סעיף ב.</i>, להתיר לו לשאת אשה אחרת אחרי השלשת גט. אמנם, הנהוג הוא להתיר רק במאה רבנים<sup class=\"footnote-marker\">4</sup><i class=\"footnote\">כך פרשו הרבה פוסקים, והובאו דבריהם ב\"אוצר הפוסקים\" (לסי' א סעיף י הנ\"ל), ועיין ב\"משפטי עוזיאל\" (סי' ז) העוסק באשה שהותרה בערכאות לדונה בדין המורדת - נדון הדומה לנדון דידן.</i>, אך במקום עיגון<sup class=\"footnote-marker\">5</sup><i class=\"footnote\">בייחוד אם הבעל לא קיים מצוות פריה ורביה. ולדוחק השעה יש לצרף את החשש שהילדים יוצאו לשמד, אם לא יובאו לרשות אביהם אשר ידאג להם לחינוך היהודי.</i> יש מקום להתיר הנישואין גם בלא היתר מאה רבנים<sup class=\"footnote-marker\">6</sup><i class=\"footnote\">עיין תשובות ר' עקיבא איגר תנינא (סי' פב).</i>.",
            "3. אפשר שהבירור יעלה, שהאשה היא עוברת על דת<sup class=\"footnote-marker\">7</sup><i class=\"footnote\">עין פרטי הגדרים בזה באה\"ע סי' קטו.</i>. גם אז ניתן להתיר לו לשאת אשה אחרת<sup class=\"footnote-marker\">8</sup><i class=\"footnote\">עיין ברמ\"א שם סי' קטו סעיף ד.</i>, ואף במקרה זה הנהוג הוא שיהיה על-ידי מאה רבנים<sup class=\"footnote-marker\">9</sup><i class=\"footnote\">ועיין עוד בזה ב\"אוצר הפוסקים\" (לסי' א סעיף י הנ\"ל, אות פה ס\"ק י ו-יא).</i>. "
        ],
        [
            "<small>מונטריאול, קנדה, תמוז תשנ\"ג</small>",
            "<b>קמח. הזכרת שם המדינה בכתובה ואופן כתיבת השם \"קנדה\"</b>",
            "<b>שאלה:</b>",
            "בכתובה האם כותבים \"קנדא\" או \"קנדה\"? או שאפשר לכתוב גם \"Canada\"?",
            "<b>תשובה:</b>",
            "בכל מקום שבו ישנה קהילה ותיקה, ראוי לברר בה את המנהג באשר לכתיבת השמות בכתובה.",
            "ככלל אין נוהגים לכתוב בכתובה את שם המדינה<sup class=\"footnote-marker\">1</sup><i class=\"footnote\">ספר \"נחלת שבעה\" (סי' יב דף כה), ועיין שו\"ת \"אגרות משה\" (אה\"ע חלק ד סי' ק סעיף ב).</i>, אלא כותבים את העיר בלבד<sup class=\"footnote-marker\">2</sup><i class=\"footnote\">כנ\"ל.</i>. ונוהגים לכתוב את שם המחוז במדינות שבהן מרובות הערים הנושאות שמות זהים, גם אם אין עיר בעלת שם זהה לשם העיר אשר בה נכתבת הכתובה<sup class=\"footnote-marker\">3</sup><i class=\"footnote\">במדינות כמו בארה\"ב או קנדה כותבים את שם ה-STATE או ה-PROVINCE, כמו למשל: טורונטו, אונטריו (על-פי בירור עם רבנים ששימשו ברבנות בקנדה הרבה שנים).</i>. ועם זאת, אם נהגו במקומכם לכתוב את שם המדינה, אפשר לכתוב \"קנדה\" או \"קנדא\"<sup class=\"footnote-marker\">4</sup><i class=\"footnote\">עיין \"בית יוסף\" (אה\"ע סי' קכט בסופו) שכתב בעניין שמות אנשים ונשים בגיטין, \"כל שאינו לשון הקודש, בין אם כותב אל\"ף בין אם כותב ה\"א, שפיר דמי\", ומביאו ספר \"נחלת שבעה\" בענייני כתובות. אמנם לגבי שמות נשים שאינם לשון הקודש, הוא כותב למסקנה שאין לכתוב בה\"א אלא דווקא באל\"ף, אבל נראה שלשאר השמות שאינם לה\"ק, אין קפידא, ואפשר בה\"א או באל\"ף.</i>, אבל לא Canada בלועזית<sup class=\"footnote-marker\">5</sup><i class=\"footnote\">עיין ספר \"נחלת שבעה\" (סי' יב דף כו ע\"א) שיש לדקדק בכתובה בכל דבר שמדקדקים בגט, וראיה דמצא כתוב דיש לתלמיד-חכם לדקדק אפילו באיגרתו, מפני שלומדים ממנה לעניין גיטין (תשובת רמ\"א סי' ו). וכל שכן שלומדים מכתובה לגיטין, ולכן צריך לדקדק. ועיין שו\"ע אה\"ע סי' קכו סעיף א על גט שנכתב בשני לשונות, שפסול.</i>. "
        ],
        [
            "<small>מילאנו, איטליה, סיון תשנ\"ג.</small>",
            "<b>קמט. כשרותה של כתובת גר שלא נזכרת בה גירות</b>",
            "<b>שאלה</b>",
            "ראינו כתובה של שני גרים שבה לא מופיעה בשום מקום עובדת גיורם, אלא שמם - \"אליהו בן אברהם\" ו\"דניאלה בת אברהם\" וסכום הכתוב \"כסף זוזי מאה\",  ולא כתוב \"בן/בת אברהם אבינו\", ולא \"גיורתא דא\". האם כתובה כזאת כשרה בדיעבד, ואם לא מה תקנתה?",
            "<b>תשובה</b>",
            "בענין כתובת גרים, הדין הוא שלכתחילה יש לציין בכתובה את עובדת היותו<sup class=\"footnote-marker\">1</sup><i class=\"footnote\">עיין בשו\"ת רדב\"ז (חלק א סי' קפ) שהצריך לכתוב בכתובת גיורת שהאשה גיורת. וכן פסק הר\"ד עראמה (הובאו דבריו ב\"אוצר הפוסקים\" כרך יח, הל' כתובות - נוסח הכתובה, סעיף קנ עמ' 97) שיש לכתוב בכתובתה כן, שמא ימות בעלה וישאנה כהן על-פי כתובתה.<br>ועיין ברמב\"ם הל' יבום וחליצה פ\"ד הל' לד שכתב, שבגרושה אלמנה ושבויה צריך להזכיר בכתובה, שהאשה הינה גרושה וכו', כדי שלא יכשל בהן כהן, ואלו בגיורת לא כתב רמב\"ם שיש להזכיר זאת בכתובתה. וכתב הר\"ד עראמה שנראה, שרמב\"ם סבר, שאין צריך לכתוב כן משום דלגיור יש קול (וע\"ע בשוית הרא\"ש כלל טו סי' ד, ובשו\"ת מהרי\"ל סי' קז, ובמהר\"י מינץ ב\"סדר גיטין\" סי' קג, שבגט יש לכתוב שהמגרש או המתגרשת הם גרים, וגם שם הטעם הוא משום יוחסין), ועיין לקמן הערה 5.  </i> (ו/או היותה) גר (גיורת), וכותבין באופן כזה: \"אמר  החתן יעקב בן אברהם אבינו (או יעקב בן אברהם הגר) להדא גיורתא<sup class=\"footnote-marker\">2</sup><i class=\"footnote\">שו\"ת \"נחלת צבי\" (ח\"א עמ' קיב, עיין ב\"אוצר הפוסקים\" הנ\"ל).  </i> רחל בת אברהם\" (או לגיורתא דא<sup class=\"footnote-marker\">3</sup><i class=\"footnote\">\"אגרות משה\" (יו\"ד ח\"א סי' קנט). </i> או לרחל בת אברהם  אבינו<sup class=\"footnote-marker\">4</sup><i class=\"footnote\">בספר \"בארות מים\" כתב שימנעו מלכתוב \"גיורתא\", שעדיף לכתוב \"בת אברהם אבינו\", וכן כתב ב\"מנחם משיב\" (ח\"ב סי' כה עמ' 129, עיין ב\"אוצר הפוסקים\" הנ\"ל).  </i>) וכו'. כך שמלשון הכתובה תיוודע בבירור עובדת הגיור. אמנם בדיעבד, אם כתובה בלא זה, הכתובה כשירה<sup class=\"footnote-marker\">5</sup><i class=\"footnote\">א .לכאורה כתיבת השם \"יעקב בן אברהם\" ללא הסיומת \"הגר\" או התוספת \"אבינו\" איננה כתיבת השם באופן מדויק. ובהלכות גיטין שו\"ע אה\"ע סי' קכט סעיף כ נפסק \"בגט גר כותב: פלוני בן אברהם אבינו\". וכתב ב\"באר הגולה\" ס\"ק נ (שמקורו בתשובה אשכנזית, הובאה ב\"בית יוסף\" שם) שאף בדיעבד הגט פסול, דמיחזי כשיקרא ומזויף מתוכו. וכן כתב ב\"בית שמואל\" (שם ס\"ק לט) שאם לא כתב \"הגר\" או \"אברהם אבינו\", אלא כתב \"בן אברהם\" בלבד, פסול אף בדיעבד, שהרי נראה שהוא בן איש ששמו אברהם. אלא שכל זה דווקא בגיטין, שבהם מדקדקים מאוד בכתיבת השמות, אך בכתובה שלא מצינו שמדקדקים כל כך, יש להכשיר בדיעבד.<br>וראיה לזה, שהרי רמב\"ם הנ\"ל (הערה 1) לא הצריך לכתוב לגיורת בכתובתה שהיא גיורת, ומשמע דסגי שיכתבו \"רחל בת אברהם\" (דאי מיירי שכתבו \"בת אברהם   אבינו\", הוי כאלו כתבו \"גיורתא\"), ולא חשש הרמב\"ם לאי-דיוק בשם האשה.<br>ועוד, דהנה מצינו בהל' קריאת התורה (שו\"ע או\"ח סי' קלט סעיף ג בהג\"ה) שמעלין גר לתורה בשם \"יעקב בן אברהם\", ולא דקדקו לקוראו \"בן אברהם אבינו\", משמע שבסתמא זהו שמו, ורק בגיטין דקדקו טפי.    <br>ולעניין החשש שע\"י כך יימצאו אנשים ששמותיהם שווים, עיין בשו\"ת \"אגרות משה\" (אה\"ע ח\"א סי' קעח ובאו\"ח ח\"ד סי' מ סע' כ) שלכתחילה כדאי לכתוב שמות-משפחה, ואולם אין לפסול כתובות שלא נכתב בהם שם-המשפחה, דחשש רחוק הוא שיהיה עוד זוג ששמו כשמו ושמה כשמה, והם בני גיל דומה, ועד שלא הוחזק שיש כאלה, אין לחשוש לכך. ולעניין החשש דיבואו להכשיר ליוחסין ותהא מכשלה לכהנים עיין להלן אות ב.<br>    ב.  הנה הרמב\"ם (הל' יבום וחליצה פ\"ד הל' לד) כתב שיש להזכיר בכתובה, אם האשה היא גרושה, וטעמו שלא יכשל בה כהן. וכן כתב בעל \"תרומת הדשן\" בפסקים (סי' צ) ופסק הרמ\"א (סי' סו סעיף יא) שבכתובת גרושה כותבין \"מתרכתא\" - לפרסם איסורה לכהן (אמנם התשב\"ץ ח\"ב סי' קפג חולק, וכותב שהנהיג שלא לכתוב כן, כדי שלא לגנותה על בעלה, וכן משום שמתוך שכתובתה מנה בלבד, ידעו שהיא גרושה. אלא שה\"חתם סופר\" בשו\"ת אה\"ע ח\"א סי' קל כתב, שגם התשב\"ץ יודה, שמאחר שהיום המנהג הוא לכתוב כן, אי לא יכתוב שהיא גרושה, יבינו שאכן אינה כזאת). אמנם, בספר \"משכנות הרועים\" (אות כ סי' ט) כתב שכיוון שאינו אלא לגילוי מילתא לאפרושי מאיסורא, גם הרמב\"ם מודה שבדיעבד, אם לא כתבו בכתובה שהיא גרושה, הכתובה כשרה. והעיר ב\"דברי שאול\" (חלק לשבעה כב ע\"א) שה\"מגיד משנה\" כתב על דברי הרמב\"ם הנ\"ל, שהוא \"תקון נאה\". משמע מדבריו שאינו אלא מנהג טוב ,ובדיעבד כשר. וכן הבין בעל \"פתחי תשובה\" (אה\"ע סי' סו ס\"ק ח) בדעת ה\"חתם סופר\" הנ\"ל, דבדיעבד הכתובה כשרה. ועיין עוד ב\"אוצר הפוסקים\" (כרך יח הל' כתובות - נוסח הכתובה, סעיפים קלז, קמא, קסז) שהביא דיעות רבות להכשיר בדיעבד. ואמנם הביא מספר \"נחלת שבעה\" (סי' יב סע' כט) עדות על מעשה שפסלו כתובה כזו בדיעבד. אלא שבנדון דידן, בגיורת, יש סניף נוסף לקולא, דגם הרמב\"ם עצמו לא הצריך, ולוּא לכתחילה, לכתוב \"גיורת\" בכתובת גיורת [עיין הע' 1], וגם הרמ\"א בהג\"ה לא כתב כן אלא לגבי גרושה. על כן, בדיעבד יש להכשיר הכתובה שלא נכתב בה \"גיורא\" ו/או \"גיורתא\".<br>    ג. בעניין תיקון הכתובה שנכתבה ללא איזכור הגירות: כתוב ב\"חתם סופר\" הנ\"ל (כך הבין בעל ה\"פתחי תשובה\" בדבריו) שאם נמצאה הטעות לפני החופה, יש לכתוב כתובה אחרת, דהוי כלכתחילה ולא כדיעבד. ואם נמצאה הטעות אחרי החופה (או לאחר זמן), כתב בס' \"משכנות הרועים\" (אות כ סע' ט) שדווקא בפרטים כגון שמות, זמן ומקום הכתובה יש לתקן, אך בנדון דידן שאינו אלא לאפרושי מאיסורא, אין צריך לתקן, והכתובה כשרה. ועיין בשו\"ת \"אגרות משה\" (אה\"ע ח\"ג סי' כו), שדן בטעות בכתובה (שכתבו שהאשה \"בת לוי\" והתברר שזוהי טעות, ונראה שהוא הדין בטעות בנדון דידן) והטעות נמצאה לאחר זמן, שאע\"פ שהכתובה כשרה, כדאי לתקן את הטעות, ואם יש רווח בסוף הכתובה, יציינו בו את התיקון הדרוש, ויוסיפו שכל שאר הכתובה נכתב כהוגן, ולא באו להוסיף אלא פרט זה, ויחתמו על זה העדים שחתמו בראשונה. </i>."
        ],
        [
            "\n<small>מונטוידאו, אורוגואי, סיון תשנ\"ד</small>",
            "<b>קנ. כתובת אשה שחיתה בעבר עם גוי</b>",
            "<b>שאלה:</b>",
            "אשה יהודיה שהיתה עד לפני שנים מספר נשואה לגוי והתגרשה ממנו, עומדת עתה להינשא ליהודי. האם כותבין במקרה זה כתובה בנוסח המתאים לאשה גרושה?",
            "<b>תשובה:</b>",
            "כתב רמב\"ם וכן פסק רמ\"א שבכתובת גרושה יש לכתוב \"הדא מתרכתא\", כדי לפרסם שהיא אסורה לכהן<sup class=\"footnote-marker\">1</sup><i class=\"footnote\">רמב\"ם פ\"ד מהל' יבום וחליצה הל' לד, רמ\"א אה\"ע סי' סו סעיף יא בהג\"ה.</i>. האשה שלפנינו נאסרה לכהן משום איסור \"זונה\", אבל אי-אפשר לכתוב לה \"מתרכתא\" מכיוון שעל-פי ההלכה אינה גרושה. ולכן, כדי לתת סימן שאמנם האשה פסולה לכהן ועם זאת למנוע ממנה ביזיון, ניתן לכתוב את הביטוי \"איתתא דא\", מכיוון שזה יהווה שינוי מנוסח כתובת בתולה<sup class=\"footnote-marker\">2</sup><i class=\"footnote\">י\"א המובאים בשו\"ת מהר\"ם מינץ (סי' קט סק\"ג), ב\"לבוש\" (סי' סו סעיף ב) וב\"כנסת הגדולה\" (הג\"ט אות מד), וכן פסקו בעל \"נחלת שבעה\" (סי' יב אות טו), \"שבט בנימין\" (סי' רעג) ו\"בית מאיר\" (סי' סו סעיף יא).<br>אמנם מהר\"ם מינץ, \"לבוש\" ו\"כנסת הגדולה\" עצמם, וכן \"חלקת מחוקק\" (שם סי' סו ס\"ק מא) ו\"בית שמואל\" (שם ס\"ק כה) פסקו לכתוב \"בעולתא\". ובפסקי הלכות \"יד דוד\" (פרק י עמ' לב) כתב שצריך להזכיר בכתובה \"אתתא דאיפסילה לכהונה\". ועיין עוד ב\"נחלת שבעה\" (סי' יב אות טו). ולא כדאי לכתוב \"כלתא דא\" מכיוון שבכתובות נוסח עדות המזרח כותבים גם לבתולא \"כלתא\", ואין אפוא בכך סימן [הערת הגרז\"נ גולדברג שליט\"א, דיין בבית-הדין בירושלם]. ועיין עוד ב\"אוצר הפוסקים\" (יח ס\"ק קמה).</i>. והחכם עיניו בראשו ולא יקרא \"איתתא\" בקול רם בשעת החופה<sup class=\"footnote-marker\">3</sup><i class=\"footnote\">על-פי מהרש\"ם (ח\"ז סי' קנב).</i>.",
            "כמובן שכתובתה מנה בלבד<sup class=\"footnote-marker\">4</sup><i class=\"footnote\">אמנם בשו\"ת \"אגרות משה\" (או\"ח ח\"ד סי' קיח) התיר לכתוב לבעולה בכתובתה מאתיים, בהסכמת החתן, ואולם הוא סייג זאת - דווקא לגבי בעולה שלא נפסלה לכהונה, מן הטעם שכתבנו למעלה.</i>, והמנהג הוא שלא לכתוב את המלה \"מוהר\"<sup class=\"footnote-marker\">5</sup><i class=\"footnote\">ברמב\"ם פ\"ד מהל' יבום וחליצה הל' לד, תשב\"ץ (סי' שא) ועוד מבואר שגם לגרושה ולאלמנה כותבין מוהר, ואולם ב\"שבלי הלקט\" (ח\"ב סי' סה) וב\"לבוש\" (סי' סו סעיף ו) כתבו שאין לכתוב מוהר, וכן היא הכרעת בעל \"נחלת שבעה\" (סי' יב). ועיין \"אוצר הפוסקים\" שם ס\"ק כב.</i> ולא \"דחזו ליכי מדאוריתא\"<sup class=\"footnote-marker\">6</sup><i class=\"footnote\">\"חתם סופר\" (אבה\"ע סי' קכה) ו\"פתחי תשובה\" (סי' סו סק\"ה).</i> אלא \"ויהיבנא ליכי בכתובתיך כסף מנה דחזו ליכי\". "
        ],
        [
            "\n<small>מונטוידאו, אורוגואי, מנחם אב תשנ\"ד</small>",
            "<b>קנא. עדי קידושין וכתובה שאינם מבינים עברית</b>",
            "<b>שאלה:</b>",
            "בכל החופות שאני עורך בעיר, אני מקפיד שיהיה עימי עד שני שומר מצוות, למרות שבקהילה לא קל הדבר. לאחרונה הגיע לקהילה יהודי שומר מצוות, מקפיד על מצוות, מתפלל שלוש פעמים ביום במנין וכו'. אולם הוא איננו יודע לקרוא בעברית ואיננו מבין עברית כך שהוא מתפלל בספרדית.* האם יהודי שאיננו מבין עברית ואיננו מבין את פירוש הברכות יכול להיות עד לקידושין ולכתובה?",
            "* האם יש צורך או מועיל הדבר שלפני החתימה יקרא את תרגום הכתובה והברכות?",
            "<b>תשובה:</b>",
            "לכתחילה יש למנות שני עדים כשרים היודעים לקרוא את הכתובה<sup class=\"footnote-marker\">1</sup><i class=\"footnote\">גמ' כתובות קט ע\"א - \"תני ר' חייא, אין העדים חותמין על השטר אלא אם כן קראוהו\". ובגמ' גיטין יט ע\"ב - \"תניא: עדים שאין יודעין לקרוא, קורין לפניהם וחותמין... אמר רשב\"ג, במה דברים אמורים - בגיטי נשים, אבל שחרורי עבדים ושאר כל השטרות, אם יודעים לקרוא ולחתום - חותמין, ואם לאו - אין חותמין... מאי טעמא דרשב\"ג (דמיקל בגיטין), שלא יהיו בנות ישראל עגונות\". ושם בגמ' - \"אמר רבא, הלכה כרשב\"ג, ורב גמדא משמיה דרב אמר, אין הלכה (כרשב\"ג) אלא כרבנן\", ובהמשך הגמ' מסופר - \"ר' נחמן קרו קמיה ספרי דייני וחתים (קראו לפניו סופרי בית-הדין את נוסח השטר וחתם עליו, אע\"פ שלא קראו בעצמו), ודוקא ר' נחמן וספרי דייני דאית להו אימתא, אבל ר' נחמן וספרי אחריני, ספרי דייני ואיניש אחרינא - לא\" (כלו' - דוקא ר' נחמן וסופרי בית-דינו, שיש להם אימה מפניו, רשאים לעשות כן, אבל אנשים אחרים - לא, אלא צריכים העדים או הדיינים לקרוא בעצמם השטר, ואז יחתמו). והרמב\"ם בפ' כד מהל' אישות הל' ה-ז פסק כרבא דפסק כרשב\"ג, שבשאר השטרות צריכים העדים לקרוא בעצמם את השטר קודם שיחתמו, ואינם יכולים להסתמך על כך שיקראוהו בפניהם (ומשמע שהוא הדין אף אם שניים או יותר יקראוהו לפניהם), אלא אם כן קרא סופר בית-הדין לפני ראש בית-הדין, הואיל ואימתו עליו, וסיים - \"ואין שאר העם רשאין לעשות כן, עד שיקרא העד השטר מלה מלה\". וכך פסקו בה\"ג ור\"ח, וכן משמע מן הרי\"ף שהביא רק את דברי רבא, שפסק כרשב\"ג. וכך נפסק בשו\"ע חו\"מ סי' מה סעיף ב שצריך העד לקרוא השטר בדקדוק קודם שיחתום, ולא התירו לו להסתמך על קריאת אחרים, אלא ב\"ראש בית-הדין שהיה יודע ענין השטר, וקרא לפניו הסופר שלו\". ואמנם, הרמ\"א שם חולק ופוסק כשיטת הרא\"ש והתוס' שפסקו כרב גמדא, וסבירי להו שאם שניים קוראים את השטר לפני העד, יכול הלה לחתום על סמך זה אף בשאר שטרות (כדעת חכמים), וההיתר המיוחד של ר' נחמן וסופרי בית-דינו הוא באחד שקורא לפני העד, אבל אם שניים קורין, כשר בכולי אינשי. אך הש\"ך (שם סק\"ד) והגר\"א (ס\"ק ה) פסקו כמחבר, לחומרא. וברור שדין שטר הכתובה כדין שאר שטרות, ולכתחילה יש לצוות על העדים שיקראו בעצמם את שטר הכתובה, ורק אח\"כ יחתמו, וכמו שכתב המחבר באה\"ע סי' סו סע' יג (ומקורו בשו\"ת הרא\"ש כלל לו סי' א) שלא יחתום על הכתובה מי שאינו יודע לקרוא.</i> ומבינים את לשונה, וצריכים העדים לקרוא את השטר לפני שחותמין עליו.",
            "במקום שאין עדים (כשרים) היודעים לקרוא את הכתובה, יש לקוראה בפניהם באחת משתי הדרכים: האפשרות המועדפת היא, שישמעו את קריאתה מתחת לחופה בנוכחות מסדר הקידושין והקהל, ויש שנוהגים כך אף לכתחילה<sup class=\"footnote-marker\">2</sup><i class=\"footnote\">מנהג זה שהעדים מסתמכים על קריאת הכתובה בנוכחות הקהל, מקורו בהגהות אשר\"י ומרדכי פרק שני דגיטין, והובא ברמ\"א חו\"מ סי' מה סעיף ב - \"יש אומרים שקורין לפני הצבור וחותמין, דיראים לשקר לפני צבור, והוי כראש בית-הדין וסופר שלו\". כלומר, עצם הקריאה בפני הקהל מטילה אימה על הקורא, שידקדק בקריאת השטר, בדומה לסופרי בית-דינו של ר' נחמן. ולפי זה אפשר לומר שמנהג זה טוב לכתחילה, לא רק לשיטת הרמ\"א הנ\"ל, אלא אף לשיטת המחבר [עיין הערה 1] שפסק כרמב\"ם, שאין לקרוא השטר בפני העדים אלא אם כן במעמד מטיל אימה, כר' נחמן ובית-דינו. ופסק ה\"עזר מקודש\" (שו\"ע אה\"ע סי' סו סעיף יג)</i>. האפשרות השנייה היא ששניים יקראוה בפני העדים<sup class=\"footnote-marker\">3</sup><i class=\"footnote\">כשיטת הרמ\"א הנ\"ל [עיין הערה 1] שפסק כרא\"ש ותוס', שקריאת שטרות ע\"י שניים בפני העדים כשרה לכתחילה (כחכמים דרשב\"ג). אמנם כבר הערנו ששיטת הש\"ך והגר\"א להלכה היא כשיטת המחבר המחמיר שלא לעשות כן, ולכן כתבנו שעדיף לקרוא את הכתובה בפני קהל רב ע\"י אדם ירא שמים, מאשר לקוראה סתם ע\"י שני בני-אדם בפני העדים.</i>, והעדים יחתמו אחרי קריאה זו.",
            "ואם אינם מבינים את לשון הכתובה, צריך מסדר הקידושין לתרגמה לעדים קודם שיחתמו<sup class=\"footnote-marker\">4</sup><i class=\"footnote\">בעניין עדים שאינם מבינים את לשון השטר, כתב \"בית יוסף\" (אה\"ע סי' קל) שמשמע מלשון הרמב\"ם (הל' גירושין פרק א הל' כג) שכתב \"אם אינם יודעים לקרוא (הגט), קוראין בפניהם והם חותמין, והוא שיכירו לשון הגט\" - היינו, שאע\"פ שגם רשב\"ג הקל בגטין, משום עגונא, לחתום על סמך קריאת הגט בפני העדים, צריכים העדים להבין לשונו. וכתב \"בית יוסף\" שהוא לעכובא, ולא הקלו לתרגם הלשון לעדים, וסברתו - משום שעצם הקריאה בפני העדים אינה פוסלת את עדותם בפסול של \"עד מפי עד\", רק משום שהקריאה היא \"כגילוי מילתא\" בפני העדים, ולא כמסירת עדות. אבל אם מלבד הקריאה צריך גם לתרגמה להם, הוי כעדות מפי עדות. וכך נראה לכאורה גם מדברי הרשב\"א בחידושיו (גיטין יט ע\"ב ד\"ה ושאין יודעין לקרות). לעומת זאת כתב הטור (אה\"ע סי' קל) \"וכתב הרמב\"ם והוא שיכירו לשון הגט, ונראה שאפילו אין מכירין לשונו, אם הקורא בפניהם מתרגמו לפניהם - שפיר דמי\", וב\"דרכי משה\" (שם סקי\"ב) הביא בשם המהרי\"ל שלא היה מחתים עדים על גט, אלא אם כן יכולים לקרוא ולהבין פירוש הגט, וכן משמע משו\"ת הרא\"ש (כלל מה סי' טז). ואמנם, ב\"בית יוסף\" (חו\"מ סי' מה) כתב בפשטות כדעת הטור, שאף במתרגמים לעדים שפיר דמי, וזה סותר למה שכתב בעצמו באה\"ע הנ\"ל.<br>ובשו\"ע אה\"ע סי' קל סעיף יד וסעיף טז סתם המחבר שצריכים העדים להבין לשון הגט. אך הרמ\"א (חו\"מ סי' מה ב) כתב, \"ואם אינם מבינים לשון השטר, יתרגמו להם הקוראים, והם חותמים\". וכתב שם הש\"ך (ס\"ק ג) והגר\"א (ס\"ק ה), שאע\"פ שהלכה כמחבר, שאין לקרוא שטרות בפני העדים, אלא הם צריכים לקרוא בעצמם, ודלא כרמ\"א הנ\"ל [הערה 1], מכל מקום באופנים שהותר לקרוא בפניהם [ע' הערה 1, 2] מותר לתרגם להם הלשון, ויחתמו. ואמנם סיים בש\"ך שראוי להחמיר לכתחילה כ\"בית יוסף\" הנ\"ל, ולהחתים רק עדים המבינים לשון השטר, אך בגר\"א כתב שוודאי כל היכא שהותר לקרוא בפני העדים, אף לתרגם הותר.</i>.",
            "ואמנם, בדיעבד, אף אם העדים לא שמעו את קריאת הכתובה, מכיוון שקראוה בפני הקהל שנאסף לחופה, ואח\"כ חתמו העדים עליה, כשירה<sup class=\"footnote-marker\">5</sup><i class=\"footnote\">דין זה מופיע בראשונה בהגהות אשר\"י גיטין (פרק שני סי' יב אות ג) ומקורו ב\"אור זרוע\", והובא ב\"בית יוסף\" (חו\"מ סי' מה), ולשונו - \"ובכתובות שלנו חותמין העדים אף על פי שלא שמעו הקריאה, וטעמא משום שקראוה חכמי הקהל, ואיכא אימתא דצבורא לשקר ולחזור בקנין, וגם לקרות שקר, טפי מדר' נחמן דקרו קמיה וחתים משום אימתא\". וב\"דרכי משה\" (אה\"ע סי' סו סק\"ג) הביא לשון ה\"אור זרוע\" הנ\"ל שסיים - \"... ולא שפיר עבדי, ומכל מקום כיון שנהגו, נהגו, ואין למחות בידם, שלא להוציא לעז על כתובות הראשונות, עכ\"ל האו\"ז\". וגם כתב ברמ\"א שם (סעיף א), שאע\"פ שהמנהג אינו שפיר, אין לשנותו, שלא להוציא לעז על כתובות הראשונות.<br>ובדיעבד אף יש להסתמך על מנהגנו היום, שהחתן עצמו חותם על הכתובה, נוסף על העדים, ומועיל אפילו כשהוא טוען, שלא הבין כלל מה שנכתב בשטר הכתובה, וכדברי השו\"ע (חו\"מ סי' מה סעיף ג) - \"הודאה בחתם ידו, והשטר בגופן של גויים, והדבר ברור שאינו יודע לקרוא, ויש עדים שחתמו עד שלא קראו, מכל מקום מתחייב הוא בכל מה שכתוב בו\".</i>. "
        ],
        [
            "\n<small>בואנוס איירס, ארגנטינה, כסלו תשנ\"ד</small>",
            "<b>קנב. השחתת זרע אצל גוי</b>",
            "<b>שאלה:</b>",
            "האם יש אסור השחתת זרע בגוי?",
            "<b>תשובה:</b>",
            "נחלקו ראשונים<sup class=\"footnote-marker\">1</sup><i class=\"footnote\">סנהדרין דף נט ע\"ב תוס' ד\"ה והא כתבו, שבני נח שאינם מצווים על פריה ורביה (לאחר מתן תורה), אינם אסורים בהוז\"ל, ושיטתם היא שאיסור הוז\"ל ליהודי נובע ממצוות פרו ורבו. וכך כתב גם רבנו תם בספר הישר (חלק החידושים סי' קסו) שנשים מותרות לשמש במוך משום שאינן מצוות על פרו ורבו, ואין בהן איסור השחתת זרע.<br>הרמב\"ן (נידה דף יג ע\"א ד\"ה נשים) חלק על ר\"ת וכתב, שאין איסור הוז\"ל תלוי במצוות פרו ורבו, והראיה שנשים שאינן מצוות בפרו ורבו, נענשו בדור המבול על השחתת הזרע, שנאמר \"כי השחית כל בשר את דרכו על הארץ\", וכך כתב הרשב\"א (שם ד\"ה הא דאמרינן), וכן כתב ריטב\"א (שם ד\"ה מאי שנא). ועיין עוד ב\"במשנה למלך\" הל' מלכים פ\"י ה\"ז ד\"ה נחזור שדן בדברי הרשב\"א והרמב\"ן. ובשו\"ת \"צפנת פענח\" (סי' ל) כתב שלסוברים שיש בהוז\"ל משום שפיכות דמים, חמור הדבר אצל גוי יותר, משום שהוא חייב אף על שפיכת דמים של עוּברים (סנהדרין נט ע\"א תוס' ליכא מידעם), ועיין עוד ב\"אוצר הפוסקים\" (כרך ט עמ' פד).</i>, אם יש איסור דאורייתא בהוצאת זרע לבטלה אצל גוי, והרוב נקטו לאיסור. "
        ],
        [
            "\n<small>בואנוס איירס, ארגנטינה, כסלו תשנ\"ד</small>",
            "<b>קנג. איסור \"לפני עור\" במכירת אמצעי-מניעה כשיש מכשירי-מכירה אוטומאטיים</b>",
            "<b>שאלה:</b>",
            "האם מציאותם של מכשירים אוטומטים למכירת אמצעי מניעת הריון גורמת שלא יהיה איסור של \"לפני עיור\" \"בתרי עברי דנהרא\" אלא רק איסור של מסיע משום דהוי \"כחד עברי דנהרא\", גם לפי המשנה למלך שסובר שאפשרות קניה אצל יהודי אחר העובר על האיסור משאירה אותו במצב של \"תרי עברי דנהרא\"?",
            "<b>תשובה:</b>",
            "במקום שניתן להשיג \"אמצעי מניעה\"<sup class=\"footnote-marker\">1</sup><i class=\"footnote\">מדובר באמצעים המונעים הידבקות ממחלות והמביאים לאיסור הוצאת זרע לבטלה, ולפוסקים האוסרים בגוי כדלעיל.</i> בלא טירחה ממוכר גוי<sup class=\"footnote-marker\">2</sup><i class=\"footnote\">לגוי אין איסור לפני עור (תוס' ע\"ז טו ע\"ב ד\"ה לעובד), ועיין ב\"שדי חמד\" (שם אות כג) שכן כתב ה\"קרבן אליצור\" דלא כ\"פרי מגדים\" (וכך ב\"חתן סופר\" דף קלט ע\"ד), וסברה פשוטה היא, שהרי אינה מז' מצוות בני-נח, ואינם ערבים זה לזה.</i> או ממכשיר אוטומאטי שהועמד ע\"י גוי:",
            "1. אין איסור \"לפני עוור\" מן התורה<sup class=\"footnote-marker\">3</sup><i class=\"footnote\">ע\"ז דף ו ע\"ב. דלא חשיב קאי בתרי עברי דנהרא היכא דשכיח לקנות, ואף מישראל משמע. כן כתבו תוס' חגיגה (יג ע\"א ד\"ה אין), מרדכי (ע\"ז סי' תשצה) וכן פסק ברמ\"א (שו\"ע יו\"ד סי' קנא) דנהגו להקל, וכן פסקו ה\"מגן אברהם\" (או\"ח סי' שמז ס\"ק ד) וה\"משנה ברורה\" (שם, ס\"ק ז). אמנם כתב הרמ\"א שבעל נפש יחמיר לעצמו, כדעת הר\"ן הרא\"ש והגמ\"ר, וגם הש\"ג מסתפק בדעת רש\"י לאיסור, ראה ב\"שדי חמד\" (מערכת וא\"ו כלל כו אות ב). מכל מקום עיקר הדין כרוב הפוסקים שאין לפני עור בכהאי גוונא.</i> במכירתם, הן לגוי הן ליהודי, וזאת אף לסברת ה\"משנה למלך\"<sup class=\"footnote-marker\">4</sup><i class=\"footnote\">שהרי סברתו האחת שלא יפטר ישראל מאיסור לפני עור, כאשר ישראל אחר היה עובר על לפני עור, וכאן הרי המוכר האחר הוא גוי ואינו מצווה על לפני עור, וממילא הישראל אינו עובר, וכן כתב ב\"יביע אומר\" (ח\"ב או\"ח סי' טו). וסברתו השנייה שאולי לא יעבור הישראל השני על האיסור כלל ונמצא זה מכשילו, גם היא לא שייכת כאן, שהרי לגוי אין איסור, וגם אם היה לו איסור, אין לו חזקת כשרות ובוודאי היה מוכר. ועיין ב\"שדי חמד\" (שם אות ט) שהביא מחלוקת פוסקים כשיש אפשרות לקנות מגוי, אם יש לפני עור.</i> (פ\"ד ה\"ב מהל' מלוה ולווה).",
            "2. במכירה לגוי אף אין איסור מסייע ידי עוברי עבירה מדרבנן<sup class=\"footnote-marker\">5</sup><i class=\"footnote\">תוס' ומרדכי הנ\"ל ורמ\"א דנהגו להקל, ומשמע שאין איסור כלל. והש\"ך (שם) כתב שאף המחמירים מודים, שזה דווקא לישראל, אך אין איסור לסייע לגוי, וכן פסקו ב\"מגן אברהם\" וב\"משנה ברורה\" הנ\"ל (ועיין עוד הגר\"א שם ס\"ק ח, \"ברכי יוסף\" שם ו\"פתחי תשובה\" שם ס\"ק ב דחולקין).</i>.",
            "3. אסור למכור ליהודי משום איסור מסייע מדרבנן<sup class=\"footnote-marker\">6</sup><i class=\"footnote\">תוס' שבת (ג ע\"א ד\"ה בבא), שו\"ע או\"ח (סי' שמז ס\"ב), \"מגן אברהם\" (שם ס\"ק ד) ו\"משנה ברורה\" (שם ס\"ק ז), והוא איסור דרבנן מכיוון שחשיב כחד עברא דנהרא, וכן פסקו רוב האחרונים, עיין \"יביע אומר\" (הנ\"ל) ו\"אגרות משה\" (ח\"א יו\"ד סי' עב), ועיין עוד ב\"שדי חמד\" (שם אות ג). ואף דעת היש מקילין שברמ\"א הוא דוקא לגוי, אך לישראל מודים שאסור.</i> והוא מחויב<sup class=\"footnote-marker\">7</sup><i class=\"footnote\">ראה ב\"שער הציון\" (סי' שמז ס\"ק ח) שכתב, שכאשר בידו למונעו מן האיסור, החיוב להפרישו הוא מדאורייתא.</i> להפרישו<sup class=\"footnote-marker\">8</sup><i class=\"footnote\">א. הש\"ך ביו\"ד (שם ס\"ק ז) כתב שגם לגבי ישראל מומר אין איסור מסייע, ו\"דגול מרבבה\" הסביר דכוונתו למזיד לאותה העבירה שאינו מצוּוה להפרישו, וכן הוכיח ב\"אגרות משה\" (יו\"ד ח\"א סי' עב) כדבריו, ובמקום אחר כתב דזה כשאי-אפשר להפרישו (אהע\"ז ח\"ד סי' סא אות ב).<br>ב. מה שלמיעוט בני-אדם הותר להשתמש באמצעי זה, כגון במקרה של חשש להידבקות ממחלה ומשום מצוות עונה, אינו נחשב כמצב דאיכא למיתלי בהיתרא, כמו במשנה שביעית פ\"ה מ\"ו, ששם, מה שניתן לתלות בו, שייך אצל כל אדם, למשל מידה למדוד, הרי יתכן שהוא לא ימדוד בה תבואה שמקורה באיסור זריעה, וכל כיוצ\"ב. מה שאין כן עניין זה לתלות בדבר שרק מיעוט קטן של אנשים הותר להם, הרי לרוב בני-האדם דבר זה אסור, נמצא שאדם זה שבא לקנות מכשיר שהוא אסור לרוב בני האדם, יש ללכת אחר הרוב, ויש בו גם משום לפני עור דאורייתא כמו שכתב ה\"משנה למלך\" במקרה שגם המוכר האחר הוא ישראל. דברי הגר\"ש ישראלי.</i>. "
        ],
        [
            "\n<small>בולוניה, איטליה, אלול תשנ\"ב</small>",
            "<b>קנד. מגורי רווק ורווקה בחדרים נפרדים בדירה אחת, לעומת המגורים עם גוי</b>",
            "<b>שאלה:</b>",
            "בעירנו מתגוררים סטודנטים וסטודנטיות ישראלים שלומדים באוניברסיטה המקומית. הם גרים בדירות שכורות ללא הקפדה על איסורי יחוד בנים ובנות. הברירה האחרת שיהיו שותפים בדירה עם גוים/גויות וזה עלול כמובן להביא לידי קירבה יתירה. האם מותר במצב זה לבחור דתי רווק לגור בדירה עם בחורות כשזה מונע ממנו ומהן לגור בדירה אחת עם גוי? בקיצור: כשאין ברירה אחרת מה חמור יותר: איסור יחוד וקירבה אנשים ונשים או איסור מגע וקירבה עם גויים? (כמובן בדירה אחת ז\"א כל אחד בחדר לחוד).",
            "<b>תשובה:</b>",
            "איסור יחוד עם גוי הוא מפני חשש פיקוח נפש<sup class=\"footnote-marker\">1</sup><i class=\"footnote\">משנה ע\"ז דף כב ע\"א; שו\"ע יו\"ד סי' קנג סעיף ב.</i>, ובימינו אין חשש זה חמור כל כך במקום שאימת מלכות עליהם<sup class=\"footnote-marker\">2</sup><i class=\"footnote\">ובגמרא ע\"ז כה ע\"ב משמע דבמירתת הגוי מן המלכות, שרי להתייחד, ואין חשש.</i>. ולנשים אסור להתייחד עם גויים זכרים<sup class=\"footnote-marker\">3</sup><i class=\"footnote\">שו\"ע יו\"ד סי' קנג סעיף ד, ואפילו באופן שמותר עם ישראל פרוצים, אסור עם גויים.</i>, אך עם נשים גויות מותר להן ואין חשש פיקוח נפש.",
            "אם אין אפשרות לסדר מגורים בלא חשש יחוד, עדיף שיגורו הבנים עם בנים גויים והבנות - עם בנות גויות, מאשר לעבור על איסור יחוד, ובלבד שההפרדה בין המינים תהיה מובטחת, שהרי יחוד עם גויה אף הוא אסור.",
            "לכן, אם אפשר לסדר מגורים לישראלים בלבד באופן שאין יחוד, כגון דירה אחת עם כניסות נפרדות, כשהחדרים מחולקים לבנות לחוד ובנים לחוד, והדלתות ביניהם נעולות, או שבדירה יהיו בלילה ארבע בנות<sup class=\"footnote-marker\">4</sup><i class=\"footnote\">שו\"ע אה\"ע סי' כב סעיף ו וב\"אוצר הפוסקים\" (ס\"ק כו אות ב) שרוב הפוסקים הבינו בדעת רש\"י, שבלילה צריך ארבע נשים, שמא תישן אחת ונמצא מתייחד עם שתי נשים.</i> לכל הפחות, ובשום אופן לא פחות משלוש, בין ביום בין בלילה<sup class=\"footnote-marker\">5</sup><i class=\"footnote\">שו\"ע אה\"ע סי' כב סעיף ה ברמ\"א בשם רש\"י. וב\"אוצר הפוסקים\" שם הביא דעות להקל כרש\"י דהוי ספיקא דרבנן.</i>, ואז עדיף שישאר הבן עמהן, ולא יכנס גוי במקומו. כאשר אין אפשרות לסדר את המגורים בלא חשש יחוד, \"אין אומרים לו, חטא כדי שיזכה חברך\", והוא אינו צריך להשאר שם כדי להציל את הבנות מאיסורים שעלולים להיגרם בעתיד, אלא אם כן הוא גרם את היווצרות האיסור (כגון שהביא גוי לדירה, וכעת כשהוא חפץ לצאת, הוא יוצר איסור יחוד מן התורה)<sup class=\"footnote-marker\">6</sup><i class=\"footnote\">שו\"ת \"עזרת כהן\" סי' לא.</i>. "
        ],
        [
            "\n<small>מילאנו, איטליה, אייר תשנ\"ג</small>",
            "<b>קנה. נישואי כהן לאשה שהורתה שלא בקדושה ולידתה בקדושה</b>",
            "<b>שאלה:</b>",
            "בדין בת, ישראל וגיורת, שהיא מותרת לכהונה לכתחילה (כדאיתא במפורש במשנה קידושין פרק ד' משנה ו' ובגמ' שם עז ע\"א ובפסקי הרא\"ש שם ובמשנה תורה הל' איסורי ביאה י\"ט יב ובטושו\"ע אה\"ע סי' ז' ע\"ש), האם יש לחשוש לדעתו של הבית שמואל על השו\"ע הנ\"ל וז\"ל \"ואם יש צד אחד ישראל נראה דבעינן גם הורתה ולידתה בקדושה\" עכ\"ל וכדמובא ג\"כ בערוך השולחן, או אפשר שהיא תהיה מותרת לכהן אף אם באמת נתעברה אמה לפני הגיור.",
            "<b>תשובה:</b>",
            "נערה שהורתה שלא בקדושה (מצד אמה) ולידתה בקדושה, גם אם אביה מולידה הוא ישראלי, אין להתיר אותה לכהונה, כפי שציין כב' לדברי ה\"בית שמואל\" באה\"ע<sup class=\"footnote-marker\">1</sup><i class=\"footnote\">סי' ז ס”ק מב.</i>, וכך הוא בוודאי במקרה המדובר. אכן יש לציין מה שהעלה ה\"חזון איש\" (אבן העזר סי' ד ס\"ק ט) דכל כהאי גוונא שהיתה לידתה בקדושה וגירותה היתה יחד עם גירות האם, הגירות חלה בה לא מדין עצמי (שאלו כן, היתה זו גירות מדרבנן על דעת בית-דין) אלא גירות האם חלה גם בה, אפילו למאן דאמר עובר לאו ירך אמו (שמשום זה טבילת הגירות נחשבת כאלו טבלה בעצמה, יבמות דף עח ע\"א וע\"ב) \"לענין עיקר הגירות מיחשב ריצוי האם כריצוי דידיה, וגירותה כגירות דידיה\" (שעל כן יש לוולד חיוב פדיון הבן, ובמצרי - תורת מצרי שני עליו). ולפי זה נראה שבת זו, תורת בת גר וגיורת עליה, שאמנם אף זו אסורה לכהן, כמבואר בשו\"ע סעיף זה, ומכל מקום, אם נישאת - לא תצא, ומה שכתב ה\"בית שמואל\" שיש להצריך שתהא הורתה בקדושה גם כן, אין זה אלא בכדי להתירה להינשא לכהן לכתחילה, כדין שהיה צד אחד ישראל<sup class=\"footnote-marker\">2</sup><i class=\"footnote\">וזה שלא כפי שכתב בספר \"בית משה\" (הובאו דבריו ב\"אוצר הפוסקים\" שם) בדברי ה\"בית שמואל\" \"ותימה על הבית שמואל שקיצר\", והעלה שם שבכהאי גוונא, כיון שאין על הוולד תורת ייחוס אחר האב הישראל, גם אם נשאת, תצא. ולפי הנ\"ל דברי ה\"בית שמואל\" בדקדוק נכתבו.<br>ועיין עוד בספר \"חוות בנימין\" (סי' סח) למרן הגר\"ש ישראלי שדן גם כן בדין גירות העובר במעי אמו, ומסיק קצת בדומה ל\"חזון איש\", אך מכל מקום הוא רואה את גירות הוולד כגירות עצמית. וייתכן שמזה נפקא מינה לעניין השאלה בדיעבד, אם נישאת, וצ\"ע.</i>. "
        ],
        [
            "\n<small>בואנוס איירס, ארגנטינה, כסלו תשנ\"ד</small>",
            "<b>קנו. אשה שהודתה שנבעלה לנוכרי ורוצה להנשא לכהן ומתרצת הודאתה באמתלא</b>",
            "<b>שאלה:</b>",
            "באה לפני בחורה יהודיה שאבקש עבורה ברכה מהאדמו\"ר מלובביץ זי\"ע הכ\"מ. היא סובלת מפחדים כי בעבר עשתה הפלה יזומה ועכשיו היא עומדת לבוא בברית הנישואין עם בחור כהן, שכהונתו מוחזקת הן מצד אביו והן מצד כשרות האם. הזוג החדש בתהליכי חזרה בתשובה ועל כן כשסיפרה לי שנתעברה בעבר מאינו יהודי לא הגבתי מחשש שתהליך החזרה בתשובה יפסיק, גם לא ידעתי מה יהיה סוף סיפור השידוך.",
            "בינתיים הם חיים ביחד ומבקשים ממני ומאשתי להדריכם לקראת החתונה, ואז הסברתי להם שאי אפשר לערוך להם חו\"ק כדת משה וישראל כי היא נפסלה לכהונה.",
            "בינתיים (לאחר כחודש מאז הפגישה הראשונה) חזרה האשה אלי עם סיפור חדש שהיא התעברה מישראלי כשר ולא מנכרי וכל הסיפור הראשון לא היה נכון ורק בגלל שהיתה מבולבלת הובנה כך. האם יש מקום לערוך חו\"ק לזוג זה?",
            "<b>תשובה:</b>",
            "נקדים שעיקר ההכרעה, שאין להשיא אשה זו לכהן, מבוססת על כך שהאמתלא שנתנה, אינה קבילה, וכדלקמן, ונשאר אפוא מה ד\"שוויא נפשיה חתיכה דאיסורא\"<sup class=\"footnote-marker\">1</sup><i class=\"footnote\">ואף שיש אופנים, שבהם כתבו קצת פוסקים, דאין בית-דין כופין להוציא מי שאיסורו מטעם \"שוויא נפשיה\" (עיין ב\"פתחי תשובה\" אבה\"ע סי' סח ס\"ק ד וסי' קטו ס\"ק לז), מכל מקום בוודאי שאין לנו לסייע לה לעבור על איסור דידה בהשאתה לכהן.</i>, אלא שיש להעיר צדדים אחרים, שיש לדון בהם גם אלו היתה האמתלא קבילה:",
            "1. גם על ידי אמתלא טובה, לא תהיה עדיפה מאשה הבאה לפנינו כשנתייחדה עם אדם<sup class=\"footnote-marker\">2</sup><i class=\"footnote\">ואין לדון דבריה כמי שבאה לפנינו ואומרת \"נבעלתי ולכשר נבעלתי\" בלא ריעותא שנסתרה, דבזה יש לה \"מיגו דאי בעי שתיק\". שאני הכא שאיננה נותנת אמתלא (וממילא אינה חוזרת מזה) לכלל דבריה הראשונים: לעובדה שנסתרה ונבעלה, וממילא משמשים דבריה הראשונים כריעותא המצריכים טענתה הנוכחית. ובדומה כתבנו בגוף התשובה בטעם \"ב\" השני.</i>, ותחילת טענתה: נבעלתי ולכשר נבעלתי. בכהאי גוונא, אף שיש לה מיגו - לאחד התירוצים בתוספות<sup class=\"footnote-marker\">3</sup><i class=\"footnote\">כתובות יד ע\"ב ד\"ה כמאן. וקצת נראה שב\"כנסת יחזקאל\" (סי' נו) חש לה. ועיין עוד ב\"בית שמואל\" (סי' ו ס\"ק לא) שהביא את שני תירוצי התוספות. ואף שבמילתא דרבנן היה מקום להקל כלישנא קמא בתוס' (עיין ביאור הגר\"א שהכריע להלכה כדעה זו שהובאה בשו\"ע סי' ו סעיף יז כדעה בתרא), על כל פנים גם ללישנא קמא בעינן רוב אחד כשרים, כדברי שמואל (כתובות יד ע\"א) \"את לא תיעביד עובדא עד דאיכא רוב כשרים\".</i> - אין להשיאה לכתחילה לכהן רק בתרי רובי, וגם לתי' האחר בתוספות צריך לכל הפחות רוב אחד כשרים.",
            "2. לכאורה לשיטת הרמב\"ם שפסק לחוש \"מדאפקרא נפשא גביה, אפקרה נפשה לעלמא\"<sup class=\"footnote-marker\">4</sup><i class=\"footnote\">. רמב\"ם הל' יבום פ\"ג הל' ד.</i>, יש לדון מצד עצם ידיעתנו שחיה בפריצות עם הכהן הנ\"ל (ואף לולא דבריה לגבי ההפלה!), אפשר שיש לחוש, שנבעלה גם לאחרים הפסולים, ואסורה לכהן<sup class=\"footnote-marker\">5</sup><i class=\"footnote\">\"כנסת יחזקאל\" סי' נו הנ\"ל.</i>. רק בזה הכריעו ה\"נודע ביהודה\"<sup class=\"footnote-marker\">6</sup><i class=\"footnote\">\"דגול מרבבה\" לשו\"ע סי' ו סע' יז.</i> ורבי עקיבא איגר<sup class=\"footnote-marker\">7</sup><i class=\"footnote\">שו\"ת רע\"א סי' פה, בפסקים.</i> להקל, ובאופן שנבעלה לכשר באופן תדיר, אף ה\"כנסת ישראל\" יודה.",
            "יוצא מכאן שהאמתלא שהאשה נתנה, אינה מועילה מכמה טעמים:",
            "1. המהרש\"א בביאור התוס'<sup class=\"footnote-marker\">8</sup><i class=\"footnote\">יבמות קיח ע\"א ד\"ה סד\"א, ורע\"א (פסקים פה) הביאו. אמנם ב\"אחיעזר\" (סי' ג) הביא דברי מהרש\"ל שחלק על מהרש\"א.</i> כתב, שאין בכוחה של אמתלא אלא לסלק את דיבורה הראשון, כאִלו לא אמרתו. אך איננו יכולים, על אף האמתלא, להאמין לדיבורה השני במקום שזקוקים לדיבורה כדי להתירה. והנה, בנדון דידן שהאשה התעברה<sup class=\"footnote-marker\">9</sup><i class=\"footnote\">לפי הודאתה, שלא חזרה בה מזה. והדבר אף ניתן לבדיקה בביה\"ח.</i>, לולא שתטען בברי \"לכשר נבעלתי\" - לא נוכל להתירה לכהן מן הספק<sup class=\"footnote-marker\">10</sup><i class=\"footnote\">וגם אם תטען כן, בעי תרי רובי להתירה לכתחילה, לולא המיגו לתירוץ אחד בתוס'.</i>. אך לפי מה שכתב בתשובות רע\"א (סי' פה), יש לומר שבנדון דידן, שאין זקוקים לתוכן דבריה האחרונים בתורת עדות, רק כטענת \"ברי\" - שומעים לה.",
            "2. אותם האופנים שמצאנו, שמהני בהם אמתלא, הם באופן שבשעה ששוויא נפשיה היא החמירה לאסור את עצמה, והיום, בלי שנשתנה דבר מאז, היא מסבירה לנו עכשיו שאז לא דיברה אמת, ואנו מאמינים לדבריה האחרונים. אך אם נשתנה דבר מה, אין להאמין לאמתלא, דיש לומר שבעקבות השינוי היא משקרת עכשיו ומשנה טענתה<sup class=\"footnote-marker\">11</sup><i class=\"footnote\">כן כתב ב\"פרי השדה\" (ח\"ד סי' קב), הובאו דבריו ב\"אוצר הפוסקים\" (סי' מז סעיף ד).</i>. וכן יש לומר בנדון דידן שנראה לעין, שבטענתה הראשונה לא היתה מודעת להשלכת דבריה לאוסרה על כהן, ורק משנתברר לה הדבר, ונתנה עיניה בכהן זה - יש לחוש שמשקרת, ולא יהני האמתלא<sup class=\"footnote-marker\">12</sup><i class=\"footnote\">כעין זה כתב ב\"חתם סופר\" (סי' יח) על אשה שהתעברה לזנונים, דמה דמהני בדיקה דידה - רק אם בדקוה בשעת מעשה. אך אם בדקוה רק אחר שנשתדכה לכהן, חיישינן שמא עיניה נתנה בו ומשקרת.</i>.",
            "3. טענת האמתלא \"הייתי מבולבלת\" דומה בסברא לאמתלא \"דרך שחוק אמרתי לך\"<sup class=\"footnote-marker\">13</sup><i class=\"footnote\">רמב\"ם הל' איסורי ביאה פ\"ד הל' י.</i>, שאיננה נחשבת לאמתלא טובה<sup class=\"footnote-marker\">14</sup><i class=\"footnote\">אכן, אִלו הייתה אומרת, בנוסף על מה שאמרה \"הייתי מבולבלת\", פחדתי לומר שהייתי מעוברת מיהודי, כי היו מאשימים אותי שהרגתי עובר יהודי, לזה חשבתי להעלים עובדא זו, אבל האמת היא שהעובר היה מיהודי, הרי זה היה יכול להיחשב לאמתלא המתקבלת על הדעת.</i>. ואף בלאו הכי יש לדחות האמתלא לפי שיקול דעתו של הרב, שכן הדברים נראים לפי מה ששתקה תקופה ארוכה בזמן בירור עניינה<sup class=\"footnote-marker\">15</sup><i class=\"footnote\">אך אין לדון שתיקתה כ\"הוחזק ל' יום\" דלא מהני אחרי זה אמתלא, דאין נחשב מוחזק על פי דיבורה, רק על פי מעשיה (שו\"ת \"פני יהושע\" אבן העזר סי' א). וכאן אדרבה, מעשיה מראים (אם בכלל) הפוך, שמותרת לכהן, שהרי חיה בפריצות עמו!</i>, ובפירוש נתנה ההלכה מקום לשיקול הדעת, שכן לשון השו\"ע אבה\"ע סי' מז סעיף ד: \"אם נותנת אמתלאה לדבריה... וראינו בדבריה ממש\" וכו'<sup class=\"footnote-marker\">16</sup><i class=\"footnote\">עוד היה מקום לדון להתירה מצד מה שכתב בשו\"ת \"פני יהושע\" הנ\"ל, דאין \"שוויא נפשיה\" במה שאומר לפני עד אחד, ואפילו אמתלא אין צריך לחזור בה. אך גם ב\"פני יהושע\" נראה קצת שאינו מוכרע לו הדבר. ועוד, דעל כרחך נצטרך לומר דלא יקשה מן האומרת לבעלה \"טמאה אני\" - דכוונת ה\"פני יהושע\" רק למודה בפני עד אחד שאינו נוגע לו, ומשום שכלפי הנוגעים בדבר תוכל להכחיש העד, לכן אינה חוששת ומודה בדברים שאינם בפני העד. ויש לדמות המודה בפני הרב ומעונינת בפסיקתו בעניינה כמודה בפני הבעל.</i>. "
        ]
    ],
    "sectionNames": [
        "Teshuva",
        "Paragraph"
    ]
}