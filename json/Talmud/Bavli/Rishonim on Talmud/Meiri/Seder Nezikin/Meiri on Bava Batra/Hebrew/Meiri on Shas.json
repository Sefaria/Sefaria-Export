{
    "language": "he",
    "title": "Meiri on Bava Batra",
    "versionSource": "http://www.sefaria.org",
    "versionTitle": "Meiri on Shas",
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "מאירי על בבא בתרא",
    "categories": [
        "Talmud",
        "Bavli",
        "Rishonim on Talmud",
        "Meiri",
        "Seder Nezikin"
    ],
    "text": {
        "Introduction": [
            "<b>אמר</b> מנחם בן שלמה לבית מאיר י\"א זאת המסכת ר\"ל מסכת בבא בתרא אמנם היא מסדר נזיקין והורגלנו בלמודה אחר מסכת בבא מציעא לסבה אשר הזכרנו בפתיחת החבור והיא כוללת עשרה פרקים וסדרם לפי שטתנו א' השותפין ב' לא יחפור ג' חזקת הבתים ד' המוכר את הבית ה' המוכר את הספינה ו' המוכר פירות ז' בית כור ח' יש נוחלין ט' מי שמת י' גט פשוט וכבר קדם לנו בפתיחת מסכת בבא קמא על שלושת המסכתות ר\"ל בבא קמא ומציעא ובתרא ששלשתן מסכתא אחת חלוקה לשלשה שערים ונקרא הראשון בבא קמא כלומר השער הראשון כי השער יתורגם בלשון ארמי בבא ונקרא השני מציעא והשלישי בתרא וכן ביארנו בענין שלשת המסכיות שהוא סובב לבאר עיקרי הדינין במה שאין בו צד דיני נפשות כלל ובאו עניני השער הראשון לבאר הדינין והתביעות הבאות מזה לזה מצד הזק המגיע ממנו לחברו הן מצד ממונו הן מצד גופו ובאו עניני השער השני לבאר הדינין בתביעות הבאות דרך טענה מאדם לחברו שלא מצד הזק אלא מחמת טענות אחרות כענין המחלוקות במציאה ופקדון ודרכי הקנינים וההלואות והשאלה והשכירות והקבלנות ועניני השער השלישי אשר אנו עסוקים בו עכשיו אמנם יבאו בעניני התביעות הבאות מאדם לחברו מצד קרקעות הן מצד היזק המגיע לשכנים מזה לזה בעניני דירתם וכן בעניני חלוקת הקרקעות המשותפים או חזקת אחר בשלו ובהיזק חברו או חזקתו בשל חברו על איזה צד תועיל ודיני המכירות והירושות והנחלות והצואות ודיני תקון שטרות:",
            "<b>ועל</b> אלו הצדדין יחלקו עניני המסכת לששה חלקים הראשון לבאר בענין השותפין על איזה צד כופין זה את זה לחלוק ובאיזה בנין ועל איזה צד אין כופין הן מתחלת הענין ומעיקרו הן שנחלק כבר ונפלה מחיצה המבדלת ויתגלגל בענין זה דין היזק ראיה וכן בני החצר באלו דברים כופין זה את זה ויתגלגל הענין בבני מבוי ובבני העיר כלה באלו דברים כופין זה את זה השני בהיזק הבא מן השכנים מזה לזה הן מאליו הן מצד מעשה שאחד מהם עושה בשלו ומגיע מאותו מעשה היזק לחברו הן לאלתר הן לאחר זמן על איזה צד צריך להזהר מזה ולהרחיק מעשה שלו מתחום חברו ועל איזה צד אין צריך להזהר השלישי בעניני החזקות ר\"ל המחזיק בנכסי אחר וטוען שהוא שלו בטענת מכירה וכבר עמדה בידו זמן שחזקתו מועלת בכך וזו היא חזקה שיש עמה טענה וכן שמחזיק בתוך שלו בקצת דברים שהיה חברו יכול למחות בו מצד היזק המגיע לו בכך ולא מיחה והלה טוען בזכותו מצד מחילה והיא חזקה שאין עמה טענה ושאר דינים שבעניני החזקות הרביעי בעניני המכירות מה שנכלל בענין המכר ומה שאינו נכלל בה וכן דרכי המכירה במטלטלין במה נקנין ובמה אין נקנין ואם נמצא הפסד בהם מה דינו בחזרה או בחיוב אחריות וכן טעות שנמצא במכירת המטלטלין או הקרקעות כיצד הוא דינן החמישי בעניני הנחלות הן סדר הנחלות על ראשון ראשון הן עניני הבכורה הן על איזה צד יכול לרבות לאחד ולמעט לאחר ודיני הצואות ושאר דיני הנחלות והמחלוקות והספקות הבאות בין היורשים זה בזה או ליורשים עם אחרים אם מצד צואת המוריש אם מצד אחר הששי בדיני השטרות והטפסתן ותקונן ושעבוד הלוה והערב והלוקח החלק הראשון יתבאר בפרק הראשון ומעט ממנו בפרק שלישי והשני יתבאר בפרק השני ר\"ל לא יחפור והשלישי יתבאר בפרק השלישי ר\"ל חזקת הבתים הרביעי יתבאר בארבעה פרקים והם המוכר את הבית והמוכר את הספינה והמוכר פירות והאומר בית כור עפר וכו' החמשי יתבאר בפרק יש נוחלין ובפרק מי שמת הששי יתבאר בפרק אחרון והוא פרק גט פשוט זהו יסוד המסכתא דרך כלל אלא שבאו בה הרבה דינין ארכי הענינים על ידי גלגול כמו שיתבאר:",
            "<b>והפרק</b> הראשון ממנה אמנם יסוד הכונה בו לבאר בו עניני החלק הראשון ורבו יסוב על חמשה ענינים הראשון בשותפין אם כופין זה את זה לחלוק אם לאו ואם חלקו מ\"מ באיזה בנין ובאלו מחיצות כופין זה את זה לבנות ויתגלגל בו דין היזק ראיה השני בשלא רצה האחד לבנות ובנה האחר מעצמו אם יש בה צד שיתגלגל אחר הבנין חיוב תשלומין לחברו השלישי במה שכבר נחלק ונפלה המחיצה במה כופין זה את זה ויתגלגל בתוכו קצת מדיני חזקה שאין עמה טענה ואם טען שכבר פרע חלקו על איזה צד נאמן ועל איזה צד אינו נאמן הרביעי בני החצר במה כופין זה את זה ויתגלגל דין זה אף בבני מבוי ואף בבני העיר במה כופין זה את זה החמישי שיעור הקרקע שבשעור זה כופין זה את זה לחלוק עד שבפחות משעור זה לא יהא כח ביד אחד מהם לכוף את חברו בכך מצד שאין כאן דין חלוקה זהו שרש הפרק דרך כלל אלא שיבאו בה הרבה דינין על ידי גלגול כי חק לסוגית התלמוד הוא כמו שקדם:"
        ],
        "": [
            [],
            [],
            [
                "<b>והמשנה</b> הראשונה ממנו אמנם תכוין להתחיל בביאור עניני החלק הראשון והוא שאמר השותפין שרצו לעשות מחיצה בחצר בונין את הכותל באמצע מקום שנהגו לבנות גויל גזית כפסים לבנים בונין הכל כמנהג המדינה בגויל זה נותן שלשה טפחים וזה נותן שלשה טפחים בגזית זה נותן טפחיים ומחצה וזה נותן טפחיים ומחצה בכפיסין זה נותן טפחיים וזה נותן טפחיים בלבנים זה נותן טפח ומחצה וזה נותן טפח ומחצה לפיכך אם נפל הכותל המקום והאבנים של שניהם וכן בגנה מקום שנהגו לגדור מחייבין אותו אבל בבקעה שנהגו שלא לגדור אין מחייבין אותו אלא אם רצה כונס לתוך שלו ובונה ועושה חזות מבחוץ לפיכך אם נפל הכותל המקום והאבנים שלו ואם עשו מדעת שניהם בונים את הכותל באמצע ועושין חזות מכאן ומכאן לפיכך אם נפל הכותל המקום והאבנים של שניהם אמר הר\"ם זו החצר שזכר בכאן הוא חצר שאין בה דין חלוקה ולפיכך אין חולקין אותה אלא ברצון שניהם אבל אם יש בה דין חלוקה ורוצה האחד לחלוק חולקין וכופין לשני על זה וכיון שרצו על זה לחלוק ונתרצה כל אחד משניהם ברוח פלני כגון שהחזיק בקרקע ברגלו וכיוצא בו אין אחד משניהם יכול לחזור בו אלא כופין אותו לבנות כמנהג המדינה וצריך להיות גובה הכותל שחייבין לבנות ארבע אמות כדי שלא יראה כל אחד מחברו כי הראיה היזק ויהיה הכותל שלו בלא חורין כדי שלא יזיקו זה את זה בראיה גויל אבן שאינו חלק ושוה גזית אבן שוה וחלק כפיסין חצי לבנה ולבנים שלמים ומה שהצריך להיות הכותל הבנוי מכפיסין רחב יותר מרוחב הכותל הנבנה מלבנים טפח לפי שעל כל פנים צריך להניח ריוח בין הכפיסין כדי לשום בו הטיט ושיעור זה עם הטיט שטוחים על הכותל הכל לפי המנהג ואם מנהג המדינה לעשות מחיצת קנים בהוצין כופין אותו על זה ובלבד שתהא אותה מחיצה מעובה כדי שלא יראה אחד מהם לחברו המקום והאבנים של שניהם אע\"פ שהם ברשות אחד מהם ולא נאמר המוציא מחברו עליו הראיה כיון שהוחזקו שניהם וכן בגנה וכו' פשט משנה זו יש בה חסרון ופירושה כמו שזכרו וזה כי מי שמכר גנה סתם ולא זכר שהיא מעורבת עם גנת פלוני מחייבין ללוקח לעשות מחיצת הגדר ואפילו במקום שנהגו שלא לגדור אבל מי שמכר בבקעה סתם אין כופין את הלוקח לגדור ואפילו במקום שנהגו לגדור סתם בקעה כמקום שנהגו שלא לגדור ופירוש חזות מחזה כלומר דבר הנראה להודיע למי הוא הכותל והוא שיטוח בסיד מן הכותל שעור אמה בראש הכותל לצד חלק חברו וטעם היותו מבחוץ לצד חברו לפי שאם לא יטוח כלל יוכל חברו לטעון שהכותל של שניהם בשתוף ואם טח אותו לצד חלקו כלומר מבפנים היה חברו טח מצד אחר סמוך לחלקו ויטעון שהוא משותף ביניהם ואם תאמר יקציע אותה הטיחה כיון שהוא לצד חלקו ויטעון שיש לו חלק בכותל זה אי אפשר לפי שמקום הגדירה יהיה נכר ושאר המשנה מובן ממה שקדם מן הפירוש:",
                "<b>אמר</b> המאירי השותפין שרצו לעשות מחיצה בחצר בונין את הכותל באמצע וכו' צריך שתדע בתחלת משנה זו מה שנאמר במשנה אחרונה י\"א א' והוא שכל שיש קרקע משותפת בין שני בני אדם על איזה צד שהם משותפים בה הן שירשוה כאחד הן שלקחוה כאחד הן שלקח זה מזה חציה הן שהחזיקו בה שניהם מן ההפקר הן כל צד אחר שקרקע זה מ\"מ משתפת בין שניהם אין כופין זה את זה לחלוק אא\"כ יש בה שיעור חלוקה ושיעור חלוקה זו יתבאר במשנה אחרונה בכל קרקע וקרקע איזה שיעורו ובחצר יתבאר שם שיעורו ארבע אמות לזה וארבע אמות לזה:",
                "<b>ואחר</b> שתדע הקדמה זו תדע שבגמרא נחלקו בלשון מחיצה זו לשני פנים קצת התלמידים הבינוה בענין כותל מלשון מחיצת הכרם עושה לו מחיצה וכן רבים ופירשו משנה זו בשכבר נחלקה החצר הן שהיתה בה דין חלוקה וכפו זה את זה לחלוק הן שלא היתה בה דין חלוקה ונתרצו שניהם זה לזה וחלקוה ואע\"פ שנחלקה היו סוברין שלא לכוף זה את זה במחיצה והוא שאמר שאם רצו לעשות מחיצה ר\"ל שנמלכו שניהם לעשותה בונין אותה באמצע ובעובי שנהגו במדינה על הדרך שיתבאר במשנה זו ולמדת ממשנה זו לשיטה זו שאם לא רצו בכך אין כופין זה את זה ואחר שכן אתה צריך לומר על כרחך שהיזק ראיה אינו היזק ושמא תאמר לדעת זה ומה ענין כפייתם בחלוקה אחר שאין כופין זה את זה לעשות מחיצה בין החלקים והלא תשמישם חוזר ומערב את החלקים אפשר שחולקין בראשי פסיפסין להכרא בעלמא שלא ליכנס אחד בתחום חברו ומ\"מ כשנתרצו בכך וקנו מידם א\"א להם לחזור ובונין את הכותל באמצע ואין כאן קנין דברים שנאמר עליו שאינו קנין כמו שיתבאר שהרי מקנה אחד לחברו חצי ההוצאה ומשעבד עצמו וכן חצי מקום הכותל ומ\"מ כבר נדחית סברא זו בגמ' לומר שכל שנודע חלקו של כל אחד ואחד הן שהיתה שם דין חלוקה וכפו זה את זה לחלוק הן שלא היתה שם דין חלוקה ונתרצו וחלקו והובררה חלקו של כל אחד ואחד כופין זה את זה לעשות מחיצה הראויה לשם לפי המנהג שהרי יש כאן היזק ראיה והיזק ראיה שמיה היזק ומלת מחיצה זו פירושה מענין חלוקה מלשון מחצת העדה ואלו היתה שם דין חלוקה לא היינו צריכים כלל לרצון שהרי אף אחד כופה את חברו אלא משנה זו בשאין בה דין חלוקה ואעפ\"כ הואיל ורצו לעשות מחיצה ר\"ל שנתרצו זה לזה לחלוק וקנו מידם כופין אח\"כ זה את זה לבנות מחיצה הראויה באמצע:",
                "<b>והקשו</b> בגמ' והלא קנין דברים הוא זה ר\"ל שקנו מידו שיחלוק לא שישעבד עצמו מעכשו בשום דבר וקנין דברים אינו כלום ופירשוה שקנו מידם ברוחות ר\"ל שנפל חלקו של זה לרוח מזרחי וקנו מידו לזכות לחברו כל חלק שהיה לו ברוח מערבי וכן חברו לו ונמצא לשיטה זו שכל שנחלק החצר הן ע\"י הכרח כגון שיש בה דין חלוקה וכפו בה זה את זה הן ע\"י רצוי וכגון שלא היה שם דין חלוקה ונתרצו זה לזה לחלוק מאחר שנחלק מ\"מ על צד שאין יכולין לחזור כגון שקנו מידם ברוחות או שהחזיקו זה בחלקו וזה בחלקו ונעל וגדר זה בפני זה ושתק או אף שלא בפניו וכגון שאמרו זה לזה חזק וקני ויש מפרשים אותה אף בהחזיקו זה שלא בפני זה ושלא אמרו זה לזה לך חזק וקני שמאחר שנתרצו לחלוק וחלקו הרי הוא כמי שאמרו זה לזה לך חזק וקני אחר חלוקתם אע\"פ שלא קנו מידם כופין זה את זה לעשות שם מחיצה הראויה וכופה כל אחד מהם את חברו ליתן מחלקו מקום לחצי רוחב הכותל והוא שאמר בונין את הכותל באמצע וכן כופהו בחצי ההוצאה:",
                "<b>ואין</b> עיקר המחיצה ר\"ל אם לעשותה ואם שלא לעשותה תלוי במנהג שאין ספק שכל תשמישי חצר ובית אין מנהג בשום מקום שלא לעשות מחיצה בין איש לאיש וכן גובה הכותל לא הוצרך בו למנהג שכל שהוא מצד היזק ראיה עד ארבע אמות וכן אין לענין זה חזקה כלל ר\"ל שאפילו עמדו כך שנים רבות בלא מחיצה כופהו כל זמן שירצה הן בעיקר חלוקה הן בעשיית המחיצה על הדרך שביארנו וכמו שנבאר בגמרא הא מ\"מ רוחב הכותל תלוי במנהג המדינה ואין כופין זה את זה למעט באוירו ולהרחיב עובי הכותל אלא לפי המנהג והוא שאמר מקום שנהגו לבנות גויל והוא רוחב ששה טפחים וענין מלת גויל פירושה אבנים שאין משפות ומתוך שאין משפין אותן נשאר בה כל שיעורה שבמקום שנחצבה והוא ששה עם טיחת הסיד שעליה וגזית הוא שהיו משפין אותן ואותו השפוי היה ממעט בהם טפח ונשארו חמשה וכפיסים היו בנין האריחים שכל אחד מהם חצי לבנה שרחבה שלשה טפחים ונמצא שרחבו של אריח טפח ומחצה וכשאדם מחבר שנים מהם ברחב ומערבן בסיד ביניהם בעובי טפח נמצא רוחב הבנין ארבעה טפחים ולבנים הוא בנין הלבנים ואין תוספת סיד ברחבן ונמצא רחב הבנין שלשה ואמר שאיזה מאלו שהיה נהוג באותה המדינה כופה בו אחד את חברו ולא בזולתו:",
                "<b>ומה</b> שאמר אח\"כ הכל כמנהג המדינה חזר וכלל שאם המנהג בזולת אחד מאלו כופהו על פי המנהג לבד ואפילו נהגו בקנים ובהוצין ובלבד שיסתלק משם היזק ראיה ר\"ל שלא יהא שם אויר שיסתכל בו הא כל שלא נסתלק היזק ראיה יפה אפילו נהגו כופין זה את זה עד שיסתלק ואין המנהג מועיל במקום שלא נסתלק שאם לא כן למה שאלו הכל לאיתויי מאי הא ודאי לאיתויי כל המקומות לפי מנהגם אלא שאף המנהג אינו מועיל במקום שהדין בטל וכן כתבוה חכמי הצרפתים והורו מכאן שאין לסמוך על המנהג במקום שעיקר הענין בטל הא כל שנסתלק היזק ראיה הולכין אחר המנהג ואף במחיצה קלה שבקלות ואין חוששין להיזק שמיעה כלל ר\"ל שהקול נכנס משם לכאן להדיא מתוך דקות המחיצה שסתם בני אדם נזהרים בדבורם הם:",
                "<b>ואם</b> היא עיר חדשה ואין שם מנהג כלל יש אומרים שכופין זה את זה ברחב שבבנינים ואני אומר שאין כופין אלא על הנקל ובלבד שתספיק מחיצה זו לשם על פי אומנין שבאותו זמן:",
                "<b>ואמר</b> אח\"כ שכל אחד מהם נותן חצי מקום הכותל מחלקו והוא שאמר בגויל זה נותן שלשה טפחים וזה נותן שלשה טפחים וכן בכלם לפי רחב המחיצה לפיכך אם נפל הכותל הרי המקום והאבנים של שניהם ופירשו בגמ' שאפילו נפלו לרשות אחד מהם או שפנה אותו לרשותו ואין כאן עדים בפנויו וטוען שחברו מכרם לו או נתנם לו שנמצא האחד מוציא מחברו אין לזה בהם חזקה ולמדנו שכל שנודע לשני שותפין אע\"פ שהוא עכשו ברשות אחד מהם וטען שחברו מכרה או נתנה לו אינו נאמן אא\"כ הוא מביא ראיה או לאחר חלוקה וכמו שכתבנו בפרק הבית והעליה קט\"ז ב' ואפילו נשתהא ביד האחד הרבה ואע\"פ שכבר שמענו דבר זה בפרק הבית והעליה שמא לא למדנו שם אלא בשהייה מועטת ולמדנו כאן אף בשהייה מרובה או שמא לא למדנו שם אלא מן האבנים ולמדנו כאן אף מן המקום אלא שזה אינו שהמקום אינו בכלל הטענה ולא הוזכר אלא אגב גררא:",
                "<b>וכן</b> בגנה של פירות וירקות מקום שנהגו לגדור מחייבין אותו אבל בקעה והוא שדה הלבן שרחוק הרבה וכן שאין ראיה מזקת בו כלל מקום שנהגו שלא לגדור אין מחייבין אותו והקשו בגמ' לסוגיית משנה זו ופירשוה שסתם גינה ר\"ל ואין שם מנהג הרי הוא כנהגו לגדור וכופין זה את זה על הדרך שביארנו בחצר ובית הן שיש שם דין חלוקה וכפו זה את זה לחלוק הן שלא היה שם דין חלוקה ונתרצו זה לזה לחלוק ומ\"מ נהגו בהדיא שלא לגדור אין כופין ואין הדין כן בבית ובחצר כמו שביארנו אבל בסתם בקעה אין כופין אותו ובמקום שנהגו אף בבקעה כופין אף בבקעה ודבר זה אף הוא נאמר משום היזק ראיה כמו שאמר וכן בגנה ומעתה אף הוא כופהו בגובה ארבע אמות וגדולי המחברים כתבו שאין כופין אותו אלא בעשרה טפחים והוא תמה ומ\"מ מאחר שאין כאן אלא משום היזק ראיה אינו כופהו אלא במחיצה שבינו לבינו אבל לגדור ביניהם ובין רשות הרבים אין מחייבין אותו לגדור וכן כתבוה גאוני ספרד וגדולי המחברים מפרשים סתם גנה ובקעה בדרך אחרת וכן פירשו שאף במקום שנהגו שלא לגדור בגנה כופהו והוא שהם כתבו המוכר גנה לחברו סתם והיתה מעורבת עם גנות אחרות כופין את הלוקח לבנות את הכותל ביניהם ואפילו במקום שנהגו שלא לגדור וזה תמה ומ\"מ בתלמוד המערב שנאוה בגנה בין במקום שנהגו לגדור בין מקום שנהגו שלא לגדור כופין בבקעה מקום שנהגו לגדור כופין שלא לגדור אין כופין:",
                "<b>אלא</b> אם רצה וכו' כלומר אחר שבבקעה אין כופין אותו לגדור אם רצה אחד מהם לגדור כונס לתוך שלו ובונה ואין כופה את האחר אף במקום הכותל כלל וכיצד הוא עושה להיות הדבר נכר שהכל עשה משלו עושה לו חזות מבחוץ והוא טיחה כמו אמה בסיד מצד חברו ואם היתה של קנים והוצים מחבר עליהם מעט קנים בגובה הכותל מבחוץ ושורקם בטיט והוא סימן שהכל נעשה משלו וכל שנפל לארך הימים ולא נודע מי בנאה החזות מודיע שזה החזות חוצה לו בנאה ומקום ואבנים שלו ומתוך כך אם עשאוה מדעת שניהם שהם בונים באמצע הואיל וסתם מחיצות אלו אינן נעשות בשתוף יעשו חזות מכאן ומכאן להודיע שהיא של שניהם שאם תאמר לא יעשו ממנו כלל שמא יעשנה אחד מהם ברמאות ובחצר אין חזות עושה בו כלום הואיל והיה בידו לכופו ואין צורך לא לאחד ולא לשנים שאף אנו אומרים לו היה לך לכופו והילכך אין צורך לעשות לו שני חזותים שאף אחד אין מועיל בו וכן כתבוה חכמי ספרד ומ\"מ יש מי שפירש שאף בחצר אחד מועיל בו וזה שלא הוצרכנו בה לשנים כששנים בונים אותה שאין לחוש שמא יעשנה אחד ברמאות שהרי חצר תשמישה תדיר ויד הזיוף רותתת ונרתעת לאחוריה וכן בגנה לשיטת המדמים אותה לבית ומ\"מ לדעתנו במקום שנהגו שלא לגדור אם עשו מדעת שניהם עושין שנים כבקעה וראשון עקר:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>",
                "<b>זה</b> שביארנו במשנה שענין זה אין לו חזקה כלל ר\"ל שאפילו עמדו שנים רבות בלא חלוקה אין לו חזקה שלא לחלוק פשוטה היא ואין צריכה ראיה ומ\"מ גדולי ספרד כתבו הטעם שהרי אין חלקו של אחד מסויים כדי שיחזיק בו אבל מה שביארנו בשחלקו שאף מניעת המחיצה אין להם בה חזקה ר\"ל שאע\"פ שחלקו של כל אחד מסויים ועמדו שלש שנים בלא מחיצה אין להם טענה לומר זה לזה כבר החזקתי לדור כן טעם הדבר מפני שהיזק ראיה אין לו חזקה מפני שהוא היזק קבוע ודומה לקוטרא ובית הכסא שאין לו חזקה כמו שיתבאר כ\"ג א' וזהו שאמרו בגמרא טעמא דרצו הא לא רצו לא אלמא היזק ראיה לא שמיה היזק ואם תאמר שהיזק ראיה יש לו חזקה היאך מוכיח ממנה שהיזק ראיה אינו היזק שמא ודאי שמיה היזק אלא שבזו כבר החזיקו ואי משום דמתני' סתמא איתניה מ\"מ אפשר לפרשה כן ר\"ל בהחזיקו אלא שעל כל פנים היזק ראיה אין בו חזקה ומ\"מ יש מפקפקין בה ממה שנאמר בסוף פרק חזקת הבתים נ\"ח ב' חלון המצרית אין לו חזקה וענינו שאין ראשו של אדם יכול ליכנס לשם והרי חברו יכול לטעון זה שלא מחיתי מפני שלא היה בה עלי שום היזק ומתוך כך כשזה רוצה לבנות כנגד חלון זה בתוך ד' אמות אין בעל חלון יכול לעכבו מטעם חזקה אבל חלון הצורי שראשו של אדם יכול ליכנס בתוכה כיון שיש בה היזק יש לבעל חלון בה טענת חזקת מחילה ומעכב עליו שלא לבנות כנגדו ואף במצרית פרשו שם שאם היה למטה מארבע אמות יש לו בה חזקה שאע\"פ שאין ראשו נכנס מ\"מ יש כאן ראיה בלא הכנסת הראש והרי הוא עומד ורואה ברשותו ומתוך כך יש לו בה חזקה והא למדת שאף היזק ראייה יש לו חזקה ומ\"מ תירצוה גאוני ספרד שכל שהוא עושה מעשה היוצא ממנו היזק ראיה והלה רואה ושותק יש לו ודאי חזקה ר\"ל חזקת מחילה ומכיון שפתח ושתק החזיק אבל זו שבכאן אין אנו עסוקים בחזקת מחילה ועל ידי מעשה אלא שלא עשה אחד מהם כלום אלא שיושבים בלא מחיצה ומתוך כך אין כאן חזקה ואם עוד רבות בשנים שדרו בה בדרך זה ואף חלון אין בה חזקה אלא לחלון עצמו הא לראיה ר\"ל שיהא יכול לומר הריני עומד בחלון ומעיין ברשותך כרצוני שכך החזקתי לא ומגדולי הפוסקים דחו זה של חלון הצורית לפסוק שאין בה חזקה כל זמן שיהא שם היזק ראיה מפני סוגיא זו של שותפין שכופין זה את זה בכותל ואפילו דרו שם בלא מחיצה כמה שנים ואין צורך בכך כמו שביארנו וכל שכן שאין ראוי לדחות משנה שלמה מתוך דחק שבמשנה:",
                "<b>וגדולי</b> המפרשים מחזקים אותה בדרך אחרת לומר שאף כשנאמר במקום אחר שהיזק ראיה יש בו חזקה בזו אין בו חזקה והוא שכל ששניהם משתמשים בדרך אחת אין להם חזקה זה על זה שהרי זה אומר לו היאך הייתי מוחה ואף אני הייתי משתמש בדרך זה עמו וכשם שהייתי סובל את שלו כך היה הוא סובל את שלי ונמצא טעם זה בין בעיקר החלוקה בין בעשיית המחיצה אחר שחלקו ויראה לי בטעם זה דוקא בששניהם משתמשים בערבוביא זה בשל זה וזה בשל זה כברשות אחד והרי זה מזיק לזה באותו צד עצמו שהוא מזיק לו אבל אם זה סובל לזה נזק אחד והוא סובל לו נזק אחר כגון שזה סובל לו ניעוץ בשלו וזה סובל לו שופכין בשלו כל אחד ואחד טוען בחזקתו ואינה נפקעת מצד מה שהוא מהנהו ממקום אחר וא\"כ אף בשאר הנאות היה לנו לומר סובל הייתי בשביל שהיו קצת הנאות מגיעות לי ממנו כך נראה לי ברור ולא עוד אלא שאני חוזר ודן כן אף בנזק של מין אחד הואיל ואין תשמישו בגוף אותו הנזק וכל חלון כנגד חלון או ניעוץ לזה בכאן ולזה במקום אחר אומר אני שהחזיקו:",
                "<b>כבר</b> ידעת שאסור לזרוע תבואה או ירקות בצד הגפנים או ליטע גפן בצד הירק ומ\"מ אם עשה כן אינו לוקה אלא שנאסרו התבואה והגפנים אם הם שלו הא של חברו לא קדש שאין אדם מקדש דבר שאינו שלו הילכך המסכך גפנו על תבואתו של חברו נתקדשה גפנו ולא נתקדשה התבואה סכך גפן חברו על תבואת עצמו נתקדשה התבואה ולא הגפנים גפן חברו על תבואת חברו לא נתקדשה אחת מהם רצה זה לזרוע בצד הכרם לכתחלה מרחיק ארבע אמות מעיקרי הגפנים שכל שנתרחק ארבע אמות אין כאן לא יניקה ולא מראית העין היה גדר גבוה עשרה בנתים מותר ליטע כרם בצדו מכאן וירקות או תבואה בצדו מכאן ואע\"פ שמ\"מ יונקים זה מזה לא אסרו חכמים אלא במקום יניקה ומראית העין אבל יניקה בלא מראית העין כגון היה גדר בנתים או מראית העין בלא יניקה כגון שהרחיק ששה טפחים מותר ויש אוסרין באחת מהן ומפרשים זו של גדר דוקא בשיש תחת הגדר קרקע קשה כסלע שמונע היניקה מזה לזה מלמטה וכן נראה מלשון גאוני ספרד שבראש פרק שני בסוגית הכא במאי עסקינן דמפסיק צונמא נפרצה המחיצה יש כאן צד קדוש אף בשל חברו הואיל וברשות זרע או נטע ומעתה קודם שיבוא האיסור והוא תוספת במאתים אומרין לו גדור וכן אם חזרה ונפרצה כמה פעמים עד שלא הוסיפה במאתים נתיאש הימנה ולא גדרה וכבר הוסיפה (בידים) הרי זה קדש כשיעור הידוע במקומו והוא שתי שורות הסמוכות ועוד ארבע אמות ומן הזרע רחב ארבע אמות על פני כל הזרע וחייב באחריותו מכח דינא דגרמי ואע\"פ שלא עשה מעשה הואיל והותרה לגדור ולא עשה ואח\"כ בא ההיזק הרי הוא כעושה בידים:",
                "<b>זה</b> שאומרים לו גדור יש מפרשים בו לבעל הכרם אבל לא לבעל הזרעים ולא מפני שהגפנים יאסרו את הזרעים ולא הזרעים את הגפנים ששניהם נאסרים אלא מפני שהגפנים משתרשים ומגדלים נופים והולכים אצל הזרעים והן הם הגורמות עיקר האסור ויש מפרשים שלא נאסר בכרם אלא הענבים שנאמר ותבואה הכרם והרי אם אין כאן ענבים אין כאן נזק לבעל הכרם ומ\"מ כל שיש שם ענבים שהביאו שליש על שניהם לבנות והמסרב חייב באחריותו ויש שפירש הטעם מפני שסתם שדות לזריעה הם עומדים והנוטע הוא המשנה ויש מפרשים שלשניהם אומרים לגדור ועל המסרב הוא אומר שחייב באחריותו:",
                "<b>זה</b> שכפל בשמועה זו אומרין לו גדור שני פעמים לאו דוקא ואף בהתראה אחת כן אלא שבא להשמיענו שכל שלא הוסיף במאתים יש לו מתון בכך ויש אומרים שבא להשמיענו שאם שהה פעם ראשונה מעט והוסיף בפחות ממאתים מעט וחזרה ונפלה אין אומרין שהייה זו המועטת השלימה לתוספת מאתים שאין תוספת זה מצטרף עם הראשון להשלים לשיעור האיסור אלא ראשון ראשון בטל ומעתה מתרין אותו אף בזו לגדור אע\"פ ששהה כשיעור השלמת מאתים לתוספת ראשון הואיל ומ\"מ לא שהה בכדי תוספת מאתים משנפלה פעם שניה וכן כמה פעמים וכן פירשוה חכמי הצרפתים ונראין הדברים אע\"פ שיש מי שחלק בה ויש שפירש בה שכל שלא הותרה פעם ראשונה ושניה קדש ולא נתחייב באחריותו אבל נפלה פעם שלישית אפילו לא הותרה חייב באחריותו ועל דרך מה שאמרו בתרי זימני הויא חזקה ויש אומרים שאף בלא התראת בית דין חייב ולא אמרו אומרין לו גדור אלא דרך הודעת הדין:",
                "<b>ויש</b> שואלין בעיקר איסור כלאים כשהוסיפו במאתים מפני מה אין אנו אומרין ראשון ראשון בטל ואינו חוזר וניעור כמו שאמרו ערלה פ\"ב מ\"ג בסאה ערלה שנפלה למאה שאם נפלה אחרת אין הראשון חוזר וניעור ולא עוד אלא שהיא מצטרפת לבטל האיסור ופירשו הטעם מפני שמחובר לקרקע אינו בטל וכמו שאמרו בפסחים כתוב המלאה וכתוב הזרע הא כיצד זרוע מעיקרו בהשרשה זרוע ובא הוסיף אין לא הוסיף לא ושמא תאמר א\"כ אף במאתים היאך בטל הואיל ומחובר לקרקע אינו בטל תדע שלא נאמר לגמרי מחובר לקרקע לא בטיל אלא בנטיעה של ערלה שנתערבה בנטיעות אחרות שהאיסור בעינו ומחובר לקרקע אבל זו שאין שם איסור שלא נתערב בו היתר אין אומרין כן:",
                "<b>וזה</b> שאמרנו בכלאים שאין אדם מקדש דבר שאינו שלו יש שואלין בה ומה בין זה לזורק איסור לתוך קדרת חברו או שטמא טהרותיו שהרי אף זו ע\"י מעשה הוא בא ואינו כענין עבודה זרה שהוא תלוי במחשבה והדין נותן בה שלא ליאסר בהמת חברו ואפשר שאף הכלאים תלויים הם במחשבה כמו שאמרו כלאים פ\"ה מ\"ו הרואה ירק בכרם ואמר כשאגיע לשם אלקטנו אפילו הוסיף במאתים בנתים מותר ויש אומרים שלא נאמר כן אלא בכלאים דרבנן וכגון שהרחיק ארבע אמות משרשי הגפנים וסכך אח\"כ הגפנים על התבואה אבל כלאים שמן התורה אוסר אף בשאינו שלו:"
            ],
            [
                "<b>כבר</b> ביארנו שהגנה יש בה היזק ראיה ושגדולי המחברים נראה שדעתם שאין בגנה היזק ראיה שמא אתה מתמיה לדבריהם ממה שאמרו בסוגיא זו גינה שאני שנראה שהגנה יש בה היזק ראיה אף ביתר מן החצרות ומ\"מ יש לפרש בה כן גינה שאני שאין שם היזק ראיה לבד אלא היזק ממון מצד עין הרע שהרי אף בשדה שאין שם היזק ראיה אסרו לעמוד עליה בשעה שעומדת בקומתה והגנה מתוך שהפירות והירק מצויין בה תמיד הרי היא כשדה העומדת בקומתה וכן מצד שהיא קרובה לעיר ואדם עומד בה כל היום הרי הוא כעומד עליה כשהיא בקומתה ויש כאן היזק ממון הא היזק ראיה בלא היזק ממון לא נאמר בגנה ומאחר שכן כל שיש שם עשרה טפחים נזכר הוא ואינו מתמיד בראיה עד שיקרא עומד עליה שאין היזק עין הרע אלא בראיה מתמדת של פעם אחת עד שיאריכו לספר בעניניה ואף לדעתנו שפירשנו דין היזק ראיה אף בגנה אתה יכול לפרשה כן אם תרצה דרך פירוש אע\"פ שלענין פסק יש בגנה משום היזק ראיה לדעתנו כמו שכתבנו שאם לא כן מה דמיון שדה לגנה:",
                "<b>וכותל</b> חצר שנפל אין כופין זה את זה לבנותה כשהיתה אלא עד ארבע אמות לבד שהוא סלוק היזק ראיה כמו שיתבאר למטה ולענין פירוש מיהא מה ששאלו כאן ודקארי לה מאי קארי לה כך פירושו כלומר היאך הוא מקשה מזו ואדרבה סייעתא היא דדוקא נפל הוא דמחייבין אבל בתחלה רצו אין לא רצו לא ותירץ שהמקשה היה סבור דהוא הדין מתחלה שמחייבין אותו ולא תפש לה בלשון נפל אלא משום סופה וגאוני ספרד דוחקים לגרוס ודקא איירי לה מאי קא איירי לה כלומר מה הוצרך התנא לשנותה ואין צורך בכך:",
                "<b>חצר</b> השותפין כל אחד מהם כופה את חברו לעשות בית שער ודלת עד שלא יראו בני רשות הרבים לשם כמו שיתבאר למטה ז' ב' ויראה מכאן שהטעם אינו אלא מצד הזק ראיה ושמא תאמר והלא משום שמירה צריכים בכך אפשר שאם משום שמירה לבד דיו באחת אבל לענין היזק ראיה צריך לבית שער שאחר הדלת שהדלת עומדת פתוחה תמיד והיא גדולה וראיית בני רשות הרבים מצוי דרך בה לפיכך צריכים לבית שער מבפנים המונע את הראיה לכל מי שלא יכנס לחצר:",
                "<b>החלונות</b> מלמעלה ומלמטה ומכנגדן ארבע אמות ר\"ל שאם היה לו לזה חלון בכותלו ובא אחד ועשה לו חצר בצדו הואיל וכבר החזיק זה בחלונו כשזה בונה את כותלו צריך להזהר שלא יבא ממנה היזק ראיה לבעל החלון שהוא מוחזק מעתה אם עשאה נמוכה מן החלון צריך שיעשה נמוכה ממנה ארבע אמות ואם עשאה גבוהה הימנה צריך שיעשה גבוהה ממנה ארבע אמות שאם עשאה נמוכה ממנה פחות מארבע הרי הוא עומד ורואה בביתו של זה כשהוא עומד על כותלו ואם עשאה גבוהה פחות מארבע כשהוא עומד על כותלו הרי הוא יכול לכוף ראשו ולראות וכן כל שרוצה לעשותה גבוהה צריך להרחיק מכנגד החלון ארבע אמות שלא יאפיל עליו הא כל שעשאה נמוכה ממנה ארבע אין צריך להרחיק אלא סומך שהרי אינו לא מאפיל ולא מזיק בראיה ועיקר דבר זה בפרק שני:",
                "<b>גג</b> הסמוך לחצר חברו והוא שהגג גבוה ורואין ממנו לחצרו של חברו כופין בעל הגג ועושה מעקה גבוה ד' אמות אע\"פ שתשמיש הגג אינו מצוי הואיל ומ\"מ תשמיש החצר מצוי אבל שני גגים הסמוכים זה לזה הואיל ותשמיש שבגג אינו מצוי כל כך אין זקוקים לארבע אמות אלא מחיצה עשרה להיות נתפשים כגנב זה על זה כמו שיתבאר:"
            ],
            [
                "<b>כבר</b> ייעדנו בפירוש המשנה שבפרק זה יתבאר בכל הדברים איזהו שיעור חלוקה שבהם ושכלם אם נתרצו זה לזה חולקין והוא שאמרו במשנה אחרונה אימתי בזמן שאין שניהם רוצים אבל בזמן ששניהם רוצים יחלקו וכתבי הקדש אע\"פ ששניהם רוצים לא יחלקו כמו שיתבאר במקומו למטה:",
                "<b>קנין</b> דברים זה שפסקנו שאינו קנין ענין הדברים כל שאינו קונה עכשיו בעיקר הענין אלא שמבטיח על עיקר הענין שיעשהו וקונין ממנו על כך כגון שהוא מבטיחו שימכור לו קרקע פלוני למחר או אחר זמן אין קונין ממנו על גוף המכירה שהרי אינו מוכרו עכשיו אלא קונין ממנו שימכור לאחר זמן או שישתתף עם פלני או שיקדש את בתו של פלני או שיחלוק עמו קרקע פלני המשותף לשניהם אע\"פ שאין בו דין חלוקה הא כל שהוא עושה עכשו עיקר הענין וממשו וקונין ממנו על עיקר הענין שיתקיים זהו קנין הגמור והוא ענין קנו מידם ברוחות ר\"ל שחולקים ובוררים להם איזה רוח לפלני ואיזה רוח לפלני חברו וקונין זה מזה להסתלק כל אחד מחלק חברו וכן כל כיוצא בזה:",
                "<b>הרי</b> שהיה אחד מן השותפין עני ואין לו השג יד לבנות את הכותל ראיתי לקצת מפרשים שדנין בה שהשני בונה ודר אף בחלק חברו עד שיפרע הוצאותיו כדין בית ועליה של שנים האמור בפרק הבית והעליה קי\"ז א' ואי אפשר לאמרו שהרי בית ועליה לא היה בעל הבית יכול לדור בו כלל אבל עני זה שדר בביתו מהיכן בא לגרשו מביתו בשביל היזק ראיה אלא או יבנה הלה על הדרך שירצה או ידור על דרך זה שדרים בה היום וכן אם שניהם עניים יש אומרים שיכול לומר אחד לחברו דור אתה ששה חדשים ואני אדור אח\"כ ששה חדשים אחרים וזה אי אפשר אלא דרין בתוכו על הדרך שהורגלו ומרחיקין מן הנזקין כמה שאפשר להם:"
            ],
            [
                "<b>קורה</b> שאמרו לענין עירוב אין פחות מטפח ועביה כל שהוא ובלבד שתהא בריאה בכדי לקבל אריח שהוא חצי לבנה של שלשה טפחים ועיקר דבר זה במסכת ערובין:",
                "<b>בית</b> הכנסת שרצו צבור או יחיד לעשות נאה הימנה אין סותרין אותה עד שיבנו את האחרת שמא יתרשלו בבנינה ונמצאו עומדין בלא בית הכנסת ואפילו היו המעות צרורים ומונחים או אפילו היו אבנים ועצים מזומנים גדולה מזו אפילו נבנית החדשה ולא נשלם קרוייה עדיין וחסרו לו קורות ולבנים לצורך הקירוי והוא רוצה להסיר קרויה של זה ולהניחו על זו החדשה אינו רשאי ומ\"מ אם נראו בה בקעים וחושש בה שמא תפול סותרה לאלתר ובלבד שיגמור בלבו למהר בבנינה בלא רשול ומגדולי החכמים שבא מעשה לידו ולא הוציא מטתו מתוכה עד שגמר את הבנין מכל וכל ולא חשש לקלות ראש מצד שכיבתו לשם הואיל ולכבוד היה עושה כן וכבר ביארנו דבר זה במסכת מגלה:"
            ],
            [
                "<b>כבר</b> ידעת בהרבה עברות שמדרכי השם בעונשיהן שלא להספיק בידו לעשות תשובה לרוב הפלגת המרי וכבד רוע הפעלה היוצאת ממנו ומ\"מ כל שעשה תשובה מ\"מ אין הפרגוד ננעל בפניה לעולם וכבר ביארנו דבר זה בארכה בחיבור התשובה כל שנתברר לחכם או למוכיח או למנהיג על איזה שהוא מזה הכת אין ראוי לו להשיאו עצה למרוק חטאיו ולהדריכו בדרכי התשובה אלא יתנהג בו במדת קונו והוא שאמרו לא נענש דניאל בירידתו מגדלתו או בהשלכת לגוב אריות אלא מפני שהשיא עצה לנבוכדנאצר דכתוב להן מלכא מלכי ישפר עלך וחטאך בצדקה פרוק ועוייתך במיחן עניין ומ\"מ כל שהוא מוטבע בעשיית המצות אפילו באותן שהנשים חייבות בהן לבד אי אפשר להיותו מזה הכת רק על צד רחוק וברוך בעל המאזנים:",
                "<b>כבר</b> בארנו במשנה שכל שהוא נודע ומבורר אצל עדים שהוא משותף בין שנים אע\"פ שישנו עכשיו ברשות אחד מהם אינו יוצא בחזקת חברו ואין לו בה חזקה אא\"כ הביא ראיה שמכרה או נתנה לו או לאחר חלוקה ר\"ל שאם נודע שחלקו הרי הוא כשאר מטלטלין בחזקת אותו שהם תחת ידו ומ\"מ כתבו גאוני ספרד שלא נאמר כן אלא שנתברר שבשעה שהעמידו זה בדין על אותן הדברים היו אותן הדברים ברשותו של זה ולא היה יכול לטעון אינן בידי אבל אם אין עדים בכך אע\"פ שיש עדים שקודם לכן ראו אותם הדברים בביתו הואיל ואפשר לו לומר לא היו דברים מעולם אלא שכבר החזרתי כשהוא אומר שלי הם או ממך לקחתים נאמן ובשבועה טען ואמר של שתוף הם אלא שאני מעכבם מצד שאני פרעתי הוצאת הכותל אע\"פ שהוא בחזקת שנתן כמו שיתבאר יש שכתב שהוא נאמן בשבועת היסת הואיל והיה יכול לטעון לא היו דברים ויש חולקין בזו הואיל וחזקה שנתן:",
                "<b>לפי</b> מה שכתבנו ראוי לשאול שהרי בפרק חזקת הבתים מ\"ב ב' אמרו שהשותפין יש להם חזקה זה על זה ומ\"מ יש שפרשוה בשלא נודע שתופו לעדים או שלא נודע שהוא ברשותו ומתוך שיכול לומר אין אנו שותפין בה יכול לומר לקחתים ממך ויש שפרשוה דוקא בקרקעות ובחזקת שלש שנים שכיוצא בזו ודאי קפדים זה על זה אבל במטלטלין שחזקתם לאלתר לענין שתוף אינה חזקה:",
                "<b>כבר</b> בארנו במשנה לדעת גאוני ספרד שאין חזות מועיל בו ומ\"מ יש מקומות שנוהגין ביניהם שהחזות מועיל בו ודנין לפי המנהג הקבוע לשם ויש מקומות שנוהגין בחלון סתום על ראש הכותל:",
                "<b>הרי</b> שנפל כותל חצר שיש בו חזות לדעת האומר שהחזות מועיל בו או שהיה ידוע על הכותל מ\"מ שהוא לאחד מהם ואמר בעל הכותל לחברו נחזור ונבנה הכותל בשתוף בנין ובשתוף מקום יש מי שאומר שאינו כופה בזה את השני אלא החזיק הלה בכך ויחזור לבנותה עמו במקום שהיתה ומביאים ראיה ממה שאמרו למעלה שכל שנתרצו לחלוק במקום שאין בו דין חלוקה שהלך זה והחזיק וכן הלך זה והחזיק אין אחד מהם יכול לחזור ואין זו ראיה כלל ואדרבה חוב היה עליו כמו שכתבתי למעלה וכל שנפל ודאי והיה בידו של זה ספק לעשות כופהו ובונין בשתוף וכך נראה ברור:"
            ],
            [
                "<b>המשנה</b> השניה והכונה לבאר בה ענין החלק השני בשלא רצה האחד לבנות ובנה האחר מעצמו על איזה צד יתגלגל אחר הבנין חיוב תשלומין לחברו ואמר על זה המקיף את חברו משלש רוחותיו וגדר את הראשונה ואת השניה ואת השלישית אין מחייבין אותו ר' יוסי אומר אם עמד וגדר את הרביעית מגלגלין עליו את הכל אמר הר\"ם מה שאמר ר' יוסי אם עמד וגדר את הרביעית וכו' בין שהיה זה שגדר הרביעית אותו שגדר השלש רוחות בין שהיה האיש ההוא שהוקף משלים רוחותיו הוא שהקיף רוח רביעית כיון שנבנית הרביעית ונגמרה התועלת לדעת ר' יוסי מגלגלין עליו את הכל וענין הגלגול שיראה כמה הוציא בארבע הרוחות ומשלם החצי וזה הבנין הוא כשיהיה לצד רשות הרבים וכל זה שלא בנה הרוח הרביעית אינו חייב כלום לפי שלא הגיעה לו תועלת שהרי קרקעו פתוח כמו שהיה והלכה כר' יוסי:",
                "<b>אמר</b> המאירי המקיף את חברו משלש רוחותיו וגדר את הראשונה ואת השניה ואת השלישית אין מחייבין אותו ר' יוסי אומר אם עמד וגדר את הרביעית מגלגלין עליו את הכל משנה זו וסוגיא שלה מבולבלת ביד מפרשים בהרבה פנים וקבלנו פירושה על אחת מארבעה דרכים הראשונה לגאוני ספרד והוא שדעתם במשנה זו שמתורת היזק ראיה אנו באים עליה ואין הפרש לדעתם בביאור משנה זו בין מקום שנהגו לגדור למקום שנהגו שלא לגדור שאין היקף זה עשוי לעיקר היזק ראיה והוא היזק ראיה שמזה לזה אלא מהיזק ראיה של בני רשות הרבים ומעתה אם נהגו לגדור הרי מ\"מ נתרצו זה בזה שלא לעשות מחיצה ביניהם ומחיצות אלו שבין חיצון לבני רשות הרבים אינו כופה החיצון את הפנימי בהם מן הדין שאף הוא אומר איני קפיד בהיזק זה ואין כפיה מן הדין אלא ביניהם למנוע ראייתו של זה בשל זה ואם לא נהגו לגדור שאין כופין זה את זה לעשות מחיצה בין שניהם אין צריך לומר שאינו כופהו מתחלה בהיקף שבינו לרשות הרבים ומ\"מ הואיל ומהנהו והגיעו חסרון בסבתו כמו שיתבאר מגלגלין עליו את הכל ולא נאמר במקום שאין כופהו מן הדין שזה בונה משלו ואינו כופהו לפרוע אלא בשלא ההנהו או שההנהו ולא הגיעו חסרון בסבתו של זה:",
                "<b>ומעתה</b> נתחיל בביאור המשנה לדעתם והוא שאמר המקיף את חברו משלש רוחותיו שהיתה שדה המוקף מובלעת בין שלש שדות של מקיף אחת לדרומו ואחת לצפונו ואחת למזרחו על הדרך שאתה מבין בצורה זו וגדר המקיף בינו ובין בני רשות הרבים בכל שלש צדדין והרי שמנע אף מחברו היזק ראיה של בני רשות הרבים משלש צדדין אין מחייבין את המוקף בכלום שהרי אף זה אומר לו אע\"פ שנמצאת חסר בסבתי בהוצאה שהרי אילו היו שדותיך סמוכים ולא היה זה שלי באמצע לא היית צריך להיקף מרובה כל כך מ\"מ לא נהניתי בהקפתך שהרי עיקר הזק ראיה שלך לא נפקע בכך ואף של רשות הרבים לא נפקע מכל וכל שהרי רואין בה דרך צד רביעי ר' יוסי אומר אם עמד וגדר את הרביעית מגלגלין עליו את הכל פירשו בגמ' לדעת ר' יוסי לפי גירסתם בין שעמד מקיף בין שעמד ניקף שאם בעמד ניקף הרי גלה בדעתו שנוח לו בהקפתו ומשתמש בה ואם עמד מקיף הרי מ\"מ ההנהו ונמצא זה נהנה וזה חסר וכל שזה נהנה וזה חסר מגלגלין עליו את הכל ופירש רב הונא בגמרא לדעת ר' יוסי הכל לפי מה שגדר ר\"ל שמחייבין את הניקף לשלם מה שהגיע לו מהוצאת הבנין כלו ויראה לי שלא בכלו דוקא אלא על הדרך שהיו חולקין ויצאה זו ביניהם אילו עשאוה מתחלה כאחד לפי ענין השדות והלכה כר' יוסי וכדעת רב הונא על הדרך שביארנו ולמדת מ\"מ לפי מה שכתבנו שכל שאינו חסר בכך כגון שהיתה שדהו של זה המקיף סמוכה לרשות הרבים וזו של מוקף פנימית לו אע\"פ שנהנת הפנימי בגדרו של חיצון הואיל ומ\"מ אין המקיף חסר בסבתו שהרי לא גרם לו הקף מרובה כלל אין מחייבין אותו ואף במקום שנהגו לגדור שהרי עיקר היזק ראיה שלו ואותו שכופה את חברו עליו לא נסתלק ואותו של בני רשות הרבים כבר ביארנו שאינו כופה עליו אלא שאחר שגדר מגלגלין עליו חלקו מצד שנהנה זה וזה חסר זהו פירוש גאוני ספרד ופסק שלהם:",
                "<b>אבל</b> גדולי המחברים פירשוה בהיקף שבינו לבינו ואף הם חדשו בדין זה שאין מגלגלין עליו את הכל אלא שהיה מקום המחיצות של שניהם והואיל והניחו המוקף לבנות בשלו אף ההוצאה מתגלגלת עליו מכל וכל עד גובה ארבע אמות אבל אם בנה הלה בחלקו לבד הואיל ואין זה יכול להשתמש בכותלים אין מגלגלין עליו אלא דבר מועט:",
                "<b>וסוגית</b> פרק כיצד הרגל ב\"ק כ' ב' מעקרה על פירוש זה שכתבנו בשם גאוני ספרד במקצת והוא שנראה שמצד נהנה וחסר אנו באין בה אלא שחולקת עמה שבאותה סוגיא הביאו לדעת ר' יוסי שאין מגלגלין אלא בעמד ניקף וכנסחת גדולי הצרפתים על הדרך שיתבאר בסמוך ומפרשים אלו גורסין לדעת ר' יוסי בכאן בין שעמד מקיף בין שעמד ניקף אלא שזה דרך התלמוד להיות הגרסאות מתחלפות תמיד ממסכתא למסכתא ומ\"מ קשה לי מאחר שאנו באים בחיוב גלגולו מצד שזה נהנה וזה חסר היאך מגלגלין עליו יותר ממה שלא חסרו יתן לו בכדי חסרונו ודיו ועוד קשה לי לדעת זה במעשה של רוניא הואיל והקיפו רבינא מארבע רוחותיו מה הוצרכו להמתין בחיובו עד שגלה דעתו שנוח לו בכך ויראה לי בשטה זו שלא נאמר במעשה של רוניא מה שאירע שם מגלוי הדעת אלא דרך ספור ומעשה שהיה לא שגלוי הדעת זה חדש כלום בדין זה ולא היה הענין אלא שהיה גס בו מתוך שהיה אריסו והיה מחזר עמו שלא לבא עמו לדין ושיתפייס עמו עד שהיה זה אומר שלא נהנה בכלום ומתוך כך רצה להראותו שהוא נהנה כדי לרצותו שיפרעהו בלא בית דין וכשראה שלא ניסת לו קבל עליו לבית דין וכן הדעת נוטה וכי איזה גלוי דעת הוא אם היה גוער במי שמזיקו ועוד אף רבא היאך לא היה דנו לחיוב לאלתר אלא שמ\"מ עיקר הדין בחיובו מצד שהקיפו מארבע רוחותיו היה אלא מתוך שראה רבא שאף רבינא לא היה רצונו לבא לדין עמו סייע עמו בכך ונתן עצה לרוניא להתפשר עמו:",
                "<b>הדרך</b> השני לגדולי הרבנים ואע\"פ שבקצת פירושיהם נמצאו דברים חצים אמורים לשטה אחת וחצים לשטה אחרת מ\"מ המכוון בדבריהם הוא שהם פירשוה מצד היזק ראיה הגמור ר\"ל שבינו לבינו ובמקום שלא נהגו לגדור או בסתם בקעה ואחר שהם מפרשים אותה בעיקר היזק ראיה והוא ראיה שממנו לחברו אתה צריך לפרש בהיקף זה שהקיף בינו לבין חברו ואמר שאם גדר את הראשונה ואת השניה ואת השלישית אין מחייבין אותו מטעם שלא נהגו לגדור והם גורסין בגמרא לדעת ר' יוסי שבעמד ניקף לבד וגדר את הרביעית הוא שמגלגלין עליו את הכל הואיל וגלה בדעתו שנוח לו בכך הרי הוא כמי שנתרצה בבנינו של זה והרי הוא כאלו עשאו בשליחותו הא אם עמד מקיף אין מגלגלין עליו בכלום עד שיראה לנו גלוי דעתו מצד אחר ופסקו כר' יוסי ומ\"מ כל שגלה דעתו מצד אחר אף בעמד מקיף מגלגלין עליו והוא שהוצרכו במעשה של רוניא לגלגל עליו גלוי הדעת מצד אחר שאלמלא גלוי דעתו לא היו מחייבין אותו מצד ההקף שהרי עמד מקיף היה:",
                "<b>ויראה</b> לי לשטה זו שאף בעמד מקיף לבד בלא גלוי הדעת שמצד אחר יש צדדין שנגלגל עליו את הכל שאף בזו יש בה צד שיש כאן גלוי דעתו של מוקף וכגון שהמקיף אין לו שדה מאותו הרוח רביעית והיה בידו של זה לעכב שלא לגדור מצד רביעי שמא יארע לו מקח באותו צד והכותל מפסקת ואם תשיבני ממה שאמרו ברבינא שהקיף את רוניא מארבע רוחותיו והצריכוהו לפייסו והודיעוהו שאם לא פייס היו מגלגלין עליו את הכל ומ\"מ לא דנוהו כך אלמלא שגלה דעתו מצד אחר שנוח לו בבנין נראין הדברים שהיו לרבינא ארבע שדות לסביבותיו של רוניא ולא היה בהקפו גלוי הדעת אצל רוניא שהרי לא היה יכול לעכבו מלבנות הא כל שאין למקיף שדה ברוח רביעית והלה מניחו להקיף מגלגלין עליו את הכל ויראה לפי שלא מטעם נהנה וחסר באין עליה אלא מן הדין ומ\"מ קשה לי אם מן הדין אנו באין עליה ולא מטעם נהנה וחסר מה לנו ולגלוי דעתו ואפי' גלה דעתו שנוח לו בכך אין לנו לחייבו מן הדין אלא שמתוך כך פירשנו שטתם שכל שגלה דעתו הרי הוא כנתרצה בכך ומ\"מ הם משתפים בה דין נהנה וחסר וכעדותה של סוגיא האמורה בפרק כיצד הרגל ואין מחייבין בגלוי הדעת שנוח לו בכך אא\"כ יש הנאה לזה וחסרון לזה:",
                "<b>הדרך</b> השלישית לחכמי הראשונים שבקטאלונייאה והוא שאף הם באים עליה מצד היזק ראיה ובעיקר היזק ראיה שממנו לחברו וההקף בין חיצון לפנימי כדברי חכמי הצרפתים אלא שהם מפרשים אותה במקום שנהגו לגדור והיה כופהו לגדור מן הדין ולא באה משנה זו אלא להודיע שאם עמד זה וגדר משלש רוחות בהבטחה שזה יפרע לו חצי הוצאתו אין מחייבין את זה בכלום הואיל ולא נשאר גדור מכל וכל ואע\"פ שבחצר אין מדקדקין בכך וכופהו במחיצה שבינו לבינו אע\"פ שנשאר פרוץ לרשות הרבים סתם חצר סתומה היא לרשות הרבים ואע\"פ שזו פרוצה עומדת היא ליסתם ומ\"מ אף בזו אם תבעו מתחלה כופהו ובצד רשות הרבים יסתום אם ירצה אבל מ\"מ כשקדם זה וגדר אין מחייבין אותו וכשנגדרה הרביעית מיהא מחייבין אותו והם גורסין כגאוני ספרד שלדעת ר' יוסי אף בעמד מקיף מגלגלין עליו את הכל ולא היו חכמים חולקין עליו אלא מטעם שמאחר שקבל עליו בהוצאת השלשה ויצא זכאי קם דינא ולדעת ר' יוסי שהלכה כמותו הדר דינא:",
                "<b>זו</b> היא שטת פירושם ואין הדברים מתישבין עלי ומהיכן יצא לומר שכל שהוא כופהו לעשותו אם קדם הוא ועשה לא יכריחהו בפרעון ההוצאה ואפילו היה לו לזה שדה ברוח רביעית שיש עליו עדיין היזק ראיה שלו מ\"מ יהא אף הוא כופהו בכך ויראה לי שזה קדם וכנס בשלו ומאחר שאין לו לזה בכותלים כלום אין מגלגלין עליו עד שיהנה בחסרונו של זה וחזר הענין לצד נהנה וחסר שתלוי בגלוי הדעת והוא הוא מעשה של רוניא:",
                "<b>ונמצאת</b> למד לדעת כולם ששמועה זו מצד היזק ראיה היא מתפרשת אם מהיזק ראיה של בני רשות הרבים אם מעיקר היזק ראיה שמזה לזה על הדרכים שביארנו ומ\"מ קשה לי לדברי כלם מהו שנתגלגל בכאן אגר נטירא לדעת תנא קמא וכן שאמרו בפרק כיצד הרגל עליה לדידי סאגי לי בנטירא בר זוזא ומה ענין נטירא בר זוזא להיזק ראיה ומ\"מ אפשר לפרש שכל שיש שם שומר העוברים מתיאשים ואין נותנים עיניהם לשם או שמא כך פירושו אין גלוי הדעת שלם מצד היזק ראיה אלא מפני שיש בזה קצת שמירה ומ\"מ יראה לי שזו היא שהביאה גדולי המפרשים לפרש שמועה זו בדרך אחרת על הדרך שאנו מזכירים עכשו:",
                "<b>הדרך</b> הרביעית לגדולי המפרשים והוא שלא באו לדעתם בשמועה זו מצד היזק ראיה כלל ואע\"פ שבענין היזק ראיה היא שנויה מתגלגלת היא על ידי מה ששנה בראשונה אם רצה כונס בתוך שלו וכו' ועיקר משנה זו מיהא במקום שלא נהגו לגדור ואין לו הכרח על חברו לא בינו לבינו ולא בינם לבין רשות הרבים לא מתחלה ולא בסוף אלא שהיא שנויה לענין נזקי בהמות ובמחיצה עשרה ואף הם מפרשים שכל גדר שלשה זה (שאנו) [שאין] מחייבין אותו מפני שלא חסרו בכלום שאף בלא הוא היה צריך לכך ואלו היה לו שדה ברוח רביעית אפילו הקיפו אין מגלגלין עליו כלום שמאחר שכן אף בזה לא חסרו ולא נאמר לגלגל עליו חיוב מצד היקף רביעית אלא בשלא היה לו שדה מאותו רוח והקיף בו לצרך חבירו לבד וזו שאמרו על רבינא שהקיף את רוניא מארבע רוחות וחייבוהו בכל אף רבינא לא היה לו שדה ברוח רביעי ומה שאמרו אקפיה מארבע רוחותיו ר\"ל בהקף גדר לא הקף שדות:",
                "<b>וקשה</b> לי לדבריהם והיאך לא חסרו מ\"מ והלא גרם לו הקף יתר ועל הדרך שאמרו בפרק כיצד הרגל את גרמת לי הקפא יתירא ויראה לי שהם מפרשים את גרמת לי הקפא יתירא שלא נצטרכה לי כלל ולא עשיתיה אלא בשבילך וכן פירשו במה שאמרו מגלגלין עליו את הכל במה שגדר דוקא במה שכנגד שדהו ולא מחצה למחצה דוקא וכבר רמזתיה למעלה על הדרך שכתבתי וממה שקשה לי לפירוש זה שאם כן מה הטעם למי שאומר דוקא בעמד ניקף ולדבריהם עיקר הדברים בעמד מקיף שכל שעמד ניקף הרי מ\"מ אין חסרון למקיף כלל ומ\"מ יראה שאין חוששין לזו הואיל וחלוק זה לא נאמר אלא לדעת חייא בר רב שאין הלכה כמותו שלדעת רב הונא אין חלוק בין תנא קמא ור' יוסי אלא בין גלגול כל ההוצאה לגלגול דמי קנים בזול וכל זה אינו שוה לי שהרי מ\"מ לענין פסק בין עמד מקיף בין עמד ניקף חייב ולדבריהם עמד ניקף למה והרי מ\"מ לא חסר המקיף בזה כלל הואיל ואין בזה אצלם גרמת היקף יתר אלא שיראה לדעתם שכל שמגלה דעתו שרוצה להשתמש בבנין הראשון עד שמשלים מה שחסר לו ממנו אין צריך בו לנהנה וחסר וא\"כ עיקר הדין של נהנה וחסר אינו אלא בעמד מקיף:",
                "<b>ואף</b> הם מגלגלים על עצמם קושיות מצד אחר ממה שאמרו בתוספתא ב\"מ פי\"א ה\"י כופין בני בקעה זה את זה לעשות חריץ ובן חריץ ר\"ל בינו לבינו וכן אמרו ק\"ז ב' במוכר חצי שדה לחברו ומקבל עליו מקום הגדר חריץ ובן חריץ ואחר שיש שם גדר וחריץ מה לו עוד להקף שמבחוץ ושמא חריץ ובן חריץ אין שמירתם מספקת מכל וכל אלא שמועלת שלא ליכנס שם להדיא ואף אותה שאמרו ומקבל עליו מקום הגדר שמא אם ירצה לעשות גדר משלו יעשהו ומ\"מ הם מחזרים לפרש מתוך קושיא זו שמקיף זה בינו לבינו גדר ובמקום שלא נהגו לא בגדר ולא בחריץ ותוספתא במקום שנהגו מיהא בחריץ ואף בזו הם מגלגלים על עצמם קושיות שאין צריכות לדעתי והוא שמקשים על עצמם אם לא בגדר המקיף מבחוץ הרי זה שוטה שיגדור עצמו מבפנים ולא מבחוץ ולדעתי אין זה קושיא שמא שתי שדות אלו מקום מרעה שלהם והנזק מצוי מזה לזה תמיד יותר מנזק בני רשות הרבים וכן מה שהם מקשים על זה אם הוא נגדר מבחוץ כשיגדור את הרביעית מה לו לגדור כנגד האמצעי לא יגדור אלא כנגד שלו איני מבין והיאך יהא זה שימור אם לא יגדור אף כנגד חלק חברו אחר שמשלש רוחותיו הוא מקיפו ומ\"מ הם סותרים את דבריהם בטענה חזקה והיא ששמועת חריץ ובן חריץ נשנית בתוספתא עם הדברים שאינן תלויות במנהג אלא הלכות פסוקות כמו שאמרו כופין בני מבוי זה את זה לעשות לחי וקורה ובני הכנסת זה את זה לעשות ספר תורה והם מחזרים לתרצה בדברים אחרים שאינן נראין ועיקר הדברים לשטה זו לדעתי הוא מה שכתבתי שאין שמירת חריץ ובן חריץ מספקת מכל וכל ולא עוד אלא שלדעתי חריץ ובן חריץ לא בין אדם לחברו הוא אלא חריץ לשפת כל הבקעה בין כל הבקעה לבין רשות הרבים:",
                "<b>ומאחר</b> שפסקנו כר' יוסי ולדעת רב הונא אתה מבין בכל שטה ושטה איזהו פסק שלה ואין תועלת בכפול דברים שלא לצורך:",
                "<b>כבר</b> ביארנו למעלה בשטה שלישית דעה קצת מפרשים במחלקתם של תנא קמא ור' יוסי שהוא תלוי בענין קם דינא והדר דינא שלדעת חכמים אין מגלגלין עליו את הכל שמאחר שכבר עמד בבית דין על שלש הכותלים ויצא פטור קם דינא ואין חיובם מתגלגל עוד עליהן ולדעת ר' יוסי הדר דינא וכל שיתחדש שם היקף רביעית הדר דינא וחיוב כלן מתגלגל ובא יש מקשין בזה והיאך אנו פוסקים כאן הדר דינא והיא במסכת יבמות פרק החולץ ל\"ז ב' בענין ספק ויבם פסקו גדולי הפוסקים קם דינא והוא שאמרו שם שאם מת האח ונשאר אחיו היבם ורוצה לירשו ובא אדם שהוא ספק אם הוא בן המיתנא או בן היבם וספק אומר בריה דמיתנא אנא והיבם אומר בראי דידי את ממון המוטל בספק הוא וחולקים ואמרו שם עוד מת היבם אח\"כ ובא הספק לבני היבם אחר שחלק עם אביהם בנכסי המת מה נפשייכו אי אחוכון אנא הבו לי מנאתי ר\"ל והוא יחזיר חלוקתו שמנכסי המת וכגון שחלקו בנכסים אלו מרובה ואי בריה דמיתנא אנא הבו לי מאי דפלג אבוכון בהדאי ונחלקו שם ר' אבא ור' ירמיה ר' אבא אמר קא דינא ור' ירמיה אמר הדר דינא ופסקו גדולי הפוסקים כר' אבא וא\"כ קשיא הלכתא אהלכתא ומתוך כך פסקו הרבה מן הגאונים שם כר' ירמיה ומ\"מ מה נעשה לגדולי הפוסקים שפסקו כר' אבא ולא ראיתי בזה בדברי המפרשים תירוץ מספיק כלל ומ\"מ יראה לי שלא נאמר קם דינא אלא בדין הניתן בדבר שיש בו ספק ושהוא דבר שאי אפשר לבא לידי בירור ואע\"פ שמכח מה נפשך מיהא ראוי לשנות את הדין לאיזה צד מ\"מ הואיל ואין כאן בירור לאיזה צד קם דינא בכל צד שהוא נאמר כענין חד דאתי מכח ארבעה האמור בסוף כתובות ק\"ט ב' וביבמות וכעין מה שכתבנו בבבא קמא סוף פרק הכונס ס\"ב ב' באריסו של בר זיזא שאמרו לו מה שנתת על פי בית דין נתת והטעם מפני שלא נתברר אם של אריס היו אם של בר זיזא היו וכי אלו נודע בבירור שהדמים היו של אריס לא היינו מוציאים אותם מבניו של בר זיזא אבל זו שהחיוב בא לידי בירור ע\"י גלוי הדעת אין ספק שחזר הדין ולא ראי זה כראי זה כלל וכעין מה שאמרו סנהדרין ל\"א א' כל זמן שמביא ראיה סותר את הדין וכמו שאמרו בפרק חזקת הבתים ל\"א א' בענין מחזיק אומר של אבותי ומערער אומר של אבותי והביא המערער עדים והפקענו את המחזיק מחזקתו ואח\"כ הביא המחזיק הראשון עדי אבות ואמרו שם אנן אפקיניה ואנן מהדרינן ליה ולזילותא דבי דינא לא חיישינן:"
            ],
            [
                "<b>כבר</b> ביארנו במציעא פ' המקבל ק\"ט א' שיש בדיני קרקע ענין שאינו בכלל חכירות ואריסות וקבלנות והוא הנקרא שתל וענינו שהוא נוטע קרקע של בעה\"ב מתחלתו והיה מנהגם בזה שהיה אריס כל הימים שאותן הנטיעות בקיומן ונוטל מחצה ואין בעל הקרקע יכול לסלקו אא\"כ הוא מפסיד יש מי שאומר ששתל זה הרי הוא כבעל הקרקע לידון כבר מצרן בשדה הסמוכה לזה שהוא שתל בו ואם קדם ולקח הרי הוא כאחד מן המצרנים שקדם ולקח ואין בעל הקרקע יכול לסלקו ויתבאר להם דבר זה משמועה הנזכרת בכאן ברוניא שהיה שתלו של רבינא כמו שהתבאר בפרק המקבל ולקח קרקע במצרנותו של רבינא וכשבא לסלקו מכח מצרנותו אמרו לו משל זה הידוע אצלם ארבעי לצלא וארבעי לצללא וענין המשל שהעור הוא קרוי צלא והמעבד נקרא צללא ואמר שצריך הוצאה לעבוד העור כעיקר מקחו ואחר שכן אף המעבדו הוא בעל העור כלוקח עצמו שהרי שכרו עליו כשוויו ואף כאן השתל כבעל הקרקע מאחר שנוטל מחצה כמהו ושאין יכול לסלקו וכך פירשו השמועה גדולי המפרשים ומ\"מ גדולי קדמונינו חולקים בה הרבה שלא לידון כבר מצרן הואיל ואין לו כלום בגוף הקרקע ומפרשים בשמועה זו על קרקע זה שרבינא היה מצרן לו משלש רוחות ורוניא לא היה לו מצרן אלא מרוח אחת וקדם ולקח וכבר ביארנו על אחד מן המצרנים שקדם ולקח שזכה וחשב לסלקו מכח מה שהיה הוא מצרן לו יותר ממנו ואמרו לו ארבעי לצלא וארבעי לצללא ומאחר שאף הוא מצרן קדם וזכה ופירוש המשל לענין זה הוא שהצלא עור קטן והצללא עור גדול ואמר שדרכן של בני אדם ליתן שכר בעבוד עור קטן כשיעור שנותנין לעבוד עור גדול:",
                "<b>יש</b> מי שאומר שרבינא ורוניא שניהם באו ליקח כאחד וכבר ביארנו במצרנים שבאו ליקח כאחד שחולקין לפי תכונת השדות והיה רבינא מצרן משלש רוחות והיה סבור לעמוד במקום שלש מצרנים ודנו בו שלא יסלקו אלא מן המחצה שאין דנין אחר הרוחות אלא אחר האנשים ושחולקים בזו ואף אני חוכך בה לומר שכל אחד יטול כמדת קרקעו שהרי אף במדה השוה לכל דקדקו חכמים לחלוק בקורנזל כמו שהתבאר כדי להיות החלקים מתישבים יותר לכלם:",
                "<b>המשנה</b> השלישית והכונה בה לבאר ענין החלק השלישי ומה שנתגלגל עליו על הדרך שביארנו ואמר על זה כותל חצר שנפל מחייבין אותו לבנותו עד ארבע אמות בחזקת שנתן עד שיביא ראיה שלא נתן מארבע אמות ולמעלה אין מחייבין אותו סמך לו כותל אחר אע\"פ שלא נתן עליו את התקרה מגלגלין עליו את הכל בחזקת שלא נתן עד שיביא ראיה שנתן אמר הר\"ם כשהכותל משותף בין שניהם כאחד יש לכוף לכל אחד מהם לבנות כשיתבענו חברו ואם בנאו אחד מהם וטען השני שנתן חלקו נאמן עד שיביא ראיה האחר שלא נתן כלום והטעם לפי ששניהם חייבין לבנות וזה ידוע לכל העולם יש לומר שנתן חלקו ואם רצה אחד מהם להוסיף על ארבע אמות ברום הכותל הרשות בידו אבל לא יוכל לכוף לחברו שיבנה עמו ואם חזר חברו ובנה כותל והגביהו יותר מארבע אמות סמוך לכותל שבנה חברו כגון זה [ראה הציור בפיה\"מ הנדפס בגמ'] כופין אותו לתת מה שהוציא חברו בהגבהה לפי שגלה דעתו שהוא רוצה במה שהגביה חברו על הארבע אמות ואע\"פ שלא נהנה עדין באותו הכותל שלא נתן התקרה אלא הואיל ודעתו כך חייב לתת חלקו ומה שטוען שנתן זה מה שגלגל אינו נאמן לפי שנאמר לו היאך ידעת שאתה חייב לשלם כדי שתתן לו קודם שתעמדו בדין:",
                "<b>אמר</b> המאירי כותל חצר שנפל ר\"ל כותל שהיה חולק בין שני השותפין ונפל מחייבין אותו לבנותו עד ארבע אמות ר\"ל שכל אחד מהם כופה את חברו לחזור ולבנותו עד ארבע אמות אבל אין כופין אותו מארבע אמות ולמעלה ובא להשמיענו דין זה בנפל כדי להודיע שאין כופין אותו ביתר מארבע אמות אע\"פ שמתחלה היתה גבוהה יותר שהרי היזק ראיה מסתלק בשיעור זה בחזקת שנתן עד שיביא ראיה שלא נתן פירוש זה שתבע את חברו בדין לבנות לו עד ארבע אמות וחייבוהו בבית דין ואחר הבנין הוא תובעו חצי הוצאה והלה משיב נתתי חלקי נאמן בשבועת היסת הואיל וקבל עליו בבית דין לבנות הרי זה כמי שאמרו ב\"מ ט\"ז ב' צא תן לו שאם אמר אח\"כ נתתי נאמן ואע\"פ שנודע שזה לבדו בנה עד שיביא ראיה שלא נתן כגון שיש עדים שתבעו והודה ואינו טוען שפרע אחר הודאתו מארבע אמות ולמעלה אין מחייבין אותו הואיל וכבר נסתלק היזק ראיה סמך לו כותל אחר ר\"ל שאחר שבנה הראשון מארבע אמות ולמעלה עד עשר אמות בנה זה שלא נתן חלקו בהוצאה שמארבע ולמעלה כותל אחר כנגד אותו כותל בגבהו של אותו כותל כמי שהוא רוצה ליתן תקרה מזו לזו והרי שגלה דעתו שנוח לו באותו תוספת שהוסיף חברו מגלגלין עליו את הכל ואע\"פ שלא נשתמש בה עדין ר\"ל שלא נתן ביניהם תקרה מחייבין אותו לשלם מעכשו בגלוי הדעת לבד בחזקת שלא נתן ר\"ל אע\"פ שסמך ונתגלגל עליו חיוב ובא הלה לבית דין וחייבוהו והוא טוען שכבר פרע חלקו אחר הבנין אינו נאמן שהרי דעתו היה ליפטר ונשבע הלה שבועת הסת ונוטל אא\"כ הביא ראיה שנתן ומ\"מ אם חייבוהו ואמרו צא תן לו נאמן אח\"כ בפרעתי:",
                "<b>זהו ביאור המשנה וכלה על הצד שביארנוה הלכה היא ודברים שנכנסו תחתיה בגמרא אלו הן:</b>",
                "<b>המלוה</b> את חברו וקבע לו זמן לפרוע ליום פלוני בין שקבעו בשעת הלואה בין שקבעו לאחר הלואה ואמר לו בתוך זמנו פרעתיך אינו נאמן ובעל חוב גובהו שלא בשבועה אע\"פ שהוא מלוה על פה חזקה אין אדם פורע בתוך זמנו ואפילו מת לוה גובה מן היתומים שלא בשבועה ואע\"פ שכתבת אשה תוך זמנה שהרי לא נתנה לגבות מחיים בזה החמירו שחס הוא על כבוד אשתו שלא תתבזה בבית דין והדבר מצוי להתפיסה צררי לצורך אחריות ואע\"פ שאין הפרעון מצוי התפסת הצררי מצויה מה שאין בשאר חובות כן ואע\"פ שבכל מקום אמרו הבא ליפרע מנכסי יתומים לא יפרע אלא בשבועה בזו נפרע מהם שלא בשבועה גדולה חזקה ולואי שיפרע אדם בזמנו וזו אחת מאותן שמלוה על פה נגבית מן היתומים בלא שבועה וחברותיה הם חייב מודה ר\"ל שצוה כן בשעת מיתתו או שמתוה ומית בשמתיה כמו שיתבאר במקומו לק' קע\"ד ב' הא כל שתבע מלוה על פה לאחר זמן ולא היה חייב מודה וכן אין שם שמתוה ומית בשמתיה אינו גובה מן היתומים אפילו בשבועה ומה שאמרו בפרק גט פשוט קע\"ו א' מלוה על פה נגבית מן היורשים פירושה בשיש בה אחת משלש דרכים שהזכרנו ובשטר ולאחר זמן גובה בשבועה:"
            ],
            [
                "<b>ודבר</b> זה ביש עדים שהלוה ושקבע זמן ולא אמר אל תפרעני אלא בפני פלוני ופלוני שאם אמר אל תפרעני אלא בפני פלוני ופלוני אף לאחר זמן אינו נאמן ואם לא הלוהו בעדים כלל אף בתוך זמן נאמן מתוך שיכול לומר לא היו דברים הא על כרחך אתה מפרשה על דרך זה שכתבנו ואם לא קבע לו זמן כלל אין כאן חזקה שלא לפרוע אפילו ביומו ואין אומרין בזו סתם הלואה שלשים יום אלא כל שלוה בסתם זמנו בכל יום כמו שבארנו בראשון של מכות ג' ב' והוא כעין מה שאמרו בסוגיא זו בבנין הכותל כל שפא ושפא זמניה הוא ולא אמרו סתם הלואה שלשים יום אלא לענין שאינו רשאי לתבעו תוך שלשים אבל בפרעתי ודאי נאמן וכן הדין אם תבעו הלה בזמנו ר\"ל תכף השלמת הזמן ואמר לו פרעתיך בתוך זמני שאינו נאמן:",
                "<b>תבעו</b> לאחר זמנו ואמר לו פרעתיך בזמן או אחר זמן הרי זה נאמן וכל שעברה שעת השלמת הזמן הרי הוא אחר זמן לענין זה ומ\"מ אותו היום בעצמו שהשלים זמנו אדם מצוי לפרוע ביום הזמן כמו שכתבנו בפרק השואל ק\"ב ב' ואם אמר פרעתיך ביום זה נאמן הא אם אמר תוך זמני אינו נאמן דיו ליום השלמת הזמן שיועיל לעצמו לא שיהא סותר חזקה וכן כתבו גדולי המפרשים ולא שאלו בגמ' באחר זמנו שטען שפרע תוך זמנו אם נאמן אם לאו אלא באחר זמן לגמרי הא ביומא דמישלים זמניה ודאי אינו סותר חזקה וכן יומא דמשלים זמניה אין טוענין בו ליורש כמו שכתבנו שם:",
                "<b>תבעו</b> לאחר זמנו ואמר לו פרעתיך תוך זמני הרי זה ספק שמא מתוך שיכול לומר פרעתיך בזמני נאמן ומה לי לשקר או שמא אין אומרים מה לי לשקר במקום שהחזקה שלא כדבריו וכל ספק שבממון קולא לתובע והרי זה נשבע שפרע ונפטר:"
            ],
            [
                "<b>וזה</b> שביארנו בתבעו לאחר זמנו וטען שפרעו בזמנו שנאמן דוקא במה שהוא אינו מפקפק בחיובו אבל דבר שלא נתברר לו אם הוא חייב בו אם לאו אינו נאמן והוא שאמרו בזה וסמך לו כותל שהוא בחזקת שלא נתן על הדרך שביארנו במשנה:",
                "<b>האומר</b> לחברו מנה לי בידך ואמר לו הן למחר חזר ותבעו ואמר לו נתתיו לך ר\"ל אחר ההודאה פטור אמר לו מנה לי בידך והלה אומר לא היו דברים מעולם והביא זה עדים שהלוהו וכשראה זה עדיו טען שפרע חייב שמכיון שטען תחלה שלא לוה כבר הודה שלא פרע ואם טען שפרע אחר שחייבוהו בית דין אינו נאמן גם כן וזהו טעם הוחזק כפרן ומ\"מ כתבו גדולי המפרשים שאין אומרים הוחזק כפרן אלא בשכפר בבית דין ועדים מכחישים אותו אבל מי שאינו כופר בבית דין אע\"פ שמכחישין אותו במה שאמר חוץ לבית דין לא הוחזק כפרן וכן פירשו שלא נאמר הוחזק כפרן אלא בנתבע שכפר והביא הלה עדי הלואה אבל אם תבעו חברו מנה ואמר לו הן ויש עדים בהודאה זו ואמר להם אתם עדי על הדרך שיתבאר במקומו ותבעו ואמר לו לא היו דברים מעולם אין עדי הודאה עומדים במקום עדי הלואה לענין זה הואיל ואין מכחישין אותו אלא מהודאת פיו שמא נזכר שכך הוא:",
                "<b>זה</b> שביארנו במלוה שבתוך זמן שגובה מן היתומים אף בלא שבועה דוקא ביתומים גדולים אבל קטנים אין נזקקים לנכסיהם אף במלוה בשטר ואפילו יש בה כל תנאי שבעולם אא\"כ היתה רבית אוכלת בהם ונמצאת שדה שאינה שלו ופרעון כתבה או שצוה המוריש תנו מנה לפלני שבכל אלו מעמידין להם אפטרופוס לטעון ולדון בשבילם ונזקקין בית דין לנכסיהם ואם אמר המוריש תנו מנה זה לפלני או שדה זה אין הדבר צריך להעמדת אפטרופוס כמו שיתבאר:",
                "<b>מקצת</b> גאונים כתבו שאע\"פ שמלוה שבתוך זמן נגבית מן היתומים בלא שבועה מן הלקוחות מיהא אם היתה בשטר אינה נגבית אלא בשבועה וכן הדברים נראין:",
                "<b>זה</b> שנסתפק לנו במה לי לשקר אם הוא נאמר במקום חזקה אם לאו כך נסתפק לנו במס' יבמות פרק האשה שלום קי\"ד ב' בסוגיית החזיקה היא מלחמה בעולם ומעתה יש להקשות שבמס' קדושין בפ' האומר ס\"ד א' בסוגית מי שאמר בשעת מיתתו יש לי בנים וכו' התבאר שם להדיא במה לי לשקר שהוא מתפשט אף במקום חזקה ומ\"מ אפשר שהטעם שם מפני שאין אדם חוטא ולא לו אבל זו שבכאן ואותה שבמסכת יבמות צרך עצמן הם ומתוך כך נשאר הדבר בספק ודנין בה באיסורין לחומרא ובממונות לקולא לנתבע כדין כל הספקות:",
                "<b>כבר</b> ביארנו במשנה שאם סמך לו כותל אחר ואע\"פ שלא נתן עליו תקרה מגלגלין עליו את הכל הרי שסמך לו במקצת ולא לכל אין מגלגלין עליו אלא לפי מה שסמך ומ\"מ אם נתגלה מתוך בנינו שסופו להשלימו אף במקצת זה יתגלגל עליו חיוב הכל כיצד הרי שבנה הראשון כותלו באורך חצרו בגובה עשרים אמה ולא פרע זה חלקו אלא בגובה ארבע אמות כדינו וסמך אח\"כ כותל אחר כנגדו בגובה עשר אמות לארך החצר גם כן הרי זה מתחייב לפרוע חלקו בכותל ראשון עד תשלום עשר אמות והוא שש אמות מארבע הראשונות ולמעלה ולא עוד ומ\"מ אם הניח שם לסוף עשר מקום לקורות שנראה שהוא רוצה לעשות עליה על הכותל הרי נתגלה שדעתו להגביה בשיעור מה שאדם מגביה מעליה עד הגג ומגלגלין עליו את הכל או כשיעור מה שיראה מבנינו שדעתו להגביהו וכן אם לא סמך לו לכל ארך החצר אלא לחציו אין מגלגלין עליו אלא לפי מה שסמך ואם הראה בדעתו שסופו להשלימו כגון שהניח בסוף הבנין לבנים יוצאים לחוץ שיכנסו ביניהם הלבנים האחרים כשיוסיף בבנין להיות הבנין נקשר זה בזה מגלגלין עליו את הכל וכן כל כיוצא בזה ממה שיראה שסופו להשלימו:",
                "<b>סמך</b> לו כותלו ולא תבעו הלה בהוצאתו וכשסמך לו הכותל בשיעור גבהו היה רוצה לעשות תקרה מכותל זה לכותל המשותף הרי זה מוחה בידו שלא להשתמש בו בכל מה שמארבע אמות ולמעלה ואפילו הניח לו בעל הכותל הראשון מקומות בכותל להניח בו קורות אין הלה אומר לו כבר החזקתי שהרי הנחת לי מקום לתקרה שאף זה אומר לו לא הנחתי מדרך מחילה אלא שכל זמן שתתפייס עמי בחלק הוצאתך לא יתקלקל הכותל בחפירת מקומות לקורות ואפילו הניח שם חתיכות עץ להקיף ראש הקורה שלא תפסידנה לחות שבכותל אע\"פ שהדבר נראה בכך כמכין מקום לחברו שלא מחשש קלקול כותלו אין בכך כלום וכן הדין בכותל שכולו לאחד ולא סייע בה חברו כלל ומ\"מ בראשונה חברו משתמש בה עד שיעור מקום שסייע בו ואין הלה מעכב מצד קלקול הכותל:",
                "<b>יש</b> מי שאומר שאם לא הניח לו מקום לקורות ונגמר הכותל ואחר שנגמר נמלך ומתקין לו מקום שזו היא חזקת מחילה לחברו שהרי טעם שהזכרנו אינו נאמר בזו שהרי אף הוא מקלקלה עכשו הואיל וחופר בה אחר שנתיבשה ומ\"מ אף הם כתבוה דוקא בשמקום הכותל בין שניהם ואין התביעה אלא בדמי הבנין הא כל שמקום הכותל לאחד אין בו חזקת מחילה שאין לגוף קרקע חזקה בלא טענה אלא בטענת מכירה ובחזקת שלש שנים כשאר דיני חזקה שבטענה:",
                "<b>אע\"פ</b> שביארנו שהנחה מקום ראש הקורה אינה חזקה אצל חברו מ\"מ אם הכניס הלה קורותיו ושתק החזיק ואינו יכול לסלקו ואפילו הניחן דקות וקטנות הואיל וראויות לתקרה מ\"מ החזיק לכל קורה ורשאי להחליפה בגדולה ועבה:",
                "<b>ויש</b> מפרשין שמועות אלו שלא מתורת מחילה היא אלא שבזו הוא נכנס לחזקת שנתן הא כל שנתברר שלא נתן אין זה כלום וכן אף בחזקת שנתן אינו נכנס אלא לאחר שלש כדין כל חזקת טענה ולא יראה כן ולדעתנו קורה אחת אינה מחזקת לחברותיה שלא מחל אלא על זו הואיל ובחזקה בלא טענה הוא דן ומתורת מחילה אבל לאלו שפרשוה בחזקת טענה ובשלש קורה אחת מחזיקתו בכל הכותל:",
                "<b>יש</b> שואלין היאך אמרו כאן שאם החזיק בקלה החזיק לכבדה ובפרק הבית והעליה קי\"ז ב' אמרו בעליה שנפלה ובא אחד מהם לשנות שאם בא לשנות מקל לכבד אין שומעין לו וכבר השתדלו לתרצה בהרבה פנים שאין הדעת מתישבת בהם ודעתי לומר שבזו אף אנו עסוקים בכבדה הראויה לאותו הכותל מה שאפשר שאינו כן בזו שהוא רוצה לשנות בה ומכאן נראה לי לחזק מה שהוכרע שם ממקצת מפרשים שבארזים ושקמים כל ששנויו בא כמנהג שומעין לו:",
                "<b>מי</b> שבנה גג לעלייתו ורצה להוריד מימיה לחצר חברו הרי חברו מוחה בידו ואם הוריד ולא מיחה החזיק ואפילו החזיק בדרך אחת החזיק להורידן בכל דרך שירצה כיצד החזיק בדרך שהיתה התקרה מטפטפת דרך רעפים ונמצאו המים מתפזרים ויורדין בכל המרזבים על פני ארך כל גגו והוא הנקרא נטפי החזיק אף לשופכי והוא שאם בא לשנות ולהחזיר את כלן לצנור אחד אע\"פ שהוא קשה לחצר עושה ואין צריך לומר בהפך ואפילו רצה להורידם דרך כל המרזבים ולשפע את הגג שפוע גדול עד שהוא נעשה כמין צריף שנמצאו המים יורדים בכל המרזבים וברדוף עושה שהרי מ\"מ הוחזקו מימיו לירד לחצר זו ואין כאן תוספת היזק הראוי לדקדק ולהקפיד עליו ודברים אלו יש שפרשום דוקא בחזקת טענה ובשלש שנים כמו שפירשנו למעלה ואף גדולי המפרשים נוטים בה לומר כן ואין הדברים נראין:",
                "<b>מקצת</b> חכמי הצרפתים כתבו שאם יש לו נטפי דרך גג שכלו מכוסה ברעפים על חברו ובא לשנותם לתקרה ומעזבה שישתמש בה אע\"פ ששמר חברו בה מהיזק ראיה שהרי אף בגג צריך לשמרו אעפ\"כ יכול לעכבו שלא יטיפו מימיו כלל בחצר שהנטפי שהם דרך רעפים אין תשמישן נוח ואין לחוש בהם אלא לנטפי גשמים אבל בזו יש לחוש למי תשמישו ויש כאן תוספת היזק הראוי להקפיד ואפילו היה אומר להזהר בכך שמא ישפכו דרך שגגה ויש קצת ראיה בזה בפרק חזקת הבתים נ\"ט א' בסוגית המשנה התשיעית במה שאמרו שם מותבת שרשיפא וקיימת ביה וחזית במילאי וא\"כ נטפי האמור כאן אין הענין שיהא הגג כלו מכוסה ברעפים כמו שחשבו קצת מפרשים אלא אף הוא גג הראוי להשתמש בו כדרך כל גגות שבתלמוד אלא שבשפת הגג יש מרזבים על פני כל ארכו כמו שבארנו:",
                "<b>ואף</b> בזו ראיתי קצת גדולי הדור מתמיהים בה היאך אפשר שיחזיק מזו לזו והרי ודאי יש כאן תוספת נזק וכמה בני אדם חוששין לשופכי מחמת שהשטף מקלקל את מקומו יותר מבנטפי וכן יש מקפידים יותר בנטפי מצד שהחצר מתלכלכת בהם יותר מבשופכי שהם במקום אחד ואף אני אומר שרוב בני אדם מקפידין יותר בנטפי ולא היה לו לומר אחזיק אף לשופכי שמשמען של דברים שהשופכי הוא שעבוד גדול יותר ואע\"פ שיש גורסין בהפך מ\"מ לגירסת הספרים קשיא עד שהם פרשו בה שהנטפי הם מי גשמים והשופכי מי תשמיש ובידים ודברים זרים הם ואין הדעת מקבלת בשום פנים שהמחזיק למי גשמים יחזיק למי תשמיש ואף לשון שלאחריו ר\"ל אף לצריפא דאורבני אינו נקשר יפה אלא שהם מפרשים אותה בערבה ממש שהטפטוף מתאחר ומרבה בלכלוך ואף זה אינו נקשר אלא בהפוך הגירסא ר\"ל אחזיק לשופכי החזיק לניטפי ומ\"מ עיקר הפסק אין הדעת מתישבת בו ר\"ל שיהא המחזיק למי מטר מחזיק למי תשמיש מכמה סבות חדא שמי הגשמים זכים ונקיים ומי שופכים תלויים בדעת השופך ואף בשיאמר נקיות הם שמא מעלים הוא בהם ומי ששפך יכסה ועוד שהמטר בשעתו משוה את כל התחום ללכלוך כל החצרות ולכל מקומות שבחצר זה ומים היורדים בה מרשות חברו בטלים ע\"י האחרים משא\"כ במי שופכים ועוד שהמטר שעתו ניכרת לכל ונזהרים מהם ומי שופכין אין שעתן ניכרת ואין אדם נזהר מהם ומ\"מ הקושיא חזקה היא בלא ספק:",
                "<b>ומתוך</b> כך אני מודה להם שלעולם אין חזקה מניטפי לשופכי ולא משופכי לניטפי על הצד שפירשנו בנטפי ושופכי שסתם בני אדם מקפידין מזו לזו זה בכה וזה בכה ומתוך כך נראה לי לפרש שהנטפי ושופכי האמורים כאן שניהם על דרך אחד הם נשפכין או שתיהן במקום אחד או שתיהן בפזור אלא שהניטפי הוא שגגו של זה שוה ואין בו מדרון אלא מעט עד שהמים אין יורדין לחצרו של זה אלא בטפטוף והשופכי הוא שיש בו שפוע ומדרון בדרך הרגיל לבני אדם בכך ואמר שמאחר שהחזיק להורדת מימיו לחצרו במקומות אלו אין בהם קפידא בין ירידה של נחת לירידה של שטף וזהו שאמרו אף לצריפה דאורבני ר\"ל שפוע גדול יוצא מן הגדר עד שיורדין בשטף מופלג הא ממקום למקום אין לו חזקה ואף לקצת חכמי הדור ראיתי דברים נוטים לאלו והדברים מתישבים ואף לקצת גדולי הדורות ראיתי שאם רצה בעל הגג להגביה את גגו ולהוריד מטרו ממקום גבוה יותר שאינו רשאי הואיל ומ\"מ יש כאן קלקול יתר וכן בכל כיוצא בזה לפי מה שיראה לדיינים אלא אם רצה להגביה יסלק מרזבו ויקלוט בתוך שלו ובזו מיהא אין הלה יכול למחות ולומר כי היכי דחצר דידי קניא לך למשדא ביה מיא לדידי נמי קנו מיא דאיגריך שלא נאמר כן אלא כשהגג עומד על עמדו כראוי לירידת המים ממנו לחצר כמו שנבאר בפרק חזקת בסוגיית המשנה השמינית:",
                "<b>ראובן</b> שטען על חברו שיש לו נטפי עליו ויש לו עד אחד וחברו כופר בזה אין לו עליו שבועת התורה שאין נשבעין על כפירת שעבוד קרקעות ואין קבלת המים בכלים מוציאין את הדבר מידי שם קרקע וכן השיבוה גדולי המפרשים:",
                "<b>המשכיר</b> בית לחבירו בבירה גדולה משתמש בזיזיה ובכותליה עד ארבע אמות ובתרבץ וברחבה שבה ובעובי הכותל במקום שנהגו להשתמש בעובי הכותלים וענין זה הוא שהבירה היא חצר גדולה מוקפת בכותלים ובנויה לשכות סביב לארבע רוחותיה ונשאר באמצעיתה כעין ארובה גדולה לאויר ולאורה וכנגד אותה ארובה זורעין תחתיה ירקות ומקיפין אותן במחיצות קטנות ונקרא תרבץ אפדני על שמרבצין אותו תמיד במים ואחר כותלי הבתים רחבה גדולה סביב סביב מוקפת בכותלים אחרים מבחוץ ואמר על זה שבמקום שאין מנהג ידוע בשוכר בית במקום כזה משתמש הוא מן הסתם משפת פתחו לארך הכותל עד ארבע אמות ואע\"פ שהוא נכנס בתחום הלשכה האחרת ועד מקום שהוא מתפשט בתשמישה לארכו משתמש בגובה הכותל עד ארבע אמות וכן אם יש שם זיזים עד ארבע אמות משתמש בהם אבל אין רשאי לעשות בה זיזים מתחלה ומ\"מ במקום שנהגו להשתמש בעובי הכותלים בעשית זיזים או חלונות סתומים לקלוט חפצים קטנים עושה אבל בסתם לא ומ\"מ משתמש הוא בתרבץ אפדני וברחבה שאחורי הבתים אף מן הסתם ויש מפרשים באלו השתים דוקא במנהג וכן אתה למד בכיוצא בזה:",
                "<b>ויש</b> מי שכתב שלא נאמר כל זה אלא במשכיר הא אם מכר או נתן בית בבתים אלו מן הסתם אינו נותן לו שעבוד זה וכן יש מי שכתב שאם השכיר הלשכות האחרות אין לזה על זה שעבוד זה ומ\"מ יראה לי אף בשהשכירן מפני שאף לחברו עליו כן:"
            ],
            [
                "<b>אע\"פ</b> שביארנו שהמכניס ראש קורתו בכותל חברו בפניו ולא מיחה החזיק דוקא בקורה הראויה לסמוך עליה תקרה אבל קורה העשויה לסכך עליה לצל לא החזיק אא\"כ שתק לה שלשים יום הא משראה או ידע ששלשים יום עמדה לשם ושתק מחל ואם סוכת מצוה היא הואיל ולמצותה היא עשויה עד לאחר החג אין לו חזקה הא מן החג ואילך יש לו בה חזקה ויש מפרשים ימי החג מוספין על השלשים ולא יראה כן ואם חברה בטיט אף הוא החזיק מיד ובכלן עד שיביא ראיה שבפניו נעשה ולא מיחה או שראה שנעשה ושתק:",
                "<b>דברים</b> אלו כבר פירשנו שבחזקת מחילה אנו באים עליהם שאין צריכים לחזקת שלש ולטענה אלא לגוף קרקע הא לנזקים כגון ניעוצים אלו הנזכרים כאן וכל אותם נזקים השנויים בפרק שני וכיוצא באלו חזקתו שלא בטענה ובמחילה אם לאלתר אם לשלשים כל אחד כשיעורו הנזכר בו וחזקה זו משהחזיק בו זכה בו לכל ימי הכותל לאותו מקום בלבד ולאותו ענין שסמך אף בגסה הימנה הא מקורת סוכה לקורת תקרה לא וכן לשאר מקומות שבכותל אף לזו לא החזיק וכן אם נפל הכותל או הפילו הוא אין לו במקום הכותל כלום ויש אומרים אף למה שהחזיק בראשונה מתורת מחילה ולא יראה כן מיהא בהפילו אא\"כ הפילו מחמת אונס ויש מפרשים שאף בזו דוקא בטענת מכירה וכל שהוא בטענת מכירה יש לו חזקה לכל הכותל כמו שכתבנו ולא יראה לי כן שטענת מכירה אינה מועלת אלא לאחר שלש ומ\"מ יש מפרשים בשלש ומצריכים עליהם תוספת שלשים לענין קורת סכה והדברים זרים וחכמי הצרפתים כתבו שאף טענת מחילה לרואה אינה מחילה עד שלש שנים חוץ מסתימת אורה ולא יראה כן ואין מחילה נאמרת לשלשים או לאלתר אלא בשנעשה לפניו ושתק כמו שביארנו:",
                "<b>זה</b> שביארנו בשבעת ימי החג שאין צריכין לשלשים יראה לגדולי המפרשים שאם עשה כן שלשים יום לפני החג שחזקתו בשלשים הואיל ותכף שעברו השלשים נכנסו ימי החג אין כאן חזקה מפני מצותו הוא שותק לו הא כל שעבר החג הואיל ולשם חג נעשית החזיק מיד אע\"פ שלא עברו שלשים:",
                "<b>שני</b> בתים בשני צדי רשות הרבים זה כנגד זה ונמצאו גגותיהם מכוונים זה כנגד זה והיו גגות אלו עשויים לדירה ונמצא שיש עליהם היזק ראיה מזה לזה מצד הגגות זה עושה מעקה לחצי גגו מצד אחד וזה עושה מעקה לחצי גגו מצד האחר ולא יצמצמו בכך אלא יעדיף כל אחד בחלקו והעדפה זו יש שפירשוה במשהו ויש שפירשו שהכל לפי רחב רשות הרבים ועיקר הדברים אינו אלא כדי שלא יוכל אחד לראות בשל חברו להדיא ואפילו היו גגים אלו נמוכים עד שבני רשות הרבים רואים לשם אין האחד יכול לומר לחברו הרי מ\"מ אתה צריך לעמד שם בצניעות מצד בני רשות הרבים שאף הוא אומר לו בני רשות הרבים אין רואין אותי אלא ביום שעוברים ושבים מצויים ובני ביתך רואים אותי ביום ובלילה וכן בני רשות הרבים אין רואים אותי אלא כשאני לשם מעומד ואף בזו דרך הבטה מכוונת והרמת עין ובני ביתך רואים אותי אף כשאני יושב לשם ולהדיא ר\"ל אע\"פ שאין מכונין לכך:",
                "<b>קדם</b> אחד מהם ועשה חלקו אין השני יכול לומר לו הואיל והתחלת גמור ואפרע חלקי בהוצאה שאף הוא אומר לו כשם שאתה חושש לקלקול כותלך כך אני חושש לקלקול כותלי שלא להכביד עליה כל הבנין:",
                "<b>קדם</b> ועשה ואח\"כ רצה לסתור חציה ולכוף את חברו לעשות אותו חצי בשלו יש אומרים שאם החזיק הלה שלש שנים שאין יכול לסתור ואף הוצאתו נמחלה ומביאין ראיה לדבריהם ממה שאמרו בכאן ועבד פלגא ולא אמרו ועבד כלה ומולידים מזו דין אחר והוא שאם לקח ראובן משום ניעוץ ועמד שלש שנים ולא החזיק בניעוץ זה יכול המוכר לומר החזקתי ואין לך רשות עוד לנעוץ הכל זה אינו נראה כלל שאין חזקה לשב ואל תעשה אלא למי שעושה דבר כנגד חברו והלה שותק הן לחזקת אלתר הן לחזקת שלש שנים כך נראה לי ברור:",
                "<b>בפרק</b> חזקת הבתים ס' א' יתבאר שפותח אדם פתחו לרשות הרבים ואינו חושש אע\"פ שפותח כנגד פתחו של זה שכנגדו וכן חלון כנגד חלון ושמא תאמר מה הפרש בין זו לזו פתחים וחלונות אינן גבוהות מרשות הרבים ופתיחתן לרשות הרבים עצמה היא ובני רשות הרבים רואין אותו להדיא בין שהוא עומד בין שהוא יושב והרי זה אומר לו מ\"מ הרי אתה צריך הצנע מצד בני רשות הרבים ולפי דרכנו למדנו שבחלונות שלנו שהן גבוהות יש לו למחות שלא לפתוח חלון כנגד חלונו שהרי אין בני רשות הרבים רואין שם ומ\"מ מקצת חכמי צרפת כתבו דוקא בשהם גבוהות עד שרוכבי הסוסים או הבהמות שרגילים בהם באותו מקום אין רואין שם שאין כאן צורך הצנע מבני רשות הרבים ומ\"מ נראה לי שרכיבת הבהמות אינה מצויה כל כך שתהא ראייתה נקראת ראיה להדיא ולמדנו מ\"מ שכל שפותח חלונו לרשות הרבים ויש ממנה היזק ראיה לחצר חברו במקום שאין לו היזק ראיה מצד בני רשות הרבים שחברו מעכב עליו הואיל ולא היה עליו היזק ראיה מבני רשות הרבים להדיא באותו מקום ושמא תאמר יאמר בעל חלון לבעל חצר הגבה כותלך במקצת ואני אסתום חלוני במקצת ולמה יעכב מכל וכל והלא אף בזו לא אמרו אלא זה עושה מעקה לחצי גגו וזה עושה מעקה לחצי גגו אין זה כלום שהגגין כל אחד מקבל היזק מחברו אבל זה שהחלון מזיק לחצר ולא חצר לחלון בעל חלון חייב לסלק היזקו ולא אמרו בזו על הניזק להרחיק את עצמו שכל שבהזק ראייה הוא ממיני ההזקים הנקראים גירי וכבר אמרו מודה ר' יוסי בגירי כמו שיתבאר ובחצר השותפין לא יפתח פתח כנגד פתח כמו שיתבאר שם ומ\"מ כל שאינו עושה אותה מכוונת בהדיא הואיל והרחיק אף כאצבע מותר הואיל ואינה זה כנגד זה להדיא:",
                "<b>דין</b> זה שביארנו בשני בתים שבשני צדי רשות הרבים אין צריך לומר שכך הדין אם שניהם בצד אחד של רשות הרבים ולא שתפרשה בשלא היה שום רשות מפסיק שאם כן אין כאן מעקה לחצי כותל מכאן ומעקה לחצי כותל מכאן אלא בונין את הכותל ביניהם אלא שהיה רשות היחיד מפסיק ביניהם כמו שאמרו כאן אפילו רשות היחיד נמי ושמא תאמר תיפוק לי משום אותו רשות היחיד אפשר שהיתה רשות זו המפסקת של גוי או כרמלית או מוקצה או מכוסה בגג של רעפים שאין בו שום תשמיש שכל אלו אין בהם צד היזק ראיה אלא מאותן שני גגין המכוונים זה כנגד זה שרשות זו מפסקת ביניהם וכל שכיוצא בזו זה עושה מעקה לחצי גגו וזה עושה מעקה לחצי גגו על הדרך שביארנו:",
                "<b>מאחר</b> שביארנו שכל שמזיק בראייתו לחברו ואין חברו מזיק לו על המזיק לגדור עצמו שלא להזיק בראייתו מי שהיה גגו סמוך לחצר חברו עושה לגגו מעקה ארבע אמות אע\"פ שאין תשמישו של גג נוח הואיל ומ\"מ בעל החצר מתמיד תשמישו בחצר אבל אם היה גגו סמוך לגג חברו אם היו עשויים לדירה עושין מחיצה של ארבע אמות בין שניהם כמו שבארנו אבל אם אינן עשויים לדירה כגון שהם משפעים אין זקוקין לארבע אמות שאין היזק ראיה נאמר בגגות אחר ואין עשויים לדירה ומ\"מ צריכים לעשות מחיצה של עשרה טפחים שבזו יהו נזהרים שלא ליכנס זה ברשות זה מחמת שמתירא שמא יהא נתפש עליו כגנב שכל שהוא פחות מעשרה יכול הוא להשמט בכניסתו ולא יתירא וכן הדין אם היתה קרקע חצרו של זה גבוה כל כך עד שקרקע חצרו סמוכה לגגו של חברו ואין בעל החצר זקוק לעשות מחיצה מחצר לגג הואיל ואין שם קביעות תשמיש אין שם היזק ראיה ומ\"מ צריכים לעשות מחיצה עשרה:",
                "<b>זה</b> שביארנו בגגות שאין עשויים לדירה שפירושו כשהם משפעים יש שפירשוהו אף בשאין משופעין ושהתשמיש נוח בהם ופירשו שאין עשויים לדירה כגון אלו שהם שנים סמוכים זה לזה ואין דרך לעשות שם דבר הצריך הצנע ושעשויים לדירה ר\"ל גג שאין גג אחר בצדו שוה לו ומתוך שאין גג אחר סמוך לו משתמשין בו:",
                "<b>שתי</b> חצרות הסמוכות זו לזו וקרקעיתה של אחת גבוהה מחברתה לא יאמר העליון הריני בונה מכנגדי ועולה אלא מסייע מלמטה ובונה ודבר זה פירשוהו גדולי הרבנים שלא יאמר העליון יהא תחתון בונה משלו עד שיהא שוה לי כנגד קרקעי שלא אפסיד אני בשפלותו ואח\"כ אהא אני בונה עמו ומסייעו מכנגדי ולמעלה אלא הרי הוא בונה עמו עוד משיפולי קרקע ונמצאו שניהם בונין את כלה וגדולי המחברים נוטים בה לדעת אחרת לומר שלא יאמר העליון יהא הוא בונה עד שיגיע להיות בנין שלו שוה כנגד קרקע שלי ואני בונה לבדי מלמעלה אלא עליון מסייעו משיפולי קרקע עד שיגיע לכנגדו ובונה עליון אח\"כ מכנגדו ולמעלה וכן פרשוה רוב גאוני ספרד וכן הלשון מוכיח שאמר עליון מסייע מלמטה ובונה ודבר זה צריך שתדע שאינו אמור בכותל העשוי לצורך ניעוצי תקראות שהם רוצים לעשות עליה זה מכאן וזה מכאן שכל כיוצא בזה ודאי אין ספק ששניהם עושים את כלה וחולקים בהוצאה ובמקום כותל וכלל גדול לענין ניעוץ כל שבונה משלו מעכב את האחר שלא ינעוץ ואם סייעו עד חצי הכותל נועץ עד מקום שסייע ומכאן ואילך חברו מעכב עליו אלא אין הדברים אמורים אלא לענין כותל העשוי לענין היזק ראיה:",
                "<b>וכתבו</b> גאוני הראשונים שאם היה קרקעו של זה גבוה על של זה ארבע אמות שנמצא שאין תחתון מזיק כלום לעליון ועליון מזיק לתחתון ונמצא שעל המזיק לשמור את עצמו אין לעליון על התחתון כלום והרי התחתון אומר סלק הזקך ובנה בתוך שלך ואין לו על התחתון תביעה לא בהוצאה ולא במקום כותל כלל וכמו שביארנו למעלה במי שהיה גגו סמוך לחצר חברו ושמועה זו בשיש היזק ראיה אף מתחתון לעליון במקצת אויר ונציע את הדברים שהיה קרקע העליון גבוה על של תחתון שלש אמות ומחצה והרי יש היזק ראיה מתחתון לעליון בחצי אמה אויר והם צריכין לבנין כותל גבוהה ז' אמות ומחצה והשמיענו שלא יאמר העליון מכיון שאין היזק ראיה שלנו שוה בנה אתה עד שיסתלק את שלך שזהו ארבע אמות ואני אבנה עד שיסתלק את שלי ונמצאתי בונה ג' אמות ומחצה אלא עליון מסייע לתחתון בהוצאה ומקום שהרי אי אפשר לו לבנות באויר ומסייע לתחתון עד שישלים בכדי סלוק הזיקו ואח\"כ בונה משלו עד שיסתלק את שלו לדעת הגאונים ונמצא תחתון בונה שתי אמות ועליון חמש אמות ומחצה וכן הדין לגובה שבפחות ויתר הכל לפי השיעור ומעתה היה גבוה על חברו שתי אמות שנמצא היזק מתחתון לעליון בשתי אמות אויר בונין שניהם שתי אמות התחתונות ועוד שתי אמות שהן תשלום היזק הבא מצד התחתון ואח\"כ בונה העליון שתי אמות וכן כל כיוצא בזה:",
                "<b>זה</b> שביארנו במה שמסייע עליון לתחתון שמסייע לו במקום יראה בשהקרקע הגבוה קרקע תיחוח ואינו ראוי לעמוד במקום כותל והרי כותל תחתון אם המנהג בגויל שהוא ששה צריך שיחפרו באותו קרקע הגבוה ברחב שלשה עד שישוה לשטח קרקע השפל ויבנו כותל ברחב ששה ונמצא חצי הכותל בחלקו של זה וחציה בחלקו של זה הא אם היה הקרקע מקשיי וחזק אין צרך לבנות לזה התחתון אלא כותל בחצי רחב הנהוג שהרי הקרקע עומד במקום החצי האחר אחר שקושר בנין של חצי התחתון עם הקרקע החזק ומדבקו עמו וכשישוה הבנין לשטח קרקע העליון בונה הלה כותל ששה חציה על כותל השלשה שבנה התחתון וחציה על קרקע של עצמו ובזו יראה לי שאין העליון מסייע לתחתון שהרי קרקע שלו עומד לו במקום חצי הוצאה ומ\"מ הרבה ראיתי חולקים בה ואני תמה עליה מפני מה העליון מסייע לתחתון והרי קרקעו עומד לו במקום חצי כותל ונמצא מסתייע עמו מאליו אלא שיראה הטעם לגדולי המפרשים לפי מה שכתבו תלמידיהם בשמם מפני שבנין כותל הרחב ששה שהעליון צריך לבנות יש לו לבנותו חציו על קרקעו של עצמו וחציו על כותל הרחב שלשה שבנה חברו ואם לא סייע עמו מפני מה הוא סומך על כותל שלו כלל ושמא תאמר אף הוא אומר לו מפני שהוא בונה חציה בשלי גם כן אין זה כלום שאתה צריך על כרחך לשמור עצמך שלא הזיקני בראייתך ונמצא אומר לו או כנוס בתוך שלך או פרע החצי בכל הוצאתי ועוד שאם רצה תחתון אינו בונה משיפולי קרקע אלא נותן עמודים חזקים בשוה לקרקע העליון ובונה עליהן נמצא מ\"מ שכל שרצה עליון לכנוס בתוך שלו ולשמרו מהיזק ראיה אינו צריך לסייע ואם היה במקום שנהגו להספיק להיזק ראיה בהוצא ודפנא אומר לו שבונה לתוך שלו בהוצא ודפנא ואינו מסייעו כלל וממה שכתבנו אתה למד לכל שכיוצא בדברים אלו:",
                "<b>זה</b> שביארנו בהיתה חצרו למעלה מגגו של חברו שאין זקוק לו אם זה טוען בודאי למחר אני סותר את גגי ונמצא הכל חצר אין זה כלום אלא לכשיעשה יעשה ומ\"מ בפותח חלון על גג חברו יש לשאול אם זה יכול לומר לו למחר אני סותר את גגי ועושהו חצר שיש אומרים כן ממה שאמרו בפרק שני י\"ז ב' בשדה שאין עשויה לבורות דברי הכל סומך ואין אומרין ממליכנא וחפרנא ודוקא להמלכה הוא שאין חוששין הא לטענת ודאי אינו סומך ויש חולקין בה משמועת היתה רפת בקר האמורה שם ואולי משם יתבאר הענין יותר בע\"ה:",
                "<b>שנים</b> שהיה הבית לאחד והעליה לאחר ונחבסו הכותלים בארץ עד ששפלה תקרת העליה כל כך שאין התחתון יכול ליכנס לביתו אא\"כ היה שוחה אין התחתון יכול לכוף את העליון לסתור את הכל ולחזור ולבנות שהרי עליון מ\"מ אינו צריך בנין וגדולי המחברים כתבוה אף אם קורות העליה הושפלו וירדו לאויר הבית וחכמי הצרפתים שאלו שהרי ודאי כשחלקו זכה התחתון מתהום ארעא עד רום העליה וא\"כ כשנחבס כלו יאמר לו ברשותי אתה עומד עד שתרצוה שאמר לו תחתון לעליון עליה זו כי סלקא סק בהדא וכי נחתא חות בהדה כלומר זכה בה על כל צד שהיא עומדת ומתוך כך כל שלא שפלה מעשרה ולמטה התנאי מועיל להיות הכל רשותו ולא יראה כן שהרי מ\"מ סתם נאמרה ובלא שום תנאי בעולם ואני אומר לשטתם שלא התנו בחלוקה לא סק וחות בהדה ולא מתהום ארעא עד רום העליה אלא שחלקו סתם שאין לשון זה אמור אלא למי שזוכה מתהום ארעא עד רום רקיעא ומאחר שלא נאמר שם עד רום עליה כל שנחבסה אין עליון זקוק לתחתון אפילו אמר לו תחתון שהוא בונה כלה משלו אף הוא אומר לו אין לי מקום לדור בו ואפילו אמר לו הריני שוכר לצרכך מקום שתדור בו אף הוא אומר איני מטריח עצמי בכך וכשאומר לו ומה אעשה ואינו ראוי לי לדירה אומר לו הכנס בשחיית קומתך ודור ומ\"מ אם ירדו לתוך עשרה טפחים הרי זה רשות בעל הבית וכופהו לסתור ולבנות הכל עמו:"
            ],
            [
                "<b>התנו</b> ביניהם שאם נחבסה יחזרו לבנותה כופהו לסתור ולבנות אע\"פ שלא הגיע לאויר עשרה ומ\"מ נחבסה מעט הואיל ונשאר בה אויר שיכול ליכנס בה בקומה זקופה ומשאוי בינוני על ראשו אע\"פ שאין גבהו עכשו כגובה סתם הבתים שדינו שיהא הרום כחצי הארך וחצי הרחב אין כופין אותו לחזור ולבנות:",
                "<b>לא</b> היה בעל העליה דר בעליה זו אלא שהיא אוצר לתבנו וקשו וזה אומר לשכור לו פועלים להוציאה ולהחזירה לכשיבנה ולהניחה עכשו במקום הראוי כזה שתהא מצויה לו שם הואיל וזה נהנה וזה לא חסר כתבו הגאונים שכופין על מדת סדום:",
                "<b>כבר</b> התחלנו למעלה לבאר שמי שיש לו חלונות בכותלו ואח\"כ בא חברו ועושה לו חצר בצדו אין יכול לומר לו סתום חלונך מצד היזק ראיה שלך שהרי החזיק וכשבא לבנות כותל בסמוך לו צריך שירחיק מלמעלה ומלמטה ומכנגדה ארבע אמות שלא יזיק שני לראשון בראיה ושלא יאפיל עליו וכן הדין אף בחצר הקדומה לחלון ופתח זה חלון בחצר חברו והלה שותק ובחלונות שיש בהם חזקת מחילה כגון חלון שראשו של אדם נכנס או שמגיע לחברו ממנה היזק ראיה על הדרך שביארנו למעלה מעתה מי שהחזיק בחלון על חצר חברו בכותלו במקום נמוך שבה ובא חברו לבנות בפניו בלא הרחקת ארבע אמות ובא זה ומיחה מחמת שמאפיל ואמר לו הריני סותם חלונותיך ועושה לך חלונות למעלה במקום גבוה שבכותלך עד שלא תגיע גבהות כותלי לגובה חלונות אלו שאני פותח בכותלך בכדי ארבע אמות ונמצא שלא יגיעך מבניני לא היזק ראיה ולא סתימת אורה והרי חלונות אלו בדרך שמועילות לו למעלה כבלמטה או יותר אף זה יכול לעכב ואומר לו שהכותל מתקלקלת בפתיחת חלונות אחרים ואם אמר לו שיסתור הכותל עד חלונות אלו ויבנה כלה מחדש למעלה מהן אף הוא אומר שאין בנין חדש נקשר יפה בישן אפילו אמר לו לסתור כל הכותל או כל הבית ולבנותה מחדש ולעשות לו חלונות למעלה אף הוא אומר לו אין לי מקום לדור בו אפילו אמר לו שישכיר לו מקום הראוי לו אף הוא אומר שאינו מטריח עצמו בכך ואפילו היתה דירתו לשם לצרך דברים מועטים כגון תבנו וקשו או עציו הואיל ומ\"מ הוא דר בה ויש שם טרח הגוף הא אם לא היה דר שם כלל אע\"פ שהוא בית אוצר מתבן וקש וזה אומר לשכור פועלים ולהניחה לו במקום הראוי לו כופהו בכך כמו שביארנו למעלה בשם הגאונים שכופין על מדת סדום וזהו אצלי שגורסין בספרים מדוייקים בכאן ואע\"ג דדייר בה לתיבנא וציבי ולא אמרו ואע\"ג דמשתמש בה לתבנא וציבי ובעל חלון עצמו שרצה לשנות מקום חלונו אפילו היתה גדולה ורוצה לעשותה קטנה בעל חצר מעכב עליו ואין צריך לומר שאין יכול להוסיף בה כל שהו:",
                "<b>זה</b> שהתחלנו בשמועה זו לבאר שמי שהיו לו חלונות בכותלו ובא חברו ועשה לו חצר בסמוך לו שאין רשאי להאפיל עליו אע\"פ שביאור השמועה אינו צריך לכך שהרי במי שהחזיק בה אנו מפרשים אותה מ\"מ למה שכתבנו דרך הצעת הדברים שמי שהיו חלונות בכותלו ובא חברו ועושה עכשו חצר סמוך לו שאינו רשאי להאפיל עליו תמה אני והרי כשנפתחו חלונות לא היה שם חצר אלא חורבה ולא היה לו לזה שום הזק ראיה והיאך החזיק עד שכשירצה זה לבנות לא יבנה כנגדו ואדרבה היה לו לכופו לסתום שהרי בפותח חלון על גגו של חברו נסתפקנו למעלה אם טען זה למחר אני סותר את גגי ועושהו חצר אם רשאי לעכבו אחר שטוען כן בודאי או יאמר לו הלה לכשתעשה תעשה הא מ\"מ לכשיעשה מודים הם שיסתום ושמא גג שאני שאין הדבר מצוי לסתור הא כל שהיא חורבה עשויה היא לבנות וכן היא בתלמוד המערב והואיל ושתק לו החזיק כאלו היתה שם חצר וכן מצאתיה לגדולי המפרשים בתשובת שאלה או שמא כשפתח היה זה רשות הרבים ובא זה ולקחה מן המלכות ובנה:",
                "<b>ראובן</b> שקנה חורבא מן הגוי והיו לישראל בה חלונות אע\"פ שאפשר שאין חזקה מועלת לו אצל גוי לפי דיניהם מ\"מ מועלת היא אצלו מעתה אבל אם לא היה לו שם חלון וכשראה שישראל לקחה מגוי מהר ופתח חלונות כדי שלא יפתח עוד כנגדו או לא יאפיל עליו אין זה כלום וכן כתבו גדולי המפרשים ויש לפקפק בה:",
                "<b>מקצת</b> גאונים כתבו בראובן שמכר לשמעון את חצרו ועכב לעצמו בית סמוכה לחצר ויש באותו בית חלונות פתוחים לחצר שמוחזק הוא בהן ואין שני יכול לבנות כנגדן אלא בהרחקה הראויה ויש מפקפקין בדבר:",
                "<b>שני</b> אחים שחלקו אחד הגיעו טרקלין ואחד הגיעו גנה הסמוכה לטרקלין והיו חלונות פתוחים מטרקלין לגנה ובא בעל הגן לבנות בסמוך לו בלא הרחקת ארבע אמות ונמצא מאפיל עליו אין חברו יכול למחות והרי זה אומר בשלי אני בונה שחלונות אלו אין להם חזקה שלא לבנות כנגדן ומ\"מ אינו יכול לכופו לסתמן הואיל ובשעת חלוקה היו שם ולא התנה הא שלא לבנות כנגדן אין להם חזקה שכך אמרו האחים שחלקו אין להם חלונות זה על זה ופירושה שאין להם דין חלונות זה על זה ר\"ל שלא יוכל לבנות כנגדו אבל מ\"מ אינו רשאי לסתמן שכל דבר קבוע שהיה שם בשעת חלוקה בחזקתו עומד שלא לכופו לסלק אלא שמ\"מ יכול לבנות כנגדו ואין לו בהם חזקת מחילה אפילו לאחר שלש שאין טענת מחילה אלא כשעושה ההיזק ואין לו מוחה ומ\"מ חזקת טענה ר\"ל שמכרה או שמחלת בפירוש ולאחר שלש יש להם לדעת גדולי המפרשים נישומו הקרקעות בשעת חלוקה מפני שיעלה בעל הטרקלין לבעל התרבץ בדמים ונכנס באותה שומא עלוי שמצד האורה המגעת לו משם יש להם חזקה אף שלא לבנות כנגדן ומ\"מ אם שמו עלוי זה בסתם אין העלוי מתפשט אלא מצד בנין הטרקלין ואין עלוי שמצד האורה נכלל בו ומ\"מ אחים שחלקו אחד נטל שדה לבן ואחד שדה כרם יש לו לבעל הכרם ארבע אמות בשדה לבן לעבודת הכרם שהיו חורשים אותה בשוורים ואין השוורים יכולין להתהפך בתוך הכרם מתוך ערבוב שורות הגפנים עד שיצאו לחוץ וכל שמעלין משדה לכרם מסתמא עלוי זה נכלל בו הא בחלוקת טרקלין ותרבץ אינו כן כמו שביארנו ואע\"פ שהזכיר בחלוקתו שם טרקלין והרי אם יאפיל עליו נפקע שם טרקלין ממנו כבר אמרו שאע\"פ שאין הענין נמשך אחר השם הואיל והבריות קורין לו בשם זה אע\"פ שאינו כן הגיעו והוא שאמרו בית כור עפר אני מוכר לך אע\"פ שאינו אלא לתך הגיעו והוא שיהיה קרוי בלשון הבריות בית כור כמו שיתבאר במסכתא זו וכבר כתבנוה בפרק המקבל:",
                "<b>יש</b> מפרשים בשמועה זו שזה שיכול לומר בשלי אני בונה מפני שאין לו בהם חזקה הואיל ואין זה חצר העשוי להשתמש בו שאין כאן הזק ראיה ואין זה כלום שאף תרבץ יש עליו היזק ראיה ועוד שאם כדבריהם אף הוא כופהו לסתום:"
            ],
            [
                "<b>זה</b> שביארנו באחים שחלקו שאין להם חלונות זה על זה ופירשנוה בדין חלונות כך הענין וכן הדין בדרך ובסלם ובאמת המים ואין אחד יכול לומר לחברו הריני דר בה על הדרך שדרו בה המורישים בדרך כיצד שאם הגיע לחלקו של אחד בית פנימי ולשני בית חיצון ויש דרך מפנימי לחיצון יכול החיצון לבנות בשלו בסמוך לו שלא יוכל לעבור עוד דרך ביתו אם לא התנו על כך ומ\"מ אף הוא אינו כופהו לסתום הואיל ובשעת חלוקה היה שם ולא התנה ואע\"פ שהמוכר בית בחצרו מכר את הדרך טעם הדבר משום מוכר בעין יפה מוכר אבל אחים שחלקו שניהם מוכרים ולוקחים וכל אחד מסולק מחלק חברו מתורת עין יפה ונמצא שאין להם דרך זה על זה פירושו דין דרך אף בסלמות פרשו בו דין סלמות שאם הגיע בית לזה ועליה לזה בעל הבית יכול לבנות כנגד אותו סלם ואינו יכול לכופו שיטלנו ויש מפרשים בסלם שכופהו ליטלו ויש מפרשים כן אף בדרך אף אמת המים פירשו בה דין אמת המים והוא שאם היתה אמת המים באה מן הנהר דרך ביתו או שדהו לתוך שלו בונה כנגדו אם ירצה אבל אינו כופהו להעבירה וכן הדין בביב שהשופכין נשפכין דרך בה ויוצאין לרשות הרבים מרשותו דרך רשות חברו זה שחלק עמו וכל אלו אין להם חזקת מחילה אע\"פ שעמד כן זמן מרובה ולא מיחה בו אבל בטענת מכירה או מחילה בפירוש ואחר שלש יש להן חזקה כשם שביארנו דינין אלו באחים שחלקו כך הדין בשנים שחלקו מאחד או מן השותפין שלא נתברר חלקם אבל קנה זה מאחד וזה מאחד אין משנין בו שכבר החזיקו בהם המוכרים ויראה לי שאם חלק המוריש את נכסיו על פיו והניח בית לאחד וחצר או תרבץ לאחר שחזקת חלונות לבעל הבית אף שלא לבנות כנגדו ואין הדבר ברור בידי:",
                "<b>יתומים</b> שהוציאו הם או אפטרופוס שלהם שטר חוב על אחד והלה מוציא שובר שכבר פרעו לאביהם יש פוסקין בזו שהולכין אחר השובר ומקרעין את השטר וכטעם האמור כאן אחזוקי סהדי בשקרי לא מחזקינן ונעזרים בפסק זה מצד שכבר פסקנו במסכת ערכין טעם זה האמור בכאן ר\"ל אחזוקי סהדי בשקרי לא מחזקינן והוא שאמרו שם אין נזקקין לנכסי יתומים חוץ משדה שנמצאת שאינה שלו והזכיר שם הטעם משום דאחזוקי סהדי בשקרי לא מחזקינן והואיל והוציא זה עדים שגזולה היתה ביד אביהם מחזירין לו לאלתר ועוד שהרי רבינא בתרא הוא וסוף הוראה ומ\"מ גדולי הפוסקים פסקו אף בזו כרב חמא שאמר שלא לקרעה ושלא לגבות כמו שאמור כאן לאו אגבויי מגבינן בה דהא נפק עליה תברא ולא מיקרע קרעינן לה דילמא לכי גדלי יתמי מרעי ליה לתברא ומטעם האמור כאן מדלא אפקיה בחיי אבוהון דילמא זיופי זייף ואף לשטה זו פירשו גדולי קדמונינו שבנרבונה דוקא בשנתברר שאביהם תבעו בחייו והוציא השטר ולא הוציא הלה את שוברו אלא שנשמט לו אם בדין ודברים אם בדחייה ושאר מיני השמטה הא אם לא נתברר שתבעו אבי יתומים בחייו אין מפקפקין בשובר זה כלל והיאך אנו אומרים איבעי ליה לאפוקי בחיי אבוהון והיאך יוציאנו והוא לא תבעו ולא הוציא שטרו ושמא תאמר הא מ\"מ מה נעשה לדין אחזוקי סהדי בשקרי לא מחזקינן אפשר שלא נאמר אלא בשאין שם שום אמתלא בכך אבל בזו רגלים לדבר וראוי לחוש ויש חולקין לומר שאף בשלא תבע אביהם בחייו אין קורעין את השטר בשום צד עד שיגדלו היתומים ואפילו לא היה שטר זה לזמן בשעה שמת האב וכן כתבוה גאוני ספרד:",
                "<b>ודין</b> אחזוקי סהדי בשקרי וכו' פירשו בו שאינו נאמר אלא בעדים המעידים על פה הא כל שהם בשטר אין מחזיקין את העדים בשקרים אלא מחזיקים על בעל השטר שהוא זייף את חתימתם והוא שאמרו כאן אימר זיופי זייף ולא אמר זיופי זייפו ולא עוד אלא שיש גורסין ציורי צייר כלומר שצייר חתימתם אבל זו שבערכין פירושה בעדות על פה כמו שביארנו למעלה שהוציא זה עדים שגזולה היתה בידו ויש שואלים א\"כ היאך קבלו את העדים והלא יתומים קטנים כשלא בפני בעל דין דמי וכבר פסקנו בפרק הגוזל שאין מקבלין עדים על פה שלא בפני בעל דין ופירשוה בשהעידו בחיי אביהם ולא הספיקו לגמור את הדין ולהוציא השדה מיד אביהם עד שמת וזו שבכאן מ\"מ בעדות בשטר וחוששין לזיוף ויש מפרשים הכל בעדות בשטר ואעפ\"כ בזו שבכאן אין חוששין לאחזוקי סהדי וכו' שאין כאן פסידא ללוה שהרי אין מגבין בה ואע\"פ שצריך לשמור שוברו אין זה פסידא:",
                "<b>המשנה</b> הרביעית והכונה בה לבאר ענין החלק הרביעי ומה שנתגלגל עליו והוא שאמר כופין אותו לבנות בית שער ודלת לחצר רשב\"ג אומר לא כל החצרות ראויות לבית שער כופין אותו לבנות לעיר חומה ודלתים ובריח רשב\"ג אומר לא כל העיירות ראויות לחומה ודלתים ובריח כמה יהא בעיר ויהא כאנשי העיר שנים עשר חדש ואם קנה בה בית דירה הרי הוא כאנשי העיר מיד אמר הר\"ם רשב\"ג אומר שהעיירות הסמוכות לאויבים הם שצריכות חומה דלתים ובריח אבל הארצות שאינן סמוכות לארצות האויבים אינן צריכות לכך וחכמים שמא יעבור חיל עליהם וישוללום ומה שאמר כופין ר\"ל שכל אחד ואחד מבני העיר יכוף לחברו על זה והלכה כחכמים:",
                "<b>אמר</b> המאירי כופין אותו ר\"ל אחד מבני החצר שלא רצה לסייע בני החצר לבנות בחצר בית שער להיות שומר יושב שם להרחיק את בני העיר מלהציץ לשם או כדי להיות מקום פנוי דרך כניסה שלא יכנס הנכנס פתאום למקום שמשתמשין בו ר\"ל החצר ודלת לשער החצר לנעלו בו חבריו כופין אותו ואף אחד מהם כופה את חבריו בכך רשב\"ג אומר לא כל החצרות ראויות לבית שער ופירשו בגמרא שהסמוכה לרשות הרבים ראויה לבית שער ושאינה סמוכה לרשות הרבים אינה ראויה לבית שער ר\"ל שאינה צריכה לה ומ\"מ הלכה כחכמים ובלבד שיהא מנהג העיר בכך אע\"פ שאינה צריכה לה כל כך שפעמים שבני רשות הרבים נדחקים ונכנסים לשם ואין לחוש למה שאמרו כל מקום ששנה רשב\"ג הלכה כמותו שהרי אמרו עליה במסכת כתבות אמוראי נינהו ואליבא דר' יוחנן ואין סומכין עליו כופין אותו ר\"ל שכופין בני העיר זה את זה לעשות לעיר חומה דלתים ובריח רשב\"ג אומר לא כל העיירות ראויות לחומה ופרשו בגמרא שהסמוכה לספר טעונה חומה שאין סמוכה לספר אין טעונה חומה והלכה כחכמים וכופין אף בשאינה סמוכה כאותה שסמוכה שפעמים שחיילות באות במקרה והתגר מצוי לבא וכמה יהא בעיר ויהא כאנשי העיר לגבות הימנו לענינים אלו אע\"פ שלא קנה לו בית דירה שנים עשר חדש ואם קנה בה בית דירה הרי הוא כאנשי העיר לכל עניני שמירת העיר:",
                "<b>זהו ביאור המשנה וכלה על הצד שכתבנו הלכה היא ודברים שנכנסו תחתיה בגמרא אלו הן:</b>",
                "<b>התבאר</b> בתוספתא שמי שיש לו פתח בביתו שבמבוי אין בני מבוי כופין אותו לעשות דלת למבוי מפני שיכול לומר רצוני שאכנס בחבלתי עד פתחי ומעתה אף הוא מעכב על חבריו שלא לעשות אחר שכן יש שואלין אף בחצר היאך כופין אותו לבנות בית שער ודלת ותירצו שלא נאמר כן אלא במבוי שאם אין שם דלת הוא רחב הרבה ויכול ליכנס אבל חצר אף בלא דלת אינו יכול ליכנס וכן התבאר בתוספתא שכופין בני מבוי זה את זה שלא להושיב ביניהם לא חייט ולא בורסקי ולא אחד מבני אומנות פי' מפני שמרבה עליהם את הדרך מחמת הנכנסים והיוצאין ולשכנו אינו כופהו ר\"ל שאם אחד שבמבוי רצה ליעשות חייט או בורסי רשאי ואין מעכבין בידו ואע\"פ שאמרו שיכול למחות בחנות שבחצר ולומר איני יכול לישן מקול הנכנסין והיוצאין וכן אמרו אחד מבני חצר שרצה ליעשות רופא או אומן בני חצר מעכבין עליו דוקא בחצר אבל במבוי אין בני מבוי מעכבין עליו וכן כתבו גאוני ספרד בפרק שני ויש מפרשים שאף במבוי מעכבין עליו ומפרשים ולשכנו אינו כופהו שאם היה אחד מהם חייט או בורסי ובקש שכנו ליעשות אף הוא כמהו אין חבריו יכולין לעכב עליו שהרי מ\"מ יש בה אותה אומנות ולא מיחו בה ואף זה האחר אינו מעכב עליו מצד שהוא יורד לאומנותו וגוזל את חייו וכן אפשר לפרש שאם היה אחד מהם חייט או בורסי רשאי זה שרוצה להשכיר את ביתו להשכירה לחייט או בורסי אחר והוא הדין אם השכירה לזה החייט או הבורסי ויצא משם שיכול להשכירה לאחר שבאותה אומנות:",
                "<b>התבאר</b> עוד בתוספתא שמי שיש לו בית בחצר ואינו דר בה לא הוא ולא אחר במקומו בשאלה או בשכירות בני חצר משעבדין אותו לעשות עמהם דלת ונגר ומנעול ומ\"מ פרשו קצת מפרשים שאין כופין את זה במפתח שאף הוא אומר רצוני שלא להתעכב על הדלת הא בשאר מינין שיהא הדלת סגור כופין אותו אע\"פ שאינו דר שם ושאר כל הדברים אין משעבדין אותו בהם ואם היה דר שם ר\"ל הוא או אחד במקומו משעבדין אותו על הכל:",
                "<b>התבאר</b> שם גם כן שמי שיש לו חצר בעיר אחרת בני העיר משעבדין אותו לחפור עמהם בורות שיחין ומערות ואמת המים ושאר כל הדברים אין משעבדין אותו בהם ואם היה שרוי עמהם באותה העיר משעבדים אותו על הכל התבאר שם גם כן שכופין בני מבוי זה את זה לעשות לחי וקורה למבוי וכופין בני בקעה זה את זה לעשות חריץ ובן חריץ שלא תקפוץ החיה לבקעה וכופין בני בקעה לבנות להם בית הכנסת ולקנות להם ספר תורה נביאים וכתובים לקרות בהם מי וירצה מן הצבור ובתלמוד המערב אמרו מי שאינו רוצה לערב נכנסין לתוך ביתו ומערבין על כרחו והקשו והא תני תנא אינו רוצה לערב ואינו ממאן נכנסין לתוך ביתו ומערבין על כרחו מפני שאינו ממאן הא אם היה ממאן לא ותירץ לא שאינו רוצה לערב ר\"ל שמא יהא רוצה בערבות אלא מן גו נפשא בישא לא בעי מיערבא:",
                "<b>בית</b> שער זה שאמרו במשנה שבני חצר כופין בה זה את זה דוקא בשאין בה נדנוד עברה כלל הא יש בה נדנוד עברה והוא שעשוייה בדרך שהעניים אין יכולין לכנס להדיא וצועקים מבחוץ ואין קולן נשמע מפני שהבית שער מפסיק את קולו אין כופין זה את זה מעתה כל שהבית שער לפנים מן הדלת אין כופין מטעם שהזכרנו או שמא נראה לעני כבית ואינו נכנס מן הדלת החיצון ולפנים ולפיכך אין כופין ואדרבה אסור אבל כשהוא חוץ מן הדלת כגון שיש לו חורבא לפני החצר ועשה שם בית שער מותר שהרי נכנס עד דלת שבחצר וצועק ונענה ואף מבחוץ דוקא שאין דלת לבית שער זה ויכול ליכנס עד דלת שבחצר או אם יש בה דלת שלא יהא שם פותחת ואם יש שם פותחת שתהא מבחוץ שיוכל העני לפתוח וליכנס עד דלת שבחצר:",
                "<b>כשגובין</b> מבני העיר לחומה דלתים ובריח או מבני החצר לבית שער ודלת לא למנין גולגולת הם גובין ר\"ל שיטילו הוצאתם בשוה על כל אחד ואחד אלא לפי שבח ממון הם גובין העשיר ירבה והדל ימעיט איש כברכתו ומה שאמרו אח\"כ לפי קירוב בתים לא להפקיע דין לפי שבח ממון אלא שבא להוסיף שישגיחו בקירוב בתים שהאויבים הבאים לשלול בלילה שוללים הקרובים לחומה ומתיראין מליכנס לפני לפנים ברוב פעמים ומ\"מ לפעמים הם מרובין באכלוסין ונכנסין בכלה ומ\"מ אף באלו לפי שבח ממון שהשוללים לעשירים הם באים תחלה ונמצא שאם בבתים הקרובים בשוה יש שם עשירים ועניים הולכים גם כן אחר שבח ממון מכל וכל ואם הקרוב עני והרחוק עשיר הולכים גם כן אחר שבח ממון אלא שמשגיחין לעשיר לגבות מחלקו ולהוסיף על הבינוני לפי קירוב ביתו והסכימו גאוני ספרד שהשגחת קירוב בתים אינה אלא בעיר ולענין חומה דלתים ובריח שהחיצונים צריכים חומה יותר מן הפנימיים אבל חצר ולענין בית שער ודלת כלם קרובים הם ואין משגיחין בה לקירוב וריחוק כלל וכן כתבו מקצת גאונים שדברים אלו בשעה שיש בעולם שלום ואימת מלכות ואין חשש אלא מדרך לסטות ואקראי בעלמא אבל בזמן המלחמות ותגר המלכים אף בעיר אין משגיחין לקירוב בתים וריחוקם כלל ואף הם כתבו שאם באים אף על עסקי נפשות משגיחין אף בנפשות כלומר שמכבידין עול הבינונים מעט אחר שהנפשות מ\"מ עני ועשיר חד שיעורא הוא ואחר שכן הכל לפי מה שהוא ואין לו לדיין אלא מה שעיניו רואות שאף בשבח ממון שהוא עיקר אם אין כאן אלא חשש ליסטים ואקראי בעלמא אין גובין מכל וכל אלא לפי שבח ממון המיטלטל ומשגיחין לו אצל שאינו מטלטל ואם הוא זמן מלחמות ויש לחוש לכבוש ולנתיצת בתים וחצרות ושריפתן גובין אף לפי הכל מכאן למדו קצת מפרשים שהשיירא שבאו עליה ליסטים על עסקי ממון ונתפשרו ביניהם לפי שבח ממון הם גובים ומ\"מ יראה לי דוקא לפי שבח ממון שיש להם באותו מקחם וכן הדברים נראין:",
                "<b>כבר</b> ביארנו בפרק המקבל שכל שבני העיר צריכים לגדור חומת העיר ולהעמיד שעריה שלא ליכנס צבא השונאים לשם נפרעין להוצאה זו מן הכל אף מן היתומים ומ\"מ תלמידי חכמים אין גובין מהם לענין זה רבנן לא צריכי נטרותא תורתם קרויה חומה דרך צחות אמרו אני חומה ושדי כמגדלות אני חומה זו תורה ושדי כמגדלות אלו תלמידי חכמים:"
            ],
            [
                "<b>מסים</b> וארנוניות ותשחורות המוטלים על הצבור בין שהוא מס קבוע עליהם בין שהוא מס שמחדש להם ותובעו עכשו מהם אין תלמיד חכם חייב ליתן חלק בהם וראשי הצבור שמכריחין אותו בכך עוברים על דברי חכמים ואף רמז לזה בספרי הקדש במה שאמר דריוש על אנשי כנסת הגדולה מנדא בלו והלך לא שליט למרמא עליהון ודרשו בו מנדא זו מנת המלך בלו זו כסף גולגולתא והלך זה ארנונא ומ\"מ יראה לי שלא הוזכרה כאן לפטור תלמיד חכם אלא למנת המלך והוא הנקרא כרגא או מס הידוע וקבוע על כלל הצבור וכן הדין בכל מיני מסים ותשחורות המוטלים על הכלל שהצבור חייבים להפקיע חלקם של תלמידי חכמים בשלהן אבל כסף גלגולת והוא הקבוע בפרט על כל פרט ופרט וכן ארנונא והוא מעשר בהמתו ותבואתו אין הדברים נראין להיות האחרים פורעין מה שהוא מתחייב בפרט ואע\"פ שבכלם נאמר לא שליט וכו' דריוש הוא שצוה בכך ומוחל להם אבל לא הוזכרה כאן אלא למנת המלך וכך הדין בכל שהוא מוטל על הכלל וכן נראה לי ברור אלא שגדולי המחברים כתבו בקצת חבוריהם שהצבור חייבים לפרוע בשבילם אף באלו והביאו בשם רבותיהם שעשו מזה מעשה והדברים נראין כמו שכתבנו ומ\"מ אף בזו כתבו גדולי הפוסקים דוקא בתלמיד חכם שאינו מתעסק בצרכי העולם כלל ותורתו אומנותו לגמרי אבל שאר תלמידי חכמים שמצרפין עניני העולם עם למודם אינם בכלל זה והדברים נראין:",
                "<b>במסכת</b> נדרים ס\"ב א' אמרו שמותר לתלמיד להודיע את עצמו במקום שאין מכירין אותו עד שיכירוהו ויכבדוהו כראוי לו שנאמר ועבדך ירא את י\"י מנעוריו ולא נאמר יהללך זר ולא פיך אלא במקום שמכירין אותו שם אמרו גם כן שבכל מקום שהוא לשם עם אחרים על איזה עסק שיש לו ולאחרים שם הן בבית דין הן באיזה מקום מותר לו לומר תלמיד חכם אני השתדלו בעניני תחלה ושלחוני שנאמר ובני דוד כהנים היו מה כהן נוטל חלק בראש שנאמר וקדשתו אף תלמיד חכם נוטל חלק בראש:",
                "<b>כל</b> שבני העיר נמלכין ועושין חפירה חדשה להוציא להם מים נפרעין ממנה אף מן היתומים שהרי זכות הוא להם ומ\"מ אם לא מצאו מים ונמצאת הוצאתם ללא צורך מחזירין להם את חלקם שהרי אין כאן אלא חובה ואין חבין להם ומ\"מ תלמידי חכמים נפרעין מהם בזו שהרי אף הם צריכין מים וכן בכל דבר שהכל משתמשים בו והוא שיש מי שפירש בזו תקון רחבה של עיר ומפרשין כריא דפתיא מלשון ירחיב שתרגומו יפתי ומ\"מ בעלי שטה ראשונה פרשו פתיא הכלי שמונח שם תמיד לשתות בו עוברי דרכים ומ\"מ אם לא היתה הוצאה זו בדמים לשכור פועלים אלא שיוצאים בני העיר לשם וחופרים הם בעצמם אין מכריחין תלמידי חכמים בכך שאין כבודם במלאכה פחותה כזו:",
                "<b>אע\"פ</b> שהותר לתלמיד חכם להיות חתן בין האבלים שלא לפרוע חלקו במסים וארנוניות על הצד שביארנו לא יהא מורה לעצמו בכך להשתמש בשל אחרים בכבוד תורתו אלא כל שיכול לדחוק את עצמו שלא ליהנות בכבוד תורה עושה מעשה היה ברבינו הקדוש שפתח אוצרו בשני בצרות אמר כנסו בעלי מקרא ובעלי משנה ובעלי תלמוד אבל עמי הארץ לא יכנסו דחק ר' יונתן בן עמרם ונכנס אמר לו ר' פרנסני אמר לו קרית אמר לו לאו שנית אמר לו לאו אמר לו במה אפרנסך אמר לו פרנסני ככלב פרנסני כעורב פרנסו לאחר שיצא אמר אוי לי שנתתי פתי לעם הארץ אמר לפניו ר' שמעון ברבי שמא יונתן תלמידך הוא שאינו רוצה ליהנות בכבוד תורה מימיו בדקו ומצאו כדבריו באותה שעה אמר רבי יכנסו הכל מוטב שיתפרנסו הכל ואל ימשכו צנועים ידיהם מן הפרנסה זה שהיה רבינו הקדוש מתיר לעצמו להיות אכזרי לעמי הארץ מפני שאף הוא היה אומר אין פורענות באה לעולם אלא בשביל עמי הארץ ואף המסים והתשחורות בשביל עמי הארץ הם באים מעשה היה במלך אחד שהטיל מס על צבור שבטבריא לעשות לו כליל נזר על ראשו ובאו כלל ההמון לפני רבי ואמרו לו ליתבו רבנן בהדן ואמר להו לא אמרו ליה ערקינן אמר להו ערוקו ערוק פלגא אתת לקמי דרבי אמרו ליה ליתבו רבנן בהדן אמר להו לא אמרו ליה ערקינן אמר להו ערוקו ערוק כולהו פשט ההוא כובס שדיוה אכובס ערק כובס בטל כלילא אמר רבי אין פורענות באה לעולם אלא בשביל עמי הארץ שהרי כשהלכו להם עמי הארץ בטלה גזרה זו ולא נתבקשה לתלמידים:",
                "<b>עובד</b> ע\"ז דינו בסקילה וממונו ליורשיו ומ\"מ עיר הנדחת ממונן אבד ודינן בסיף כמו שמפורש בפרשת עיר הנדחת שיירא של חמרים או של גמלים או משיירות אחרות העוברת ממקום למקום ולנה בתוכה והודחה עמה אם נשתהו שם שלשים יום הרי הם בכלל אנשי העיר והם בסייף וממונם אבד ואם לא נשתהו שם שלשים יום הרי הם כיחידים והם בסקילה וממונן פלט שמא תאמר מה ענין שבעיר הנדחת נדונין כבני העיר לשלשים יום ולענין הוצאת חומה דלתים ובריח ביארנו במשנתנו שאינו מכלל בני העיר לענין זה עד שידור שם שנים עשר חדש טעם הדבר שכל שדר במקום שלשים יום אע\"פ שאינו מבני העיר הרי הוא בכלל יושבי העיר ובעיר הנדחת נאמר יושבי העיר ולעניני שמירות העיר מ\"מ אין ראוי לכללו עמהם עד שיהא מבני העיר אף לענין נדרים הלכה שכל המודר הנאה מבני העיר אסור לו ליהנות מכל ששהה שם שנים עשר חדש הא פחות מיכן מותר לו ליהנות ממנו הא אם היה מודר הנאה מיושבי העיר כל ששהה שם שלשים יום אסור לו ליהנות ממנו פחות מכן מותר:",
                "<b>כבר</b> ביארנו שהיתומים מכריחים אותם לפרוע לכל הוצאה שהיא עשויה לשמירת העיר כגון חומות ושערים ופסים ושלשלאות ושכר שומרי העיר בלילה ושכר שומרי כלי זין ושכר הבאים ממקום אחר מ\"מ מסים וארנוניות ראיתי לגאוני ספרד שכתבו שאין מטילין אותו עליהם ולקצת חכמי הדורות ראיתי שדין המס כדין שאר דברים העשויים לשמירת העיר ומכריחין אותם ויראה לי לדברי הכל שבזמן הזה כל המסים והתשחורות צרכי שמירה הם ומ\"מ אין כופין אותם על הצדקות אפילו לפדיון שבויים אלא שיראה מסוגיא זו שאם הם עשירים ונראה לבית דין או לפרנסי הדור שהם נוחלים כבוד בכך עד שיוצא הפסד ממונם בשכר כבודם כופין אותם:",
                "<b>ולפי</b> דרכנו למדנו שפדיון שבויים מצוה גדולה שבשאר הצדקות ואחר שכן הרי היא קודמת לכל שאר הצדקות ומ\"מ יתבאר במקומו שאין פודין אותם ביתר מכדי דמיהם מפני תקון העולם:",
                "<b>אע\"פ</b> שביארנו שאין אדם נקרא מבני העיר עד שידור שם שנים עשר חדש יש דברים שהוא נכלל בדין בני העיר לפחות מזמן זה כיצד מכיון שדר שם שלשים יום כופין אותו ליתן לקופה של צדקה דר שם שלשה חדשים כופין אותו ליתן לתמחוי דר שם ששה חדשים כופין אותו ליתן לכסות עניי העיר דר שם תשעה חדשים כופין אותו ליתן לדמי קבורת עניים דר שם שנים עשר חדש כופין אותו לכל כמו שביארנו במשנה:"
            ],
            [
                "<b>קופה</b> נגבית בשנים ומתחלקת בשלשה נגבית בשנים שאין עושין שררה על הצבור בפחות משנים ומתחלקת בשלשה מפני שהיא כדיני ממונות תמחוי נגבה בשלשה ומתחלק בשלשה מפני שגבויו וחלוקו שוה והיאך הוא ביאור דבר זה צריך שתדע שהקופה היא נגבית במעות והוא דבר קצוב על כל אחד ואחד וגובין אותה אע\"פ שאין שם צורך שעה וכשגובין אותה נותנין אותה לקופה של צדקה עד שיצטרכו לחלקה כלה או מקצתה אבל התמחוי נגבה בתבשיל ומיני מזונות ואינו דבר קצוב שאינו נגבה אלא לצורך שעה וגובין לפי מה שצריך להם וצריכין לקצוב על כל אחד ואחד הראוי לו לפי ראות עיניהם מעתה הקופה אין בגבייתה שום אומדנא והילכך נגבית בשנים ומ\"מ אין מוסרין אותה ליחיד שהרי יש שררה בגבייתה וכמו שאמרו ממשכנין על הצדקה אפילו בערב שבת ואין עושין שררה על הצבור בפחות משנים אבל החלוק יש בו אומדנא לפני הטפול ולפי החסרון והצרך וכל שהוא צריך אומדנא ושקול הדעת הוא כדיני ממונות שצריכין בה לבית דין נוטה לילך בו אחר הרוב והתמחוי אף בגבייתו צריך בו לאומדנא ולשקול הדעת ויש גורסין בתמחוי שגבויו וחלוקו הכל בשנים מפני שהוא דבר המתקלקל ונעשה לצורך שעה ולפיכך צריך למהר בדבר ושנים מזדמנים הרבה יותר בנקל משלשה ומ\"מ לא מצינו גירסא זו בכל הספרים:",
                "<b>גדולי</b> הרבנים גורסין כגירסת הספרים ר\"ל נגבה בשלשה ומתחלק בשלשה ולא מפני שאף הגבוי יש בו צורך אמדנא שלא נאמר דמיון דיני ממונות אלא לחלוקו ולדעתם אפילו היה התמחוי דבר קצוב אין גובין אותו אלא בשלשה שהתמחוי צריך שיתחלק מיד מתוך שאינו דבר המתקיים ואם גובהו שנים שמא משיגבו וירצו לחלק לא ימצאו שלישי מיד לימנות עמהם והדבר מתקלקל ולחלקו בשנים אי אפשר שהרי כל שבענין חלוקו כדיני ממונות הוא ומתוך כך הצריכו שלשה אף בגבויו אבל לא מצד אומדנא שהגובינא נראה לדעתם שבנדבה היתה הן לקופה הן לתמחוי ואין אומד שלהם לענין הגוביינא מעלה ומוריד ומה שאמרו בתמחוי מפני שגבויו וחלוקו שוה פירושו לשטה זו שהוא נגבה ומתחלק ביום אחד קופה אינה נגבית אלא מערב שבת לערב שבת אבל תמחוי נגבה בכל יום מכיון שאם משהין אותו מתקלקל ונפסד אין ממתינין את גבויו מערב שבת לערב שבת וכן קופה סתמה לעניי העיר אבל תמחוי סתמו אף לעניי עולם:",
                "<b>רשאין</b> בני העיר לעשות קופה תמחוי ותמחוי קופה אע\"פ שלא התנו ולשנותן לכל מה שירצו ר\"ל שאם גבו קופה וחלקו והותירו ולא הספיק להם תמחוי שגבו לוקחין מדמי הקפה ולוקחים מהם תמחוי וכן אם גבו תמחוי והותירו מוכרין את התמחוי ונותנין דמיו בקפה וזה שאמרו לכל מה שירצו פירשו בו גאוני ספרד לכל מה שירצו ממה שהוא צרך עניים וכעין קפה לתמחוי ותמחוי לקופה ששניהם צרך עניים ואף משניהם לשאר דברים שהם צרך עניים כגון כסות ומדור לעניים אע\"פ שאינו ממין קופה ותמחוי הא מ\"מ לשנותן לשאר דברים שאינן צרך עניים או אף ליתן לשאר עניים מה שגבו לשם עניים אלו בפרט אסור מפני שהוא גזל עניים ואע\"פ שהותירו והוא שאמרו במסכת שקלים מותר עניים לעניים מותר שבויים לשבויים מותר שבוי לאותו שבוי וכן מותר עני לאותו עני ר\"ל שאם גבו לו והותירו על מה שהוא צריך המותר שלו וכן אמרו למטה בסוגיא זו מריש הוה עביד מר תרי כיסי חד לעניי עולם וחד לעניי מתא כיון דשמעה להא דרב תחליפא דעביד חד ומתני איהו נמי עביד חד ומתני אלמא דוקא בתנאי הא שלא בתנאי לא ואם לא שלא היה יכול לשנות אלא לדבר שהוא צרך עניים שגבו בשבילם מה היה צריך לשנות והלא ריש מתא היה וכל שיש במדינה חכם הממונה על עניניהם הרי הוא רשאי לשנות בכל העיר אלא שהדבר כמו שכתבנו ואין להם לשנות שלא בתנאי אלא לצרך אותם העניים שגבו בשבילם ומ\"מ אם היה שם חכם שהכל גובין על דעתו אינו צריך לתנאי הואיל ומחליף לצרכי עניים אע\"פ שאינן מעניי אותה העיר כמו שאמרו שם אמר רב אשי אנא לאתנויי ומי לא צריכנא כיון דכל דאתי אדעתא דידי אתי מאי דבעינא עבידנא ור\"ל שאין כאן גובינא לשם פרט אלא לשם כל מי שירצה הוא ליתן לו:",
                "<b>וגדולי</b> המחברים כתבו שאף קופה ותמחוי רשאין בני העיר או חכם הממונה עליהם לשנותן לכל דבר שהוא צרך צבור אע\"פ שאינו צרך עניים ויש מביאין קצת ראיה לדבריהם ממה שאמרו למטה מריש לא הוה יתיב מר אציפי דבי כנשתא ופירשו בה שהיו ניקחות ממותר עניים ונאמר שם כיון דשמעה להא דתניא רשאין בני העיר לעשות קופה תמחוי ותמחוי קפה יתיב אלמא שאף למה שאינו צורך עניים היו משנין אותם ומ\"מ אנו מפרשים שלא ממעות עניים ניקחו אלא שהיו מוקדשות לישב שם הבאים לתפלה וכשהיה רבה בא לשם שלא בשעת תפלה לקבוע שם את פרקו לא היה רוצה לישב בהן עד ששמע שכל מה שנגבה לצרך עניים מותר לשנותם לצורך עניים והוציא משם שאף כל מה שנקח או הוקדש לצורך צבור מותר לשנותו ולהשתמש בו לכל מה שירצו בצרכי צבור ופירוש זה נראה לי ברור שאם כדבריהם היאך אמר כל כך להדיא לא הוה יתיב מר אציפי דבי כנישתא והיאך היה הדבר רגיל כל כך להיות הציפי נקחות ממעות עניים והיה לו לומר פעם אחת נקחו ציפי ממותר עניים ולא רצה לישב בהן שלקיחת הציפי ממותר עניים אינו דבר המצוי כל כך אלא ודאי כך היה שהיו הצבור מקדישין ציפי לישב בשעת תפלה על הדרך שבארנו:",
                "<b>זה</b> שכתבנו שיכולים לשנות מיהא לדבר שהוא צורך עניים אע\"פ שלא גבו לאותו דבר כתבו גם כן גאוני ספרד דוקא בצדקות שפוסקין הצבור על עצמן אבל מה שפסקו אחרים או יחיד שפסק צדקה על עצמו או שהקדיש לדבר אחד הוא עצמו יכול לשנותה עד שלא באת לידי גבאי ומשבאת ליד גבאי אסור אא\"כ התנה ומ\"מ אין בני העיר יכולים לשנותה אף לאחר מותו לשום דבר אע\"פ שהוא צרך עניים הואיל ולא לאותו צרך הוקדש ואפילו נתישן הקדש זה ונשתקע שם בעליו ממנו ומה שאמרו ישראל שהתנדב מנורה או נר לבית הכנסת עד שלא נשתקע שם בעלים ממנו מותר לשנותה לדבר מצוה אבל לא לדבר הרשות ואם נשתקע אף לדבר הרשות מותר טעם הדבר מפני שאותו הקדש היה לצרך בית הכנסת ובית הכנסת צרך בני העיר הוא וברשות שלהם הוא שהרי יש להם רשות למכרה אף למשתי ביה שכרא כמו שהתבאר במקומו אבל מה שהוקדש מעיקרו לעניים אין לבני העיר רשות בו כלל לשנותו לדבר אחר ואע\"פ שהם מוטלים עליהם מ\"מ אינן מוטלים עליהם אלא למה שהם חסרים אבל למה שאינם חסרים אין מוטלים עליהם וכל שמכרוהו בני העיר או שינו בו בטל הוא וחוזר:",
                "<b>מקצת</b> חכמי צרפת כתבו שרשאין בני העיר לשנות קופה ותמחוי אף לדבר שאינו צרך עניים ומ\"מ דוקא שלא יפסידו עניים אלא לשעה שכל שהוקדש לעניים צריך שלא יפסידו עניים אא\"כ לשעה וכן לדעתם כל הקדש יחיד עד שלא בא ליד גבאי מותר לשנותה לאחר שבאת ליד גבאי אסור אא\"כ התנה כמו שביארנו ואם מת אותו יחיד אם הוא דבר שאינו לעניים כגון נר ומנורה אם הוא דבר המסויים עד שלא נשתקע שם בעליו לדבר מצוה מותר ואין צריכין להחזיר לדבר הרשות אסור ואם הוא דבר שאינו מסויים או מסויים ונשתקע שם בעליו ממנו מותר אף לדבר הרשות ובלבד שיהא צרך העיר על הדרך שכתבנו לגאוני ספרד ופירשו בתלמוד המערב שכל שהיה שם בעליו כתוב עליו הרי הוא כמי שלא נשתקע שם בעליו ממנו אבל היה הקדש זה של יחיד זה לעניים רשאין בני העיר לדעת זה לשנותו אף לדבר שאינו צרך עניים ומ\"מ דוקא לשעה הא מ\"מ צריכים הם להשלים ושלא להשהות להם והוא שאמרו בירושלמי ר' חייא אזל לחמוץ יהבו ליה דינרין למיפלג ליתמי וארמלאתא נפק פלגינהו לרבנן ושאל בבית המדרש צריך להפריש תחתיהן או לא והשיבוהו שצריך להפריש תחתיהן ואפילו נתנם על דעה כל בני העיר שאין בני העיר יכולין לגזול נדבתם של אלו כדי ליתן לאחרים ושמא אף גאוני ספרד מודים בה ר\"ל שמותר ללות מהם לשעה וכדברי תלמוד המערב:",
                "<b>אף</b> הצדקה כתבו גדולי המחברים שכל שאין נזק לעניים בשהייתה ביד גבאי או שאין שם עניים מותר ללוות מהם ולפרוע בשעת הצרך שאין הצדקה הקדש שיהא אסור ליהנות בה מקצת גאונים כתבו שכל שהקדיש לדבר ידוע ולעניים שאין לבני העיר לשנות אם ראו ראשי קהל או הגזברים נזק או הפסד להקדש בעכובו כגון שהוא קרקע וחוששין למצרן אנס לגזלו וכיוצא באלו וראו תועלת במכירת אותו דבר ליקח בו דבר אחר עושין אנן סהדי שדעת המקדיש לתועלת הקדשו ולא לנזקו וכן כתבו שאם הקדיש ומנה גזברים להתחלק לפי ראות עיניהם הרי הניח הקדשו למראית עיני המנהיגים ומחלקים במה שירצו ודברים אלו כלם מסורים לפרטי דבריו של מקדיש ואין לו לדיין אלא מה שעיניו רואות:",
                "<b>רשאין</b> בני העיר להתנות על השערים ועל המדות ר\"ל לקוץ להם שער לכל דבר שירצו אפילו ללחם ולבשר ולשאר הדברים וכן על המדות ר\"ל להוסיף על המדות או לפחות בהן או לקוץ שער לשכר הפועלים בכל אומנות שירצו ויהא אחר תנאי זה כל סתם מקח וממכר ומשא ומתן וכל סתם שכירות על פי התנאי ולא עוד אלא שרשאין להסיע על קיצתן ר\"ל להסיע עצמן מדין תורה ולהתנות על עצמם שכל שיעבור על תנאי מתנאיהם שיתחייב בקנס כך וכך ומוציאין אותו הקנס ממנו בבית דין על דרך מה שאמרו הפקר בית דין הפקר וכמו שנאמר וכל אשר לא יבא בעצת השרים והזקנים יחרם כל רכושו והוא יבדל מקהל הגולה או שיתחייב מלקות או נדוי הכל לפי תנאם וכן אפילו בני אומנות אחת רשאין לפסוק דבר ביניהם בעניני אמנותם שלא ברשות בני העיר כגון שלא יעשה אחד ביום חברו וכיוצא באלו ומשיעבור על כך שיתחייב בכך וכך ומ\"מ יראה לי שאין בני אומנות אחת רשאין לעשות קיצת שער בעניני אמנותם בלא רשות בני העיר שהרי מפסידין בני העיר בכך שלא כדין אף זה שבארנו בבני אמנות אחת שרשאים להתנות ביניהם שלא יעשה אחד ביום חברו ולחייב את העובר בקנס ידוע בלא רשות אנשי העיר וגדוליה יתבאר למטה דוקא במדינה שאין בה חכם חשוב לתקן דרכי המדינה אבל אם יש שם חכם חשוב אין יכולין לענוש ולהפסיד אלא מדעת החכם ואם הענישו חייב המעניש לשלם ומ\"מ דוקא חכם שהוא פרנס וממונה על מעשה העיר לפשפש בהם ולתקן את המעוות אבל שאר תלמידי חכמים אין להם כלום בדבר זה וכן כתבו גאוני ספרד יש אומרים ואף בבני העיר כלם הדין כן שאם יש שם אדם חכם וממונה על כך אין תנאם כלום אא\"כ ברשותו וכן פירשוה רוב מפרשים ולא יראה לי כן אלא בפרטי העיר כגון בני אמנות או אמניות אבל כלל העיר יראה שאף הם מתנים שלא ברשותו שהרי אף הם יכולים לבטל את מנויו יש אומרים שאף בני אמנות אחת אם היה תנאי זה ברשות כל בני אותה אמנות יש לה קיום אף בלא רשות חכם ולא נאמר דין אדם חשוב אלא בשהתנו על עצמם שנים או שלשה או מקצת בני האמנות לבד והוא שנאמר במעשה זה האמור למטה על ענין זה הנהו תרי טבחי דאתנו בהדדי דכל דעביד ביומא דחבריה לקרעיה למשכיה אזל חד עבד ביומא דחבריה וקרעינהו למשכיה אתו לקמיה דרבא חייבינהו לשלומי דכל דאיכא אדם חשוב לאו כל כמניהו דמתנו ומאחר שלא נזכר מעשה אלא בשנים יראה להם שאילו היו כלם בעצה אחת על כך אין הדין כן ואין הדברים נראין:",
                "<b>כבר</b> ביארנו שאין עושין שררה על הצבור פחות משנים בדבר שבממון הא כל עסקי ממון שאין בו שררה ממנין בו אפילו אחד מעתה גבאי צדקה שבידם למשכן הואיל ויש כאן שררה אין ממנין בה פחות משנים אבל כל שאין בידו למשכן או שאר צדדין שבשררה ואין שם אלא צד נאמנות כגון גזבר שאינו בה אלא נפקד ממנין בה אפילו אחד וכל שאין ממנין בה פחות משנים אין ממנין בה שני אחים ששני אחים כאחד הם חשובים:",
                "<b>אע\"פ</b> שאמרו ממשכנין על הצדקה ראוי לגבאי שלא למשכן ושלא להכריח בכך אלא מי שהוא מוחזק בעושר ושיכול ליתן כמה שהוא מטיל עליו אבל מי שיודע בו שאין היכולת בידו אין לו להכריחו על כך וכל שכן שיש לו להשגיח שלא לתבעה למי שהוא נכבד ואין היכולת בידו והוא מתביש על שאין בידו ליתן וכל מי שלוחץ ודוחק בכך מי שאין ספק בידו לעשות הרי זה רשע ובכלל פרנס המטיל אימה שלא לשם שמים וזהו שאמרו ופקדתי על כל לוחציו אלו גבאי צדקה ומי שמתבונן בכך ואינו מכריח מי שאינו ראוי לכך וכן שאינו נמנע מלכוף את זה שהוא ראוי לכך הרי הוא בכלל שופטי צדק הדנין דין אמת לאמתו וכן הדין בכל גובינות שבצבור וזהו שדרשו והמשכילים יזהירו כזוהר הרקיע זה דיין הדן דין אמת לאמתו וביאורו אצלי שמלת המשכילים פירושו מתבוננים ועושין עניניהם אחר המתון וההתבוננות כמו משכיל אל דל ומצדיקי הרבים ככוכבים אלו גבאי צדקה לפי דרכך למדת שכל שאינו רוצה ליתן צדקה או שאינו רוצה ליתן כמו שראוי לו בית דין או הפרנסים כופין אותו ויורדין לנכסיו וממשכנים עליה אפילו בערב שבת:",
                "<b>מלמד</b> תינוקות ראוי לו לפנות מכל עסקיו ולעסוק בהם ובלמודם אף בשעה שהוא פורש מהם לפי הצרך ההכרחי ראוי לו להיות לבו ומחשבתו עליהם וכל שעושה כן הרי זכה וזכה את הרבים ומקומו מושכר לו דרך הערה דרשו ז\"ל ומצדיקי הרבים ככוכבים אלו מלמדי תינוקות ואוהביו כצאת השמש בגבורתו אלו החכמים:",
                "<b>גבאי</b> צדקה אין רשאין לפרוש זה מזה בשוק שלא יבא אחד מהם לחשד ומ\"מ היו שניהם בשוק ויש מאותם שהם גובים מהם קצתם בשער וקצתם בחנות הולך זה לגבות מאותן שבשער וזה לגבות מאותם שבחנות הואיל ונראין שניהם כאחד לכל מצא אחד מהם מעות בשוק לא יתנם לתוך כיסו שמא הרואה יאמר בלבו מעות של צדקה מטיל בכיסו אלא מחשבן ונותן לתוך ארנקי של צדקה וכשמגיע לביתו נוטלם כיוצא בו היה הגבאי נושה בחברו ופרעו בשוק לא יתנם לתוך כיסו אלא נותנם לתוך ארנקי של צדקה ולכשיגיע לביתו יטלם וכשהוא מונה מעות הקפה לא יהא מונה שנים שנים שלא יאמרו שהוא מכניס שנים במקום אחד אלא מונה אותם אחד אחד וכן יזהרו מן החשד ככל מה שאפשר להם על שם והייתם נקיים מי\"י ומישראל גבאי צדקה שאין להם עניים לחלק ורצה לפרוט ר\"ל להחליף פרוטותיהם בדינרין ולהצניעם עד שיבאו עניים מפני שהפרוטות מחלידות מחליפין אותם עם אחרים ואין פורטין לעצמם שמא יחשדום שהם פורטים לעצמם בזול כיוצא בו אמרו גבאי תמחוי שאין להם עניים לחלק מוכרים לאחרים ואין מוכרים לעצמם:"
            ],
            [
                "<b>גבאי</b> צדקה אין ממנין אותם אלא בני אדם הגונים ושהם בחזקת כשרים ואחר שכן אין מזקיקים אותם לחשב עמנו על מה שגבו וכן אין מחשבין בהקדש עם הגזברים אע\"פ שאין ראיה לדבר זכר לדבר ולא יחשבו את האנשים אשר יתנו את הכסף על ידם לתת לעושי המלאכה כי באמונה הם עושים ומ\"מ ראוי לקהל שלא למנות א\"א הגונים וכשרים כל מה שאפשר לו לאדם להשתדל שלא יבוא לחשוד את הבריות ישתדל אף בתוך ביתו ראוי לו לאדם שיזהר בשמירתו ובשמירת מה שבו כדי שלא יהא הדבר מצוי לו לחשוד הבריות ועל זה אמרו אע\"פ שיש לו לאדם גזבר נאמן בתוך ביתו יצור וימנה שנאמר ויצורו וימנו וכן למדנו מכאן שאע\"פ שאין מחשבין עמהם לאחר שהוציאו כמה הוציאו מ\"מ בשעה שמוסרין להם מחשבין ואין מוסרין להם אלא על פי חשבון:",
                "<b>עני</b> שבא לעיר ואין מכירין אותו ואמר לנו שהוא רעב ואין לו מה יאכל אין חושדין אותו ברמאי עד שנבדוק אחריו אלא מאכילין אותו מיד אבל אם היה ערום ואמר כסוני והלבישוני חוששין שמא רמאי הוא ואין נזקקין להלבישו עד שנבדוק אחריו ואם היו מכירין אותו ונבדק עניותו אצלם מלבישין אותו לפי כבודו:",
                "<b>עני</b> העובר ממקום למקום אין פוחתין לו לסעודתו מככר אחד הנמכר בפנדיון בשעה ששער החטים ארבעה סאין בסלע ושיעור זה הוא חצי קב שהסלע מ\"ח פנדיונין וארבעה סאין הם מ\"ח חצאי קבין ואם לן נותנין לו פרנסת לינה והוא שנתקין לו מקום ומצע וכסת לשכב ולישן עליו ואם היה שבת נותנין לו מזון שלש סעודות ובתוספתא הוסיפו עליהן שמן וקטנית וכלל הדברים כל מה שיצטרך בצמצום הוצאה והוא היה מחזר על הפתחים אין נזקקין למלא חסרונו ומ\"מ נזקקים לו למתנה מועטת אע\"פ שאין בה בכדי חייו שהרי מכיון שהוא מחזר על הפתחים פרוסותיו מצטרפות מכאן ומכאן לכדי חייו הצבור חייבים ליתן לעני עד כדי מחסורו ואף היחיד כן אם יש ספק בידו הא אם רואה בעצמו שלא יוכל לעשות כן עם הכל בקיום נכסיו והצלחתם עושה כפי כחו וביארו במקום אחר שהמבזבז אל יבזבז יותר מחומש שבריוח שלו בשנה וזו היא עין יפה שביפות והבינונית אחת מעשרה ולעולם אל ימנע אדם את עצמו משלישית השקל בכל שנה ואם גרע לא קיים מצות צדקה דרך כלל שנאמר והעמדנו עלינו מצות לתת שלישית השקל בשנה לעבודת בית אלהינו:",
                "<b>מצות</b> הצדקה גדולה עד למאד אין לך מצות עשה ראויה להזדרז בה יותר ממנה והוא סימן לזרע אברהם שנאמר בו כי ידעתיו למען אשר יצוה את בניו ואת ביתו אחריו ושמרו דרך י\"י לעשות צדקה ומשפט וכו' דרך הערה אמרו ששקולה היא כנגד כל המצות שנאמר והעמדנו עלינו מצות וכן דמו המעלים עין ממנה לעובד ע\"ז שהרי במעלים עין כתוב פן יהיה דבר עם לבבך בליעל ובע\"ז כתוב יצאו אנשים בני בליעל ויש צדדין שהמניעה מן הצדקה כוללת שפיכות דמים והוא שאמרו בסדר מועד כל תענית שמלינין בה צדקה ר\"ל שלנו ולא חלקו צדקה לעניים הרי אלו שופכי דמים שנא' צדק ילין בה ועתה מרצחים לא סוף דבר שאדם חייב ליתן צדקה אלא שאף הוא חייב לעשות אחרים עליה ודרך הערה אמרו גדול המעשה יותר מן העושה שנאמר והיה מעשה הצדקה שלום ואע\"פ שהם מוכרחים עליה ולא מנדבת הלב הם עושים נחשב להם בצדקה שנאמר ושמתי פקודתך שלום ונוגשיך צדקה:",
                "<b>צריך</b> אדם להעיר את עצמו על הצדקה ושלא יקשה בעיניו על חסרון ממונו ויזכור שבזמן שבית המקדש קיים היה נותן שקלו ומתכפר לו עכשו הצדקה עומדת לו במקומו ויתבונן שכל אדם מעתד לנכות ממונו למסים ולתשחורות ואחר שכן ראוי לו ליתן חלקו למי שגמלו כל טובו בשמחה ובטוב לבב שאם יחסר ממונו לכבודו אף הוא בידו להשלימו ואם אינו משתדל אלא להרבות ממונו כמה דובים יש למקום ודרך הערה אמרו זכה חסרון ממונו הולך לעניים לא זכה אומות העולם באות ונוטלות בזרוע ויש מפרשים על זה מה שכתבנו בענין עשוי הצדקה שאעפ\"כ נחשב להם בצדקה ור\"ל שאף גובינת המס כשהוא נותנו בנאמנות יש בו צד צדקה והוא שמנכה חלק העניים או שמתוך כך נושאים פניו והעניים מתרחמין ויש מפרשים בו שהוא נחשב להם לצדקה כשמקבלין אותו בשמחה וסובלים עול גלותם לכבוד השם:"
            ],
            [
                "<b>אפילו</b> לא נתן בבת אחת אלא מעט הואיל ובין הכל נצטרף לחשבון הראוי הרי זה יצא ידי חובו למה נמשלה צדקה לשריון שנאמר וילבש צדקה כשרין לומר לך מה שריון זה כל קליפה וקליפה מצטרפת לשרין גדול אף צדקה כל פרוטה ופרוטה מצטרפת לחשבון גדול:",
                "<b>המצוה</b> המובחרת שבצדקה הוא שנותנה בסתר ולא יפרסם עצמו עליה אחר שעשאה ועליה נאמר מתן בסתר יכפה אף ושחד בחיק חמה עזה ומ\"מ נכללה בפסוק זה הערה אחרת לדיין המקבל שוחד שהוא מביא חמה עזה לעולם שהטיית הדין היא פורצת כל חומה והורסת כל מצב ומחרבת העולם:",
                "<b>שאל</b> העני ולא רצה זה ליתן לו עבר על לא תעשה שנאמר לא תאמץ את לבבך ולא תקפוץ את ידך ובטל מצות עשה שנאמר פתוח תפתח את ידך לו לא היה בידו ליתן אין כאן עברה על לאו ועשה ומ\"מ יפייסהו בדברים ואמרים ניחומים דרך צחות אמרו הנותן פרוטה לעני מתברך בשש והמפייסו בדברים אע\"פ שלא נתן מתברך באחת עשרה מכאן ואילך צא וחשוב נתן ופייס כמה הוא מתברך ויש מפרשים המפייסו עם הנתינה מתברך באחת עשרה ושיטת הסוגיא מוכחת אף בלא נתינה ובלבד בשאין ידו משגת:",
                "<b>כל</b> הרודף אחר הצדקה יהא בטוח שהקב\"ה ממציא לו מעות לעשות צדקה וכן ממציא לו בני אדם המהוגנין שצדקתו עומדת לעד בהטבתו להם וכן יהא בטוח ששכרו מזומן לו אף בעולם הזה בו ובממונו ובבנים עוסקי תורה ובעלי עושר וכבוד:"
            ],
            [
                "<b>ומגדולי</b> החכמים היו נותנים פרוטה לעני קודם תפלה ואח\"כ היו מתחילים עד שתהא מצות הצדקה פרקליט בינו לאביו שבשמים ורמז לדבר בצדק אחזה פניך:"
            ],
            [
                "<b>הצדקה</b> יש בה מדרגות מדרגות מהם שנתבארו בכאן ומהם שנתבארו במקום אחר מדרגה עליונה שבה ליתן לו או להלוותו בכדי שיוכל לעשות סחורה או שותפות או למנותו על שלו עד שירויח ולא יצטרך לבריות על זה נאמר והחזקת בו שניה לה מה שאמרו בגמ' שקלים אשרי משכיל אל דל שהוא מסתכל במצוה היאך יפה לעשותה כשרואה בן טובים שירד מנכסיו אומר לו שמעתי עליך שירושה באה לך ממקום אחר טול מעות הללו ואתה פורע מן דהוה נסיב אמר ליה תהא מתנה וכבר נאמרה כיוצא בזו בפרק מציאת האשה כמו שנבאר למטה שלישית לה שנותן ואינו יודע למי נותן וכן הלוקח איני יודע ממי לקח וזו היתה לשכת חשאים שבמקדש שהיו חסידים שבדור נותנים שם בחשאי והצנועים מתפרנסים כמו שיתבאר במסכת שקלים ומזה המין נתינת מעות לקפה של צדקה כל זמן שהממונה הגון ומוחזק בכשרות רביעית שהנותן יודע למי נותן אבל אין הנוטל יודע ממי נטל כגון קצת החכמים שהיו משכימים בסתר ומשליכין צרור כספים בפתח העניים חמישית שהנוטל יודע ממי נוטל ואין הנותן יודע למי נותן כגון קצת החכמים שהיו צוררין מעות ומפשילין לאחוריהם ועניים באים אחריהם ונוטלין ששית שנותן מיד ליד וקודם שיבא העני שואל שביעית לאחר שישאל ומתנה הוגנת שמינית פחות מן הראוי אלא שנותן בסבר פנים יפות תשיעית פחות מן הראוי ובפנים זעומות וכדי בה בזיון לנותן ולמקבל יש מדרגה אחרת בצדקה אלא שאינה ראויה למנות והוא הנותן לקנות לו שם ולהתגדל ולפרסם עצמו עליהם וזו אינה מדת ישראל והיא מדה מגונה עד למאד לא דיו שאינה נחשבת בצדקה אלא שהוא נקרא חוטא ועליה נאמר וחסד לאומים חטאת ומ\"מ הנותן לכונת נטילת פרס כגון האומר סלע זה לצדקה בשביל שיחיו בני בשביל שאזכה לעולם הבא או שתמשך הצלחתי וכיוצא באלו הרי זו צדקה גמורה ובלבד במי שאם לא נתקיימה מחשבתו אינו קורא תגר ואינו מתחרט על שנתן ולא הועיל כאלו היה שכר רופא ואינו מהרהר אחר מדותיו של מקום אלא שמצדיק עליו את דינו:",
                "<b>אחד</b> משאר אומות שבא ליתן מעות לארנקי של צדקה אין מקבלין הימנו ואם הוא נכבד ויש במניעת קבלתו צד חשש איבה מקבלין ומפרנסין מהם עניי גוים הואיל ובסתם נתנם ואין כאן גנבת הדעת שמ\"מ שם צדקה עליה שהרי אף משלנו אנו חייבים לפרנסם כמו שאמרו מפרנסין עניי גוים עם עניי ישראל מפני דרכי שלום וכן שמכסין אותם עם עניי ישראל ומ\"מ אם פרט ואמר לעניי ישראל או לפדיון שבויים או לבית הכנסת או לאיזה דבר בפרט אין גונבין את דעתו לשנות בדבריו כלום והוא שאמרו למעלה על אחת ממלכות הגוים ששלחה ארנקי דדינרי לקמיה דרב יוסף ואמר לו השליח בשמה ליהוו למצוה רבה ודקדק רב יוסף במצוה רבה וגמר את הדין בה לפדיון שבויים וישראל היוצא מכלל הדת יראה שאם להכעיס ולבו עמו אין מקבלין הימנו כלל וכן עני ישראל אסור לו ליטול צדקה מן הגוים והתבאר בסנהדרין דוקא בפרהסיא אבל בצנעה מקבל ואם לא היה יכול לחיות בצדקה של ישראל ואף מן הגוים אין יכול ליטלה בצנעה הרי זה מותר:",
                "<b>התבאר</b> בפרק מציאת האשה על מצות הצדקה שאם כח היכולת מגיע לכך שהיא עד שימלא חסרונו בכסות ובדירה וכלי תשמיש ולהשיאו אשה ואם היא אשה להשיאה לאיש ואם היה דרכו לרכוב על סוס ולרוץ עבד לפניו אין מדריכין אותו ממקום למקום אלא על דרך זה שהוא רגיל בו ומ\"מ כיון שנתמלא חסרונו אי אתה מצווה להעדיף לו עד שלא יצטרך לשאול לפרנסו אתה מצווה ולא לעשרו וכן התבאר שם שאם אין לו ואינו רוצה ליטול מרוב צניעותו פותחין לו לשם מתנה ואם אינו מקבל נותנין לו לשם הלואה ואין גובין הימנו אבל מי שיש לו ואינו רוצה להתפרנס ומפיל עצמו על הצבור אין נזקקין לו כלל עני שהיה לו חצר וכלי תשמיש אפילו היו כלי כסף וזהב אין התנצלות ליודע על שאינו מוכר אלא מצוה לפרנסו בלא מכירת כליו והמעלים עין עובר בו ומ\"מ דוקא בכלי אכילה ושתיה ומצעות ומלבוש אבל שאר כלים כגון מחרשה או מגררת או עלי ומכתשת וכיוצא בהן מוכרן ומשתמש בפחותים מהם ואף בכלי אכילה ושתיה מצעות ומלבושים דוקא קודם שיבא לידי גבוי ר\"ל שאינו נוטל אלא בצנעה אבל אם הוצרך ליטול מגבוי הקופה אין נותנין לו עד שימכור וישתמש בפחותים:",
                "<b>בפרק</b> הגוזל בתרא התבאר שגבאי צדקה אין לוקחין מן הנשים והעבדים והתינוקות אלא דבר מועט בכדי שהדעת נותנת שאין כאן גנבת הבעלים או שמן הסתם מוחלין הם בכך לפי מעלת הבעלים וכבודם ועשרם ובתוספתא אמרו שם בן האוכל משל אביו ועבד האוכל משל רבו קוצץ ונותן פרוסה לעני או לבנו של אוהבו ואין חושש משום גזל שכך נהגו בעלי בתים:",
                "<b>בהרבה</b> מקומות התבאר שקרוביו של אדם קודמים לעניי שאר העם ועניי העיר קודמין לעניי עיר אחרת והתבאר בתוספתא במסכת בבא קמא פרק הגוזל שהאומר תנו כך וכך לעניים ינתן לעניי אותה העיר:",
                "<b>במסכת</b> מגלה התבאר על יחיד שהלך לעיר אחרת ופסקו עליו או פסק על עצמו צדקה שנותנה לעניי אותה העיר שהלך לשם אבל רבים מפרישין ומפקידים לגבאי העיר להוציא עצמם מן החשד וכשחוזרין למקומם נוטלין מיד הגבאי ומחזירין ונותנין לעניי עירם ושוב אין בהם חשד אחר שכבר הפרישו ורבים שאמרו יש מפרשים דוקא בעשרה ואם היה בעיר שנדרו לשם חכם המתעסק בצרכי צבור ודאי על דעתו נדרו ונותנין לו והוא מחלק לפי דעתו והם אומרים שהוא צריך לחלקה בין שתי העיירות:",
                "<b>במסכת</b> ראש השנה יתבאר שהצדקה הרי היא בכלל הנדר לענין בל תאחר ולא עוד אלא שאין בה שיעור שלשה רגלים אלא משבאו עניים לידו ולא נתן עבר ויש מפרשים משתבעה הגבאי כמו שכתבנו שם ואע\"פ שלקט שכחה ופאה נכללו שם באיסור שלשה רגלים יראה שצדקה הבאה מאליה שאני ואם אין שם עניים מזומנים מפריש ומניח:",
                "<b>במסכת</b> נדרים התבאר שיש יד לצדקה כשאר הנדרים והוא שאם אמר סלע זו לצדקה ואח\"כ אמר זו כזו אף השניה צדקה ולא סוף דבר בזו שהתפיס בפירוש ואין זה נקרא יד אלא נדר גמור אלא אפילו לקח השניה ואמר וזו אף השנייה צדקה:",
                "<b>במקום</b> אחר התבאר שהנודר צדקה ולא פירש כמה עליו ליתן עד כדי שיעור שמשם ואילך יודע בעצמו שלא נתכון לכך:",
                "<b>בפרק</b> מציאת האשה התבאר עוד שהאשה קודמת לאיש לפרנס ולהלביש ולהשיא מפני שבשתה של אשה מרובה משל איש והמשיאין את היתומה אם יש מעות בקופה משיאין אותה לפי כבודה ולעולם אין פוחתין מחמשים זוז של כסף מדינה ובמסכת הוריות התבאר כן על פדייתן מן השבי אלא שאם נתבעו שניהם לעבירה האיש קודם וכן אם היו עניים או שבויים הרבה ואין בכיס כדי פרנסת כלם מקדימין את המעלה לפחות כהן ללוי לוי לישראל ישראל לחלל חלל לשתוקי שתוקי לאסופי אסופי לממזר ממזר לנתין נתין לגר גר לעבד משוחרר לפי שהמשוחרר היה בכלל ארור ומ\"מ דוקא שאין שם יתרון חכמה אבל אם יש שם יתרון חכמה כל הגדול בחכמה קודם אפילו ממזר לכהן גדול ואם היה אחד מהם אביו או רבו קודם להם ורבו קודם לאביו אא\"כ היה אביו תלמיד חכם כמו שהתבאר בפרק אלו מציאות:",
                "<b>התבאר</b> בסדר זרעים שמי שיש לו מזון שתי סעודות לא יטול מן התמחוי ואם יש לו מזון ארבע עשרה סעודות לא יטול מן הקופה ואם יש לו מאתים זוז לא יטול לקט שכחה ופאה ומעשר עני היו לו מאתים זוז חסר דינר אפילו באו לו אלף כאחד נוטלן היו לו מאתים ויש עליו חוב או כתבה כנגדן הרי זה נוטלן היו לו קרקעות ונמכרים עתה בזול יש בזה צדדין להקל ולהחמיר וכבר ביארנום בבבא קמא פרק ראשון במסכת חולין התבאר על מי שהוא בדרך ואין לו מה יאכל אע\"פ שהוא עשיר במקומו מאכילין אותו לקט שכחה ופאה ומעשר עני ומן הקופה ואף כשיגיע לביתו אינו חייב לשלם מ\"מ עני הוא באותה שעה ומ\"מ ישתדל אדם שלא לקבל כל כמה שאפשר לו לדחוק עצמו אפילו על ידי אומנות מכוערת הואיל ואין בה צד עברה ומגדולי החכמים היו עושין עצמם חוטבי עצים ושואבי מים ושאר אומניות הפחותים שלא לקבל מאחרים כלום וכל שאינו צריך ומרמה את הבריות ונוטל התבאר במסכת כתובות שלא את הבריות הוא מרמה אלא הוא עצמו ואינו נפטר מן העולם עד שיבא לידי כן:",
                "<b>במסכת</b> גיטין התבאר שאף מי שמזונותיו מצומצמין עושה מהם צדקה אפילו עני המתפרנס מן הצדקה אם רואה שהוא מותיר מצוה עליו לפרנס אחרים בהרוחתו לפי מה שרואה הצרך והכל לפי מה שעיניו ראות:",
                "<b>יש</b> בקצת מקומות שאר פרטים בענין הצדקות ומ\"מ כבר גלגלנו רוב ענינים שבה בכאן והנשארים יתבארו במקומן איש על דגלו ולא נמנענו מלכתבם בכאן אלא שאינן ענינים הדומים לאלו שבאו או שנתגלגלו על ידינו בכאן ומעתה נשוב לשאר דברים שהנחנו בסוגיא זו ואלו הן:",
                "<b>כבר</b> ביארנו במסכת מועד קטן ובמסכת מגלה ששלשה ענינים יש במצורע והם ימי הסגרו וימי חלוטו וימי ספירו וכן ביארנו שהמוסגר והמוחלט מטמא אף באהל על צדדין ידועים שבארנום במסכת ברכות ואין בין מוסגר למוחלט אלא פריעה ופרימה וימי הספירה הם למי שנטהר מתוך החלט שהנטהר מתוך והסגר אינו צריך לספירה אבל המוחלט שנתרפא ונטהר מתוך חלוטו הוא הוא שסופר שבעה בין הבאת צפרים הבאות ליום ראשון לטהרתו ונכנס למחנה להבאת הקרבן שביום השביעי ומותר לבא בביתו ואותן השבעה הם נקראים ימי ספירו וכל אותן ימי ספירה נכנס לפנים מן החומה וטהור מטומאת משכב ומושב אבל עדין הוא אב הטומאה לטמא אדם וכלים במגע ולא במשא שהרי מטמא בגדיו וכל שמטמא בגדים מטמא אדם:",
                "<b>הנבלה</b> אע\"פ שאינה כנדה ויולדת וזב וזבה לטמא משכב ומושב מ\"מ אב הטומאה היא להיות כזית מבשרה מטמא אדם במגע ובמשא וכלים במגע ומ\"מ אין הנוגעה מטמא אף כלים שעליו אבל הנושאה מטמא אף כלים שעליו בשעת נשיאתו אבל אינו מטמא לא אדם ולא שאר כלים אף בשעת נשיאתו השרץ אף הוא אב הטומאה לטמא אדם וכלים במגע אבל אינו מטמא במשא אפילו אדם והנוגעו אינו מטמא כלים אף בשעת מגעו אפילו כלים שעליו שכבת זרע אף הוא אב הטומאה לטמא אדם וכלים במגע לבד בין הנוגע בין הרואה אלא שהנוגע בכעדשה והרואה בכל שהו והנוגע אינו מטמא בגדים אף בשעת מגעו ואף כלים שעליו ומה שאמרו בכאן על שרץ ושכבת זרע לאו משום דמטמא בגדים פירושו בשהבגדים נוגעים בשכבת זרע או בשרץ:",
                "<b>ראוי</b> לאדם להתבונן תמיד ולפשפש במעשיו כל שכן כשמגיע איזה עונש לידו שראוי לו לפשפש על איזה עון בא אותו עונש לידו ולא שיחשוד משפטי השם להיותם נגזרים על צד בלתי ישר או שיקשה ערפו על העונש עד שיחשוב עליו שהוא מקרה אבל יחשוב שכל מה שהגיעו הוא מן הדין ולפי העונש יפשפש על העברה שבידו שהעונש הבא הוא על הצד מה שהוא ראוי לו לפי העברה כמו שאמרו אע\"פ שארבע מיתות בטלו דין ארבע מיתות לא בטלו ואפילו ניצל מן העונש הואיל ובא עליו לנסיון אל יתרשל בכך לא בחנם הביאוהו לידי כך מעשה היה באחד מן החכמים שהיה עולה בסלם ונשמט רגלו עד שכמעט שנפל לקרקע דרך חבטה שהוא מן הדינין הדומים לסקילה והיה נבוך על עצמו היאך היה בא לידי עונש סקילה ולא מצא בעצמו צד חלול שבת או איסור ע\"ז שדיניהם בסקילה ואמר לו אחד מתלמידיו שמא התרשל במצות הצדקה שהמעלים עין ממנה דומה לאיסור ע\"ז כמו שכתבנו וכל העושה כן לא במהרה הוא חוטא:",
                "<b>כבר</b> התבאר בהרבה מקומות שאין רנה של תורה אלא בלילה והיא שעה נכבדת להתבודד ולהשיג הדברים הגבוהים והעמוקים והוא המשל בראיית התמונה והוא אמרם אשבעה בהקיץ תמונתך ודרשו בו אלו תלמידי חכמים שמנדדין שינה מעיניהם והקב\"ה משביען מזיו שכינה כלומר בסבת היקיצה והתעורה זכינו לשבוע ולהביט בתמונתו ית' והוא המשל על אמתת הענין על תכלית מה שאפשר בו:",
                "<b>לעולם</b> ישתדל אדם להיותו אהוב אצל הבריות שכל האהוב למטה כלל מסור עליו שהוא אהוב למעלה דרך צחות אמרו שאלו את שלמה בן דוד איזהו בן העולם הבא אמר לו נגד זקניו כבוד כל שהוא אהוב ונכבד אצל זקניו הוא הוא בן העולם הבא:"
            ],
            [
                "<b>כבר</b> ביארנו במשנה שאם קנה בית דירה בעיר הרי הוא כאנשי העיר מיד מ\"מ דוקא בית דירה אבל קרקע כל שהו לא ואף בבית דירה פירשו בה דוקא שהוא דר בה עם אנשי ביתו אבל אם אנשי ביתו דרים במקום אחר והוא דר בכאן כדרך שאר סוחרים אין זה כלום אף בבית דירה ודר שם עם אנשי ביתו יש אומרים דוקא שקנאה עכשו אבל אם לא קנאה עכשו אלא שכבר היתה לו שם בית דירה אינו כלום ואין כופין אותו אלא עד שנים עשר חדש כשאר בני אדם שאין להם בית דירה ויש חולקים בזה ממה שאמרו בתוספתא הכתובה למעלה מי שהיתה לו חצר בעיר אחרת בני העיר משעבדין אותו לחפור עמהם בור שיח ומערה ואמת המים ושאר כל הדברים אין משעבדין אותו ואם היה שרוי עמהם באותה העיר משעבדין אותו על הכל ומפרשין שעל כל עסקי העיר משעבדין אותו ואם לסוף שנים עשר מאי איריא יש לו בית אף בלא בית נמי אלא ודאי לאלתר ומ\"מ יש שפרשו שלא על כל עסקי העיר הוא אומר כן אלא עסקים שהם תועלת לבתים על דמיון בור שיח ומערה שהם צרכי בית ואין זה נראה:",
                "<b>המשנה</b> החמישית והכונה בה לבאר ענין החלק החמשי והוא שאמר אין חולקין את החצר עד שיהא בה ארבע אמות לזה וארבע אמות לזה ולא את השדה עד שיהא בה תשעה קבין לזה ותשעה קבין לזה ר' יהודה אומר תשעה חצאי קבין לזה ותשעה חצאי קבין לזה ולא את הגנה עד שיהא בה חצי קב לזה וחצי קב לזה ר' עקיבא אומר בית רובע ולא את הטרקלין ולא את המרון ולא את השובך ולא את הטלית ולא את המרחץ ולא את בית הבד עד שיהא בהן כדי לזה וכדי לזה אימתי בזמן שאין שניהם רוצין אבל בזמן ששניהם רוצים אפילו פחות מיכן יחלוקו וכתבי הקדש אע\"פ ששניהם רוצים לא יחלוקו אמר הר\"ם הקרקעות המשותפות בבבל וכיוצא בו אין בהם דין חלוקה עד שיהא ד' אמות לזה וד' אמות לזה כלומר בחצר השותפין אחר שיניח לפני כל פתח בית ובית ארבע אמות לתשמיש למדנו מזה כי כשיהיה בחצר שני בתים זה כנגד זה אין חולקין עד שיהיה מפתח בית זה לפתח הבית השני שש עשרה אמה ודין זה הוא בחצר שהדין בה במדינות אימתי בזמן ששניהם אין מרוצין אבל בזמן ששניהם מרוצין יחלוקו ואע\"פ שאין בחצר ארבע אמות לזה וארבע אמות לזה ור' יהודה אינו חולק על חכמים אבל הוא מדבר כפי מקומו לפי שבמקום ר' יהודה היה עושה תבואה שדה של תשעה חצאי קבין כשדה שהיה בו תשעה קבין במקום האומר תשעה קבין ובית רובע ר\"ל מדת בית רובע הוא רביע מדת בית קב וכבר ביארנו בפרק שני מכלאים שמשיחת בית רובע מאה אמה וחמש אמות וכמו כן משיחת בית ט' קבין שלשת אלפים ושבע מאות וחמשים אמה ופסק הלכה שאין חולקין הקרקעות המשותפות אלא אם כן יהיה בכל חלק מהם כדי עבודת העובד יום אחד כלומר בחרישה וזריעה וכיוצא בהן וטרקלין ומרון מין ממיני ארמונים וכדי לזה וכדי לזה הוא שיקרא שם כל אותו דבר על כל חלק וחלק מחלקיו כגון שיהיו הטרקלין כל כך גדול שיגיע לכל אחד מהשותפין בחלקו מקום שיקרא טרקלין וכן השאר ואם לא יתכן החלוקה באותו קרקע בין לשנוי חלקיו או שתתבטל צורתו כשהוא נחלק לקטנותו כמו שביארנו אין אחד מהם יכול לכוף את חברו לחלוק אבל כופין אותו על דרך אחר שיאמר לו קנה חלקי ממני או מכור לי חלקך בכמה שהוא שוה וזה ענין גוד או אגוד פירושו קנה לך חלקי או אני אקנה חלקך וכתבי הקדש אעפ\"י ששניהם רוצין לא יחלוקו כשהם בכרך אחד אבל כשהם כרכים הרבה מחוברים ביחד ורוצים לחלוק שיקח אחד מהם ספר זה וחברו ספר אחר אינם נמנעים:",
                "<b>אמר</b> המאירי אין חולקין את החצר וכו' כבר ביארנו בראש הפרק שכל ששני בני אדם משותפין בדבר אחד על איזה צד שנשתתפו בה אין כופין זה את זה לחלוק אא\"כ יש בה שיעור חלוקה לכל אחד ואחד ובא עכשו לבאר בכל הדברים איזה שעור חלוקה שלהם וכלל הדברים הוא שיהא שם הכל מונח על כל חלק וחלק ושיערו חכמים בחצר ארבע אמות ומפני זה אמר שאין חולקין את החצר עד שיהא בה אחר חלוקה שיעור ארבע אמות על ארבע אמות לכל אחד מהם שבשיעור זה קרוי כל חלק מהם חצר ולא יפקע שם הראשון ממנה וכן לא את השדה של תבואה עד שיהא בו שיעור זריעת תשעת קבין לכל אחד מהם אחר חלוקה וד' יהודה אומד תשעת חצאי קבין ואין הלכה כדבריו כך שערו חכמים שאין קרוי שדה אלא בזריעת תשעת קבין ולא הגינה העומדת לזריעת ירקות אא\"כ יש אחר חלוקה שיעור זריעת חצי קב זרעים לכל אחד מהם ור' עקיבא אומר בית רובע ואין הלכה כדבריו ואין חולקין את הטרקלין ואת המירון עד שיהא בו כדי לזה וכדי לזה ולא נתפרש בו שיעור ומ\"מ ענינו שכל אחד מן החלקים יהא ראוי לקרותו בשם טרקלין או מירון וטרקלין פירושו בית מרובע שארכו כרחבו ומעשר על עשר ולמעלה כמו שהתבאר בהמוכר פירות ונמצא שאין חולקין בטרקלין אלא אם כן היו שם עשר על עשרים שיגיע לכל אחד עשר על עשר ומלת מירון ביאורה בית הנקרא בלשון לעוזות שאל\"א ויש מפרשים בו מקום גדירות צאן מלשון כבני מרון ואינו נראה וכן המרחץ והשובך ובית הבד עד שיהא שם כלו על חלקיו והוא שיהא באפשר לזה לעשות מרחץ או שובך או בית הבד בחלקו וכן הטלית וכן בשאר הדברים ויש גורסין במשנה זו ולא בית השלחין ולא יראה כן שהרי בכלל שדה הוא ואפשר שהם מחלקים בין שדה בית הבעל לשדה בית השלחין שבית השלחין מתוך שיש בתוכו מעין ובור להשקותו אף בפחות מכן נקרא שדה וכן פירשוה גדולי הצרפתים או שמא פירושו מלשון האמור במועד קטן מאי שלחין גינוניתא והיא אמורה בכאן על שעשויה לירק לשחת לצורך בהמה ומ\"מ בספרים מדויקים לא נזכר בית השלחין במשנה זו כלל בד\"א בשאין שניהם רוצים שאין כופין זה את זה לחלוק אבל אם רצו לחלוק אע\"פ שהם מפקיעין את השם חולקין ומ\"מ כל שלא קנו מידם חוזרין ואפילו קנו מידם לחלוק אינו כלום שקנין דברים הוא עד שיקנו מידם בברירת רוח פלני לפלוני ורוח פלני לפלני ובכתבי הקדש אע\"פ ששניהם רוצים לא יחלוקו ופירשו בגמרא דוקא בכרך אחד הא בשתי כריכות אם רצו חולקים:",
                "<b>זהו</b> ביאור המשנה וכלה על הצדדין שביארנו הלכה היא אלא שלא נשלם בתוכה ביאור הענינים בכדי צרכן ודברים שנכנסו תחתיה בגמרא להשלמת ביאור ענינים אלו עם שאר דברים המתגלגלים בתוכה אלו הן:",
                "<b>מה</b> שפירשנו שאין חולקין את החצר עד שיהא בה ארבע אמות לזה וארבע אמות לזה דוקא שלא נתברר חלק כל אחד מהם אבל אם היה כל אחד מכיר חלקו כגון שבירר להם מורישם או לקחוה משנים אע\"פ שנשתמשו בה הם כאחד כופין זה את זה לחלוק אע\"פ שאין שם דין חלוקה וכן כתבוה גדולי הפוסקים ופשוטה היא היו בתיהם של שותפין אלו פתוחים לחצר זה זה מכאן וזה מכאן אין שיעור חלוקתה ארבע אמות לכל אחד אלא ארבע אמות חוץ משל פתחים כלומר שנותנין לכל אחד כנגד פתחו ארבע אמות ברחב החצר ואם יש מלבד אלו ארבע אמות לזה וארבע אמות לזה חולקין ואם לאו אין כאן שיעור חלוקה היה בית של אחד פתוח בשני פתחים לחצר וביתו של אחד אינו פתוח לה אלא בפתח אחד אין אומרים לפי פתחיה מתחלקת ויטול בעל שני הפתחים שני שלישי החצר ובעל האחד לא יטול אלא שליש החצר אינו כן אלא בעל שני הפתחים נוטל ארבע אמות ברחב החצר כנגד משך כל פתחו בכל אחד מן הפתחים והשני נוטל ארבע אמות ברחב החצר כנגד פתחו והשאר אם יש בו דין חלוקה חולקין בשוה:",
                "<b>דברים</b> אלו אינם אמורים אלא באחד שהוריש לשני בניו החצר וכן הוריש להם בתים פתוחים לתוכו ובירר בצואתו שיהא בית הפתוח בשני הפתחים לפלני והפתוח באחד לפלני והניח להם החצר בסתם אבל אם החצר והבתים כלם בשתוף וחלקו הם את הבתים ובא זה שבשני פתחים לאחד וזה שבפתח אחד לאחר חולקין אותה בשוה שעל מנת כן חולקין וכן בלקוחות אלא שיש אומרים שאם לקחו בעלי בתים אלו חצר זה מאחד בסתם בעל השנים יכול לומר שהוא יטול ארבע אמות ברחב כנגד שני פתחיו ובלבד שינכה בחלק האחר מדמיו כשיעור לפי סך המקח יש אומרים שדברים אלו אינם אלא בחצרות הכפרים שרשאין לבנות בקרקע עולם ובא אחד ובנה שני בתים מכאן וזה בית אחד מכאן והשאר מקום פנוי באמצע והחזיקו בו שניהם לחצר ומאחר שהחזיקו יראה שאין יכולים לפתוח פתח אחר אלא מה שפתחו וכל שלא נשארו ארבע אמות בחצר לכל אחד ואחד אחר שנסלק ארבע אמות ברחב החצר כנגד משך הפתח בכל פתח ופתח אין כופין זה את זה לחלוק הא כל חצרות המדינות שאע\"פ שלא הובררו החלקים מ\"מ ידוע שחציה לכל אחד מהם אין הפתחים זוכין וכל שיש בה שיעור שמנה אמות לזה ושמנה לזה כופין לחלוק ואם לא היה להם בית לשם צריך שיהא שם שיעור ארבע על ארבע לבית וארבע על שמנה לחצר לכל אחד מהם פתחים אלו שהזכרנו אפילו היו רחבים עשר נוטל מארך החצר כנגד משך כל פתחו וברחב החצר נוטל ארבע לבד ומ\"מ אם היה הפתח פחות מארבע נוטל ארבע על ארבע שאין תשמיש בפחות מארבע על ארבע וכן כתבוה גדולי הפוסקים והראיה מה שאמרו למטה שמי שיש לו בחצר פתח רחב ארבע אמות לא יעשנו שנים מפני שמרויח שנוטל ארבע אמות כנגד כל אחת מהן:",
                "<b>מי</b> שיש לו בחצר פירא דסופלי ופירושו חפירה שהיו מצניעין בה גרעיני תמרה לצורך מאכל בהמה יש לו ארבע אמות לכל רוח פעמים שמכניסין מרוח זה ופעמים מרוח אחרת ודוקא שלא היה לו פתח בבית אצל אותה חפירה אלא שביתו פתוח לחצר במקום אחר והולך בחצר הרבה קודם שיגיע לחפירה ומאחר שנכנס לחצר בורר לו מאיזה רוח יזדמן לו יותר להכניסן דרך שם אבל אם היה לו פתח בבית אצל אותה חפירה ודאי אינו מכניסן אלא דרך פתחו ואין לו אלא ארבע אמות כנגד פתחו כך פירשוה גדולי הצרפתים ומ\"מ גדולי המפרשים נראה דעתם לפי מה שכתבו תלמידיהם בשמם שלא נאמר ליתן להם ארבע אמות לכל רוח אלא פירושו לכל רוח שירצה ואם יש לו פתח מיוחד אינו נוטלם אלא מצד הפתח ויש מפרשים פירא דסופלי חפירה שמעבדין בה עורות וכן יש מפרשים ענין יחוד הפתח שהזכרנו שלא מפתח ביתו הוא אומר אלא כך פירושו זה שאמרנו שנוטל ארבע אמות לכל רוח או לאיזה רוח שירצה דוקא כשאנו רואין בו שאינו מיחד באותה פתח או צד ליכנס דרך בו בכל פעם ופעם אלא פעמים מכאן ופעמים מכאן אבל אם אנו רואים בו שמיחד לעצמו צד ליכנס דרך בו אינו נוטל אלא מאותו צד שהוא רגיל בו יש מי שאומר כן בבית שיש בו הרבה פתחים ואין בהם אחד מיוחד לכניסה ויציאה שאם ייחד לו אחד מהם אינו נוטל אלא לאותו שהוא מייחד לו וכן הביאוה גדולי המחברים ואין דבריהם נראין:",
                "<b>ודברים</b> אלו כלם יראה שהם אמורים במבואות הסתומים וחצרות שאין לאחד מבני מבוי או חצר רשות לפתוח פתח אלא ברשות כלן ולא לעשות פירא דסופלי ושאר ענינים וכשיש לו מיהא זוכה בארבע אמות על הצדדים שביארנו ואין האחר יכול לומר אף אני פותח או עושה חפירה כדי שלא לזכות ביתר ממני וכן הדברים נראין:"
            ],
            [
                "<b>מי</b> שלא היה ביתו פתוח לחצר אלא שנכנס בביתו דרך אכסדרא ואותה אכסדרא פתוחה לחצר אין לו ארבע אמות בחצר שהרי יכול ליכנס באכסדרא ופירוש אכסדרא שאין לה אלא שלשה כותלים וברוח רביעית שנכנסין דרך בו אין שם כותל והילכך לא זכה בארבע אמות אלו שלא זכו לארבע אמות אלא לפירוק משאו שסתם פתחים נמוכים וקצרים ואין אדם יכול ליכנס בהם עם משאו וכן שהבתים סתמם אינם פנויים מכלים אבל זו הרי יכול ליכנס ולפרוק לשם שאין כאן נמיכות או קוצר פתח ותשמישי כלים שימנעו ומ\"מ אם היתה לאכסדרא זו כותל ברוח שנכנסין בו אע\"פ שהיו דלתיה גבוהים ורחבים והיא הנקראת בלשון תלמוד אכסדרא רומיתא יש לו ארבע אמות מפני שלפעמים אין הפתחים עומדים פתוחים כלם לרוב גדלם וחותכין דלת קטן מתוך הדלת הגדול ואע\"פ שאפשר לו לפתוח את הגדול מ\"מ אין מטריחין לפתוח וחבילתו על כתפו ויש בסוגיא זו פירושים אחרים ואינם מחוורים אצלי וכלל הדברים מ\"מ כל שיכול ליכנס עם חבלתו בריוח ואין תשמישים שבבית מונעים פירוקו מבפנים לא החזיק לארבע אמות כנגד פתחו:",
                "<b>בית</b> שער והוא בית קטן שלפני טרקלין ופתוח לחצר יש לו ארבע אמות אע\"פ שאין דרך לפרוק שם משא ויש לו פתח למבואות אחרים פעמים שמקצר דרכו ונכנס דרך כאן ופורק משאו:",
                "<b>מרפסת</b> הוא גג שיוצאין מפתח של עליה לתוכו כמו שפירשנו ענינו במס' מועד קטן בסוף פרק ראשון מעתה מי שאין לו בית בחצר אלא עלייה ונכנס בעלייתו מן החצר דרך סלם ויש לו מרפסת בראש הסלם כנגד פתח שבו נכנס לעליה אע\"פ שאין לו בית לשם יש לו ארבע אמות כנגד רגלי הסלם ואע\"פ שאפשר לפרק במרפסת ומ\"מ אפילו היו בעלייתו ארבעה או חמשה פתחים שכלם פתוחות למרפסת אין לו אלא ארבע אמות אלו שברגלי הסלם ואם אין שם מרפסת כל שכן שיש לו ארבע אמות כנגד רגלי הסלם ויש בענינים אלו פירושים אחרים ואינם מחוורים אצלי:",
                "<b>לול</b> של תרנגולים והוא שיש לו בית קטן שמגדל בו תרנגולים ושאר עופות והוא פתוח לחצר אין לו ארבע אמות שהרי אין צריך בו לפירוק משא אלא לתרנגולים והרי הוא יכול להפריחן ויעלו מאליהם ואין צרך בהם לפירוק:",
                "<b>בית</b> שחציו מקורה וחציו אינו מקורה מן הסתם אין משתמשין בו ואינו עומד אלא לאויר ואין שם כלים שיצטרך בסבתם לפרוק משאו לחוץ ומכיון שאינו עשוי לתשמיש סתם דלתיו רחבות וגדולות ויכול ליכנס שם עם משאו ואפילו היה קרויו כלפי חוץ מ\"מ אין אדם מרבה בו בתשמיש הואיל וחציו מגלה ונכנס עד שהוא לפנים עם חמורו ומפרק שהרי סתם דלתיו רחבות וגבוהות ומעתה אם הוא פתוח לחצר אין לו ארבע אמות:",
                "<b>ודברים</b> אלו כלם אין לו לדיין אלא מה שעיניו רואות וכבר ביארנו על כלם שאין הדברים אמורים אלא בחצר שאין לאחד מהם רשות לשנות בה דבר אלא ברשות כלם ולמה שהחזיקו החזיקו:",
                "<b>למטה</b> יתבאר שמי שיש לו פתח בחצר וסתמו אלא שעדין נשארו הפצימין לשם והם סימן לפתח יש לו ארבע אמות ואין סתמו מעכב ארבע אמות שלו בשעת חלוקה הואיל והשאיר את פצימיו לא זזה דעתו מלפתחה והרי הוא כפתוח אבל אם פורץ פצימיו ר\"ל המשקוף והמפתן והמזוזות הרי גילה בדעתו שאין דעתו לפתוח עוד לשם והפקיע את זכותו:",
                "<b>הבית</b> יראה שאף הוא שיעור חלוקתו בארבע אמות על ארבע אמות לכל אחד שפחות מיכן אינו נקרא בית והוא שאמרו במסכת סכה ג' א' בית שאין בו ארבע אמות על ארבע אמות פטור מן המזוזה ומן המעקה ואין האחים והשותפין חולקים בו מפני שאינו ראוי לדירה ויראה בפירושו שאין חולקין בו עד שיהא ארבע אמות לזה וארבע אמות לזה וכן מי שהיה לו בית שאין בו ארבע על ארבע פתוח לחצר אין זוכה לארבע אמות בשביל אותו בית לא יהא מקום פירוק משאו גדול מביתו ואם יש בחצר י\"ב אמות ארבע לצרכו ושמנה לצורך חברו חולקין ואם חברו כמהו בבית פחות מארבע אמות כל שיש בחצר ארבע אמות לזה וארבע לזה חולקין:",
                "<b>אחד</b> מבני מבוי שרוח ביתו אחת למבוי זה ורוח ביתו האחר למבוי האחר ופתחו למבוי האחד ועכשו רוצה לפתוח למבוי האחר בני מבוי שבקש להחזיר פתחו לשם מעכבין עליו מפני שעכשו משתמש בארבע אמות שכנגד פתחו ומרבה עליהם את הדרך שכשיוצא זה מביתו והולך דרך ישר לצאת לו מן המבוי ומוצא כנגד פתחו מלא צריך לעקם את הדרך ואע\"פ שאין זו טענה אלא לפנימיים אפשר שעל הפנימיים הוא אומר כן או שמא יש כאן טענה אחרת שאם יבאו לחלוק המבוי שהוא כחצר והכל שלהם ואין לבני רשות הרבים שם כלום יזכה זה בארבע אמות ולקצת מפרשים ראיתי שאפילו רצה לוותר להם דין ארבע אמותיו כן שמ\"מ הרבה פעמים בא לשם עם בהמותיו וסחורתו ודוקא במבוי שאינו מפולש שהוא כחצר ואין לאחד מהם שלא ברשות כלם אלא למה שהחזיק אבל במפלש הרי הוא כרשות הרבים שאדם פותח פתחו לשם ואין רשות לשום אדם למחות יש מפרשים דבר זה על בני מבוי שהוא רוצה לסלק עצמו מהם:",
                "<b>ולענין</b> פסק אם לא סתם פתחו שאצלם אין להם עליו כלום מ\"מ מעכבים הם עליו שלא לסתום פתחו שמא ישאל המלך מס על המבוי בכלל סך ידוע וכשפתחו לשם פורע עמהם ומתנכה מחלקם ויש מפרשים לשיטה זו כגון שהמס קצוב על המבוי אבל אם אין המס קצוב להם סותם פתחו כל זמן שירצה וכלל הדברים בכל אלו כל שהדיין רואה שיש היזק לאלו או לאלו ביציאתו מעכבים זה על זה הואיל והם נדונים כבני חצר שאין ענינם אלא אחר החזקה שהחזיק בה ואין לחדש דבר מעתה וכל שבני מבוי מעכבין אפילו אחד יכול לעכב ומ\"מ כל שהוא משום רבוי הדרך אין יכולים החיצוניים לעכב הא הפנימיים אפילו אחד מהם יכול לעכב:",
                "<b>אכסניא</b> שהבולשת של מלך גובה מן המבואות כשהמלך בא לעיר עם חיילותיו ונזקקים בני מבוי זה לעשות להם עשר מצעות וזה לעשרים הכל לפי מה שהן כשבני המבוי באים לעשות שומת גובינא זו ביניהם אין שמין לפי חשבון הפתחים אלא לפי חשבון בני אדם ואם שני בעלי בתים נכנסים בפתח אחד אף הם נמנים לשנים לשומא זו:",
                "<b>דברים</b> אלו כלם כבר ביארנו הרבה פעמים שאינם אלא במבוי שאינו מפולש ובחצר שאין אחד מהם רשאי לא לפתוח ולא לסתום ולא לחדש דבר שלא ברשות כלם אא\"כ בדבר שאין בו שום היזק אצל האחרים ומעתה אף במקום שאין שום היזק מגיע לאחרים אם בא לפתוח פתח כנגד פתח אסור במבוי שאין מפלש ובחצר וכן הסכימו חכמי צרפת ומ\"מ בתלמוד המערב נתחדשו דברים בזה בין חצר למבוי והוא שאמרו שם הכא את אמר פתח כנגד פתח מותר והכא את אמר אסור הדא דתימא מותר במבוי הדא דתימא אסור בחצר והא תני כשם שבני חצר יכולין למחות פתח כנגד פתח כך בני מבוי כאן בשנתן רשות כאן בשלא נתן רשות נמצא שאם לא נתן רשות אף במבוי אסור וברשות מותר ואין יכול לחזור הא בחצר אפילו נתן רשות יכול לחזור אא\"כ קנו מידו ומ\"מ כבר נסתפקו בדין זה גדולי קדמונינו ולא נתברר להם:",
                "<b>הזבל</b> שבאמצע החצר שרצו בני חצר לזבל בה שדותיהם מתחלקת ביניהם לפי חשבון הפתחים ואם שני בעלי בתים נכנסים בפתח אחד אין נוטלין ממנו אלא כבעל הבית אחד שדרך הפתחים הושלך ונעשה שם אשפה ולפי רוב הקרקע זבולו מתרבה מאליו על ידי קסמין ועפרוריות:",
                "<b>ומה</b> שחזר בכאן ואמר ואכסניא לפי בני אדם מתחלקת פירושו מה שביארנו למעלה וגדולי הגאונים והפוסקים מפרשים בה ענין אחר והוא שזבל הבהמות שהאכסניא מונחת לשם חולקין אותה לפי בני אדם ואין זה נראה שבזו ודאי קלטוהו מחיצות וזכה כל אחד בשלו אלא שעיקר הדברים כמו שבארנו:",
                "<b>אחד</b> מבני מבוי סתום שבקש לסתום כנגד פתחו ר\"ל לעשות מחיצה של קנים משני צדי ארבע אמות שיש לו לפני ביתו כדי שבשעה שיפרוק משאו לשם יהא משאו גדור מכאן ומכאן בני מבוי הפנימיים מעכבין עליו שהרי צריכים לילך דרך פתחו כשיוצאין מן המבוי ונמצא מרבה עליהן את הדרך ומ\"מ החיצוניים אין להם למחות שהרי אין להם לא דרך ולא תשמיש בשלמעלה מהם אבל הפנימיים יש להם דרך על החיצוניים מעתה חמש חצרות הפתוחות למבוי כלן משתמשות עם החיצונה והחיצונה אינה משתמשת עם אחת מהן והפנימית משתמשת עם כלן ואין אחת מהם משתמשת עמה והאמצעיות משתמשות עם שחוצה להם ולא עם שלפנים מהם יש מי שאומר בדין זה שאם נמלכו הפנימיים זה כנגד זה לסתום כל שכנגד רחב ביתם ולעשות פתחים סמוך לצד כותליהם הסמוכים לשניים להם רשאים ואין בני המבוי רשאים לעכב שאין לומר בה שלא זכה אלא למה שהחזיק הואיל ואין לחיצוניים כלום לשם ולא יראה לי כן שהרי מ\"מ ממעט באויר המבוי ולא הותר אלא בארבע אמותיו וכן יש מי שאומר שאם הפנימי רצה להרבות בפתחים עושה הואיל ואין אחד מן האחרים משתמשין בשלו ויש חולקין בזה שהרי דינו כחצר והואיל והכל שלהם אם יבאו לחלוק יזכה בארבע אמות כנגד כל הפתחים יש מפרשים בזה שבא לסתום כנגד פתחו שאין פירושו במחיצה שזו ודאי כלם מעכבין אלא שבנה איצטבא כנגד פתחו ונמצא גורם לפנימיים לעקם את הדרך וכן יש מי שכתב שאחד מן האמצעיים שפתח פתח שני בינו לבין שחוצה לו אין החיצון יכול לעכב שהרי אין לו להשתמש... מפתחו ולחוץ וכן אין האחרים מעכבין עליו שהרי התחיל תחומו מפתחו הראשון אבל אם פתח בינו לבין פנימי הימנו הפנימי שעליו מעכב עליו וכן כתבו גדולי המחברים ולדעתי כלם מעכבין כמו שכתבנו:",
                "<b>לדעת</b> המפרשים שיכול הוא לסתום במחיצה גמורה כבר ביארנו שהוא פותח פתחו סמוך לכותל השני לו מעתה אם בא לפתוח פתחו באותה מחיצה רואין אם נתרבה היזק ראייתו כגון שהיה רואה עתה בבית שכנו אף כשיושב בפתחו או שדוחק עליו פירוק משאו יכול הלה לעכב שאף בפתחו הפתוח לרשות הרבים אם פתח כנגד פתחו והזיקו מרבה על של בני רשות הרבים יכול הוא לעכב עליו ודין זה בין בחצר בין במבוי ואין הפרש בהיזק ראיה בין חצר למבוי:",
                "<b>זה</b> שביארנו באחד מבני מבוי שבקש להחזיר פתחו למבוי אחר שבני אותו מבוי שרוצה לפתוח לשם מעכבין עליו דוקא שרוצה עכשו לפתוח מתחלה אבל אם כבר היה לו או למורישו פתח לשם ונסתם יכול לפתחו ואין מעכבין עליו בד\"א בשלא פירץ את הפצימין בשעה שסתמו ר\"ל משקופיו ומפתניו ואפילו עמד כן שלש שנים אין בו חזקה שהרי כפתוח הוא ואפילו באים בטענת מכירה אין זה כלום שהרי אנו דנין אותה כפתוחה הואיל והפצימין שם וכן כתבו גדולי המפרשים לפי מה שכתבו תלמידיהם בשמם אבל אם פירץ פצימיו כבר בטל ממנה תורת פתח והרי הוא כמי שלא היה שם פתח מעולם ומעכבין עליו זה שביארנו בפצימין של פתח שכל פתח שנסתם הואיל ולא נפרצו פצימיו בחזקת פתוח הוא עומד אינו אלא בענין זה שכתבנו שיש לבעל הפתח רשות באותו צד שהפתח פתוח בו אבל פתח שנשאר בין אחים שחלקו ולא נפרצו הפצימין אינו כפתוח וזו אינה צריכה לפנים שאפילו היה פתוח יכול לסתמן מהיזק ראיה וכן אין מזו טענה למעשה שהיה בצרפת באחד שהיה לו בית וגינה מאחוריה ופתח פתוח מבית לגנה ונתן הבית לחתנו בנדוניא וסתם הפתח שלא בפריצת פצימין שהרי אף אם היה פתוח יכול לכופו לסתמו מהיזק ראיה אחר שאין לו בגינה שום תפיסת יד ומ\"מ אם היה חלון עשוי לאורה שהדבר ידוע בו שהאחין שחלקו יכולין לבנות כנגדן אבל אין יכולין לסתמן שזה שאמרנו שאין להם חלונות זה על זה פירושו דין חלונות כמו שבארנו אבל אחרים יש להם חזקת חלון זה על זה ואין יכול הלה לבנות כנגדו ולהאפילו אם היה לו חלון לאורה על חצר חברו ונסתם שלא בפריצת פצימין יש מי שאומר שלענין אורה אין חוששין לפריצת פצימין שכל סתימה מבטלת אורה לגמרי ואין לו לחזור ולפתחה ומ\"מ הרבה חולקין לומר שאף לאורה כל שלא נפרצו פצימיו כפתוח הוא ויכול לחזור ולפתחן ומ\"מ פשוט הוא אצלי שאם סתימה זו נעשית על ידי זה שהחלון פתוח לרשותו לא על ידי בעל החלון עצמו שאף בלא פריצת פצימין הופקע זכותו של זה:",
                "<b>כבר</b> אמרו שלענין סתימה לאלתר הויא חזקה שאין אדם עשוי להיות סותמין אורו בפניו והוא שותק אלא שודאי מחל אבל כשסתמה בעל החלון בלא פריצת פצימין לא הופקעה חזקתו ורשאי לפתוח ואם יאמרו לו למה סתמת אף הוא אומר לפי שעה סתמתיה מפני רוח רעה או ליסטים ודעתי עליה מ\"מ ומתוך כך השארתי פצימיה וכן הדברים נראין וכבר בא מזה מעשה בנרבונה לפני הרב הגדול יתד שהכל תלוי בו הראב\"ד ז\"ל וגמר את הדין שיכול לחזור ולפתוח ומ\"מ דוקא בשהביא ראיה שכבר היה פתוח שאם לא כן אין הפצימין מחזיקין לו שאין חזקה במה שזה לא נהנה וזה לא ניזוק ואם הוא [יתום] הואיל ואביו היה צריך לברור חזקתו אף אנו אומרין אין טוענין בשבילך אלא מה שהיינו טוענין לאביך והרי אלו אביך קיים היינו אומרים לו ברור חזקתך אף את ברור חזקת אביך ויש מי שאומר שאם עמדה סתומה שלש שנים אע\"פ שכבר עמדה פתוחה אין יכול עוד לפתחה וכן המנהג קדום בנרבונה ומ\"מ מדין הלכה הואיל ואינה חזקת טענה לא יראה ומ\"מ אם פרץ פצימיו לאלתר נפקע זכותו ואם סתמה שכנגדו אף בלא פריצת פצימה פקע זכותו מיד:"
            ],
            [
                "<b>כבר</b> ביארנו במסכת יום טוב י' א' שהבית הסתום מארבע רוחותיו והמת בתוכו הרי אותו בית כקבר ומטמא כל סביביו ר\"ל הנוגע מאחוריו בכותלים ובגגו מפני שהן כעין גולל ודופק ואם נפתח בו פתח אחד אינו טמא אלא כנגד הפתח ואפילו היה נעול שהרי טומאה מעתדת לצאת דרך שם היו שם פתחים הרבה וכלם נעולים כל הפתחים טמאים נפתח אחד מהם או שחישב להוציאו באחד מהן הציל על שאר הפתחים לא היה שם פתח כלל אלא אחד והוא סתום באבנים ובטיט אם לא נפרצו הפצימין הרי הוא כפתח נעול ואינו מטמא כל סביביו הא כל שפירץ פצימין הרי הוא כשאר מקומות שבכותל ויש חולקין לפסוק שאף בלא פריצת פצימין מטמא כל סביביו יש מפרשין שמועה זו לענין אהל כגון שיש תקרה סביב כל הבית וכשאין שם פתח העומד סביבו תחת אותה תקרה אע\"פ שאינו נוגע בכותלים טמא ואם יש שם פתח אינו טמא אלא בכנגד אותה הפתח ואני תמה שאם יש כאן תקרה וטומאת אהל הרי ביציאת טומאה דרך הפתח נעשית כל התקרה אהל:",
                "<b>מבוי</b> המפולש שיוצאין דרך ראשו האחד לדרך עיר אחרת וכן אנשי עיר אחרת דרך בו נכנסין לעיר זו אם הסכימו בני מבוי לעשותו סתום אין ספק שבני עירם מוחין בידם שהמבוי המפולש דינו כרשות הרבים שיש לכל בני העיר רשות בו ולא סוף דבר בבני העיר הזאת אלא אף אם הסכימו בני אותו מבוי לסתמו ברשות כל בני העיר מ\"מ בני עיר אחרת שנכנסין דרך בו לזו מעכבין ומוחין בידם ואפילו היה להם דרך אחרת ליכנס בה לעיר זו שמ\"מ יש שרוצין בדרך זה ויש שרוצים בדרך זה וכל מצר שהחזיקו בו רבים ברשות אסור לקלקלו ולא סוף דבר אסור אלא שאם עשה לא הועיל יש מפרשים שמועה זו בשהוא מפולש לבקעה או לכרמלית ואין לבני אותה העיר דין מחאה בכך שהרי אין להם תפיסת יד לילך לשם ועיקר הדברים כמו שכתבנו שהשמועה מתבארת שהיו רוצים לסתמו ברשות בני העיר:",
                "<b>מבוי</b> המפולש לרשות הרבים ובקשו בני מבוי להעמיד דלתות במבוי בני רשות הרבים מעכבים ואע\"פ שמעמידין אותן פתוחות ביום הרבה פעמים כנופיא מזדמנת ונדחקין הרבה כאחד ליכנס במבוי ואין שיעור דלת מספיק להם או שמא מזדמן לפעמים שאינן פתוחות ולא סוף דבר בארבע אמות הסמוכות לרשות הרבים שדינן כדין רשות הרבים לענין ספק טומאה אלא אף מארבע אמות ולפנים ויש מפרשים שמועה זו במבוי שאינו מפולש הואיל ופתוח מצד אחד לרשות הרבים ואין הדברים נראין שהרי בכל הסוגיא אנו דנין מבוי סתום כחצר להיותו כלו להם ואין לרשות הרבים שיכות בו כלל שמא תאמר מה אתה צריך לבא בה מצד זה והלא אין מבוי נקרא מפולש אא\"כ הוא מפולש משני צדדין מצינו כיוצא בו בפרק כל כתבי ששלש מחיצות בלא לחי קורא מפולש ומ\"מ לדעת מפרשים אלו אף הם יכולים לפרש מבואות שבסוגיא זו שכלן לבני מבוי על הדרכים שפירשנו למעלה בפתוחים לבקעה או לכרמלית ובזו ודאי אין בני רשות הרבים יכולים למחות וא\"כ לדעתם אף אותה שכתבנו למעלה ז' ב' מכח התוספתא שאין בני מבוי כופין זה את זה לעשות דלת למבוי ומטעם שהוא אומר רצוני שאכנס בחבלתי עד פתחי אלמא שאם רצו כלם מיהא עושים הם צריכים לפרשה בפתוחים לבקעה או לכרמלית ולדעתי שמועה זו מתפרשת במפולש לגמרי והאחרים בסתומים:",
                "<b>זה</b> שביארנו במשנה שכל שדה שיש בו תשעה קבין לכל אחד מהם חולקין דוקא בארץ ישראל וכיוצא בה שהארץ קשה לעבוד אבל בבל שהיא טובעני אין חולקין בה את השדה עד שתהא בה כדי חרישת יום לזה וכדי חרישת יום לזה השדה שמשקין אותו בדלי והוא הנקרא דוולא אין חולקין אותו עד שיהא כדי מלאכת יום אחד לפועל אחד להשקאתו לכל אחד ואחד ויש מפרשים דוולא שיש להם בור ואין חולקין אותו עד שיהא בה בכדי השקאת שדה לכל אחד ליום אחד ופועל אחד וכן נראה שלדעת ראשון זהו בית השלחין האמור במשנה אלא שיש שאין גורסין שם בית השלחין כמו שכתבנו ויש מפרשים בכאן דולא של ירק והוא גינה האמור במשנה ולדעתו לא שאלוה כאן אלא לבבל:",
                "<b>הכרם</b> שיעורו בארץ ישראל בכדי זריעת שלשת קבין לכל אחד ואחד ובבבל עד שיהיו שלשים וששה זמורות לכל אחד שהוא בכדי עבודת יום אחד האומר חלק אחד בכרם אני מוכר לך לא אמר כלום ואין אומרים יהא שיעורה שלשת קבין בארץ ישראל וכדי עבודת יום אחד בבבל אלא הואיל ולא ברר כמה אין זה כלום:"
            ],
            [
                "<b>האחין</b> או השותפין בשדה אחת שבאו לחלוק ואירעה ביניהם מחלקת בחלוקה שהאחד תובע ליתן לו חלקו בצד אחד הן מצד שהשדה קצתו סמוך לנהר או לנגר או קצתו עדית וקצתו בינונית הן מצד שיש לאחד מהם קרקע בסמוך לצד אחד שבו ומבקש מחברו או מחבריו ליתן לו במצרנותו הן שהיו לאחד על האחרים חלק מיותר בקרקע ורוצה ליטול שני חלקיו ביחד הן בשאר מיני מחלוקות המתילדים בינו ובין חברו או חבריו יש בקצת ענינים מחלקת בין המפרשים והראוי לברור מתוך דברי כלם לפי הכרעת עניות דעתנו כך הוא שני אחים שיש להם שדה אחת בשתפות הן שירשוה כאחד הן שלקחוה כאחד הן שנשתתפו בה מ\"מ על איזה צד שבאו לחלוק ואין לצד מצדדי הקרקע יתרון על צדו האחר לא מצד עצמו ולא מצד הבאים לחלוק כגון שאין להם שום מצרנות בו או שיש לשניהם מצרנות בכל צדדיו עושין שני חלקים על פי בקיאים מזרחי ומערבי ואם לא נתרצו בברירה חולקין על פי הגורל וכן אם היו כמה עושין רצועות כמנין כלם ומגרילין וחולקין היה השדה קצתו זבורית וקצתו עדית אין יכולין לומר זה לזה נעשה רצועות מן העדית כמנין כלנו ומן הזבורית כמנין כלנו עד שאפשר שיגיעו לכל אחד חלקיו במפוזר זבורית מכאן ועדית מכאן אלא עושים חלקים ורצועות כסדר כאלו היה כלו שוה ושמין הרצועות על פי בקיאין עד שתהא ערכה של רצועת הזבורית מגעת לערך רצועת העדית אם מצד תוספת קרקע אם מצד עלוי דמים שנטיל לאותו שיזדמן גורלו לשל עדית ואח\"כ מגרילין ונוטלין ע\"פ הגורל ומי שחטאה מחשבתו ונזדמן לו זבורית הגורל עשהו חטאת ואנו אין לנו:",
                "<b>היה</b> לאחד מהם חלק יתר בקרקע והרי הוא אומר ליטול שני חלקיו ביחד וחבריו אומרים לעשות רצועה מיותרת על שם חלקו המיותר ושמא יזדמנו לו שני חלקיו במפוזר אם לא היה לחלקים שום צד יתרון על האחרים לא מצד עצמן ולא מצד החולקים כופין על מדת סדום הא אם היה לחלקים שום יתרון אם מצד עצמן אם מצד שכונה אם מצד קורבה לנהר אם מצד מצרנות אם מאיזה צד יש צדדין שהוא זוכה בדין ויש צדדין שחבריו זוכין כיצד בכור שבא לחלוק עם פשוט או עם פשוטים זכה בדין ונוטל חלקיו ביחד הואיל ומכח ירושת אביו הוא בא כחלק אחד הוא ואם אין לו אלא אח אחד לבד חולקים את השדה לשלש רצועות כל אחת שליש הקרקע מזרחית ומערבית ואמצעית להן ומשוין את ערכן על הדרך שכתבנו למעלה שהרי אם האמצעית עדית על כרחך בכור נוטלה ומתוך כך או יעלה בדמים על פי בקיאים או יוסיפו ממנה על שאר החלקים בקרקע והכל ע\"פ בקיאין ולא יעשו אלא שני פיתקין מזרחית ומערבית ונותן בכור ידיו בקלפי עלה בידו מזרח זכה במזרחית ובאמצעית שהיא סמוכה לה עלה בידו מערב זכה במערבית ובאמצעית שהיא סמוכה לה גם כן ואם הפשוט נתן ידיו בקלפי תחלה ועלה בידו מזרח זכה במזרחית וחברו נוטל מערבית ואמצעית עלה בידו מערב זכה במערבית וחברו זכה במזרחית ואמצעית ואין לומר שיפילו גורל על כל השלש שמא יארע אמצעית לפשוט ונמצאו שני חלקי הבכור מפוזרים:",
                "<b>היו</b> שלשה אחים אתה צריך להגריל בדרך אחרת וזה שאתה צריך לעשות ד' רצועות נשומות ע\"פ בקיאין או ע\"פ השואת עצמן וכותבין ארבעה פיתקין ראשונה שניה ושלישית ורביעית טרף הבכור בקלפי עלתה בידו ראשונה זכה בראשונה ושניה שהיא סמוכה לה עלתה בידו רביעית זכה ברביעית השלישית שהיא סמוכה לה וכל שעלו בידו אחת מאלו אינו צריך להכניס עוד ידו ומגרילין השנים על השנים הנשארות טרף הבכור בקלפי ועלה בידו שניה טורף עוד עד שתעלה בידו פעם אחרת או ראשונה הסמוכה לה מצד אחד או שלישית הסמוכה לה מצד אחר וכן אם עלתה בידו תחלה שלישית טורף עוד עד שתעלה בידו פעם אחרת או שניה הסמוכה לה מצד אחד או רביעית הסמוכה לה מצד אחר וכן אם היו הם ארבעה או חמשה ואם נתרצו על חלק אחד לעלותו ולנטלו המרבה בדמיו בלא גורל ועלה בו הבכור יותר מכלם אם הוא ראשון או אחרון אין הבכור צריך להגריל אלא נוטל החלק הסמוך לו ואם עלה באחד מן החלקים האמצעיים צריך להגריל על הסמוך לו שהרי יש לחלק זה חלקים סמוכים לו מכאן ומכאן:",
                "<b>היבם</b> והוא המיבם אשת אחיו וזוכה בחלקו בירושת אביו כמו שיתבאר במקומו אין דינו כבכור לענין זה שנאמר והיה הבכור הויתו כבכור ר\"ל ליטול פי שנים חלקו וחלק אחיו המת אבל אין חלוקתו כבכור הואיל ולא מצד אביו הוא יורשהו אלא מצד אחיו דנין אותו כאלו אחיו קיים ומגרילין אף על שם אחיו המת או על שמו בשבילו וכשטרף בקלפי על שם עצמו טורף עוד על שם אחיו ונוטל חלק אחיו באותו מקום שנזדמנה לו אף במפוזר ומ\"מ אם אין שם שום צד יתרון בעולם כופין על מדת סדום כמו שביארנו:",
                "<b>וכל</b> אלו שהזכרנו אין יכולין לעלות זה על זה בדמי יתירי אא\"כ נתרצו בכך אלא כופין זה את זה להשוות ערך הרצועות אם בעלוי דמים אם בתוספת קרקע ע\"פ בקיאין ומגרילין על הדרך שביארנו:",
                "<b>יבם</b> שזכה לשלשה חלקים כגון שהיה המיתנא בכור ומת האב ולא חלקו עד שמת הבכור שנמצאת בכורה ליבם עם החלק האחר ועם חלקו יראה ששני חלקים שבאו לו מצד אחיו נדון בהם כאחיו ליטלם כאחת:",
                "<b>יש</b> לקצת גאוני ספרד תולדות בשני דינין אלו הן לדין בכור ופשוט הן לדין יבם עם אחיו כיצד הרי שהיו לאחד שני חלקים בקרקע אע\"פ שאינו לא בכור ולא יבם נזדמן מ\"מ על איזה צד שיש לו שדה משתף עם אחרים ויש לו בה עליהם חלק מיותר אם החלק המיותר שלו בא לו עם החלק העקרי ביחד כגון שנפלו לו שני חלקים אלו בירושה בפעם אחת או שלקחם בבת אחת דינו אצל האחרים כדין בכור ואם לא ירשם או לקחם בפעם אחת הרי הוא כיבם וזקוק להגריל על כל חלק משני חלקיו יזדמן במקום שיזדמן או יעלו לו הרבה ומ\"מ אף בראשונה יראה לי דוקא בשבאו לו ממוריש אחד או לקחם ממוכר אחד אבל בא מכח שני יורשים או שני מוכרים יראה שדינו כיבם:",
                "<b>היה</b> לאחד מן האחין או מן השותפין קרקע מצד אחר הן שלקחו כבר קודם שזכה בירושה זו הן שהביאתו לו אשתו בנדוניא ונזדמן בירושה או שותפות או שיש שם שדה סמוכה לה או שאין להם לחלוק אלא שדה זו ותובע ליתן לו חלקו בסמוך לשדה שיש לו כבר לשם אם היתה כלה שוה ואין שום צד עלוי לחלק אחד על האחר כופין על מדת סדום אבל אם היה חלק שהוא תובע עדית אצל האחר אע\"פ שהוא רוצה לעלותו על פי בקיאים או להוסיף מחלקו על חלק חברו אין שומעין לו אלא יכולין לעלות לו עד כמה שירצו או יגריל וכן אם חלק הסמוך לו זבורית וחלק האחר עדית ותובע חלק זבורית מפני מצרנותו ושיעלו לו או יוסיפו בחלקו אף זה אומר שאינו רוצה לא לעלות בדמים ולא לגרע את חלקו יש שרוצין בשליש עדית ולא בשני שלישי זבורית ויש שרוצין בהפך ומ\"מ אם חלק הסמוך לו זבורית ותובעה ושלא יצטרך חברו לא לעלות ולא להוסיף כופין על מדת סדום שהרי אם היו שוות ערך אחד בלא שום יתרון היו כופין אותו כל שכן באלו ואין לו התנצלות לומר מתנה היא ואיני רוצה לקבל מתנה ממך על הדרך שאמרו למטה בטול אתה שיעור ואני פחות שלא נאמר כן אלא בדבר שאין בו דין חלוקה שאם רצה לכופו על דרך זה שיקבל הוא כשיעור והוא יקבל הנשאר אע\"פ שאין שם שיעור הואיל ואין זה נוטל כשיעורו לא בכמות ולא באיכות מתנה הוא אבל בזו חלקי הקרקע שוים בכמות אע\"פ שזה שוה יותר מזו מ\"מ אף זה אומר לדידי שוה מצד מצרנותי ויש חולקין בקצת דברים אלו לומר שאף בשוים מכל וכל יכולים לעלות והוא שחכמי הצרפתים דעתם ששדה בית הבעל יכול לומר פעמים שהמטר יורד מכאן ולא בכאן ומ\"מ בבית השלחין מודים לשטה ראשונה וגדולי המפרשים פירשו שאף בבית השלחין מעלים כמו שירצו ואפילו בבתים ואפילו בשוים מכל וכל מ\"מ לבו נוטה לזה או יגריל או יעלו כמה ואין דברים אלו נראין לי שאם כן לא היה להם לפסוק כרב יוסף אף בשמועת אפושי אריסי האמורה בסמוך ושטה ראשונה היא הנכונה וגאוני ספרד מסכימים עליה:",
                "<b>כל</b> שכתבנו שבידם לעלות אם עלו והוא מסכים לעלותה עמהם ומרבה בדמים על כלן אם רצו אחרים לומר אין אנו רוצים בעלוי אלא או הגריל או תתן אלף בדמיה ואין אנו משעבדים עצמנו ליתן אלא כראוי לה הדין עמהם ולהם שומעין וגדולי המפרשים כתבו שאם רצה המצרן לעלות כמותם לו שומעין ואף רוב מפרשים נסכמים בה ואין הדברים נראין לי שאם כן מה גזום להם בעלויים אחר שצריכים לומר שהם נותנין כך:",
                "<b>היו</b> להם בשותפות שתי שדות שוים בשיעורם ובערכם בלא שום יתרון ושניהם בית השלחין ויש לכל אחד נגר בראשו ר\"ל אמת המים להשקותו והיה לאחד מן השותפין קרקע סמוך לאחד מהם ותובע ממנו ליטול את הסמוך לו וזה אומר לחלוק את שניהם ויטול כל אחד חציו של כל אחד מהם אין כאן מדת סדום שהנגר מצוי לינגב ולפעמים מתנגב אחד קודם חברו ומתוך כך הוא רוצה להיות לו תפיסת יד בשנים שאם ייבש זה ימצא זה הא אם נסכמו ליטול זה אחד וזה אחד יראה שכופין אותו וגדולי הצרפתים חולקים אף בזו ומפרשים את השמועה בענין זה וטעם שלהם שמא דעתו נוטה להיות זה מתנגב קודם לזה ואין הדברים נראין אא\"כ היה הענין נראה כן ע\"פ בקיאים היו שני השדות כאחד והנגר משוך על פני שניהם בזו ודאי כופין ואין זה יכול לומר נוח לי שתהא שדה שלי מובלעת בין שנים שלך מטעם אפושי אריסי ר\"ל שתהא צריך לאריס מכאן ואריס מכאן ותהא שדי שמורה ביותר אלא כופין אותו ונוטל הלה את הסמוך לה:"
            ],
            [
                "<b>היה</b> להם שדה אחד לחלוק ויש בו נהר מצד אחד ונגר מצד אחר והרי הנהר חשוב יותר מן הנגר כופין זה את זה לחלוק בדרך שתהא חלוקתם מכוונת לשניהם לנהר ולנגר כיצד יעשו היה הנהר על פני מזרח והנגר מצד צפון אם תחלקנה בקו חולק מצפון לדרום נמצא כל הנהר וחצי הנגר לאחד ואין לשני אלא חצי הנגר ואם תחלקנה בקו ממזרח למערב נמצא כל הנגר וחצי הנהר לאחד ולשני אין לו אלא חצי הנהר ואינך יכול לחלקה כראוי אא\"כ לשמנה חלקים ויש מהם בקורנזיל וזו היא צורתך <img>:",
                "<b>יש</b> מהם שסמוכות לנהר ויש מהם שסמוכות לנגר ויש מהם רחוקות משניהם ויש מהם קרובות לשניהם והכל בשוה וענינה לעשות קו ישר ממזרח למערב וקו ישר מצפון לדרום וקו אלכסוני מן הנקדה האמצעית לנקדה מזרחית דרומית וקו אלכסוני מנקדה אמצעית לנקדה מזרחית צפונית וקו אלכסוני מנקדה האמצעית לנקדה צפונית מערבית ויצאו לך שמנה חלקים ותתנם כסדר אחת לזה ואחת לזה על הדרך המצוייר <img>:",
                "<b>היה</b> הנהר הולך על פני מזרח וצפון והנגר על פני מערב ודרום חולקים באלכסון ודי להם בקו אחד שמנקדת מזרחי צפוני לנקדת מערבי דרומי כגון זה <img> ושמא תאמר לפירוש זה יחלקו בקו ישר ממזרח למערב או מצפון לדרום והרי יש לשניהם נהר ונגר איברא כך הוא ומ\"מ לא נחלקו הנהר והנגר בשוה הגע עצמך שחלקו בקו ישר ממזרח למערב הרי בעל צד ימין כל רוח דרומו נגר ובעל צד שמאל כל רוח צפונו נהר ורוח דרומו של זה וצפונו של זה הם במשך כל השדה ומתוך כך אתה צריך לחלקה בקורנזיל ומ\"מ אם היה נהר למזרח על פני כלו ונגר למערב על פני כלו חולקין בקו ישר ממזרח למערב ודים:",
                "<b>מבין</b> ריסי לקוטיהם של גאונים נראה לי שאם לקח אחד מן השותפין בסמוך לקרקע המשתף דרך הערמה כדי לזכות בסמוך לו לא הועיל ולא נאמר דין זה במתכוין לכך אלא שכבר היה לו שם במקרה ופירשו שמועת ההוא גברא דזבן ארעא אמצרא דבי נשא ר\"ל סמוך לקרקעות של חמיו ונעשה אח\"כ יורש של חמיו עם אחרים שקודם שמת חמיו לקחהו וכל כיוצא בזה אין לו לדיין אלא מה שעיניו רואות ויש מפרשים במלת בי נשי שלקחה סמוך לשדה אביו בחיי אביו ואע\"פ שבכל התלמוד נאמר לשון זה על חמיו מצינו לו חבר במסכת יבמות בפרק האשה ומ\"מ הדין אחד:",
                "<b>כל</b> שיש לשתפין או לאחים קרקע שאין ראוי ליחלק על פי השעורין הנזכרים במשנתנו יכול האחד לומר לחברו גוד או איגוד ר\"ל או קנה חלקי או מכור לי חלקך וכן המטלטלין שאין ראויים ליחלק כגון שפחה ועבד ובהמה טמאה או שאר כלים אלא שהרבה דברים בענין זה יש בהם מחלקת בין המפרשים והנראה לנו לברור מתוך דברי כלם כך הוא:",
                "<b>יראה</b> לגדולי המפרשים על זה האומר גוד או איגוד שאף הוא יכול לעלות בדמיו או ליתר מן הראוי הרבה או יתן כשער שהוא קוצץ לו או יטול והביאו ראיה מלשון האמור בסוגיא זו ואם לאו מעלין אתו בדמים ואף מן הסברא הואיל ואומר או תקח או תתן ומ\"מ הרבה מפרשים ראיתי להם שלא נאמר אלא בדמיהם וע\"פ בקיאים וכן עקר ויראה לי אף לשטה ראשונה שאם זה עני אצל עשיר ומתוך שעשיר זה חומד את הדבר רוצה לעלותו כדי שיניחהו לו לא נכופהו אלא בדמיו וכן אם דבר זה שוה לזה המגזם יותר מחברו כגון שסמוכה לשדה שלו או לאיזו סבה וכן אם העשיר נותן ברירה לדמים קלים ואומר או תנהו בזול או קנהו בשער זה אין שומעין לו אלא אומר לו גוד או איגוד ע\"פ בקיאים:",
                "<b>הסכימו</b> רוב מפרשים שלא נאמר גוד או איגוד לכוף את חברו בכך אלא באומר איגוד וקח מעותיך או באומר איגוד ואכתוב לך שטר חוב אע\"פ שכופל ואומר או קנה וכתוב לי שטר חוב אין זה כלום אף זה אומר איני רוצה לקבל שטר חוב ממך ומעות אין לי לפרוע לזמן שאתה קוצץ לי ואע\"פ שמשמועת מי שחציו עבד וחציו בן חורין האמורה בכאן אין שם איגוד אלא בשיכתוב לו שטר על חצי דמיו ולא נאמר שלא לכוף אלא מטעם הנזכר והוא איגוד איכא גוד ליכא שאין צד חירות נמכר הא אם היה שם גוד או איגוד היה כופהו באיגוד אף בשטר חוב לפי סוגית הגמרא עבד שאני הואיל וישנו במצות ואין לו אבל בדבר אחר לא:"
            ],
            [
                "<b>לא</b> סוף דבר בדין גוד או איגוד שהוא נאמר בין שנים שיש דמים לשניהם וכל אחד מהם יכול לקיים בעצמו איגוד אלא אף עשיר לעני אומר לו גוד או איגוד ואין בודקין בנתבע אם יש לו אם אין לו ויש חולקין בזו ממה שאמרו שני אחים אחד עני ואחד עשיר שהניח להם אביהם מרחץ ובית הבד עשאן לשכר השכר לאמצע עשאן לעצמו הרי עשיר אומר לעני קח לך עבדים וירחצו במרחץ קח לך זיתים ועשם בבית הבד והקשו ממנה למי שאמר אית דינא דגוד או איגוד שהרי שמועה זו מוכחת שאין כאן דין גוד או איגוד שאם כן יאמר לו קנה חלקי ותירץ לו שאני התם דגוד איכא איגוד ליכא שאין בידו לקנות אלמא שאין דין גוד או איגוד אלא בשיד שניהם שוה לקנות ואין זה כלום שלא אמר בעל הגמרא כן אלא שלא היה העני יכול לומר כן הואיל ואין בידו לומר איגוד היאך יאמר גוד ואף העשיר אינו רוצה לומר כן הא אלו אמר עשיר כן הרשות בידו וכל שהתובע אומר גוד או איגוד אין משגיחין לנתבע אבל כל שהתובע אומר גוד ואינו כופל או איגוד אין שומעין לו:",
                "<b>לא</b> אמר לו גוד או איגוד אלא שאמר לו הואיל ואין לזה דין חלוקה טול אתה כשיעור ואני אטול הפחות כגון שהיה בחצר זה שש אמות או שבע ואמר לו טול אתה ארבע כשיעור חלוקה ואני מוותר חלקי ונוטל השתים או השלש הנשארות ומוחל לך היתר אם לא רצה הלה אין כופין אותו שזו מתנה היא והרי הוא אומר לו איני רוצה במתנתך אמר לו גוד או איגוד על דרך זה ר\"ל טול אתה כשיעור בחלקך בשומת כך וכך ואני אטול הפחות לפי חשבון אותה השומא או אטול השיעור בכך וטול אתה הפחות לפי חשבון אותה שומא גדולי המפרשים מסכימין לומר שהרשות בידו לומר כן שדין גוד או איגוד הוא ששניהם מקולקלים עכשו ואומר אחד לחברו גוד או איגוד ויהא האחד מתוקן בקרקע והאחר במעות והרי הנוטל כשיעור מתקן בקרקע והאחר בין הקרקע והמעות ויש חולקין מצד שזה יכול לומר דמים אין לי ליקח השעור ולעלותך בדמים ופחות איני רוצה ליטול שאם כן אתה מתקן ולא אני שהפחות אין לי בו תשמיש ודמים שתעלה לי עליו אינן כלום ולא אמצא בהם ליקח ולמכור אח\"כ הפחות ולצרף המעות עם אותם שתעלה לי אינו כלום שלא ימצא מי שיקח שיעור מועט כזה ונמצא שאינך מניח בדבריך ברירה שאהא אני מתקן עליה לא בקרקע ולא במעות וכן הדברים נראין:",
                "<b>מאחר</b> שדין גוד או איגוד אינו אלא כשהדבר המשותף אינו עולה לתשמיש שניהם שנמצאו שניהם מקולקלים ובגוד או איגוד מיתקן האחד באותו דבר והאחר במעות שהוא נוטל בחלקו למדת שכל זמן שהאחד אינו מתוקן בכך אין דנין בדין זה מעשה היה בשני אחים שירשו מאביהם שתי שפחות ולא היתה אחת מהן שלמה בידיעת המלאכות אלא מה שזו מחסרת זו משלמת והיתה האחת מעלה מחברתה ואמר האחד לחברו או טול את החשובה והוסף כך וכך בדמים או אטלנה והריני מעלה בדמים כחשבון זה או שהם חשובות בשוה ואמר טול את זו או אטול ואמרו שאין זה דין גוד או איגוד שהרי אף הוא אומר איני מתקן באחת שהרי אינה יודעת כל המלאכות ושתיהן צריכות לי הא אלו אמר או גוד שתיהן או איגוד שתיהן יש כאן דין גוד או איגוד וכופין אותו ואלו היו שתיהן שוות במלאכות היו כופין זה את זה לחלוק ואם היו צריכות לעלוי אפשר שיש כאן דין גוד או איגוד ר\"ל או הוסף כך או אוסיף הואיל ואף הוא מתוקן באחת וכן אף בראשונה אלו לא היתה התביעה אלא על האחת יכול לומר בה גוד או איגוד אבל לחלוק ולעלות בין יפה לפחות בדין גוד או איגוד לא ויש חולקין אף בראשונה הואיל ושני הדברים לתשמיש אחד הם ואין האחד נשלם בלא חברו אע\"פ שאין תובעו אלא על האחד הוא יכול לגלגל עליו את השני ומסלק דין גוד או איגוד אף מן האחת וכן עיקר:",
                "<b>כבר</b> ביארנו שכתבי הקדש אפילו רצו אין חולקין ודוקא בכרך אחד אבל בשתי כריכות אם רצו זה נוטל אחד וזה נוטל אחד ומ\"מ אין כופין זה את זה שהרי אף זה אומר שניהם צריכים לי ומ\"מ דוקא שהאחד תורה והאחד נביאים או שהאחד ספר בראשית והאחד ספר ואלה שמות אבל תורה ותורה נביאים ונביאים אע\"פ שהאחד יפה מחברו יש בו דין גוד או איגוד כלומר טול יפה בתוספת כך או אטול על הדרך שביארנו בשפחות וכן בשתי כריכות של ספרים חלוקים יכול לומר גוד שתיהם או איגוד וכן בכרך אחד יש בו דין גוד או איגוד יש אומרים שלא נאמר בכרך אחד שאפילו רצו אין חולקין אלא בספרים העשויים בגליון שיש בזוי בחתיכתן ובגלילתן אבל ספרים שלנו אם רצו חולקין בקונדרסין וגדולי המפרשים אוסרין ואף המתירים דוקא בתורה ונביאים שהיו בכרך אחד:",
                "<b>כל</b> שהתובע אומר גוד או איגוד אין משגיחין בנתבע כמו שביארנו אבל כל שהתובע אומר גוד ולא אמר או איגוד או שאמר או איגוד ולא אמר גוד ר\"ל שלא נתן הברירה לחברו אין משגיחין בו כלל הילכך אם שניהם אומרים זה לזה גוד מוכרין אותה ואם שניהם אומרים איגוד ואין רוצים למוכרה מניחים אותה כמו שהוא וכן אם התובע אומר גוד בלא איגוד או איגוד בלא גוד והנתבע אומר איני רוצה לא לקנות ולא למכור מניחין אותה כמו שהיא וכיצד הם משתמשין בדבר זה אם הוא חצר העומדת לשכירות משכירין אותה וחולקין השכר ביניהם ואם עומדת לדירה ואין האחד רוצה לדור עם חברו מצד הזק ראייתו כתבו גאוני ספרד שדר זה בה שנה וזה שנה ואין כופין זה את זה לדור מחדש לחדש שהרי אמרו כל תלתין יומין לא מצינא דאטרח וגדולי המפרשים חולקין לומר שאין כופין זה את זה לפנות אלא כל אחד אומר לחברו או מכור חלקך או סבול הזק ראיה היה מרחץ שאין בו היזק ראיה אם עשוי לשכר משכירין וחולקין בשכר ואם אינו עשוי לשכר משתמשין בו שניהם כאחד הואיל ואין כאן היזק ראיה ואם לא רצה לרחוץ עמו חולק עמו לשעות אבל לא בימים שאף זה נהנה לרחוץ בכל יום והזק ראיה אין כאן וכן הדין בכל מה שראוי להשתמש בו שניהם כאחד כגון ספרים ודומיהם היה דבר שאין בו הנאת הגוף חולקין אותו לימים כגון עבד ובהמה טמאה וכגון שאין לשניהם מלאכה משותפת לעשותה בשביל שניהם ואם רצו להשכיר ולחלוק בשכר עושין ואם הוא בכור ופשוט עובד לזה יום אחד ולזה שני ימים ושכירות אי אתה אומר בו שהשכירות ראוי הוא ואין הבכור נוטל בו ומ\"מ בהמה טהורה כופין זה את זה לשחוט ולחלוק בגופה:",
                "<b>אילן</b> שעושה פירות פירשו הגאונים שחולקין פירותיו ומ\"מ יראה שיש בו דין גוד או איגוד ויש חולקין בדבר:",
                "<b>זה</b> שאמרנו עובד לזה יום אחד ולזה שני ימים אין ספק שיכול כל אחד להשכירה בזמן שלו ומ\"מ אין אומרים שישכירוה בין שניהם שהרי אין נוטל בשכירות פי שנים מפני שהוא ראוי כמו שכתבנו וכמו שיראה מפרק יש נוחלין בשמועת הניח להם אביהם פרה מושכרת או מוחכרת וכו' וחכמי התוספות כתבו שהשכירות אינו ראוי ושמא תאמר א\"כ ישכירוה בין שניהם ולמה אמרו עובד לזה יום אחד וכו' פירשו בה שאע\"פ שהיו לבכור בה שני חלקים ואע\"פ שאינו ראוי אינו נוטל בשכירות אלא החצי מפני שדינו כשנים שהעלו לכיס זה מנה וזה מאתים שבשור העומד לחרישה השכר לאמצע ויש אומרים שיכולים הם להשכירה ונוטל בה פי שנים הואיל ויכול לומר לו גוד או איגוד ויש שואלים לדעת האומר שהשכירות ראוי העבודה עצמה מפני מה אינה נקראת ראוי והרי היא דומה לשבח ופירות שהם ראויים ומ\"מ חכמי התוספות כתבו בשמועת פרה מוחכרת שביש נוחלין שזה שאמרו לזה יום אחד ולזה שני ימים זהו כשהבכור אומר או נחלוק או אטול פי שנים הא לאו הכי ראוי הוא כמו שהשכירות ראוי ואף בשכירות כך הוא הדין שאם אמר הבכור או נחלוק או אטול פי שנים שנוטל פי שנים מן השכירות:",
                "<b>כל</b> שהוא שתף עם אחד בדבר שאין בו דין חלוקה ולא נתרצה לחברו לחלוק או להשתמש כאחד ולא למכור זה לזה ורצה למכור חלקו לאחר רשאי ומ\"מ בקרקע יראה שזה כופהו למכרו לו מדינא דבר מצרא:",
                "<b>גדולי</b> המחברים כתבו שכשם שיש דין גוד או איגוד בדבר שהוא שלהם לגמרי כך הדין בדבר שהוא מושכר לשניהם שרשאין לומר זה לזה השכירני חלקך או שכור את חלקי וכן אם שכר מחברו מקצת חצר שאין בה דין חלוקה כופהו להשכירו את כלה או לחזור ולשכור ממנו את חלקו ואין דברים אלו נראין שכל שבשכירות ודאי על דעת כך שכרו ולא עוד אלא שגדולי המפרשים חוככים לומר שאם לקחו שנים כאחד חצר שאין בה דין חלוקה אין כופין זה את זה בגוד או איגוד שעל דעת כן לקחו ואין הדבר פשוט אצלם לדין גוד או איגוד אלא בירושה או במתנה ויש לדבר פנים אלא שאין לנו בה ראיה:",
                "<b>שני</b> אחים אחד עני ואחד עשיר שהניח להם אביהם מרחץ ובית הבד ולא אמרו זה לזה גוד או איגוד אם עשאם האב לשכר כבר ביארנו שמשכירין ואין עני יכול לכופו למכור וכן אין עשיר יכול לכופו לחלוק לימים ואם עשאן לעצמו כבר ביארנו שמשתמשין בו כאחד ואין העני יכול לכופו לחלוק בימים או להשכיר כמו שביארנו אלא שמ\"מ חכמי הראשונים שבקטאלונייאה חולקין בזו לומר שאף העני כופהו לחלוק לימים ולעשות כרצונו ביום שלו ומ\"מ כל שאמר אחד לחברו גוד או איגוד רשאי בין שעשאן לשכר בין שעשאן לעצמו וכן אם רצה האחד למכור חלקו לאחר או להשאיל או להשכיר רשאי בין שעשאן לעצמו בין שעשאן לשכר ויש מפקפקים לומר שכל העשוי לשכר אין בו דין גוד או איגוד ואף גאוני ספרד חוככים בה והדברים נראין כדעת ראשון וכן יש מפקפקין בעשאן לעצמו שלא יהא העני רשאי להשכירן מפני שאומר לו את צניעת לי ואין זה כלום:",
                "<b>מי</b> שחציו עבד וחציו בן חורין אסור בשפחה מפני צד חירות שבו ובת חורין אסורה בו מפני צד עבדות שבו ומה תקנתו כופין את רבו ועושה אותו בן חורין וכותב לו שטר על חצי דמיו ועד שלא נעשה דבר זה מיהא עובד את רבו יום אחד ולעצמו יום אחד ושמא תאמר ישא ממזרת שהוא רשאי לישא כמו שהתבאר בקדושין שמא אינו רוצה לקלקל את עצמו וכן אין אומרים שימכור את עצמו בעבד עברי שהרי אם אין לו אשה אין רבו מוסר לו שפחה ועוד שאין שתי אלו תקון אצלו אלא קלקול וכבר כתבנו דבר זה במסכת חגיגה:",
                "<b>יש</b> שואלין שני שותפין שיש להם חצר אחת שאין בה אלא שש על שש ויש להם אחרת שאין לה אלא שבע על שבע שהדבר פשוט שאם אמר על שתיהן גוד או איגוד או שלא היתה התביעה אלא על אחת מהן בלא הזכרת האחרת ואמר עליה גוד או איגוד הדין עמו אלא שזה אמר לו טול חצר של שבע על שבע ואני אטול האחרת והוסף עליה כך או אטול ואוסיף כחשבון זה וסוברין לומר שאין בה דין גוד או איגוד ומדמין אותה לשתי כריכות ולדין שתי שפחות האמור למעלה ולא יראה לי כן שהרי אין תשמישה של זו נקשר בשל זו עד שיאמר עליהן שאינו מתוקן באחת וכן אני אומר אם היה להם בית בשבע על שבע ושדה בשבעה עשר קבין שיש דין גוד או איגוד באחד מהם שאין לתשמישה של זו שיכות בתשמישה של שניה:",
                "<b>חצר</b> גדולה וכלה עשויה בתים בתים קטנים שאין בהם דין חלוקה ואמר האחד הרי כל החצר גדולה נחלוק החצר בתים כנגד בתים והלה אומר לא כי שכל בית ובית דינו חלוק בפני עצמו וכלם אני בא אליך בדין גוד או איגוד נשאלו בענין זה גאוני הראשונים והשיבו שהבתים הולכים אחר החצר ואין כאן דין גוד או איגוד ויראה לי כן בכל בתים הסמוכים זה לזה אע\"פ שהם ברשות הרבים ואין חצר כוללתם ומ\"מ למדנו שאם יש להם בתים הרבה חלוקים זה מזה שאין בהם דין חלוקה שאין כופין זה את זה לחלוק בית כנגד בית או בתים כנגד בתים אלא חברו אם רצה מגלגל עליו בכל אחת מהן דין גוד או איגוד וכן נשאלו על שני אחים שירשו שני בתים גדולים בתוך חצר אחת וכל אחת ואחת ראויה ליחלק ובא הלה וטען לחלוק כל אחת מהן והלה אומר לחלוק אחת כנגד חברתה אם בעלוי דמים אם שהם שוות והשיבו שכל שאין שום נזק לחלוק אחת כנגד חברתה כופין על מדת סדום והדבר דומה לשתי שדות ששתיהן על נגר אחד או על נהר שכופין על מדת סדום ולא יחלקו השדה אלא זה נוטל אחד וזה נוטל אחד היו שם יתומים והגדולים רוצים לחלוק מעמידין אפטרופוס לקטנים ודנין עמהם בדין גוד או איגוד כאלו הם גדולים בגדולים:",
                "<b>לא</b> היה שתופם שוה בקרקע אלא זה יש לו שתות בקרקע וזה יש לו חמשה חלקים יש אומרים שאין דין גוד או איגוד אלא בשתות ויראה לי בה שאם לבעל החמשה שיעור ולבעל השתות אין שיעור בעל החמשה כופהו לחלוק או למכור לו שתות שלו ואם בעל השתות אינו רוצה לחלוק אלא שאומר לו איגוד חלקך אין כופין זה למכור חלקו הואיל ויש לו שיעור שהרי מתוקן ועומד ואין החלוקה מתעכבת בשבילו ואפילו היה אומר לו איגוד שתות משלך אין זה כלום ואפילו נשאר לו כשיעור שאין אדם רוצה לגרע בתחומו אלא על כל פנים ימכור זה חלקו המועט או יחלוק ואם אין אף לזה כשיעור יראה לי שיש דין גוד או איגוד לשניהם:",
                "<b>מותר</b> לאדם שידבק תורה נביאים וכתובים בכרך אחד אע\"פ שאין קדושתן שוה מעשה היה והביאו לפני רבינו הקדוש תורה נביאים וכתובים מדובקים כאחד והכשירן אלא שמ\"מ אין קדושתו כקדושת ספר תורה:",
                "<b>כותבי</b> ספרי תורה נביאים וכתובים צריך להם שיניחו בין חמש לחמש שבתורה ובין ספר לספר משאר הספרים ארבעה שטין חלק ובין נביא לנביא בספר תרי עשר שלשה שטין ומאחר שכן מתחיל מלמטה ומסיים מלמעלה כלומר אינו צריך לכוין שיסיים ספרו בסוף הדף או שאם סיימו באמצע הדף שלא יתחיל תחלת הספר הבא אחריו באותו הדף אלא שיניחהו לגמרי ויתחיל בראש הדף האחר אלא מכיון שהתרנו בריוח שטין האמורין הרי הוא מסיים אף מלמעלה ואינו צריך לכוין שיסיים בסוף הדף וכן אם סיים בקרוב לסוף מתחיל בספר הבא אחריו מלמטה באותו דף עצמו אחר שכבר הניח ריוח שטין המשוער ויש גורסין מסיים מלמטה ומתחיל מלמעלה ופרשו שאם נזדמן סוף הספר בסוף הדף מכיון שהוא מתחיל האחר בראש הדף אינו צריך להניח כל כך שטין ודי לו באיזה ריוח שיזדמן שסיומו בסוף הדף והתחלתו בראש הדף עם ריוח מועט הוא סימן מרובה להבדל שבין זה לזה ועוד שאחר שספריהם עשויים בגליון והוא מתחיל בראש הדף אם בא לחתוך חותך ואין צורך לסמן וכן פירשוה גדולי הרבנים ויש גורסין בין חמש לחמש ארבע שטין ובין נביא לנביא בתרי עשר שלש ובין נביא לנביא ר\"ל של שאר נביאים צריך לסיים מלמטה ולהתחיל מלמעלה כלומר שאין די לו בהבדל ארבע שטין אלא שלא יתחיל בדף שסיים בו ועיקר הדברים כשטה אמצעית:"
            ],
            [
                "<b>כל</b> הספרים נגללין גלילה אחת לבד כדרך שאנו עושין במגלת אסתר וגלילתן מסופן לתחלתן והעמוד נקשר בסופו וגולל עליו מסופו של ספר לתחלתו שהוא מתחלת הגלילה לסופה אבל ספר תורה נגלל שתי גלילות ובשני עמודים מצד אחד מראשו לאמצעו ומצד שני מסופו לאמצעו וכשקורין בה נגלל משני צדדיו למקום שפוסק מעתה המדבק תורה נביאים וכתובים אין דינו כספר תורה להיות נגלל שתי גלילות אלא כשאר ספרים ונגלל מסופו לראשו ועושה לו עמוד בתחלתו ר\"ל בתחלת הגלילה שהוא סוף הספר ר\"ל שמניח שם חלק בקלף או בגויל שיוכל לגלול העמוד בתוכו וכן מניח קלף רחב חלק בסופו ר\"ל בסוף הגלילה שהוא תחלת הספר כדי שיהא כל עובי ההקף נגלל באותו הקלף החלק ומכוסה ממנו ובספר תורה מניח בראשו ובסופו כדי לגלול שני עמודיו ודיו וקצת גאוני ספרד פירשו בכאן תחלתו וסופו תחלת הספר וסוף הספר ונתבלבלו להם הדברים מאחר שלתחלתן הן נגללים מה ענין לכדי הקף בסופו או לכדי עמוד בתחלתו והדברים בהפך ותירצו בה שלא נאמר לתחלתו נגלל אלא בספר שנכתב בפני עצמו אבל תורה ונביאים וכתובים לסופו הוא נגלל מצד שאם תגללהו לתחלתו אדם תאב לתחלת הספר ומסתכל בו ודיו ויזדלזלו שאר הספרים וכשתגללהו לסופו מצד שהוא תאב לתחלתן פורש את כלו וחוזר וגולל ואין הדברים מתישבים ועיקר הדברים כמו שכתבנו:",
                "<b>אין</b> עושין ספר תורה לא ארכו יתר על רחבו ולא רחבו יתר על ארכו אלא יכוין הכתב לפי עובי הקלפים עד שכשהוא נגמר יהא חוט המקיף את עביו כמדת ארכו ובכתיבה בינונית בגויל יעלה לו לששה טפחים ומ\"מ אם פיחת מששה וקיצר את הכתב או הוסיף על ששה והרחיב את הכתב כל שכיון מ\"מ לארכו כהקפו בין בגויל בין בקלף עשאו כמצוה ואם לא נזדמן לו כך לא פסל:",
                "<b>הנוטע</b> גפנים שתים כנגד שתים ואחת יוצאה זנב הרי זה כרם וחוזר עליה מעורכי המלחמה כמו שיתבאר במקומו והנוטע הרבה מכיוצא באלו בארץ ישראל קיים מצות חבובה:",
                "<b>וכן</b> בספר תורה כל שכתב בה פסוק אחד או הגיה אפילו אות אחת מעלין עליו כאלו כתבה והוא שאמרו כאן באחד מן החכמים שכתב כמה ספרי תורה על שם שהגיהן או כתב בהם פסוק אחד להשלימן ומה שאמרו ודלמא תורה צוה וכו' פירושו וכיוצא בזה מהשלמת החסרונות ולא תפש מקרא זה אלא דרך צחות מפני שם תורה כך נראה לי וגדולי עולם ראיתי שפרשו שמאחר שפסוק זה כלל לכל התורה הרי הוא כמי שכתבה ואיני יודע פה קדוש היאך אמרה:"
            ],
            [
                "<b>סדרן</b> של נביאים יהושע שופטים שמואל מלכים ירמיה יחזקאל ישעיה תרי עשר ואע\"פ שישעיה קדם לירמיה והושע קדם אף לישעיה הושע מתוך קטנו הוצרך לערבו עם הנבואות הקטנות שעיקרן חגי זכריה ומלאכי שהם אחרונים וישעיה אע\"פ שהוא קודם לירמיה מתוך שסוף מלכים חורבן סמכו לו ירמיה שכלו חורבן וסמכו לו יחזקאל שראשו חרבן ומאחר שסוף יחזקאל נחמה סמכו לו ישעיה שכלו נחמה סדרן של כתובים רות תהלים איוב משלי קהלת שיר השירים קינות דניאל מגלת אסתר עזרא דברי הימים:"
            ],
            [
                "<b>שמנה</b> פסוקים שבתורה שהם מוימת שם משה עד לעיני כל ישראל יחיד קורא אותם בבית הכנסת ודבר זה מתפרש בהרבה פנים יש שפרשו שאין מפסיקין אותם לשנים ויש שפירשו שמיוחד שבצבור קורא אותם ויש שפירשו שאין הקורא פסוקים שלפניהם רשאי לקראן אלא מפסיק לשם ואחר קורא וכבר פרשנוה גם כן בפנים אחרים על ידי גלגול במסכת מגלה:"
            ],
            [],
            [
                "<b>יש</b> עברות שהם נעשות לכונת מצוה ואעפ\"כ לא הותרו ומה הוא שנאמר דרך שבח על איוב שהיה גוזל קרקע של עניים ויתומים ומשביחה ואח\"כ מחזירה להם יראה שלרוב התפרסם מעלתו אע\"פ שלא היה אומר כן הכל היו יודעין ממדתו שלא לכונת גזלה היה ולא נאמר כאן מלת גוזל אלא על צד ההרחבה לפי דעתי ובקדושין סוף פרק האומר אמרו על ר' שמלאי שהיה מתאכסן עם אחד שהיה ממזר ואמר לו אי קדמתינהו וטהרתינהו לברך ושאלו על זה בגמרא היכי דמי דהוה מסיב ליה עצה זיל גנוב ואיזדבן בעבד עברי ר\"ל שימסרו לו שפחה כנענית שיהו הולדות כמוה ואח\"כ שישתדל הוא בשחרורן ויהיו כשרים לבא בקהל והקשה ובשני ר' שמלאי עבד עברי מי איכא כלומר שאין עבד עברי נוהג אלא בזמן שהיובל נוהג ולא הקשה היאך היה הוא משיאו עצה לגנוב ויראה מכאן שכל שעל צד כונה טובה מותר הוא מ\"מ יראה לפרש ושלא להתיר גנבה בשום צד שאף זה דבר מפורסם לכל היה ובפירוש אמרו לא תגנוב על מנת לשלם תשלומי כפל והדברים צריכים ביאור ומ\"מ אף גדולי הרבנים רמזו שם שאסור היה לומר כן אלא שסלקוהו בקושיא חזקה הימנה כמו שהתבאר שם:",
                "<b>ונשלם</b> הפרק ת\"ל:"
            ],
            [],
            [
                "<b>לא</b> יחפור אדם וכו' כבר בארנו שכונת הפרק לבאר בו היזק הבא מן השכנים מזה לזה הן לאלתר הן לאחר זמן הן מאליו הן מצד מעשה שהוא עושה בשלו על איזה צד צריך להזהר מזה ועל פי ענין זה יחלקו רוב עניני הפרק לארבעה חלקים האחד בהיזק הבא ממנו לחברו ע\"י מעשה שהוא עושה בשלו ושאותו היזק בא לחברו לאלתר השני בהיזק הבא ממנו לכל בני העיר השלישי בהיזק הבא ממנו לחברו על ידי מעשה שהוא עושה בשלו אלא שאינו בא לאלתר הרביעי היזק הבא מצדו ומאליו על איזה צד הורשו הניזוקים לסלקו:",
                "<b>זהו</b> שרש הפרק דרך כלל אלא שנתגלגלו בו ענינים כענין סוגית התלמוד על הדרך שקדם:",
                "<b>והמשנה</b> הראשונה ממנו תכוין להתחיל בביאור עניני החלק הראשון והוא שאמר לא יחפור אדם בור סמוך לבורו של חברו לא שיח ולא מערה ולא אמת המים ולא נברכת הכובסין אא\"כ הרחיק מכותלו של חברו שלשה טפחים וסד בסיד מרחיקין את הגפת ואת הזפת ואת המלח ואת הסיד ואת הסלעים מכותלו של חברו שלשה טפחים או סד בסיד מרחיקין את הזרעים ואת המחרישה ואת מי רגלים מן הכותל שלשה טפחים מרחיקין את הרחים שלשה מן השכב שהם ארבעה מן הרכב ואת התנור שלשה מן הכוליא שהם ארבעה מן השפה אמר הר\"ם נברכת של כובסין הברכה ששורין בה הכובסין הבגדים עם הדברים המלבנים אותם ומה שאמר מכותלו ר\"ל מכותל בורו של חברו וכותל הבור אין פחות משלשה טפחים הנה נתבאר לך שצריך להיות מחלל בורו של זה לחלל בורו של חברו ששה טפחים ושירחיק כל אחד משניהם מן החצר המפסיק ביניהם שלשה טפחים ואם יחפור בורו וזהו על העיקר שיש לנו אין סומכין בצד המצר וזה כי אסור לו לאדם שיסמוך אחד מאלו הנזקים הנזכרים בסוף מצרו בשוה אא\"כ ירחיק השיעור הנזכר ואע\"פ שאין סמוך לו כותל חברו לפי שאפשר שלאחר זמן שיבנה חברו כותל בסוף מצרו ויהיה סמוך לאלו הנזקים ואם שדה חברו אינה עשויה לבורות מותר לו שיחפור בורו בצד המצר מבלי הרחקה ומה שאמר נברכת ואמת המים הוצרכו שניהם כדי שלא נאמר באמת המים בלבד צריך הרחקה שלשה טפחים קמ\"ל שהדין ביניהם שוה וגפת הוא פסולת הזיתים אחר שמוציאין בו השמן ודברים אלו מרפין את הכותל כשנוגעין בו ולפיכך צריך לסוד בסיד מה שאמר מחרישה ואפילו חרש לאילנות אבל לזרעים זה מבואר הוא לפי שכבר אמר מרחיקין לזרעים ומה שאמר גם כן מרחיקים זרעים ואפילו היו שותין מן המטר אבל אם משקין אותן מאמת המים זה מבואר הוא לפי שכבר קדם לנו שמרחיקין אמת המים ומה שאמר מי רגלים ואפילו מאיש אחד לפי שאסור לאדם שישתין מים בצד כותלו של חברו עד שירחיק טפחיים אם הכותל מלבנים שרופים אבל אם כותל אבנים מרחיק ממנו טפח בלבד ואם היה אבן חזקה אין מרחיק ממנו לפי שלא יזיק לו השריה ומרחיקים את הרחים מן הכותל לפי שהקול מזיק הבנין ושכב הוא האבן התחתונה והיא רחבה מהאבן העליונה וכמו כן התנור כל מה שהוא עולה הוא צר:",
                "<b>אמר</b> המאירי תחלת הדברים צריך אתה לידע שהנזק הבא לו לאדם מצד מעשה ששכנו עושה בשלו הוא על שלשה פנים האחד הוא שזה עושה מעשה בשלו ואינו מגיע ממנו עכשו שום היזק לחברו אלא שלאחר זמן מתילד ממעשה זה דבר שיגיע ממנו נזק לרשות חברו כגון נטיעת אילן סמוך לבורו של חברו ששרשים מתילדים ממנו לאחר זמן והולכין ומזיקים לבור וכל שכיוצא בזה אינו חייב להרחיק אלא עושה בשלו כרצונו והלה ישמר מן הנזק כמה שיוכל והשני שהנזק מגיע או מתחיל לבא מצד מעשה זה לאלתר כגון חפירת בור סמוך לבורו של חברו שבשעת חפירתו מחליש ומרפה עפר כותלי הבור וכל כיוצא בזה חייב להרחיק בו וזהו נזק הנקרא בלשון תלמוד גירי פירוש חצים ר\"ל שהוא כמי שעמד ברשות עצמו וירה חצים לחצר חברו ואומר ברשותי אני עושה שהדין נותן לעכבו והשלישי הוא שיש במין זה חלק אחר והוא שהמעשה הוא מעשה שראוי מצד המעשה שיגיע הזק לחברו ממנו לאלתר אלא שאין עכשיו ברשות שכנו דבר שיזיקהו וזהו שנחלקו עליו הרבה מהגאונים אם נקרא גירי אם לאו ועיקר הדברים בו שמאחר שאם היה שם הדבר היה מעשה זה מזיקו לאלתר אף הוא נקרא גירי ובלבד שיהא אותו דבר שאנו חוששין בו לקבל הנזק דבר שהיותו שם מצוי ושהקרקע עשוי לכך שכל שהדבר מצוי להיותו שם הרי הוא כאילו הוא לשם ודמיון דבר זה כגון שהיה ראובן חופר בור בסוף שדהו סמוך לשדהו של שמעון ואין בור בשדה שמעון שיצטרך להרחיק בשבילו אלא שמ\"מ שדהו של שמעון אף הוא עשוי לבורות כגון שהוא בית השלחין ומתוך כך הוא צריך להרחיק כשיעור שהיה צריך להרחיק אילו היה שם בור וע\"פ כלל זה יתבארו לך כראוי רוב עניני הפרק אלא שבחלק שלישי שיש בו מחלקת אתה צריך להתבונן בפרטי השמועות איזו באה כדעת שכתבנו ואיזו כדעת החולקים ולטרוח ולפרש השמועות כשיטתנו או כשטתם וכן תדע שכל משניות אלו עד מרחיקין סלם מן השובך ואף היא בכלל כלם בדין גירי ומה ששאלו בסוגית משנת מרחיקים את הסלם לימא מתני' דלא כר' יוסי מוכיח כן כלומר שהשאר באות בודאי כר' יוסי שמודה בהזק גירי וגדולי הרבנים סוברים בקצתם שאינן בכלל גירי ולא נראו דבריהם:",
                "<b>ומעתה</b> נתחיל בפירוש המשנה והיא עסוקה בראובן ושמעון ששדותיהם סמוכות זו לזו ואינם עשויים לבורות ויש לראובן בור בסוף שדהו באותו קצה הסמוך לשמעון ומאחר שבשעה שנחפר בור זה לא היה בור בשדהו של שמעון לא הוצרך ראובן או מורישו להרחיק כלל הואיל ושדה זו של שמעון אינה עשוייה לבורות כגון שהיה בית הבעל ואינו צריך למי בורות על פי הכלל שהקדמנו וכמו שיתבאר בגמרא ורשאי היה לסמוך עד כמה שאפשר לו לסמוך בחפירת שלו ומעתה אם נמלך שמעון לחפור בור סמוך לו צריך להרחיק ששה טפחים מחלל בורו של זה שכל פחות מזה חפירתו מחלשת ומרפה עפר כותלי הבור וזה שאמר אא\"כ הרחיק מכותלו של חברו ג' טפחים פירשוה בגמ' מכותל בורו שאין צריך לומר שהוא צריך להניח לו רוחב לכותל כפחות שבשאר כותלים אחר שהראשון סמך לגמרי הואיל ולא היה צריך להרחיק כלל אלא שצריך להרחיק עוד משפת הכותל החיצונה שהניח לו שלשה טפחים ולא תפש בכאן לשון כותל אלא ללמדנו לפי דרכו שאף כותל הבור שלשה ואם אמר לו בור וכותליו אני מוכר לך צריך שיהא מקום הכותל שלשה טפחים וכן אפשר לפרש משנתנו כששדה שמעון עשויה לבורות ולא היה לו לראובן לסמך אלא ברחוק שלשה מן המצר בכדי שאם יבא שמעון לחפור ירחיק שלשה גם כן וכשחפר ראובן הרחיק שלשה כדינו ואמר שלא יחפור שמעון אלא בהרחקת שלשה פירוש זה נראה לפי סוגית השמועה במה שאמרו הא איתמר עלה מכותל בורו שנינו ומ\"מ יש מפרשים משנתנו בשסמכו למצר ואע\"פ שהיתה שדהו עשויה לבורות שלא היה לו לבעל הבור הקדום לסמוך אלא שהיה לו להרחיק שלשה ושזה ירחיק אחריו שלשה כמו שביארנו מ\"מ הואיל והחזיק ולא מיחה החזיק וצריך הלה עכשו להרחיק ששה שהם שלשה מן הכותל אלא שיש בזה חולקים לומר שכל שאין מחזיק בזמן שיש לזה בו נזק אינו חזקה כמו שיתבאר:",
                "<b>וכן</b> הדין בשיח ומערה או להבאת אמת המים דרך שם או לעשות נברכת הכובסים והיא ברכה מלאה מים מכונסים לשרות בה הכובסים את בגדיהם ולא סוף דבר הכנסת המים אלא אף חפירתם שהרי מצד רפוי כתלי הבור אתה בא בהרחקתם ואע\"פ שבגמרא ייחסו לשיח ומערה הזק מצד לחות והוא הנקרא בלשון תלמוד מתונא יראה שלא להפקיע צד הזק רפוי הקרקע נאמר כן ומ\"מ אף מצד הלחות גירי הוא שהרי הלקות מתחיל מיד ואע\"פ שלענין משרה וירק אמרו (מיאחית סתימי) מפני שאין הלחות בעצמו מפסיד אלא העפוש המתילד מסרחון המשרה ונמצא שאין המזיק עדין בעולם ולענין פירושן של מלות אלו ר\"ל ברר שיח ומערה כלן למים מכנסים הם אלא שהבור עגול והשיח ארוך וקצר והמערה מרבעת וכן הדין בכל אלו אם בא לעשותן סמוך לכותל חברו ואע\"פ שהרחיק בשיעור זה צריך עוד לסוד כותל חפירתו בסיד שלא יבלעו המים ויזיקו כותל חברו או כותל בורו ואע\"פ שחברו לא הרחיק ולא סד בסיד כבר בארנוה בשדה שלא היתה עשויה לבורות שכבר ירד ברשות או אפילו שהיתה שדה שמעון עשויה לבורות וכבר החזיק מ\"מ לדעת קצת ונמצא צרך ההרחקה מצד רפוי הקרקע וצרך הסידה מצד בליעת המים:",
                "<b>ואחר</b> שדבר בדברים המזיקים לכותלי הבור חזר לדברים שאין מזיקים לבור ומזיקים לכותלי בנין שבינו לבין חברו ואמר עליהם שמרחיקין את הגפת והוא פסולת זיתים שנתעצרו בבית הבד ואת הזבל ואת המלח ואת הסיד ואת הסלעים והם אבני סלע שעושין מהם ברזל מן הכותל שלשה טפחים שדברים אלו חמים ומעלים הבל וקשים לכותל לבנים המחברים עם הטיט ומרקיבין אותה ומ\"מ אם סד וטח פני הכותל בסיד אינו צריך להרחיק כלל שהסיד מונע את החום שלא להזיק וכל שכן אם הלבנים מחוברים בסיד ואמר אח\"כ שמרחיק את הזרעים ואע\"פ שהזרעים אין משתרשים לצדדים מ\"מ הרי הן מחלידות את הקרקע ומעלין אותו תיחוח ונשמט מאצל היסוד ואין ליסוד יפה במה לסמוך וכן המחרישה שהיא מרפה את הארץ בחרישתה ואמר על אלו שמרחיק אותם שלשה מפני שמקלקלין את הכותל ברפיון הקרקע ביסודה של כותל ואף סידה בסיד אין מועיל בה כלל שאין לסיד תועלת למניעת רפיון הקרקע וכן אין חלוק באלו בין כותל לבנים לכותל של אבנים ואע\"פ שיש אומרים כן אין דבריהם כלום וכן מי רגלים ר\"ל להשתין מים סמוך לכותלו צריך להרחיק שלשה מן הכותל ופירשוה בגמרא דוקא לכותל לבנים וטיט אבל של אבנים די בו בטפח וכן הדין בלבנים וסיד ובכותל של סלע מותר לגמרי ומ\"מ בשופכין ר\"ל גומא שמקבצין בה מי רגלים יראה מלשון גדולי המחברים שאף בשל אבנים צריך להרחיק שלשה ויש מפרשים בשופכין שמקבצן בכלי ושופכן כאחת על הכותל ומ\"מ בבור לא נמצא היזק זה שאין מי רגלים נכנסין בעמק וכן בזרעים ומחרישה ואח\"כ דבר בהיזק הבא מחמת קול מצד נדנוד הכותל ואמר שמרחיקין את הריחים שלשה טפחים מן הכותל ופירשה בתחתונה והוא השכב שהיא רחבה מן העליונה הנקראת רכב טפח ונמצאת העליונה שהיא המתגלגלת רחוקה ארבעה וכן מרחיקין את התנור שלשה מן הכוליא ר\"ל מקרקעיתו שהוא רחב משפתו טפח שכך היה דרכם בתנוריהם ושל חרס היו ונמצאת רחוקה משפת התנור שהאור בה ארבעה ואין סידה מועיל בכך שאין ריחוק שלשה וסידה מונעין חום גדול כזה מלהזיק:",
                "<b>זהו</b> ביאור המשנה ואין לך בה ספק שכל אלו גירי נינהו והמזיק מצוי לאלתר ותכף למעשה ההזק מתחיל ובא וכן אין לך ספק בכלן שאם עשה בלא הרחקה והזיק שחייב לשלם ואף בהרחקה לדעת קצת כמו שיתבאר במשנה השניה ודברים שנכנסו תחת משנה זו בגמרא עם מה שנתחדש בה מדברי הגאונים והמפרשים אלו הן:"
            ],
            [
                "<b>הבא</b> לסמוך בורו בצד המצר ר\"ל שאין לחברו בור בשדהו וזה בא וחופר בסוף שדהו סמוך לו על הדרך שהתחלנו לבאר במשנה אם שדה חברו אינה עשויה לבורות כגון שהיה בית הבעל ואינו צריך למי בורות סומך עד כמה שאפשר לו ואם ימלך חברו אח\"כ לחפור שם בור גם כן ירחיק ששה טפחים על הדרך שביארנו במשנה ואם שדה חברו עשויה לבורות כגון שהיא בית השלחין אין זה יכול לחפור אלא ברחוק שלשה טפחים שהרי יש לו להעלות על לב שאף חברו צריך לבור ואף הוא רוצהו בקרן זוית שבשדהו וצריך להרחיקו שלשה טפחים וכשיבא חברו ויחפור ירחיק גם כן שלשה טפחים עד שימצא עובי הקרקע מחלל לחלל ששה טפחים ולדעתנו הרי זה גירי שהרי אילו היה שם בורו של חברו היה מזיקו מעכשו ויש אומרים לשטה אחרת זו מיהא גירי היא שהרי מעכשו מרפה קרקע של תחום חברו ומקלקלו מעשיית בור:",
                "<b>האילן</b> שיערו חכמים שהתפשטות שרשיו מזיק לבור עד כדי שירחיקו ממנו נטיעתו חמש ועשרים אמה ומ\"מ אין השרשים עכשו בעולם מעתה ראובן שהיה לו שדה אצל שמעון ואין לראובן בור בתוך שדהו הרי שמעון נוטע בשלו סמוך לו ואינו חושש הגע עצמך שיש לראובן בור בשלו אף זו לכתחלה ראוי לו להרחיק הא אם לא רצה נוטע ואין זה יכול לעכב ולומר הרי שרשיו מתפשטין ונכנסין לבור שהרי עכשו מיהא אין כאן שרשים ואין הנזק בא מעכשו אלא שמתילד לאחר זמן וכל שכגון זה זה חופר בתוך שלו וזה נוטע בתוך שלו כמו שהקדמנו במשנה:",
                "<b>מאחר</b> שביארנו ששדה העשויה לבורות הבא לסמוך לה אינו סומך משנתנו אתה צריך לפרשה בשדה שאינה עשויה לבורות וכבר סמך חברו כמו שביארנו ומ\"מ אם תרצה לפרשה בעשויה לבורות אתה מפרש מכותל בורו שכבר הרחיק האחר שלשה טפחים ולא הוצרך לומר כן אלא לגלגל הזכרת ענין כותל להשמיענו דין כותל הבור כמה שיעורו וסוגית שמועה זו ר\"ל תנן לא יחפור וכו' מוכחת כן שתירץ בה הא איתמר עלה מכותל בורו שנינו כלומר שאף הראשון הוזקק להרחיק כדי כותל שהוא שלשה טפחים וכל שבאים לחפור בבת אחת אין ספק שבין עשויה לבורות בין אינה עשויה כל אחד מרחיק שלשה וכן כל אחד סד בסיד וכן אני אומר בכל שהתחיל האחד קודם שהשלים חברו:",
                "<b>קרקע</b> תיחוח שבא בידים אף בו אין צריכין להרחיק אלא בכדי שיהו ששה טפחים מחלל לחלל כך שערו חכמים ששעור זה מספיק אף לקרקע הבא בידים:"
            ],
            [
                "<b>מאחר</b> שבארנו שכל שאילו היה הדבר המקבל נזקו של מעשה זה בתחום חברו נזק זה מזיקו מעכשו אף כשאינו לשם צריך הוא להזהר מנזקו ובלבד בשדה העשוי להיות אותו דבר בתחומו מעתה כל אלו האמורים במשנה בהרחקת הכותל אפילו לא היה שם כותל אסור ובלבד בשדה העשויה לבנות שם כותל ויראה לי בכל אלו שיש להם התנצלות בטענת הסרתם לכשיבנה אא\"כ הלה טוען שמתירא שמא יבא עליו בחזקת טענה ומ\"מ לדעתנו אין להם חזקת מחילה ואם סמך שלא כדין סמך וחייב לסלקו לכשיבנה חברו אא\"כ בא בטענה וגאוני ספרד הראשונים חולקין לומר שכל שאין שם כותל סומך וכל התירוצים הבאים בסוגיא הוא הדין דאע\"ג דליכא כותל דחיות הם ואין סומכין עליהם וכל זה מפני שהם סוברים שאין זה גירי כמו שהקדמנו דעתם במשנה וכל שאין הנזק מצוי סומך ברשות ומאחר שסמך אין צריך לסלק וזה שאמרו אם קדמה רפת בקר מותר כך הדין לדעתם בכלן אלא שגלה באחת מהן ויש בזה דעת שלישית והוא שזה אין לו לסמוך אלא שאם סמך ולא מיחה החזיק ויש חולקין שלא החזיק אף בטענה ונמצאו ארבע מחלוקות בדבר:",
                "<b>מ\"מ</b> לשטתנו אתה צריך לפרש זו של רפת קודמת וענינה הוא שאמרו במשנה במי שהיה לו חנות תחת אוצר חברו שלא יעשה בה חנות של נחתומין ושל צבעים מפני שצריכין לאש תמיד והבלא עולה ומזקת לאוצר וכן לא יעשה לשם רפת בקר שאף הוא הבלא מתילדת ממנו ומזקת ודוקא באוצר של תבואה או פירות ושאר דברים אבל אם היה אוצר זה של יין מותר לעשות תחתיו חנות לנחתום ולצבע שאין חום האור מזיקו ודוקא בארץ ישראל כמו שיתבאר למטה וברפת בקר מיהא אסור ובדבר זה אילו לא היה שם אוצר לחברו אין זה נמנע מלעשות תחתיו אף רפת בקר ואע\"פ שהזק זה גירי והדבר מצוי לבעל עליה לעשות מעלייתו אוצר תדע שטעם זה הוא מפני שבית דירה אינו בכלל שאר דברים לענין זה ונחתומות וצבעות ורפת בקר עניני דירה הם ואין מונעין אותם אא\"כ הדבר מוכן לקבל הנזק מעכשו ומעתה כל שהיתה רפת בקר קודמת לאוצר מותר ויש מפרשים שאף בזו שוה הוא הדין לשאר דינין ופירוש דירה שאני שאין הדירה עשויה לעשות בה אוצר והרי זה בכלל שדה שאין עשויה לכך ולפירוש זה אם היתה עיקרה לכך אף כשאין שם אוצר אסור ושיטה זו היא לגאוני ספרד ושטה ראשונה לגדולי הצרפתים והן הן הדברים:",
                "<b>יראה</b> לי בכל אלו שאמרנו להרחיק שאם עשאן באמצע שדהו ואח\"כ מכר חצי שדהו ונשאר אותו דבר המזיק סמוך לשדה הלוקח עכשו ביד חברו שחייב לסלקו ושמא תאמר והלא בהרחקת אילן מן הבור שלדעת חכמים שאין מחלקין בין הזק גירי להזק אחר אמרו שבלוקח אם קדם האילן לא יקוץ והיה לנו לומר כן לדעת ר' יוסי אף בהזק גירי יראה שלא אמרו כן אלא באילן שיש הפסד בקציצתו וכן בבור אבל אלו שבמשנה שאין צורך להם אלא בשנוי מקום צריך לשנותם הואיל ואין שם פסידא וכן כל כיוצא באלו ומ\"מ אם לא חייבו לסלק והזיק אינו משלם ואע\"פ שבהרחיק כשיעור אמרו שאם הזיק משלם מה שהזיק מפני שבשעת ההנחה היה שם מקבל הנזק אבל כל סומך ברשות שלא היה שם מקבל הנזק בשעת ההנחה אם הזיק אינו משלם ומ\"מ לדעתנו כל שאין לו פסידא בשנוי מקומו והתרוהו לשנות חייב:",
                "<b>יש</b> סברא לקצת חכמי הדורות שאף בלוקח הואיל וגירי הוא צריך להרחיק אע\"פ שיש פסידא בסלקו ונסעדים בה על פירוש מחדש שיש להם בסוגיית חרדל ודבורים ואין הדברים נראין ולתלמידי גדולי המפרשים ראיתי סברא אחרת מכרעת על ענין זה והוא ששנים שלקחו מאחד צריך להרחיק בכל הזק שהוא גירי אבל מכר חצי השדה ושייר חציו האחר לפניו ודאי מוכר בעין יפה מוכר והוא מכר לו על דעת שלא יצטרך להרחיק ואם המזיק בחלקו הוא צריך להרחיק ומ\"מ בתלמוד המערב ראיתי בהפך הדברים וזה לשונם חד בר נש זבין פלגו דרתיה שייר בה חד נחתומי פירוש בית האופה אתא עובדא קומי ר' יוסא אמר את אתית עליה הוא לא אתא עלך ותני כאן אם קדמה רפת או חנות לאוצר אין יכול למחות:",
                "<b>התבאר</b> במשנה ממשניות הסדורות למטה שלא יטע אדם אילן סמוך לשדה חברו אא\"כ הרחיק ממנו ארבע אמות ודבר זה יש שפרשוהו בששדה הראשון נטוע ירק ולענין כלאים וזה שייעדנו הרחקה לנוטע ולא לבעל הירק או למצע ההרחקה ביניהם מפני שסתמן לירק והמשנה עליו להרחיק כל הצריך משלו וכן הדין בשהיו שניהם נטועים ובא אחד וקצץ ורצה לזרוע ומה שאמרו עליה ארבע אמות שאמרו כדי עבדת הכרם ר\"ל שהרחקתם לענין כלאים בכדי שעור עבדת הכרם כמו שהתבאר שם נותנין לו עבודתו וזורע את המותר ולענין פסק מ\"מ אין זה כלום שהבאת אילן בירק מותרת אף לזרוע זרעים וזרע אילן כאחד ואין צריך לומר נטיעת אילן בתחום יניקת הירק או אפילו בתוכו ומ\"מ אפשר לפרשה לדעת זה בגפנים כמו שבארנו שאסור לזרוע ירקות או תבואות בצד הגפנים או ליטע גפן בצד הירק או התבואה אלא שהמשנה נשנית בלשון אילן סתם וכן שאמרו בה אחד כל הגפנים ואחד כל האילן ואף מצד שרשים המתפשטים מתחת הקרקע אין בה שלא נאמר דבר זה אלא לענין בור והרי התרנוה אלא סבת הענין הוא מה שנאמר עליה ארבע אמות שאמרו כדי עבדת הכרם והוא שהיו חורשים אף הכרמים במחרישה ובוצרין אותם בעגלות ואם נטיעה זו בגפנים צריך לו מקום פנוי שלא ליכנס עגלה בתחום חברו ואם אין שם כרם שלא ליכנס שם במחרשתו ולמטה יתבאר שבבבל שמחרשתן קצרה די בשתי אמות ומ\"מ דוקא בגפנים ואע\"פ שהיה שדה חברו נטוע גפנים גם כן כל שבגפנים לגפנים דיו בשתי אמות בבבל הא אילנות לאילנות או אילנות לגפנים או גפנים לאילנות צריך ארבע אמות בכל מקום מפני שיקצר לו הדרך להתפשטות ענפי האילן והוא מקלקלן ואם היה גדר בנתים זה סומך לכאן וזה סומך לכאן שהרי גדר מונעו שלא ליכנס בתחומו ולענין כלאים למי שמפרשה בגפנים וירק צריך לעיין שהרי איסורו תלוי בשני דברים אחד עירוב ענפיהם מלמעלה מפני מראית העין ועירוב יניקת שרשיהן מלמטה מעיקר איסור ולדעת האוסר באחת מהן על הדרך שביארנו בראש המסכתא היאך נשמרו מיניקת שרשיהם בגדר אלא שקצת מפרשים מעמידים אותה אף לענין פסק במפסיק צונמא ר\"ל סלע חזק מונע יניקתם ואין ספק שחשש עבודת הכרם גירי הוא ומעכשו הוא צריך לעבוד ואפילו לא היו שם עכשו גפנים או אילנות יש לחוש לקלקול קרקע עצמו מצד הכנסו לשם במחרישתו ועגלתו וכן מאחר שאנו פוסקים שהבא לסמוך אינו סומך אף בלא טעם קרקע עצמו היה אסור מטעם שמא יטע זה שם גם כן גפנים או אילנות אם היה שדה העשויה ליטע ומ\"מ בשדה שאין עשויה ליטע אין לנו לחוש מפני היזק שרשים לענין פסק שהרי אין לשרשים דין גירי כמו שביארנו:",
                "<b>היו</b> שרשים אלו מתפשטין לתוך שדה ראובן הואיל ואין זה צריך לחפור שם בור קוצץ מהם כל שבעמק שלשה טפחים שלא יעכבו את המחרישה ואינו חושש לקלקול האילן ואם היה צריך לחפור שם בור קוצץ בכל מה שימצא כמו שיתבאר יש מקשים והלא שמועה זו על נוטע בתוך ארבע אמות היא והיאך לא יקוץ את כלו אפשר שהיתה שם צונמא והוסרה ונמצא נוטע כדין או שמא בנטען חוץ לארבע אמות ונתפשטו הוא אומר או שמא החזיק ומ\"מ בספרים מדוייקים נמצא כתירוץ ראשון שהם גורסין ואי ליכא צונמא השתא וכו':",
                "<b>התבאר</b> במשנה ממשניות הסדורות למטה שמרחיקין את המשרה ר\"ל מים שבגומא ששורין בהם את הפשתן מן הירק כגון הכרוב והשומין וכיוצא בהם בכדי שיעור שלא יזיק מפני שמי משרה מפסידין את הירק וכן הכרישין מן הבצלים מפני שמפיגין טעמן וכרישין אלו יש מפרשים כרתי ויש מפרשים כרשינין וכן החרדל מן הדבורים מפני שהחרדל סבת הפסד הדבש שהדבורים אוכלים מעלי החרדל ומתוך שפיהם חד חוזרות ואוכלות את דובשנן ואמרו באותה משנה ר' יוסי מתיר בחרדל ודבורים מפני שאומר לו עד שאתה אומר לי הרחק חרדלך הרחק אתה את דבוריך שאוכלות לגלוגי חרדלי ופסקו בגמרא כר' יוסי ומ\"מ התבאר בסוגיא זו שאף במשרה וכרתי הוא מתיר שכל שאין שם היזק הנקרא גירי על הניזק להרחיק עצמו כמו שכתבנו וזו אין בה גירי שאין הנזק בא אלא לאחר שפסקו מעשיו של מזיק ומי משרה נבלעין הם ומרפין את הארץ ומסריחין ומעפשין אותה ואחר כך מתילד מאותו עפוש הפסד הירקות וכן הכרתי אין גופם מזיק אלא מתוך התפשטותם כשהם גדלים ריחם מתפשט על הבצלים ומפיגים חזק טעמם ואין זה אלא הזק המתילד וחרדל הרי אין גופו מזיק לדבורים ואין זה אלא גרמא בעלמא והילכך הכל מותר ולא אמרו בגרמא בנזקים אסור ומעכבין עליו אלא באותה שהיא בכלל גירי כמו שיתבאר:",
                "<b>ומ\"מ</b> כתבו גדולי הפוסקים שצריכין להרחיק במשרה וירק שלשה טפחים שכל פחות מיכן הזק הבא בידים הוא כדין הרחקה שבשיח ומערה ואמת המים אבל הרחקה עד שלא יבא הנזק מאליו לא יש פוסקים במשרה וירק שצריך להרחיק וכוללין אותן בגירי ואין דבריהם נראין וכן יש פוסקין בחרדל ודבורים שצריך להרחיק אא\"כ בלוקח על הדרך שפירשנו למעלה שנמצא ברשות ואף גדולי הפוסקים יראה שכתבוה כן ולא נראו דבריהם כלל בזו אלא בין בלוקח בין בכל אדם אין מרחיקין שאין כאן גירי כלל:",
                "<b>ממה</b> שכתבנו למדת שהחופר בור בשלו שלא בסמוך לבורו של חברו ר\"ל שאין לחברו בור לשם מרחיק שלשה טפחים משפת התחום ודיו:",
                "<b>נתחדש</b> בימי הגאונים באחד שהיה לו אילן בסוף שדהו ובא חברו וחפר בור סמוך לסוף שדהו כנגד אותו אילן והלה סבור למחות מחמת שקצת פירותיו נופלות לתוך הבור ונמנו וגמרו שאינה טענה ויכול זה לחפור בשלו נתחדש עוד לגאונים בדינים אלו בשנים שיש כותל משתף ביניהם שאם באו שניהם לחפור בבת אחת חלון סתום לצרך תשמיש זה כנגד זה כל אחד מונע לחברו אלא אם כן עובי הכותל מספיק לכך וכן כל שהאחד מתחיל בה קודם שישלים האחר ואומר אף אני אעשה כמוך אבל אם בא האחד וחפר וזה מונעו מצד שאומר שמא אמלך ואפתח שם גם כן אין מונעו בכך ואין זה ממיני הנזקים כדי לעכב ולא עוד אלא שאם קדם האחד ושתק האחר ולא מיחה זכה ואינו יכול עוד לפתוח מצדו כנגד אותו שפתח זה וכן דנו קדמוננו שבנרבונה הלכה למעשה וכן במי שהיה כותלו כנגד כותל חברו ובא לפתוח בה חלון והלה אומר שאף הוא רוצה לפתוח חלון כנגדו בכוון שניהם מעכבין אבל אם אמר שמא אמלך לפתוח כנגדו אין שומעין לו ואם קדם זכה:",
                "<b>ראובן</b> שהיה לו כותל על חורבתו של שמעון ואותה חורבה פרוצה מכל וכל ואין שמעון משתמש בה כלל ובא ראובן לפתוח לו חלון על חורבה זו לפי שטתנו יכול שמעון למנעו שכל חורבה עשויה היא ליבנות ולדור שם ומ\"מ מעשה היה ונתחבטו בה חכמי קדמונינו שבנרבונה וכן במי שרצה לפתוח חלון על גג רעפים של חברו שאין שם שום תשמיש ומהם מי שהתירו הואיל ואין ההזק לשם עכשו ומ\"מ יש לגלגל בדין זה ענין אחר אם נמלך זה ובנה או סתר את גגו ועשאו גג חלק הראוי לתשמיש אם נאמר לשטתנו הואיל ויכול האחר למחות בשעת עשייתו ולא מיחה אם החזיק הלה או שמא הואיל ועכשו אין לזה הזק אף הוא אומר שלא חשש למחות ונראין הדברים שאין חזקתו חזקה וסותם על כרחו וכן דנוה גדולי המפרשים בכל חזקה שאין צריכה מחאה עד שיהא התשמיש בשעה שיש לו לזה היזק בו ולשיטתם אין צריך לומר שאין כאן חזקה שהרי אין מחאתו כלום אלא שאף הם מגלגלים בה דין אחר מאחר שבדין פתח לדעתם אם זכה בה לעולם ואף בזו נראין הדברים שלא זכה שהרי אנו מעכבין מחאתו מצד שאין לו היזק בה עכשו והיאך מפסידין לזה קרקעו עד שלא יוכל עוד לבנות כנגדו בקרוב ארבע וזה פשוט אצלי אע\"פ שראיתי חולקין בו:",
                "<b>מעשה</b> היה בנרבונה באחד שמשכן קרקע לחברו והיו שם חלונות פתוחות לחצר המלוה ובא זה המלוה ובנה כנגדן וסתם את אורן ועשה סולמות עד שבעלייתו וירידתו היה רואה בקרקע הממושכן בידו וכשבא הלוה לפדותו אמר להסיר כל אותן הנזקין שזה שלא מיחה מפני שלא היה דר שם ולא היה מגיע ממנו לו היזק על הדרך שכתבנו למעלה וזה אומר כבר החזקתי ויראה בה שאין כאן חזקת מחילה על הדרך שכתבנו הא מ\"מ חזקת טענה ובשלש שנים לא נפקעה ואם הוא יורש טוענין לו ומ\"מ כל שיהיה הוא דר שם ושתק מחל שלא נאמר שאין חזקה להזק ראיה אלא בשלא על ידי מעשה כמו שביארנו בראש הפרק הא על ידי מעשה יש לו חזקה הואיל וידע ושתק וזה שאמרו לק' נ\"ט ב' יגעת ופתחת יגע וסתום כדי שלא שהה בשתיקה עד כדי שיראה ויזיק:",
                "<b>היה</b> הלוה דר שם וטען שזה שלא מיחה מפני שהיה מתירא ממנו מחמת חובו אין זה כלום שהרי משכונו בידו ואפילו נתחייב לו מצד אחר הרי אמרו בבורח מחמת ממון שמחזיקין בנכסיו פתח מקבל המשכון חלונות מביתו לחצר המשכון והחזיק בהן שלש יש אומרים שהחזיק ויש להם לדעתם ראיה בסוגית אשת איש צריכה למחות האמורה בפרק שלישי ומ\"מ רוב מפרשים מסכימים הואיל ואינו מחזיק בגוף קרקע ואף זה אינו נזוק עכשו בה שאינה חזקה וכן כתבוה שם חכמי הדורות שלפנינו:",
                "<b>מקצת</b> מחברים כתבו בחבוריהם שנשאלה שאלה לגאונים בראובן שהיתה לו עליה במבוי אחד והיה לשמעון בית כנגדו מקורה ברעפים והרי שהיה לראובן ראייה על גגו של שמעון ולא היה קפיד בכך ובא שמעון ומכר ביתו ללוי ובא לוי ונתץ חציו ועשאו חצר והגביה את החצי האחר ועשה בו גג ועליה ועכשו ראובן רואה מעלייתו לחצר ובא לוי להגביה כותל חצרו עד למעלה מעלייתו של ראובן ולהאפיל עליו והשיבו שאין בידו להאפיל הואיל ואין כאן רחב ארבע אמות שכבר קדמה חלונו והיזק ראייתו של זה אינו מעכבה שהרי הוא גרם לה ואח\"כ טען לוי שכבר החזיק עליו בהאפלה וכבר אני מאפילך על דלת העלייה ואין זה כלום שאין חזקה לדבר אחד בחברו ואחר כן חזר ודן עם שמעון שכתב לו מתהום ארעא עד רום רקיעא והואיל ואינו יכול לבנות אין זה עד רום רקיעא אלא שאינו מתעכב מצד עצמו של בית כגון שאין לאחד שותפין עליו ולא לאחר מחבואות או מערות תחתיו וכיוצא בזה הא לענין הבא מחוץ אינה טענה:",
                "<b>ונתגלגל</b> בדין זה שהיתה לראובן תאנה גדולה והיו נופיה נוטים על גג עלייתו החדשה ובא לקוץ אותם ענפים שלא לעכב הטחת גגו והיה ראובן טוען שהוא גרם לעצמו את ההיזק ובזו מיהא אין טענת ראובן טענה שכל שהאילן נכנס בשלו אינו מעכב בנינו בשבילו וקוצץ ואין בכך כלום:"
            ],
            [
                "<b>יראה</b> מסוגיא זו שכל ששניהם כאחד עושה כל אחד בשלו מעשה המגיע ממנו הזק גירי לחברו ובאותו דבר לאותו דבר אע\"פ שנזקו של אחד מרובה משל חברו אין מעכבין עליו והרי זה אומר לו הואיל ואתה מזיקני באותו דבר בעצמו סבול הזקי גם כן ומ\"מ אם האחד מזיק והזקו של אחד אינו כלום או שהיא פסידא החוזרת מרחיקין את המזיק כל השיעור ואף בראשונה אם אמר האחד להרחיק יראה שכופין את חברו להרחיק גם כן חצי השיעור ומ\"מ אם עשה זה מעשה המזיק את חברו בצד אחד וזה עשה מעשה המזיקו מצד אחר נזקקין לתובע ואין לו התנצלות בשהוא מזיק לו מצד אחר אלא יהא אף הוא קובל עליו ונזקקין לו:"
            ],
            [
                "<b>נברכת</b> הכובסים שביארנו במשנה שאינו צריך להרחיק אלא שלשה טפחים כבר ביארנו שאינה עשויה אלא לשרות בה את הבגדים והיא הקרויה מחמיצן מתוך שעשויה כגומא שנותנין בה את העורות עם צואת הכלבים וקמח עד שמחמיצין ואחר שהבגדים שרויין לשם מוציאין אותן וחובטין אותן בברכה אחרת שחובטין ומשפשפין באבן שעליה נקראת נדיין ומתוך שזו מתזת צנורות אילך ואילך צריכה הרחקה יותר ומעתה לא נאמרו שלשה אלא מן המחמצן אבל מן המנדיין צריך ארבע אמות:",
                "<b>במסכת</b> שנת ל\"ד ב' התבאר שאין טומנין את התבשיל בדבר המוסיף הבל שכל שמוסיף הבל מוסיף בבשול ובכלל דברים אלו הגפת והזבל והמלח והסיד והחול בין לחים בין יבשים ולא שנו לשם סלעים מפני שאין דרך להטמין בהם כלל שאף הם משברים את הקדרה ומ\"מ טומנין בדבר שאינו מוסיף הבל אלא שמעמיד את התבשיל בחמימותו ומונעו שלא יצטנן ובכלל אלו גיזי צמר והם הגיזות קודם שנסרקו וכן ציפי צמר והם אחר שנסרקו ונפצו במסרק וכן לשונות של ארגמן והם לשונות של צמר צבוע שחזרו וסרקוהו ועשאוהו לשונות לשונות וכן במוכין והם סירוקין שהסורק מוציא מבגדי הצמר בקוצים של סורק ואין מטלטלין אותם בשבת מפני שהם מוקצים למלאכת נשים:",
                "<b>צריכים</b> אנו לידע במשנתנו שהצריכו להרחיק בגפת וזבל וכל אותם הנזכרים אם נאמר כן בחול הואיל ולענין שבת היא נדונת במוסיף הבל ופסק הדברים שהחול אין צריך להרחיקו שאינו מוסיף חום אלא בשפוגעת בחום אבל בזו שאינה מוציאה אלא קרירות אינה מולידה שום חום ואדרבה מוספת בקרירות כך אמרו עליה דחמימי חיים דקרירי קריר אבל חול הלח ודאי צריך להרחיק מצד הלחות:"
            ],
            [
                "<b>המבריך</b> גפן יחידית בארץ אם יש על גבה שלשה טפחים עובי עפר הותר לזרוע עליה שאין כאן יניקה ואין כאן משום מראית העין הואיל ואין זה כרם שאין כרם אלא בחמש גפנים נטועים על הדרך האמור למעלה ואם אין על גבה שלשה טפחים עובי עפר אסור לזרוע על גבה שהרי יש כאן יניקה ויש שואלים בה והרי מ\"מ אין בה מראית העין וכל שאין בה מראית העין אע\"פ שיש שם יניקה מותר לדעת קצת כמו שהתבאר במקומו אלא שנראה שהזרעים מדלדלים העפר והמים באים ומגלים ויש בה מראית העין וכבר הארכנו בה ותרצנוה בפנים אחרים במסכת שבת פ\"ד ב' בשמועת ערוגה ומ\"מ זורע הוא את הצדדים שאין הזרעים משתרשים לצדדים ואע\"פ שהגפן משתרשת לצדדים משתרשת היא בעמק ואין שרשיה פוגעות בתחום יניקת הזרעים:",
                "<b>כבר</b> ביארנו במשנה שאסור להשתין בצד כותלו של חברו אא\"כ הרחיק שלשה בשל לבנים וטפח בשל אבנים אבל בשל סלע מותר בלא שום הרחקה ובשופכין אף בשל אבנים שלשה וכן ביארנו בשופכין שמקבצן בכלי ושופכן על הכותל כאחת והוא הדין במים אחרים אלא שיש חולקין לומר דוקא במי רגלים מתוך חוזק שלהם וגדולי המחברים יראה שפירשו בשופכין גומא שמקבצין בה מי רגלים ומ\"מ ראיתי לגאונים שכתבו שכל שעושה גומא להתקבץ שם מי רגלים או זבלו והוא שעושה שם בית הכסא קבוע צריך הרחקה יתירא עד שלא יגיענו בכך שום היזק לפי ראות עיני הדיינים ואפילו במקום שלא היתה שם טענת ריח שלא התירו במי רגלים אלא דרך שפיכה וכן לא התירו בזבל אלא בזה שהולך ומתיבש בכל יום ושמא תאמר והלא כל שאין שם גירי זה חופר בתוך שלו ובית הכסא זה אינו מזיק עכשו בשעת חפירה מ\"מ כשיתחיל לעשותו בית הכסא יתחיל להזיק מיד ואפילו לא היתה שם טענת ריח שאם יש שם טענת ריח לית דין ולית דיין ומעתה צריך להרחיק אפילו יותר מעשרים אמה עד שלא יזיק לפי ראות עיני הדיינים וכן כתבו שאם בא לקבוע בית הכסא סמוך לבורו של חברו צריך להרחיק אפילו כמה בכדי שלא יזיק מי בורו של חברו:",
                "<b>בית</b> שיש בו מת ויש בכותל המבדיל בינו לבין בית שבצדו חלון שיש בו טפח על טפח או בין הבית לעליה הרי חלון זה מביא את הטומאה שבבית זה לבית שכנגדו או לעליה שעליו הא פחות מטפח אין הטומאה יוצאה ממנו לבית שני או לעליה ודוקא בחלון העשוי לאיזה תשמיש הא אם נעשה לאורה אף בשיעור פנדיון הטומאה יוצאה ממנו ואם לא נעשה בידי אדם אלא על ידי מים או שרצים או שנאכל מאליו שעורו כראש גדול של אדם נמצא מ\"מ שהעשוי לתשמיש שיעורו בטפח על טפח סתמה כלה או עד שנשאר החלון בפחות מטפח הרי זה אותה סתימה חוצצת בפני הטומאה במה דברים אמורים בשהיה אותו הדבר הסותם ודבר שאינו מקבל טומאה וכן שיהא דבר שמן הסתם אדם מבטלו למקום שהוא ואין דעתו לפנותו או אם היה מן הדברים שאין אדם מבטלם מן הסתם שיגלה דעתו בבטולן כגון שיאמר כן בפירוש או שיניחהו שם על דעת לחוץ כל שאדם מניחו שם על דעת לחוץ הרי הוא כמי שמבטלו בפירוש בעוד שהטומאה לשם כמו שביארנו במסכת מגלה בפרק בני העיר:",
                "<b>מעתה</b> רקיק שהיה באותו חלון במקרה וסתמו אינו חוצץ אפילו לא היה מקבל טומאה כגון שנילוש במי פירות כגון מיץ תותים או תפוחים שאין מכשירין אלא שבעה משקין המים והטל היין והשמן והדבש והחלב והדם ורקיק הוא חררה דקה של עיסה ואין צריך לומר בעבה שראויה לגרור עפרורית שבה ולאכל את השאר והרי היא עומדת במיאוסה מ\"מ אין אדם מבטלה מן הסתם שהרי ראויה היא לכלבו או לתרנגוליו וכן בשאר אוכלין עד שיסרחו ויפסלו מלאכל הכלב וכן אם היתה שם תבן שהרי ראויה היא לבהמתו או להסק ומ\"מ אם היה תבן סרוח עד שאינה ראויה לבהמה וכן שהיו בה קוצים ואינה ראויה להתערב בטיט וכן שהיא לחה ואינה ראויה להיסק הרי זו חוצצת ואע\"פ שראויה להסק גדול שאין הסק גדול מצוי:",
                "<b>היו</b> אוכלין אלו הסרוחים או התבן הסרוח בתוך חבית והחבית אינה חוצצת אם התבן או האוכלין יכולין לעמוד בפני עצמן אף בלא החבית הרי אלו חוצצין ואם לאו אין חוצצין וכיצד הוא שלא תהא החבית חוצצת אם היא של חרס כגון שהיתה עומדת על פיה כלפי טומאה והרי היא מיטמאה מאוירה וכל שמיטמאה אינו חוצץ הא אם היה גבה כלפי טומאה היא עצמה חוצצת ובלבד שיהא כלי מאוס ונקוב עד שלא יהא ראוי להקיז בו דם עד שמן הסתם אין דעתו של אדם לפנותו או שיגלה דעתו בבטולו לכל זמן שהטומאה לשם על הדרך שביארנו ואם היה משאר הכלים הואיל וכל מגע מטמא בהם אינו חוצץ בטומאת אהל בשום צד:"
            ],
            [
                "<b>מעתה</b> עשבים המרים שאין ראויים לבהמה הרי הם חוצצין מן הסתם ומ\"מ אם הם עשבים שגדלו מאליהן בכותל וסתמו את החלון אינו חוצץ מן הסתם חושש הוא שמא יפסיד הכותל ואומר בשעתו לפנותן ואם היה כותל חורבא שאינו קפיד עליה או שהיה עיקרן רחוק מן הכותל שלשה טפחים והטו ראשן לצד החור וסתמוהו הרי אלו חוצצין:",
                "<b>מטלניות</b> ר\"ל חתכות בגדים שאין בהן שלש אצבעות על שלש אצבעות שאין מקבלים טומאה אם היו גסות עד שאין ראוי לתקן בו קרעי בגדים וכן שהן מטונפין עד שאין ראויים אף לעניים וכן שהם קשים כשק עד שאין ראויים למקיז דם לקנח בהם את הדם הרי אלו חוצצין:",
                "<b>אבר</b> ובשר המדולדלין בבהמה שאין יכולין לחזור ולחיות ולא נפסקו מכל וכל וביארנו דינן במסכת חולין קכ\"ז א' שהם מיטמאין טומאת אוכלין אלא שצריכין הכשר והרי אבר ובשר זה לא הוכשרו אם היתה בהמה טהורה אין חוצצין שהרי דעתו לפנותה לצורך שחיטה ומ\"מ אם היא טמאה והיא קשורה שאין בריחתה מצוי וכן שהיא כחושה עד שאינה ראויה לא למלאכה ולא לימכר לגוים הרי אלו חוצצין מן הסתם ואע\"פ שראויה לחתכה לפני הכלבים הואיל ויש כאן צער בעלי חיים אין דרכו של אדם בכך עד שתעשה נבלה לגמרי:",
                "<b>היה</b> עוף טהור שוכן באותו חלון אינו חוצץ שהרי דעתו ליטלו לשחיטה היה טמא ושהוא קשור שאין בריחתו מצוי וכן שהוא כחוש מאד שאינו ראוי לימכר לגוי וכן שהוא מסרט ואין דעתו של אדם ליטלו לגעגע בו את התינוק הרי זה חוצץ מן הסתם:",
                "<b>היה</b> גוי יושב לשם הואיל והגוי אינו מקבל טומאת אהל אם היה כפות שם על דרך שאין חשש שיבא חברו ויתירנו כגון שהיה חבוש שם מחמת מלכות הרי זה חוצץ בן שמנה חדשים שהונח שם במקרה שאינו מקבל טומאה שהרי אינו לא אדם ולא כלי ולא בגד ולא חי ולא מת אם היה שבת שאין חשש שתבא אמו ותטלנו שהרי אמרו עליו הרי הוא כאבן ואסור לטלטלו אבל אמו שוחה עליו ומיניקתו מפני הסכנה ר\"ל סכנת האם הרי זה חוצץ לאותו היום שכל שבאותו היום צריך הוא על כל פנים להניחו שם ומוכרח הוא שלא ליטלו והרי זה בטול אע\"פ שאין בדעתו לבטלו אלא לאותו היום הא דבר שהיה יכול ליטלו ברצונו לא היה נקרא בטול לחוץ בסתם אלא אם כן בטולו מן הסתם לכמה ימים ויש אומרים שכל שבדעתו לבטלו ליום אחד מועיל לשיעור זמנו אף מן הסתם ובבן שמנה זה אם היה בחול אינו חוצץ מן הסתם שדעת האם עליו מ\"מ ליטלו משם:",
                "<b>היה</b> שם מלח הואיל והמלח אינו מקבל טומאה שהרי אינו אוכל אלא מכשירי אוכל אם היה מלח מר שאינו ראוי לאכילה ושיש בו קוצים שאינו ראוי לעבוד עורות ושהוא מונח על חתכות של חרסים שאין כאן חשש קלקול הכותל ונמצא שאין דעתו של אדם לפנותו מן הסתם חוצץ וחתיכות של חרס עצמן אף הם היו חוצצות אלא שאנו עסוקים עכשו שאין בהם שיעור ר\"ל שנשאר פתיחת טפח על טפח עליהן אלא שהמלח סותמת והוא ענין מה שאמרו כאן דלית ביה שעורא כלומר שאין בו בכדי ליסתם בה הנקב והמלח משלים את השיעור ואם המלח בכלי אתה מפרשה שהוא גדוש והגודש משלים את השיעור:"
            ],
            [
                "<b>ספר</b> תורה שבלה ומונח באותו חלון אם גמר בדעתו להיות גניזתו לשם הרי זה חוצץ השלג והברד והכפור והגליד והם מיני קרח לבן והמים אין ממעטין שמתוך שהם נמסים אין יכולין לעמוד בפני עצמן וגדולי המחברים כתבו מפני שהם ראויים ומקבלין טומאה:",
                "<b>אע\"פ</b> שאמרו בחציצה שהמלח חוצץ על הדרכים שכתבנו המחיצה שאדם צריך בה לשיעור להשלמת מחיצה אין מחיצה במלח כלום וכן אין מחיצה ברבב שבשעת חמום ניתך הוא מאליו והרי הוא כמי שנעשה ומ\"מ אם היה מלח שחתכותיו גסות כעין אבן מחיצתו מתרת שהמחיצה כשרה מכל דבר בין באוכלין בין בבעלי חיים ובלבד על צד שאין חשש שיתנדנדו כגון בעלי חיים שיהיו כפותים ומלח שתהא גסה או אף בדקה וכגון שיש דבר מכביד עליה מונעה שלא להתפזר והוא שאמרו מעמיד אדם שני צבורי מלח ומעמיד עליהם קורה כגון שהיה לו בית במבוי שלא הוכשר והוא סתום ורוצה להוציא מביתו לשם עושה צבור לצד צפון גבוה עשרה בראש המבוי וכן לדרום ומעמיד קורה עליהם ונדון כלחיים וקורה שהקורה מעמדת את המלח:",
                "<b>לענין</b> שבת אמרו שבת ע\"ה ב' שכל המוציא ברשות הרבים אינו חייב אלא אם כן הוציא כשעור המועיל כלום והתבאר שם שעורן המחייב לכל הדברים ובכלי חרש נאמר שם כדי ליתן בין פצים לחברו ר\"ל כשאדם נותן פצים על פצים ואין השטחים שוים לגמרי ובמקום שהם מתחלקים נותנין חרס כדי להשוותן ולהעמידן יפה בלא נדנוד ואחר כן ממלאין חללן סיד ויש מפרשים ענין אחר ומ\"מ יש שאין גורסין שמועה זו כאן ועל דרך האמת אינה מתישבת כאן יפה שאין שיעור שבת לגבי טומאה כלום ולא נאמר כאן דלית בה שיעורא אלא שאין בו שיעור בכדי ליסתם עד פחות מטפח אלא שברוב ספרים היא כתובה כאן ולענין פסק מ\"מ אין הלכה כן אלא כדי לקבל בו רביעית כמו שיתבאר במקומו:",
                "<b>לפי</b> מה שכתבנו למדת שכל שהונח שם על דעת חציצה מסתמא כבר בטלו וכל שבטלו ליום אחד שהוא בטול לשיעור זמנו מעתה אין להקשות ממה שאמרו בפרק בני העיר מגילה כ\"ו ב' בבית הכנסת שהיה פתוח לבית שהמת בתוכו ואמרו להרים התיבה ולהניחה לשם כדי לחוץ שמאחר שהוא כלי העשוי לנחת אינו מקבל טומאה וחוצץ ואע\"פ שמ\"מ אין דעתם בבטולו שהרי צריך להם שהרי מ\"מ על דעת כן הניחוהו מתחלה ולאו דוקא שהניחוהו לדעת כן לאחר שהיה המת לשם אלא אפילו הניחוהו קודם מיתתו הואיל והניחוהו על דעת שאם תזדמן הטומאה יחוץ זה בפניה וכמו שאמרו במסכת שבת קנ\"ז ב' שפקקו את המאור בטפיח ר\"ל שסתמוהו בכלי חרס קטן שאינו מקבל טומאה מגבו וקודם מיתה היה כמו שהתבאר שם ואע\"פ שלא בטלוה שהרי אלו בטלוה תוספת בנין הוא מ\"מ הואיל ועל דעת כן הניחוה אינו צריך כלום זהו עיקר הדברים שבתירוץ קושיא זו וגדולי המפרשים נטו בה לדעת אחרת לומר שזו שבכאן בחלון של ארבעה על ארבעה אבל זו שבמסכת מגלה בטפח על טפח וכל שבטפח על טפח הואיל ואין המת יכול לצאת דרך שם אינו צריך בטול ואין הדברים נראים שהרי באותה של מגלה אמרו דהוה פתיח ליה פתחא בביתא דהוה ביה מיתא וכן אמרו שם שקילו תיבותא ואותבוה אבבא אלמא פתח גמור היה שם ומ\"מ במקום אחר תירצו שזו שבכאן בממעט רוצה לומר שאין ממלא כל החלון אלא שמעמידו בפחות מטפח וכל שכיוצא בזה הואיל ואין ממעטו מכל וכל צריך בטול אבל זו שבמסכת מגלה הואיל והוא סותם את כלו אינו צריך בטול ואין הדברים ברורים שאין לנו לחלק בין סתמו כלו לפחות מכשיעורו ובין פותח טפח לרחבו ארבעה ויש מתרצים שכל שהיה המת עתיד לצאת דרך שם צריך בטול וכל שאין המת עתיד לצאת משם אינו צריך בטול ואין זה כלום:",
                "<b>כבר</b> ביארנו במשנה שמרחיקין את הריחים מן הכותל שלשה טפחים מן העליונה שהם ארבעה מן התחתונה ודבר זה אף בריחים של חמור כן ר\"ל שמרחיקין אותו מן הכותל שלשה מן האצטרובל שהם ארבעה מן הקלת וענין ריחים של חמור גאוני ספרד פרשו שהריחים עומדים על עצים כמין כסא והוא איצטרובל ואדם יושב במקום גבוה ורגליו למטה ומסבב הגלגל ברגליו וטוחן ואין שם המייה כל כך שתנדנד ונקראת ריחים של חמור על שם העצים שנושאים אותה שנקראים חמור כמו העץ שסובל את המטה שנקראת חמור כמו שאמרו בסדר טהרות כלים פי\"ח מ\"ג נקליטי המטה והחמור טהור וקלת הוא האפרכסת ואין כאן נדנוד שמאחר שאינה קבועה בארץ אין הקרקע מתנדנד עד שיתנדנד הכותל עמו ואין כאן אלא קול בעלמא והוא קול סבוב הגלגל ויש מפרשים שהחמור היה מנהיגן ומתוך כך נקראו ריחים של חמור ומטעם הקול שהוא מבהיל בו את החמור והכל אחד אלא שהפירוש אינו נראה והיאך יעבור החמור בריוח שלשה טפחים בין הריחים ובין הכותל ומ\"מ יש שפירשו בקבוע בארץ ואין נראה כן:",
                "<b>מאחר</b> שביארנו במשנה שמרחיקין התנור מן הכותל שלשה מקרקעיתו שהם ארבעה משפתו למדנו שקרקעית התנור ראוי להיותו רחב על שפתו טפח ואם לקח ממנו תנור סתם חייב להעמיד לו תנור כיוצא בזה ר\"ל שתהא קרקעיתו רחב על שפתו טפח:",
                "<b>המשנה</b> השניה והיא גם כן מענין החלק הראשון ר\"ל בהיזק הבא מצדו לחברו ולאלתר ואמר על זה לא יעמיד אדם תנור בתוך הבית אלא אם כן יש על גביו גובה ארבע אמות היה מעמידו בעליה צריך שיהא תחתיו מעזבה שלשה טפחים ובכירה טפח ואם הזיק משלם מה שהזיק ר' שמעון אומר לא נאמרו כל השעורין הללו אלא שאם הזיק פטור מלשלם אמר הר\"ם כבר בארנו שהכירה בנין עשוי לבשל ששופתין בו שתי קדירות ואין הלכה לר' שמעון:",
                "<b>אמר</b> המאירי לא יעמיד אדם תנור וכו' וענין זה הוא בבית לאחד ועליה לאחר זה דר בביתו וזה דר בעלייתו ואמר שלא יעמיד בעל הבית תנור לתוך הבית אא\"כ יש לו גובה ארבע אמות עד פי התקרה אלא ישתמש בכירה שאין הסיקה גדול הא בשיעור ארבע אמות רשאי להעמיד תנור ואע\"פ שיוצא ממנו עשן שאינו תדיר שאין העשן עובר בתחומו וכן לא יעמיד בעל העליה תנור בקרקע עלייתו עד שיהא תחת קרקע התנור מעזיבה בשלשה טפחים ובכירה טפח ובנחתום שהסיקו גדול פירשו בגמ' בתנור ארבעה טפחים ובכירה שלשה ואם הזיק משלם מה שהזיק ר\"ל שאע\"פ שהרחיק כשיעור שהזכרנו שנמצא עושה ברשות אעפ\"כ אם הזיק משלם מה שהזיק ור' שמעון אומר לא נאמרו כל השיעורין אלא שאם הזיק יהא פטור מלשלם ואין הלכה כר' שמעון אלא כרבנן ומ\"מ מקצת מפרשים כתבו שלא נאמר כן אלא באלו שהזיקן ניכר ונראה לעין ואין לו רשות במה שעינו רואה שהוא מזיק אבל נזקין האמורים במשניות שלפניה הואיל ואין היזקן ניכר מכיון שהרחיק ברשות פטור אפילו הזיק שאין כאן פשיעה וכל שעושה ברשות שלו ושלא בפשיעה אם הזיק פטור וכבר כתבנוה כן מצד אחר בפרק הבית והעליה והכל אחד ומ\"מ בכלם אם עשה שלא ברשות והזיק חייב חוץ מן הגרמות כמו שיתבאר למטה:",
                "<b>המשנה</b> השלישית והיא גם כן מענין החלק הראשון ואמר על זה לא יפתח אדם חנות של נחתומין ושל צבעים תחת אוצרו של חברו ולא רפת בקר באמת ביין התירו אבל לא רפת בקר אמר הר\"ם פירוש כשיהיה אוצר יין לחברו יכול לעשות תחתיו חנות של נחתומין ושל צבעים אבל לא רפת בקר לפי שהוא מבאיש ריח היין וזה היה בימי התנא ובמדינתו שלא היה החום מזיק ליין שלהם וכל מקום שיזיק החום הדין הוא כדין אוצר יין:",
                "<b>אמר</b> המאירי לא יפתח אדם חנות של נחתומים ושל צבעים תחת אוצרו של חברו מפני שהם צריכים לאש תמיד ומזקת לפירות שבאוצר וכן לא יעשה לשם רפת בקר שאף הוא הבלא מתילדת ממנו ומזקת באמת ביין התירו ר\"ל שאם היה אוצר זה של יין מותר בנחתומות וצבעות שאין חום האור מזיקו כל כך ופירשו בגמ' דוקא בארץ ישראל הא את של בבל אף חום מעט מזיקו ומ\"מ ברפת בקר מיהא מעכב על ידו אף בארץ ישראל מפני שמסריחו והוא הדין לאספסתא וכיוצא בה מדברים המעלים הבל או ריח וזהו שאמרו בתלמוד המערב באמת ביין התירו מפני שהחמות משביחו שמעה רבא להא מתניתא יהב חמריה לאיגרא דבי בני וסרי אמר משנה הטעתני ולא כן ריחא דבי בני הטעתהו:",
                "<b>נסתפקו</b> בגמ' אם בעל העליה הכין את עלייתו לעשות בה אוצר כגון שכבד ורבץ לשם אוצר או רבה בחלונות להיות האויר שולט בפירותיו או שבנה עליה אחרת על עליתו לפנות בה כלים שבעלייתו עד שתהא עלייתו מוכנת לעשות בה אוצר וכל שכיוצא באלו מדברים ושמראים שדעתו לעשות אוצר בעלייתו אלא שלא כינס לתוכו את פירותיו עדין ובא בעל הבית ועשה רפת לבקרו עד שלא הכניס חברו פירותיו לתוך עלייתו וכן אם התחיל לאצור שם פירות שאין החום מזיקן כגון תמרים ורמונים וערמונים וכיוצא בהם אם התחלתו התחלה לענין תבואה ויין ושמן אם לאו ונשאר הדבר בכלן בספק ומעתה אם לא עשה עדין אלא שמתחיל לעשות בעל העליה מעכב עליו ואם עשה אין בעל העליה כופהו לסלק ואם הזיק פטור שהרי הוא בספק קדם יש מפרשים ברבה בחלונות ובבנה עליה על גבי ביתו פירוש אחר והוא שבעל הבית רבה בחלונות כדי שיהא החום או ההבלא יוצאת דרך שם וכן שבעל הבית בנה עלייה על גבי ביתו ומפסקת בין תנורו או רפתו לקרקע העליה העליונה של בעל האוצר והוא טוען שאין מעשיו מזיקין לו מצד שהקדים רפואה למכתו ונסתפקו אם אח\"כ יכול בעל העליה לעכב או לא ונשאר הדבר בספק והדין הולך לדעתם על הצד שביארנו ומ\"מ לא יראה כן שלא נעלם לחכמים באלו אם הם מזיקים אם לאו ועוד שהרי בעל הבית אינו יכול לרבות בחלונות כמו שבארנו במקומו ב\"מ קי\"ז ב' ומ\"מ הדבר מספק בידינו ודנין בו על הדרך שכתבנו ויש גורסין עוד בספקות אלו אכסדרא תחת אוצר מהו וענין הספק מפני שאין לה אלא שלש דפנות והאויר שולט בה הרבה ואין ההבל עולה למעלה:",
                "<b>המשנה</b> הרביעית והיא גם כן מענין החלק הראשון ואמר על זה חנות שבחצר יכול למחות בידו ולומר לו איני יכול לישן מקול הנכנסין ומקול היוצאים אבל עושה כלים ויוצא ומוכר בתוך השוק ואינו יכול למחות בידו ולומר איני יכול לישן לא מקול הפטיש ולא מקול הריחים ולא מקול התינוקות אמר הר\"ם וטעם למחות שימנעהו מזה ולמה אינו מוחה עליו בהכנס התינוקות ואע\"פ שהם נכנסים ויוצאים להרבות התורה בישראל ולפיכך אין הדין הזה נוהג אלא במלמדי התינוקות תורה אבל אם היה מלמד חשבון או תשבורת יש לו רשות למנעו ויאמר לו איני יכול לישן לא מקול הנכנסין ולא מקול היוצאין:",
                "<b>אמר</b> המאירי חנות שבחצר יכול הוא למחות וכו' כלומר אחד מבני החצר שרצה לעשות בביתו חנות למכור את כליו או סחורותיו לשם יכולים השכנים או אחד מהם לעכב עליו ולומר אין אנו יכולים לישן מקול הנכנסים והיוצאים ר\"ל הבאים ליקח שפעמים שיש להם תרעומת זה על זה וצווחים אבל עושה הוא כלי אומנתו לשם ויוצא ומוכר לשוק ואין רשאין לומר עשה כליך במקום אחד שאין יכולין לישן לא מקול הפטיש ולא מקול הריחים שאדם עשוי לעשות אומנות שלו בתוך ביתו ואינו נמנע מפני היזק שינה אבל המכירה אדם עשוי יותר למכור בשוק וכן אינו נמנע מלהביא תינוקות ופירשו בגמרא תינוקות של בית רבן ללמדם ואין יכולין למחות אע\"פ שבשאר נכנסין ויוצאין יכול למחות שמתקנת תלמוד תורה התירו:",
                "<b>זהו ביאור המשנה וכן הלכה ודברים שנכנסו תחתיה בגמרא אלו הן:</b>",
                "<b>אלו</b> שביארנו שבני החצר מעכבין על אחד מבני חבריהם שלא לעשות חנות בתוך ביתו דוקא בני אותה חצר אבל בני חצר אחרת אע\"פ שהם בתוך מבוי אחד אין מעכבין בידו כלל הואיל ובני חצרו מוחלין לו:"
            ],
            [
                "<b>אחד</b> מבני חצר שבקש ליעשות רופא או אומן או גרדי או מלמד תינוקות של גוים בני חצר מעכבין עליו מפני הנכנסין והיוצאין וכן הדין במבוי הסתום שאחד מבני מבוי מעכב ובמבוי שכלו לבני מבוי על הדרך שכתבנו בפרק ראשון ויש חולקין במבוי כמו שכתבנו בפרק ראשון ומי שיש לו בית בחצר השותפין לא ישכירנו לא לרופא ולא לאמן ולא לגרדי ולא לספר מתא והוא שכותב כל שטרות העיר ואין צריך לומר לסופר ארמאי ומ\"מ במכירה מותר אלא אם כן הם רוצים ללקחו ולגוי מיהא אסור וכן כתבוה קצת מפרשים וכבר ביארנו למעלה בפרק ראשון שאם היה שם כבר מאמנות זו אינו מעכב עליו אפילו בחצר והוא שאמרו ולשכנו אינו כופהו כמו שכתבנו בפרק ראשון מעתה אחד מבני מבוי שהיו לו שם ריחים ובא אחד משכניו ורצה להעמיד ריחים גם כן אינו מעכב עליו שעושה אדם חנות בצד חנותו של חברו ומרחץ בצד מרחצו של חברו ואינו יכול למחות שאף הוא אומר לו את עושה בתוך שלך ואני עושה בתוך שלי וכן יכול חנוני לחלק קליות ואגוזים לתינוקות כדי להרגילן אצלו ואע\"פ שהיו רגילין אצל האחר אף הוא אומר לו אנא פליגנא אמגוזי את פלוג שביסקי ר\"ל שקדים ומ\"מ גר שבא ממדינה אחרת ובא להושיב חנותו במבוי זה בצדו של זה הרי הוא מעכב עליו ואם היה פורע עמהם מנת המלך בעיר הזאת אינו מעכב עליו ויש אומרים אף בעיר אחרת הואיל ולאותו מלך הוא נותנה ואין הדברים נראין ומ\"מ בן מבוי אחר שבא במבואו של זה להושיב חנות בצדו הרי זה ספק אם יכול לעכבו אם לאו ומעתה מעכב עליו מתחלה ואם עשאו אינו כופהו לסלקו ובמלמד תינוקות אף אינו מעכב עליו תקנת עזרא היא שלא לימנע מלהושיב סופר בצד סופר קנאת סופרים תרבה חכמה:",
                "<b>כל</b> מה שכתבנו הוא באמנות אבל הסחורות כל בני העיר נעשים סוחרים בכל מקום ואין מוחה בידם ומ\"מ בני אדם שבעיר אחרת שבאו למכור סחורתם בעיר כל בני העיר יכולים לעכב ומ\"מ רוכלים המחזרים בעיירות להביא בשמים ותכשיטין לבנות ישראל אין בני העיר יכולים לעכבם תקנת עזרא היא שיהו רוכלים מחזרין בעיירות שיהו תכשיטין ובשמים מצויים לבנות ישראל ומ\"מ בני העיר מעכבין עליהם שלא לקבוע להם הושבת חנות אלא שיחזרו בכל העיר ויסבבו במבואות על כל הרוצה לקנות וישובו לעירם ואם רוכל זה תלמיד חכם קובע בכל מקום שירצה ושאר סחורות יכולים כל בני אדם שממדינות אחרות למכרן בכאן ביום השוק שהרי יש כאן גם כן קונים ממקום אחר ויש אומרים שאף ביום השוק לא הותרו אלא למכור לאותם הבאים מחוץ ואין דבריהם נראין ומ\"מ דוקא ביום השוק אבל לא ביום אחר ואף ביום השוק דוקא בשוק אבל לחזר ולסבב בכל העיר ובמבואותיה אף ביום השוק מעכבין עליהם ואם היו לסוחרים אלו חובות אצל בני עיר והם צריכים לגבותם ואין להם מעות להוציא רשאין למכור אף בלא יום השוק בכדי פרנסתם עד שיגבו את חובותיהם וילכו וכן הדין בכל דבר שהם צריכים להתעכב בשבילו:",
                "<b>זה</b> שאמרו בכאן כופין בני מבוי זה את זה שלא להושיב ביניהם חייט וכו' ולשכנו אינו כופהו כבר ביארנו פירושה ופסק שלה בפרק ראשון וכבר כתבנו גם כן הפסק בכאן ומ\"מ חכמי פרווינשאה פירשו בה שדרכן של בני מבואות חייטין במבוי אחד בפני עצמן וכן בורסיים וגרדיים ורופאים ולבלריים וכן שאר אומניות ועל זה אמרו שכופין שלא להושיב חייט ממקום אחר במבוי של גרדיים וכן בכלם אמנות בשל חברתה ולשכנו אינו כופהו שיכול להושיב עמו חייט ממקום אחר:",
                "<b>תלמיד</b> חכם שבא לעיר והביא סחורות למכרן ביום השוק מונעין כל שאר בני אדם שלא למכור מאותה סחורה בשוק עד שימכור הוא את שלו לא מן הדין אלא לכבוד תורה והואיל ונודע בתלמיד חכם אין בודקין אחריו יותר מדאי לנסותו והמעכב על ידו נענש:",
                "<b>גאוני</b> ספרד כתבו בכל אלו שאמרו שמעכבין בשאין פסידא ללוקחים לא בדמים ולא בחשיבות הסחורה אבל כל שיש ללוקחים תועלת בכך אין מעכבין ואף בתלמיד חכם שאין שום תקנה להפסיד את הלוקחים ואף מה שאמרו באחד מבני חצר שלא להשכירה לרופא וכו' דוקא שהוא מוצא לשכרה בדמים כאלו וכן כל כיוצא בזה:",
                "<b>מקצת</b> מפרשים למדו מסוגיא זו שאם רצה אחד מבני עיר אחרת להלוות מעותיו ולהתעסק ברבית בעיר של אחרים בני העיר מעכבין עליו ואם פורע עמהם במס המלך אין מעכבין עליו ויש אומרים שאף כל המחוז בכלל העיר ולדעתי לא נאמרו דברים אלו אלא באמנות ומיני סחורות אבל בהלואות יראה שאין למחות:",
                "<b>ממה</b> שכתבנו למדת שזו שאמרו מרחיקין מצודת דג מן הדג כמלא ריצת הדג והוא פרסה ר\"ל שהצייד שנתן עיניו בדג אחד ופירש לו מצודה אע\"פ שלא זכה בה אין צייד אחר פורש לו מצודה אין הלכה כן אלא פורש ואינו נמנע ואפילו נתן מזונות בתוך המצודה שהיה לנו לומר שהדגים נותנין סימן למקום שיודעין שם מזונות והוא שנאמר כאן דיהבי סמכא והרי הוא כאלו הם לשם וכשהאחר פורש מצודה אחריו כעין גזל הוא אעפ\"כ פורש ואינו נמנע:",
                "<b>מצות</b> עשה על האב ללמד את בנו תורה שנאמר ולמדתם אותם את בניכם ואף לבן בנו שנאמר והודעתם לבניך ולבני בניך ומ\"מ מצוה על כל חכם ללמד לכל מי שרוצה ללמוד אלא שאין עליו לשכור מלמדים אלא לבניו ובני בניו בראשונה מי שהיה לו אב היה מלמדו כמצות עשה של תורה ומי שאין לו אב לא היה למד תורה התקינו שיהיו מושיבין מלמדי תינוקות בירושלם ועדין מי שהיה לו אב היה מעלה ומלמדהו מי שלא היה לו אב לא היה עולה ולמד התקינו שיהו מושיבין בכל פלך ופלך והיו מכניסין אותם כבן שש עשרה כבן שבע עשרה ומשהיה רבן כועס עליו מבעט ויוצא עד שבא יהושע בן גמלא כהן גדול בעצת חכמי דורו והתקינו שיהו מושיבין מלמדי תינוקות בכל מדינה ומדינה ובכל עיר ועיר ושיהו מכניסין אותם כבן שש כבן שבע כפי כחו של בן ובריאותו והתבאר במסכת שבת קי\"ט ב' שכל עיר שאין בה מלמד תינוקות מחרימין את יושביה עד שיושיבו ואם לא הושיבו מחריבין אותה שאין העולם מתקיים אלא בהבל פיהם של תינוקות וכן התבאר שם שאין מבטלין תינוקות של בית רבן אפילו לבנין בית המקדש אין מקבלין את התינוקות ללמד בפחות מבן שש שמזמן זה ולמעלה ראוי להכבידו ולהלעיטו כשור וכשמכין אותן אין מכין אותם מכת מרדות אלא מכה קלה כדי להזהירם ולא יכה אותם בשוטים אלא ברצועה וכן התבאר בתלמוד המערב שאין מכין אותם בתקופת תמוז אלא מעט אמרו שם ז\"ל על ר' יוחנן מפקד לספריא דלא לימחון לטליא בתקופת תמוז מן גו דשליט בה קטב מרירי מאחר שנתקנה תקנה זו ר\"ל להושיב מלמדי תינוקות בכל עיר ועיר אין מוליכין את התינוק מעיר לעיר אבל מוליכין אותו בעיר אחת ממלמד אחד למלמד אחר ואם היה נהר מפסיק בין זה לזה אין מוליכין אותו מזה לזה אפילו היה שם גשר קצר והוא הנקרא גמלא בלשון תלמוד אבל אם היה שם גשר רחב והוא הנקרא בלשון תלמוד תיתורא מוליכין ויש מפרשים גמלא גשר של עצים ותיתורא גשר של בנין מושיבין לפני מלמד אחד חמשה ועשרים תינוקות וכך היא מדה בינונית ואם הגיעו התינוקות לחמשים מושיבין שנים ואם לא הגיעו אלא לארבעים מושיבין אחד ומוסרין לו תלמיד חשוב מן האחרים לסייעו בלמודו והוא הנקרא ריש דוכנא ובני העיר מסייעין לו לשכירות אותו ראש דוכן ר\"ל שלא יפחתו שכרו בשכר התלמיד היה שם מלמד תינוקות שהוא גורס בקבע אלא ששונה בטעות ויש שם אחר שגורס בדייקות אלא שהוא בטל מסלקין את המוטעה ומושיבין את המדוקדק שהטעות שנטמעה נטמעה וכל שגורס בטעות או שמתרשל בלמודו הרי הוא בכלל ארור עושה מלאכת י\"י רמיה וכל שגורס כראוי לו אע\"פ שיש אחר גורס יותר הימנו אין מסלקין אותו אא\"כ הוא בטל יותר מדאי:"
            ],
            [
                "<b>כל</b> שהושיבו הצבור מלמד תינוקות קבוע לכל תינוקות שבעיר אין מסלקין אותו באחר כל ימיו אלא אם כן מן הסבה שכתבנו או לפשיעה אחרת כגון הכאה מרובה וכיוצא בה ומ\"מ כל שפשע אע\"פ שלא התרינו בו מסלקין אותו כל פסידא דלא הדר כמותרה ועומד הוא ומעתה אף בשתל והוא הנוטע קרקע של חברו להיות בה אריס כל ימיו כמו שביארנו במציעא וכן השוחט שנתמנה מן הצבור ומקיז דם וספר מתא כלם אם פשעו מסלקין אותם בלא התראה ומ\"מ כל שהזיק אין חייב לשלם:"
            ],
            [
                "<b>כלי</b> עץ מקבלין טומאה אבל כלי גללים וכלי אבנים אין מקבלין טומאה סל שנטמא ובלעו פיל והקיאו דרך בית הרעי לא פקעה טומאתו הואיל והקיאה שלמה אינו כמעכל עד שתחשב כגללים כמו שהתבאר במסכת מנחות ס\"ט א' אבל אם היתה טהורה הרי זה ספק אם תקבל טומאה מכאן ואילך אם לאו ויש אומרים שאף זו פשוטה שמקבלת טומאה ואין השאלה אלא בשבלע הוצין והקיאן שלמים ועשה מהם כלים אם הם ככלי גללים או ככלי עץ ונשאר הדבר בספק וכן יראה ממסכת מנחות:",
                "<b>המשנה</b> החמישית והיא גם כן מענין החלק הראשון ואמר על זה מי שהיה כותלו סמוך לכותל חברו לא יסמוך לו כותל אחר אלא אם כן הרחיק ממנו ארבע אמות והחלונות מלמעלן ומלמטן ומכנגדן ארבע אמות אמר הר\"ם פירוש משנה זו קשה הוא כמו שאומר לך וזה כשהיה לראובן כותל ובנה שמעון כותל אחר סמוך לו כמו בצורה זו [ראה הציור בפיה\"מ הנדפס בגמ' וכן בכולם] ואחר כך רצה שמעון לבנות כותל אחר סמוך לכותל עצמו שיהיה כנגד כותל ראובן יכול ראובן למנעו מזה אלא אם כן הרחיק מנכחו ארבע אמות כגון צורה זאת וזהו כשיהיה בכותל ראובן ארבע אמות או יותר כמו שבארנו בשתי הצורות אבל אם יהיה קצה הכותל שסמך לו שמעון פחות מארבע אמות מותר לו לבנות נכחו מבלי הרחקה לפי שסוף הטעם שהוא מונעו כשהוא מבטל ממנו דושא דיתר מד' אמות לא ימנענו מזה ודושא היא דריסת הרגל וכן אמרו דשו בה רבים וענין זה שדריסת בני אדם בין שני הכותלים מעבה גוף הקרקע ומקשה אותו ויועיל לכותל וזה שאמרו דושא דהתם מעלה להכא ואלו הדינין בכותל גינה או כותל חצר בעיר חדשה אבל כותל חצר שבעיר ישנה סומך בלי הרחקה לפי שכבר נתקשה ונתחזק הקרקע ודיני החלונות על דרך זה שאומר והוא שיהיה בכותל חברו חלון חייב להרחיק ממנו היזק ראיה שעיקר הוא אצלנו הזק ראיה שמיה הזק לפיכך יש לו להרחיק בינו ובין החלון ארבע אמות כדי שלא יאפיל עליו וימנע ממנו האור ואם היה החלון למטה בכותל [יאמר] למי שבנה הכותל כנגד כותלו הגבה כותלך ד' אמות שמא תתלה על ראש הכותל ותשקיף בביתי וזהו טעם מלמעלה ומלמטה ומכנגדן ארבע אמות וכשיבנה בצד החלון כותל מצד אחר ירחיק אותו מן החלון טפח בלבד והוא כשיגביהנו למעלה מהחלון ארבע אמות כדי שאם ישב עליו לא ישקיף מן החלון או ישפע כותלו כלומר שיהיה ראש הכותל משופע ודק שלא יוכל לישב עליו ולהציץ ואם בנה שני כותלים משני צדי החלון ישים ביניהם ארבע אמות והחלון יהיה באמצע כגון זאת הצורה:",
                "<b>אמר</b> המאירי מי שהיה כותלו סמוך לכותל חברו לא יסמוך לו כותל אחר אלא אם כן הרחיק ממנו ארבע אמות מפני שהוא מונע עכשו הלוך בני אדם לשם שדישת רגליהם היתה מועלת לכותל ומשאיר עכשיו את הקרקע תיחוח ושאלו בגמרא היאך סמכה הוא לו מתחלה ופירשוה בשני פנים הראשונה הבא לסמוך לא יסמוך אלא ברחוק ארבע אמות שמאחר שנשאר שם רחב ארבע אמות בני אדם מהלכין לשם ודשין ואע\"פ שהדין בודאי כך הוא הקשו מ\"מ על לשון זה בגמרא שאין לשון המשנה מוכיח כן שהרי אמר מי שהיה כותלו סמוך לשל חברו ופירשוה בדרך אחרת והפירושים והנוסחאות מבולבלות בה והגירסא המדוייקת בספרים כגון שהיתה כותלו של זה סמוכה מן הצד לכותל חברו בתוך ארבע אמות ואף בזו הפירושים מבולבלים בה ולדעתי עיקר הדברים שרוחב כותל זה הנסמך רוחב שלו נסמך לארך כותל חברו ודבר זה אף שאר מפרשים כתבוה כן אבל מה שנראה לי בענין זה שלא בדרך פירושם הוא לדעתי רחב כותלו אינו סמוך לכותל חברו מכל וכל אלא שהיא סמוכה לו בתוך ארבע ואע\"פ כן לא היה כח ביד הראשון לעכב שכל כיוצא בזה לא היה הלוך בני אדם דרך שם נמנע ולא מתמעט שמצד שדרך בני אדם רחבה לשם אע\"פ שמעבר שכנגד רוחב הכותל צר אינם נמנעים מלילך אבל כשבא לסמוך כותל אחר כנגד אותו כותל שכבר סמך שיהא עובי רחבו גם כן סמוך בתוך ארבע אמות לכותל הנסמך מצד שני שלו עד שיעשה שם בית אינו יכול לסמוך אא\"כ הרחיק ארבע אמות מכותל חברו שאם יסמוך תוך ארבע ותהא מדתה מכוונת כנגד הראשונה נמצא כשבונה כותל אמצעי כדי לעשות בית יהא הדרך צר על פני כלו ובני אדם קצים מלעבור שם אבל כשכלה רחבה אע\"פ שעובי הכותל הראשון עדין בתוך ארבע אין נמנעין מלעבור וכן כשיעשה כותל זה השני רחוק מארבע ויבנה הכותל האמצעי יתחיל בה מנקדת ראש הכותל השני שהוא רחוק מארבע על פני כלו ויעשנה בקו ישר הולך לנוכח הכותל הראשון עד שימצא כל הכותל האמצעי רחוק מארבע על פני כלו וראש הכותל הראשון ישאר בתוך ארבע בולט מן הכותל האמצעי ולחוץ כלפי כותל חברו ואין בני אדם נמנעים מלעבור ומה שאמרו מאי טעמא והשיבו דוושא דהכא מעלי להתם פירושו על כלל הדין כלומר מאיזה טעם נעשה דין זה של דושא והלא מ\"מ אין דריכה בגוף היסוד ותירץ דוושא דהכא מעלי להתם כלומר שדישת בני אדם סמוך לכותל כל שהיא בתוך ארבע אמות לכותל מועילה למקום הכותל עצמו לחזק ולהקשות יסודותיה וצורת כותלים אלו לפי מה שפירשתי כך היא <img>:",
                "<b>וגאוני</b> הראשונים פרשו שסמכה תחלה ארכה לארכה בתוך ארבע וכגון שראה חברו ושתק והחזיק ובני אדם עוברים עכשו סמוך לכותל זה הנסמך והניחו שביל שבין שני הכותלים מתוך צרותו ואמר שעדין דישת בני אדם הבאה סמוך לכותל הנסמך מועילה אף לכותל שסמכוה לה ומעתה אם בא לסמוך לה כותל אחר כנגדה בכוון צריך להרחיקה ארבע מאותה שסמך ראשונה כדי שלא יניחו אותו שביל שאם יניחוהו וילכו סמוך לכותל שנסמכה שניה יהא הלוכן רחוק מכותלו של זה והוא שהיה שם תחלה ולא תהא דישתן מועלת לה כלל וזו תהא צורתן <img> ופירוש זה אינו נראה לא לענין פסק ולא לענין פירוש לא לענין פסק שאין הדברים נראין לומר שדישה רחוקה כל כך תהא מועלת והילכך מאחר שהחזיק בראשונה אינו נראה שיהא יכול לעכב בשניה וכן לענין פירוש שאם כן כששאל לו קמא היכי סמך היה לו להשיב בשהחזיק ומ\"מ יראה לי שזהו בעצמו מה שהשיבו והם גורסין בסתם לפי פירושם אלא אמר רבא הכי קתני מי שהיה כותלו סמוך לכותל חברו לא יסמוך וכו' כסתמא של משנה ולא בא לשנות גירסת המשנה אלא לפרשה ולומר שהיה כותלו סמוך שלא כדין ומתורת חזקה ומ\"מ אע\"פ שאין דעתנו מתישב על דבריהם מה שאמר דוושא דהכא מעלי להתם נוח לישבו לפירושם יותר מבפרושנו ואף גדולי חכמי הצרפתים פירשוה בדרך אחרת ומ\"מ ענינים אלו אינן דברים המצויים אלא על צד רחוק ואין להאריך בהם ומ\"מ עיקר הדברים בה לדעתי הוא מה שפירשתי:",
                "<b>וזה</b> שאמרנו שאין הדברים מצויים אלא על צד רחוק הוא לשתי סבות הראשונה הוא מה שאמרו בגמרא שלא נאמרו דברים אלו אלא בכותלי גנות שהיה המנהג אצלם לדעתי שכל גנה וגנה היתה מופרשת מחברתה מכל צד ברשות הרבים באמצע ומתוך שאין ההלוך מצוי בפנים צריך לעשות להם מקום מבחוץ להלוך בני אדם לחזוק כותלי הטיט שהיו רגילים לעשותם ביסוד חלוש וכן נאמרו הדברים בכותלי חצר או בתים בעיר חדשה שלא נידושה עדין אבל כותלי בתים ובעיר ישנה אין בהן דין דוושא כלל והסבה השניה הוא דעת ראיתיו לחכמי הדור והנאני והוא שזה ממה שלא מצינו בשום מקום להיות קרקע משתעבד לדוושא ופירשו שאף בכותלי גנה או חצר ובתים שבעיר חדשה לא נאמר בקרקעות הסמוכים זה לזה שאין קרקעות משועבדים זה לזה לדוושא ואילו כן היה לו לשנות לא יעשה אדם כותל סמוך לקרקע חברו אא\"כ הרחיק שתי אמות ושירחיק חברו שתי אמות ונמצאו ארבע בנתים אלא שלא נאמרו דברים אלו אלא בכפר הנעשה מחדש והמלך נותן רשות לירד בחורבות כל אחד כרצונו כדי ליישב את המקום ולהעלות לו מס מן הבתים או הגנות ואמר כשירד אחד בתחום מן התחומים זכה בארבע אמות סביב הכל כדי להרגיל רגל הבריות לשם ויראה לי סעד לדבריהם מה שאמר בעיר חדשה ולא אמר בכותל חדשה ויש גורסין מי שהיה כותלו סמוך לכותל חברו ונפל ופירשו ונפל כותל הראשון ואמר שאעפ\"כ לא יסמוך לו כותל אלא ברחוק ארבע ממקום הכותל וכן יש שפרשו בה ענינים אחרים ולא נתנו ליכתב זהו ביאור המשנה ועל הצד שביארנוה הלכה היא:",
                "<b>ומה</b> שאמר אחר זה החלונות בין מלמעלה בין מלמטה בין מכנגדן ארבע אמות אף היא הלכה היא וכבר ביארנו הענין בה בפרק ראשון בשני מקומות כראוי האחד בסוגית הלכה ראשונה והשני בסוגית ההוא דהוה בני אשיתא אחורי כוי דחבריה ומה שנכנס תחת משניות אלו בגמרא ממה שלא ביארנו במשנה כך הוא:"
            ],
            [
                "<b>זה</b> שביארנו במשנה שהבונה בית כנגד חלון של חברו צריך להרחיק כנגדו ארבע אמות דוקא כשהוא בונה אורך כותלו כנגד ארך כותל חברו והוא הדין לדעתי אם בנה מן הצד והוא שכותל חברו הולך בקו ישר ממזרח למערב וזה בונה ארך כותלו מצפון לדרום אע\"פ שאין כנגד כותלו של חברו אלא (ארך) [רוחב] הכותל אחר שרוחב הכותל מ\"מ כנגד החלון אבל אם לא בנה כנגד החלון אלא מצד החלון לצדה שבמערב או לצדו שבמזרח דיו שירחיק שיעור חלון ר\"ל שלא יכנס עובי הכותל כלל כנגד החלון אלא יניח החלון לצד מזרח ויבנה לצד המערב או יניחה מצד המערב ויבנה למזרח ונמצא כותל בנוי בצד זה ואורה באה מצד אחר לתוך החלון ואף במקום שיש לחוש לדוושא אין כאן חשש שאין כאן אלא עובי הכותל ודבר מועט הוא ושיעור חלון זה יש אומרים שאינו צריך כלום אלא שיניח החלון לצד אחר ויש אומרים שצריך הרחקה טפח ויש אומרים אמה ויש אומרים כשיעור רוחב אותו חלון בעצמו לפי מה שהוא ומ\"מ בכיוצא בזו אע\"פ שהגביה את הכותל ארבע על החלון הואיל ואין החלון כנגדו אלא מצדו יכול הוא להציץ ומתוך כך צריך שיהא משפע את כותלו עד שלא יהא באפשר לעמוד עליו ויש שפירשוה דוקא בלא הגבהת ארבע הא בהגבהת ארבע אין צריך כלום ואין אנו צריכים לכך:",
                "<b>ואם</b> בנה שני כותלים זה מצד המערבי לחלון וזה מצד המזרחי לחלון הואיל ואורה מתעכבת מכל צד צריך להרחיק את שתיהן ארבע אמות ויש אומרים בו שיהא בין שתיהן ארבע אמות לבד וכן כתבוה גדולי המחברים ויש בסוגיא זו פירושים אחרים מפרשים הרחקה זו מכנגד החלון ולא מצדה ועיקר הדברים לדעתי הוא מה שכתבתי ולדעת המפרשים שבהגבהת ארבע אין צריך כלום ולא נאמר שפוע הכותל אלא כשלא הגביה מ\"מ צריך שיזהר שלא יניח נסרים בין כותל לכותל וכל כיוצא בזה אלא שמן הסתם אין חוששין לכך שהרי שני בתים בשני צדי רשות הרבים זה עושה מעקה לחצי גגו וכו' ואין חוששין שמא יעקם ראשו ויראה שלא הזקיקו רבותינו על השכנים להרחיק אלא בכדי שלא יהרסו לראות בדרך הליכתן ולא שיהא אדם משתדל לראות על כל פנים וכן אם הגביה ארבע לא יסכך מזו לזו אלא ברחוק ארבע מכנגדה כדי שלא יאפיל:",
                "<b>כשתפרש</b> שמועה זו על פי מה שאתה רואה בפסק שלנו אפשר שיהא קשה לך מה שאמרו הכא במאי עסקינן מן הצד ואחר כן שאלו וכמה והלא על משנתנו הוא מוסב וכבר כתבו בה בפירוש ומכנגדן ארבע אמות תדע שלא על המשנה הוא מוסב אלא על הבריתא והוא מה שאמרו תני עלה וכו' מכנגדן שלא יאפיל ולא נתן שיעור בבריתא לאחת מהן ושאל בכנגדן אחר שאתה מפרשו מן הצד אינו כאותו שכנגדן השנוי במשנה ואחר שכן צריך אתה לחדש בו שיעור שאי אפשר להיות ושיעור בונה מן הצד ושיעור בונה כנגד החלון שוים ומה ששאלו אח\"כ והא אנן ארבע אמות תנן פירושו ושהבריתא אינה אלא כמפרשת למשנה כלומר ארבע אמות שאמרו במלמעלה שלא יציץ ויראה ובמלמטה שלא יעמוד ובשכנגדן שלא יאפיל ופירש לו שאפילו כן אפשר לפרש אף של משנתנו במן הצד ובשתי רוחות ומ\"מ כנגדן ממש לא זזה ממקומה ואין ספק ששיעורה בארבע אמות כמו שכתבנו והוא עיקר הביאור במלת שכנגדן וביאורה במן הצד אינו אלא דחייה אלא שמ\"מ אף במן הצד הדין פסוק בו על הדרך שכתבנו:",
                "<b>מרזב</b> גדול ההולך על פני ארך כל הכותל ומימי הגג נשפכין לתוכו והוא קולטן ונשפכין מצד ראשו האחד לרשות הרבים והוא הנקרא בתלמוד מזחילה ובא אחד לבנות כנגד הכותל שהמרזב הולך על פני כלו צריך להרחיק מן המרזב ארבע אמות כדי שיהא לבעל המרזב מקום לזקוף שם סלם בשפוע ולעלות ולתקן את מרזבו ואפילו לא היה מרזב זה דבק בכותל אלא בולט חוץ ממנו על ידי יתדות גסות ותקרת הגג משפעת ויוצאה חוץ לכותל ארבע אמות והמרזב אחריו אעפ\"כ צריך להרחיק עוד ארבע אמות שיהא מ\"מ ארבע אמות מן המרזב לכותל והוא הדין לנטפי עצמן אם היו לו על חברו שפיכת מי גגו שצריך להרחיק עוד ארבע אמות מן הנטפי:",
                "<b>המשנה</b> הששית והיא גם כן מענין החלק הראשון ואמר מרחיקין את הסלם מן השובך ארבע אמות כדי שלא תקפוץ הנמייה ואת הכותל מן המזחילה ארבע אמות כדי שיהא זוקף את הסלם אמר הר\"ם שובך מגדל היונים ומזחילה צנור גדול שיורדין בה מימי הגשמים:",
                "<b>אמר</b> המאירי מרחיקין את הסלם מן השובך ארבע אמות ר\"ל שאם יש לאחד שובך בחצרו וכותל שבין חצרו לחצר חברו ובא חברו והעמיד סלם בחצרו צריך שירחיק הסלם מן השובך ארבע אמות כדי שלא תקפוץ הנמייה מן הסלם לשובך ותהרוג היונים ונמייה היא חיה קטנה וקורין לה מרטינא\"ה וכן מרחיקין את הכותל מן המזחילה על הדרך שביארנו למעלה וענין סלם בשובך פרשו בגמרא שאף הוא גירי ומתוך כך צריך הרחקה וזה שנקרא גירי הוא שפעמים שבשעה שהוא מניחה עומדת לשם וקופצת שאלמלא כן לא היה זה גירי הואיל ואין גוף המעשה מזיק ואף בזו הוצרכו לשאול בגמ' שהרי גרמא הוא כלומר שאין גוף המעשה מזיק שאין הסלם מזיק אלא שהוא סיבה לנזק בסבה הבאה חוץ ממנו ותרצו בה שגרמא בנזקי אסור ואסור זה פירשו שהוא יכול לעכב אע\"פ שפטור מלשלם ונמצא מ\"מ שאם לא הרחיק פטור מלשלם אע\"פ שבשאר הרחקות חייב:",
                "<b>זהו ביאור המשנה וכן הלכה ודברים שנכנסו תחתיה בגמרא אלו הן:</b>"
            ],
            [
                "<b>מאחר</b> שביארנו שכל שאין הנזק בא מצד גוף המעשה אלא בסבתו אע\"פ שהיא סבה שהיא כוללת הנזק בדין גירי אין בה חיוב תשלומין שהרי גרמא בנזקין פטור אבל מ\"מ יכול הוא לעכב שכל גרמא בנזקין אסור מעתה מי שהיו לו דקלים או שאר אילנות במקום שרשות הרבים שולטת בו ובאים מקיזי דם או טבחים ועושים שם מלאכתם והעורבים באים מצד הדם או הנבלות וכיוצא בהם ומאחר שבאו אף הם מקלקלים בפירות או מצירים לבעל האילנות בקולם הרי זה יכול לעכב שכל גרמא בנזקין אסור אע\"פ שאינו חייב לשלם ומעכבין עליו:",
                "<b>נמצאת</b> למד שחיוב תשלומי הנזקים חלוקים על שלשה פנים מהם שחיוב תשלומיהם תלוי בהרחקה ר\"ל שאם הרחיק כשיעור פטור מלשלם אם הזיק ואם לא הרחיק כשיעור חייב ובדין זה רוב הנזקים השנויים במשנתנו ומהם שאפילו הרחיק כשיעור חייב והוא היזק הנכר ונראה לעין כתנור בבית על הדרך שכתבנו במשנה השנייה ומהם שאפילו לא הרחיק פטור מלשלם ולא נאמר בו שיעור אלא לעכב עליו והוא כל שהוא גרמא לבד:",
                "<b>וכן</b> אתה צריך לידע שכל ההרחקות שאמרנו מצד נזק הבא מהן הן באותם שחייב בתשלומי נזקיהם הן באותם שאינו חייב בתשלומי נזקיהם אלא שמ\"מ יכול להכריחו על הרחקתו חלוקות לשלשה ענינים הראשון הוא שיש מהם שיש להן חזקת מחילה ר\"ל שאם עשה המעשה בלא הרחקה אם סייעו או אמר לו לעשות הרי זה מחל מיד ואין יכול לחזור ולהרחיקו וכן אפילו בראה ושתק הואיל והיה לשם ולא מיחה מחל מיד וגדולי המפרשים חולקין בראה ושתק שאינה מחילה לאלתר עד שלשים ואין הדברים נראין ובדין זה רוב הנזקים השנויים בפרק זה ובמקומות אחרים וראה ושתק מיהא יש מפרשים אותה דוקא בשמגיעו לו היזק או ראוי להגיע ואע\"פ שאין הלכה כר' ישמעאל דאמר לק' נ\"ט ב' כל בפניו לאלתר הויא חזקה דוקא בפניו שאין בה הגעת נזק אבל בפניו ובהגעת נזק הויא חזקה שהרי אמנין אלו לא היו טוענין על רב יוסף טענת מכירה ואלו באדם אחר היה נידון להם בחזקה:",
                "<b>והשני</b> הוא שיש מהם שאין להם חזקת מחילה לעולם והם העשן וריח בית הכסא שבאלו אפילו שתק ואפילו סייע עמו חוזר וכופהו להרחיק אא\"כ קנו מידו עליהם שאין דעתו של אדם סובלת דברים אלו לעולם והיזק ראיה יש ממנו בדין זה ויש שיש לו חזקת מחילה על הדרך שביארנו בראש המסכתא וגדולי המחברים כללו בדין זה האבק ונדנוד הקרקע ונראה שהם נסעדים בה משמועות שבפרק זה בסוגיא שבמשנת מרחיקין את האילן מן הבור ויש חולקים בדבריהם:",
                "<b>והשלישי</b> הוא שיש בו חזקת מחילה לקצת בני אדם ולקצת בני אדם אין בהם חזקה והם דברים המאוסים קצת אלא שאין מאוסים כריח בית הכסא וכיוצא בו והואיל ומ\"מ הם מאוסים קצת אין להם חזקה כשהניזק אסטניס ונפשו קצה בדברים המאוסים ושהוא נודע בכך ויש בה חזקה אצל שאר בני אדם שהאיסטניסות אין מדתה זרה כל כך שנאמר על בעליה בטלה דעתו אצל כל אדם וממין זה מלאכת הדם והמטבחיים שעושין אותה תחת האילנות ועורבים באים בסבתם ומלכלכים את הפירות כמו שהזכרנו למעלה שדברים אלו אצל האיסטניס כריח בית הכסא וכן אם הוא בא מחמת שמצרים לו בקולן ובצפצופן ומערבבין אותו או את שנתו:",
                "<b>ומכאן</b> כתבו קצת גאונים בבני חצר שנעשה אחד אומן או רופא ולא מיחו בו והיו העם נכנסין ויוצאין ושתקו לו שאין לה חזקה ויכולין למחות בכל עת שירצה וכן במבוי לדעת המפרשים אותה אף במבוי אלא שיש חולקין במבוי לומר שאין מעכבין אלא בני אותה חצר כמו שכתבנו למעלה בסוגייה משנה הרביעית:",
                "<b>גדולי</b> המחברים כתבו שמי שהחזיק בנזק שיש לו חזקה כגון פותח חלון או עושה מעשה הראוי להרחקה ואינו מרחיק והמחזיק טוען כבר ראית ומחלת או סייעת עמי או ברשותך עשיתי והניזק אומר עכשו הוא שראיתי או ראיתי ומחיתי ואתה מדחה אותי מיום ליום בכל אלו וכיוצא בהם על הניזק להביא ראיה ואם לא הביא ראיה ישבע המחזיק היסת ויפטר ואם הוא מנזקין שאין להם חזקה וטוען המחזיק שקנו מידו על המחזיק להביא ראיה ואם לא הביא ישבע הניזק היסת שלא קנו מידו ויסלק היזקו:",
                "<b>זה</b> שכתבנו בשם גדולי המחברים שבפתיחת חלון על הניזק להביא ראיה שמיחה או שעכשו הוא שראה דוקא בשהביא זה עדים תחלה שראוה פתוחה וכמו שאמרו לק' כ\"ט ב' זיל ברור אכילתך אבל אם אין לו עדים בכך אלא שאנו רואים אותה עכשו פתוחה ישבע הניזק שמיחה תכף שראה או שהשתדל בהמחאתו מיד ויסתום וכן דנו בה למעשה גדולי קדמונינו שבנרבונה מיחה זה תכף שראה ואף המחזיק מודה לו בכך אלא שטוען אחר שמחית שתקת שלשים יום וכשם שאמרו בחזקת טענה של שלש שנים שצריך למחות משלש לשלש כך במזקת מחילה משלשים לשלשים זה היה מעשה ודנו בה גדולי קדמונינו שבנרבונה שאינה טענה שלא הצריכו בחזקת טענה מחאה משלש לשלש אלא מצד שהמחזיק עושה מעשה בכל יום ומשתמש בדירתו ומחזיק בו על ידי עשיית מעשה ומתוך כך צריך למחות משלש לשלש אבל זו שאחר פתיחה לא נעשה בה עוד מעשה ולא שום חדוש דיו במחאה ראשונה וכן יראה מדברי גאוני ספרד בראש המסכתא ועוד אני אומר בזה שזה שמוחה בתוך שלש מטעין את חברו להזהר בשטרו ואם הוא שותק שלש הרי זה יכול לומר סבור הייתי שהרגיש בטעותו ושתק לו ולא נזהרתי בשטרי משלש ואילך אבל חזקת מחילה מכיון שבירר זה שלא מחל מהו צריך לשנות על זה:",
                "<b>עשן</b> זה שהזכרנו שאין לו חזקה פירשו בתלמוד המערב דוקא בעשן התדיר כגון נחתומות וצבעות אבל בכדי צרכו לאפות את פתו ולבשל את תבשילו אין ספק שאין יכול לעכב וכן שאינו יכול לכופו לעשות מחיצה חזקה לעמוד בפני העשן שני אחים שחלקו ויש בחלקו של אחד עשן התדיר אין הלה יכול לכופו לסלקו וזהו קדימת רפת או חנות לאוצר וכן יראה מתלמוד המערב באחד שמכר חצי דירתו ושייר נחתומות בחלקו כמו שכתבנוהו למעלה מי שעשה ארבה בגגו לצאת דרך בה עשן הבית והעשן יוצא ורוח מצויה באה ודוחתו לתוך ביתו או חלונו של חברו וממלאתו עשן נסתפקו בה גדולי קדמונינו בנרבונה ומ\"מ נטו לומר שכל כיוצא בזה אין בידו למחות ולכופו לסתום ארבתו שאם לא כן מה תקנתו של זה ואין זה דומה לזורה ורוח מסייעתו שבזורה ורוח מסייעתו ההזק נעשה בידים:",
                "<b>זה</b> שאמרנו בעשן וריח בית הכסא שאין לו חזקה פירושו חזקת מחילה אבל חזקת טענה ובשלש שנים נחלקו בה גדולי קדמונינו וגאוני ספרד כתבו בפירוש שאפילו חזקת טענה ובשלש שנים אין להם וכן הדברים נראין שאין אדם עשוי למכור היזק התדיר כל כך ובסוגית אשת איש צריכה למחות האמורה בפרק שלישי נ' ב' יש קצת ראיה לשתי השטות זה בכה וזה בכה לפי מה שהפירושים משתנין בה ומ\"מ כתבו גאוני ספרד שלא נאמר כן בבית הכסא אלא לריחו כגון שהיה בביתו של מזיק וריחו מגיע לבית חברו אבל לגוף הקרקע כגון שהיה בית הכסא בביתו של ראובן ופתח שם שמעון ליכנס בו או שחפרו שמעון ברשות עצמו והעמיקו לרשות חברו הואיל ובגוף קרקע הם חולקים יש לו בה חזקת טענה ולאחר שלש אלא שצריך לכסותו עד שיסתלק ממנו הריח ומעתה אף ריח בית הכסא עצמו כל שמכסהו עד שלא יעבור הריח חוצה לו אינו מעכב וזהו שכתבו גדולי הרבנים שלא נאמר על בית הכסא שאין לו חזקה אלא במגלה אבל מכוסה הואיל ואין ריחו מצוי יש לו חזקה:",
                "<b>זה</b> שביארנו בגרמא בנזקין שפירושו שאין גוף המעשה מזיק אלא דבר אחר הבא בסבת מעשה זה יש בתלמוד מקצת דברים שנאמר עליהם גרמא בנזקין פטור אף בשגוף המעשה מזיק כגון נפיצת הדקתה האמורה למטה וכן הרבה ואע\"פ שאפשר לטרוח לפרש את כלם לדעת זה אין שטת הסוגיאות מוכחת כן ומ\"מ כבר פרשנו מה שכתבו בה גדולי הדורות בבבא קמא פרק הכונס ס' א':",
                "<b>כל</b> הנזקין שאמרו עליהם שיש להם חזקה ר\"ל חזקת מחילה כתבו גדולי המפרשים שאינה חזקה אלא לענין שאינו יכול לכופו לסלק היזקו אבל אם רצה זה לבנות אחר כן ובבנינו מתקלקל אותו שעבוד שהחזיק חברו בה אין המחזיק יכול למחות בידו שאם לא כן הרי הוא ממעט קרקעו ואין חזקת מחילה מועלת בהמעטת גוף קרקע וכתבו שכן הדין אצלם בחזקת חלון ובגדול תרנגולים ובהעמדת זבלים ובתנור וכירים ובכשורה דמטללתא ר\"ל שבחלון בונה כנגדו ואינו חושש לא למה שהוא מאפיל עליו ולא למה שהוא מציץ לביתו וכן גדול תרנגולים וכיוצא בו דוקא כל זמן שהחצר עומדת כך אבל אם רצה זה לבנות שם בונה אע\"פ שחזקתו בטלה מאליה וכן הנחת כשורה אם רצה לסתור את כותלו ולהחזיר את חצרו או לבנותה חדשה יכול הוא לסתור ולא יעמיד שם עוד אא\"כ בא מחמת טענה ולסוף שלש ויש חולקין בדבריהם ולענין חלון מיהא כתבנו ההפך בפרק ראשון בתחלת הפרק ובסוגית ההוא דהוה בני אשיתא אחורי כוי דחבריה:",
                "<b>המשנה</b> השביעית והכונה להתחיל בה בביאור החלק השני בעניני נזקים הבאים ממנו לכל בני העיר ואמר על זה מרחיקין את השובך מן העיר חמשים אמה לא יעמיד אדם שובך בתוך שלו אלא אם כן יש לו חמשים אמה לכל רוח ר' יהודה אומר בית ארבעה כורים כמלא שגר היונה אם לקחו אפילו בית רובע הרי הוא בחזקתו אמר הר\"ם שגר היונה הם צבור היונים שמפריחין ביחד כגון שגר אלפיך שפירושו עדרי צאן ואמר אם לקחו אפילו בית רובע וזהו שיעור עשר אמות וחומש אמה בקרוב אינו חייב להרחיק אבל ישאר כמות שהוא וזהו שאמר הרי הוא בחזקתו וכבר ידעת שהכור שלשים סאה ור' יהודה אומר בית כור לכל רוח בקירוב ואין הלכה כר' יהודה:",
                "<b>אמר</b> המאירי מרחיקין את השובך מן העיר חמשים אמה מפני שהיונים מפסידין את הזרעים הסמוכים להם בתוך חמשים אמה ואע\"פ שהם שטים ביותר מחמשים אמה מ\"מ יתבאר בגמרא שממלאים הם את כריסם בשעור חמשים אמה וכן לא יעשה אדם שובך בתוך שלו אא\"כ יש לו בתחום קרקעות שהשובך בתוכם חמשים אמה מצלעות השובך לכל רוח כדי שלא יפסידו היונים בשדות של אחרים ר' יהודה אומר בית ארבעת כורים ר\"ל שיעור זריעת ארבעת כורים שהוא מלא שגר היונה ר\"ל מרוצתה שהיא רגילה בה בטיסה אחת והוא שיעור גדול והלכה כתנא קמא ואם לקחו כמות שהוא ר\"ל שלא עשאו הוא מתחלה אלא שלקח קרקע והיה בו שובך אפילו לא היה שם אלא בית רובע קב הרי הוא בחזקתו שכבר הוחזק בו הראשון וכבר ביארנו שרוב הנזקים יש להם חזקת מחילה והרי זה אינו נזק רבים אלא של פרטים מיוחדים והוא הדין אף בפחות מיכן וכן הוא הדין אם עשאו הוא וסייעוהו או ששתקו לו על הדרכים שביארנו למעלה שהחזיק:",
                "<b>זהו</b> ביאור המשנה וכלה על הצד שביארנוה הלכה היא וגדולי המחברים ראיתי להם שהביאוה מדין גזלה ולא הביאוה בדיני ההרחקות והביאוה בגזלה האסורה מדברי סופרים ויראה מזה שאם עשה שובך בפחות מחמשים אמה והזיק פטור מלשלם ודברים שנכנסו תחת משנה זו בגמ' אלו הן:",
                "<b>מדברי</b> סופרים שלא לצוד יונים בישוב מפני שהם של אחרים מעתה אין פורשין רשתות ליונים אא\"כ הרחיק מן הישוב שלשים ריס והוא ארבעה מילין שמדת המיל שבעה ומחצה ריס ואם בין תחום הישוב למקום פרישת הרשתות ישוב של כרמים אף ברחוק מאה מיל לא יפרוס אא\"כ היה מתחום אחרון של כרמים למקום פרישתו ארבעת מילין שהיונים הולכין מכרם אל כרם וכל הכרמים כתחום שלהם וכן אם היה ממקום תחום הישוב למקום פריסתו ישוב של שובכין שהיונים טסים משובך לשובך וכל השובכין בתחום שלהם ושמא תאמר והלא משום שובכין עצמן נאסר בכך והיאך אתה בא עליו מצד יוני הישוב ביאור הענין כגון שהיו שובכין שבין תחום הישוב למקום פריסת היונים שלו או של עובדי האלילים שאין אנו מוזהרים בהם על גזלה כזו שאינה אלא מדרכי שלום או שהיו של הפקר:",
                "<b>כשם</b> שאמרו בחזקת טענה טוענין ליורש טוענין ללוקח כך הוא הדין בעצמו בחזקת מחילה בחזקת טענה כיצד הדבר ידוע שמי שהחזיק בקרקע שלש שנים ובא המערער ואמר לו מה לך ולשדה זו והרי של אבותי היה והרי עדי והוא משיבו שהחזקתי בו שלש שנים ולא אמר לי אדם דבר אין זה חזקה ואם היה בא מחמת ירושה הואיל והביא ראיה שדר בה אביו אפילו יום אחד ואכלה הוא שלש שנים מכח אביו טוענין לו שאביו לקחה וכן אם טען פלני מכרה לי והמערער טוען פלני גזלן היה אם יש לזה עדים שפלני זה שמכרה לו דר בה אפילו יום אחד טוענין לו שהמוכר לקחה שהרי אילו רצה טוען אני לקחתיה ודרתי שני חזקה וכל שכן אם הביא ראיה שהמוריש או המוכר החזיק בה שלש שנים אע\"פ שזה המחזיק אינו טוען שלקחוה ואינו יודע בכך בחזקת מחילה כיצד הרי שהחזיק מורישו בנזק של שכנו אע\"פ שאין זה היורש טוען שמחל טוענין לו מן הסתם שמחל וכן ללוקח כל שהביא ראיה שהמוכר החזיק בנזק זה וכמו שביארנו במשנתנו שאם לקחו כמות שהוא אפילו בית רובע:",
                "<b>במה</b> דברים אמורים בנזק הבא ממנו לאחד או לפרטים ידועים אבל בנזק הבא מיחיד לבני רשות הרבים אין שם חזקת מחילה שהיחיד אצל הרבים אין לו חזקת מחילה שאין כל בני העולם רואין ומוחלין הא חזקה אחרת יש להם כיצד התבאר בפרק חזקת הבתים ס' א' שאין מוציאין זיזין וגזוזטראות לרשות הרבים אלא אם רצה כונס לתוך שלו ומוציא לקח חצר ובה זיזין וגזוזטראות הרי זו בחזקתה אימר כונס לתוך שלו היה הא למדת שאע\"פ שאין לו חזקת טענת מכירה שהרי יש לומר מי קבל מעות אלו והוא שאמרו כאן למאן פייס וכן שאין לו חזקת מחילה שהרי יש לומר מי הוא שמחל והוא שאמרו מאן שביק ומאן מחיל מ\"מ טוענין לו חזקה אחרת והוא שכנס לתוך שלו:",
                "<b>זה</b> שביארנו שהיחיד אצל בני רשות הרבים אין לו חזקת מחילה יראה שאם ראה אחד מהם וסייע או נתגלה מ\"מ שמחל ובא הוא בעצמו אחר כך לערער שאין שומעין לו ואפילו אמר לא נתגלה דעתי במחילה אלא שהייתי בטוח שיראו אחרים ויערערו ויש מפקפק בדבר:",
                "<b>ומ\"מ</b> יש מפרשים מכח סוגיא זו שאף היחיד אצל בני רשות הרבים יש לו חזקת טענה ומחילה ממה שאמרו אבל בני רשות הרבים מאן פייס ומאן שביק וכו' צריכא כלומר קמ\"ל דאיכא אם חזקת טענה אם חזקת מחילה ולדעת זו משנתנו שאמרה ואם לקחו אפי' בית רובע הרי הוא בחזקתו לא על עשיית שובך בתוך שלו לבד הוא חוזר שהוא נזק של פרטים אלא אף על של סמוך לעיר ואף חכמי הצרפתים כתבו לקח חצר ובה זיזין הרי זו בחזקתה וטוענין לו שלתוך שלו כנס או שנתפייס עם הרבים ומ\"מ יש לפרש מאן פייס וכו' ומדליכא חזקת טענה וחזקת מחילה נימא דאפילו טענת כניסה לתוך שלו ליכא קמ\"ל וכן ראוי לדון והילכך כל רשות הרבים שאין לטעון בה טענת כונס לתוך שלו כגון שהיו כל הבתים שבו מכוונים ויוצאים על קו אחד אין לאדם בו חזקה ומשנת בית רובע דוקא על עשייה בתוך שלו ולא על עשיה בסמוך לעיר או שמא אף של סמוך לעיר של פרטים הוא שהרי אינם בכלל אלא היחידים שבאותו קצה שבתוך החמשים:"
            ],
            [
                "<b>המשנה</b> השמינית ואיננה מכונת הפרק אלא שנתגלגל בה על יד מה שנתעסק בעניני הרחקת השובך ואמר שגוזל הקטן והוא הנקרא ניפול שנמצא בתוך חמשים אמה הרי הוא של בעל השובך חוץ מחמשים אמה הרי הוא של מוצאו נמצא בין שני שובכות קרוב לזה שלו וקרוב לזה שלו מחצה על מחצה שניהם יחלוקו אמר הר\"ם ניפול אפרוח היונים כשיפול ושאר הדברים מובן:",
                "<b>אמר</b> המאירי ניפול שנמצא בתוך חמשים אמה לשובך הרי הוא של בעל השובך חזקתו שמן השובך יצא הא חוץ לחמשים אמה הרי הוא של מוצאו שהרי הואיל ואינה מגוזלות המפריחין אלא מן המדדין אין המדדה מדדה יותר מחמשים אמה ומן הסתם אדם אחר לקחו ונפל הימנו ונתיאש הא גוזלות המפריחין אסורים כל שנכר בהם שהם יוני שובכים ויש אומרים שמותרין שהולכין אחר רוב העולם נמצא בין יוני שובכות תוך לחמשים אמה לכל אחד קרוב לזה שלו וקרוב לזה שלו מחצה על מחצה שניהם יחלוקו:",
                "<b>זהו ביאור המשנה וכלה הלכה היא ודברים שנכנסו תחתיה בגמ' אלו הן:</b>",
                "<b>זה</b> שביארנו שבנמצא בין שני שובכין קרוב לזה שלו דוקא בששניהם מרובים באכלוסי יונים בשוה אבל אם היה אחד מהם גדול מחברו במנין היונים הולכין אחר הרוב שכל שבא לפנינו דין אחד שהאחד רוצה לזכות בו מחמת שהדבר קרוב לו יותר משל חברו והאחד רוצה לזכות בו מחמת שטוען שמן הרוב פירש והרי רוב שלו הולכין אחר הרוב ואע\"פ ששניהם מן התורה שהרי הלכה תורה אחר קרוב בעגלה ערופה ואחר הרוב בשאר הדברים מ\"מ רובא עדיף ומעתה אתה דן שלא נאמר בתורה לענין עגלה למוד לקרובה אלא בשהרחוקה שוה לה ברבוי אכלוסין אבל אם היתה רחוקה הימנה באותו מחוז מרובה באכלוסין יותר מן הקרובה הולכין אחריה והם הם שמביאים עגלה ולא הקרובה ואפילו לא היתה רחוקה הימנה מרובה באכלוסין אם היה מקום שנמצא בו החלל פרשת דרכים מביאין בין כלם הולכין אחר רוב שבין כלם ולא נאמר למוד לזו לבדה אלא בדרך שאין הדבר מצוי לבא לה רוצחים ממקום אחר כגון שיושבת בין ההרים וכיוצא בזה שאין אומרים ברוב וקרוב לילך בו אחר הרוב אלא כשהדבר מצוי להיות דבר זה יוצא מן הרוב כמן הקרוב כמו שנרמז בדין רוב טבחי ישראל האמור במקום אחר:"
            ],
            [
                "<b>אף</b> בנמצא בין שני שובכות שביארנו שהולכין אחר המרובה באכלוסין אע\"פ שהוא קרוב לאחר דוקא בשהדבר ניכר שיצא ממנו או מן הקרוב ולא מן האחרים שבתוך אותו תחום כגון שהיה שביל של כרמים מזה לזה שאין דרך לדדות בו אלא אותם הסמוכים להם אבל אם היה דרך הדדה הרי כל השובכות שבתוך תחום זה מצטרפים לרוב וכלם זוכים בו ויש מפרשים בשביל של כרמים זה ענין אחר וזה עיקר:",
                "<b>משל</b> משלו חכמים באשה החדר והפרוזדור והעליה החדר מבפנים בעובי גופה לצד אחוריה והפרוזדור מבחוץ לצד פניה ועליה בנויה על גביהן ולול פתח מעליה לפרוזדור דם החדר טמא והוא המקור ודם העליה טהור אבל הפרוזדור אין לו דמים מצד עצמו אלא או באין מן החדר או מן העליה דרך הלול מעתה נמצא בפרוזדור חזקתו טמא ואע\"פ שהעליה קרובה לפרוזדור יותר מן המקור מ\"מ רוב דמים יוצאין מן המקור והרי היא טמאה ודאית מן התורה לחייב על טומאתה בביאת מקדש ולשרוף את התרומה במגעה ולא סוף דבר בזו שיש בה רוב ומצוי ר\"ל שרוב דמים מן המקור ושיציאת הדמים ממנו מצוי בה תמיד אלא אף ברוב לבד דנין בה כן הואיל ומצוי להיות כן כמו שמצוי להיות מן הקרוב אע\"פ שאינו מצוי יותר:",
                "<b>כבר</b> ידעת בתשע חנויות שכלן מוכרות בשר שחוטה ואחת מוכרת בשר נבלה ולקח מאחת מהן ולא ידע מאיזו לקח שספקו אסור שכל קבוע כמחצה על מחצה הוא נחשב ובבשר הנמצא בשוק הלך אחר הרוב שכל הפורש מן הרוב פורש ולא סוף דבר בשדלתות המדינה פתוחות ורוב סיעות טבחים שסביבותיה ישראלים שיש כאן שני צדדין של רוב להתיר רוב פנימי ורוב חיצון אלא אף בשדלתות המדינה נעולות שהכל תלוי ברוב אחד ואין אנו צריכים לשנים ואע\"פ שבנבעלה ולא ידעה למי נבעלה אמרו במסכת כתבות ט\"ו א' שאינה כשרה לכהנה אלא כשרוב בני העיר אין פוסלין לכהנה בביאתן ושסיעות אחרות באו לשם ממקום אחר שאין ביאתן פוסלת לכהנה שנמצאו לה עכשו שני צדדין להתירה ברוב רוב פנימי ורוב חיצון אין דנין ממנה לדבר אחר מפני שמעלה עשו ביוחסין כמו שיתבאר במקומו:",
                "<b>חבית</b> של יין שצפה בנהר ואין ידוע אם יין כשר אם יין נסך אם נמצאת כנגד עיר שרובה ישראל אע\"פ שרוב סביבותיה גוים כשרה אף בשתיה לדעתנו ויש חולקין בה כמו שכתבנו במסכת ע\"ז ע' ב' בד\"א כשהיו במקומות שבנהר זה באותו שיעור שמסביבותיה עד כאן מכשולות ועקלקלות ויש לנו לדון שאילו באה מן הסביבות אין הדבר מצוי שלא ליטבע מחמת עקלתונות אבל אם לא היו שם מכשולות ועקלתונות אסורה שכל רוב וקרוב הולכין אחר הרוב הואיל וביאתה מן הרוב מצויה כביאתה מן הקרוב וכן הדין להקל ר\"ל בנמצאת כנגד עיר שרבה גוים ורוב סביבותיה ישראל ואין שם עקלקלות ומכשולות וכבר ביארנוה על ידי גלגול במסכת ע\"ז:",
                "<b>ולפי</b> דרכך למדת שכל שבמקום שאין ביאתו מן הרוב מצויה שם הולכין אחר הקרוב והוא שאמרו בשביעי של שקלים מעות שנמצאו בין חלין למעשר קרוב לחולין חולין קרוב למעשר מעשר:",
                "<b>חבית</b> של יין שנמצא בכרם של ערלה הואיל וסביבותיה אינן של ערלה הולכין אחר הרוב ולא סוף דבר ביין שאין דרך לגנוב ממנה ולהצניע בתוכה אלא אף בענבים כן ואע\"פ שהקירוב מוכיח שממנה היו אחר הרוב הולכין הואיל ואין הדבר מצוי בהם לגנוב ממקום אחר ולהצניע בכאן:",
                "<b>נאדות</b> של יין שנמצאו בדרכים אך בין הגפנים אם היו רוב חמרים העומדים לשפות יין להוליכו ממקום למקום ישראלים מותר אע\"פ שקרוב לגוי ואם גוים אסור אע\"פ שקרוב לישראלים ודוקא בגדולים אבל בקטנים חוששין לעוברי דרכים שרובן גוים ואם היו שם גדולים וקטנים הואיל ורוב שופכי ישראל הם כלם מותרין שהגדולים הם הם עיקר המשא והקטנים אין באים אלא להכריע ולהשוות בין המשאות ודברים אלו עם מה שצריך בביאורם כבר כתבנום על ידי גלגול במסכת ע\"ז פרק אחרון:",
                "<b>זה</b> שפסקנו בחבית שצפה בנהר במקום שיש שם עקלקלות שסומכין בה אחר הקרוב דוקא לענין איסור וכמו שאמרו הלכה כרב באיסורי אבל לענין דיני ממונות הואיל והלכה כשמואל בדיני הולכין בה אחר הרוב כשמואל ומעתה לענין מציאה אפילו יש בו סימן הרי היא של מוצאה הואיל ורוב סביבותיה עובדי האלילים שאין אנו מצווין בהחזרת אבדתם ואפילו בא ישראל ונתן סמניה אא\"כ מטעם לפנים משורת הדין כמו שהתבאר בפרק אלו מציאות בשמועת מצא ארנקי כאן ר\"ל במקום שהרבים מצויים:"
            ],
            [
                "<b>המשנה</b> התשיעית והיא גם כן מענין החלק השני ואמר על זה מרחיקין את האילן מן העיר עשרים וחמש אמה ובחרוב ובשקמה חמשים אמה אם העיר קדמה קוצץ ואינו נותן דמים ואם אילן קדם קוצץ ונותן דמים ספק זה קדם ספק לה קדם קוצץ ואינו נותן דמים מרחיקין גרן קבוע מן העיר חמשים אמה לא יעשה אדם גרן קבוע בתוך שלו אלא אם כן יש לו חמשים אמה לכל רוח ומרחיקין מנטיעותיו של חברו ומניח בכדי שלא יזיק מרחיקין את הנבלות ואת הקברות ואת הבורסקי מן העיר חמשים אמה אין עושין בורסקי אלא למזרח העיר ר' עקיבא אומר לכל רוח הוא עושה חוץ ממערבה ומרחיק חמשים אמה אמר הר\"ם הטעם להרחיק אלה מן העיר כדי שיהא מראה העיר יפה וזה שאמרו משום נויי העיר והלכה כאבא שאול ומה שאמר אם האילן קדם קוצץ ונותן דמים כלומר יקוץ אותו מי שקוצץ אותו מבני המדינה ויתן לבעל האילן הדמים ואמר ספק זה וכו' לפי שאילן זה יקוץ על כל אחד משני הפנים בין קדם אילן בין קדמה העיר וכשיקוץ יאמרו לו הבא ראיה והוא קדם וטול דמים ולפיכך אמרנו קוצץ ואינו נותן דמים הסבה להרחיק הגרן מן העיר כדי שלא יגיע הקש והמוץ אל העיר ומה שאמר כדי שלא יזיק הוא טעם ההרחקה הידועה שהיא חמשים אמה כדי שלא יזיק לפי שמפסיד עליו הנטיעות וכמו כן מפסיד עליו החרישה ויעשה הפרי זבל פירוש בורסקי בית העבדנין ומה שייחד רוח מזרחי יש בו שני טעמים ולפי דעתי האחד כי רוח המזרחי נושבת על המיעוט באלה הארצות ר\"ל במערבו של הישוב והם ארץ ישראל ומה שאחריהם לצד מערב וכמו כן בבל והקרוב אליה מרוח המזרח כמהלך חדש או קרוב לזה והשני כי רוח המזרחית יתכן שתתקן באוש ריח הבורסקי ולא יגיע מזה נזק לבני אדם ור' עקיבא לא היה חושש משאר הרוחות אלא רוח מערבית לפי שהיא הרוח שאנו מתפללין לעמתו לפי שההיכל במערב והוא ענין מה שאמר ר' עקיבא שכינה במערב ולפיכך אסור לעשות בו בורסקי במערב ואפילו בתכלית מה שאפשר מן ההרחקה ואין הלכה כר' עקיבא:",
                "<b>אמר</b> המאירי שמרחיקין את האילן מן העיר חמש ועשרים אמה ופרשו בגמ' משום נויי העיר והוא שגנאי הוא לעיר כשרחבה סביבותיה פגומה בערבוב אילנות ובחרוב ושקמה שענפיהם מרובים חמשים אמה אבא שאול אומר כל אילן סרק חמשים אמה ואין הלכה כדבריו אלא אפילו סרק בכ\"ה אמה חוץ מן החרוב והשקמה אם העיר קדמה וכו' כלומר שכל אילן הנמצא קרוב לעיר בתוך שיעור זה קוצצין אותו על כל פנים אפילו קדם האילן לעיר וכל שכן אם קדמה העיר לאילן אלא שהפרש יש בין קדמה העיר לקדם האילן שאם קדם האילן הואיל ולא פשע קוצץ איזה מהם את האילן ונותנין לו בני העיר דמי האילן ואין צריכין ליתן הדמים תחלה שאילו כן יבאו לידי פשיעה מתוך שכל אחד מתרשל מליתן ובעל האילן שותק לפיכך קוצץ תחלה ואח\"כ יהא בעל האילן זריז לבקש מעותיו ואם העיר קדמה קוצץ ואין לו דמים וכן ספק זה קדם ספק זה קדם קוצץ ואין נותנין לו דמים אלא שנוטל עציו והולך שמן הסתם העיר קדמה:",
                "<b>מרחיקין</b> גרן הקבוע מן העיר חמשים אמה מפני שכשהוא זורה ברחת המוץ נכנס על ידי סיוע הרוח ומזיק לבני העיר ומ\"מ הואיל ועל ידי זרייתו הוא הרי הוא נזק הבא מכחו לגמרי ושיערו בהזק זה שאינו מסולק עד שירחיק חמשים אמה וגרן קבוע פירשו בגמ' שהוא כל שתבואתה מרובה עד שהוא צריך לזרות ברחת הא גרן שאינו קבוע והוא כל שאינו צריך לזרות אלא בידיו אין צריך לשיעור כזה אלא בכדי שלא יזיק לפי מה שיראה לדיינין לא יעשה אדם גרן קבוע בתוך שלו אא\"כ יש לו חמשים אמה לכל רוח ומטעם הנזכר ולא סוף דבר להרחיק מבני העיר אלא אף הוא צריך להרחיק מנטיעותיו של חברו שהוא מזיקן במוץ וכל שכן במקשאיו ודלועיו ושאר פירות הרכים שהמוץ נעשה בשדה גלל המזיק והמיבש את הארץ והילכך צריך להרחיק מהם בכדי שלא יזיק והוא חמשים אמה לגרן קבוע או פחות מכן לשאינו קבוע:",
                "<b>מרחיקין</b> את הנבלות ואת הקברות ואת הבורסקי ר\"ל מקום עבוד העורות מן העיר חמשים אמה מפני שריחן רע ואף בהרחקה זו אין עושין בורסקי [אלא] למזרח העיר מפני שרוח מזרחית חמה וממעטת היזק הריח הבא על ידה ור' עקיבא אומר לכל רוח הוא עושה ובלבד בהרחקת חמשים אמה חוץ ממערבה ופירשו בגמ' מצד קדושת המערב שהוא תדיר בתפלה כמו שאמרו שכינה במערב והוא רמז להרחיק עבודת השמש וכמו שאמרו אמר ליה רב ששת לשמעיה לכל רוחתא אוקמן בר ממזרח משום דמודו בה מינאי לא להגביל לו מקום חלילה וכבר ביארנו במקומו שאין תפלה עכשו במזרח אלא מפני שהוא מכוון כנגד מערב ירושלים וכמו שאמרו בגמרא אמר ליה רב חנניה לרב אשי כגון אתון דיתביתו בצפונא דארץ ישראל אדרימו ומ\"מ הלכה כתנא קמא שאין עושין אותו אלא למזרח:",
                "<b>זהו ביאור המשנה ופסק שלה ודברים שנכנסו תחתיה בגמ' אלו הן:</b>",
                "<b>ערים</b> שנתנו ללוים והם שש ערי מקלט ועוד ארבעים ושתים הוצרכו ליתן להם מגרש לכל עיר ועיר והם שלשת אלפים אמה לכל רוח והוא שדרשו מקיר העיר וחוצה אלף אמה סביב וכתוב אחד אומר ומדותם מחוץ לעיר פאת קדמה אלפים באמה וכו' הא כיצד אלף הראשונים מגרש ואלפים שאחריהן לשדות וכרמים:",
                "<b>התבאר</b> במסכת ערכין שאין עושין שדה מגרש ולא מגרש שדה ר\"ל שאין נוטעין או זורעין במגרש כדי לעשותן שדה או גנה אלא מניחין אותן עם העשבים העולין מאליהן לישב בהם ברחבה ולרעות בהן את בהמותיהם ולא מניחין השדות בורות לעשותן מגרש שנאמר ושדה מגרש עריהם לא ימכר אי אפשר לומר לא ימכר שמאחר שאמר גאלת עולם תהיה ללוים למדנו שנמכרות הן אלא מאי לא ימכר לא ישתנה ואע\"פ שלא נתפרש כן אלא בערי הלוים כך הדין בערי ישראל מעתה לא הוצרך במשנתנו להרחיק אילן מן העיר שהרי מוזהר הוא מאליו בכל ערים שבארץ ישראל אף בתוך כל המגרש כל שכן בתוך חמשים אמה ומ\"מ דוקא בערי ארץ ישראל הא בשאר כבושין מיהא צריכים אנו לדין משנתנו ויש פוסקים שלא נאסר בערי ישראל אלא לזרעים הא לאילנות לא הואיל ואף הם ראויים ליישב תחתיהם ובתוך חמש ועשרים מיהא הוצרכנו אף בהם לדין משנתנו ולא יראה כן:",
                "<b>קרפף</b> ולא הוקף לדירה ר\"ל מקום שהקיפוהו שלא לשם דירה אלא לשם גנות ופרדסים אפילו היו שם מחיצות גבוהות עשרה אין מטלטלין בכלו אא\"כ הוא שעור מועט עד סאתים או פחות מכן אבל אם היה בו יותר על סאתים אין מטלטלין בו אלא בארבע אמות (ואפי') [ואם] הוקף לדירה אפילו ביתר מסאתים מטלטלים בכלו ומ\"מ קרפף יתר מסאתים שהוקף לדירה ובנזרע רובו הרי הזריעה מפקעת שם דירה מעליו והרי הוא כגנה ואסור לטלטל בכלו ואם נזרע מעוטו כל שלא הגיע הזרוע ליתר מסאתים אינה מפקעת שם דירה מעליו אבל אם הגיע הזרוע ליתר מסאתים הופקעה שם דירה משם נוטע רבו באילנות הרי היא כחצר שהרי (אין) דרך בני אדם ליטע בחצרותיהם ומותר לטלטל בכלו כמו שיתבאר במקומו:",
                "<b>לענין</b> הרחקת אילן מן הבור אמרו למטה לדעת חכמים שאם הבור קדם קוצץ ונותן דמים ושמא תאמר מה נשתנה מהרחקת אילן מן העיר שאם העיר קדמה קוצץ איזה שירצה מהם ואינו נותן דמים טעם הדבר מפני שהיזק של רבים חמור וכן בספק זה קדם ספק זה קדם אמרו בהרחקת אילן מן הבור שלא יקוץ משא\"כ בהרחקת אילן מן העיר וטעם הדבר מפני שבבור אלו ודאי קדם האילן לא יקוץ הלכך בספקו לא יקוץ אבל בעיר שאפי' קדם ודאי האילן יקוץ שאין בנין העיר נדחית מפני האילן אלא שנותנין לו דמים ספקו נמי יקוץ וכשיבקש את דמיו אומרים לו הבא ראיה שאילן קדם וטול ומ\"מ באילן מן הבור הלכה שאף בבור קדם לא יקוץ כמו שיתבאר למטה:"
            ],
            [
                "<b>המשנה</b> העשירית והכונה להתחיל בה בביאור החלק השלישי בעניני היזק הבא מאדם לחברו על ידי מעשה שהוא עושה בשלו אלא שאין אותו היזק מגיע ממנו לאלתר ואמר על זה מרחיקין את המשרה מן הירק ואת הכרישין מן הבצלים ואת החרדל מן הדבורים ר' יוסי מתיר בחרדל שיכול לומר לו עד שאתה אומר לי הרחק חרדלך מן דבורי הרחק דבוריך מן חרדלי שבאות ואוכלות לגלוגי חרדלי אמר הר\"ם מה שאמר ר' יוסי מתיר בחרדל אין דעתו שיודה לחכמים שמרחיקין משרה וכרישין אבל ר' יוסי סבר שעל הניזק להרחיק את עצמו ולא ירחיק לא בעל המשרה ולא בעל הכרישין ולא בעל החרדל אלא משיגיע לו הנזק לדעת ר' יוסי עליו לעשות מחיצה בינו ובדין המזיק אם הוא יכול ובזה הלכה כר' יוסי ואם הנזק מגיע מן המזיק לניזק בלא אמצעי שר' יוסי שהמזיק בכגון זה חייב להרחיק היזקו וחכמים אומרים על המזיק לסלק את עצמו ולפיכך אמר מרחיקין את המשרה ואמר להם ר' יוסי אמנם חרדל ודבורים כל אחד משניהם מזיק לחברו כי כמו שמזיק החרדל לדבורים ומפסיד דבשו ועושה אותו חריף וחד כמו כן מפסידין הדבורים החרדל ואוכלין אותו ואפילו לדבריהם אין מרחיקין החרדל מן הדבורים ומשרה הוא מקום ששורין הפשתים ומפסיד הירקות כהפסד מימיה וכרישים הם החציר בלשון המקרא ובלשון תלמוד כרתי וכן הוא בלשון ערבי והוא גורע מחום הבצלים כשהוא קרוב להם:",
                "<b>אמר</b> המאירי מרחיקין את המשרה מן הירק ואת הכרישין מן הבצלים מפני שמי המשרה מפסידין את הירק והכרישין מפיגין לטעם הבצלים וכן החרדל מן הדבורים מפני שהחרדל סבה להפסיד הדבש שהדבורים אוכלים מעלי החרדל ומתוך שפיהם חד חוזרות ואוכלין את דובשנן ולא נתפרש בכאן שיעור הרחקה לכל אלו אלא שהכונה בהם להרחיק עד כדי שלא יזיק ור' יוסי מתיר בחרדל ודבורים ופירשו בגמ' הטעם מפני שאומר לו עד שאתה אומר לי הרחק חרדלך מדבורי הרחק אתה דבוריי מחרדלי מפני שדבוריך באות ואוכלות לגלוגי חרדלי וכבר ביארנו עניני משנה זו למעלה בסוגיא שבתחלת הפרק ופסקנו שר' יוסי בכלם הוא מתיר שהרי אין היזק זה של משרה וכרישין מתחיל לבא לאלתר אלא אחר שפסקו מעשיו של מזיק ואין אלו בכלל היזק הנקרא גירי והוא ההיזק המתחיל לבא מיד ולא הזכיר היתר חרדל ודבורים אלא לדבריהם דרבנן כלומר לדידי על הניזק להרחיק את עצמו בכל היזק שאינו בכלל דין גירי ובכל אלו אינו צריך הרחקה ומ\"מ אומר אני שאף לדבריכם שאתם אומרים על המזיק הרחיק את עצמו ראוי מיהא לומר אף לדבריכם שבחרדל ודבורים הואיל ושניהם מזיקים זה על זה שיהא על בעל הדבורים להרחיק את עצמו אם ירצה הואיל ואף הוא מזיק אע\"פ שאין היזק שלו שוה להיזק חברו עד שהשיבו לו חכמים שאין בכאן היזק מבעל הדבורים לבעל החרדל שהגרגירין אינן מוצאות אותן ואם מצד העלים הרי חוזרות וצומחות ומ\"מ הלכה כר' יוסי ואין צריך המזיק להרחיק בכל אלו אלא בשלשה טפחים כמו שביארנו למעלה ומ\"מ אפשר לדקדק ממה שאמר ר' יוסי לחבריו ומה שהשיבוהו שאף בהיזק גירי כל שאף חברו מזיקו באותו ענין בעצמו אע\"פ שאין ההיזק גדול כל כך כהזקו של אחר על המזיק להרחיק את עצמו וכבר בארנו זה למעלה:",
                "<b>זהו ביאור המשנה עם מה שהרחבנו את הדרך בה יותר למעלה ולא נתחדש עליה בגמ' דבר:</b>"
            ],
            [
                "<b>המשנה</b> האחת עשרה והיא גם כן מענין החלק השלישי ואמר על זה מרחיקין את האילן מן הבור עשרים וחמש אמה ובחרוב ובשקמה חמשים אמה בין מלמעלה בין מלמטה בין מן הצד אם הבור קדם קוצץ ונותן דמים אם אילן קדם לא יקצוץ ספק זה קדם ספק זה קדם לא יקוץ ר' יוסי אומר אעפ\"י שהבור קדם לאילן לא יקוץ שזה חופר בתוך שלו וזה נוטע בתוך שלו אמר הר\"ם חרוב ושקמה מתפשטין יונקותיהם בקרקע הרבה וחרוב ידוע ונקרא בלשון ערב כרוב ושקמה הוא עצי תאנה מדברית נקרא בערבי גמיז ומה שאמר בין מלמעלה בין מלמטה בין מן הצד ר\"ל בין שהבור למעלה והאילן למטה בין האילן למעלה מן הבור לפי ששרשיו מתפשטין ומגיעין לקרקע הבור ומרפה עפרו ומה שאמר לא יקוץ לפי שספק ממון חומרא לתובע וקולא לנתבע והלכה כר' יוסי:",
                "<b>אמר</b> המאירי מרחיקין את האילן מן הבור עשרים וחמש אמה שכך שערו חכמים שהתפשטות שרשיו מזיק לבור עד כדי הרחקת שיעור זה ובחרוב ושקמה שענפיהם מרובים עד חמשים אמה בין מלמעלה בין מלמטה כגון שהוא הר משופע והבור למעלה ונוטע למטה או שהבור למטה ונוטע למעלה בין מן הצד כגון שהיה קרקע שוה שהרי אף בבור למעלה ונוטע למטה מ\"מ השרשים מתפשטים בכותלי הבור שבתחתית הבור ומקלקלין אותו ואפילו נטע למטה מתחתית הבור מ\"מ עושים הם תיחוח קרקע שתחתיו ומלקין קרקעיתה של בור אם הבור קדם קוצץ ונותן דמים כלומר אם נטע זה בלא הרחקה ולא היה זה לשם כשבא ומיחה צריך ליתן לו דמים ואין מצריכין אותו לקוץ בלא דמים הואיל ואין זה היזק הבא לאלתר ואם אילן קדם או ספק זה קדם ספק זה קדם לא יקוץ כמו שביארנו הטעם למעלה ור' יוסי אומר אפילו הבור קדם אע\"פ שראוי לו להרחיק אם לא רצה להרחיק רשאי הוא ליטע שזה חופר בתוך שלו וזה נוטע בתוך שלו הואיל ואין כאן היזק גירי שהרי אין כאן עכשו שרשים על הדרכים שביארנו למעלה והלכה כר' יוסי:",
                "<b>זהו ביאור המשנה ודברים שנכנסו תחתיה בגמ' אלו הן:</b>",
                "<b>כל</b> שעושה בשלו דבר שמחמת אותו דבר כותלי בית חברו מתנדנדין כגון רוב המייה שהם דכים במדוכות על גבי קרקע או קולות אחרים הואיל ולאלתר הכותלים מתנדנדים הרי זה גירי ומצריכים את המזיק להרחיק ומ\"מ אם הנדנוד מועט ביותר אין חוששין לו וכיצד משערין אותו מניחין סמוך לכותל חבית אחת ומניחין כסוי של עץ על החבית בלא שום חבור בטיט ואם אותו הכסוי מתנדנד מחמת הקול יש לחוש בו לנדנוד הכותלים ומרחיקים את המזיק ואם אין הכסוי מתנדנד כלל אע\"פ שאנו רואים את הכותלים מתנדנדים אין חוששין לו כלל היה דבר זה נדנוד הראוי לחוש לו ונפל הכותל מחמת נדנוד זה גדולי המחברים כתבו שהוא חייב וכן כתבוה רבותינו הצרפתים שאין זה גרמא כסלם לשובך שפטרנוהו מלשלם אחר שאין גוף המעשה מזיק אלא הרי הוא בא מגוף מעשה שלו ואפילו קדם מקום זה העשוי לדיכה זה קודם שיבנה זה הכותל אין קדימה מועילתו בכך ויש שהוציאו דבר זה ממה שאמר בכאן עני והעשיר הוא ולא היו סבורים שיבנה ונמצאו כעושים ברשות:"
            ],
            [
                "<b>הרי</b> שהיה נופץ את הפשתן והיה פסולת הולך מכחו ומזיק לבני אדם הרי זה גירי ומצריכין אותו להרחיק משם ולא סוף דבר כשהוא נופץ פשתנו סמוך כל כך עד שמכחו הולך הפסולת ומזיק אלא אפילו היה רחוק אלא שהרוח מוליכה ומזקת הרי זה כזורה בשבת ורוח מסייעתו שהוא חייב אף בזו אע\"פ שהרוח מוליכה הואיל ומתחת ידו מוליכה צריך להרחיק ואם הזיק חייב ומ\"מ גדולי הפוסקים כתבו שלא השווה לזורה ורוח מסייעתו אלא לענין איסור כלומר שמצריכין אותו להרחיק שגרמא בנזקין אסור כמו שביארנו אבל אם הזיק פטור ואינו דומה לזרייה שבגורן שבזריית גורן כחו הוא לגמרי אבל זה על הקרקע הוא נופץ ואין זה כחו לגמרי ומ\"מ נראין הדברים כדעת ראשון ומה שמחלוקת זו תלוייה בו כבר כתבנוהו בפרק הכונס צאן לדיר:",
                "<b>גץ</b> ר\"ל שביב אש היוצא מתחת ידי הפטיש ונתאחז בפשתן העובר ברשות הרבים והזיק חייב שהיה לו ליכנס בתוך שלו עד שלא יזיק כמו שביארנוה בפרק הכונס צאן לדיר:",
                "<b>המשנה</b> השתים עשרה והוא מענין החלק השלישי במה שאין הנזק בא לאלתר ומ\"מ כבר כללנוה למעלה בדין גירי לא יטע אדם אילן סמוך לשדה חברו אא\"כ הרחיק ממנו ארבע אמות אחד גפנים ואחד כל אילן היה גדר בנתים זה סומך לגדר מכאן וזה סומך לגדר מכאן היו שרשים יוצאים לתוך שדה של חברו מעמיק שלשה טפחים כדי שלא יעכב המחרישה היה חופר בור שיח ומערה קוצץ ויורד והעצים שלו אמר הר\"ם אומר כי כשיהיה בשדה חברו אילן לא יטע אילן סמוך לו אלא אם כן הרחיק ארבע אמות וכן אם היו בשדה חברו גפנים לא יטע גפנים סמוך לו אלא אם כן הרחיק ארבע אמות וזה בארץ ישראל אבל בשאר ארצות אין מרחיקין את הגפנים מן הגפנים אלא שתי אמות לפי שבארצות השמנות יתפשטו שרשיהם בקרקע ואם היה שדה חברו גפנים ובא לסמוך לו שדה האילן מרחיק ארבע אמות בכל מקום שמה שאמר מעמיק שלשה הוא בעל השדה שיצאו שרשיה לתוך שדהו יעמיק שלשה ויקוץ מה שימצא ואינו חושש וכשירצה בעל השדה לחפור בשדהו בור ושיח ומערה יקוץ כל מה שימצא משרשי אילני חברו והעצים שלו ובלבד שיהיה הבור שחפר רחוק משדה חברו שש עשרה אמות ואם היה בינו ובין אילן חברו פחות מזה העצים לבעל האילן:",
                "<b>אמר</b> המאירי לא יטע אדם אילן סמוך לשדה חברו אא\"כ הרחיק ממנו ארבע אמות אחד גפנים ואחד אילנות ופירשו בגמ' דוקא בארץ ישראל אבל בבבל שתי אמות ודוקא בגפנים לגפנים אבל אילנות לאילנות ואילנות לגפנים וגפנים לאילנות אף בבבל צריך לארבע אמות ואם היה גדר בנתים זה סומך לכאן וזה סומך לכאן היו שרשים אלו מתפשטין לתוך שדה ראובן מעמיק שלשה טפחים וקוצץ כדי שלא יעכב המחרישה ואינו מעמיק עוד לקציצה זו הואיל ואיני צריך לחפור שם בור ואם היה חופר בו בור שיח ומערה קוצץ בכל מה שימצא ואף העצים שלו ופירשו בגמ' שאין העצים שלו אלא בכל שמוצא מהם חוץ לשש עשרה אמה הא כל מה שימצא מהם בתוך שש עשרה אמה הוא לבעל האילן שעד כאן יניקת האילן והרי הן כגוף האילן:",
                "<b>זהו ביאור המשנה וכן הלכה וכבר הארכנו בביאורה למעלה ודברים שנכנסו תחתיה בגמ' אלו הן:</b>",
                "<b>הרי</b> שנטע ולא הרחיק כראוי כבר ביארנו למעלה שכופין אותו לקוץ ואם הרחיק כראוי אינו כופהו לקוץ אפילו היה בא לו היזק אחר מצד האילן הנטוע והוא שהיו באים שם עופות בסבתם ויורדים ממנו לשדה הסמוכה לו ואין זה אלא גרמא מעתה ראוי לתמוה על מעשה שבסוגיא זו באחד שהיו לו דקלים על מצר כרמו של חברו והיו עופות באים עליהם ויורדים משם לכרם ואמר בעל הכרם לבעל האילן שיקצוץ אחר שלא הרחיק כראוי להרחקת אילן מגפנים והוא ארבע אמות והשיבו שמאחר שיש סרך איסור בקציצת האילן והוא שאמרו דיקלא דטעין קבא אסיר למיקצייה לא יקוצנו אלא שאם ירצה הוא לקוץ יקוץ וכי מאחר שמן הדין היה לו לקוצו מה סרך איסור יש כאן ועוד מה הוצרך להזכרת היזק העופות אחר שלא הרחיק כראוי ואי אפשר לומר שכבר הרחיק כראוי שאם כן אף בהיזק עופות אין כופהו לקוץ ועוד שהרי השיבו אבל אילנות לגפנים בעינן טפי ומתוך כך יראה לי שאם נטע ולא הרחיק אין כופין אותו לקוץ מצד השרשים אלא שחופר בתוך שלו וקוצץ שרשיו כפי צרכו וזהו שנשנית משנה זו בלשון לא יטע כלומר לכתחלה ומ\"מ כל שנולד לו היזק אחר חייב לקוץ אם הוא גירי ואם אינו גירי אינו חייב לקוץ ומעתה נראה לי בביאור המעשה שהיה המוחה דנו בדין גירי מצד שלפעמים עולה הוא באילן והעופות מפרחין מצדו ומזיקין והיה בעל האילן חולק בזה לומר שאין זה גירי ומתוך שהיה הדבר נשאר אצלם בספק לא היה רוצה ליכנס לחשש איסור מספק אלא שהרשהו שיקוצנו ולמדנו שכל שהדין ברור לקוץ שכופהו לקוץ ואינו יכול לומר לו שיקוצנו הוא ואפשר לפרש שכל שלא הרחיק צריך לקוץ אלא שזה כבר החזיק וכשנתחדש היזק זה טען לו מצד היזק זה המתחדש ויראה לי לפרש עוד שהוא הרחיק ארבע אמות והיה בעל הכרם טוען שכל שמאילנות לגפנים טעון הרחקה יתרה עד ולא יהא טיסת העופות מצויה משם לכרם והיה חולק עמו בעל האילן בזה ומתוך כך לא רצה לקוצו וכן הלכה אלא שמדרך כבוד הרשהו לקוץ וכן הדברים נראין:",
                "<b>הרי</b> שנטע אילן סמוך לשדה חברו ונתפשטו שרשיו לשדה חברו שהוא יכול לקוץ אם היה מתקלקל בחפירתו תשמיש של רבים כגון שהיה שם שביל של כרמים וכיוצא בו אין מרשין אותו בכך שכל מצר שהחזיקו בו רבים אסור לקלקלו ואיסור זה פירושו שאסור והדין ביד האחרים למחות ומ\"מ דוקא במה שהוא באותו התחום שהרבים משתמשין בו והוא שאמרו בכאן אמאי לא אמרי ליה כאן בתוך שש עשרה אמה וכו' ויראה לי לפרש בה כלומר שלא נאמר מצר של רבים אסור לקלקלו אלא בתחום שלהם והוא שש עשרה אמה שהוא שיעור רשות הרבים ודכותה הכא בכל מה שהוא כנגד השביל לבד ומ\"מ יכולנו לקוץ כל מה שהוא משפת השביל ולפנים ולאו דוקא שיתבאר בכאן שלא יהא רשאי לקוץ אלא מה שמשש עשרה ואילך ויש מפרשים שאף בזו היה דעתו שלא לקוץ אלא לאחר שש עשרה ואין זו כלום שכבר ביארנו שבתוך שש עשרה קוצץ אלא שהעצים לבעל האילן אלא שהם חולקים בזו ואין דבריהם כלום וכן יש מפרשים שמצר זה לא החזיקו בו רבים אלא הוא לבדו והיה טוען שכבר החזיק וכשם שאם החזיקו בו רבים החזיקו כך ביחיד והיה מתכוין האחר להשיבו שלא החזיק אלא לתוך שש עשרה שיש לו יניקה שאע\"פ ששרשי האילן מתפשטין עד עשרים וחמש אמה אין יונקין אלא עד שש עשרה אמה ואין זה כלום שאין חזקה אלא שלא לקוץ את האילן אבל שלא לחפור בשלו בכדי צרכו אין כאן חזקה ועיקר הדברים כמו שפירשנו:",
                "<b>גאוני</b> ספרד כתבו שזה שהוצרכנו להרחיק מאילנות לגפנים עד ארבע אמות דוקא בשקדמו הגפנים אבל אם בשעה שנטע האילן לא היו גפנים בסמוך לו בשדה חברו אין מצריכין אותו להרחיק אלא אומר לו כשתהא אתה נוטע כרמך הכנס בתוך שלך כשיעור שמירת הנזק ואם באו שניהם ליטע כאחד זה אילן וזה גפנים וטען בעל גפנים על חברו שירחיק ורצה הוא להרחיק שתי אמות כדין מאילן לאילן ואומר לו אם אתה רוצה ליטע גפנים הכנס שתי אמות בשלך כדי שיתרחק אילן מן הגפנים ארבע אמות אם שניהם קרקע הראוי לאילנות הדין עם בעל האילן ואם זה של בעי הגפן ראוי לגפנים יותר או שראוי לזה ולזה הואיל ואינו משנה כופין את חברו להרחיק ארבע אמות ולא עוד אלא אפילו בראשונה ר\"ל שבא בעל האילן ליטע ואין האחר רוצה ליטע עכשו כלום יכול לומר לו באותה שעה הרחק ארבע אמות שלמחר אני נמלך ונוטע גפנים כענין הבא לסמוך בצד המצר ומ\"מ כל ששניהם באין כאחד ליטע או זה ליטע וזה לעכב ממצעין את ההרחקה בנתים ואם נטע אחד מהם תחלה ולא מיחה בו חברו כשיבא הוא ליטע מרחיק כל השיעור בשלו:"
            ],
            [
                "<b>שרשי</b> אילן של הדיוט המתפשטים בקרקע של הקדש כל שבתוך שש עשרה אמה לאילן לא נהנין ולא מועלין וכל שאחר שש עשרה אמה מועלין בהם ושרשי אילן של הקדש המתפשטין בקרקע של הדיוט כל שבתוך שש עשרה אמה לאילן מועלין בה וכל שאחר שש עשרה אמה לא נהנין ולא מועלין וכל שאמרו מועלין בו לא סוף דבר במה שהיה שם בשעת ההקדש אלא אף בגדולים הבאים לאחר ההקדש שיש מעילה בגדולים כמו שיתבאר במקומו מעתה הקדיש אילן ואח\"כ הוציא פירות כל פירותיו הקדש וכן כיוצא בזה:",
                "<b>אילן</b> הסמוך למצר של שדה חברו בתוך שש עשרה אמה אע\"פ שזה יונק משדה חברו אין זה נקרא גזלן ומעתה מביאין ממנו בכורים ואפשר לומר בו אשר נתת לי ואפילו סמך בכדי שהוא צריך להרחיק כגון תוך ארבע אמות אין יניקתו מ\"מ מונעתו שלא להביא ממנו בכורים וכן אילן שנופו נוטה על שדה חברו שעל מנת כן הנחיל יהושע לישראל את הארץ שלא יקפידו זה על זה בדקדוקים אלו:",
                "<b>בזמן</b> שבית המקדש קיים הוסיפו חכמים בדין שביעית שיהו מתחילין באיסורה ערב שביעית ולא יהו חורשין בששית אלא בשדה אילן עד עצרת ובשדה לבן עד הפסח ומ\"מ נטיעה והברכה והרכבה אף בזמן הזה אסורות בערב שביעית אא\"כ נקלטה שלשים יום קודם ראש השנה והוא שניטעה או הוברכה והורכבה שתי שבתות קודם אלול שסתם קליטה שתי שבתות:",
                "<b>נטיעות</b> הרכות הקרובות לבא לידי הפסד כשמתרשלין בעבודתם אף בזמן שבית המקדש קיים התירו חכמים לחרוש להם בתוספת שביעית בכדי יניקתם כדי שלא יפסדו עד ראש השנה ושיעור יניקתם מפורשת להם מהלכה למשה מסיני לעשר נטיעות בית סאה שהוא חמשים על חמשים כשנטיעתם משוערת באותו בית סאה בשוה וכן כל נטיעה לפי חשבון זה והוא שאמרו עשר נטיעות מפוזרות בבית סאה חורשין כל בית סאה בשבילן עד ראש השנה ופירוש מפוזרות הוא שהם מפוזרות שם לארכו ולרחבו כלן בשוה הא אם היו שם יותר מעשרה בבית סאה אסור לחרוש בשבילם שמתוך שאין יניקתם מספקת הרי הם כעקורים ואם אין שם עשרה אין חורשין כל בית סאה אלא בכדי מה שצריך להם לפי חשבון זה ונמצאת למד שהנטיעה אין יניקתה מתפשטת בסביבותיה אלא בכדי קרקע שיש בשבורו מאתים וחמשים אמה שהרי שבורן של חמשים על חמשים אינן אלא אלפים וחמש מאות:",
                "<b>אבל</b> אילנות הגדולים יונקים ביותר שאע\"פ שאדם נוטע הילדות עשרה בבית סאה מ\"מ אחר שנשלם גדולן אדם עוקרן ומרחיב את מקום מטען עד שיעור שלשה לבית סאה והוא שאמרו בשדה אילן שביארנו שחורשין בו ערב שביעית עד עצרת איזהו שדה אילן כל שלשה אילנות לבית סאה המפוזרין שם לארכו ולרחבו בשוה ואפילו היו של שלשה בני אדם מצטרפין להיות שדה אילן ולחרוש כל בית סאה בשבילן עד עצרת של ששית אלא שיש בזו תנאים אחרים יתבארו במקומם ואם לאו אין חורשין אלא בכדי צרכן והוא תחתיו וחוצה לו כמלא אורה וסלו והשאר נדון כשדה לבן ואין חורשין אותו אלא עד הפסח:"
            ],
            [
                "<b>נמצאת</b> יניקת אילן הגדול מתפשטת בסביבותיו קרקע ששבורו שמנה מאות ושלשים ושלש אמות ושליש אמה שהוא שליש של אלפים וחמש מאות שהוא שבור בית סאה מעתה ראוי לך לשאול היאך אמרנו שיניקת האילן שש עשרה אמה לכל רוח ונמצאת יניקתו שלשים ושתים על שלשים ושתים שהם בשבור אלף ועשרים וארבע אמות תדע שלא אמרו שש עשרה ברבוע אלא בעגול שנמצאו אלכסוניו מתחסרין מן החשבון והעגול חסר ממרובעו רביע ונמצא שבור יניקתו שבע מאות וששים ושמנה ואע\"פ שחשבון המשנה יתר ששים וחמש אמות ושליש אמה בשבור שהוא קרקע חצי אמה לכל רוח שחצי אמה לכל רוח הוא לכל אמה על אמה ואתה צריך להטיל אמה על אמה זו על שלשים ושתים ויש לך לחשוב שלשים ושלש על שלשים ושלש ויעלה שבורן תתרפ\"ט שהם ס\"ה יתר על תתרכ\"ד שהוא חשבון שלנו ושליש אמה שנשארה לא דקדקו להזכירה ואף בזו אין חשבון שבור חצי אמה זה מצומצם עם חשבון משנתנו אלא כשלא תטול משבור חצי אמה זו רביע וכן הדין שלא נטלת את הרביע לא מן התתרכ\"ד הבאים מחשבון עולא על הס\"ה הבאים מחשבון משנתנו אי אתה נוטל מהם רביע שהרי חשבון משנתנו ברבוע הוא נאמר והרי הוא כאלו אמר צריך אתה להוסיף ס\"ה היתרים שהם שבור תוספת חצי אמה לכל רוח כשלא תטול מהם רביע אחר שכלו ממקום שלא נטלה מהם רביע שכל אחד מן החשבונות אתה דן להם כממקום שבאו וא\"כ תתרכ\"ד של עולא אתה נוטל מהם רביע אבל הס\"ה הבאים מחשבון משנתנו אי אתה נוטל מהם כלום שהרי אין התנא נוטל מעיקר חשבונו כלום:",
                "<b>וגדולי</b> המפרשים כללו בחשבונו של עולא מקום האילן לאמה על אמה ופירשו שש עשרה לכל רוח חוץ ממקום האילן ועם מקום האילן הם ל\"ג על ל\"ג והם תתרפ\"ט וכשתטול מהם רביע נשארו תתי\"ז פחות רביע שנמצאת חשבון משנתנו יתר לכל אילן י\"ו אמה ושליש אמה ורובע אמה כמה שיש מתתי\"ז פחות רביע עד תמני מאה ותלתין ותלתא ותילתא ומה שנזכר כאן פלגא אמתא פירושו על חשבון משנתנו כלומר שכשתצטרף יתרון זה של משנתנו לשלשה האילנות יעלה חמשים אמה פחות רביע שהרי שלשה פעמים י\"ו הם מ\"ח ושלש פעמים שליש אמה הם אמה והם מ\"ט ושלשה פעמים רביע אמה הם אמה פחות רביע אמה וכשאתה נוטל רצועה של חצי אמה כמין גאם לחשבון בית סאה על פני מזרח ודרום נמצא עולה כשיעור זה שהרי בית סאתים מרובע הוא חמשים על חמשים וכשתטול משם רצועה של חצי אמה כמין גאם נמצאו חמשים אמה שלימות פחות רביע ואותו רביע החסר הוא של קרן מזרחית דרומית שמאחר שנחשב למזרח ברוחב חצי אמה אי אתה מונהו בצד הדרום ונמצא חסר חצי אמה על חצי אמה שהוא רביע אמה שהרי אמה מרובעת הוא אמה על אמה וחציה הוא אמה על חצי אמה ונמצא רביעיתה חצי אמה על חצי אמה והרי החשבון מכוון ומה שאמר אכתי פש ליה פלגא דאמתא פירושו שהמשנה מוספת ביניקת האילנות פלגא דאמתא כמין גאם לשלשה האילנות ויש מחליפין את הגרסאות כדי לצמצם את החשבון בדרך אחרת ואין צרך בכך ונמצא מ\"מ שאינו יונק שש עשרה לגמרי אלא שלא דקדק בחשבון כל כך הואיל וחסרון דקדוקו לא היה אלא להחמיר שהרי אף לדעתו היה מחייבו בבכורים בפחות משיעור המשנה:",
                "<b>הקונה</b> שלשה אילנות בתוך שדה חברו בסתם קנה קרקע הראויה להם והוא מלא אורה וסלו ואם קנה שתי אילנות אין לו קרקע כלל ואם יבש האילן או נקצץ הולך לו בפחי נפש מעתה הקונה שתי אילנות בשדה חברו מביא ואינו קורא ובאילן אחד אינו מביא כלל ואם קנה שלשה מביא וקורא קנה אילן וקרקעו מביא וקורא:",
                "<b>קרקע</b> כל שהוא חייב בהנחת פאה ובהבאת בכורים ובוידוי שלהם ר\"ל קריאת הפרשה ואי אתה מפרשה בוידוי מעשר שאין המעשר תלוי בקרקע שאפילו לקח טבל מן השוק ועשרו מתודה עליו וכן קרקע כל שהו ראוי לכתוב עליו פרוזבל שלא תקנו פרוזבל אלא בשיש ללוה קרקע כמו שיתבאר במקומו והואיל ויש לו קרקע כל שהוא כותבין עליו פרוזבל וכן ראוי לקרקע זה להיות נקנין מטלטלין על גבו והמטלטלין נקנין על גב קרקע אע\"פ שאין צבורין בתוכו כמו שיתבאר במקומו:"
            ],
            [
                "<b>שבעת</b> המינין כלם טעונין בכורים ולא שאר המינין ושבעה המינין הם חטה ושעורה ענבים ותאנים רמונים וזיתים ותמרים ושאר המינין לא נתחייבו בבכורים כלל ואם הביא מהם לא נתקדשו כמו שיתבאר במקומו:",
                "<b>התרומות</b> ומעשרות אין נוהגות מן התורה אלא בארץ התבאר במקומו שהאילן הנטוע בארץ ונופו נוטה לחוצה לארץ או שהדבר בהפך הכל הולך אחר העיקר היו מקצת שרשיו בארץ ומקצת שרשיו בחוצה לארץ הרי זה טבל וחולין מעורבין ואין סומכין על הברירה לפטור כל שבצד חוצה לארץ ולחייב כל שבצד הארץ שהיניקה מתבלבלת מזה לזה ואפילו היה סלע מפסיק באמצע הואיל ונעשה אחד מלמעלה הרי האויר חוזר ומבלבל את הכל ונעשה הכל מעורב:",
                "<b>המשנה</b> השלש עשרה והכונה לבאר בה ענין החלק הרביעי בקצת נזקים הבאים מאליהם על איזה צד הנזוקים יכולים לסלקו ואמר על זה אילן שהיה נוטה לתוך שדה חברו קוצץ שלא יהא מעכב המרדע על גבי המחרישה ובחרוב ובשקמה כנגד המשקולת בית השלחין כל האילן כנגד המשקולת אבא שאול אומר כל אילן סרק כנגד המשקולת אמר הר\"ם פירוש מרדע הוא עץ המלמד שיש בשני קצותיו שני ברזלים ומנהיגים בו הבקר בעת החרישה ומחרישה הוא שיש בקצתו שיני ברזל וכאלו אמר גבה המרדע כשהוא עומד על המחרישה שראשו הברזל ובית השלחין היא ארץ עיפה וצמאה והיא שאין לה נהר וצל האילנות מזיק לה לפי שמונע הטל ממנה ולפיכך אמר כל האילן כנגד המשקולת וטעם כנגד המשקולת ההשואה כלומר שיקוצו הענפים כנגד המצר שבין שני השדות ואבא שאול חולק על מה שאמר בחרוב ובשקמה כנגד המשקולת למיעוט תועלתו לפי שאילן סרק הוא כל אילן שאינו עושה פירות כמו האורן והברוש והדומה להם ואין הלכה כאבא שאול:",
                "<b>אמר</b> המאירי אילן הנוטה לתוך שדה חברו קוצץ מלא מרדע ר\"ל קוצץ מן הענפים הנוטים לתוך שדהו מאותן התחתונים עד שיוכל להעביר תחת הענפים הנשארים כל גובה המרדע שלא יעכבוהו מהוליך מחרשתו לשם ומלהרים את המרדע להכות בו את הצמד ואם היה אילן זה חרוב ושקמה שצלם מרובה וקשה לשדה קוצץ כנגד המשקולת ר\"ל כנגד קו השוה למצר המחלק בין התחומין עד שלא ישאר מן הנוטה כלום דכל דבר שאדם מדקדק במדידתו על ידי משיחה נקרא משקולת על שם שקו הידוע לאומנין נעשה בחוט על ידי משקולת של עופרת ובו מכוונין כל מדידותיהם וכן אם היה נוטה על בית השלחין אפילו בשאר אילנות קוצץ כנגד המשקולת אבא שאול אומר כל אילן סרק כנגד המשקולת שירשו בגמ' שהוא חוזר לראש המשנה ר\"ל בבית הבעל שלדעת תנא קמא אינו קוצץ כנגד משקולת אלא בחרוב ושקמה ולדעת אבא שאול בכל אילן סרק כן והלכה כתנא קמא:",
                "<b>זהו ביאור המשנה וכלה הלכה היא ולא נתחדש עליה בגמ' דבר:</b>",
                "<b>המשנה</b> הארבע עשרה והכונה בה להשלים ענין החלק הרביעי ואמר על זה אילן שהוא נוטה לרשות הרבים קוצץ שיהא גמל עובר ורוכבו ר' יהודה אומר גמל טעון פשתן או חבלי זמורות ר' שמעון אומר כל אילן סרק כנגד המשקולת מפני הטומאה אמר הר\"ם ר' יהודה אומר טעון פשתן בלי רוכב הוא פחות שיעור רבנן ומאמר ר' שמעון מפני הטומאה ר\"ל טומאת האהל שמאהיל על כזית מן המת וכיוצא מן הדברים המטמאין באהל ויטמא האדם העובר תחת אותן הענפים כמו שיתבאר במקומו ממסכת אהלות והלכה כתנא קמא בלבד:",
                "<b>אמר</b> המאירי אילן הנוטה לרשות הרבים עד שמעכב מהלך העוברים הרי העובר יכול לקוץ מן הענפים התחתונים עד שיהא גמל ורוכבו עליו יכולים לעבור בקומה זקופה ר' יהודה אומר טעון פשתן או זמורות ויתבאר בגמ' שהוא שיעור מועט מגמל ורוכבו ומ\"מ כל שגמל טעון פשתן יכול לעבור אין חוששין לגמל ורוכבו שהרי יכולים לעבור על ידי גחינת הרוכב ר' שמעון אומר שאף כל העליונות הוא קוצץ עד שיהא הכל נקצץ כנגד המשקולת מפני הטומאה ופירשו בגמ' מפני אהל הטומאה ר\"ל שמא כזית מן המת נקבר תחת הענף ולא נודע מקומו ודרך הולכי דרכים לנוח תחת האילן ומתאהלים שם עם טהרותיהם אבל אין לפרש מפני הטומאה שנחוש להיות עורב מביא כזית מן המת בפיו ומעמידה על הענף וזה עובר תחתיו שחששא זו דיו לעשות דברים המיראים את העורבים ושאר העופות שלא לנוח שם ודברים אלו נקראים דחלולי מלשון יראה שתרגומו דחלא אלא שלא נאמר אלא לענין חשש כזית מן הטומאה קבור ומ\"מ הלכה כתנא קמא ואינו קוצץ כנגד המשקולת אלא כשיעור גמל ורוכבו ושמא תאמר והרי חוזרין וגדלין לאחר זמן והיה לנו להתירו לקוץ בכדי שלא יחזרו ענפיו ויגדלו פירשו בגמ' שהנזקין אין חוששין להם אלא להיזק הבא מהם עכשו בכל היזק שאם יבא לאחר זמן אדם יכול לסלקו כגון זה שאם יגדלו אף הוא חוזר וקוצץ ולא חששו להזק העתיד לבא אלא לאותם שאם יבאו לאחר זמן אי אפשר לסלקן כהרחקת אילן מן הבור והדומים לו ולא סוף דבר שאי אפשר לסלקו אלא אף בכל שאין הדבר מצוי לסלקו והוא שאמרו בגמ' שאין עושין חלל תחת רשות הרבים ואע\"פ שהוא מכסה אותן בכסוי חזק עד שעגלה טעונה אבנים יכולה להלך לשם אסור פעמים שתפחת ואין בני רשות הרבים מרגישין עד שנעשה כמו שיתבאר בפרק חזקת הבתים אבל אילן הנוטה אדם רואהו תמיד ותכף שענפיו מתחילין ליגדל אף הם קוצצים מעט מעט:",
                "<b>זהו ביאור המשנה ופסק שלה עם מה שנתחדש בה בגמרא ולא נתחדש עליה עוד בו דבר:</b>",
                "<b>ונשלם</b> הפרק ת\"ל:"
            ],
            [
                "<b>חזקת</b> הבתים וכו' כבר ביארנו בראש המסכתא שכונת זה הפרק אמנם היא בביאור עניני החזקות ר\"ל המחזיק בנכסי אחרים וטוען שהם שלו בטענת מכירה וכבר עמדו הנכסים בידו זמן ידוע שחזקתו מועלת בכך וזו היא הנקראת חזקת טענה וכן שמחזיק בקצת דברים שהיה חברו יכול למחות בידו מצד היזק המגיע לו בכך ולא מיחה והרי זה טוען שזכה בה מצד מחילה והיא הנקראת חזקת מחילה או שלא טען כיום אלא שעמד שם והיא מהדברים שאין עשויין לימחל והיא חזקה שאין עמה טענה ושאר דינין שבעניני החזקות ועל זה הצד יחלקו עניני הפרק לשבעה חלקים הראשון לבאר בדין חזקת טענה איזה זמן מועיל לכך ועל איזה צד הוא משתמש בה אותו זמן שתהא החזקה מועלת ואם כל הדברים שוים לשיעור זמן זה השני להודיע שיש צדדין שאין חזקה מועלת מצד שאין בעל הקרקע במקום שיוכל למחות ולבאר הארצות שהם חלוקות זו מזו לענין זה עד שאם הוא באחת מהן והמחזיק באחרת לא תהא החזקה מועלת השלישי לבאר שיש צדדין אחרים שאין החזקה מועלת הן מצד שאין שם טענה הן מצד שיש בין המחזיק ובין בעל הקרקע סבה שאין בעל הקרקע מקפיד בחזקתו הן מחמת קורבה הן מחמת צדדין אחרים הרביעי שיש חזקה אחרת שאינה בכלל אלו החזקות והיא חזקת קנין ר\"ל שהקרקע נקנה בה כגון נעל וגדר ונמצאו מ\"מ שלשה מיני חזקה חזקת טענה וחזקת מחילה וחזקת קנין החמישי בעדות חזקה שהוכחש או הוזם היאך הוא דינו הששי בדין חזקה שאין עמה טענה אלא שטוענין בה חזקת מחילה לאיזה דבר תועיל חזקה זו ולאיזה דבר לא הועיל השביעי יתגלגל בפרק זה שלא מכונת הפרק והיא מקצת עניני החלק הראשון בדיני היזק ראיה בשתפין שרצה אחד מהם לפתוח בחצר שיש לו בה שתפות או בחצר אחרת ויתגלגל עם זה בקצת דברים שבעל הבית רוצה להשתמש ברשות הרבים על איזה צד רשאי בכך ועל איזה צד מוחין בידו זהו שרש הפרק דרך כלל אלא שיבאו בה הרבה דברים על ידי גלגול כמשפט סוגית התלמוד על הדרך שקדם:",
                "<b>והמשנה</b> הראשונה ממנו תכוין לבאר עניני החלק הראשון והוא שאמר חזקת הבתים והבורות והשיחין והמערות והמרחצאות והשובכות ובית הבדין ובית השלחין והעבדים וכל דבר שהוא עושה פירות תדיר חזקתן שלש שנים מיום ליום שדה הבעל חזקתה שלש שנים ואינה מיום ליום ר' ישמעאל אומר שלשה חדשים בראשונה ושלשה באחרונה ושנים עשר חדש באמצע שהם שמנה עשר חדשים ר' עקיבא אומר חדש אחד בראשונה וחדש אחד באחרונה ושנים עשר חדש באמצע שהם ארבעה עשר חדש אמר ר' ישמעאל בד\"א בשדה לבן אבל בשדה אילן אסף את תבואתו מסק את זיתיו וכנס את קייצו הרי אלו שלש שנים אמר הר\"ם טעם אלו השלש שנים לפי שאדם שומר שטר המכר או של מתנה שנה ראשונה ושניה ושלישית לא יותר אחר כן לא ישים לבו לשטר ואם אבד השטר לא יאבד ממונו ולפיכך כשיביא ראובן ראיה שאכל פירות זה השדה שלש שנים רצופות תתקיים בידו אותה השדה ואע\"פ שהיתה אותה השדה ידועה לשמעון ויש עדים לשמעון שהיא ידועה לו טענת ראובן שטוען שלקחה ממנו נאמן בזה ולא נאמר לראובן הבא שטרך על כל פנים לפי שאבדו ואנחנו נאמר לשמעון אם לא מכרת לו כמו שאתה טוען למה הנחתו לאכול פירותיו ואם אמר לא ידעתי לפי שהלכתי בדרך רחוקה נאמר לו בתוך זמן שלש שנים אי אפשר שלא הגיע לך הדבר שפלני משתמש בשדך ואוכל פירות ובשעה שהגיע לך הדבר היה לך למחות באיזה מקום שתהיה לפי שמעקרנו מחאה שלא בפניו הויא מחאה ואי אפשר שלא הגיע אליו הדבר לשמעון שראובן אוכל פירות שדהו לפי שחברך חברא אית ליה וחברא דחברך חברא אית ליה וענין המחאה שאמר לשנים דעו כי אני לא מכרתי קרקע פלני לפלני ולא נתתיו לו במתנה אבל הוא אוכל פירותיו כמו שאמרו לי בתורת גזלנות וכיון שלא עשה כן נתקיימה החזקה וזה כשלא יהיה חירום שאין השיירות מצויות מחמת מלחמות וכיוצא בהם אבל אם הדרכים נפסקים יש לו לטעון לא הגיע לי דבר ומה שאמר העבדים יש בם חזקה הלכה היא ואע\"פ שאמרנו הגודרות אין להם חזקה הוא קורא הגודרות כל דבר שהוא מתנועע מעצמו והם בעלי חיים כי כשיהיה זה העבד ידוע שהוא לאיש פלני או זה השור ואח\"כ אנו רואים אותו בבית איש אחר לא תהיה לשני חזקה לפי שנאמר הוא הולך ובא לזה מחמת עצמו אבל אמרו אין להם חזקה לאלתר אבל יש להם חזקה לאחר שלש שנים שמנה עשר חדש רצופות וכמו כן ארבעה עשר חדש לדעת ר' עקיבא והטעם לכל אחד מהם בזה כדי שיאכל שלש תבואות ר' ישמעאל אומר פירות הקטניות אינם באים בפחות משלשה חדשים ר' עקיבא אומר אפילו פירות הירקות והם באים לשלשים יום ואמר אבל בשדה אילן ר\"ל שיש בה עם הזרע אילן כי כשאסף כל תבואתו כאלו אכל פירות כל הקרקע מתבואות חטים וכן כשמסק את זיתיו מאותה השדה עצמה הוא כאלו אכל פירות כל הקרקע מפירות הזיתים וכן כשכנס את קייצו כאלו אכל אותה כלה מפירות תאנים וענבים ונתקיימה לו חזקה בזה הקרקע שאכל ממנו שלשה פירות ואע\"פ שאכלן בשנה אחת ואין הלכה כר' ישמעאל ולא כר' עקיבא אלא כמו שאמרנו שלש שנים:",
                "<b>אמר</b> המאירי חזקת הבתים וכו' וענין הדברים הוא שכל קרקע שנתברר לנו שהוא לראובן והוא מוחזק עכשו ביד שמעון ואם יבא ראובן ויערער קובל עליו בבית דין ובית דין מחזירין לו ומעמידין אותה בידו אחר שבירר שהיתה שלו ואפילו עמדה ביד שמעון כמה הואיל ואין שמעון טוען אתה מכרתה או אתה נתתה לי או איזו טענה שעליה ראוי לעמד קרקע זה בידו אלא שאומר כך החזקתי בה מכמה שנים ולא ערער אדם עלי בה וזו היא חזקה שאין עמה טענה הא מ\"מ אם טען אתה מכרתה או נתתה לי וכיוצא בזה אם הוציא שטרו או עדיו מעמידין אותו על חזקתו ואם אין בידו שטר הדבר תלוי בזמן שאם עמד בה שלש שנים מעמידין אותו על חזקתו ופירשו הטעם בגמ' ששלש שנים אדם נזהר בשטרו ולא יותר הא אם לא עמד בה שלש שנים מוציאין אותה מידו הואיל ואין בידו שטר ובא לבאר על שלש שנים אלו שיש דברים שהמחזיק צריך להביא ראיה שעמדה בידו שלש שנים שלמים מיום ליום ונשתמש באותו קרקע כל אותו זמן כאדם שמשתמש בשלו ואם היה חסר מזה אפילו יום אחד הראוי לאותו תשמיש פקעה חזקתו ששלש שנים אלו צריכים חזקה מיום ליום בכל יום הראוי לכך כדי שיאכל כל הראוי לצאת ממנה בשלש שנים אלו ויש דברים שאינו צריך בהם אלא לשלש שנים מ\"מ אבל לא מיום ליום ובאה על זה משנה זו לומר שחזקת הקרקעות שאדם דר בהן או משתמש בהם או מוציאין פירות מהם תמיד ובכל יום אף הוא צריך להביא ראיה על כל יום שבהם ובדין זה בתים וחצרות בורות שיחין ומערות מרחצאות ושובכות וכן בתי הבדים שהרי מכמה פירות עושין שמנים שזמנו של זה אינו זמנו של זה ותשמישן כל השנה וכן שדות של בית השלחין שאדם צריך להשקותם תמיד ובכל יום חול וכן העבדים שהוקשו לקרקעות ועל כל אלו וכיוצא בהם הוא צריך להביא עדים שראוהו משתמש בדבר ושלא היה יום בנתים שיהא הדבר נראה להם שהוא משתמש בו על דרך גזלה או שאלה או שיופקע תשמישו ממנו אבל שדה הבעל והוא שאין אדם צריך להשקותו ומי גשמים המספיקין אותו ומעתה אין אדם משתמש בה תמיד אע\"פ שאדם צריך בה לחזקת שלש שנים אינה מיום ליום אלא מקצת מכלם ומתוך כך נחלקו בה ר' ישמעאל ור' עקיבא שעל דעת ר' ישמעאל צריך בה לעדות שלשה חדשים בראשונה שלשה באחרונה ושנים עשר חדש באמצע ונמצאו שמנה עשר חדש מיום ליום ואע\"פ שאין שם זריעת תבואה בכל שנה הואיל וזרע בה איזה מין כגון קשואין ודלועין דיו ולא סוף דבר שלשה חדשים הראשונים של שנה ראשונה ואחרונים של שלישית שהרי מ\"מ עמדה ברשותו שלש שנים שלמות אלא אפילו אחרונים שבראשונה וראשונים שבשלישית ולדעת ר' עקיבא חדש בראשונה וחדש באחרונה הואיל ומ\"מ היתה שם אכילת פרי בחדש זה כגון פירות היוצאים מחדש אחד כגון קצת ירקות ושנים עשר של אמצעית ונמצאו ארבעה עשר חדש מיום ליום מכיון שזרעה ואכל ממנה פירות אפילו מועט אין אדם רואה את חברו זורע ומשתדל בעבודת קרקעו כשלו ושותק אחר שיש שם אכילת איזה פרי ומ\"מ דוקא שלא זרעה ולא השתדל בה המערער בחדשים הנשארים מאותם השנים ודברים אלו בשדה לבן אבל בשדה אילן מכיון שכנס ממנו שלשה מיני פירות החזיק כגון שכנס את תבואתו ומסק את זיתיו וכנס את קייצו ואפילו היה הכל במעט זמן הואיל ומ\"מ זמנים חלוקים הם ואין זו באה עד שתעבור האחרת וכן התבאר בגמ' לדעת [ר' ישמעאל] שהאספסתא ר\"ל שחת שאדם זורע וגוזז לשלשים יום וחוזר וזורע וגוזז לשלשים יום כל שעשה כן שלשה פעמים החזיק ומ\"מ אף לדעתם כל שהיה שם הפרי האחד בזמן חברו אע\"פ שלא נגמרו כאחד ואכל כל אחד מהם אחר שעמד אינו כלום ומ\"מ אין הלכה לא כר' ישמעאל ולא כר' עקיבא אלא צריך בכל אלו ר\"ל בשדה הבעל ובשדה האילן שיאכל שלש תבואות משלש שנים שאם הוא שדה בית הבעל שיאכל ממנו תבואה שלש פעמים זו אחר זו מתבואה הבאה זו אחר זו שנה אחר שנה ואם היה שדה תמרים או זיתים או ענבים מכיון שגדר שלש גדרות או מסק שלש מסיקות או בצר שלש בצירות מפירות הבאות ומתבשלות זו אחר זו שנה אחר שנה הואיל ואין צריך עדות מיום ליום ואפילו היה מין אחד שיש בו הרבה אישים כגון תאנים שיש בהם מכמה מינים לא נאמר שבלקיטת שלשה מינין מהם כגון בכורות ולבנות ושחורות וכיוצא בזה תהא חזקה אלא הבאות מזו אחר זו שנה אחר שנה:",
                "<b>זהו ביאור המשנה וכלה על הצד שביארנוה הלכה היא ודברים שנכנסו תחתיה בגמרא אלו הן:</b>",
                "<b>שנינו</b> בתלמוד המערב עיקר חזקה הכנסת פירות ואפי' ראוהו חורש וזורע וקוצר ומעמר דש וזורה ובורר ולא ראהו מכניס פירות אינה חזקה עד שיראהו מכניס פירות:"
            ],
            [
                "<b>כבר</b> ביארנו במסכת בבא קמא שאין השור נקרא מועד עד שיעידו בו שלשה ימים ומשנגח שלש נגיחות בשלשה ימים אחר העדתן כל שהוא חוזר אח\"כ ונוגח משלם נזק שלם ואין העדה אלא בפני הבעלים שנאמר והועד בבעליו וכן צריך שתהא לפני בית דין כמו שהתבאר במקומו אבל לענין חזקה אם בא המערער למחות בתוך שלש שנים בפני עדים מחאתו מחאה אף שלא בפני הבעלים שהמחאה יש לה קול והדברים מגיעים באזני המחזיק והיה לו להזהר בשטרו כמו שיתבאר בפרק זה:"
            ],
            [
                "<b>כל</b> חזקת טענה שאינה בשלש שנים מוציאין אותה מיד המחזיק הן גוף הקרקע הן הפירות שאכל ממנה ואין אומרים שהפירות מיהא נמחלו שאין טעם החזקה מצד מחילה כלומר ששתי שנים אדם מוחל בכך ולא שלש שבודאי אין אדם מוחל כלום בכיוצא בזה אלא טעם הדבר שמשלש שנים ואילך אין אדם נזהר בשטרו אא\"כ על ידי מחאה שבתוך שלש כמו שהתבאר:",
                "<b>וכן</b> החזקה אין נותנין דברינו בה לשיעורין אפילו היה אדם שנודע בו שהוא זריז בעניניו ונזהר על שטרותיו בפרט יתר על שאר בני אדם אין אומרים אלו היה לו שטר היה השטר אצלו אף לאחר שלש אלא הולכין אחר סתמן של בני אדם שמא יראה לך לסתור דעת זה ממה שהיו סבורין בסוגיא זו לבא לדין חזקה מדין קפידא כלומר תרתי שנין לא קפיד איניש תלת קפיד והקשו אלא מעתה כגון הני דבר אלישיב דקפדי אפילו אמאן דחליף אמצרא הכי נמי דלאלתר הויא חזקה ולדעתנו היה לו להשיב שמ\"מ הולכין אחר סתמן של בני אדם יראה שכונתו היתה לומר שאין סתם בני אדם שלא להקפיד על כך אלא הרבה בני אדם קפדים בכך ולקח דרך משל בני אלישיב שהיו נודעים במדה זו והוא שאמר כגון הני כלומר שהרבה בני אדם במדה זו ואין כאן סתם אצל אחת מן המדות:",
                "<b>שנים</b> אלו הסכימו הגאונים שאם היתה שנה מעוברת וחסר חדש העבור מחזקתו אפילו יום אחד ממנו אין חזקתו כלום שאין שנים אלא בהם ובעבוריהם:",
                "<b>שלש</b> שנים שאמרו צריך שיהו רצופות ואם לא היו רצופות אע\"פ שהחזיק בהם שלש שנים שלמות ומיום ליום אין זה כלום הואיל ומפזרות היו מעתה זרעה שנה והבירה שנה ובדרך זה כמה שנים לא החזיק ומ\"מ אם היה מקום שנהגו במדה זו ר\"ל שזורעין שנה ומבירין שנה החזיק ומ\"מ כתבו מקצת מפרשים דוקא אחר שש שנים ששני ההברה אין עולין לחשבון אלא שהמנהג מועיל שלא להקרא הפסק וקצת מפרשים חלקו לומר שאף שנת הברתו עולה לו וראיה רמוזה להם למטה בשמועת אלא מעתה אחד אכלה אג\"ה ואחד אכלה בד\"ו אלא שאין בה הכרע ואפילו היה מנהג המקום חלוק בכך ר\"ל שקצתן מובירין וקצתם אין מובירין כלל הרי זו חזקה יכול הוא לומר מנהג זה נאה לי שלא להכחיש את הקרקע:",
                "<b>אף</b> בבתים וחצרות אם היו בתים שאין דרכן של בני אדם לדור בהם אלא ביום כגון חנויות מכיון שהחזיק בה שלש שנים החזיק ומ\"מ בזו אין צריך אלא לשלש שהרי שעות הראויות לתשמיש רצופות היו כל שלש וגדולי המפרשים רומזים הפך הדברים בהגהותיהם ולא נראו הדברים אלא שאפשר שהם מכונים לדעת אחרת ואף בפירושיהם כתבו כדברינו וכן אני אומר במקומות של בית הכנסת שכל שהחזיק שלש שנים רצופות על המנהג הראוי להם והוא שעות שבתפלה החזיק שאין הכונה אלא לחזקת שלש שנים רצופים בשעות הראויות לתשמיש ואף ימי אבלו אין מפקיעין את חזקתו וכל שכן ימי חליו ויש אומרים כן אף לכשהוא הולך לעסקיו שאין הליכתו מפקעת חזקתו אלא שאין נראה כן:",
                "<b>הא</b> בתים וחצרות שדירתן ביום ובלילה הדין מבולבל מתוך בלבול פירושים שבסוגיא זו ועיקר הדברים בו שאם בא זה והחזיק ובא הלה וערער וטען זה שני חזקה והביא עדים שדר בה שלש שנים רצופות הרי זו חזקה ואין בית דין טוענין לו להביא עדי יום ולילה וזהו דעת מר זוטרא וכנגד רב הונא ומ\"מ אף לדעת מר זוטרא אם טען המערער מעצמו בבריא שלא דר בה המחזיק בלילות מכיון שטען הוא לעצמו נזקקין לו ומזקיקין את המחזיק להביא עדים שדר בה ביום ובלילה וגדולי המחברים פירשו אף בטענת שמא ושמא תאמר היאך עדות זו מצוייה ודאי מצוייה היא על ידי שכנים שרואים עניני דירה וזמן שכיבה וקימה לא מצא עדות על ידי שכנים וכגון שהיה ביתו מחוץ לעיר אלא שאמרו שנים ואמרו אנו שכרנוה מזה המחזיק ודרנו בה שלש שנים רצופות ביום ובלילה אם כבר פרעו השכירות למחזיק אין נאמנין ומזקיקין אותם לאמת דבריהם בעדים מפני שהם נוגעים בעדות שכל שיש לו להחזיר קרקע מתחת ידו אם השכירה לאחרים בשעה שהיה מחזיק בה ונפרע מן השכירות מוציאין השכר מהם פעם שניה ונותנין לבעל הקרקע והם חוזרין ודנין עם המשכיר כמו שביארנו בפרק כיצד הרגל ושמא הוא עני או שאין מוציאין ממנו אלא בקושי ואם לא פרעו השכירות אלא שהם מוכנים לתתו למי שיזכה בו עדותם עדות והרי היא חזקה שכל שדר בה אחר מכחו הרי הוא כאלו הוא בעצמו דר שם ואפילו טען בעל הבית עליהם בבריא שלא דרו בה בלילות נזקקים לעדותם שהרי אינם בעלי דבר ואפילו בפרעו השכירות אם המחזיק פקח והחזיר להם השכירות ליתנו לראוי לו יראה שעדותם עדות אלא שחכמי הדורות שלפנינו כתבו שאף זה אינו עדות שהרי מ\"מ מחמת ממון הוא ולא יראה לי כן וראיה לדברי למטה בענין שתפין שמעידין זה על זה אחר שיסלק המעיד את עצמו מן הדבר כמו שיתבאר:",
                "<b>ואע\"פ</b> שביארנו לדעת מר זוטרא שאנו פוסקין כמותו בבתים וחצרות שאם לא טען אין טוענין לו מודה הוא שאם זה המחזיק היה מן הרוכלים המחזרין בעיירות בכל יום ואין לו בני בית שישארו לשם והוא חוזר בערב לביתו שנמצא עקר חזקתו בלילה הואיל ואין לרוב היום אצלו תשמיש או דירה בבית שאף אנו טוענין לו להביא עדי לילות שהרי עיקר החזקה בלילות היא כך יראה בפירוש הסוגיא ובפסק שלה ויש מבלבלין אותה בשנוי גירסאות ובפירוש ופסקים ואף גדולי הפוסקים והמחברים סתמו בהם את הדברים ואף גדולי הרבנים פירשו ברוכלין המחזרין בעיירות שאם המערער רוכל ואינו נכנס לעיר אלא ברחוק זמן שטוענין לו ואין זה כלום שהרי מ\"מ כשהוא נכנס חוקר הוא על עניני ביתו ונכסיו וכן יש מהם שפירשו בדברי מר זוטרא הראשונים שאם יצאו השוכרים מן הבית וטען המחזיק שיצאו השוכרים ויעידו שאע\"פ שפרעו השכירות נאמנין הואיל והמערער לא ידע בדירתם ואין זה כלום שהרי סבורים הם שיבא הענין לאזניו וישאל שכירותו מהם וסוף הענין עיקר הדברים לענין פסק כמה שכתבנו:",
                "<b>חכמי</b> הדורות שלפנינו כתבו שאין שוכרים אלו נאמנים אף כשאינם נוגעים בעדות אא\"כ אומרים ששכרוה בשטר שיש לה קול שאם לא כן אף הוא טוען שלא ידע שמחמתו הם באים ואין דעתי נוטה בכך הואיל והם הם ששכרוה כל שלש ולא ממנו שכרוה היה לו למחות מ\"מ אם העידו שנים על שנה ושני שוכרים אחרים על האחרות הואיל ולא הושלמו שני חזקה לכת אחת יראה הדין כדבריהם וכן יראה למטה משמועת שלשה לקוחות מצטרפין ואף הם כתבו שאע\"פ שהיה שם שטר שכירות צריך עדים שדר בה המשכיר יום אחד ולא יראה כן ומ\"מ לענין ראשון יש לדון שאף בלא הושלמו שני חזקה לכת אחת אין צריך שטר ואין קושיא משמועת הלקוחות שהמקח אין דרכו אלא בשטר וכשאין שטר אין קול אבל שכירות אין דרכו בשטר ויש לו קול אף בלא שטר ואע\"פ שאנו דוחקין בכך את עצמנו לא בחנם אלא שאם כדבריהם לא היה לו לבעל התלמוד לישמט כל כך שלא לומר ששכרוה בשטר הואיל והדבר ידוע שאין רוב שכיריות נעשין בשטר:",
                "<b>כל</b> שאנו מזקיקים לעדות חזקה הן לימים הן ללילות אין אנו צריכים לעדים שעמדו על פתחו וראוהו דר ביום ובלילה אלא כל שיעידו אנו רגילים אצלו תמיד וברור לנו שהותמדה דירתו לשם ושלא יצא ממנו בתורת הפקעת דירתו ועל דרך מה שאמרו למטה מ\"ד ב' בענין אחר דידעינן ביה דלא הוה ליה ארעא כגון שאמרו אנו רגילין אצלו ואלו היה לו כבר נודע לנו כן ואין הליכתו לעסקיו מפקעת חזקתו ואפילו לא היו לו בני בית למלא את מקומו הואיל והוא סוגר ופותח ומשתמש כשלו ומוסר שמירתו לשכניו וכן חזקת כל הדברים אמר מנהגות בני אדם ורגילות חזקתם ותשמישם באותם המקומות אם בגופם אם בכלי תשמישם ולקצת מפרשים ראיתי בענינים אלו דברים זרים עד שאי אפשר להמצא עדות חזקה בבתים אף על ידי שכנים ואין דבריהם כלום:",
                "<b>חזקה</b> זו שבעדות שלש שנים אנו מעמידין את הקרקע ברשות המחזיק גאוני ספרד כתבו שנשבע המחזיק עליה היסת על טענתו ר\"ל שמכרה הלה או נתנה זו וכן כתבוה גדולי המחברים ולא הופקעה שבועה מן הקרקעות בשבועת היסת אלא בשאר השבועות ר\"ל של תורה ושל משנה ורוב פוסקים פסקו בה שאין בית דין משביעין אותו מאליהם ומ\"מ אם הלה טוען ישבע לי משביעין אותו שהרי אף בשטר אמרו אישתבע לי דלא פריעת וכן לדעתם כל שלא נתבררה חזקתו ומוציאין אותו מידו יכול המחזיק להשביע את המערער היסת שלא מכרה לו ומקצת מחברים כתבו שכל שהמערער זוכה בדין ומחזיר זקוק להחזיר לו את שלו כגון שלא נתבררה חזקתו הדבר חלוק על ארבעה ענינים הראשון שלא היו שם עדים כלל אלא שראובן מערער וטוען על הקרקע ועל הפירות ושמעון טוען אתה מכרתה לי ואין לשמעון עדי חזקה ולא לראובן עדי אכילת הפירות שנה או שנתים נשבע ראובן שלא מכר וחוזר לרשותו ואין הפירות חוזרין שהרי אין עדים לראובן על אכילתן והלה מודה שאכל ושל עצמו אכל ומ\"מ נשבע היסת שלא אכל משלו כלום ונמצאו שניהם נשבעין הדרך השני שיש לראובן עדי אכילת הפירות של שתי שנים ונמצא קרקע ופירות חוזרין ונשבע ראובן היסת שלא מכר לא קרקע ולא פירות השלישי שהביא שמעון המחזיק עד אחד שאכלה שלש שנים והרי זה כמי שאינו וכן אין מחייבין אותו בפירות שהרי העד מסייע את המחזיק כמו שיתבאר למטה ונשבע ראובן שלא מכר הקרקע וזוכה בו ונשבע שמעון שלא אכל משלו כלום הרביעי שהביא עד אחד על אכילת שתי שנים חוזר קרקע ופירות שהרי עד זה לא לסייע את המחזיק הוא בא וכן אין מביאו על הפירות לשבועת התורה שהרי אין זה מכחישו אלא שאומר שלי אכלתי והרי הוא מחוייב לישבע ואינו יכול ומשלם ומעתה ראובן נשבע שלא מכר לא קרקע ולא פירות וגובה את הכל:"
            ],
            [
                "<b>שדה</b> שהיו שנים מחזיקים בה בשתוף בדרך זה שהאחד אוכלה שנה ראשונה והשני שנה שניה והראשון חוזר ואוכלה שנה שלישית והשני שנה רביעית והראשון חוזר ואוכלה שנה חמישית והשני שנה שישית ונמצא ששניהם החזיקו בה שלש שנים ובא אחד וערער אין חזקתם חזקה כשם שלא החזיקו השותפין זה על זה ומפני כך אוכלים אותה זה אחר זה שלא יאכלנה אחד שלש שנים ויאמר לחברו שהחזיק כך לא החזיקו אצל המערער שאף הוא יכול לומר זה שלא מחיתי מפני שראיתי פלני שכבר הניחה וכן פלני אחריו וכשהוא מניחה הייתי קבור שלגמרי הניחה ולא על דעת שתחזור לו ואלו הייתי יודע שדעתו יחזור הייתי מוחה ודוקא בשלא עשו השותפין שטר על תנאי זה ר\"ל להשתמש בו זה שנה וזה שנה אבל אם עשו שטר על תנאי זה כל מעשה שטר קולו הולך למרחוק ואי אפשר שלא הגיע שטר מחזיק באזני מערער והיה לו למחות ואחר שלא מיחה החזיקו בה אף משעברו שלש שמאחר ששותפין הם הרי הם כאיש אחד וכשנשתמש בה זה הרי הוא כמי שנשתמש בה זה ונמצאו שלש רצופים:",
                "<b>כשם</b> שביארנו לענין דין זה בקרקע כך הדין בעבד ושפחה ומ\"מ בעבד ושפחה אפילו החזיק בה אחד מן השתפין שלש שנים לא החזיק לענין הפקעת חברו שהשותפין במה שאין ראוי ליחלק לא החזיקו זה על זה ומ\"מ דוקא כשהדבר נודע מתחלה שהוא משותף אבל אם לא נודע דיו ביום אחד מתוך שאם רצה אומר לא היה לך בה שתוף מעולם כשאומר שתוף היה לך בה ומכרתה לי נאמן מעתה צריך שתשאל שהרי מעשה הנזכר בכאן בשפחה היה ומה הוא שאמר אתון מאי טעמא עבדיתו הכי כי היכי דלא תחזיקו אהדדי והרי אף אם לא היו עושים כן לא החזיקו זה על זה ואי אתה יכול לומר בשלא נודע שהיא משתפת שאם כן אף ביום אחד היה יכול להחזיק שלא נאמר הגודרות אין להם חזקה לאלתר אלא בשנודעו שהם של אחרים אפשר שמעשה שהיה כך היה ומתוך שלא היו סוברים כן היו מתנים ביניהם בדרך זה אבל לענין פסק אין מחזיקין זה על זה על הדרך שביארנו:",
                "<b>מחזיק</b> שהביא עדים שאכלה חוץ מבית רובע לא קנה אלא כנגד מה שהחזיק ואפילו היה זה ששייר מקום סלע שאינו ראוי לזריעה צריך שיחזיק בו בדבר הראוי לו כגון שישטח שם פירותיו או ירעה שם בהמות וכיוצא בזה ואם לא עשה כן אע\"פ שהוא תוך המצרים אינו נגרר אחר הקרקע להיות נקנה עמו ומ\"מ בחזקת קנין קנה כל המסויים תוך המצרים בנעל וגדר שהוא מעשה המועיל לכל הקרקע ויש קניות שהחזיק אע\"פ שאינו שוה לכל הקרקע כגון החרישה או החפירה כמו שיתבאר בשדה המסויימת במצריה שכיון שהכיש בה מכוש אחד קנה הסלע ושאר המקומות שאין ראויין לזריעה כלל לא החזיק בהם אא\"כ בתשמיש הראוי להם כגון שטיחת הפירות וכיוצא בהם על הדרך שהזכרנו ואם נהנה בדבר שאין ראוי לאותו דבר לא החזיק וכן הדין בשאר הדברים:",
                "<b>זה</b> שהוזכר בכאן באחד שערער על קרקע שהיה חברו מוחזק בו ואמר לו חברו ממך לקחתיה ואכלתיה שני חזקה והוא השיבו אנא בשכוני גואי הואי ודנו בו זיל ברור אכילתך נתחבטו בו המפרשים ועיקר הדברים בה מה שפירשו בה גדולי הפוסקים והוא שהמערער יש לו עדים שהיא שלו והמחזיק יש לו עדי חזקה אלא שהוא טוענו ובאיזה זמן לקחתה ממני וזה טוען מהיום שלש שנים לקחתיה וחוזר זה וטוען והלא כל אותו הפרק שאתה אומר בו שלקחתה בארץ רחוקה הייתי והיאך מכרתיה לך ואמר שמצריכין לזה המחזיק להביא עדים שהמערער היה במדינה אפילו יום אחד באותו הפרק ואם לא הביא מסלקין אותו כרב נחמן שהלכה כמותו מ\"מ אם לא הזכיר הוא זמן למקח אלא שאינו זוכר הזמן כלל וזה כמה שלקחה אין מצריכין אותו בכך וגדולי המפרשים מוסיפין על דברינו לפירוש זה שיש לו עדים על אותו הפרק שהיה במקומות הרחוקים וכשראה זה עדיו ממשמשין ובאים חזר בו ואמר באיזה מקום שהיית עשית לי שטר המכר ושלחתו לי ואבד וכגון זה דנו שעליו להביא ראיה שכך היה ונראין הדברים שאם לא כן אין לנו לדחות חזקתו בדבריו של זה ושכוני גואי פירוש מקומות הרחוקים והפנימיים עד שהם נעלמים מלב בני אדם ואין אומרים בזו הואיל וזה מוחזק נעשה חברו מוציא ועליו הראיה שהרי בירור חזקה הוא כבירור מעשה שבשטר שאומר לו קיים שטרך וכו' ויש שפירשו בשכוני גואי כלומר שטען המערער שאף הוא דר עמו בבית בחדרים הפנימיים שלא נודעו לעדי חזקתו והזקיקוהו להביא עדים שדר בה לבד ואין נראה כן שכל שהביא עדים שהוא דר בה כשלו מסתמא אין אחר דר עמו שאין אדם נכנס ויוצא ומתעלם מן העין ואין מזקיקין אותו לעדות זו אלא שהדברים נראין כמו שפירשנו ואי אתה יכול לפרש בארץ רחוקה הייתי ולא הייתי יכול למחות שהרי יכול למחות בפני עדים אף שלא בפניו וכן אין יכול לטעון בארץ רחוקה הייתי ולא נודעה לי חזקתך עד שאמחה שהרי אומר לו אי אפשר שלא הגיעה בשלש שנים שמועתו באזניך אא\"כ היה שעת חירום ומ\"מ אפשר לפרשה בדרך זה ובשעת חירום ר\"ל שטוען בארץ רחוקה הייתי וחירום היה בינו לביני שמזקיקין אותו להביא עדים שכבר בא משם בתוך שלש אלא שדין זה מפורש בהדיא למטה כמו שיתבאר וגדולי המפרשים סוברים לפרשה אף שלא בשעת חירום וכגון שאמר שהיה במקום רחוק כל כך שלא היה לו אפשר לשמוע בתוך שלש שלא אמרו שלש אלא שילך באספמיא וכו' שהוא מהלך בינוני הא אם טען שיותר רחוק הייתי ולא הייתי יכול לשמוע טענתו טענה וזה צריך לברר אכילתו שהיה במקום שהיה אפשר לו לשמוע בתוך שלש וזהו לשון שכוני גואי ר\"ל רחוקים ביותר ומ\"מ לא יראה לי כן תקנת חכמים על מהלך בינוני נתקנה וכל שטוען שביותר רחוק היה אין משגיחין בו אא\"כ בירר טענתו מ\"מ כל שאין עדים למערער וטען המחזיק שלך היה ומכרתה לי אין ספק שהוא נאמן ואפילו לא דר בה שני חזקה וכמו שאמרו בכתבות פרק שני שלא סוף דבר באומר לחברו שדה זו של אביך היתה ולקחתיה ממנו שהוא נאמן אלא אף באומר שדה זו שלך היתה ולקחתיה ממך נאמן ואפילו לא דר בה שני חזקה ויש בזה פירושים אחרים ואל תחוש להם כלל:",
                "<b>ומ\"מ</b> מעשה שהוזכר בסמוך לו במערער שאמר לו מחזיק מינך זבינתה ואכלתה שני חזקה והשיבו אנא בשוקי בראי הואי והביא זה עדים שבכל שנה ושנה היה בא לכאן ומתעכב שלשים יום והוא משיב שכל אותם השלשים טריד היה למכור סחורתו ולקנות סחורה אחרת עיקר הדברים בו שיש למערער עדי אבות ולמחזיק עדי חזקה והמערער טוען שבארץ רחוקה היה ושעת חירום היה ולא היה יכול לבא ולמחות או שלא ידע וכשהביא זה עדים שבכאן היה טען שכן הוא שבא עם אחזת רעיו הסוחרים בתיור שלהם והיה טריד למכור סחורתו ולחזור ולקנות סחורה אחרת והוא טריד בענין זה כל זמן היארוד וכששלמו ימי הירוד הוא צריך לחזור עמהם בחפזה ולא היה לו פנאי למחות או שלא ידע ולא היה לו פנאי לחקור וכגון שהיו לו בתים אחרים בעיר שהיה מתארח בהם או שהיה מתארח אצל הסוחרים בפונדקאות ואמרו על זה שכל כיוצא בזה טענתו טענה ומחזירין לו ושלשים יום שהוזכרו יראה לי שכך היו ימי הירוד ולא שלשים יום עקר אלא זמן היארוד כמה שהוא ומ\"מ במעשה הנזכר למעלה הואיל והוא טוען לא הייתי בכאן באותו הפרק והיאך מכרתיה אם היה הלה מברר שהיה המערער בכאן הואיל ובכאן היה אי אפשר לו לומר טרוד הייתי והיאך נתישבתי למכור ולכתוב שטר שמ\"מ הואיל ובכאן היה הדבר מצוי לומר שעל כל פנים נתישב ומכר וכתב ויש בענין זה פירושים אחרים ואל תחוש להם:"
            ],
            [
                "<b>מי</b> שאמר לחברו כל נכסים שיש לי שלקחתים מראובן מכורים לך והיה לו שדה שהכל קוראין לו שדה של ראובן ומוכר זה מוחזק בה וכשבא הלוקח לירד לאותו שדה עם שאר הנכסים הוא אומר לו קרקע זו לא של ראובן היתה אלא שכך קורין לה בני אדם ואינן בכלל אותן שקניתי ממנו ודמים מודיעין אין כאן שאין אונאה לקרקעות ואדם עשוי לקנות ביתר מדמיו והילכך אע\"פ שהמוכר מוחזק עליו להביא ראיה שלא מראובן לקחה ואם לא הביא זוכה בה הלוקח הואיל ושם זה בפי הכל שמאחר שהוא מודה שכל שדה שהיתה מראובן שלו היא הרי הוא עצמו מוציא את עצמו מן החזקה וכן הדין אם אמר לו שדה ראובן שבידי אני מוכר לך ובא הלוקח לירד לשדה זה הקרוי בשם ראובן ואמר שדה זה לא של ראובן היה אלא זה הפחות היה של ראובן ולקחתיה ממנו ואל זה נתכונתי אע\"פ שהביא ראיה שהפחות היה של ראובן הואיל ואינו קרוי כן בפי ההמון עליו להביא ראיה על זה ששמו עליו שלא שלו היה שכל כיוצא בזה היה לו לברר טענתו וכל שלא בירר הולכין אחר השם המונח בפי ההמון וכן כל כיוצא בזה:",
                "<b>מחזיק</b> שערער המערער עליו ואומר לו מאי בעית בהאי ארעא ואמר לו המחזיק יודע אני שלך היתה ושלא לקחתיה ממך אלא מפלני לקחתיה ואמר לי שהוא לקחה ממך ודרתי בה שני חזקה הרי השדה וכל פירותיה חוזרין למערער וחוזר זה ודן עם המוכר ואפילו לא היו לו עדי אבות שמ\"מ הוא מודה שהיא שלו ושלא לקחה ממנו ואף אינו טוען בבריא שפלני לקחה הימנו אלא שהוא אמר לו כך ואין ספק מוציא מידי ודאי ואין כאן דין מתוך ר\"ל מתוך שהיה יכול לומר ממך לקחתיה ונאמן כשאמר פלני לקחה ממך יהא נאמן שהרי הוא מאמינו שפלני אמר לו כן אלא שטוען עליו שהוא גזלן ולא נאמר דין הפה שאסר הוא הפה שהתיר אלא כשאוסרו בידיעתו ומתירו בידיעתו כגון שדה זו של אביך היתה ולקחתיה ממנו שנמצא מ\"מ שהיה יכול לשתוק אבל זה אוסר בידיעתו ומתיר בספקו כלומר שלך היתה בודאי אבל שמא מכרתה לזה ונמצא שאף הוא אינו טוען בבריא שאותו פלוני לקחה מזה ומ\"מ יתבאר למטה בכיוצא בזה שאם טען בבריא אני ראיתי שלקחה ממך או אני יודע בבריא שכן הואיל והחזיק שלש זכה בו וכן אם הביא עדים שראו שאותו פלני שהמחזיק בא מכחו דר שם אפילו יום אחד הואיל ויש לזה בה שני חזקה זכה בו אפילו היו למערער עדי אבות שטוענין ללוקח ויש בענין זה פירושים אחרים וגדולי המפרשים לומר שאם דר בו הראשון אפילו יום אחד אע\"פ שלא החזיק זה שלש זכה שטוענין ללוקח ולא יראה כן:",
                "<b>לא</b> הוציא זה עדים שאותו פלוני דר שם אלא שלא טען בבריא שאותו פלני לקחה מזה אבל הביא עדים שבשעה שלקחה נמלך עם זה המערער ובפירוש אמר שילך ויקנה אין זה כלום אף הוא אומר נוח לי שתצא מידו ותבא ברשותך מפני שאתה נוח לי והראשון קשה ממך ואע\"פ שאמרו שהמערער על השדה ואח\"כ מכרה המחזיק וחתם זה המערער בשטר המכר אבד את זכותו שאלו היה לו זכות בה לא היה מעיד על המכר ואף בזו היה לנו לומר הואיל ואמר לו שיקנה אין לו זכות בה אין זה דומה שבזו אין כאן שום מעשה:"
            ],
            [
                "<b>הוציא</b> זה עדים שפלוני המוכרה לו דר בה או שטען בבריא שהוא מכרה לו אלא שהמערער מביא עדים שהלוקח בא אצלו אחר שלקחה מאותו פלני ואמר שימכרנה אצלו ואמר המחזיק באמת כך היה ומ\"מ רוצה הייתי לקנות ממך שלא תערער ותטריחני בדין ועכשו דרתי בה שני חזקה ואיני רוצה בכך זכה המחזיק שטענתו טענה היא על זה אמרו עביד איניש דזבין דיניה ומ\"מ גדולי המחברים כתבו שאם לא טען אין טוענין לו יש מפרשים דבר זה כשלא טען המחזיק בבריא שאותו פלני לקחה מן המערער אלא שטען המחזיק והביא עדים שהמערער בא אצלו אחר שלקחה שימכרנה אצלו אין זה כלום אף הוא טוען רוצה הייתי ליקח את שלי בזול כדי שלא אצטרך לטרוח ולהוציא בבית דין ונמצא לפי מה שכתבנו שלשה מעשים נזכרים בגמ' נכללים בביאור אחד ויש מפרשים בהם דרכים אחרים ולא תחוש לדבריהם:",
                "<b>יש</b> מי שאומר מכח ביאורים שיש לו בסוגיא זו במה שנאמר באחד מן המעשים שהוזכרו פלניא גזלנא הוא שאפילו הביא המחזיק עדים שאותו פלני דר שם יום אחד או שטען בפירוש שהוא יודע שמכרה לו אם היה אותו פלני נודע בגזלן שאין לו חזקה אין טענת המחזיק כלום ואין זה נראה הואיל ומ\"מ יש כאן טעם מתוך ומ\"מ בשלא טען בפירוש שהוא יודע שמכרה לו אלא שהביא עדים שדר בה יום אחד יש לפקפק בה:",
                "<b>אע\"פ</b> שביארנו שכל שהמחזיק מודה שהקרקע של מערער היה אלא שהוא לקחה מפלני ואותו פלני אמר לו שלקחה הימנו שמחזירין את הקרקע למערער אע\"פ שאין לו עדי אבות יראה שביורש אינו כן ר\"ל יורש שטען שלך היתה ואמר לי אבא שלקחה ממך וירדתי בה ודרתי שני חזקה שכל ספק אצל יורש כודאי אצל אחרים הוא וטוענין לו שאלו היה אביו קיים היה טוען בבריא שלקחה ממנו וכן הדין בלוקח מלוקח וכן כתבוה חכמי פרווינשא בחבוריהם:",
                "<b>מערער</b> שבא אצל המחזיק וטען המחזיק שמפלני לקחה וטוען בבריא שמאותו פלוני היתה ושהוא דר בה שני חזקה והוציא המערער שטר שאותו פלני מכרה לו זה לו ארבע שנים ונמצא שהוא קדם לתחלת חזקתו שהיא משלש ולהלן וחזר המחזיק ואמר לו אע\"פ שאמרתי שני חזקה לא כונתי לשלש שנים לבד אלא להרבה שנים ומ\"מ כבר דרתי בה שני חזקה בקודם לזמן מקחך אין כאן הכחשת טענה הראשונה שאדם עשוי לקרות הרבה שנים שני חזקה ומעתה אם הביא עדים שדר בה שבע שנים שהם שלש שנים קודם מקחו של זה זכה בה אבל אם לא הביא עדים מזמן רחוק כל כך אלא בכדי שמקחו של זה היה תוך שלש אין חזקתו חזקה שאין לך מחאה גדולה מזו ונמצא שבמכירה זו מיחה בעל הקרקע על המחזיק ואע\"פ שאחר מחאתו דר בה שלש הרי נעקר מרשותו לרשות זה והרי זה מודה שלא לקחה ממנו ויש מפרשים שאין מצריכין אותו לעדות שבע אלא לעדות שלש ומאמינין לו על השאר ולא הסכימו בה רוב מפרשים נמצאת למד מ\"מ שכל שמחזיק בקרקע של אחד ובעל הקרקע מוכרה לאחר תוך שלש הרי היא מחאה ומה שאמרו באכלה בפני האב שנה ובפני לוקח שנה ובפני הבן שנה שהיא חזקה אלמא שמכירתו ללוקח אינה כמחאה פירשוה בשמכר שדותיו סתם אבל כל שפירשה בפני עצמה ומכרה מחאה היא:"
            ],
            [
                "<b>מערער</b> שבא אצל המחזיק ואמר קרקע זו שאתה מחזיק בו של אבותי היה והביא עדים והמחזיק אילו הודה שכן ושהוא לקחה ממנו הואיל ודר בה שני חזקה היו מעמידין אותה בידו אלא לא טען שלקחה אלא שטען שמשל אבותיו היה ולא הביא עדי אבות אלא עדי חזקה אין זה כלום שהרי זו כחזקה שאין עמה טענה הואיל ואף הוא מודה שלא לקחה ממנו ואין אומרים מה לי לשקר כלומר הואיל והיה יכול לומר ממך לקחתיה אף כשהוא אומר של אבותי היה יהא נאמן שהרי עדי הלה מכחישין אותו לומר שלא מאבותיו היה ואין טענת מה לי לשקר במקום שהעדים מכחישין אותו ודבר זה צריך שתפרשהו גם כן בשלא הביא המחזיק עדים שדר שם אביו יום אחד שאם כן טוענין ליורש וכן שאינו טוען בבריא של אבותיך היה ואבותי לקחוה חזר המחזיק וטען באמת של אבותיך היה כמו שהעידו עדים אלו שהבאת אלא לקחתיה ממך וזה שהייתי טוען של אבותי שאני בטוח בחזקתה כאלו היתה של אבותי או של אבותי היה ולקחוה מאבותיך טענתו טענה וכגון זה טוען וחוזר וטוען ואין כאן הכחשת טענתו הראשונה שהרי נתן אמתלא לדבריו ופירשן הא אם טען בתחלה של אבותי ולא של אבותיך אינו חוזר וטוען שהרי עכשו הוא מכחיש לגמרי טענתו הראשונה במה דברים אמורים שטען כן תחלה בבית דין אבל אם היו מתוכחים בחוץ שלא בבית דין והיה זה אומר של אבותי ולא של אבותיך ובאו לבית דין וטען שלקחה רשאי שאין טענת החוץ טענה שלא יוכל לטעון בהכחשתה בבית דין עביד איניש דלא מגלי טענתיה אלא בבי דינא וצדדין אלו שפסקנו עליהם שטוען וחוזר וטוען דוקא באותו מעמד אבל אם יצא מבית דין והלך לו לחוץ וחזר ובא וטען אין שומעין לו אין זה אלא שאחרים למדוהו טענת הרמאים:",
                "<b>זה</b> שפסקנו שכל שמכחיש טענתו הראשונה אינו חוזר וטוען פירשוה גאוני ספרד דוקא בשחזר וטען אחר עדות העדים שזה בודאי נראה ששקר הוא טוען ומחמת עדותן של אלו אבל אם לא הביא האחר עדים לטענתו הרי זה חוזר וטוען אפילו יצא לחוץ ואפילו הכחיש לגמרי טענתו הראשונה ולא נתן בה אמתלא שהרי אילו רצה עמד על טענתו הראשונה ומ\"מ יראה לי שאם ראה עדים ממשמשין ובאין וחזר וטען הרי זה כמי שטען אחר עדותם וחזר הדין למה שכתבנו תחילה שמכיון שטען אינו חוזר וטוען מקצת מחברי הקדמונים כתבו בחבוריהם שלא נאמר דין שאינו טוען וחוזר וטוען אלא בשטענה שניה אינה מועלת לבעל דינו יותר מן הראשונה אבל אם היתה יפה לו יותר מן הראשונה חוזר וטוען שהרי הוא מרויחו מ\"מ כגון אם טען ראובן לשמעון מנה לי בידך וטען הלה אין לך בידך שנמצא בטענה זו רוצה לפטור עצמו משבועה ובאו עדים שלוה ממנו וחזר ואמר לויתי ופרעתי שנמצא מחייב עצמו בהיסת או פרעתי מקצת שנמצא מחייב עצמו בממון חוזר וטוען זהו יסוד דבריהם ואין הלב מתישב בהם שאם טען תחלה אין לך בידי אין זה חוזר וטוען שאפשר שזה שאמר אין לך בידי כך פירושו כלומר שפרעתי הכל או מקצת ואם אמר לא לויתי הרי נאמן בפרעתי שכל האומר לא לויתי כאומר לא פרעתי ובמה שכתבו שבאין לך בידי בא לפטור עצמו משבועת היסת וכשאומר לויתי ופרעתי מחייב עצמו בהיסת נראה דעתם שהאומר לחברו אין לך בידי אין שם שבועה אלא חרם סתם ובפרעתי יש בו שבועת היסת ואין הדברים נראין ובשתיהן ודאי חייב שבועת היסת כמו שיתבאר במקומו:",
                "<b>גדולי</b> הפוסקים כתבו בתשובותיהם שכל שסדרו בעלי דינין טענותיהם ויצאו להם וגמרו בפני הבית דין שאין להם עוד טענה ונתגלית אח\"כ טענה לאחד מהם שיכול לחזור ולטעון ואע\"פ שאמר לבית דין שאין לו עוד טענה אין זה כלום שלא נאמר אינו חוזר וטוען אלא כנגד טענה אחרת מאותן הטענות שטען כבר שהדברים נראין שהם שקרות אבל זה שלא היה יודע לעצמו עוד טענה ונתגלית לו ודאי חוזר וטוען כמה שירצה והדברים נראין:",
                "<b>יש</b> מדקדקים משמועה זו שכל מערער שמביא עדי אבות אינו צריך להביא עדים שמת אביו מתוכה ר\"ל שבשעת מיתתו היתה שלו ודי לו שיעידו שראוהו דר בתוכה בתורת שלו שאלו כן היאך אמרו של אבותי שלקחוה מאבותיך חוזר וטוען והלא עדיו של זה מעידין שמת לו הלה מתוכה אלא ודאי אינו צריך לעדות זו אלא די לו בראוהו דר בתוכה וכן הדברים נראין:",
                "<b>שנים</b> שהיו עוררין על השדה ואין אחד מהם מוחזק בה זה אומר של אבותי וזה אומר של אבותי זה הביא עדים שהיא של אבותיו ושדר בה שני חזקה וזה הביא עדים שדר בה שני חזקה אפילו העידו על אלו השלש שנים בעצמם שהעידו הראשונים שיש כאן הכחשה אעפ\"כ הואיל ונמצא עדות החזקה של שניהם מוכחשת הרי עדות החזקה כמי שאינו ומעמידין אותה ביד זה שמביא עדי אבות הואיל ואין האחר טוען שלקחה ממנו ואע\"פ שאותם העדים בעצמם העידו על החזקה ונמצאו מוכחשים עליה הרי מ\"מ לא הוכחשו בעדות האבות והרי עדות האבות ועדות החזקה כשתי עדיות הם והואיל ולא נתברר לנו פסלותם שהרי אפשר שהם האמתיים אין פוסלין עדותם במה שלא הוכחשו עליו ואפילו הוחזק בה האחר מוציאין אותה הואיל והוכחשה חזקתו שמא לא דר בה שלש שנים והרי חזקתו כמי שאינה ולא עוד אלא שאין עמה טענה ונשאר הדבר לעידי אבות ואין אומרים ארעא כדקיימא תיקום אלא בשטענותיהם שוות חזר השני אח\"כ והביא עדים ששל אבותיו היה ונמצאו שניהם שוים בעדות אין אומרים הרי האחר מוחזק הואיל ולא היה מוחזק מאליו אלא על ידי בית דין שהחזיקוהו על שלא היו לזה עדים ומאחר שבאו עדיו אנן אסקיניה ואנן מחתינן ליה ומוציאין אותו מחזקתו ומניחין לו וידונו עליה שתיהן ואם אין אחד מהם זוכה בדין ירד בה המתגבר ויהא האחר מוציא מחברו ועליו הראיה שכל ששנים עוררין על השדה ואין אחד מהם מוחזק בה ואין לאחד ראיה על חברו אם שאין לאחד מהם ראיה כלל אם שיש לשניהם עדי אבות אם שיש לשניהם עדי חזקה באותם השלש שנים בעצמם הואיל ושניהם שוים בעדות וראיה מניחין אותה ביניהם וירד בה המתגבר ויהא חברו מוציא ועליו הראיה ואם ירד שלישי לתוכה מסלקין אותו ממנה:"
            ],
            [
                "<b>לפי</b> דרכך למדת שאין חוששין לזילות בית דין ואע\"פ שהעמידו זה בקרקע חוזרין ומוציאין אותו להעמידו כשהיה ואין חוששין לכבודם כלל אף בזו שהיה לנו לומר הואיל והעדים כלם מוכחשין ואין הדבר מתברר יהא זה מוחזק לו עד שיתברר ואין צריך לומר במה שבית דין עושה מעשה היום ואח\"כ מביא חברו ראיה הראויה לסתור מה שנעשה מאתמול שהוא סותר את הדין אפילו אלף פעם שהרי בזו לא חלק בה אדם מעולם והדבר פשוט כמו שיתבאר במסכת סנהדרין ל\"א א' בענין הבא ראיה ואין בזה משום קם דינא כמו שהתבאר:",
                "<b>שתי</b> כתי עדים המכחישות זו את זו כגון שזאת אומרת כך היה וזאת אומרת כך היה אע\"פ שאין כאן עונש הזמה שאין הזמה אלא במזים גוף העדים מ\"מ עדותם בטלה ואין דנין לא על פי עדותם של אלו ולא על פי עדותן של אלו באו אלו כלם כאחד והעידו בדבר אחר אין כאן עדות שהרי מקצתם שקרים בודאי וכן אם באו אחד מכת זו ואחד מכת זו והעידו ומ\"מ אם באה כת זו בפני עצמה והעידה על דבר אחד ובאה כת אחרת בפני עצמה והעידה על דבר אחר מקבלין כל אחד מהם בפני עצמה ומ\"מ באותה עדות בעצמה שהוכחשו בה אין דנין על פיהם כלל ואפילו בדבר שלא הוכחשו בו הואיל ובקצת דברים שבאותה עדות בעצמה הוכחשו בטלה כל אותה העדות מכל וכל:",
                "<b>אשת</b> איש שבאו שנים ואמרו מת בעלה ושנים אחרים באו והכחישום ויצא מדבריהם שלא מת בעלה כגון שהראשונים אומרים שבאחד בניסן מת ואלו אומרים שראוהו חי לאחר כן וכיוצא בזה הרי זו לא תנשא ואם נשאת אפילו נשאת תחלה ואח\"כ באו עדים שניים תצא ואין צריך לומר כשנשאת אחר שבאו עדים שניים ולא אמרו בכאן לדעת חכמים שהלכה כמותם לא תצא אלא בשנשאת לאחד מעדיה המעידים שמת וכן שהיא אומרת שבריא לה שמת הא כל שאין ברור למי שנשאה או שאין ברור לה תצא כמו שיתבאר במקומו שנים אומרים נתגרשה ושנים אומרים לא נתגרשה אם אלו שאומרים נתגרשה מעידים שמקרוב נתגרשה אפילו נשאת לאחד מעדיה ושהיא טוענת כן בבריא תצא מפני שאומרים לה אחוי גיטיך והולד ממזר ואפילו אמרה בפניו גרשתני שמאחר שיש עדים מסייעים לה מעיזה ומעיזה אבל אם אלו שאומרים שגרשה מעידים שמכמה ימים גרשה הואיל והדבר מצוי שאבד גיטה אם נשאת לאחד מעדיה ושהיא אומרת גם כן שנתגרשה לא תצא אבל כל שנשאת למי שלא נתברר לו או שהיא אינה יודעת שכן בבירור תצא והולד ממזר ובמסכת כתבות יתרחבו הדברים בענינים אלו בע\"ה:"
            ],
            [
                "<b>מי</b> שהוחזק אביו אצלנו בכהן ויצא עליו קול שהוא בן גרושה או בן חלוצה חוששין לו ומורידין אותו מספק ויש חולקים בזו ממה שאין גורסין בכאן ונפק עליה קלא דבן גרושה ואחתיניה אלא שאין צריכין לכך שפירוש הדבר ויצא עליו קול בן גרושה ובן חלוצה ומתוך אותו הקול לא בא לכלל כהנה בא אח\"כ עד אחד והעיד עליו שכהן גמור הוא מעלין אותו על פיו ואפילו בא אח\"כ עד אחר שבן גרושה הוא אין מורידין אותו אוקי חד להדי חד וחזקת אביו יתרה עליו אבל אם באו שני עדים והעידו עליו שבן גרושה הוא מורידין אותו עד אחד עם חזקת אביו אין עומדין בפני עדות שנים בא אח\"כ עד אחד והעיד שכהן הוא הרי זה מצטרף עם הראשון ומעלין אותו ושוב אין מורידין אותו ששנים כמאה והרי חזקת אביו יתרה ואע\"פ שבכח בית דין הורידוהו כל כיוצא בזה הם העלו והם הורידן ואין חוששין לזילות שלהם כלל שלא מחמת פשיעתם הוא אלא מצד שאין הדבר מתברר:",
                "<b>לפי</b> דרכך למדת שעדות אחר עדות מצטרף ואפילו גמרו בית דין את הדין על פי אחד ובא השני מצטרף עמו וחוזרין ודנין ואין צריך לומר בשראו המעשה כאחד אלא שלא העידו כאחד ששומעין דבריו של זה היום ולכשיבא חברו למחר שומעין לו ואפילו חייבו את הלוה בשבועה על פי האחר חוזרין ודנין אותו בצירוף השני אלא אפילו בשלא ראו המעשה כאחד כגון שזה מעיד על הלואת מנה שבניסן וזה על הלואת מנה שבתשרי או שזה מעיד על הודאת מנה שבניסן וזה על הלואת מנה שבתשרי אע\"פ שלא על מנה אחד מעידין הואיל ומ\"מ שניהם מעידים על מנה מצטרפים עדותם ומחייבין על פיהם וכן פסקו גדולי הפוסקים במסכת סנהדרין ואין צריך לומר שכן בהודאה אחר הודאה או הודאה אחר הלואה שאפשר שעל מנה אחד הם מעידים ובמסכת סנהדרין יתרחבו הדברים בענינים אלו בע\"ה:"
            ],
            [
                "<b>הרי</b> שהיה מחזיק בקרקע ובא המערער בתוך שלש וטען עליה שהיא שלו בעדי אבות וטען המחזיק שממנו לקחה ואע\"פ שלא דר בה שני חזקה מ\"מ שטר יש לו והוציא שטר מקחו ובית דין רואין בו שאפשר לו לקיימו כהלכתו בלא שום פקפוק או שכבר קיימו כהלכתו וטען המערער ששטר זה מזוייף הוא ר\"ל שלא עשאו אלא דרך אמנה והברחה ובא המחזיק והודה שזהו שטר אמנה אלא שאחר אמנה זו כתב לו שטר מכר גמור ואבד הימנו ומתוך שראה שאבד שטרו האמתי החזיק בזה של אמנה אין מוציאין את המחזיק מחזקתו שהרי היה יכול לטעון ששטר אמתי היה ומה לו לשקר ואע\"פ שיש לפקפק בה שבמה לי לשקר דעלמא אפשר שטענתו אמתית ואנו דנין ודאי אמת הוא טוען שהרי היה יכול לטעון כן אבל זה כבר הוא מודה בזייפה והרי זה כמה לי לשקר במקום עדים מ\"מ דנין בה דין מגו הואיל ושטר זה נתן ליכתב ומעמידין את הקרקע בחזקתו טען המערער שהוא שטר מזוייף ושלא נעשה מעולם אלא זה הוא שכתבו וזייף חתימת העדים בידו או שהחתים עדים שקרים יש אומרים שאם נתקיים השטר מ\"מ דנין בה כדין זה ויש חולקין בדבר מפני שכל כיוצא בזה מתירא הוא שמא ידקדקו בית דין בכתיבה על ידי טענתו של זה או יחזרו אחר העדים ויתברר להם הענין ואין כאן מה לי לשקר וכזה ראוי לדון אלא שלבי נוקפי בה מצד שלדעתי סוגית השמועה מוכחת כראשונה שנראה ממנה שהשטר האמתי היה מקודם זה וכמו שאמר שטרא מעליא הוה לי ואירכס ואמינא אינקוט בידי כל דהו נראה שמחמת שאבד שטרו האמתי הוא משתדל להיות בידו שטר כל דהו אלא שמ\"מ ראוי לדון כן בכל שטר שלא ניתן ליכתב שלא יהא חוטא נשכר מ\"מ אם דר שם שני חזקה על כל פנים זכה בדין אע\"פ שבא מכח השטר הרי זה כמי שאמר שטר היה בידי ואבד והרי החזקתי:",
                "<b>היה</b> כענין זה בהוצאת ממון דנין בה בהפך כיצד הרי שתבע לחברו מנה בשטר וטען הנתבע ששטר מזוייף הוא אם של אמנה אם בדרך אחרת על הדרכים שפירשנו והודה התובע שכן אלא ששטר אמתי היה לו ואבד והחזיק בזה המזוייף אין מוציאין מן הנתבע כלום שאפילו היתה טענת מה לי לשקר שבכאן כמה לי לשקר האמור במקומות אחרים מ\"מ לא נאמר דין מגו אלא להעמיד ממון בחזקתו ולפטור את הנתבע אבל הוצאת ממון אינה באה בטענת מגו ומה לי לשקר בשום מקום וכן כללוה רוב מפרשים וכבר היה לבי חוכך עליה ממה שאמרו בכתבות פרק ראשון בסוגית הנושא אשה ולא מצא לה בתולים היא אומרת משארסתני נאנסתי ולא הפסדתי כתבה רבן גמליאל אומר נאמנת וגלגלו עליה סוגית מנה לי בידך והלה אומר איני יודע רב הונא אמר חייב רב נחמן אמר פטור ואמרו לימא רב הונא כרבן גמליאל ומטעם בריא ושמא ותרצו אמר לך רב נחמן אנא דאמרי אפילו לרבן גמליאל עד כאן לא קאמר רבן גמליאל התם אלא דאיכא מגו ר\"ל שהיתה יכולה לטעון מכת עץ אני אבל הכא במנה לי בידך גבי תובע מאי מגו איכא אלמא שאלו היה שם מגו היה ראוי לחייב ומ\"מ דרך הסוגיאות לכתוב דברים שלא כהלכה דרך דחיה וכל שכן בזו שזה שמא וראוי היה להאמין בריא כנגד שמא במקום מגו אבל במקום אחר ובבריא שריא אין לומר מגו להוציא ממון המשל בזה שאילו נתחייב ראובן מנה בשטר ומנה על פה ותובע לו את שבשטר ומודה ותובעו את שבעל פה וכופר בו ופרעו את שבשטר בלא עדים והניח השטר בידו ובא זה ותבעו שבעל פה וכפר בו אין אומרים יהא נאמן מתוך שאם רצה כפר בפרעונו ותבע את שבשטר אלא מכיון שהודה פרעון השטר וזה כפר בשבעל פה הפסיד:",
                "<b>לדעת</b> המפרשים במעשים אלו שטרא זייפא על שטר אמנה יראה לי מדבריהם ששטר אמנה שנעשה ואח\"כ נמלכו בעלי דבר לעשות מה שנכתב דרך אמנה שאין סומכין על אותו שטר וצריכים לכתוב שטר אחר מתחלה שאם לא כן מה הוצרכו לשטר מכר אחר שטר האמנה ואע\"פ שאפשר לומר שכל שלא עשו כן ביומו יש לבא בפסולה מצד אחר ושטר זה השני אחר יומו של ראשון נכתב מ\"מ הדין נותן שלא לסמוך עליה אף ביומא שהרי שטר שנמחל שעבודו אע\"פ שנמלכו בעלי דבר להחזיר את השעבוד אף ביומו שאין בה משום מוקדם אין גובין בו אף בזו הואיל ולא נעשית לשם שעבוד אין סומכין עליה ואפילו ביומה ואין צריך לומר לאחר יומה שאתה יכול לבא בפיסולה מצד קדימתה וכן הדברים נראין ממה שסמך לו מעשה ההוא ערבא וכו' כמו שאנו מזכירין את דינו עכשו וסמכו את הדין על טעם הנזכר ר\"ל דהיכא דקיימי זוזי ליקום כטעם הנזכר באותם שהזכרנו:",
                "<b>אחד</b> שנכנס ערב לחברו והוזקק לפרוע את החוב בכח בית דין ומסר לו המלוה שטר החוב והרי הלוה משועבד עכשו לערב וערב תובע את חובו ושמא תאמר מאחר שיש בידו של לוה כדי לפרש היאך הוזקק ערב לפרעו אפשר שהיה קבלן או שהתנה ליפרע ממי שירצה תחלה או שבאותה שעה תבעו המלוה לערב ולא היה בידו ועכשו השביח ועמד על כדי שיעור פירעון וטען הלוה שפרעו והודה הערב שכן אלא שחזר ולוה אותו מנה ממנו ואע\"פ ששעבוד השטר נמחל מ\"מ הוא תובע לגבות מבני חרי כמלוה על פה והלה כופר בה אינו גובה כלום שהרי מה לי לשקר אינו בא להוציא ממון כמו שביארנו ומכיון שהודה שנפרע אינו נאמן בחזרת הלואה לגבות ממנו אף מבני חרי ומ\"מ אם אמר לו החזרתים לך מחמת שהיה מטבע ישן שנפחתה צורתו הרי זה כאומר בפירוש לא נפרעתי שלא נמחל שעבוד השטר עד שיפרענו מטבע היוצא וגובה כמתחלה זה שכתבנו בדין זה של ערב זה שבכח בית דין פרעו הוא מפני שכתבו קצת גאונים שאם פרעו מעצמו אף הוא נעשה כפורע חובו של חברו שלא מדעתו ואבד את מעותיו ויש לפקפק בה שהרי הערב אף הוא משועבד ובקבלן מיהא או במי שהתנה ליפרע ממי שירצה תחלה יראה לי שאף הוא נעשה בעל חוב ולוה משתעבד לו אע\"פ שלא הוכרח בפרעון זה מצד בית דין:",
                "<b>זה</b> שכתבנו שבשעת תביעת הערב ללוה מוציא שטר חובו תדע שאלו לא הודה לו הלוה שפרעו אין יציאת השטר מתחת יד הערב ראיה לכוף עליה את הלוה שמא נפל מיד המלוה ולא פרע בו כלום אלא צריך הוא להביא ראיה שפרעו בין שבא ליפרע מן הלוה בין שבא ליפרע מיורשיו או שיוציא שטר הרשאה או התקבלתי מן המלוה או שיודה לו הלוה שפרעו ואף בזו במקום שחב לאחרים יראה שאין הלוה נאמן עליו וחוששין לקנוניא:",
                "<b>מי</b> שירד לקרקע של אחר בתורת משכונה ועמד שם שני חזקה אע\"פ שהדבר ידוע שבתורת משכונה ירד ואין צריך לומר בשלא נתברר אלא שיצא קול על כך יש אומרים שיש לו חזקה ויכול לטעון חזרתי ולקחתיה ממנו אא\"כ כתב מחזיק לממשכן שטר הודאה שבתורת משכונה הוא מוחזק ושיתנה בה עמו שלא תועיל לו חזקה לטענת מקח ואינו דומה למטלטלין ויש עדים וראה שאין לו חזקה שמ\"מ היה לו למחות וכן אינו דומה לכל אותם האמורים למטה שאין להם חזקה כגון אריסין ושותפין ואפטרופין ובעל בנכסי אשתו וכל אותם הנזכרים שם מפני שאותם שהוזכרו שם אין מקפידין זה על זה ואין מחאתם מצויה אבל ממשכן אצל מקבל המשכונה מקפיד הוא עליו והיה לו למחות כל תוך שלש ולומר שדירת פלני בקרקע זה אינה אלא מתורת משכונה וראיה ברורה לדעת זה מה שלא הזכירו מקבל משכון עם אותם שאין להם חזקה בפרק זה ועוד ראיה ממה שאמרו בפרק המקבל ק\"י א' הני משכנאתא דסורא דכתיב בהו במישלים שנייא אילין תיפוק ארעא דא בלא כסף אלו כבשה לשטר משכנתא ואמר לקוחה בידי נאמן ותקינו רבנן מילתא דאתו בה לידי פסידא כלומר שבמשכון הגמור אינו מביא עצמו לידי כפירה במעט ריוח הואיל ומעותיו רבוצים על המשכונה ואינם כלים אבל זו כשיראה שמעותיו כלים מכל וכל יביא עצמו לידי כפירה ויטעון טענת מקח ותירץ איבעי ליה למחויי ואי אתה יכול לפרש שיכבוש שטר המשכונה מכל וכל עד שלא יודע שבתורת משכונה ירד שאם כן היה להם [לתקן] שיעשה המקבל המשכונה שטר לממשכן להודאה שבתורת משכון ירד אלא שפירוש הדבר שנעתק מטענת כח משכונה לטענת מקח ולשון כבישת השטר פירושו העלמת הטענה ואם אתה רוצה לפרש בה כבישת השטר ממש אתה מפרשה שהוא כובשה כדי להסיר תלונת ההמון וחשד שלהם מעליו שלא יחשדוהו ויאמרו שטר המשכונה קיים והוא אומר שלקח והוא כובשה עד שיאמרו החזירוה ועשה שטר מקח ומ\"מ לא שמציאות שטר המשכונא תעכב טענת מקח:",
                "<b>מעתה</b> ראוי לתמוה במעשה הנזכר בנסח זה רבה בר שרשו נפק עליה קלא דאכיל ארעא דיתמי אמר ליה אביי אימא לי גופא דעובדא היכי הוה אמר ארעא במשכנתא הוה נקיטנא מאבוהון דיתמי והוו לי זוזי אחריני גביה ואכלתה שני משכנתא ואמינא אי מהדרנא לארעה ואמינא דאית לי זוזי יתירי עליהו הא אמור רבנן הבא ליפרע מנכסי יתומים לא יפרע אלא בשבועה איכבשה לשטר משכנתא ואוכלה שיעור זוזאי ומגו דאי בעינא אמינא לקוחה היא בידי ומהימננא כי אמינא אית לי זוזי יתירי מהימננא אמר ליה לקוחה היא בידי לא מצית אמרת דהא נפק עליה קלא דארעא דיתמי היא אהדרא ניהליהו וכי גדלי יתמי תא אישתעי דינא בהדיהו זהו תורף השמועה ולדברינו היאך אמר לו לקוחה היא בידי לא מצית אמרת והלא אע\"פ שנתברר שבתורת משכונא בא לידו הואיל והחזיק שלש בחיי האב יכול לטעון טענת מקח ואף הוא מה היה צריך לכבישת השטר והלא אף על פניו של אותו שטר יכול הוא לומר במשכונה ירדתי וחזרתי ולקחתי תדע שדבר זה מבולבל ביד מפרשים עד שרבים רצו לבטל דעת שכתבנו תחלה מכח שמועה זו אלא שלדעת מפרשים שהזכרנו פירוש שמועה זו הוא שזה המחזיק קבל קרקע זה במשכנתא דסורא ומת הממשכן והחזיק בה לאחר מיתת הממשכן אף לאחר שכלו ימי המשכונה ויצא הקול שבתורת משכונה ירד ושכבר כלו ימי המשכונא עד שהגיע הדבר אצל היתומים וקרוביהם ותבעוהו לדין לפני אביי להראות לפניו שטר המשכונה ואם מלאו ימיה שיצא ואילו טען לקוחה היא בידי הואיל ודר בה שני חזקה בחיי האב היה נאמן לגמרי כמו שכתבנו אלא שהיה מגמגם בטענותיו מצד שהיה בוש בהדיא לומר לקוחה היא בידי ואמר לו הדיין לברר טענתו ואל יפחידהו האמת כי הוא הנוצח ואמר לו שבאמת ירד בה בתורת משכונה ולא חזר ולקחה וכלו ימי המשכונה אלא שהיו לו מעות בשטר חוב מצד אחר אצל הממשכן וחשב בעצמו אילו אני מחזיר את הקרקע וחוזר ומזמין אותו לדין על שטר החוב הרי אמרו שהבא ליפרע מנכסי יתומים לא יפרע אלא בשבועה ואצטרך לדון ולישבע שבועת המשנה בנקיטת חפץ ומה אני להטריח את עצמי ומצד אחר אני מוצא מקום לגבות חובי בלא דין ודברים ובלא שום שבועה ואע\"פ שאיני מוצא את עצמי לומר בהדיא לקחתיה מ\"מ אכבשה לשטר משכנתא ר\"ל הריני מעלים עצמי מטענת המשכונה ומסלק השגחתי ממנה שלא לטעון עוד שאני מחזיק בה מצד המשכון והריני טוען שאני מחזיק מצד המעות האחרים ומתוך שהייתי יכול לומר לקוחה היא בידי והייתי נאמן שלא בשבועה אף בזו מתקבלים דברי להעמידני על חזקתי שלא בשבועה עד שאוכל כשיעור מעותי או שמא כבישת השטר ממש כלומר עד שלא יחשדוני הבריות לומר היאך לקח ושטר המשכונה קיים בידו והשיבו הדיין שטעם לקוחה היא בידי אע\"פ שאלו טען כן בהדיא היתה מועלת לו מ\"מ אינה מועלת לטענה אחרת לבא ממנה בטעם מגו וענין לקוחה היא בידי לא מצית אמרת פירושה טענת לקוחה היא בידי לא מצית אמרת לבא ממנה מדין מגו לטענה אחרת אע\"פ שהיתה מועלת מצד עצמה אילו טענת כן בפירוש שמא טענה זו שאתה טוען חביבה עליך יותר מטענת מקח מצד שאתה בוש עליה אחר שידעת שיצא קול או נתברר שקרקע של יתומים הוא ושבתורת משכונה בא לידך ואפילו כבשת השטר מ\"מ אתה בוש מן הקול או מן הידיעה ומעתה החזר הקרקע ליתומים עם כל הפירות שאכלת מאותה שעה ולא תפרע מהם בעודם קטנים שאין נזקקין לנכסי יתומים אלא אם כן רבית אוכלת בהם אלא לכשיגדלו תבא עמהם לדין וזהו (שלא) אמר לקוחה היא בידי לא מצית אמרת כלומר אי אתה יכול לטעון טענה זו על הצד שאתה סבור ר\"ל לעשותה מגו לטענה אחרת ולמדנו שאע\"פ שמקבל משכון נאמן בלקוחה היא בידי מ\"מ אינה נעשית מגו לטענה אחרת מפני שאפשר שהוא בוש עליה ונמצאת פחותה מטענה שאתה סבור להאמינה מתוכה ואין טענת מגו במה שטענת המגו חלושה יותר מן הטענה שהוא בא להאמינה אגבה ואפילו ביצא עליה קול שבתורת משכונה ירד לבד ואין צריך לומר בנתברר שכן ומ\"מ לקוחה היא בידי נאמן אף בנתברר כמו שכתבנו וכן אפשר לפרש לקוחה היא בידי לא מצית אמרת כלומר אי אתה מוצא עצמך להעיז ולומר כן אחר שהכל יודעים שבתורת משכונה באה לידך מ\"מ לשטה זו כל שטען לקוחה היא בידי נאמן לאחר שלש אף בתוך זמן המשכונה וכן הדין בשכירות ושאלה ובכל דבר שהוא יכול למחות ומה שאמרו בסוף פרק השואל בענין שכירות האי דכתבי לך שטרא כי היכי דלא תיחזיק עלאי הוא לא שלא יהא נאמן בכך אלא שמ\"מ כל שתוך זמן השכירות ושהשטר נודע לכל סתם הדברים שאדם בוש מלומר כך ויש נמשכים לשטה זו ומ\"מ דוקא במחזיק לאחר שכלו ימי המשכונה או השכירות אבל בתוך הזמן לא והדברים מתקבלים ופשוטה של זו שהזכרנו מפרק השואל מוכחת כן אלא שעיקר השמועות מוכיח שאף בתוך הזמן כן שהרי מ\"מ יש לו למחות וכן הדברים נראין:",
                "<b>יש</b> נמשכים לשטת פירוש זה אלא שמצמצמים את הדבר דוקא בקול בעלמא אבל בנתברר שבמשכונה ירד אף בלקוחה בידי אינו נאמן ואף גדולי המפרשים רמזוה ולדעת זה מה שאמרו במשכנתא דסורא אלו כבשה לשטר משכנתא וכו' פירושו שלא נודע מצד אחר שבמשכון ירד בה ומעשה רבה בר שרשו אתה מפרשו שלא נתברר שבמשכונה בא לידו אלא שיצא קול על זה והיו מערערין מספק והוא גלה הענין לבית דין ואמר אכבשה לשטר משכנתא עד שלא יודע בבירור שבמשכונה באה לידי ואם מחמת הקול הואיל והייתי יכול לטעון לקוחה היא בידי ואין הקול מעכב אהא נאמן על המעות היתרות על הדרך שפירשנו והשיבוהו שאף בקול אין טענת מקח נעשית מגו לחברתה ומ\"מ בטענת מקח עצמה היה נאמן על הדרך שפירשנו ויש מפרשים שאף הקול לבד מעכבת אף טענת המקח בעצמה ושמא תאמר לדעת זה ר\"ל שהיורד מחמת משכון אין לו חזקה מפני מה לא נשנית עם אותן שאין להם חזקה יראה לי הטעם שלא הוצרך לכך ופשוטה היא לדעתם היאך יחזיק והדבר ידוע שבמשכונה היא בידו ואף אנו כתבנו בפרק המקבל שכל שנתברר שבתורת משכון באה לידו אין לו חזקה לדעת קצת וכן כתבנוה בפרק השואל בשוכר בשמועה שהזכרנו משם ולדעת קצת וכן יראה הדין בשואל אלא שראיתי בו חולקים אבל כל שלא נודע כלל אפילו הודה שבמשכון באה לידו אלא שחזר ולקחה אף לשטה זו נאמן מתוך שהיה יכול לומר לקוחה היא בידי לגמרי ומ\"מ אם נראית שטר המשכון בידו קודם שיבא לדין לשטה זו איני נאמן והוא הוא דין ראה הנזכר בפרק זה:",
                "<b>מקצת</b> גאוני ספרד נוטים לדעת ראשון ומפרשים שמועה זו בשלא החזיק שלש בחיי האב והיה המחזיק סבור שחזקה שבפני היתומים מועלת והשיבוהו לקוחה היא בידי לא מצית אמרת ואין מחזיקין בנכסי קטן ומ\"מ אם לא היה נודע כלל היה נאמן מתוך שהיה יכול לומר מעולם היתה שלי ולא אמרו [אין] מחזיקין בנכסי קטן אלא בשנודע שהיתה של אביו אבל כל שלא נודע שהיתה של אביו יכול לטעון טענת מקח ומאחר שיכול לטעון טענת מקח אף הוא טוען מתוכה משכונה הם בידי או חוב יש לי עליהם כך וכך:",
                "<b>זה</b> שפירשנו בשמועה זו על דמים היתרים שמלוה בשטר היו מפני שמלוה על פה אפילו היו שם עדי הלואה אינו גובה אפילו בשבועה ולא אמרו מלוה על פה נגבית מן היורשים אלא באחד משלשה דרכים אם תוך זמן ואם שהיה חייב מודה אם ששמתוהו ומת בנידויו ואלו השלשה נגבין בלא שבועה:",
                "<b>זה</b> שכתבנו לעיל שכל שהוא נאמן בטענת לקוחה היא בידי נאמן בלא שבועה חכמי הדורות שלפנינו כתבו דוקא בשבועת היסת ויש אומרים שלא בשום שבועה בעולם:"
            ],
            [
                "<b>זה</b> שאמרו בשמועה זו וכי גדלי יתמי אישתעי דינא בהדיהו ופירשו בו גדולי הרבנים לכשיהו בני שלש עשרה ולא אמרו למכור בנכסי אביו עד שיהו בני עשרים אלא שמוכר לצורך הוצאתו אבל לפרוע חוב אביו בית דין מוכרין משלש עשרה ואילך:",
                "<b>זה</b> שכתבנו במחזיק זה שהיה סבור לומר מתוך שהייתי יכול לטעון לקוחה היא בידי ובלא שבועה אף הוא גובה חובו בלא שבועה ואף בעלי שטה האחרת מודים שכן כל שאין שם לא בירור ולא קול יש לתמוה שהרי הסכימו הגאונים שאין טענת מגו אמורה לפטור משבועה כמו שיתבאר למטה במעשה הנהו עיזי דאכלן חושלא אלא לפטור מממון וא\"כ מה הועיל במחשבתו ומתוך כך מפרשים שהיה דעתו לאכול קודם שיודיע להם ומשאכל אינו בא ליטול ונפרע למפרע בלא שבועת המשנה ואף מה שהאחרים מודים לו בדין זה על דרך זה הוא ויש מפרשים שלא היה לו שטר חוב אלא מלוה על פה ובמגו נוטל בשבועה ואלו החזיר אינו נוטל אף בשבועה כמו שביארנו ואע\"פ שהביא עליו מה שאמרו הבא ליפרע מנכסי יתומים לא יפרע אלא בשבועה אלמא בשיש לו שטר הוא שמא כך היה בדעתו אף בשטר לא יפרע אלא בשבועה וכל שכן אני שאף בשבועה ומתוך כך הייתי כובש שטר המשכונה ליפרע מטענת מגו למפרע שיהו היתומים תובעים ואני נתבע:",
                "<b>מי</b> שצוה בשעת חליו ואמר נכסי לקרובי או קרקע פלני לקרובי ולא פרט לאיזה קרוב הולכין אחרי מי שהוא קרוב יותר מכלם באו שנים או כמה זה אומר אני קרוב יותר או שאני קרוב ולא אתה וזה אומר אני קרוב יותר או שאני קרוב ולא אתה ואין בידינו לברר את הדבר וכגון שבאו מארץ לא לנו הרי הם בדין כל דאלים גבר עד שיתברר הענין נתגבר האחד והחזיק ואח\"כ נתברר הדבר על האחר שהוא קרוב יותר מוציאין אותה מידו ומחזירין אותה לזה וכן אם טען שהוא קרוב ולא אתה ואח\"כ נתברר על האחר שהוא קרוב מוציאין מזה ונותנין לזה ואע\"פ שאפשר שהאחר קרוב יותר הואיל ולא נודע שהוא קרוב כלל ונתברר על זה שהוא קרוב מ\"מ:",
                "<b>בירור</b> זה שאנו אומרים שנתברר לנו שהאחר קרוב יותר או שהוא קרוב מ\"מ הוא על שני פנים או שבאו עדים על כך או שהודה הוא שכן ר\"ל שחברו קרוב ביותר או חברו קרוב ואין הוא קרוב וכל שמוציאין את הקרקע מידו מוציאין ממנו כל הפירות שאכל ואפילו לא נתבררה אכילת הפירות אלא על פיו והיה לנו לומר הואיל והיה יכול לומר שלא אכל אף אנו נאמר הפה שאסר הוא הפה שהתיר אין זה כלום מכיון שהודה באכילת הפירות הודה והואיל ונתברר שלא כדין אכלם חייב לשלם שלא אמרו הפה שאסר וכו' במקום שעיקר הטענה מבוררת שהיא שקר שאם הקרקע לחברו אם על פי עדים אם על פי הודאתו היאך הוא זוכה בפירות והלא כשאומר אין אכלי ודידי אכלי הוא מוכחש לגמרי אם על פי עדים אם על פי הודאתו וזהו מה לי לשקר במקום עדים ומ\"מ כל שטען שהוא קרוב יותר ולא בירר האחר אלא שהוא קרוב אע\"פ שנתבררה קורבתו של זה ולא של זה הואיל ולא נודעה אכילת הפירות אלא על פיו יראה שאין משלם שהרי אינו מוכחש בכך שאף הוא מודה בקורבתו של זה אלא שהוא אומר שהוא קרוב יותר ולא עוד אלא שיש אומרים בצד זה שאף הקרקע אין מוציאין מידו ולא יראה כן:"
            ],
            [
                "<b>זה</b> אומר של אבותי וזה אומר של אבותי זה הביא עדים שמאבותיו היה וזה הביא עדים ששני חזקה דר בה הואיל ולא טען שממנו או מאבותיו לקחה הרי זה חזקה שאין עמה טענה כמו שביארנו למעלה ואין מזכין אותו בדין מטעם מה לי לשקר שאין טענת מה לי לשקר כלום במקום שהעדים מכחישים את טענתו הכל כמו שביארנו למעלה ומחזיר קרקע והפירות שאכל ואפילו לא נתברר לנו אכילת הפירות אלא על פיו הואיל והודה מ\"מ אין אומרים כבר היה יכול לטעון שלא אכל ומאחר שכן יהא נאמן שמשלו אכל ולא יחזיר את הפירות שהרי מכיון שהודה שאכל נתברר לנו שלא משלו אכל ואין טענת מה לי לשקר במקום עדים:",
                "<b>מערער</b> שבא אצל המחזיק ואמר קרקע זו שאתה מחזיק בו שלי הוא והביא עדים והלה טוען שלך היה ולקחתיה ממך ואבד שטרי וכבר דרתי בה שני חזקה וכשהלך לחזר אחר עדי חזקה לא מצא עדים אלא לשתי שנים הרי הקרקע עם כל הפירות שאכל חוזרת לבעלים חזרת הקרקע שהרי אין לו עידי חזקה וחזרת הפירות שהרי העידו עדים אלו שאכלו שתי שנים שאלו לא היה לנו עדים על אכילת הפירות הואיל ואין טענת חזקתו מבוררת בשקרות היינו אומרים מתוך שהיה יכול לומר לא אכלתי ממנה פירות היה יכול לומר אין אכלית ודידי אכלית ואין כאן מה לי לשקר במקום עדים שאין כאן עדות שאין קרקע של מחזיק אלא שלא מצא לברר טענתו אבל זה כבר יש עדים על אכילתו ואע\"פ שהוא מוציאם לתועלתו מ\"מ עדות שלהם אינו אלא לנזקו ונעשה סניגורו קטיגורו ואינו דומה למה שאמרו למטה ל\"ד א' הכא סהדא לסיועי קא אתי כמו שיתבאר שם ואפילו לא היה לנו על אכילת הפירות אלא עד אחד הרי זה משלמן שאי אפשר לו לומר לא אכלתי שהרי יתחייב שבועה על פי העד שאינו יכול להשבע שהרי מודה לדברי העד שאכל אלא שטוען שמשלו אכל על הדרך שיתבאר למטה בשמועת דנסכא לא טען שלקחה אלא שמודה שהיא שלו אלא שמכרה לו לפירות נאמן ואפילו היו לזה עדים על אכילת הפירות נאמן על מה שאכל אע\"פ שעכשו מסלקין אותו שאין אדם חצוף כל כך לירד לשדה חברו שאין לו עליו שום טענה ולאכול פירותיו ונשבע היסת עליהם וכמו שאמרו על הלוקח סלו וכלי הלקיטה בידו ואמר הריני הולך לגדור פירות דקל של פלני שמכרן לן שאם לקטן נאמן אע\"פ שאם לא לקטן עדין או לקטן ולא אכלן מסלקין אותו בערעורו של זה מ\"מ אם אכלן נאמן ונשבע היסת על הפירות שלקחן ומ\"מ אם טען מתחלה לקוחה היא בידי וכשראה שאין בידו עדי חזקה חזר וטען לפירות ירדתי אינו נאמן וכגון זו ודאי אינו חוזר וטוען ונמצא ענין זה חלוק על ארבעה דרכים הראשון שטען לקוחה היא בידו והביא עדים שאכלה שתי שנים ובזו חוזר קרקע ופירותיו לבעלים השני שאין עדים על אכילתו אלא שהוא מודה כן ובזו חוזר קרקע אבל לא פירות שהרי הוא טוען אין אכלי ודידי אכלי ואין כאן מה לי לשקר במקום עדים שלא נתברר שקרות בטענתו ונשבע היסת שמשלו אכל השלישי שלא טען אלא על הפירות ובזו אפילו היו עדים על הפירות נאמן על מה שאכל ונשבע היסת הרביעי שטען תחלה על גוף הקרקע וכשלא מצא עדים חזר וטען שלפירות ירד ובזו אינו נאמן כלל ומשלם:",
                "<b>זה</b> שאמרו בכאן שכל שהוא אומר לפירות ירדתי נאמן ואין אומרים הבא שטרך שאין דרכן של בני אדם לכתוב שטר על הפירות יש לשאול שהרי משכנתא דסורא אינה אלא לפירות ושטת התלמוד שהיו נוהגין בה לכתוב שטר עליה ומ\"מ יראה שכל שהוא לזמן מרובה אדם עשוי לכתוב שטר אף על הפירות אבל זו נראה שאינו טוען על מכר אחד לזמן מרובה אלא שטוען שבשנה ראשונה מכר לו את הפירות ושבשניה חזר ומכרן וכל שבזמן מועט אין אדם עשוי לחוש לשנוי רצון ואין אדם עשוי לכתוב עליהן שטר אבל כל שטוען למכר זמן מרובה יראה שאף לפירות צריך לברר אכילתו ואף לזמן מועט יראה לי שלא אמרו נאמן אלא כשאכלו בפרסום וכדרך שאדם משתמש בשלו וזהו כדרך שאמרו בדקל דנקיט מגלא ותובליא בידיה והם הסל וכלי הלקיטה שכל כיוצא בזה הדבר מפורסם והוא עושה כדרך שאדם עושה בשלו אבל כל שאינו בדרך זה אין דנין כן ואין זה כשאר מטלטלין שהם בחזקת שהם תחת ידו ולא עוד אלא שיראה לי שכל שאדם רואה שרבו הרמאין כגון דורות הללו אף בפרסום ואף לפירות של זמן מועט יברר אכילתו שאף המוכר אינו מעיז פניו לומר לא מכרתי ואין לו לדיין אלא מה שעיניו רואות:",
                "<b>זה</b> שאמרנו במי שאומר הריני הולך לגדור דקל של פלני שמכרן לי שאם לקטן ואכלן פטור דוקא על הפירות והוא [שאמר] ואגדריה לדקלא דפלניא שלקיטת התמרים נקראת בלשון תלמוד גדירה אבל על גוף הדקל אינו נאמן ויביא ראיה או ישלם שכל שבגוף הדקל ודאי אדם עשוי לכתוב שטר עליו ומתוך כך הזהר שלא לגרוס כגירסא הכתובה במקצת ספרים ואגזריה לדיקלא וכו' אלא ואגדריה ועל הדרך שפירשנו ומ\"מ גדולי המחברים כתבוה אף בגוף הדקל שמכיון שנכרת הרי הוא כשאר מטלטלין ולא יראה לי כן שאם כן לא היה תופס לדעתי מגלא ותובליא אלא לשון נרגא ולשון קטלא וכמו שאמרו בפרק כל הנשבעין מ\"ו א' בנסחאות מדוייקות האי מאן דנקיט נרגא ואמר איזיל ואקטליה לדיקלא דפלניא ואשתכח דקטיל ושאדי לא אמרינן דהוא קטליה עביד איניש דגזים ולא עביד והרי נשתנה הלשון לנרגא ולקטלא ועוד שאם כדבריהם למה הוצרכנו לטעם עביד איניש דגזים וכו' נאמינהו שלא קצץ מתוך שיכול לומר שקצץ ושלו קצץ ועוד שבפרק החובל אמרו שורי הרגת נטיעותי קצצת אתה אמרת לי להרגו אתה אמרת לי לקצצן פטור והקשה א\"כ לא שבקת חיי לכל בריה והעלינו שם שכל שיש עדים בדבר שאין שם מתוך שהיה יכול לומר לא קצצתי חייב ואם כדבריהם הרי יש כאן מתוך אחר והוא שהיה יכול לטעון קצצתי ומכרתו לי לקוץ:",
                "<b>מערער</b> שבא אצל המחזיק ועדיו עמו וטען המחזיק שממנו לקחה ושדר בה שני חזקה והלך לחזר אחר עדיו ולא מצא אלא עד אחד והביא עד זה והעיד לו שאכלה שלש שנים הרי אין עדותו כלום ומחזיר את הקרקע ומ\"מ אינו מחזיר את הפירות שהרי הוא אומר שלי אכלתי ואע\"פ שיש כאן עד אחד שמביא לידי שבועה וזה אינו יכול לישבע מ\"מ עד זה לא בא אלא לסייעו עד שאילו היה לו עד אחר כמהו היינו מעמידין את הקרקע בידו ודיו שלא יועילנו דין הוא שלא יזיקנו ומעתה מחזיר קרקע ואינו מחזיר פירות וישבע אוכל שבועת היסת שאינו חייב ליתן לו בפירות ויפטר וגדולי המחברים כתבו שהמוכר נשבע מפני עדותו של זה שלא מכר ואח\"כ תחזור לו השדה הביא המחזיק עד אחד שאכלה שתי שנים הרי אין עד זה בא לסייעו ואדרבה אלו היה אחר מצטרף עמו היה מחזיר קרקע ופירות ואף עכשו מחזיר קרקע ופירות ולא מן הדין שהרי באיזה צד אתה דנו אם לחייבו מן הדין אין כאן שני עדים ולא הופקע מכל וכל דין מתוך שהיה יכול לומר לא אכלתי יהא נאמן באכלתי ושלי אכלתי וליפטר מכל וכל אי אפשר שהרי יש כאן עד אחד ואין כאן דין מתוך לגמרי שהרי מ\"מ אם היה טוען שלא אכל היה נזקק לישבע שבועת התורה נמצא שהיה בדין לישבע שלא אכל ואי אפשר לו לישבע שהרי אף הוא מודה במה שהעד מעיד ואין שבועה אלא למי שכופר במה שהעד מעיד ונשבע שאינו כמו שהעיד ונמצא שהוא מחוייב שבועה שאינו יכול לישבע ומתוך כך משלם ושמא תאמר ישבע מ\"מ שאינו חייב להחזיר לו פירות כמו שכתבנו בעד אחד של שלש שנים ובהיסת מ\"מ אין שבועת התורה בעד אחד אלא בנשבע לכפור מה שהעד מעיד ונמצא שאין לו צד ליפטר בשבועה אא\"כ היה טוען שלא אכל ואינו יכול לישבע כן שהרי הודה:",
                "<b>כל</b> שנתחייב להחזיר פירות אם לא היתה שומת הפירות ידועה ולא היה ביד בית דין שיעור ואומד על כך כתבו גדולי המחברים שהוא משלם מה שהודה שאכל ומחרימין על מי שאכל יותר ואינו משלם:"
            ],
            [
                "<b>מי</b> שחטף לשון כסף או איזה דבר מחברו והנגזל קובל עליו וטען לו שכן הוא שחטף אלא שמשלו חטף אם אין עדים על הגזלה הרי זה נאמן מתוך שהיה יכול לומר לא חטפתי ואם יש עדים על הגזלה אינו נאמן ואפילו בטענת מקח אחר שיש עדים ודרך גזל באה לידו היה עד אחד על הגזלה הרי זה משלם ולא מן הדין שהרי באיזה צד אתה דנו אם לחייבו מן הדין אין כאן שני עדים ולא הופקע מכל וכל דין מתוך שהרי מ\"מ היה יכול לומר לא חטפתי ובשבועה וליפטר מכל וכל אי אפשר שהרי יש כאן עד אחד ואין כאן דין מתוך לגמרי שהרי מ\"מ אם היה טוען שלא חטף היה נזקק לישבע שבועת התורה ושמא יראת השבועה מונעתו מלומר כן ומאחר שחל עליו חיוב שבועה מן הדין שלא חטף ואי אפשר לו לישבע שלא חטף שהרי מודה שחטף אין כאן שבועה שאין שבועה אלא למי שכופר במה שהעד מעיד ונשבע שאינו כמו שהעיד על הדרך שכתבנו ונמצא שהוא מחוייב שבועה שאינו יכול לישבע ומשלם ואם תאמר שישבע שמשלו חטף ויאמן בכך מתוך שאם אמר שלא חטף היה נאמן בשבועה וכענין מה שאמרו ב[מסכת] זו פרק הבית ע' א' שהמפקיד לחברו בשטר נאמן לומר החזרתי בשבועה מגו דמצי אמר נאנסו שהוא נאמן בשבועה אין זה ששבועת התורה אינה [אלא] בהכחשת דברי העד כמו שכתבנו ואחר שאינו יכול לישבע שבועה הראויה לו מן התורה הרי הוא חייב לשלם מן התורה וכן הדין בכל שבועות:",
                "<b>מי</b> שהלוה לחברו מנה ותבעו בדין עליו והלה טוען שלוה אלא שיש לו עליו מצד אחר כשיעור אותו מנה אם אין עדים על ההלואה אין ספק שהוא נאמן מתוך שיכול לומר לא לויתי היה שם עד אחד מגדולי המחברים כתבו שהוא משלם מצד שהוא מחוייב שבועה שאין יכול לישבע ואף הם הוסיפו לחדש בה דברים בשטר שאינו חתום עליו אלא עד אחד כמו שיתבאר בפרק אחרון ואף בזו שכתבנו עכשיו לדעתי אין הדברים נראין שהרי מ\"מ הוא נאמן בפרעתי ומתוך שיכול לומר פרעתי נאמן לומר יש לי עליו מצד אחר כשיעור אותו מנה ואף בשני עדים כן אבל במעשה הנזכר כאן אינו נאמן בה בהחזרתי שהרי גזל וכל שנתברר שגזל אינו נאמן בהחזרתי ויש חולקין לומר שאף הגזלן נאמן בהחזרתי וראיה רמוזה להם במסכת כתובת פרק שני בסוגיית ומודה ר' יהושע וכו' ושמא תאמר לדבריהם נדון עליה בכאן להאמינו מתוך שיכול לומר החזרתי הם מתרצים כמו שתכף לחטיפה זו קבל עליו בבית דין ואין החזרה מצויה כל כך לשעתה ואין הדברים נראין:"
            ],
            [
                "<b>שנים</b> שהיו חולקים ביניהם על איזה דבר המטלטל כגון ספינה וכיוצא בה זה אומר שלי הוא וזה אומר שלי הוא ואין אחד מהם מוחזק בה שנדון את חברו כמוציא מידו שתהא עליו הראיה אלא שהוא ברשות הרבים וכיוצא בה אין בית דין נזקקין לדין זה ולכיוצא בו מכח הדין אלא או יתפשרו ביניהם או תהא מונחת לפניהם וכל דאלים גבר אמר אחד מהם לבית דין שיתפשוה ותעמד בידם עד שילך ויביא עדים אין בית דין נזקקים לתפסה ואם נמלכו שניהם להעמידה ביד בית דין או שמכל... תפשוה על פי האחד אע\"פ שלא כדין עשו ובא אח\"כ אחד מהם אחר שלא מצא עדים להוציאה ולהניחה כבתחלה לאיזה שיתגבר מכיון שבאה ליד בית דין מ\"מ אין יוצאה מידם עד שיתברר של מי היא וכן אפילו נמלכו שניהם להוציאה מידם הילכך תהא מונחת בידם עד שיתפשרו ביניהם לחלוקה או לדרך אחרת או שיודו זה לזה או שיביא אחד מהם ראיה או עד שיבא אליהו ולמדת לפי דרכך שכל ששנים חולקין בענין אחד זה אומר שלי וזה אומר שלי זה אומר של אבותי וזה אומר של אבותי ואי אפשר להתברר ואין אחד מהם מוחזק בו וכן שאין הדבר ביד בית דין או ביד שום אדם אין נזקקין לה אלא כל דאלים גבר ואחר שיתגבר ויטלנה נדון את חברו במוציאה מידו:",
                "<b>שני</b> שטרות היוצאים על שדה אחד לשני בני אדם הן במכר הן במתנה וזמנן ביום אחד ואי אפשר לברר על איזה מהם קנו מידו תחלה ואם אין שם קנין אי אפשר לברר זה שהגיע שטרו לידו תחלה שכל שיש שם קנין כל שקדם בקנין זכה וישאלו העדים ואם אין שם קנין אלא קנה שדי בשטר זה אין קדימת הכתיבה מועלת כלום אפילו נתברר במקום שאין כותבין שעות כמו שהתבאר בכתבות ומ\"מ מי שהגיע השטר לידו תחלה זכה וכך שלא נתברר אחת מאלו הרי הדבר מסור לדין שודא דדייני ומי שדעתם נוטה להעמיד את השדה בידו יעמידו ומ\"מ לענין בעלי חוב שהוציאו על הלוה שטרות שזמנן ביום אחד כל שקדם מהם וגבה אף בקרקע גבה ואם באו כלם לגבות כאחד ואין בנכסים בכדי שיעור כלם חולקים על הדרכים שיתבארו במסכת כתבות פרק מי שהיה נשאוי ולא נאמר דין שני שטרות היוצאין ביום אחד אלא בשטרות היוצאין על שדה אחד של פלני הן במכר הן במתנה ולמה אמרו בה שודא דדייני ובענין ספינה שהזכרנו בסמוך דנו בה דין כל דאלים גבר מפני שהספינה אפשר שיתברר הדבר ויוציאוה מיד המתגבר אבל שני שטרות אין הדבר מצוי להתברר מכיון שלא נתברר עכשו שכבר מתו העדים ושמא תאמר מי לא עסקינן שהלכו העדים למדינת הים ויבאו ויעידו למי קנו תחלה יראה שאין זה דבר המצוי ודרך כלל דין שני שטרות נאמר שמתו העדים ואי אפשר להתברר ואפילו יארע כמה שאתה אומר מ\"מ לא פלוג רבנן:"
            ],
            [
                "<b>המחליף</b> פרה בחמור וילדה או המוכר שפחתו וילדה זה אומר עד שלא מכרתי ילדה והולד שלי וזה אומר משלקחתי ילדה והולד שלי אם הפרה באגם או השפחה בסמטא יחלקו ויש חולקין בזה לומר שעל הלוקח להביא ראיה וכבר הרחבנו בפירושה ובפסק שלה במקומה בפרק השואל מ\"מ לדעת הפוסקים שיחלקו למה אמרו בה יחלקו ולא אמרו לא שודא דדייני כדין שטרות ולא כל דאלים גבר כדין ספינה מפני שזו של שפחה ופרה יש סרך ממון לכל אחד מהם שהפרה והשפחה של שניהם היתה בזה אחר זה וכל אחד טוען פרתי ושפחתי ילדה או שמא בשעת המכר ילדה ואין לברר של מי ואפשר שאין כאן טענת שקרות והרי זה אומר לחברו אי אתה מודה שפחה זו שלי היתה ברשותי ילדה וזה אומר אי אתה מודה שפרה זו לקחתיה ממך ברשותי ילדה אבל ספינה אם של זה היתה לא היתה של זה כלל ואין חלוקתם בזה כדין בשום פנים ונוח לנו שתעמוד ביד האחד מצד התגברותו עד שיתברר הדבר ופרה ושפחה אין לומר בהם שודא דדייני שאין לדיין אומד בדבר זה:"
            ],
            [
                "<b>דבר</b> זה שאנו דנין אותו בדין כל דאלים גבר שבא אחד מן השוק בלא שום טענה והחזיק בה ותפשה מכיון שבתורת גזלה באה לידו מוציאין אותה מידו שכל שבא הדבר ביד אחד בתורת גזלה אין לו חזקה ואין אומרים הרי לא נודע למי גזל שמ\"מ גזילה היא בידו ומוציאין אותה הימנו ומניחין אותה כשהיתה ולא אמרו גזלן של רבים לא שמיה גזלן אלא להחמיר לומר שלא נתנה גזלתו להשבון אלא על צדדין רחוקים כגון צרכי העיר וכיוצא בהם על הדרך שיתבאר במקומו ואין הסבה אלא שלא נודע למי גזל אבל זה כבר נודע למי גזל ומוציאין מידו להניחו לפני הראשונים כשהיה ויש אומרים שאם הראשונים היו חולקין בשמא ושמא שאין מוציאין מזה וכן יש אומרים שכל שאחד בריא ואחד שמא מעמידין אותה ביד הטוען טענת בריא:",
                "<b>כבר</b> ביארנו בראשון של מציעא שהרבה דינין נזכרים בתלמוד בענין ממון המוטל בספק ושהנראה לכלול בדין זה הוא שכל שהיה מוחזק ביד אחד או שהוא מוחזק שהוא שלו אע\"פ שאינו ברשותו כגון פרה באגם על הדרך שכתבנו בפרק השואל הראיה על המוציא מחברו ואם שניהם מוחזקים בה חולקין בשבועה כדין שנים אוחזין וכן הדין אם הדבר ברשות שניהם ואם הדבר ביד שליש ויש בה ודאי רמאי יהא מונח עד שיבא אליהו ואם הוא ביד שליש ואין שם ודאי רמאי חולקין בלא שבועה וכן יראה לי לדון בכלל זה כל שאנו מסופקים בדבר אחד מי זכה בה מצד העלם הוראה ממנו כמו שביארנו שם ואם הוא ברשות הרבים או ברשות שאינה של שניהם ואין אחד מהם מוחזק בה יותר מחברו אם יש לברר טענתם כגון ספינה שהזכרנו כל דאלים גבר ואם אין לברר הדבר כגון שהיה הדבר מספק מעקרו אם אין דררא דממונא אלא לאחד מהם כגון שני שטרות היוצאים ונכסי לטוביה שודא דדייני ואם אין לברר טענתם ויש דררא דממונא לשניהם אף היא בדין חלוקה שלא בשבועה וכל אלו בששניהם בריא הא בריא ושמא מעמידין אותה ביד הטוען טענת בריא מלבד מה שמוחזק ביד האחד וכבר כללו רוב דינין אלו גאוני ספרד אלא שלא חלקו בממון שבא ליד שליש בין ודאי איכא רמאי לזולתו וכבר ביארנו זו בראשון של מציעא:",
                "<b>אע\"פ</b> שביארנו במשנה שחזקת הקרקעות היא באכילתן שלש שנים בשופי יש צדדים שהחזקה מועלת בהם לאלתר והוא אם זה שמחזיק מביא עדים שזה שמערער עליו עכשו סייעו בהבאת הפירות לביתו כגון שהגביה לו סל מלא פירות על כתפו להביאו לביתו ואע\"פ שאין הלכה כר' יהודה שאמר כל שבפניו לאלתר הויא חזקה דוקא בשלא עשה מעשה הא כל שעשה מעשה עמו אף חכמים מודים שהחזיק ואע\"פ שלענין מחילה אמרו בתלמוד המערב בענין חלון הגע עצמך הושט לי צרורות והושיט לו יכיל מימר מגחך הוינא בך כלומר מתלוצץ הייתי בך שתיגע לריק אלמא מסייע אין בו ממש נראין הדברים שכל שסייע בדבר שאין בו גוף הנאה למחזיק אינו כלום אבל זה שמסייעו בעיקר ההנאה ובדבר שהוא מקבל חסרון בהנאתו נראין הדברים שמכר יראה ממעשה שנזכר למטה ברב ענין דשקל בידקא בארעיה דחבריה ואתא מריה דארעא וסייע בהדיה ואמרו שמפני שמחילה בטעות היתה ליהדר ליה ארעא הא אם היה בעל הקרקע יודע בכך לאלתר הויא חזקה ואע\"פ שלא החזיק בה שני חזקה מפני שהיתה הנאה מגעת לרב ענין במקום הכותל והיה האחר ניזוק ומתחסר ויש מפרשים אידלי ליה צנא דפירי שהמחזיק שלח סל מלא פירות ממנו מנחה למערער ואם בתורת גזלה באה לידו לא היה מקבלה ואין זה כלום אלא עיקר הדברים כמו שפרשנו:",
                "<b>אף</b> בזו שפירשנו אם טען המערער זה שסייעתי לו בהבאת הפירות מפני שהשכרתי לו את הקרקע לפירות נאמן והופקעה חזקת האחר עד שיעבור שלש הא לאחר שלש החזיק ואין אומרים מכיון שברשות היה יורד היאך היה מוחה בו שהרי עיקר המחאה הוא שאומר פלוני שמשתמש בקרקע פלוני שלי גזלן הוא והרי זה אינו יכול לומר כן מ\"מ יכול הוא למחות ולומר פלני שמשתמש בקרקע שלי דעו שבתורת שכירות או שאלה או משכונה הוא בידו שאם לא כן אף במשכונה אלו היה כובש שטר המשכונה וטוען שבתורת מקח בא לידו היאך יעשה בעל הקרקע ואם אין בזו תקנה היאך תקנו חכמים דבר שאפשר לבא לידי פסידא אלא ודאי לא סוף דבר שהמחאה ביורד בתורת גזל אלא אף בכל שיורד בה לאיזו סבה ושלא בתורת מכר אדם יכול למחות ולהודיע הסבה שהוא מחזיק בו עליה ומה שיראה מכאן שאלו נודע ונתברר שבתורת משכונה באה לידו אינו נאמן לומר לקוחה היא בידי שהרי הוצרך לומר אי כביש לי לשטר משכונה וכו' כבר ביארנו את הדין למעלה:",
                "<b>הגוי</b> אין לו חזקה לעולם אפילו החזיק בה כמה שנים וכל זמן שישראל מערער עליו והוא אינו מוציא שטר מחזירין הקרקע למערער המביא עדי אבות או עדים שהיא שלו ואף שבועת היסת אין מזקיקין למערער זה לא נתקנה אלא לישראל וישראל שלקח מן הגוי אף הוא כגוי ואפילו דר בה הוא שני חזקה אחר שלקחה אין לו חזקה וכל שהישראל מערער וזה טוען שלקחה מן הגוי ושכבר דר בה הגוי שני חזקה וכן הוא דר אחריו שני חזקה אין זה כלום אא\"כ מוציא שטר שהמערער מכרה לגוי מפני שאימתו מוטלת על הישראל ואינו רוצה למחות ועל זו אמרו במסכת גיטין נ\"ח ב' שבבבל אין דנין כן הואיל ואיכא בי דואר ר\"ל מושב ערכאות של דינין שאין מניחין לשום אדם לצאת מתחת ידם שום אונס לשום אדם וזהו שאמרו שם אין דין... בבבל ואם טען זה הישראל הבא מחמת הגוי אני ראיתי שלקחה הגוי ממך ולקחתיה ממנו ודרתי בה שני חזקה נאמן שהרי אם רצה יכול לומר ממך לקחתיה ואע\"פ שנודע שמן הגוי לקחה יכול לומר מ\"מ חזרתי ולקחתיה ממך וגאוני הראשונים שבספרד כתבו כן אף אם טען זה הבא מחמת הגוי שהגוי הראה לו שטר מכירה ושקבלה הימנו אלא שאחר שלש נתרשל בשמירתו ואבד הימנה ומ\"מ יראה לי בזו דוקא שיטעון שהכיר בה והוחזק בה במקויימת ומאושרת כהלכתה ושאין בה שום זיוף:"
            ],
            [
                "<b>ובמה</b> שבא בגמ' אחר שמועה זו מענין האי מאן דנקיט מגלא ותובליא וכו' כבר ביארנוה למעלה:",
                "<b>יש</b> מקומות שנוהגים לגדור שדותיהם ומניחין חוץ לגדר מעט קרקע על פני היקף כל הקרקע וזורעין בו כדי שאם יבאו חיות יהו מוצאות שם בכדי לחיכה ולא יטריחו את עצמן לקפוץ על הגדר ליכנס בתחום שבפניהם למחיצות מעתה מי שבא והחזיק במה שחוץ לגדר שנה אחר שנה אפילו כמה לא עלתה לו חזקה אף למה שנשתמש בו שהרי זה אומר לא הייתי מקפיד למחות הואיל והוא זרע המוכן לבהמה ולחיה וכן הדין בכל הזורע במקום שאינו שמור לבעליו אלא שרגל חיה ויד כל אדם מצויה שם כשאר מקומות של הפקר שמתוך ריחוקם מן העירות וקורבתם ליערים ולחיות אדם מתיאש משמירתם לענין שאין קפדים בהמחאתם:",
                "<b>אכלה</b> ערלה הן שאכלה כל שלש בערלה הן שהיתה שנה אחת מהם שנת ערלה וכן בשביעית פירושו שהיתה ביניהם שנה של שביעית או שאכלה והיא זרועה כלאים אינה חזקה מאחר שכל אלו אסורין בהנאה לא הקפיד על אכילתם עד שימחה גדולי הפוסקים והמחברים גורסין באלו שהיא חזקה וכן כתבוה גאוני ספרד וגדולי קדמונינו מפרשים את דבריהם בערלה על אכילת העצים שלא נאמר לדעתם איסור הנאה בערלה אלא על הפרי או בשומר לפרי כגון קליפי אגוזים ורמונים אבל העצים מותרין בהנאה וזה זמר וכסח באילנות ונמצא מחזיק בדברים המותרים וכן יראה ממסכת כתבות פרק האשה שנפלו לה נכסים במה שאמרו שם המוציא הוצאות על נכסי אשתו מה שהוציא הוציא ומה שאכל אכל ואמרו בגמ' עבד רב יהודה בחבילי זמורות כלומר שלא נהנה בהם אלא בחבילי זמורות והפקיע בהם את הוצאותיו ואמרו על זה רב יהודה לטעמיה דאמר רב יהודה אכלה ערלה שביעית וכלאים הרי זו חזקה אלמא הנאתן קרויה הנאה ותשמיש ולמדנו מכאן שני דברים אחת שגורסין הרי זו חזקה ואחת שענינו בחבילי זמורות הא בפירות אינה חזקה וא\"כ אף בכלאים אתה מפרשה בעצים שנפלו מן הזמורות או יבשו שאם מאותם שזמר וכסח הרי הם אסורות מצד שנראה בהם כמקיים כלאים וכן בשביעית שנהנה בעצים אבל הפירות הפקר הם ואין בהם חזקה ויש מפרשים לשטה זו בכלאים כלאי זרעים שהם מותרין באכילה אפילו בארץ ישראל כמו שביארנו בפרק כל הבשר ומ\"מ ראיתי לגדולי המחברים שכתבו באלו אע\"פ שנהנה בעברה:",
                "<b>לפי</b> דרכך למדת שעצי ערלה ושביעית וכלאים מותרין בהנאה וכן כתבנוה בענין שביעית בפרק הגוזל קמא ק\"א ב' אפילו בעצים דמשחן ר\"ל הראויות להדליק וא\"כ זה שאמרו תנור שהסיקוהו בקלפי ערלה ר\"ל בקלפי הפירות הנעשות שומרים לפרי ולא אמר בעצי ערלה אבל צריך שתעיין מה הוא שאמרו שם או בקשים של כלאי הכרם ואתה אומר בכאן שעצים של כלאי מותרין וכן מה שאמרו בפרק כל הבשר כלאי הכרם עקרן נאסר יראה לגדולי המפרשים לפי מה שכתבו תלמידיהם בשמם שכל שנטעו עצי הכלאים בעברה נאסרו אבל כל שלא נטעו הכלאים בעברה אע\"פ שעשה בהם אח\"כ מעשה האוסר נאסר הפרי והותרו הקשים או העצים מעתה היו נזרעים לשם חטה ושעורה לבד ואח\"כ ניטעו הגפנים לשם נמצא שהגפנים ניטעו באיסור הגפנים אסורים והקשים מותרים נטעו הגפנים תחלה ואח\"כ זרע שם חטה ושעורה הגפנים מותרים והקשים אסורים זרע חטה ושעורה וחרצן במפולת יד נאסרו בין הגפנים בין הקשים והוא הטעם שלא נאסרו העצים בערלה ושביעית שהרי לא נעשה איסור בנטיעה ואף גדולי המפרשים שהזכרנו חזרו לומר בענין זה שהקשים לעולם אסורין אבל הגפנים עושים בהם חלוקה זו שאם נטעו באיסור נאסרו ואם נטעו בהתר ניטעו מפני שהגפנים יש בהם הכר איזה היה שם קודם זריעת הכלאים לשם ואיזה גדל אח\"כ באיסור מה שאין כן בקשין והדברים נראין כדעת ראשון ובמסכת סכה בשמועת הלוקח לולב מחברו בשביעית פירשנו שיש בלולב דין שביעית אפילו בעצים מפני שהנאתן וביעורן שוה שהם עשויים לכבד את הבית והיא שעת הנאה והיא שעת ביעור מה שאין כן בשאר עצים שהנאתן אחר ביעורן ואע\"פ שיראה מסוגית בבא קמא על עצים דמשחן שאין בהם קדושת שביעית ואע\"פ שהנאתן וביעורן שוה שהרי מדליק בהם מ\"מ סתמן להיסק הם עומדות כמו שהתבאר שם:",
                "<b>אכלה</b> שחת ר\"ל שלא הניח את התבואה ליגדל אלא קצצה כשהיא שחת אפילו אכלה כמה שנים אינה חזקה הואיל ואינו אוכל אלא כנשמט וכבורח ואינו מחזיק כשאר בני אדם לא הקפיד עליו למחות ואע\"פ שביארנו במשנתנו שאכילת האספסתא שנה אחר שנה הויא חזקה ענינה שעיקר זריעתה לשם אספסתא אבל זו שעיקר זריעתה לתבואה והוא קוצרה ואינו ממתין לה אינה חזקה ומ\"מ אם היה במקום שרגילים לקצור תבואתם שחת כגון בקעת מחוזא שהיו בני החיל מצויים שם ובני אדם עשויים לקצור תבואותיהם שחת ולמכור להם לצרך בהמותיהם הרי זו חזקה והרי היא כזרעה לדעת כן:",
                "<b>תפתיחא</b> אינה חזקה וענין תפתיחא פירשוהו גדולי המפרשים מענין יפתח וישדד אדמתו והוא שבתחלה חורשין את השדה חרישה שאינה עמוקה ונקראת פתוח בלשון המקרא ובלשון התלמוד תפתיחא ואח\"כ חורשין חרישה עמוקה ואח\"כ זורעין ואם זרע זה אחר חרישת הראשונה לא החזיק שאין זה מחזיק כשאר בני אדם ואין תועלת מגיע לו ממנו אלא מעט ויש מפרשים תפתיחא שלא חרש בה אלא שהוגשמה ונשבה הרוח וזרחה השמש ונתבקעה וזרעה באותן הבקעים כמעין חרישה ויש מפרשים קרקע פחותה ומלאה בקעים ואינה מוציאה פירות אלא מעט ואמר ומפני רעתה אין בה חזקה שאין אדם קפיד למחות עליה וגדולי המחברים פירשו בה שלא זרע שם אלא שהחזיק בה בחרישה ופתוח ושדוד שלש שנים והוא ענין נרה שנה אחר שנה ואמר שאין לו חזקה ואע\"פ שכל עצמו אינו עושה כן אלא לתקן הארץ לזמן הבא וכן אם זרעה ולא הרויח כלום והוא שלא הוציא אלא כשיעור מה שזרע אינה חזקה הואיל ולא הרויח בה לא הקפיד למחות:",
                "<b>ראשי</b> גליות שבבבל הואיל וידם תקפה לרדות את העם אין להם חזקה בנכסי אחרים שמתוך שאימתן מוטלת על הבריות אין אדם מוחה לחזקתם וכן אחר שהחזיק בנכסיהם אינה חזקה מתוך שידם תקפה אין חוששין למחות כלל ויש מפרשים הטעם שמתוך עשרם אינן קפדים וכן יש מפרשים הענין מתוך שהם עוסקים בצרכי צבור ואין פונין בשלהם אלא דרך ארעי ומ\"מ הן הם לאחרים הן אחרים להם נשבע המערער למחזיק היסת שלא מכר ולא נתן ומ\"מ הבא מחמת ראשי גליות יש לו חזקה וכן כתבוה גאוני הראשונים:",
                "<b>דינין</b> אלו שביארנו בקרקעות שמאחר שהם ידועים לבעלים אלו אע\"פ שהם עכשו ביד אחר לא יצאו מחזקת אותם שנודע שהיה שלהם אא\"כ בשטר או בחזקת שלש שנים במטלטלין אינו כן אלא כל המטלטלין בחזקת זה שהן תחת ידו ואפילו נתברר שהיו אמש או היום של אחר כל זמן שיבא עליהם בטענת מקח ובהיסת ודוקא בשאין עשויין להשאיל ולהשכיר כמו שיתבאר הגודרות והם הצאן והעז והשור ובכללן כל מיני בעלי חיים כגון בהמות וחיות ועבדים הואיל ומהלכות הן מעצמן ברשות הרבים אינן בדין זה ואין להם חזקה אלא אומרין שמעצמן הלכו ברשותו של זה ומ\"מ יש להם חזקת שלש שנים ר\"ל שכל שבירר המחזיק שעמד בידו שלש שנים ולא מיחה החזיק וכמו שביארנו במשנה בעבדים ואם היה עבד קטן שאינו יכול להלך ברגליו אפילו היתה לו אם המוליכתו ממקום למקום הרי הוא כשאר מטלטלין וכן בהמה או חיה הנמסרת לרועה ולשומר הרי היא כשאר מטלטלין שהרי נמסרה שמירתה לאחר שאינו מניחה לילך אנה ואנה ובלבד במקומות או באדם שמוסרה על מנת שלא להניחה כלל ואף בערב כשמחזירין לבעלים אינן מניחין אותן לילך מעצמן לבית בעליהם כמנהג רוב הרועים אלא שחוזרין ומוסרין אותה לבעלים מיד ליד:",
                "<b>כל</b> אלו שאין להם חזקה כגון גודרות ודברים העשוים להשאיל ולהשכיר אם לא נודע שהן בידו והודה שהן בידו אלא שהוא מכרם או נתנם לו נאמן מתוך שיכול לומר לא היו דברים מעולם אף כשאומר ישנם בידי ולקחתים ממך נאמן ונשבע היסת וכן אם טען שהיה משכון בידו נאמן עד כדי דמיו אלא שבזו נשבע שבועת המשנה ונוטל לדעת הגאונים וכן כל אלו שיש להם חזקה בטענת מקח ולא טען טענת מקח אלא שטען שמשכון הן בידו נאמן עד כדי דמיהן מתוך שיכול לומר לקוח הוא בידי אף כשטוען משכון הם בידי נאמן עד כדי דמיו ומ\"מ אם רצה זה להוציאו בכדי דמיו וזה טוען בה יתר מכדי דמיו מפני שהוא חומד לאותו דבר אינו נאמן ומוציאו הלה בכדי דמיו וכן אלו שיש להם חזקה בטענת מקח שלא טען טענת מקח אלא שאומר שלך הם אלא שאתה חייב לי מצד אחר או שהזיקוני ואתה חייב לשלם נאמן עד כדי דמיהן כל אלו שיש להם חזקה שלא טען בהם שום טענה אלא שאומר שמשלו היה מעולם או שירשם הואיל ובירר המערער שהיו שלו מוציאין אותן מידו ואם חזר וטען ממך לקחתים וזה שאמרתי שמשלי היו או שירשתים ר\"ל שהם בידי שירשתים והוי שלי מעולם נאמן וכגון זה חוזר וטוען כמו שהתבאר:",
                "<b>זה</b> שביארנו בכל שטוען לקוח הוא בידי הן שנאמן מצד טענה עצמה כגון אלו שיש להם חזקה הן שנאמן בה מטעם מגו כגון אלו שאין בהם חזקה אלא שנאמן בלקוח הוא בידי מתוך שיכול לומר לא היו דברים מעולם שבכל אלו נאמן בהסת וכל שטוען שמשכון הם בידו או שהזיקו או שהוא חייב לו מצד אחר הן שנאמן מתוך שיכול לומר לקוח הוא בידי כגון אלו שיש להם חזקה הן שנאמן במתוך שיכול לומר לא היו דברים מעולם שאינו נאמן אלא בשבועה בנקיטת חפץ יש לתמוה והלא אתה מאמינו מתוך שיכול לומר לקוח הוא בידי ואם אמר לקוח הוא בידי אף הוא נאמן בהסת כמו שביארנו פירשו הגאונים שמאחר שזה בא ליטול אינו נוטל בלא שבועת המשנה ואין המגו פוטרו משבועת נשבע ונוטל שאין מגו נאמר לפטור משבועה אלא לפטור מממון כמי שכבר כתבנו ויש מקשין על דבריהם ממה שאמרו הנותן טליתו לאמן אמן אומר שתים קצצת לי והלה אומר לא קצצתי אלא אחת על בעל הבית להביא ראיה ואם אין לו ראיה נאמן האמן מתוך ויכול לומר שהטלית שלך נתנה לו בזמנה נשבע ונוטל ומאחר שהוא אומר בנתנה בזמנו נשבע ונוטל ולא אמר כן בראשונה אלמא אף בלא שבועה מתוך שבטענת שלו היה פטור בלא שבועה ומתוך כך פרשו חכמי הדורות שלפנינו שמדין התלמוד היה נאמן בלא שבועת המשנה אלא שתקנת הגאונים היא ומ\"מ יש מוכיחין אותו מדין התלמוד ממה שאמרו בפרק הגוזל קי\"ד ב' המכיר כליו וספריו ביד אחר ויצא לו שם גנבה בעיר ישבע כמה הוציא ויטול ונותנים טעם לזו של אמן מפני שאין הדין נגמר מכל וכל ליטול שאפשר שיאמר לו בעל הבית איני נותן לך כלום אלא טול הטלית בשכרך והרי עיקר תביעתו על הטלית כעין לקוח הוא בידי ואין לו הוצאת מעות מבעל הבית ואע\"פ שאמרו בפרק הבית והעליה שאין בעל הבית יכול לומר לפועל טול מה שעשית בשכרך שמא נשתנה הדין בזו הואיל ויש כפירת סלע ביניהם רשאי לומר מיהא על אותו סלע טול טליתך בכפירתך:"
            ],
            [
                "<b>כבר</b> ביארנו במשנה שכל קרקע העושה פירות תמיד כגון בתים וחצרות ודומיהם חזקתן שלש שנים מיום ליום אבל שדה בית הבעל ושדה האילן אין צריכין מיום ליום אלא שיאכל שלש תבואות ממין אחד שלש פעמים שנה אחר שנה והחזיק הא אם היה דקל נערה שאינה בת שלש שנים שמוציא פירות שני פעמים בשנה מצד לחות שבו לילדותו אין אותן שתים נחשבות אלא באחת ויש מפרשים בדקל נערה שמנער פירותיו ואין מתבשלים ואמר שאין לו חזקה בכיוצא בזה שאין זו הנאה גמורה:",
                "<b>חרשה</b> לניר שנה אחר שנה אפילו כמה שנים הואיל ולא זרע אין זו חזקה כלל אדרבה נוח לבעל הקרקע בכך וברצונו חורש בה עד שיכלו בה כל עצי המחרשה:",
                "<b>שדה</b> אילן שהיו בו שלשים אילנות בתוך שלש סאין או ביתר ופחות שאפילו היו נטועין בפחות מכן אע\"פ שסופן ליבש החזיק הואיל ונהנה כמו שאמרו למטה שאכלן רצופין יש לו חזקה אלא שאנו תופשין לשון זה ומפני שסתם הנטיעות הם עשרה בבית סאה כשיעור יניקה הצריכה להם וזה המחזיק אכל עשרה בשנה ראשונה ועשרה בשנה שניה ועשרה בשנה שלישית החזיק ומ\"מ דוקא שבשנה זו שהניח את העשרה ולא אכלן לא הוציאו אותן העשרים פירות שיש טענה לומר אלו היה שם היה אוכלן אבל אם הוציאו פירות ולא אכלן לא החזיק אלא במה שאכל ואפילו לא היו שם פירות פירשו בגמ' והוא דבזע בזועי ויש גורסין והוא דבזי בזויי ופירושו שלא היו אותם העשרה שאכל רצופים במקום אחד אלא מפוזרים בין אותם התמרים שלא אכלן אבל אם היו כל אותם שאכל במקום אחד לא החזיק אלא לאותן שאכל יש מפרשים בענין והוא דבזי בזויי ענין אחר והוא שזה שביארנו שאם הוציאו שאר האילנות פירות ולא אכלן שלא החזיק להם בשהפקירן ובזזו אותם העוברים אבל אם הניחן על האילנות בחזקת המשתמר הרי הוא כמי שאכלן וגדולי המחברים כתבוה כן אלא שאף הם כתבו שהוא צריך באכילת אחד מכאן ואחד מכאן:"
            ],
            [
                "<b>זה</b> שכתבנו נאכל עשרה במפוזר ושלא הוציאו האחרים שהחזיק פירושו אף בקרקע הואיל ושדה זה עיקרו לאילנות נמשך הקרקע אחר חזקת האילנות אבל שדה לבן שהיו בה אילנות אין אכילת האילנות חזקה אצל הקרקע והילכך האוכל פירות אילן של חברו שלש שנים וטען שהקרקע שלו אין זה כלום ומ\"מ החזיק באילנות ובקרקע הצריך להם לפי מה שהם ר\"ל שאם הם שלשה קנה קרקע הצריך להם ואם אינו אלא אחד לא קנה קרקע אלא לכשייבש ילך לו ואם טען שהוא מכר לו האילן וקרקע הנטוע בו לעולם קנה המקום שהוא נטוע בו כעובי האילן עד התהום ואע\"פ שהקונה אילן אחד בסתם לא קנה קרקע וכשיקצץ או ייבש ילך לו זה שבא מחמת טענה וטוען שקנה האילן ומקומו לעולם קנה ומ\"מ אם לא טען אלא קנין האילן אין לו קרקע ולכשייבש ילך לו שאין חזקתו מועלת לו יותר ממכירה ודאית והוא שאמרו למטה דוקא בבא מחמת טענה ר\"ל שטוען שמכר לו האילן ומקום הנטוע בו לעולם אף לאחר מיתת האילן וקציצתו:",
                "<b>מעתה</b> החזיק אחד באילנות ואכל פירותיהן ואחר החזיק בקרקע וזרעו ואכל צמיחותיו וכל אחד משניהם טוען שהכל שלו זה שהחזיק באילנות קנה אילנות וחצי קרקע ולא חצי קרקע דוקא אלא חלק קרקע והוא כמה שצריך להם והוא מקומן וחוצה להם כמלא אורה וסלו אם הם שלשה ומהם ולמעלה וזה שהחזיק בקרקע קנה שאר קרקע ואם לא החזיק אלא באילן אחד אם טען אף על מקומו קנה מקומו כשיעור עביו עד התהום מצד חזקה שיש עמה טענה... שהיה לו למחות מצד גזלנות מ\"מ היה לו למחות ולהודיע בתורת מה בא לידו של זה ושאינו שלו אלא שעל דעת כן הוא מניחו לירד שם ואם לא טען על המקום קנה אילנו לכל ימי חיותו של אילן ולכשיקצץ או ייבש נוטל עציו והולך לו ומ\"מ אינו מכריחו לעקור כל ימי חיותו של אילן וזה שאמרו לימא ליה עקור אילנך וזיל פירושו שיאמר לו לכשייבש טול עציך ולך ואע\"פ שיש מפרשים אותו אף בזמן האילן אין נראה כן ואף המפרשים כן לא אמרוה אלא דרך פירוש סוגיא אבל לא לענין פסק וכן מה שאמרו למטה לימא ליה לכורכמא רישקא זבינית לך עקור כורכמך וזיל פירושו כשם שלפעמים אדם מוכר מקומות היפים שבקרקעו לזריעת כרכום החשוב שאדם מניחו עד שיגמר כרכמו ואחר שנגמר בשולו אדם מכריחו לעקרו ואין לו לזרוע אחר תחתיו מכח אותו שכירות כך לא נמכר לך אילן זה להיות מקום מטעו מכור לך לעולם אלא לכל זמן שהוא צריך לאילן זה ואם יבש או נקצץ אין לך עוד בקרקע כלום ומ\"מ שדה שעיקרו לאילן כגון כרם ופרדס וכיוצא בהם כגון כל מטע עשרה לבית סאה קנה הקרקע בחזקת האילנות כמו שביארנו למעלה:",
                "<b>זה</b> שביארנו בהחזיק אחד באילנות ואחד בקרקע בודאי כך הוא הדין ואף לענין פירוש יש מפרשים כן סוגיא זו ר\"ל סוגית זה החזיק באילנות וכו' מאחר ותפש בה לשון חזקה ומ\"מ יש מפרשים אותה לענין דין אחר והוא בשנים שלקחו מאדם אחד זה אילנות וזה קרקע וזהו שנתגלגל זו בזוכה באילן על איזה צד הוא זוכה בקרקע וכן הדבר מוכרח לענין פירוש ממה שאמרו למטה פשיטא מכר אילנות ושייר קרקע לפניו לר' עקיבא דאמר מוכר בעין יפה מוכר יש לו קרקע ואפילו לרב זביד דאמר זה קנה אילנות וכו' דוקא בשני לקוחות ודבר זה אנו צריכין לברר את דינו והוא נמצא על שלשה דרכים האחד שמכר את האילנות ושייר קרקע לעצמו והאחד שמכר קרקע ושייר האילנות לעצמו ואחד שמכר את הכל קרקע לזה ואילנות לזה או שהחזיק בנכסי הגר באילנות ולא בקרקע או בקרקע ולא באילנות או שהחזיקו שנים זה בקרקע וזה באילנות וצריך שתדע לשיטתנו שהוזכרו בסוגיא זו דברים שאין פירושן כפשטן והוא מה שאמרו בה לימא ליה עקור אילנך וזיל שאין פירושו עקירה לאלתר אלא לאחר שייבשו ועיקר קושייתו אם מכר קרקע לזה ואילנות לזה ודעתך לומר שאין לבעל האילנות בקרקע כלום אם כן לכשייבשו יאמר לו עקור אילנך וכו' כלומר טול עציך ולא תטע אחרים במקומן ואין זה מכירת אילנות ואע\"פ שהקונה אילן אחד או שנים בשל חברו אין לו קרקע מ\"מ זה שמכר קרקע לאחד ואילן לאחד יראה (שלא)... מוכר הקרקע לעולם כך הוא מוכר האילן לעולם וכן מה שפירש אח\"כ שבעל האילנות קנה חצי קרקע פירושו חלק הקרקע ולא חצי דוקא אלא מה שצריך לו והוא מקומו וחוצה לו מלא אורה וסלו וזה שאמר זה החזיק בקרקע וזה החזיק באילנות בשנים שלקחו מאחד זה אילנות וזה קרקע ופסק רב פפא שהלכה כמותו שאף באילן אחד יש לו קרקע הצריך לו לעולם והוא מקומו וחוצה לו כמלא אורה וסלו:",
                "<b>מכר</b> קרקע ושייר אילנות לעצמו אף זה אפילו באילן אחד או שנים יש לו קרקע הצריך להם ואע\"פ שהמוכר בעין יפה מוכר ובלא שום עכוב מ\"מ מצד שהאילנות מכחישין את הארץ מתירא הוא שמא לכשייבשו לא יניחהו ליטע אחרים תחתיו ומתכוין לעכב קרקע לעצמו ואע\"פ שבמוכר את הבית אמרו שלא מכר את הבור ואת הדות ושהוא צריך אח\"כ ליקח לו דרך שאם שייר את הבור ואת הדות לא שייר קרקע הצריך להם והוא הדרך טעם הדבר מתוך שאין הבור והדות מכחישין את הארץ אינו מתירא שיהא בעל הבית בא עליו בעקפין ואינו מכוין לעכב הקרקע הצריך להם:"
            ],
            [
                "<b>מכר</b> אילנות ושייר קרקע לעצמו יראה מסוגיא זו שאף זה יש לבעל האילנות קרקע הצריך להם אף באחד או שנים ואין צריך לומר בשלושה ומטעם כל המוכר בעין יפה מוכר כר' עקיבא שהלכה כמותו ואחר שכן ראוי להקשות שהרי הלכה רווחת בפרק הספינה פ\"א א' הקונה שני אילנות סתם בתוך של חברו לא קנה קרקע וכל שכן באחד ושמא תאמר שאף בכאן לא נאמר שיש לו קרקע אלא בשקנה שלשה אין זה כלום שאם כן לא הוצרכנו לחלק בה בין ר' עקיבא לרבנן שבקונה שלשה אילנות כלם מודים שיש לו קרקע ותירצו בה גדולי קדמונינו שבנרבונה שזו שבכאן בשלא שייר בעל הקרקע שום אילן לעצמו באותה קרקע ואף הלשון מוכיח כן שאמר מכר אילנות ושייר קרקע כלומר שלא נשתייר לפניו אלא קרקע ומאחר שלא נשתייר לו שום אילן אין דעתו על קרקע זו מחמת אילנות לעולם ודעתו היה למכור לבעל האילנות מקומן והצריך להם לעולם אף באחד או בשנים אבל משנה שבפרק הספינה בששייר לעצמו אף אילנות וכן הלשון מוכיח שאמר הקונה שני אילנות בתוך של חברו כלומר שיש שם אילנות הרבה והוא קנה מהם שנים וכל כיוצא בזה דעתו על הקרקע אף לאילנות ומקפיד על של חברו וכל שלא קנה שלשה ומהם ולמעלה לא קנה קרקע ולכשייבשו אומר לו טול עציך ולך וחכמי הראשונים שבקטאלונייאה הולכין בה לשטה אחרת לומר ששמועת פרק הספינה בשדה לבן שיש שם אילנות והואיל ואין עיקר השדה לאילנות אין ללוקח אילנות בהם קרקע כלל אלא לקונה שלשה שיש לו בקרקע מקומן וחוצה להם כמלא אורה וסלו וזו שבכאן בשדה אילן וכמו שנגררו כל השמועות אחר שמועת מטע עשרה לבית סאה וכל שכגון זה הקרקע טפלה לאילן ומאחר שעיקרו לאילן וזה קנה כל האילנות שבו קנה קרקע בכלן וחצי קרקע האמור בכאן דוקא הוא שמאחר שהקרקע טפלה לאילן וקנה כך האילנות קנה חצי הקרקע ויפה כחו מקונה שלשה אילנות או כמה בשדה לבן שלא קנה אלא הצריך להם וכן מכר לו קרקע ושייר אילנות לפניו קנה חצי קרקע וכן זה החזיק בקרקע וזה באילנות קנה כל אחד מהם חצי קרקע ולשטה זו אף הם מפרשים מכר אילנות ושייר קרקע ששייר בפירוש שאלמלא כן היתה הקרקע מכורה בכלל מכירת האילנות שהם עיקר ואין צריך לומר במכר קרקע ושייר אילנות שאתה מפרשה בשיירן בפירוש שאלמלא כן אף האילנות מכורין בכלל מכר הקרקע חוץ מאותן שנפרטו במשנה כגון חירוב המורכב וסדן השקמה וחבריהם כמו שיתבאר ענינם בפרקים הבאים וכן הלשון מוכיח שהרי כלן באו אחר שנים שלקחו מאחד שזה פירט אילנות לזה וקרקע לזה ויראה לי לשטה זו שכל ששיירו לוקחי האילנות באילנות ר\"ל שלא קנו את כלן שחזר הדין לקונה אילנות בשדה לבן ואין להם אלא הצריך לקרקע בשלשה ומהם ולמעלה ולא כלום באחד ושנים:",
                "<b>כל</b> שמכר האילנות הרצופים ר\"ל נטועים על צד שאין יניקה מספקת להם כגון עשר נטיעות בפחות מבית סאה אין לו קרקע דעתו שהם עומדים ליבש וליקצץ וקרקע חוזרת לו ולענין חזקה מיהא הועיל כמו שביארנו למעלה:",
                "<b>יתבאר</b> במקומו שהבא לזרוע בצד הכרם צריך להרחיק מעיקרי הגפנים ארבע אמות ואם בא לזרוע בצד גפן יחידית דיו בהרחקת ששה טפחים ויש הרבה גפנים שאין נידונות לענין זה אלא כגפן יחידית והוא שלא נקרא כרם לענין זה אלא בשנטעו מארבע אמות עד שמנה אבל אם היה בין הגפנים או השורות שמנה אמות ומהן ולמעלה הרי הן כמובדלות זו מזו ודיו בהרחקת ששה טפחים וכן אם היה ביניהם פחות מארבע אמות ואין שם אלא שתי שורות אינו כרם אלא כלם כגפן אחת ודיו בהרחקת ששה טפחים ומ\"מ אם היו שם שלש שורות הרי הם כרם ורואין את האמצעית כאלו אינם ואע\"פ שפסקנו בכאן במכרן רצופים שאין לו קרקע מ\"מ לענין איסור כלאים יראה שכל עוד שהם חיות מיהא צריך להזהר בהם:",
                "<b>יש</b> מפרשים בסוגיא זו מה שאמר בזה החזיק באילנות וזה בקרקע במה שהקשה עליה לימא ליה עקור אילנך אף בזמן חיותו של אילן הוא אומר כן ולא סוף דבר שלא ליטע אחר תחתיו ושמא תאמר והלא קונה אילן אחד בתוך של חברו אין לו קרקע ואעפ\"כ אינו אומר לו עקור אילנך טעם הדבר שבעל הקרקע מכר לו האילן ולא אמר לו לקוץ והואיל והוא מאילנות העושים פירות דעתו להשאירו בחיותו אבל כאן שהקונה את הקרקע לא מכר לו לבעל אילן כלום ובבת אחת נקנו הקרקע לזה והאילן לזה ראוי לשאול שאם אין לו קרקע אף הוא יאמר לו שיעקור לאלתר עד שהעלה רב פפא שכגון זה יש לו קרקע הצריך לו אף באחד כמו שביארנו ומה שקשה לי לענין פירוש במה שאמר מכר קרקע ושייר אילנות לפניו יש לו קרקע אף לר' עקיבא מה הוצרך לומר אף לר' עקיבא והלא אתה מפרש ששיירן בפירוש ובבור ודות אף ר' עקיבא מודה שאם אמר חוץ מאלו שאין צריך לקנות דרך ונראה שלא שיירן בפירוש אלא שלא מכר את (הקרקע) [האילנות] ונפרשה בשדה אילן ומאחר שעיקרו לאילן לא נמכרו האילנות במכר הקרקע אבל אילנות ושייר קרקע אתה מפרש על כל פנים בשייר בפירוש שהרי הואיל ואילן עיקר נכלל הקרקע במכר האילן או שמא יראה שאין קרקע נכלל במכירת אילן לעולם אע\"פ שלענין חזקה החזיק בקרקע בחזקת האילן וכן יראה לי ונמצא עקר הפירוש בסוגיא זו לפרשה בשדה אילן ולא שייר בפירוש אלא שלא מכר אלא אחד או אילנות או קרקע ואין זה נכלל בכלל זה לא אילנות בכלל קרקע הואיל ואילנות עיקר ולא קרקע בכלל האילן שאין קרקע נכלל בכלל מכר אילן לעולם אף במקום שהאילן עיקר ולא כתבתי דבר זה אלא להעיר על פירוש הסוגיא ולענין פסק מיהא כבר כתבנו הנראה לנו:"
            ],
            [
                "<b>המשנה</b> השניה והכונה בה לבאר עניני החלק השני ואמר על זה שלש ארצות לחזקה יהודה ועבר הירדן והגליל היה ביהודה והחזיק בגליל בגליל והחזיק ביהודה אינה חזקה עד שיהא עמו במדינה אמר ר' יהודה לא אמרו שלש שנים אלא כדי שיהא באספמיא ויחזיק שנה וילך ויודיעו שנה ויבא לשנה אחרת אמר הר\"ם מה שהתנה עד שיהא עמו במדינה הוא בשעת חירום לפי שהיו הדרכים משובשים בשעת חבור המשנה ואמר ביהודה ר\"ל ארץ יהודה ואע\"פ שלא יהא עמו בתוך אותה מדינה כמו שאמרנו מחאה שלא בפניו הויא מחאה ומחאה בפני שנים ושלא בשעת חירום ואפילו היה באספמיא וזה המחזיק בירושלם תהיה חזקה ואפילו לדעת תנא קמא ור' יהודה סבר שאפילו בשעת חירום הויא חזקה בשלש שנים וסבר גם כן שאם היה עמו במדינה תהיה לו חזקה מיד ואינו צריך שלש שנים ולא לזמן מועט מזה אלא הואיל והוא לפניו לאלתר הויא חזקה ואין הלכה כר' יהודה בשום דבר זה:",
                "<b>אמר</b> המאירי שלש ארצות לחזקה כלומר שהן חלוקות זו מזו בדיניהן לענין חזקה שאין חזקת זו מועלת בשל זו והם יהודה ועבר הירדן והגליל והוא שביאר היה ביהודה והחזיק בגליל או בגליל והחזיק ביהודה אינה חזקה עד שיהא עמו במדינה ר\"ל שיהא המחזיק בעיר אחת והמערער בעיר אחרת ושתי העיירות ביהודה אמר ר' יהודה לא אמרו שלש שנים אלא שיהא באספמיא ויחזיק שנה וילך המודיעו ויודיעו שנה ולשנה אחרת יבא וימחה ואע\"פ שיכול למחות במקום שהוא כמו שיתבאר מ\"מ התקינו שיוכל לבא ולדון על קרקעו ולהחזיר לרשותו פירות שהם שם עכשו ולא יבא בהם לידי גזל הנאכל ואין ר' יהודה סובר על טעם חזקת שלש שיהא מפני ששלש שנים אדם נזהר וכו' אלא מטעם זה ולדעתו כל שבפניו לאלתר הויא חזקה הואיל ולא מיחה תיכף לידיעתו ולא מצד טענת מחילה אלא שמאחר שלא מיחה אנו מאמינין לזה בטענת מקחו בלא שטר וכל שלא בפניו לאחר שלש מיהא אף מיהודה וגליל הויא חזקה ומ\"מ אף לר' יהודה למהלך יותר משנה לא חששו מן הסתם אא\"כ בירר הוא שכן כמו שכתבנו למעלה:",
                "<b>זהו</b> ביאור המשנה והלכה כתנא קמא כמו שיתבאר בטעם חזקת שלש אלא ששאלו בגמ' לתנא קמא אם מחאה שלא בפני המחזיק הויא מחאה אף ביהודה וגליל יש לנו לומר שהחזיק שהרי היה יכול למחות במקום שהוא ואי אפשר שלא הגיעה לו השמועה ואם מחאה שלא בפניו אינה מחאה והוא הדין שחזקה שלא בפניו אינה חזקה שהרי זו תלויה בזו שכל שמחאתו של זה אינה מחאה היה לו למחזיק להזהר בשטרו ולמוד בדעתו שאם היה זה עמו במדינה היה מוחה והעלו בגמ' שהכל סוברים מחאה שלא בפניו הויא מחאה ויכול למחות בכל מקום שהוא בפני שנים ואף אנו אומרים שכל שמיחה באיזה מקום שהדברים מגיעים באזני המחזיק והיה לו להזהר בשטרו ומאחר שכן אף כשלא מיחה הפסיד והלה מחזיק בשלו שכמו שמחאה שלא בפניו מחאה כך חזקה של בפני המערער חזקה אי אפשר שלא הגיעה חזקתו של זה לאזניו והיה לו למחות ויש מי שחולק לומר שאינה חזקה אא\"כ נודע לנו שהדבר נודע לבעל הקרקע ואף מקצת חכמי פרווינשאה כתבוה כן בחבוריהם עם קצת ראיות חלושות ואל תחוש לדבריהם ומ\"מ כל שיש חירום בין אותה העיר או המדינה שהמחזיק דר שם לאחר שהמערער דר שם אין בזה חזקה שאין חזקתו של זה מגעת לאזניו של זה ואף אם ידע כן במקרה אינו סובר שתהא מחאתו מגעת לאזני המחזיק ויש מקומות שסתמן שעת חירום ביניהם והם יהודה ועבר הירדן וגליל וכל שסתמן חירום הרי הוא כמקומות שיש חירום עכשו ביניהם עד שיודע בודאי ששלום ביניהן ואין חזקה מזה לזה וכן הלכה ויש מפרשים שיהודה וגליל לא נאמר על סתמן שיש חירום ביניהם אלא שאין שיירות מצויות מזה לזה לעולם וכל שהוא כן הרי הוא כשעת חירום אע\"פ שנודע ששלום ביניהם ולא יראה לי כן ודברים שנכנסו תחת משנה זו בגמ' אלו הן:",
                "<b>הסכימו</b> גאוני ספרד וחכמי צרפת על חירום זה שביארנו במשנה דוקא בחירום של עסקי נפשות אבל כל שאין שם חשש נפשות אע\"פ שיש שם חשש ממון אין זה מעכב שלא להחזיק זה על זה וכן הסכימו שכל שבין ישמעאלים ונצרים סתמן חירום ואין חזקה מזה על זה אא\"כ ידוע ששלום ביניהם כל שיש חירום ביניהם או שסתמן חירום ביניהם אפילו היו קרובים זה לזה ואפילו רואים זה את זה אין מחזיקין זה על זה והוא שאמרו בתלמוד המערב אפילו שתי אכסניאות כגון שלומי וגבירו והירדן מפסיק בנתים ועומד ורואה אחד מחזיק בשדה שלו אינה חזקה עד שיהא עמו באותה העיר וזה מסייע למה שפירשנו שסתמן חירום ביניהם ואע\"פ שרואין זה את זה אין יכולים לעבור מזה לזה שאם מצד שאין שיירות מצויות אי אפשר במקום שרואין זה את זה ולא יהא שם חירום שלא יהו מצויים לילך מזה לזה:"
            ],
            [
                "<b>אע\"פ</b> שביארנו שמחאה שלא בפניו הויא מחאה מ\"מ בורח מחמת סכנת נפשות אין מחזיקין בנכסיו ואפילו אכלה המחזיק כמה שנים וטען בה שלקחה אין אכילתו ראיה הואיל וזה עומד על נפשו אינו בוטח בעצמו למחות ואפילו היו במקום בטוח כגון במלכות אחרת מ\"מ רוצה הוא להתעלם ומתירא שאם ימחה יגיעו הדברים ויודע מקום תחנותו וכל שכן אם מחמת רציחה הוא שמתירא מגואל הדם וחבריו אבל הבורח מחמת ממון הואיל ומחאה שלא בפניו הויא מחאה הרי הוא כשאר בני אדם ואם לא מיחה הפסיד:",
                "<b>המחאה</b> צריך שתהיה בפני שנים ומ\"מ אין אנו צריכים שיהו אותן השנים בני אדם שיכולין לילך ולהודיע למחזיק שמיחה זה ויזהר בשטרו אלא אפילו היו בני אדם שאין יכולים לילך כגון חגרים או זקנים הרבה מחאתו מחאה לא נאמר ענין מחאה אלא שיתפרסם הדבר ויודע מזה לזה עד שיגיעו הדברים לאזני המחזיק והוא שאמרו חברך חברא אית ליה וחברא דחברך חברא אית ליה:",
                "<b>מחאה</b> זו שהזכרנו שהיא אף שלא בפני המחזיק צריך שיביא שנים ויאמר בפניהם פלני שמשתמש בחצרי או בביתי גזלן הוא ודעו שבתורת גזל הוא מחזיק בה ולכשאפנה אעמיד אותו בדין ואם לא ירד בה בתורת גזלה מ\"מ הוא מודיעם הסבה שהורידתו באותו קרקע כלומר שכורה היא בידו או ממושכנת ואם יטעון שלקוחה היא בידו הריני מעמידו בדין על כך וכן כל כיוצא בזה אבל אם לא אמר שיעמידנו בדין אלא שאמר גזלן הוא ושעומד בקרקע שלי בגזלה אין זה כלום שאף זה אומר כשהגיעו דבריו לאזני הייתי סבור שדרך הכעסה וחירוף הוא אומר כן להבאישני ביושב הארץ ולא הייתי סבור שלכונת העמדה בדין היה אומר כן וכן אם אמר שרצונו להעמידו בדין אם לא הודיעם על מה לא אמר כלום:"
            ],
            [
                "<b>מיחה</b> בפני שנים והודיעם שיעמיד את המחזיק בדין אלא שאמר להם שלא יגלו דבר זה למחזיק הרי זו מחאה שהרי לא עכבם שלא לומר כן אלא למחזיק ומ\"מ מורשים הם לגלות הדבר לשאר בני אדם ואין הכונה אלא לפרסם הדבר כמו שביארנו וכל שכן אם לא צוה להם כן אלא שהם אמרו כן מעצמם אבל אם צוה להם שלא לגלות דבר זה כלל אין זו מחאה שהרי הוא מעכב שלא לפרסם את הדבר ומ\"מ אם לא צוה הוא להם כן אלא שהם אמרו מעצמם שלא יגלו את הדבר הרי זו מחאה מאחר שלא הוזהרו על כך אי אפשר שלא ליזרק מפיהם שלא בכונה והוא שאמרו כל מילתא דלא רמיא עליה דאיניש אמר לה ולאו אדעתיה:",
                "<b>זה</b> שביארנו במחאה שהיא בפני שנים ואין מצריכין בה שלש אע\"פ שבשלש הדבר מפורסם לשעתו וכמו שאמרו לענין לשון הרע שאדם אומר על חברו שאם אמרו בפני שלשה אין לשון הרע למי שיאמר לחברו פלני אמר דבר זה עליך שמכיון שבעל הלשון אמרו בפני שלשה הרי הוא כמי שאמרו לכל העולם מ\"מ לענין מחאה דיו בשנים שאין אנו צריכים לפרסום שבשעתו אלא לעדות שיעידו על זה שמיחה ואע\"פ שיש כאן קצת לשון הרע שאומר עליו שגזלן הוא הואיל ועסקי ממון הם ולא לכונת לשון הרע נאמר אלא לענין עדות אינן מוזהרים על כך ואנו אומדין שהדבר מתפרסם מאליו מצד חברך חברא אית ליה אע\"פ שאינו מתפרסם לשעתו ומכיון שעקר הדבר אינו אלא לעדות ושמן הסתם אנו אומדין שיגיע הענין לאזניו אפילו נתברר שלא נודע למחזיק כגון שהעידו אילו שלא אמרו דבר זה מעולם אין אנו קפדים בכך ואין המחאה נפגמת בכך שלא נתנו חכמים דבריהם לשיעורין ולא עוד אלא שאין זה עדות שאין האחד יודע בחברו אם ספר דבר זה אם לאו:"
            ],
            [
                "<b>המערער</b> בקרקע שאחר מחזיק בו אינו צריך למחות בכל שנה ושנה אלא כיון שמיחה שנה ראשונה שוב אינו צריך למחות בכל אותן שלש שנים ומ\"מ צריך להזהר שלא יעמד שם אחר מחאתו שלש שנים בלא מחאה אלא ימחה עד שלא יהו שלש שנים שלמות בין מחאה למחאה ואין אומרין מכיון שמיחה פעם אחת נעשה המחזיק כגזלן ואין לו חזקה שלא נאמר בגזלן שאין לו חזקה אלא שהוחזק בגזלנות באותה שדה כמו שיתבאר יש מי שאומר שמה שהוא צריך למחות בכל שלש שמא יאמר אחר המחאה לקחתיה ויש חולקים לומר שמכיון שמודה שמתחלה לא בתורת מכירה ירד אינו נאמן וראייתם מקטן שאין מחזיקין בנכסיו אפילו הגדיל בתוך שני החזקה ואינה ראיה שהרי אם אכלה שלש משהגדיל החזיק אע\"פ שבקטנותו ירד ומעשה של רבא בר שרשו כבר ביארנוהו על השני פנים כמו שכתבנו למעלה ומ\"מ יראה שלדברי הכל אם אמר תחלה ירדתי לפירות ואח\"כ לקחתיו אחר המחאה נאמן ולדבריהם טעם מה שצריך למחות בכל שלש ששלש שנים אחר המחאה נזהר בשטרו ולא עוד מאחר שהוא צריך מחאה בכל שלש ושלש צריך שתהא מחאה שניה ושלישית כעין הראשונה הא אם שינה בטענת ערעורו אין זו מחאה כיצד טען בשנה ראשונה שמחמת משכונה ירד ובמחאה שניה טען ששכורה או שאולה היא בידו ובשלישית טען שבתורת גזל ירד אין זה כלום וזכה זה בקרקע מחמת שלש שנים שממחאה שניה ואילך שאף הוא אומר מכיון שראיתי ששנה בטענותיו לא חששתי ליזהר בשטרי ויש מי שפירש זה דוקא בשלש שנים של אחר מחאה שלישית שהוחזק המערער בשקרן שני פעמים אבל באחת לא והם גורסין ערער וחזר וערער וחזר וערער שני פעמים ולא יראה כן ואין צריך לומר אם מיחה וחזר ומיחה בסוף שלש ובא לדין מיד וטען זה אין בידי השטר ומ\"מ כבר הוחזקת בשקרן שאין זה כלום שהרי אומרים לו מ\"מ עדין לא נתברר לך שקרותו כדי להקל בשמירת שטרך ומ\"מ מיחה בשנה ראשונה וחזר ומיחה בשנה שניה אע\"פ שלא הוצרך ושינה בטענתו וכן בשלישית יראה לי שמחאה היא מכיון שהוא יודע שמיחה ואינו צריך למחות עד כלות שלש אינו חושש על שנויו יש אומרים שלא נקרא שינוי טענה אלא בשמכחיש טענה ראשונה אבל אם אמר תחלה בגזל ירד בה ובשניה אומר שאמר שמיחה פעם ראשונה בא אצלו ובקש ממנו למשכנה לו ומשכנה והרי הוא שם בתורת משכונה אין זה שנוי טענה וכן כל כיוצא בזה:"
            ],
            [
                "<b>שנים</b> אלו שמיחה זה בפניהם אע\"פ שלא אמר להם שיכתובו כותבין לו ונסח השטר יודעים אנו עדים וכו' שבא פלני לפנינו ואמר לנו דעו שפלני מחזיק בקרקע פלני והוא שלי והוא אינו מחזיק אלא לסבה זו והריני מזמינכם לעדות שמחיתי בפניכם ושדעתי להזמינו לדין אלא שאיני יכול עכשו מפני סבה פלנית ואנו דקדקנו בדבריו כהוגן וכראוי וכתקון חכמים וכתבנו וחתמנו שטר מחאה זה ביום פלוני וכתבנו וחתמנו וכתבנו בידו להיות וכו' ואם רצה למחות בפני שלשה אע\"פ שאין צריך לכך הדבר נאה ומתקבל:",
                "<b>כשם</b> שביארנו במחאה שהיא בפני שנים ושאין צריך לומר להם כתובו הואיל וזכות הוא לו כך המודעא נעשית בפני שנים ואין צריך לומר כתובו וענין המודעא שהיה לו קרקע או מיטלטל נאה ובא חברו והשתדל עמו למכרו לו ולא רצה וחברו זה רוצה לאנסו על כך אם על ידי גוים אם על ידי אנסים אם על ידי הפחדות והבהלות שבידו לעשותן אם שיש בידו ממון והוא כופרו לו אא\"כ ימכור לו דבר זה או שכפתו או נגשו או איזו סבה אפילו סבת ממון שזה מוכרח ליתן או למכור מפני סבה זו שעליה זה בא עליו בעקיפין והדבר ידוע שכל שמכר אע\"פ שבאונס מכר ולקח דמי המכר שממכרו ממכר בין בקרקעות בין במטלטלין הואיל ואמר מ\"מ רוצה אני כמו שאמרו אגב אנסיה גמר ומקנה ומ\"מ אם הוא מוסר מודעא קודם כתיבת השטר המודעא מבטלת המכר וכיצד הוא עושה הולך בפני שנים ואומר להם היו יודעים שפלני אונס אותי למכור או ליתן לו קרקע פלוני או חפץ פלוני או למחול לו תביעה זו שיש לי עליו ומזכיר לפניהם את אנסו אם שהוא אונסו בגופו או שכובש את ממונו עד שיעשה לו כך או שאונסו על ידי גוים או אנסים או תקיפים ואומר להם שיראו באותו אונס ושידעו שעל פי אותו האונס הוא מוכר או נותן או מוחל ושהיום או מחר כשיעבור האונס ויחזיר לו את שלו או ימותו האנסים או כל צד שיעבור האונס יעמידנו בדין עליו הרי המכר או המעשה בטל ומוציאין אותה מידו אפילו החזיק בה כמה והלה מחזיר את הדמים אם קבל הימנו דמים כגון במכר ודבר זה הוא אומר עליו עכשו שנעשה בפני שנים ואין צריך שלשה ושאין צריך לומר להם כתובו אלא כותבין לו אע\"פ שלא נצטוו על כך שבודאי זו היא כונתו וזכות היא לו ואין המודעא צריכה קנין אלא שלדעתי צריכה הזמנת אותם השנים שהוא מוסרה בפניהם לא נסתלקה אלא שאינה צריכה קנין ושאין צריך לומר כתובו ואם הוא אומר הדברים באקראי ואחרים שומעים לפי תמם אין זה קרוי מודעא שאין מודעא אלא הודעה דרך כוון למזומנים לה ומ\"מ אם לא מסר מודעא זו אלא לאחר שנעשה השטר אין מודעה מבטלת המעשה שהרי מ\"מ נגמר המעשה בשעת כתיבת השטר אע\"פ שהיה אנוס גאוני הראשונים שאלו היאך כותבין מודעא על הפחדה והבהלה לבד והלא באותן שכופין להוציא אמרו שבהכאה כופין אותם ובדברים לא יוסר עבד כמו שאמרוה במסכת כתבות תדע שהפחדת בית דין אינה כלום שאין דרכן לעשות שלא כהוגן והוצרכה למעשה ממש אבל בזו דיו בהפחדה בלבד:",
                "<b>אף</b> הודאה בפני שנים אלא שצריך לומר להם כתובו וענין הודאה היא על שלשה פנים אם שהודה בפני שנים על ידי תביעת המלוה אם שהודה מפי עצמו בפני שנים דרך שיחה אם שהודה בפני שנים דרך הודאה כמוסר דברים וכל שהודה על ידי תביעת המלוה אפילו הודה דרך הודאה יכול לחזור ולומר משטה הייתי בך אע\"פ ששמעו עדים בשעה שהודה עד שיאמר המודה לעדים אתם עדי או שיאמר להם המלוה כן והמודה שותק הודה מפי עצמו דרך שיחה כגון שהיו קורין אותו מגולגל והוא אומר וכי מה נתחייבתי אלא לפלני ופלני או שהיו אומרים עליו שהיה בעל פרוטה והוא אומר אלו היתה לי פרוטה כבר פרעתיה לפלני ופלני שאני חייב להם כך וכך או שאמר כן ברבים כדרך מי שרוצה להראות שהוא מגולגל אין זה כלום ויכול לחזור ולומר לא אמרתי אלא דרך שחוק או שלא להשביע את עצמי וכיוצא בזה הודה מעצמו לפני שנים שהוא חייב לו דרך הודאה וכמוסר דברים כגון שאמר להם בצנעה דעו שאני חייב מנה לפלני הרי זה משלם על פיהם ואין יכול לומר משטה הייתי בין שהיה התובע לשם בין שלא היה וכן אינו נאמן לומר שלא להשביע את עצמי נתכוונתי וגדולי המחברים כתבו שאם לא היה התובע לשם נאמן לומר שלא להשביע את עצמי נתכוונתי בשבועת היסת ואין הדברים נראין ומ\"מ הודאה זו שאנו עסוקים בה בסוגיא זו היא זו שהזכרנו שהודה בפני שנים מפי עצמו דרך הודאה או שהודה על ידי תביעת המלוה ואמר אתם עדי ואמר שהודאתו מועלת ומ\"מ צריך לומר כתובו ואם לא אמר להם כתובו לא יכתבו אלא יתבע ויברר דבריו בעדותם של אלו מפני שכתיבה זו חוב היא לו שאם הודה רוצה הוא שיהא חובו על פה לא שיהא בשטר שכל זמן שהוא בעל פה יכול לטעון פרעתי וכשהוא בשטר אינו נאמן לומר פרעתי ומתוך כך יראה לי שאם טעו וכתבו ומודים שלא נצטוו לכתוב וטען זה פרעתי שנאמן שהכתיבה כמאן דליתה ואין כאן משום משים עצמו רשע שהרי טועים הם בכך על הדרך שכתבנו במס' ראש השנה ומ\"מ יתבאר בסנהדרין שכל שיצא שטר הודאה ולא היה כתוב בו שנצטוו לכתוב ולחתום הרי הוא כשר חזקה שאלו לא אמר להם לכתוב ולחתום לא כתבו וחתמו ויש אומרים מכאן שאפילו העידו שלא נצטוו בכך אין נאמנין וכן יתבאר שם שלא נאמר דבר זה אלא במטלטלין אבל בקרקע אם הודה בפני שנים אע\"פ שלא אמר להם כתובו וחתומו כותבין ונותנין שאין כאן לחוש שמא יתן לו ונמצא תובעו פעם שניה וכן כותבין ונותנין אע\"פ שלא קנו מידו אבל במטלטלין אין כותבין אא\"כ נצטוו ולא עוד אלא שגדולי המחברים כתבו שצריכין להמלך בו אלא שלא יראה כן:",
                "<b>הודאה</b> זו שהזכרנו יש אומרים שאפילו אמר להם כתובו וחתומו צריך קנין לשעבד לו קרקעותיו שאם לא יקנו מידו על מה ישתעבדו לו הקרקעות ואע\"פ שהוא מודה מ\"מ לא ראו עדים ההלואה ואין זה כשטרי הלואות דעלמא שאע\"פ שאין בהם קנין נשתעבדו נכסי המלוה ללוה שהרי באלו כבר ראו העדים נתינת המעות והרי זה כערב בשעת מתן מעות שאינו צריך קנין וא\"כ אין לפרש בכאן צריך לומר כתובו שאם יכתובו הוה ליה שטר גמור ושמא אינו רוצה לעשותה שטר גמור שהרי לדבריהם אף בכתיבה אינו שטר גמור לטרוף לקוחות אלא שנפרשה לענין פרעתי שאע\"פ שבהוציא כתב ידו שהוא חייב לו נאמן בפרעתי בשטר הכתוב על ידי עדים מיהא אינו נאמן בפרעתי אע\"פ שאין שם קנין וכמו שפירשנוה ויש חולקין בדעת זו לומר שדינה כשטרי הלואות לענין שאפילו לא קנו מידו נשתעבדו נכסיו בהודאתו לטרוף לקוחות אלא שאין אומרים בהם אחריות טעות סופר הוא שלא נאמר אחריות טעות סופר אלא שמכיון שדקדק המלוה כל כך שלא האמינו אלא בשטר ודאי דעתו היה על האחריות אלא שהושמט מלכתוב אבל זה שמתחלה האמינו והוא הוא שמצוה לכתוב הן מעצמו הן על ידי תביעתו אין אומרים בה אחריות טעות סופר הוא הא אם הוזכר בה אחריות נשתעבדו הנכסים וטורף בה לקוחות וקצת חכמי ההר הראשונים הכריעו שכל שאמר כתובו נשתעבדו הנכסים אף בלא קנין ואין זה כערב שלא בשעת מתן מעות שבזו אין הערב כיד הלוה להשתעבד למלוה אא\"כ הלוהו על אמונתו אבל נכסיו של אדם בידו הם ומשתעבדים בהודאתו מכתיבתו ואילך ואין צורך למתן מעות וכן הכריעו שהאחריות בה טעות סופר הואיל ושעבודא דאוריתא או שהעמידוה אדאוריתא ולא עוד אלא שלא הוצרך לומר טעות סופר בשטרי הודאות והלואות הואיל ונשתעבדו מן התורה אלא לשטרי מקח וממכר שלא היה ראוי לומר בהם אחריות אלא בתנאי וקבלה אלמלא שאנו אומרים שדעתם היה לכתבו אע\"פ שלא הזכירוהו והסופר השמיטו מלכתוב כמו שביארנו בראשון של מציעא הודאה שבפני שלשה והם בית דין יש בה צדדין שבית דין כותבין לזה שטר הודאה ויש צדדין שאין כותבין לו ודבר זה יתבאר במסכת סנהדרין אבל בפני שלשה שאינן בית דין הרי הם כשנים:",
                "<b>הקנין</b> שאדם קונה בסודר על איזו הקנאה נעשה בפני שנים שאין זה אלא עדות בעלמא ואין צריך לומר כתובו ואע\"פ שחובה היא לו מפני שסתם קנין לכתיבה עומד שמאחר שממהר להקנותו ואינו מדחהו במטלטלין עד שילך וימשוך ובקרקע עד שילך ויחזיק מתכוין הוא להקנותו מיד ודעתו לכתוב ואין צריכין להמתין את צוויו בכך והוא שאמרו במסכת כתבות נ\"ה א' קנו מיניה לא צריך לאימלוכי ביה קנין זה שאמרנו שהם כותבין אף בלא צווי הלוה או המשעבד יש אומרים דוקא בסתמא הא אם קודם שנכתב השטר עמד וצווח שלא לכתוב אין כותבין אלא שיגמר הדבר בעל פה ויש להקשות בה ממה שאמרו במסכתא זו קע\"ב א' אמר להו רבא להנהו דכתבי שטרי אקנייתא אי ידעיתו יומא דקניתו ביה כתובו ההוא יומא ואם כדבריהם היאך כותבין מאותו היום הא מכיון שיכול לחזור בו כל זמן שלא נכתב השטר אין ראוי לגבות בה ממשעבדי אלא מכתיבת השטר ואילך ונמצא מוקדם ומ\"מ הם מפרשים אותה שמועה בשטר מתנה או מכר שנתפרש בו שאין שם אחריות ואין פסידא ללקוחות בהקדמתו ושמא תאמר עדין יש כאן מקום פסידא כגון שהקנין באחד בתשרי והכתיבה באחד במרחשון ומכר בנתים שדה ללוי וטרפוה ללוי ואם לא כתבו השטר מיום הקנין היה לוי חוזר וטורף אותה של שמעון וכן הדין אחר שלא נכתב השטר הואיל ובעל הקרקע יכול לחזור יראה שאין זה כלום שקנין זה שבאחד בתשרי אע\"פ שלא נכתב חשוב הוא שלא לטרפה ממנו לקוחות הבאות אחריו אבל אינו חשוב לטרוף הוא מן הבאים אחריו הואיל ואין כאן קול ומ\"מ עיקר הדברים שאפילו עמד וצוח שלא לכתוב כותבין ואין שומעין לו מאחר שלכתיבה עומד הרי הוא כמי שנכתב:",
                "<b>קיום</b> שטרות אינו אלא בשלשה שהרי דין גמור הוא ולא עדות ואין דין אלא בשלשה ואין צריך לומר כתובו אלא כל שבא לפניהם לקיים שטרו וקיימוה כותבין לו שכל שבבית דין עומד ליכתב הוא וענין קיום שטרות שאדם צריך בו לכתיבה הוא כגון שיש לו שטר על חברו וחושש שמא ילכו עדיו למדינת הים או ימותו וכשיבא לגבות חובו יטעון הלוה שהוא מזוייף ומתירא שמא לא ימצא באותו זמן מי שיקיים לו חתימותיו ובא לבית דין ומביא העדים עצמם או אחרים המכירים חתימתם לפני בית דין והם כותבין בסוף השטר במותב תלתא כחדא הוינא כד הנפק שטרא דנן קדמנא ומדאתו פלני ופלני ואסהידו וכו' ואשרנוהו וקיימנוהו כדחזי והרי הוא מאושר ומקויים וזהו הנקרא הנפק או אישרתא דדייני וכבר ביארנו עניניו בארוכה במסכת כתבות הא אם קבל עליו בשטר זה בבית דין והלה טוען שמזוייף הוא אין צריך כתיבה אלא מקיים בפניהם וגומרין את דינו:",
                "<b>זה</b> שביארנו במחאה ומודעא והודאה שהן בפני שנים לא מפחד כפירה הוא אלא שאף אם יודה בכך אינו כלום ואין המעשה מתקיים אלא בשנים ואפילו למי שמודה לו שאם מפחד כפירה אף כל דבר שבעולם צריך שנים אלא שבאלו אפילו הודה אינו כלום ר\"ל שאין מחאתו באחד כלום אפילו הודה לו חברו שידע במחאתו וכן במודעא וכן הודאה אינו כלום שלא יוכל לטעון עדין משטה הייתי מעתה הואיל והקנין שנאוהו עם אלו או זה יש לומר בו שכל שקנה מחברו בעד אחד או בלא עדים אף אם חברו מודה לו אינו כלום וכן כתבו הגאונים ומ\"מ גדולי הפוסקים והמחברים כתבו שאינו צריך לעדים מאחר שהודה ולא איברו סהדי אלא לשקרי ולא אמרו כאן בפני שנים אלא שלא יוכל לחזור בו וגדולי המפרשים מכריעין שכל שהחפץ שקנו בו ביד הקונה שהוא קנין האמור בתורה ר\"ל שלף איש נעלו ונתן לרעהו קנה בלא עדים אבל כל שעדין הוא ביד המקנה כגון שקנו בסודר אינו כלום אלא בעדים שמאחר שהוא מחזירו אצלו אם אין עדים אינו אלא מעשה שחוק וכבר כתבנו מזה במסכת קדושין ובפרק הזהב:",
                "<b>מודעא</b> זו שכבר ביארנו ענינה לא סוף דבר שכותבין אותה למי שהמפחיד או אונס רשע או אנס ואלם ואינו נשמע לדין אלא אף בשהאונס או המבהיל אדם הנשמע לדין והיה לנו לומר היאך אנו כותבין לך מודעא אף לכשנכיר את האונס והוא אדם הנשמע לדין אלא לך לבית דין והוי קובל עליו אעפ\"כ כותבין לו מודעא מפני שפעמים שהדבר שזה מפחידו או בא עליו בעקיפין צריך לו עכשו ואין לו בית דין מזומן כל כך ועוד שהרי כמה דברים רשאי להפחידו בו שאין כח בבית דין להצילו מידו של זה הגע עצמך שיש בידו ממון והלה מפחידו בדרישתו לומר לא היו דברים מעולם או אע\"פ שנתברר לנו אותו ענין ולא יוכל לומר לא היו דברים מעולם אם בא לבית דין יאמר פרעתי וכן כיוצא בזה:"
            ],
            [
                "<b>ממה</b> שכתבנו למדת שהמודעא צריך שיהו העדים מכירין את האונס ומתוך כך צריכים לכתוב במודעא ואנו עדים ידענו על פלוני זה שאנוס היה וכל שלא כתבו כן אינה מודעא במה דברים אמורים בדבר שהוא מקבל דמים עליו כגון מכר או פשרה שאלמלא שנתברר האונס אע\"פ שהוא מגלה בדעתו שאינו רוצה בה אין מודעתו כלום אבל דבר שאינו מקבל מעות עליו אלא שהוא נעשה ברצונו כגון מחילה ומתנה וגט אינו צריך להודיע לעדים... שאינו רוצה באותה מחילה או מתנה או באותו גט ואפילו לא היה אנוס נעשה הגט בטל והמחילה והמתנה בטלות שאם אינו רוצה להקנות בכל לבו לא קנו שהרי הוא מבטלם מעכשו במודעא זו אבל במכר אע\"פ שאינו רוצה בכל לבו כל שלא נתברר האונס נאמר אגב זוזי גמר ומקנה ואפילו קבל מעות על הגט או המחילה או המתנה יראה מ\"מ הואיל ואינם דברים הראויים לקבל מעות עליהם אין צריכים בהם אלא לגלוי הדעת וכל שגלה דעתו אין צריך להכרת האונס ומ\"מ לענין גט מיהא באותם שכופין להוציא כל שאמר בפני בית דין רוצה אני אין מודעתו מבטלתו ומ\"מ גדולי הרבנים כתבו בפירושיהם שכל שבמסירת מודעא שבבטול הגט קודם כתיבתו צריך מ\"מ שיהא שם איזה צד אונס או איזו סבה אע\"פ שאינו צריך לבררה שאם מוסר מודעא לומר כל גט שאצוה לכתוב יהא בטל הואיל ואין שם שום סבה אנן סהדי דבשעת מעשה עושהו גט מעליא ואין מודעה שבבטול שקודם כתיבה מועיל בו אא\"כ יבטלנו לאחר כתיבה או יודיע דרך כלל שלאיזה הכרח הוא נותנו אע\"פ שאינו מברר וזה שאמרו גלויי מילתא בעלמא הוא פירושו בודאי מוכחא מילתא דאונס יש כאן הואיל ואין כאן מעות וא\"כ אין צריך שיברר את אנסו הא כל שהוא מודה או שיודע שאין שם אונס כלל אינו כלום ואף אנו סמכנו בה ברביעי של גיטין והדברים מתקבלים:",
                "<b>לפי</b> מה שכתבנו למדת שאף במכר כל שנתברר האונס איזה אונס שיהיה כותבין מודעא למוכר א\"כ מה שאמרו בכאן והא אמר רבא לא כתבינן מודעא אזביני ותירצו מודה רבא היכא דאניס פירושו מודה רבא שכל שהוא אנוס ונתברר האונס איזה אונס שיהיה כותבין מודעא וזה שאמר לא כתבינן מודעא אזביני פירושה שכל שלא נתברר האונס אע\"פ שאין נוח לו במכר ואונס מעות הוא שמביאו לכך כגון שהרבו נגישת חובו עד שמכר הואיל ומ\"מ אין כופין אותו אלא בהבאת מעות יביאם ממה הצד אין כותבין לו מודעא שרוב המכירות אינן מפני רעתן אלא מאונס מעות שאין מודעא אלא באונס הבא מצד אחרים לא הבא מצד עצמו וזה שהביאו עליה כההוא מעשה דפרדיסא מעשה שהיה כך היה והזכיר מה שאירע בימיהם וענין זה הוא שהיה מעשה בימיהם באחד שמשכן פרדס לחברו לשלש שנים וכשעבר זמן המשכון אמר לו אם אתה מוכרה לי מוטב ואם לאו הריני כובש שטר המשכונה ואומר שלקוחה היא בידי וכגון זו ודאי כותבין והוא הדין לשאר אונסין איזה אונס שיהיה אלא המעות שהיה כך היה והזכירו מה שאירע בימיהם ואלו מכר ולא מסר מודעא היה ממכרו ממכר כמו שכתבנו וכמו שאמרו תליוה וזבין זביניה זביני ואחר שמכר אע\"פ שבירר את אנסו אינו כלום אבל כל שמסר מודעא תחלה בטל המכר:",
                "<b>ושמא</b> תאמר אחר שכתבנו שצריך שיהו העדים מכירים באונס במעשה זה מיהא היאך היו יודעים עדים אלו את האונס שאם תאמר שהם היו יודעים שבמשכונה בא לידו ואתה סובר שכל כיוצא בזה אין לו חזקה יתבענו על פיהם ואם אתה סובר שיכול לומר אח\"כ לקחתיה אין כאן הכרת אונס שמא אחר כך לקחה ואפשר שהיו יודעים שבתורת משכונה בא לידו והיה זה טוען לו בפניהם שבתורת מקח בא לידו מתחלה ואע\"פ שטענה זו אינה מועלת הוא מתירא שמא לכשיבא לבית דין יאמר שאחר המשכונה לקחה ותהא טענתו מועלת ומ\"מ אחר שאמר בפניהם שלקוחה בידו מתחלה כבר נתברר שקרותו וכן שמא תבעו בפניהם ואמר לקוחה היא בידי והטמינם אחורי הגדר ושמעו שאמר או מכור לי או אטעון טענה זו שאין הטמנה אחורי הגדר מעכבת בענין זה וכן פירשוה גדולי המפרשים וכן כל כיוצא באלו וגאוני ספרד פירשוה שכשהוא תובעו בפני עדים אלו הוא אומר שלקחה וזה אומר לו בחשאי הריני מוכרה לך וזה אומר כתוב לי שטר מכר שלא בפני והביאהו לי ואתן לך הדמים והלך זה וספר לעדים וכתב שטר וקודם שמסרו אמר לעדים דעו שמעות אלו שאני לוקח אנוס אני כמו שאתם רואים והרי מודעא זו קודם מסירת השטר ואין כאן קנין שאין מודעא לאחר קנין ואח\"כ אני מוציא מידו והוא לא יהא נותן אל לבו לומר לקוחה היתה בידי מקודם זה שלש שנים שנוח לו לומר כמו שהוא אחר שלא ירגיש במודעא ויאמר אמש לקחתיה והרי המודעא קודמת וכן לא ירגיש לומר אמת הוא שאמש לקחתיה וכבר היתה לקוחה אלא שחזרתי ולקחתיה מפני הערער ועביד איניש דזבין דיניה וכן כל כיוצא בזה ולא היה צריך בשמועה זו לומר אלא מודה רבא היכא דאניס ולא הוצרך להזכיר מעשה הפרדס אלא שראה מעשה והזכירו בהלכה ולמדת מ\"מ ממעשה זה שאף אונס ממון כותבין עליו מודעא וכן בהבהלה לבד אע\"פ שלא הגיעו האונס ואין אנו צריכין לפרש מודה רבא היכא דאניס כההוא עובדא דפרדסא כלומר שיהא אנוס כאותו אונס והוא שהאונס בגוף אותו דבר עצמו אבל אם היה האונס בדבר אחר אין כותבין מודעא אלא כל אונס שבעולם כותבין מודעא עליו חוץ מאונס מעות אע\"פ שמוכרח הוא במכירתו מצד אונס מעות אין כותבין עליו מודעא שרוב מכירות כך הם יש מי שפירש דברים אלו בדרך אחרת לומר שכל שהוא אונסו בגופו כגון סיקריקון או בדבר נכבד יותר מאותו דבר שהוא כופהו למכרו אין מודעתו מודעא מתוך שהוא מפחידו או אונסו בדבר הגדול מאותו ענין גמר ומקנה אבל כל שכופהו באותו דבר עצמו או בכיוצא בו מודעא היא והוא אצלם מה שאמר כעובדא דפרדסא כלומר שבכיוצא בו הויא מודעא הא באונס הגוף ואפילו בדבר הגדול [אין] מודעתו מודעא וכמעשה של טבי ופפי האמור למטה ואע\"פ שבאותו מעשה לא הוזכר בעל שמועה זו ר\"ל רבא אלא רב הונא מ\"מ יראה שאינם חולקים זה עם זה שהרי שמועת רבא תלוה וזבין זביניה זביני ועליה באה שמועת רב הונא:",
                "<b>דברים</b> אלו שכתבנו אין בהם חלוק בין כפהו למכור לו שדה אחד והמוכר בירר לו איזה שדה למי שכופהו למכור שדה זו בפרט ושתיהן בדין מודעא שהרי הוא חמסן בכל אחת מאלו כמו שיתבאר למטה וכל שהוא רוצה לחמוס והוא הכופה למכור וליתן דמים ישנו בדין מודעא אבל גזל קרקע והוחזק גזלן עליה ואח\"כ לקחה כתבו גדולי המחברים שאינו צריך למסור מודעא ומעתה הדין כן אפילו גזלו ליתן בו פחות מכדי שוויו ומ\"מ אין הדברים נראין ולמטה יתבאר שעידי המודעא יכולים לחתום בשטר המכר שנמסר להם מודעא עליו ואפילו אמר בפניהם שבלב שלם מכרו ובלא שום אונס אין המודעא בטלה בכך שהרי כך הוא כופהו לומר רוצה אני אפילו הודה בפניהם שכבר קבל המעות אינו כלום ומוציאין אותה מידו ומחזירין לזה בלא דמים שהרי אף הוא כופהו לומר שקבל המעות אבל אם מנה הדמים בפניהם מחזיר המעות והלה מחזיר קרקע ופירות שאכל:",
                "<b>במסכת</b> ערכין יתבאר שהמודעא יש לה בטול ר\"ל שהמוסר מודעא הוא יכול לבטלה אח\"כ מעתה הרי שהתנה הקונה עמו לבטל בפני עדים כל מודעא על מכירה זו הרי המודעא בטלה והמכירה קיימת ואין צריך לומר אם אחר המכירה נתן לו ממון או פייסו לבטל את המודעא שבטלה היא ונשאר שטר המעשה קיים ואין צריך לשטר אחר ושמא תאמר והלא אף הוא כופהו בשעת המכירה לבטל המודעא ומה תקנתו באמת כל שהוא רואה שזה מתנה עמו לבטל המודעא בשעת המכירה יש לו גם כן למסור מודעא על אותו בטול ולהודיע לעדים שהוא אנוס גם כן עליה ואם קנו מידו על בטול המודעה של מכירה זו ועל בטול מודעא של מודעא הרי זה בטל ואם מסר מודעא על כל בטול מודעא ומודעא דמודעא עד סוף כל מודעי הרי זה לא קנה ואין בטול מודעא או מודעות מועיל לו כלום אלא כל שנתברר לעדים שהוא מתנה עמו בכך בשעת המכירה לא בטלה המודעא אפילו בקנין ואפילו בשטר אחר הא כל שבטלה לאחר המכירה הואיל ועבר האונס הן מחמת ממון הן מחמת פיוס בטלה ואין בטול המודעא צריך קנין:",
                "<b>מה</b> שנהגו לכתוב בשטרות דרך שופרא דשטרא בבטול כל מודעי שבוש הוא ואין ראוי לעשות כן אא\"כ נמלכו בבעל המעשה ומ\"מ כל שנמלכו עמו רשאים אלא שאם נתברר שהלוקח מתנה על כך ומסר מודעא מתחלה על כל הבטולים לא בטלה הא אם ראו העדים ושאלוהו בינם לבינו אם הלוקח מתנה לו על כך והוא אמר שאינו מתנה דבר זה עמו כלל ושהוא אומר כן ברצון נפשו בטלו הן מודעא הן מודעא דמודעא כמו שיבטלום ואפילו אמר מודעא דמודעא עד סוף כל מודעא יש שם עדין חשש מתנה טמירתא שהיא מודעא כמו שיתבאר בסמוך ומפני זה נהגו לכתוב מודעי דנפקי מגו מודעי שענין מתנה טמירתא מענין מודעא הוא יוצא ומכאן אני אומר שכל שהעדים שואלים אותו בינם לבינו אם רוצה לבטל המודעא וכל מודעא דמודעא ודנפקי מגו מודעא הואיל ואין הלוקח מתנה בכך והוא מבטל בלא תנאי המוכר בטלו כלם שהרי ברצונו הוא מבטלם הא אם לא בטל אלא בבקשת המוכר אם מסר מודעא על הבטולים לא בטלו:",
                "<b>גט</b> ומתנה שאין אנו צריכים בהם לידיעת אונס כל שמסר בהם מודעא ובטלם אף בתנאי המקבלים אפילו מסר מודעא על הבטול יראה לי שבטלו המודעות שמאחר שאין כאן אלא גלוי דעתו מי מכריחו ליתן ואם מפני שנותנין לו על הגט ממון על שיוציא אין זה אונס ומ\"מ אם היה צד אונס אחר המתברר לעדים כגון כבישת ממונו או לחיצת גופו או איזה צד אונס ומסר מודעא אף על הבטולים אין בטולו כלום הא אם אנסוהו כדין הרי הוא גט מעשה בישראל כדין שהוא כשר כגון אלו שכופין אותם להוציא הן בכתבה הן שלא בכתבה או שהיא אסורה עליו הואיל ובטל המודעא בפירוש בגט מיהא בטל מסר מודעא וכשבא זה לאנסו רצוהו עד שנתפייס אין זה בטול מודעא וכן התבאר במסכת ערכין ואפילו כתב צביתי ברשות נפשאי ובלא שום אונס כמו שכתבנו למעלה:",
                "<b>כבר</b> ביארנו בתחלת דברינו שכל שמכר אפילו נאנס באותה מכירה איזה אונס שיהיה הואיל ולא מסר מודעא ממכרו ממכר יתבאר למטה שדברים אלו לא סוף דבר בשדה סתם ובירר הוא איזה שדה אלא אף בשדה זה וכן לא סוף דבר בארצי ליה זוזי אלא אף בלא ארצי ליה זוזי וענין ארצי ליה זוזי יש מפרשים שמנה הוא המעות מלשון המרצה מידו ליד האשה ויש מפרשים שבדק בהם אם טובים אם רעים מענין אסור להרצות מעות כנגד נר חנכה שפירושו אף בבדיקה שכל שמונה או בודק במעות מראה פנים שהוא גומר ומקנה יותר ממי שהוא נוטלם דרך כעס ואינו מונה ולא בודק בהם וגדולי הפוסקים פירשו בענין לא ארצי זוזי שבשעה שהוא אונסו אינו נותן לו מעות הואיל ונתנם לו לבסוף וגדולי המחברים פירשוה אע\"פ שלא מסר לו מעות לפני העדים ולא יראה כן שאם כן אף הוא יכול לומר לא נתן לו כלום ומ\"מ לדבריהם אם הודה הודה והמכר קיים וכן לא סוף דבר דהוה ליה לאישתמוטי ר\"ל שהיה לו שהות לילך לפני עדים ולמסור מודעא אלא אף אם לא היה לו שהות בכך הואיל ומ\"מ לא מסר מודעא ומכר ממכרו ממכר ודוקא בקבל המעות שהטעם באלו אגב זוזי גמר ומקנה ויש אומרים כן אף בלקח מן האיש וחזר ולקח מן האשה שאם נתן מעות מכרה קיים ולא יראה כן הא אם לא קבל מעות ודאי אע\"פ שלא מסר מודעא לא גמר והקנה ותלוה וזבין אמרו תלוה ויהיב לא אמרו וכן אמרו לקח מסקריקון וחזר ולקח מבעל הבית מקחו בטל ופירשוה בשלא נתן מעות כמו שנבאר והילכך לענין מתנה שאין בה קבלת מעות אע\"פ שלא מסר מודעא כל שנודע שבאונס נעשה אינו כלום ואין צריך מודעא למתנה אלא בשאין שם אונס המתברר ואנו צריכים לגלוי הדעת:",
                "<b>ממה</b> שכתבנו למדת שמי שנתחייב לחברו ממון יאמר לו או קבל סחורה זו בפרעונך בכך וכך או אכפור לך את חובך ונתברר אונס זה לעדים על הצדדין שהזכרנו למעלה ומסר מודעא על כך שמשלימין לו את חובו וכן מי שחייב לחברו וכופר בו ואומר לו או אני מחזיק בכפירתי או אתן לך כך וכך ומחול לי ומסר מודעא על כך שמבטלין את מחילתו וכן כל כיוצא בדברים אלו וילמד סתום מן המפורש:",
                "<b>מי</b> שאנסוהו לקנות אין אומרים אגב אנסיה גמר וקני אלא קובל לבית דין ומחזירין אותו ואפילו לא מסר מודעא ואפילו נתנו לו מעות בכדי לקנות וכן כתבו גאוני הראשונים:",
                "<b>יש</b> מי שאומר שאם מסר זה מודעא ולא כתבו לו שטר ואח\"כ כתב שטר המכר ועדי המודעא מעידים על המודעא שאין זה כלום הואיל ואין כתב המודעא בידו וכמו שאמרו למטה לא אתי על פה ומרע לשטרא ומ\"מ גאוני הראשונים שבספרד כתבוה בשעדים החתומים בשטר המכר הם הם שמעידים על המודעא ואין דבורם מבטל כתיבתם אבל אם עדי המודעא הם עדים אחרים ולא אותם החתומים על שטר המכר הרי הן יכולים להעיד אף בעל פה ולבטל את שטר המכר ואע\"פ שאמר להם כתובו שהיה להם לכתוב הואיל ומ\"מ לא כתבוהו יכולים להעיד על פה ומ\"מ אנו כתבנו בשני של כתבות שאף בעדים החתומים בשטר נאמנים אף בשאין שם כתב מודעא וכן עיקר ולא אמרו לא אתי על פה ומרע לשטרא אלא לדעת רב נחמן שאמר בעדים שאמרו מודעא היו דברינו שאין נאמנים ואין הלכה כמותו כמו שביארנו שם וכמו שיתבאר למטה בסוגית המשנה הרביעית:",
                "<b>מעשה</b> היה [ב\"מ ע\"ב א'] באחד שמשכן פרדס לחברו והיה מכריחו למכרה לו על הפנים שהזכרנו למעלה והקנהו לבנו קטן ואח\"כ מכרה לו ויש לשאול מה הוכרח להקנותו לבנו קטן והיה לו למסור מודעא ושמא תאמר שהקנאתו לקטן יותר חזקה אין זה כלום אדרבה יותר היה שוה לו מסירת מודעא שכשהקנה אותה לבנו ואח\"כ מכרה ובנו הוציאה מידו חוזר הלוקח וגובה מן המוכר אף שבח שהשביח קרקעו שהרי כך קבל לו אחריות וכן הוציא הבן מידו פירות שאכל וחוזר הוא וגובה אותם מן המוכר ובדין מודעא לא נתחייב באחד מאלו הא אין לך לומר אלא שלא נתברר אנסו והוצרך לקנותה לבנו קטן:",
                "<b>מודעת</b> הגט כבר ביארנו שאין צריך בה לאונס אלא כל שמסר מודעא הן לבטלו הן להתנות בו איזה תנאי בטל הגט כפי המודעא ואם בטלה אף בתנאי המקבלים נתבטלה הואיל ולא נתברר שם אונס אחר ואם מסר מודעא על הבטול לא בטלה עד שיבטל כל מודעא ומודעא דמודעא הא משבטל כל מודעי עד סוף כל מודעי בטלו כולם וגדולי המחברים מצריכים שאחר הבטול לא יניחוהו לילך עד שיגיע גט לידה או שלוחה שמא אחר הכתיבה ימסור מודעא על הנתינה:",
                "<b>המתנה</b> שאדם נותן לחברו בקרקע צריך שתהא נתונה בפרסום ובלא העלמה והוא שיאמר לעדים כתבוה בשוקא חתמוה בפרהסיא ואם צוה להם להטמין ולכתבה בסתר אין מגבין בה כלל אלא כמי שאינה היא חשובה ואם החזיק מוציא מידו בדין צוה לכתוב מתנה סתם ולא אמר להטמין ולא ליכתב בפרהסיא אף זו חוששין לה וחששא זו לא שאם החזיק אין מוציאין מידו אלא שמדקדקין אחריה היאך היתה נעשית וכל שלא הוציא לאור אחר החקירה שבפרהסיא ניתנה פוסלין אותה כך פירשוה קצת מפרשים וחשובי הגאונים פירשוה גם כן שמדקדקין עליה וכל שיתגלה לנו בה צד נדנוד אונס אפילו דרך הטרחא שהטריחו המקבל בכך פוסלין אותה לגמרי ואם לא נתגלה לנו בה כלום אחר החקירה מכשירין אותה לגמרי וכן עיקר ומ\"מ כל שמחזיק בה בלא ערער הנותן אין מבטלין אותה עשה שני שטרי מתנה על שדה אחד לראשון מתנה מסתרת ולשני מתנה גלויה אחרון קנה ואם החזיק הראשון הרי השני מוציאה מידו ואם היתה הראשונה סתם והחזיק יראה לפי מה שכתבנו שאין השני יכול להוציא אחר שבדקנו בה ולא נתגלה לנו בה שום נדנוד של אונס וגדולי המחברים נראה דעתם שאף מתנה סתם דינה כמסותרת בפירוש לידון בלא כלום גאוני האחרונים שבספרד חלקו עוד בין מסתרת לגמרי למתנה בסתם שהמסתרת לגמרי פסולה לגמרי והמתנה בסתם חוששין לה בשהיא הולכת לזמן אבל אם נתנה מעכשו הואיל ויורד בה לאלתר אין לך פרסום גדול מזה:",
                "<b>כבר</b> ביארנו שהמתנה אין המוסר מודעא עליה צריך לבירור אונס אלא כל שגלה דעתו שאינו רוצה במתנה זו ומסר מודעא בכך אינה מתנה עד שיבטל מודעא על הדרכים שביארנו וכן ביארנו שכל שנודע שנאנס במתנה זו אין צריך למודעא שהרי אין כאן מעות שנאמר אגב זוזי גמר ומקני ומ\"מ דוקא באונס הבא לו מצד המקבל או אחר אבל אונס הבא לו מצד עצמו כגון שהיה לחברו חפץ פלני והוא צריך לו ביותר ומבקשו הימנו ואינו רוצה ליתנו לו אא\"כ נותן לו קרקע פלני או שרוצה לקדש את האשה ואינה מתרצית לו אא\"כ יתן לה קרקע פלני אין זה אונס שהרי בידו שלא ליאנס בכך וכן כל כיוצא באלו ואם נתן ולא מסר מודעא נתן ומ\"מ הועיל אונס זה שאם לא מסר מודעא אלא שקדם ונתן לאחר מתנה מסתרת ואח\"כ נתנה לזה או לזו מתנת פרהסיא שאלמלא אונס זה לא היתה המתנה הראשונה מועלת כלום אונס זה עושה אותה כמין מודעא ולא קנאה זה או האשה וכל שכן שלא קנאה בעל המסתרת מעשה היה באחד שרצה לקדש את האשה ואמרה לו איני מתרצית לך עד שתכתוב לי כל נכסיך הלך לכתוב לה כל נכסיו בא בנו הגדול וצוח עליו ואמר לאותם העדים לכו וכתבו לזה מתנה מסתרת שלא יגיעו הדברים באזני האשה ואח\"כ כתב כל נכסיו לאשה ונתקדשה לו והרי היא לא התנית להעמידם בשופי אלא לכתוב לה מ\"מ ובאו האשה והבן לדין וגמרו הדין שלא קנה אחד מהם הבן שהרי מסתרת היא והאשה שהרי אונס מעורב במתנתה ואע\"פ שאונס הבא מחמת עצמו הוא כל כיוצא בזה נעשית מתנת הסתר כמודעא לחברתה ומ\"מ אלו קדמה מתנת הפרהסיא היתה מתנה אע\"פ שהיה בה קצת אונס הואיל ומחמת עצמו הוא בא וקדמה זו אם יש שם קנין מונין בה משעת הקנין שהשטר אינו אלא לראיה ואם אין שם קנין מונין משעת הגעת השטר המתנה ליד המקבל שאין הכתיבה כלום עד שיגיע לידו הואיל ועיקר הקנין בה:",
                "<b>יש</b> מן הגאונים שהיה סבור לומר שכל שהיה לו צד אונס אף מחמת עצמו כעין מעשה שהזכרנו אף בלא מודעא ואף בלא מתנה המסותרת לאחר בטלה המתנה ופירשו בשמועה זו ולא היא התם מוכחא מילתא דמחמת אונסא הוא דכתב לה ואף בלא מתנה זו היה דן אותה כן ואין זה כלום שכל שאין בה מודעא או כעין מודעא אין אונס הבא מצד עצמו כלום ומ\"מ הם מנהיגים מטעם זה לכתוב בשטר מתנה בלב שלם ובנפש חפצה ושלא בשום אונס:",
                "<b>זה</b> שביארנו בדין מתנה טמירתא לא סוף דבר בבריא אלא אף בחולה הדברים אמורים הואיל ואינו מצוה מחמת מיתה ומ\"מ כתבו גאוני הראשונים שבמתנת שכיב מרע והוא המצוה מחמת מיתה אין חוששין בה לסתם מתנה ואע\"פ שלא אמר כתבוה בשוקא וכו' הרי היא כשרה לגמרי ודנין בה בלא פקפוק ומ\"מ אם היא מסתרת בפירוש פסולה ומ\"מ אם צוה להטמין את הדברים עד לאחר מיתה אין זו מסתרת שהרי בשעה שהמתנה ראויה לחול כבר הרשה לגלותה וכן כתבוה גדולי הפוסקים והמחברים:",
                "<b>חכמי</b> פרווינשאה כתבו שבזמן הזה כל שאומר לכתוב מתנה בסתם כותבין אע\"פ שאין בדבריו כתבוה בשוקא וכו' שכל האומר כתבו בזמן הזה דעתו לומר כתבו כתקון שטרות וכראוי וכתקון חכמים ויש לפקפק בדברים אלו למעשה ומ\"מ גדולי הפוסקים כתבו בתשובת שאלה שלא נאמר בסתמא חיישינן אלא בשראו שם קצת נדנוד של אונס כגון שהיה אדם מטריחו תמיד ליתן לו או אשה שאינה רוצה לינשא לו אבל כל שנותן מדעת עצמו אין לחוש בסתם כלל וכל שתבא לידינו מתנת סתם בודקין אחר הנותן ואם נתגלה לנו איזה צד הטרחא או נדנוד אונס חוששין לה ואם לאו אין חוששין כמו שכתבנו למעלה וכן כתבו קצת גאונים שכל שלא הגיע השטר ליד המקבל אם אמר למתנה מסתרת נתכוונתי טענתו טענה ואיני מבין דבריהם שאם יש קנין הרי קנה בחליפין ואם אין שם קנין הרי אפילו צוה לכתבה בפרהסיא לא קנה עד שיגיע השטר לידו ויכול לחזור ושמא אף בקנין הם אומרים כן וכל שהיא סתם ראוי להאמינו הואיל ועדין לא הגיע השטר לידו:",
                "<b>חוכך</b> אני לומר שמי שרוצה ליתן מדעת עצמו ורוצה להעלים מפני קנאת האחים כגון שרוצה ליתן לאחד מבניו במקום האחרים ורוצה להעלים שלא להטריח את עצמו בקנאת האחים שאין זה בדין מתנה מסתרת הואיל והסבה נכרת שלא לחוב לאחרים הוא וכמו שכתבו גדולי המחברים שטעם פסול מתנה מסתרת הוא שרוצה הוא להערים למכור אחר מתנתו ולהפסיד להם אבל זה כבר הוכרה הסבה ואם תשיבני בעל האשה שנתנם לבנו הגדול ולא הועיל יראה שאף הוא לא היה רוצה בכך ומתוך צעקתו עשה אבל מי שבנדבת לבו בא לעשות כן יש לנו לדון כן ומ\"מ אין בידינו להכריע:",
                "<b>מקצת</b> גאונים היו סבורים לומר שלא נאמר בסתם מתנה לחוש למתנה טמירתא אלא בשאין בה קנין שאין מכוין להקנותו אלא בשטר ואנו צריכים לגלות הדבר אבל כל שקנו מידו הקנין מפרסם ובסתם מיהא אין חוששין אלא שאף הם חזרו שאף בקנין אנו צריכים לפרסום המתנה:",
                "<b>צד</b> זה שאנו דנין בה שהמתנה המסתרת נעשית מודעא לחברתה אין ביאורה אלא במתנת אותו שדה בעצמו על הדרך שפירשנוה ומ\"מ אין בה הפרש בין שאמר זה לאותם העדים בעצמם שצום על הגלויה שיאמר להם קודם שתכתבו את הגלויה כתבו לפלני מתנה מסתרת בין שצוה לעדים אחרים צריך שידחוק להם את השעה שיכתבוה קודם לראשונים שיהא זמנה מוכיח עליה שהיא ראשונה וקצת גאונים דקדקו שאינה מצויה אלא באותם העדים בעצמם ואין זה כלום:"
            ],
            [
                "<b>המשנה</b> השלישית והכונה בה להתחיל בביאור החלק השלישי בענין חזקה שאין עמה טענה ואמר על זה כל חזקה שאין עמה טענה אינה חזקה אמר לו מה אתה עושה בתוך שלי שלא אמר לו אדם דבר מעולם אינה חזקה שמכרת לי או שנתת לי במתנה הרי זו חזקה והבא מחמת ירושה אינו צריך טענה אמר הר\"ם הבא משום ירושה הוא שירש אותו קרקע וכשנתברר שאכלו אביו שלש שנים או שאכלו הוא שלש שנים או שאכלו מקצת השלש והבן אכל תשלום השלש נתקיימה החזקה לבן:",
                "<b>אמר</b> המאירי כל חזקה שאין עמה טענה אינה חזקה וביאר הענין במשנה עצמה כגון שבא המערער אצלו וקבל עליו ואמר לו מה אתה עושה בתוך שלי והוא אינו טוען שלקחה הימנו או שנתנה לו במתנה ודר בה שני חזקה אלא שאמר שדרתי בה שני חזקה ולא ערער אדם עלי מעולם אין זו חזקה כלל ומוציאין אותה מידו אפילו דר בה כמה וכן הלכה וכתבו גדולי המחברים שאע\"פ שלא טען עליה אין מוציאין אותה מידו עד שיביא זה המערער עדים שהיא שלו הא כשיביא עדים תחזור לו היא ופירותיה ויש חולקין לומר שמאחר שזה בא בטענת אבות בבריא והלה מודה שלא היה שלו נותנין לו למערער ומביא ראיה ממה שאמרו בפרק הכותב פ\"ה ב' ההוא דאפקיד שב מרגניתא בי ר' מיאשא שכיב ר' מיאשא ולא פקיד ואמרו שם חדא דר' מיאשא לא אמיד ועוד הא יהיב האי גברא סימנא ופירשו שלא הוצרכנו לשתי סבות אלו אלא מעשה שהיה כך היה וכל שזה תובע בבריא והלה לא אמיד נותנין לו ואף זו כיון שזה המחזיק מודה שאין קרקע שלו נותנין לאחר ואין זה נראה ושמועת ר' מיאשא פרשו גדולי המפרשים ששתי הסבות הוצרכו לשם ר\"ל לא אמיד ויהיב סימנא ועוד שאם כן במציאה מה הוצרכנו לסמנין וא\"ת מאחר שזה מכריז מציאתו קל הוא לכל אדם לומר שלי היא אף בזו אני אומר כן הואיל וזה רואה שדה זה ביד האחר ויודע בו שלא היה שלו אם זוכה בה בלא עדי אבות קל הוא אצלו לומר שלי היא אלא ודאי אין מוציאין ממנו עד שיברר זה שהיא שלו והבא מחמת ירושה אינו צריך טענה ר\"ל אבי לקחה ממך אלא כל שאומר שמאביו ירשה הואיל והוא דר שם שני חזקה מעמידין אותה בידו ומ\"מ יתבאר בגמ' שצריך להביא ראיה שאביו דר שם או נשתמש שם כאדם המשתמש בשלו אפילו יום אחד ואין צריך לומר אם אביו דר שם שני חזקה שאם כן אין הוא צריך חזקה כמו שיתבאר הא אם לא הביא ראיה שאביו דר שם אפילו יום אחד אין דבריו כלום שהרי הוא לא טען עליה לא מצדו ולא מצד אבותיו וכן לא נודע קרקע זה לאבותיו וכן יתבאר למטה שאפילו נראה שם אביו לבקר ולסייר את תחומיה כאדם הרוצה ליקח אין זה כלום כמה פעמים אדם הולך לבקר ולסייר בקרקע שאינו לוקח:",
                "<b>זהו ביאור המשנה וכן הלכה ודברים שנכנסו תחתיה בגמרא אלו הן:</b>",
                "<b>זה</b> שערערו עליו ולא טען טענת מקח אין פותחין לו כלומר שנחקרהו כלום היה לך שטר ואבד עד שמחמת שאתה חושש שאם תטעון לקחתיה יאמרו לך אחוי שטרך אינך רוצה לטעון טענת מקח אלא מניחין אותו בטענתו ודנין אותו על פיה להוציאו ולהחזירה למערער ומ\"מ כתבו גדולי הדורות שלפנינו שהוא בעצמו שרצה לחזור ולטעון רשאי שהרי לא אמרו אלא שלא לפתוח לו בכך הא חזר הוא וטען ממך לקחתיה נאמן שהרי לא הכחיש דבורו הראשון וכן היא בפירושי חכמי צרפת:",
                "<b>מקצת</b> חכמי צרפת הורו שאם בנה אדם חורבא של חברו והחזיק בה אחר הבנין שלש שנים ולאחר שלש בא בעל החורבה והזקיקו לדין עליו וזה לא טען טענת מקח אלא שזכה בבנינו הואיל ולא מיחה בו כל שלש שאע\"פ שטענה זו אינה מועלת במקום חזקה בלא בנין שהרי חזקה שאין עמה טענה היא במקום בנין מיהא מועלת מאחר שהניחו לבנות והניחו אחר הבנין שלש שנים החזיק והוציאו להם דין זה ממה שהוזכר בכאן באחד מן החכמים שנכנס שטף מים בשדהו והפיל המחיצות שבין שדהו לשדה חבירו והוליכן וניטשטש מקום המחיצות עד שלא ניכר רשום מקומן והחזיר המחיצות בתחום שכנו וכשבא שכנו ותבעו לדין ובירר שבתוך שלו החזירן טען הוא והא אחזיקי לי והשיבו הדיין כמאן כר' יהודה וכר' ישמעאל דסבירא להו כל בפניו לאלתר הויא חזקה ר' יהודה כמו שהוזכר במשנה השניה ור' ישמעאל כמו שהזכירו בסוף הפרק באחד שפתח לחצר השתפין ובא לפני ר' ישמעאל ואמר לו החזקת לית הלכתא כותיהו ודקדקו חכמים אלו בהוראתם שזה שאמר והא אחזיקי לי פירושו חזקה בלא טענה ואעפ\"כ טעמא דלאלתר ואין הלכה כר' יהודה הא לאחר שלש מיהא היינו דנין אותה בחזקה ויש מהם שלא הפריזו על המדות כל כך אלא שפירשו והא אחזיקי לי שעל פיו ובמצותו בניתיה והוה ליה כעין לך חזק וקני והיא דומה לחזקת טענה שהרי יש כאן טענת מתנה ונמצא שאף אלו מודים בהוראה זו ובלבד בשיטעון שעל פיו ובמצותו בנה והרבה חלקו אף בזו מצד שהרי בניר אמרו שאינה חזקה שאף הוא אומר כל שיבי דכרבא ליעול בה כמו שבארנו למעלה והבונה רשותו של חברו הרי דינו מפורש בבבא מציעא הן ביורד ברשות הן ביורד שלא ברשות ומ\"מ הואיל ואין אצלך טענת מקח אין חזקת שלש שנים כלום אף בבנין ואע\"פ שנכסי הגר נקנין בבנין נכסי הגר אין אנו צריכין בהם אלא לחזקת קניה ומ\"מ אף אלו מפרשים והא אחזיקי לי בלא טענת מקח אלא שהם באים בה מצד שאין בנין זה דומה לבנין אחר הואיל ועירבו עם שדהו נתאלם כח קנינו בחזקת שלש וכמו שאמרו ב\"ק ט' א' החזיק בה מאימת מכי דייש אמצרי ופירשו בה שערבו עם שדותיו ופרץ הגדר שבנתים ונמצא שאף הם מודים שבנין המערב הקרקע בשלו עם חזקת שלש מועיל אף בלא טענה ולדעתנו אף בזו כל שאין בה טענה אינו כלום וזה שאמרו בכאן והא אחזיקי לי דעתו היה על חזקת המחילה וכמו שביאר לבסוף אלא שהיה הדיין סובר בדבריו שהיה טוען טענת מקח והראיה שהרי לא מיחה בו ועל זה השיבו כמאן כר' יהודה ור' ישמעאל לית הלכתא כותיהו וחזר זה ובירר טענתו שלא בטענת מקח הוא בא אלא בטענת מחילה מצד שהוא סייע עמו במלאכה והוא השיבו שמחילה בטעות היתה שלא היה סבור עליו שיהא נכנס בשלו ומחילה בטעות אינה מחילה כמו שביארנו בפרק איזהו נשך ואע\"פ שאמרו בעושה מחיצה בחצר חברו ומעמיד בה בהמתו שהיא חזקה דוקא בחצר השתפין שהשתפין מקפידין על המחיצה ומאחר שהניחו מחל אבל בחצר חברו לא החזיק כמו שיתבאר לק' נ\"ז א':",
                "<b>אלא</b> שמ\"מ צריכין אנו ללמוד שהנראה מזה אף לפירושנו הוא שכל שהיה יודע שהוא שלו ואעפ\"כ סייע עמו מחל ובתלמוד המערב אמרו הפותח חלון בחצר חברו אומרין לו יגעת ופתחת בשמאל יגע וסתום בימין הגע עצמך שהיה שם יכיל מימר בעינא דתילעי הגע עצמך שהיה הוא מושיט לו צרורות יכיל מימר מגחך הוינא בך כלומר על דרך הליצנות הייתי מסייעך ולמדנו שאף הסיוע אינה מחילה ומ\"מ פירשוה גדולי המפרשים תוך שלשים ואף לדבריהם יש לדון דוקא בפתיחת חלון אבל גוף קרקע לעולם אינו נקנה במחילה וכן גדולי המפרשים הסכימו שכל שאין צד טענת מקח אין ראיה למחילה אף בסיועו ומעשה זה יראה להם שצד טענת מקח היתה שם שלא היתה הטענה אלא למקום רחב הכותל שכנסה בתוך של חברו והדברים נראין הואיל וסייע שמחל לו מצד הוצאת הבנין שכך הוא נהג העולם שכל שאין האחד נותן חלק בהוצאת הכתל מניח ריוח המקום לחברו ומתוך כך היה סיועו ראיה למחילה אלמלא שבטעות היתה וזהו עיקר הדברים ומה שאמר את אי הוה ידעת מי הוה עבדת פירושו מי הוה עבדת עד שתדע ממנו אם היה רוצה ליתן בהוצאה אם לאו ויש מפרשים שדברי תלמוד המערב הם בחלון וכיוצא בו שהמזיק עושה בתוך שלו והניזק אינו מקבל חסרון בשעת העשיה אבל דבר שהוא ניזק בשעת העשיה הרי הסיוע ראיה למחילה ואף בחלון כל שנתברר היזקו ולא מיחה מחל וכל שכן אם סייע אחר שנתברר הזקו והוא שכתבו גדולי המחברים במי שפתח חלון בחצר חברו שאם מחל לו בעל חצר או גלה דעתו במחילה כגון שסייע עמו או ידע ההזק ולא ערער החזיק בחלון ואינו יכול אח\"כ לחזור ולערער עליו ולסתום ומה שכתבו במקום אחר באחד מן השתפין שבקש לפתוח חלון בחצר חברו שחברו מעכב עליו מצד היזק ראיה ואם פתח יסתום פירושו שפתח ולא נתגלה דעה האחר במחילה וזהו שאמרו שבקש לפתוח וראיתי מי שהבין בדבריהם חלוק בין חצר חברו לחצר השותפין ואין הדברים נראין שהרי דברי הירושלמי שנאמר בהם יגע וסתום נאמרו בחצר חברו ומ\"מ אע\"פ שלענין חלון נראין הדברים כן לענין חזקת קרקע בסיוע בנינו נראה שאינה חזקה אלא על צד שיש שם סבה שהדברים נראין מתוכה שמחל בסיועו כגון זה שלא היתה הטענה אלא על מקום הכותל והיו הדברים מראים הואיל וסייע שמחלו בהוצאתו ויש מפרשים על סיוע זה שלא היה סיוע מעשה ובידים אלא סיוע להוצאה אלא שלא היה נותן בכל חלקו וכל כיוצא בזה אלמלא שבטעות היה אין כאן גיחוך ואין הדברים נראין:"
            ],
            [
                "<b>זה</b> שהחזיר מחיצותיו לתוך תחום של חברו שכפר לחברו לומר שלא בתוך תחום שלו הכניס והביא הלה שני עדים שבתוך שלו הכניס אלא שנחלקו העדים ביניהם בשיעור שזה אומר לא נכנס אלא שתי שורות וזה אומר שלש מחייבין אותו להחזיר מחיצותיו לאחוריהן שתים שהרי מ\"מ שניהם שוים בשתים ואין אומרים נחלקה עדותם ואין מצטרפין כלל וכן כל שהעידו בהלואה זה אומר מנה וזה אומר מאתים יש [בכלל] מאתים מנה ומחייבין אותו מיהא על המנה שהושוו שניהם בו ואין אומרים נחלקה עדותם ואין צריך לומר בשתי כתי עדים שאחת אומרת בהלואה זו שמאתים היתה ואחת אומרת שלא היתה אלא מנה שדנין אותו במנה ואע\"פ שזה אומר מנה וזה מאתים אין מחייבין אותו אלא על המנה יש אומרים שנשבע הוא על המנה האחר ולא מתוך עדות זה שמעיד על המאתים ושתהא שבועת עד אחד שהרי על פיו אנו מחייבין אותו במנה שאלמלא לא הצטרף זה עם האחר לא היינו מחייבין אותו במנה ואין ממון ושבועה באין על פי עד אחד אלא שלא תהא הודאת פיו גדולה מהעדת עדים והרי עדותם מועלת מיהא למנה וישבע שבועת מודה מקצת על הדרך שבארנו בראשון של מציעא אלא שגדולי הדורות שלפנינו כתבו שאינו נשבע כלל הואיל ועד אחד מסייעו שאינו מעיד אלא על מנה:",
                "<b>מי</b> שהחזיק בחצר חברו שלש שנים ובא המערער בעדי אבות והלה טוען מפלני לקחתיה בחזקת שהוא לקחה ממך אם הביא זה עדים שאותו פלני שמכרה לו דר בה יום אחד כאדם הדר בשלו טוענין ללוקח מה שהיה יכול לטעון זה שמכרה לו אלו החזיק בה כל כך וזכה בה הואיל והתחילה החזקה ביד זה שמכרה לו וגמרה הוא ועוד שלא פשע כשלקחה ממנו אחר שראהו דר שם כשלו ומ\"מ דוקא שדר בה הוא שני חזקה שלמים חוץ מאותו יום או אותו זמן שדר בו האחר שאם לא כן היה אין מצטרפין אלא בשטר כמו שיתבאר למטה ואם לא הביא עדים על כך לא זכה ומוציאין ממנו שדה ופירות על הדרך שביארנו ביורש ואם טען בבריא שהוא יודע על אותו פלני שלקחה ממנו או שבפניו מכרה לו הרי זו טענה והחזיק כמו שביארנו למעלה טען שבפניו דר שם אבל אינו יודע אם לקחה ממנו יש אומרים שטענתו טענה מתוך שיכול לומר ממך לקחתיה וגדולי הראשונים שבקטאלוניאה כתבו שאין נאמן לא שאדי איניש זוזי בכדי ומ\"מ אם נראה בו כאדם הרוצה ליקח אין זה כלום כמו שביארנו במשנה היה ביד זה שטר שהמערער מכרו לזה שמכרה לו אין צריך עדים שדר בו המוכר וכן אם הביא עדים שהעידו שהמערער מכרה לזו שמכרה לו:",
                "<b>שדה</b> שהיתה ידועה לראובן ולאבותיו ובא שמעון וירד בתוכה והחזיק בה שנה ולאחר שנה מכרה שמעון זה ללוי בשטר והחזיק בה לוי זה שנה ואחר שנה מכרה לוי זה ליהודה בשטר והחזיק בה יהודה זה שנה ובא ראובן וערער על הקרקע ואומר שמעולם לא מכרה לשמעון והרי יהודה טוען הרי החזקנו בה שלש שנים בין שלשתנו ולא מחית ושמעון שלקחה ממך שאנו באים מכחו לא היה לו להזהר בשטרו יותר משלש שנים הרי הלקוחות מצטרפין וראובן הפסיד הואיל ולקחו זה מזה בשטר יש לדבר קול ואי אפשר שלא שמע ראובן והיה לו למחות ולדון בעצמו שהדבר כאלו אחד מחזיק בו כל אותם השנים הואיל ומכחו הם באין אבל אם היו מכירות אלו שלא בשטר אלא בעדים אינן מצטרפין שהרי יכול המערער לומר הואיל ולא ראיתי לאחד מהם משלים בה שני חזקה וכן שלא הייתי יודע שזה בא מכחו של זה הואיל ואין למכירות אלו קול טענתו טענה ואין חזקתם כלום ומ\"מ בלוקח אחד שדר בה שלש שנים מחמת המוכר הואיל והמוכר דר שם יום אחד אין צריך שטר שהרי מ\"מ היה לו למחות מצד עצמו וגדולי הדורות שלפנינו כתבו שאף בלוקח אחד ונמשכים בה למה שכתבבו בשמם למעלה בשמועת אנן אגרינן מיניה ודיירנא ביממא ובליליא ואין הדברים נראין:",
                "<b>המוכר</b> שדהו בעדים בלא שטר וקנין וקבל עליו אחריות וטרפוהו ממנו גובה הלוקח מן המוכר אף מן המשועבדים ר\"ל מאותם הנכסים שמכר המוכר אחר מכירה זו שקבל עליו אחריות וכגון שטרפוה לו מצד אפותיקי ואע\"פ שביארנו שמכירה בעדים אין לה קול והיה לנו לומר שלא לטרוף מן הלקוחות שהרי לא ידעו בכך אין זה כלום שהלקוחות יש להם לדקדק ולחפש אף אחר מה שאין לו קול וכשלא דקדקו בדבר הפסידו ושמא תאמר א\"כ אף מלוה על פה תהא גובה מן הלקוחות שהיה להם לדקדק והרי אמרו מלוה בשטר גובה מנכסים משועבדים אבל מלוה על פה אע\"פ שגובה מן היורשים על הצדדין שיתבארו במסכתא זו מ\"מ אינו גובה מן הלקוחות אף זו הדין נותן בה כן שהלוה לוה בצנעה שלא לזלזל בנכסיו ואי אפשר ללקוחות לדקדק אבל כל שבמכירה אע\"פ שאינה אלא בעדים דרכו של מוכר למכור בפרהסיא כדי להרבות עליו קופצים וכן דרכו של לוקח ליקח בפרהסיא שמא יצא עליו ערער וכל שידוקדק בדבר נקל הוא להמצא יש מי שכתב שהנותן שדהו בעדים וקבל עליו אחריות אין זה גובה מנכסים משועבדים דרכו של אדם ליתן בצנעה ולא היה להם לדקדק ויש חולקים לומר הואיל ומתנה צריך אדם לומר בה כתבוה בשוקא חתמוה בפרהסיא אף זו יש לה קול והיה להם לדקדק ומ\"מ אף במוכר דוקא בשקבל אחריות בפירוש אבל כל שלא קבלו בפירוש אין דנין בו אחריות טעות סופר הוא וכן כתבוה גדולי המפרשים בפרק המוכר את הספינה:"
            ],
            [
                "<b>הרי</b> שהחזיק בשדה ואכלה שנה ומת והחזיק בה בנו אחריו שתים ולא מיחה המערער או שאכלה האב שתים והבן שנה ואחר השלש בא זה וערער הרי זו חזקה שהיורש מצטרף עם מורישו וכאיש אחד הוא והיה לו למחות אכלה האב שנה והבן שנה ולוקח מן הבן אכלה שנה שלישית אם לקחה זה בשטר הרי זו חזקה והואיל ולא מיחה בתוך שלש הפסיד אכלה זה המחזיק בפני בעל הקרקע שנה ומת בעל הקרקע שהיה ראוי לערער ואכלה זה המחזיק בפני הבן שתים או בפני האב שתים ובפני הבן שנה או בפני האב שנה ובפני הבן שנה ומכרה זה הבן לאחר והאחר בטוח להוציא מיד המחזיק ואכלה זה המחזיק בפני אותו הלוקח שנה שלישית החזיק וכלן מצטרפין לשני חזקה שהרי הוא אומר שטר היה לי מן האב ונזהרתי בה שלש ואע\"פ שהיה מכר זה בשטר ודוקא בשמכר שדותיו בסתם ר\"ל שמכר לו כל קרקעותיו או כל שדותיו והזכיר לו זה עמהם שדבר זה אין לו קול אע\"פ שהוזכרה בשטר בפירוש שהכל אומרים פלני מכר כל שדותיו לפלני ואין אומרים פלני מכר לפלני שדה זו וזו אבל אם מכרה בפני עצמה ובשטר אין לך מחאה גדולה מזו והרי זה שמע בדבר והיה לו להזהר ויש מפרשים שמכר שדותיו סתם ולא הזכיר שום קרקע בעולם אבל אם הזכיר קרקע זה אע\"פ שבכלל האחרים הזכירו מחאה היא ולא החזיק ולשון מוכר סתם מוכיח כן אלא שהדברים נראין כדעת ראשון:",
                "<b>המשנה</b> הרביעית והכונה בה להשלים ענין החלק השלישי בחזקה שיש בין המחזיק ובין בעל הקרקע סבה שאין בעל הקרקע מקפיד בחזקתו ואמר על זה האומנין והשותפין והאריסין והאפטרופין אין להם חזקה אין לאיש חזקה בנכסי אשתו ולא לאשה בנכסי בעלה לא לאב בנכסי הבן ולא לבן בנכסי האב אמר הר\"ם אומנין בעלי האומנויות אריסין שעובדין השדה למחצה לשליש ולרביע אפטרופסין הם הממונים על עסקי היתומים במצות האב ודע שמא שאמר אומנין אין להם חזקה ר\"ל בקרקעות בלבד אלא גם כן במטלטלין כמו כן ובזה יש דינין חלוקים כמו שאומר וזה כי האומן כשיהיה בידיו כלי ויאמר לו אחד העם זה הכלי שאתה עושה בו או שאתה מתקן שלי הוא ואני נתתיו לך לתקנו והביא עדים והעידו לו שזה הכלי הוא ידוע לו אם אמר לו האומן אמת שהיה שלך אבל לקחתיו ממך אינו נאמן בין שמסר לו הכלי בעדים בין שלא בעדים ואם תבע אדם לאומן ואמר לו דבר פלוני שהוא אצלך הוא שלי ואני נתתיו לך שתעשה לי בו מעשה כך וכך והשיב לו האומן לקחתיו ממך האומן נאמן בין שנתנו בעדים בין שלא בעדים אחר שאין הכלי מצוי לפי שאם נתנו בעדים יכול הוא לטעון החזרתיו לך ואם נתנו לו שלא בעדים היה יכול לומר לו לא היו דברים מעולם ומעקרנו מגו כמו שכתבנו פעמים רבות ובכגון זה נקבל טענת מגו מן האומן וכן אם ראה אדם כלי מכליו אצל האומן ואמר לו הנה נתתיו לך לתקנו וכפר האומן ואמר לא נתת לי כלום האומן נאמן אבל אם אמר לקוח הוא בידי כלומר שיאמר לו אתה מכרתו לי אינו נאמן כיון שהוא מצוי לפנינו ויש שם עדים מעידים שהוא ידוע לו וכיוצא בזה אמרנו האומנין אין להם חזקה ולא נקבל מהם טענת מגו דיכיל למימר לא היו דברים מעולם אבל יפול מהם בכאן דין מגו ואם הביא בעל הבית לו עדים שזה הכלי שלו יוציאהו מיד האומן ואע\"פ שיטעון לא נתת לי כלום אלו הן הדינין הנאותים למה שנתבאר לנו מן התלמוד בזה הענין וכיון שאלו הדברים כן אם נפלה הכפירה בשכירות בין האומן ובין בעל הבית שהאומן אומר כך פסקתי עמך ובעל הבית אומר לא פסקת לי אלא בפחות אם היה הכלי מצוי לפנינו אין האומן נאמן כמו שזכרנו ויהיה בעל הבית נאמן ואם הכלי אינו מצוי לפנינו האומן נאמן ואפילו מסרו לו בעדים כי מגו דיכיל למימר החזרתיו לך הוא נאמן לומר לא החזרתיו לך אבל כך וכך פסקתי לי וכל זה שאמרנו בזה אינו נאמן ר\"ל אחר שישבע בנקיטת חפץ לפי שאנו משביעין אותו על עקר מגו בתקנת חכמים עם שבועת השכיר שהוא נשבע ונוטל ר\"ל האומן ומה שאמר אריסין ובלבד שיהיה אריס אבותיו שהבן מניח לו כל הנכסים ברשותו לפי שהוא כמו אפטרופוס עליו ולפיכך אין לו חזקה אבל אם היה זה האריס בקרקע לאיש בעצמו ואכלה כל השלש שנים נתקיימה בידו החזקה ואין לאיש חזקה בנכסי אשתו בנכסי מלוג אבל בנכסי צאן ברזל כבר הם כתובים עליו ואפילו כתב עליו בעודה ארוסה שלא יאכל לה פירות שנתקיים זה התנאי ואין לו פירות כמו שביארנו בכתבות עם כל זה אין לו חזקה כשטען והביא ראיה שאכלה שלש שנים לפי שהאשה תותר לבעלה מנכסיה ואפילו דברים שאין לו בהם זכות אבל אם הביא ראיה בשטר או בעדים שהיא מכרה לו שום דבר מנכסי מלוג אותה מכירה קיימת ואין האשה יכולה לומר נחת רוח עשיתי לבעלי וכן כשקבלה אחריות עם בעלה מנכסי מלוג כמו שיכולה לומר זה בנכסי בעלה עצמם ובנכסי צאן ברזל ר\"ל נכסי בעלה כגון שדה שכתב לה בכתובתה או שייחד לה בכתובתה לפי שאין לו בנכסי מלוג כלום כדי שתאמר מחמת שצער לי עשיתי זה ואין לאשה חזקה בנכסי בעלה בכל נכסיו ואפילו ייחד לה מקום שתקח ממנו מזונות והיא אכלה מקום אחר שלש שנים לא עלתה לה חזקה לפי שהאיש גם כן הוא מוותר לאשתו ואפי' במקום שאין לה זכות אבל כשתוציא ראיה בשטר או בעדים שהוא מכר לה אם הכספים שלקחה בהם היו טמונים אצלה המכר בטל לפי שיאמר כדי שאראה הממון שהיה טמון אצלה מכרתי לה כדי שאקחנו לא שיהיה שלה ואם היו נכסים ידועים נתקיים המכר והבעל אוכל פירות ואם נתן הבעל לאשתו שום דבר במתנה אין לו פירות באותה מתנה וכל אלה שאמרנו שאין להם זה על זה חזקה הוא בגוף הקרקע עצמו כדי שיקנה אותו באותה חזקה אבל הדברים שיש להם חזקה כשמתרצים זה לזה כגון לטעון בכותלים ולפתוח מזחילות ואמות המים ופתיחת חלונות יש להם חזקה בדברים האלה האיש בנכסי אשתו ולאשה בנכסי בעלה וכן שאר הדברים הנזכרים:",
                "<b>אמר</b> המאירי האומנין והשותפין והאריסין והאפטרופין אין להם חזקה משנה זו מתוך שהיא שנויה בענין חזקת קרקעות פירשוה מקצת גאונים כלה בקרקעות ופירשו באומנין אומני בנין והוא שאם מסר את ביתו לאמן לשם בנין והתחיל ובנה ודר בה שלש שנים כשהוא מתעסק בבנינו אין אותה דירה מועלת לחזקה סתם הדברים רוצה בעל הקרקע שידור הבנאי לשם עד שישלמו תכונות הבנינים על שלמות צביונן ומ\"מ אם אחר שנגמר הכל דר בו שלש שנים יראה שהחזיק בו שמא מכיון שירד בתורת בנין אין בעל הקרקע מקפיד בדירתו ואדרבה נהנה הוא בכך שאם יצטרך לשנות בה באיזה דבר או לתקן שיעשה כראוי לו ואפי' עמד שם שלש שנים משנגמר הבנין הואיל והדבר ידוע שבתורת בנין ירד לא החזיק ואין מדמין את הענין ליורד בתורת משכונה שצריך למחות לדעת קצת שהממשכן מקפיד ומקפיד הוא אלא שהוא מוכרח בכך ומתוך שהוא מקפיד דרכו לדקדק על מקבל המשכון שלו הא אחר שאינו אומן שבנה החזיק ואע\"פ שאמרו ניר אינה חזקה אדרבה כל שיבי דכרבא ליעול ביה אינו דומה שהחרישה כל בני אדם עושין אותה בדרך אחת אבל הבנין אין כל דעות בני אדם שוין בו יש רוצה בבנין פלוני ויש רוצה בפלני והיה לו למחות:",
                "<b>והשותפין</b> ר\"ל שנודע שהקרקע משתף ביניהם והחזיק האחד בכלו שלש שנים ואין לו חזקה שאין השתף מקפיד בכך ואדרבה נוח לו בזו כדי שיאכלנה הוא באותו שעור ופרשוה בגמ' דוקא בשאין בה דין חלוקה שאף פירותיה אין ראויים ליחלק ומתוך כך שניהם רוצים להיות אחד מחזיק בה שלש או ארבע או כמה ואח\"כ יחזיק האחר כשיעורו אבל כל שיש בה דין חלוקה יש לו חזקה כמו שיתבאר בגמ':",
                "<b>והאריסין</b> ר\"ל שמכיון שנודע שבאריסות ירד אפילו אכלה כלה שלש אין לו חזקה שאין הבעלים מקפידין בכך ופירשוה בגמ' דוקא באריסי בתי אבות ר\"ל שהיה זה אריס לאביו גם כן או לאנשי המשפחה אבל כל שנעשה הוא לו אריס מתחלה ודאי אינו בטוח להאמין בו כל כך ומקפיד על חזקתו ויש לו למחות:",
                "<b>והאפטרופסין</b> ר\"ל שנתמנה אפטרופוס בנכסי קטן אם מצד אבי היתומים אם מצד בית דין בין על שדה זו בין על כלל הנכסים אפילו החזיק בהם שלש משהגדיל הקטן אין חזקתו כלום אפילו לא היה אפטרופוס אלא לעניני הוצאותיו ושמא תאמר והלא אף אחר שהחזיק בנכסי קטן אינו כלום כבר ביארנו בפרק המפקיד על אחר שהחזיק בנכסי קטן שאם החזיק שלש מאחר שהגדיל שיש לו חזקה ובא עכשו ללמדנו על אפטרופוס שאף בזו אין לו חזקה ומ\"מ גדולי המפרשים כתבו שאף אחר אין לו חזקה אף לאחר שלש משהגדיל ולדבריהם אתה צריך לפרש באפטרופוס האמור כאן שלא בנכסי קטן הוא אמור ואע\"פ שאין מעמידין אפטרופוס אלא לקטן הדברים אמורים במי שממנה חברו על שלו כגון שהלך למדינת הים או שהוא נכבד וממנה גזברים על עניני ביתו ועסקיו וכל אלו האמורים כאן דוקא בשנודע שירדו בתורת כך או שהביא המערער עדים על כך ואין בידם לומר לא היו דברים מעולם הא כל שלא נודע אלא שזה טוען שבתורת כך ירדה לידו הואיל ויכול לטעון לא היו דברים מעולם ר\"ל שלא בא לידי בתורת כך כשטוען אמת שבתורת כך בא לידי אלא שלקחתיו אח\"כ נאמן:",
                "<b>ויש</b> מי שפירש אומנין האמור כאן בענין מטלטלין וכן יראה מסוגיית הגמ' והענין הוא שהמטלטלין הרי הן בחזקת מי שהן תחת ידו ר\"ל שכל שנודע בכלי זה שהוא של ראובן והוא עכשו ביד שמעון וטוען שראובן מכרו לו נאמן אף בשהכלי נראה בידו שלא היה יכול לטעון לא היו דברים מעולם ומ\"מ בדברים שאין עשויין להשאיל ולהשכיר אבל בעשויים להשאיל ולהשכיר כל שנראה בידו אינו נאמן ופירש עכשו שבאומן כל שיש בידו מטלטלין הראויים לבא לידו מצד אומנותו כגון צמר ביד צבע וכיוצא בו אפילו בדברים שאין עשויים להשאיל ולהשכיר הואיל ונראה עכשו בידו אינו נאמן בטענת לקוח הוא בידי ואף זו הלכה היא אלא שיתרחבו הדברים בגמ' בקצת דינין שבה:",
                "<b>ואין</b> לאיש חזקה בנכסי אשתו ולא סוף דבר בשאין שום תנאי בינו ובינה שהרי עכשו מתורת מלוג הוא אוכלם והיאך הוא מחזיק בגוף הקרקע אלא אפילו התנה עמה תנאים שאין לו לאכול מתורת מלוג כגון שכתב לה שלא יקנה פירות נכסיה על הצדדין המתבארים במסכת כתובות ואח\"כ אכל כמה לא החזיק כל שבאשה אצל בעלה אינה מקפדת ולא חוששת למחות וכן לאשה בנכסי בעלה ופירשוה בגמ' אפילו ייחד לה שדה למזונותיה והיא אוכלת שדות אחרים שמ\"מ כל שבאיש אצל אשתו אינו מקפיד ולא לאב בנכסי הבן שנפלו לו מצד אבי אמו או שקנה הוא מעצמו או לבן בנכסי האב ופירשוה בגמ' בבן הסמוך על שלחן אביו וכל שהוא כן אינם מקפידין זה על זה כל אלו אין להם חזקה ויש אחרים מלבד אלו שאין להם חזקה גם כן כגון גזלן וגוי וראשי גלויות מצד אלמותם וכן חרש שוטה וקטן מצד שאין להם טענה וכבר ביארנו ענינם אבל אלו שבמשנה הוא מצד שאין זה מקפיד בחזקתו של זה:",
                "<b>זהו</b> ביאור המשנה וכלה על הצדדין שביארנו הלכה פסוקה היא ודברים שנכנסו תחתיה בגמ' להשלמת ביאור ענינים אלו עם שאר הדברים שנתגלגלו בה אלו הן:"
            ],
            [
                "<b>זה</b> שביארנו שהשתף יש לו חזקה בכל שיש בו דין חלוקה ואין בו חזקה במקום שאין בו דין חלוקה אין בזה חלוק בין שירד לכל הקרקע וטען שכל חלקו מכר לו בין שירד לחציה אלא שהחזיק בצד היפה שבו וטען שחלק עמו ועלה בדמיו אלא בכל אחת מטענות אלו בכל שיש שם דין חלוקה החזיק וכל שאין שם דין חלוקה לא החזיק ויש פוסקים שביורד לחציה אף במקום שאין בו דין חלוקה החזיק הדבר מוכיח שחלקו ורוב מפרשים מסכימין לדעת ראשון ומה שאמרו בגמ' הא והא דנחית לכולה פירוש הא והא אע\"ג דנחית לכולה וכל שכן שבמקצתה דנין אותה בדין זה וכן הדברים נראין:",
                "<b>זה</b> שביארנו בשתף שכל שיש בו דין חלוקה מחזיקין זה על זה אין דנין ממנו למטלטלין אלא כל שנודע שהוא של שניהם אע\"פ שהוא ברשות אחד מהם אינו יוצא מחזקת האחר כמו שביארנו בפרק הבית והעליה:",
                "<b>כבר</b> ביארנו בפרק השואל שהיורד לתוך שדה חברו שלא ברשות ונטעה שאם היתה שדה עשויה ליטע שמין לו וידו על העליונה ר\"ל שאומדין לו כמה אדם רוצה ליתן על שדה זו לנטעה ונוטל מבעל השדה משלם ואם אינו שדה העשויה ליטע כגון שהיא יפה יותר לזרעים או שבעליהם די להם בקרקעות נטועים שמין לו וידו על התחתונה ר\"ל שאם שבח יתר נוטל הוצאה ואם הוצאה יתרה נוטל שבח ומ\"מ אינו כאריס ליטול חלק בשבח המגיע לכתפים ר\"ל בפירות ומ\"מ היורד ברשות ר\"ל שנתן לו רשות להשתדל בעניני קרקע זה אע\"פ שלא פירש לו ליטע אף בשאין עשויה ליטע שמין לו על העליונה ואע\"פ שלא היה נותן זה כלום ליטע מ\"מ אם שבח יתר נוטל שבח ואם הוצאה יתרה נוטל הוצאה ואם נטל רשות בפרט ליטע נעשה כאריס ליטול חלק בפירות השותף הרי הוא מן הסתם כיורד ברשות אצל חלק חברו ואם הוא שדה שאינה עשויה ליטע דנין לו כשדה העשויה ליטע להיות ידו על העליונה ואם היא שדה העשויה ליטע דנין אותו כאריס ליטול בפירות כאריס דעלמא ויש בענין זה פירושים אחרים וזה הוא הנכון:"
            ],
            [
                "<b>יתבאר</b> במקומו שכל עדות שאפשר שתמצא בו הנאה למעיד אינה עדות והרי הוא כמעיד לעצמו וזהו הנקרא בתלמוד נוגע בעדות מעתה זה שאמרו כאן השתפין מעידין זה על זה היאך הוא והרי שתף זה כל שהוא מעמיד את הדבר ביד חברו זכה בחציו ונמצא מעיד לעצמו הא אי אתה יכול לומר כן אלא בשסלק עצמו מן הדבר לגמרי ושלא ישאר בו שום צד שיהא נקרא עליו נוגע בעדות מעתה קרקע שבין ראובן ושמעון והיה ראובן מחזיק בה עכשו ובא לוי וערער על ראובן באותה שדה להוציאה מידו אין שמעון מעיד לשותפו עליה עד שיסלק עצמו ממנה וימכרנה או יתננה לו כתב לו דין ודברים אין לי על שדה זו או אין לי עסק בה או ידי מסולקות הימנה או אפילו שכתב לו כן בלשון מכאן ולהבא ר\"ל דין ודברים לא יהו לי על שדה זו ולא יהא לי עסק בה ויהו ידי מסולקות הימנה אין זה כלום שאין זה לשון הקנאה ומ\"מ בלשון זה אם קנו מידו קנו כמו שאמרו במסכת כתבות פ\"ג א' על לשון זה שמגוף הקרקע קנו מידו וכן הדין כשהקנהו באחד מדרכי ההקנאה שהם כסף ושטר וחזקה על הדרכים המתבארים במקומם בין בעדים בין שלא בעדים שההקנאות אין צריכות עדים וכל שהודה לחברו בהם קנה בלא עדים כמו שיתבאר במקומו ובמתנה בחזקה ר\"ל שיחזיק בה חזקת קניה ובשטר ר\"ל שיגיע שטר המתנה לידו וכן אתה צריך בה לדבד אחר שהרי אמרו המוכר לחברו שדה אפילו שלא באחריות אין מעיד לו עליה שאע\"פ שנסתלק ממנו חשש אחריות מ\"מ נוח לו שתעמוד ביד זה שאם ימצא עליו חוב ימצא לטרוף בכדי חובו ואפילו היו לו נכסים מצד אחר ולא חקרו בית דין את חובותיו שמא מ\"מ חובותיו יתרים על נכסיו ונוח לו שיפרעו שלא יקרא לוה רשע ולא ישלם ואע\"פ שעדות שקר קשה הימנו מ\"מ מתבייש הוא על הגלויות ואינו חושש על הנסתרות ושמא תאמר תינח בנותן אבל במוכר מיהא הרי הוא נקרא לוה רשע מצד זה שטרפוהו ממנו ואינו משלם אע\"פ שלא קבל אחריות מ\"מ אינו חייב לו מן הדין ולא עוד אלא שאינו בוש על כך שהרי הוא אומר לו הטעיתיך שלכך טרחתי לפרש לך שאיני מקבל אחריות וזלזלתי במכירתי מחמת כך והרי זה כעין סבר וקביל ומעתה אף כשהקנה חלקו לחברו נמצא נוגע בעדות שאם קבל אחריות הרי זה מעיד לעצמו שאם זה מסתלק חוזר עליו ואף אם לא קבל אחריות או שסלק עצמו מצד מתנה הרי מ\"מ נוח לו להעמידה בידו שימצא בעל חובו לטרוף בכדי חובו הא אי אתה מוצא עדות זו אלא שסלק עצמו ממנה וקבל עליו אחריות הבא מחמת עצמו ר\"ל הבאים לטרוף מחמת חובותיו ופירט לו שלא לקבל אחריות הבא מצד אחר כגון שאחרים באים בטענת אבות או בטענות אחרות שהיא שלהם שכגון זה מעיד לו עליה ובא המערער וערער מחמת טענת אבות ולא מחמת חובו של מוכר הרי זה מעיד לו עליה שהרי על אותו ערער אין עליו אחריות שיהא עליו נוגע בעדות ואם להעמידה לפני בעל חובו הרי נעשה לזה גם כן בעל חוב משעה שיטרפוה ממנו שהרי קבל עליו אחריות הבא מחמת כך:",
                "<b>יש</b> דברים שאין הסלוק מועיל בהם כלל כיצד בני העיר שנגנב ספר תורה שלהם והוכר הגנב וטוען שמשל אבותיו היתה אין דנין אותו בדייני אותה העיר ואין מקבלין בה עדות מאנשי אותה העיר ואפילו סלקו עצמם מזכותה שלשה לדין או שנים להעיד אין זה כלום שספר תורה לשמיעה הוא עומד ואי אפשר להסתלק ממנו הא כל שעשוי לתשמישם כגון שבא אחד וערער על מרחץ או רחוב שבעיר אע\"פ שעכשו אינו דן או מעיד מ\"מ כשיסלק את עצמו רשאי לדון או להעיד ולא נאמר דין תחלתו וסופו בכשרות אלא בפסול קורבה או גזלנות וחבריו מפסלויות הבאים מחמת הגוף שאלמלא הפסול היתה תורת עדות עליהם ולא בפסול נוגע בדבר שאין עליו תורת עדות כלל אלא שהוא כבעל דבר ומאחר שאינו אלא משום חשד כשנסתלק החשד הוכשרו בין לדין בין לעדות וחלה תורת עדות עליהם:",
                "<b>ומעתה</b> מה שאמרו האומר תנו מנה לבני עירי ויצא ערער עליו אין דנין אותו בדייני אותה העיר ואין מביאין ראיה מאנשי אותה העיר ואין הסלוק ממנו מועיל פירושו במנה לספר תורה וכן מה שאמרו תנו מנה לעניי עירי אין דנין אותה בדייני אותה העיר ולא מעידין באנשי העיר דוקא בספר תורה וזה שאמר לעניי עירי מפני שהכל עניים אצל ספר תורה ואם לא כן מה ענין לפסול דיינין ועדים בשביל העניים אחר שאין מזונותם עליהם ומ\"מ אפשר בעניים המוטלים עליהם ולא סוף דבר כשאין קצבה אצלם במתנותיהם אלא כפי מה שיחסר להם שעכשו מרויחים בעלי בתים בעדות זו אלא אפי' היה עליהם דבר קצוב ובאו שלשה לדון ושנים להעיד ורצו לפרוע מה שקצוב להם אין דנין ואין מעידין נוח להם שיתעשרו וכשיתעשרו לא יצטרכו ליתן אף מה שהיה קצוב אצלם ליתן להם:",
                "<b>בתוספתא</b> אמרו האומר תנו מנה לבית הכנסת ינתנו לבית הכנסת הרגיל בה אם היה רגיל בשניהם ינתנו לשניהם האומר תנו מנה לעניים ינתנו לעניי העיר בן האוכל משל אביו ועבד האוכל משל רבו קוצץ ונותן פרוסה לעני או לבנו של אוהבו ואינו חושש משום גזל שכך נהגו בעלי בתים:",
                "<b>זה</b> שנכפל בדברינו שלשה לדין ושנים להעיד הוא מפני שלענין דין שנים שדנו אין דיניהם דין וזה שאמרו בכאן וליסלקו תרי מניהו ולידיינו פירושו שיסלקו עצמם כדי להעיד וידונו שאר דיינים על פי עדותם ויש חולקים לומר ששנים שדנו דיניהם דין ואין הדבר כן כמו שביארנו בסנהדרין:",
                "<b>זו</b> שאמרנו שהמוכר שדה שלא באחריות אינו מעיד לו עליה לפי שמעמידה בפני בעל חובו יש שואלין בה שהרי אמרו במסכת יבמות עדים החתומים על שדה מקח ועל גט אשה לא חשו חכמים בדבר זה כלומר שאם ראובן ושמעון חתומים בשטר שדה מקח שלקח פלני מפלני ואח\"כ אנו רואין שראובן לוקח השדה מיד הלוקח אין אומרים שאותו עדות שחתם אינו עדות מפני שנוגע בעדות הוא ואמרו הטעם בתלמוד המערב מפני שאין שנים מצויים לחטוא בשביל אחד כלומר הואיל ויש עד אחד שאינו נוגע בעדות אינו מעיד בשביל חברו שיקחנה ואף בזו אע\"פ שזה מעמידה בפני בעל חובו הואיל ואין הדבר ברור תהא עדות הואיל ואחר מצטרף עמו אין זה כלום שבעדים החתומים בשעת העדות מיהא אין שם נגיעה בדבר כלל ואם על העתיד אין שנים מצויים לחטוא בשביל אחד אבל זה שבשעת העדות יש חשש נוגע בעדות אינו מעיד עליה:"
            ],
            [
                "<b>השתפין</b> נעשין שומרי שכר זה לזה וכל שיש ביד אחד מממון השתוף חייב עליו בגנבה ואבדה ושמא תאמר והלא שמירה בבעלים הוא שהממון יש ממנו ביד זה ויש ממנו ביד חברו והרי כל אחד נעשה שומר לחברו ואפילו היה הכל ביד זה מ\"מ אף הוא ברשות חברו שלא מסרה הוא לו בתורת שאלה או שכירות עד שיסלק הוא את עצמו ממנה לגמרי אלא אף היא ברשותו בכל מקום שהיא ולא עוד אלא שדעת זה שיהא חברו שומרה גם כן ונעשה כשמור לי ואשמור לך מ\"מ דנו בה שכל שהיא ביד האחד חברו מסלק עצמו ממנה להיות חברו נעשה שומר עליה ושאף הוא יהא נעשה שומר עליו גם כן כשתהא ברשותו וזהו כעין שמור לי היום ואשמור לך למחר שבשעת שמירתו של זה חבירו מסולק הימנה לגמרי ויש מפרשים דוקא בשאומר לו כן בפירוש ר\"ל שמור אתה היום ואשמור אני למחר ואין אומרים נעשה כאומר אלא באומר וכו' מעתה שמור לי ואשמור לך השאילני ואשאילך השאילני ואשמור לך שמור לי ואשאילך כלם נעשים שומרי שכר זה לזה ואע\"פ שהשואל חייב באונסין דוקא כשכל הנאה שלו אבל בזו שאף הוא מהנה את האחר שומר שכר הוא ומ\"מ בשמור לי ואשמור לך אתה צריך לפרשה בשמור לי היום ואשמור לך למחר שאם לא כן אתה פוטרו מצד שמירה בבעלים אבל שאר הלשונות אי אתה צריך לפרש בהם כן שהשאילני ואשאילך אין אחד מהם עושה במלאכת חברו ושאר הלשונות אין בעל הכלי עושה מלאכה בשל חברו ומ\"מ גדולי המחברים פירשו את כלם באתה היום ואני למחר וכבר כתבנוה בפרק השוכר את האומנין:",
                "<b>ראובן</b> גזל שדה לשמעון ומכרה ללוי ובא יהודה וערער על לוי בטענת אבות הרי שמעון יכול להעיד שהיא של לוי שמכיון שהוא מעיד כך סלק את זכותו ממנה ואינו רשאי להוציאה מיד לוי שהרי העיד שהיא שלו ומ\"מ אם בא להעיד שאינה של יהודה כגון שבא לפסול עדיו אין שומעין לו הואיל וידוע שיש לו תביעה עליו שמא נוח לו להעמידה ביד לוי שיהודה קשה הימנו ואע\"פ שבעורר על השדה והוא חתום עליה בעד אנו אומרים השני נוח לי והראשון קשה מ\"מ בזו יש בה מעשה אבל כל שאין בה מעשה יש בו טענה מזה נוח לי וזה קשה וכמו שביארנו למעלה בשמועת הא אית לי סהדי דאתאי לאימלוכי בך ואמרת לי זבון או שמא רואה שיהודה מביא עדי אבות וכשיעמידנה בידו מחמת עדות זו דן בעצמו שכשיביא הוא עדי אבות כנגד יהודה הואיל ויש עדים לזה ולזה ידונו בו היכא דקיימא ארעא תיקום ומתוך כך נוח לו להעמידה ביד לוי שאינו בא אלא מטענת מקח ויוציאוה ממנו בעדות אבות של נגזל וכן אפשר לימצא דרכים אחרים שהוא מרויח בעדותו אלא שדי לך באלו שהזכרנו וכן הדין בראובן שגזל שדה לשמעון והורישה ללוי ובא יהודה וערער על לוי:"
            ],
            [
                "<b>אבל</b> ראובן שגזל פרה או טלית או כל דבר המיטלטל לשמעון ומכרה ללוי אחר יאוש ונמצא עכשו בה יאוש ושנוי רשות ואין פרה או טלית חוזרין לשמעון לעולם ובא יהודה וערער על לוי אם הגזלן קיים אין שמעון מעיד שהרי מ\"מ ראובן חייב לו בדמיה ואם יזכה בה יהודה מן הדין תביעתו שעל ראובן נפקעת שהרי הוברר הדבר שמשל יהודה היתה ונוח לו להעיד שאינה של יהודה כדי שתעמוד מאליה ביד לוי ויזקיק את ראובן לדין לשלם לו דמיה ואם מת ראובן הגזלן יכול שמעון להעיד שהרי קנאה לוקח ביאוש ושנוי רשות ואע\"פ שסתם גזלה אין בה יאוש מ\"מ אתה מפרשה שנתיאש בבירור ואף דמים מיורשי הנגזל אין לו שהרי אמרו הגוזל ומאכיל את בניו או שהניח לפניהם ואכלו הם הואיל ונתיאשו הבעלים ושאין גזלה קיימת בשעת תביעת הנגזל פטורים מלשלם בשלא הניח להם אביהם אחריות נכסים כמו שביארנו במקומו:",
                "<b>ראובן</b> שגזל פרה או טלית והורישה ללוי ובא יהודה וערער אין שמעון מעיד לו עליה שאינה של יהודה נוח לו שתעמוד ביד לוי מפני שהוא נוח לו והרי הוא מוציאה מידו מן הדין שרשות יורש אינה כרשות לוקח ליקרא שנוי רשות כמו שביארנו במקומו גזל ראובן השדה לשמעון ועדין הוא בידו ובא יהודה וערער עליו אין שמעון מעיד שאינה של יהודה ודאי נוח לו שתעמוד ביד ראובן שגזלה הימנו כדי שיזקיקהו לדין ותחזור לו וכן הדין בזו בפרה וטלית:",
                "<b>ראובן</b> שמכר שדה שלו לשמעון ובא יהודה וערער עליו אם מכרה סתם שנמצא כל דיני אחריות עליו אינו מעיד לו עליה שהרי עדותו מונעו מלחזור עליו פירט בו שלא לקבל עליו אחריות כלל אינו מעיד לו רוצה הוא בכך להעמידה בפני בעל חובו כמו שבארנו למעלה ומ\"מ אם קבל עליו אחריות הבא מחמתו ולא אחריות הבא מצד אחרים ובא לו ערעור מצד אחרים מעיד לו עליה כמו שביארנו למעלה:"
            ],
            [
                "<b>ראובן</b> שמכר פרה או טלית או כל דבר המיטלטל שהוא שלו לשמעון ובא יהודה וערער עליו הרי ראובן מעיד עליהן שהרי אינו נוגע בעדות שהרי קבלת אחריות אין כאן אף בנמצאת שאינה שלו שכל המטלטלין בחזקת מי שהן תחת ידו וטוענין ללוקח והעמדה לפני בעל חובו אין כאן שהרי אין בעל חובו חוזר עליהן אפילו עשאן אפותיקי ואפילו בשטר שהרי אמרו עשה עבדו אפותיקי בשטר ומכרו בעל חוב גובה הימנו עשה שורו אפותיקי אף בשטר ומכרו אין בעל חוב גובה הימנו ומ\"מ בדברים העשויים להשאיל ולהשכיר או של אומן ונמצאת שאינה שלו אינו מעיד עליה אא\"כ שמעון מודה שהוא יודע באמת שמשל ראובן היו שאם לא הודה כן הרי ראובן נוגע בעדות שהרי שמעון חוזר עליו אם זכה בה יהודה לומר שמכר לו דבר שאינו שלו ובדין זה הוצרכנו למה שתרצו בגמ' במכיר בה שהיא בת חמורו ר\"ל בת שורו ואף בראשונה ר\"ל במה שביארנו שלהעמידה לפני בעל חובו אין לחוש אתה צריך לצדדין אחרים שהרי יש לך לומר שמא הקנה לשעבד לבעל חובו אותו דבר לאחר אגב מקרקעי וכל שהקנה או שעבד לחברו בחובו מטלטלי אגב מקרקעי בשטר גובה אף המטלטלין מן הלקוחות שכל שהמטלטלין משתעבדין אגב קרקע דין המטלטלין נמשך אחר דין הקרקע הא אם שעבד לו מטלטלין שלא אגב קרקע אע\"פ שהקנה ושעבד לו מטלטלי ומקרקעי אין שעבוד חל בהם לטרפם מן הלקוחות ואף כשהם נקנים אגב קרקע אין שעבודם חל אא\"כ כתב לו דלא כאסמכתא דלא כטופסי דשטרי אפילו נתן או מכר קרקע במוחלט הואיל ואינו מקנה המטלטלין לגמרי אלא דרך שעבוד שכל שאדם משעבד נכסיו באיזה צד הן קרקע הן מטלטלין אע\"פ שאינו אסמכתא גמורה שהרי אינו מקנה אותם בשעבודו אלא לבכדי שיעור חובו מ\"מ אחר שהוא משעבד נכסים שהם שוים יותר מן החוב כעין אסמכתא היא ואילו היתה אסמכתא גמורה לא היה לשון דלא כאסמכתא מועיל בו כלל שאי אפשר לאסמכתא שלא תהא אסמכתא ואלו לא היה בה שום דמיון לאסמכתא כגון שמכרם לגמרי או נתנם או משכנם שלא שעבד שאר נכסיו על אותו מכר או מתנה או משכון לא היה צריך ללשון זה כלל אבל כשהוא משעבדם ליפרע מהם הואיל והוא כעין אסמכתא צריך שיתנה בלשון זה בכל שעבוד שבעולם ולענין טירפת מטלטלין מיהא כל שהקנה אותם אגב קרקע יש בהם טירפא ולמדת שענין דלא כאסמכתא לא על שעבוד מטלטלין אגב קרקע לבד הוא נאמר אלא הוא הדין בכל שעבוד שישעבד נכסיו באיזה ענין צריך שיכתוב דלא כאסמכתא וענין דלא כטופסי דשטרי הוא בכל שטרות להודיע שבכונה גמורה נכתב ולא לשם טופס העשוי להתלמד בו:",
                "<b>ונשוב</b> לעניננו והוא שנמצא שיש צד שמטלטלין אלו יכול הוא להעמידן בפני בעל חובו ולא נאמר מטלטלי לבעל חוב לא משתעבדי ליטרף מן הלקוחות אלא בסתם או שלא הקנם על גב קרקע אפילו עשה מהם אפותיקי ומכרו ואפילו נתברר לנו שלא נשתעבד לשום אדם משהיו מטלטלין אלו בידו כגון שלקחם ומכרם לאלתר שמא מ\"מ כבר נשתעבד קודם המקח וכתב בשטר השעבוד שקניתי ושאקנה ומאחר שכתב ושאקנה נשתעבדו נכסים שקנה לאחר מיכן אע\"פ שלא היו בידו בשעת השעבוד וקנה ומכר קנה והוריש בעל חוב טורף וכן במטלטלין הואיל ושעבד לו מטלטלין אגב קרקע ומאחר שכן אינו מעיד לו עד שיבאו עדים ויעידו שלא היה לראובן זה קרקע מעולם עד שישעבד מטלטלין אגבן ומה שנהגו עכשו לסמוך על ארבע אמות קרקע שבארץ ישראל אפילו למי שסומך על כך יראה לי דוקא לחול עליהם תורת שעבוד והקנאה אבל לטרוף מאותם שמכר אף לדעתם אינו מועיל כלום:",
                "<b>זה</b> שנתגלגל בדברינו עשה שורו אפותיקי ומכרו אין בעל חוב גובה הימנו יש שואלין בה אחר שהמכר מפקיע מיד שעבוד למה לא מנאוה בכלל הקדש חמץ ושחרור ואינו דומה שאלו השלש מפקיעין כל שעבוד שבעולם אף של עבד ואף של מטלטלין אגב קרקע מה שאין כן במכר:",
                "<b>המוכר</b> שדה לחברו ופירט לו שלא לקבל עליו אחריות וטרפוה ממנו אינו חוזר עליו אפילו נמצאת גזולה בידו ואין צריך לומר שטרפוה בחובו שמפני זה טרח והתנה שלא יהא עליו אחריות וכל תנאי שבממון קיים ומ\"מ במטלטלין אע\"פ שסתם מכירתן אין בה אחריות נמצאת שאינה שלו חוזר עליו כמו שביארנו ומ\"מ אם פירט בו שאינו מקבל עליו אחריות אף בנמצאת שאינה שלו אינו חוזר עליו כמו שביארנו:"
            ],
            [
                "<b>כבר</b> ביארנו למעלה שהמוכר שדהו לחברו שלא באחריות אינו מעיד עליה וביארנו שאין בה חלוק בין יש לו שאר נכסים לאין לו שאר נכסים שאם יש לו שאר נכסים שמא חובותיו יתרים עליהם א\"כ מהו ששאלו כאן היכי דמי אי דאית ליה ארעא אחריתי סוף סוף עליה דידיה הדר ואינו מרויח כלום שהרי על כל פנים מן המשוחררים הוא גובה מקצת מפרשים פירשוה אי דאית ליה ארעא אחריתי אחר שחקרו בית דין את חובותיו חקירה הראויה להם וכל שהוא כן יכול אח\"כ להעיד עליה הא קודם חקירה אינו מעיד ומ\"מ גדולי המפרשים כתבו שאין פוסלין בעדות זו אלא בחוב הידוע ולא מן הסתם ואף קודם חקירה שכל מעשה שטר קול יש לו וכל שלא נשמע קולו אין חוששין לו ומתוך כך היה לו לשאול אי אית ליה ארעא אחריתי ולהכשירו בכיוצא בה לעדות והוצרך להעמידה בשאין לו עוד קרקע ומטעם שלא יהא נקרא לוה רשע ומ\"מ אין באין בפיסולו שנדונהו כנוגע בדבר שנחוש שמא יעיד להעמידה בפני בעל חובו שאם ירויח נכסים מכאן ואילך לא יהא בעל חובו חוזר עליו שאין חוששין לדבר הרחוק כל כך משלשה צדדין להעיד עדות שקר ולהצלת מה שלא בא לידו עדין ובכונת הצלה שלא כדין ומ\"מ ענין מה ששאלו אי אית ליה ארעא אחריתי עליה דידיה הדר ומטעם שהם בני חורין יש לך עוד לחקור ונחוש שמא אפותיקי מפורש עשאו שאינו חוזר עוד על שאר הנכסים אף בבני חורין ורוצה להעמיד את זו לפני בעל חובו כדי להציל נכסים שבידו ותדע שמקצת מפרשים למדים מכאן שאף באפותיקי מפורש אין נפרעין ממשועבדים במקום שיש בני חורין ומ\"מ במסכת גיטין יתבאר שבאפותיקי מפורש נפרע מן המשועבדים אף במקום בני חורין אלא שמסכימים לומר שבזו מיהא הואיל ולוקח זה לקח שלא באחריות כופין את המלוה לגבות מבני חורין שלא להפסיד את הלוקח שלקח בלא אחריות ואין זה כלום שאף בזו אינו גובה אלא מאפותיקי שלו ומ\"מ לדעתי עיקר הקושיא אינה שהרי להצלת נכסים שבידו אינו צריך לכך שהרי אינו חוזר עליהן ואם להעמידה לפני בעל חובו שלא ליקרא לוה רשע אין זה כלום שהרי נכסים בידו לפרעו ולצאת מכלל רשע:",
                "<b>כבר</b> ביארנו שהמטלטלין אע\"פ שאין בסתם מכירתם אחריות דוקא באחריות הבא מחמת חובותיו אבל נמצאת שאינה שלו על הדרכים שביארנו חוזר עליו וכן הדין אף מחמת חובותיו אם התנה עליהם אחריות בפירוש ומ\"מ בכלם דוקא שהוציאוהו ממנו בבית דין ישראל ועל ידי עדות ישראל אבל אם הוציאו ממנו אחד מן האמות הקדומות שבעובדי האלילים ואין מתיראין מעונש הדתות על ידי ערכאותיהם ועל ידי עדותם אין זה חוזר על זה שמכרם לו אפילו לא היה מודה שהוא הכיר בה שמשל מוכר היתה ואפילו אנס את הבהמה ולא אנס אכף שעליה שהיה הדבר מוכיח שלא מתורת אונס הוא בא אלא מן הדין שאלו כן היה אונס אף את האכף וכן אפילו הביא עדי ישראל שמשלו היתה מתחלה שאני אומר מכרן לאחר ולקחם זה הימנו שסתמן של אלו אנסים הם וכן בכל כיוצא בהם שהמקבל אחריות אינו מקבלו מן האונס אא\"כ התנה עליו בפירוש ומ\"מ כל שהתנה על האונס חייב בכל אונס המצוי כגון זה שהזכרנו ומ\"מ אם הביא עדי ישראל שזה גזלה הימנו מוציא מידו:",
                "<b>מה</b> שכתבנו בענין נוגע בעדות אפשר לימצא דברים הרבה מלבד אלו שיש לחקור עליהם למקבל העדות ומתוך כך הזהירו גדולי המחברים על דעת הדיין ועוצם בינתו להתבונן ולידע הדבר הגורם לדבר אחד עד שיהא נקרא בשבילו נוגע בעדות ויעמיק לראות אם ימצא לזה העד שום צד של הנאה בעדות זו וכל שהוא פסול לעדות מסבת נוגע בעדות פסול גם כן לדון וכן בשאר מיני הפסלויות כמו שיתבאר במקומו:",
                "<b>כבר</b> ביארנו במשנה שכל המטלטלין בחזקת מי שהם תחת ידו בדברים שאין עשויים להשאיל ולהשכיר ושהאומן בדברים הראויים לאומנותו אין לו חזקה ויעדנו שבגמ' יתרחבו הדברים בענינים אלו ותדע שדברים אלו מבולבלים ביד הפוסקים מתוך בלבול פירושים שיש להם בסוגיא זו ועיקר מה שראוי לברור בענינים אלו הוא שכל שיש לבעל הכלי עדים ונראה הכלי עכשו בשעת התביעה ביד הנתבע שאי אפשר לו לומר לא היו דברים מעולם ולא החזרתי בין אומן בין אחר בין דברים העשויים להשאיל ולהשכיר בין אין עשויים אין להם חזקה ועדים אלו פירושו באמן שראו שזה מסרו אצלו בתורת תקון ובאחר שראו שזה מסרו אצלו בתורת פקדון או שאלה אי שכירות ומכיון שכן הוא אינו יכול לומר לא היו דברים מעולם לא שלא היה כלל ולא שהיה אלא שבתורת מקח בא לידו וכן מאחר שנראה עכשו בידו אינו יכול לומר החזרתי ומעתה כשהוא אומר חזרתי ולקחתיו אינו נאמן לא היו שם עדים שמסר לו כלל ולא נראה עכשו ביד התובע אלא שזה תובעו כלי פלני יש לי בידך והרי שהיה יכול לומר לא היו דברים מעולם והוא משיבו באמת בא לידי ובתורת מקח או בתורת תקון או שאלה ופקדון ולקחתיו אח\"כ בין אומן בין אחר אף בדברים העשויים להשאיל ולהשכיר נאמן ושני אלו אין בהם חולק ומה שכתבו גדולי הפוסקים בין ראה בין לא ראה אע\"ג דיכיל למימר לא היו דברים מעולם בדליכא סהדי או החזרתי בדאיכא סהדי כי אמר לקחתיו אינו נאמן תדע שדבריהם לצדדין נאמרו כלומר בין ראה היכא דליכא סהדי ובלא היו דברים שבאו בתורת אומנות בין לא ראה היכא דאיכא סהדי ובהחזרתי ובעדים ולא ראה האמור למטה אבל אין עדים ולא ראה אף הם מודים שאף באומן נאמן ומי שרצה לחלוק ולומר באחר ובשאין עשויים להשאיל ולהשכיר שיהא נאמן אף בראשונה לומר החזרתי ולקחתיו יקבל תשובתו ממה שאמרו בסוף סוגיא זו אי דאיכא עדים אחר אמאי יש לו חזקה:",
                "<b>היו</b> שם עדים שמידו של תובע בא הכלי ליד הנתבע אלא שלא שמעו אם בתורת מקח אם בתורת שאלה ושכירות או תקון והרי שאין זה יכול להשיב לא היו דברים מעולם באמן או באחר בדברים העשויים להשאיל ולהשכיר סתמן לתקון או שאלה ושכירות בא לידם וכל שנראה עכשו בידם אין נאמנין לומר בתורת מקח בא לידינו או בתורת תקון ושאלה וחזרנו ולקחנום ומ\"מ אם לא נראה נאמנין מתוך שהיו יכולין לומר החזרנו ואחר בדברים שאין עשויים להשאיל ולהשכיר נאמנין בכולם שהרי יכולין לומר בתורת מקח בא לידינו לא היו שם עדים כלל אבל ראה ובירר שמשלו היה באמן או אחר בדברים העשויים להשאיל ולהשכיר אינו נאמן שהרי אין כאן מתוך לא מצד שלא היו דברים מעולם ולא מצד שהחזיר שהרי ראה וכן אינו יכול לומר בתורת מקח בא לידי שסתמן לתקון ולשאלה באו ומעתה אינו נאמן בלקחתיו אח\"כ הא אחר בדברים שאין עשויין להשאיל ולהשכיר נאמן מטעם מגו דמצי אמר בתורת מקח בא לידי ומ\"מ אם לא בירר זה שכלי זה היה שלו אין זה נקרא ראה כלל שהרי יכול לומר לא היה שלך מעולם היו שם עדים אפילו עדים גמורים ר\"ל שראו באומן שבתורת אומנות בא לידו ובאחרים בתורת פקדון או שאלה ושכירות אבל בשעת התביעה לא ראה הכלי ביד האומן לפי שיטתנו נאמנין בין אמן בין אחר אף בעשויים להשאיל בין בלקוח בתחלה בין בשבא מתחלה בתורת פקדון ושאלה אלא שחזר ולקח שהרי יש כאן מתוך שהחזרתי וכן דעת הגאונים אבל גדולי הפוסקים כתבו בזו שהאמן אינו נאמן במגו של החזרתי ומה שאמרו ראה תניא אפשר בשאין עדים או על הדרך שפירשוה הם בהלכותיהם ולדעתם בעל שמועה זו והוא רבה הואיל ודבריו נשארו בתיובתא בטלו כל דבריו ולדעת הגאונים לא בטלו אלא במקצתם והוא במה שהוקשה בהם וזהו בשאין עדים וראה שכל שראה ובירר שלו היה הוה ליה אומן לגביה כאחר בדברים העשויים להשאיל ולהשכיר ולדעת רבה היה האומן נאמן אבל יש עדים ולא ראה היה הלכה כדבריו שנאמן במגו של החזרתי ולפי דרכך למדת שהמפקיד אצל חברו בעדים אין צריך להחזיר בעדים:",
                "<b>שמא</b> תשאל לשטה זו והרי במשנתנו נצטרף אומן עם השותף ובברייתא נצטרף עם הגזלן כמו שאמרו מ\"ז א' אמן אין לו חזקה בן אומן יש לו חזקה גזלן ובן גזלן... יש לו חזקה והיה לנו לפרש ענין אומן כענין שותף וגזלן והדבר ידוע שהשתף אע\"פ שסתם שניהם להשתתף בהרבה דברים לא נאמר שאין להם חזקה אלא בשדה שנתברר שתופם עליו בפרט וכן גזלן אע\"פ שהוחזק בהרבה גזלות וסתמו גזלן לא נאמר שאין לו חזקה אלא (בשלא) נתברר גזלו על אותו שדה ואף אומן היה לנו לומר שלא נאמר עליו שאין לו חזקה אלא בשנתברר שבתורת אומנות בא לידו אותו כלי בפרט אין זה כלום שהשותף והגזלן אפילו הוחזקו בכמה דברים מ\"מ אין סתם הדברים אצלם בשתוף וגזלה אבל אומן כל דברים שבאומנותם חזקה עליהם שבתורת אומנות באו והרי הם אצלם כאחר בדברים העשויים להשאיל ולהשכיר:",
                "<b>וכלל</b> הדברים שעליו מפתחות הלכה זו נמסרות בידך הוא שיש כאן טענת מגו משלשה צדדים אחד לא היו דברים מעולם והשני החזרתי והשלישי בתורת מקח בא לידי והשנים הראשונים הם שוים לכל אדם אבל השלישי ר\"ל בתורת מקח בא לידי אינו לא באומן ולא באחר בדברים העשויים להשאיל ולהשכיר ומעתה כל שהוא מודה באמת בא לידי ובתורת פקדון ועדין הוא בידי אלא שמ\"מ אחר שבא לידי בתורת פקדון לקחתיו ועכשו הוא אצלי בתורת מקח כל שיש לו מגו נאמן בכך וכל שאפשר לו לבא בטענת מגו של לא היו דברים מעולם או במגו של החזרתי אף אמן בדבר הראוי לאומנותו ואחרים אף בדברים העשויים להשאיל ולהשכיר נאמנים בו הא כל שאין שם אחד מאלו השלש והוא [טוען] בתורת מקח בא לידי אין אומן נאמן בו בדבר הראוי לאומנותו וכן לא אחרים בדברים העשויים להשאיל ולהשכיר וכלל זה יהא בידך ועל פיו אתה משיג יפה אפני ההלכה על מתכונתה:",
                "<b>ולענין</b> ביאור הסוגיא צריך שתדע לפי שיטתנו בדברי רבה הראשונים ר\"ל מה שאמר לא שאנו אלא שמסר לו בעדים אבל מסר לו שלא בעדים מתוך שיכול לומר לא היו דברים מעולם כי אמר לקוח הוא בידי נאמן פירושו בראה וזה שאמר מתוך שיכול לומר לא היו דברים מעולם פירושו לא היו דברים מעולם שבאו בתורת אמנות אלא בתורת מקח ואחר שכן אף כשהוא אומר בתורת אומנות באו ולקחתים נאמן ונמצא שהוא מאמין האומן במגו של בתורת מקח בא לידי והוקשה בהם בסוף השמועה ממה שאמרו במשנה אומן אין לו חזקה הא אחר יש לו חזקה ואי דאיכא עדים אחר אמאי יש לו חזקה פירוש הואיל וראה אלא דליכא עדים וקתני אומן אין לו חזקה וראה ומה שהקשהו אביי אי הכי אף בעדים נמי ובמתוך שהחזרתי לא שיחלוק אביי לומר בזו שלא יהא נאמן אלא ודאי אף לאביי נאמן ולדבריו דרבה קאמר והענין שהיה אביי יודע ברבה שביש עדים ולא ראה היה אומר שאין אמן נאמן ותמה עליו הואיל ובלא עדים וראה אתה פוטרו במתוך זה שהזכרנו כל שכן בעדים ולא ראה שראוי ליפטר במתוך שהחזרתי עד שמתחלה השיבו רבה שטענת החזרתי אינה כלום וכל שמסר בעדים אף בלא ראה חייב והקשהו ממה שאמרו ראה עבדו ביד אמן פירוש עבד קטן שאם בגדול אין לו אלא חזקת שלש אלא קטן והוא ביד אומן רופא לרפאו וכן טליתו ביד כובס וכן כל כיוצא בזה ואין כאן עדים אלא ראה והוא תובעו מה טבו אצלך אתה מכרתו לי לא אמר כלום שהאמן באין עדים וראה לא החזיק יצא מתחת ידי אחר שאינו אומן וזה תובעו ואומר שלאמן מסרו אם טען זה באמת מן האומן לקחתיו אלא שבפני לקחו הוא ממך נאמן שהרי היה יכול לטעון ממך לקחתיו ותירצה רבה ביש עדים הא אין עדים וראה החולק ועכשו הוצרך לחזור ולומר שטענת החזרתי טענה היא ולא יתחייב אלא ביש עדים וראה שאם לא כן עדים וראה למה לי ונמצא עכשו לדעתו אין עדים וראה ויש עדים ולא ראה פטור והוקשה באין עדים וראה אבל לא ביש עדים ולא ראה על הדרך שהזכרנו:"
            ],
            [
                "<b>לפי</b> שטתנו הנותן טליתו לאומן אומן אומר שתים קצצתי לי והלה אומר לא קצצתי אלא אחד כל שהטלית ביד האומן ואינו נראה הואיל והאומן יכול לומר החזרתי אפילו היו שם עדים אלא שלא ידעו הקציצה האומן נאמן עד כדי דמיו ונשבע שבועת המשנה ונוטל ואם נראה הכלי אפילו לא היו שם עדים בעל הבית נשבע שבועת המשנה כדין שכיר ונותן כדבריו ואם כבר יצאה טלית מתחת ידו ישבע בעל הטלית שבועת מודה מקצת או היסת אם כפר בכל ואין בה חלוק בין בזמנו לעבר זמנו:"
            ],
            [
                "<b>מי</b> שנתחלפו לו כלים בכלים בבית האומן אם נתנם לו האומן עצמו ואמר לו הילך טלית זו רשאי הוא להשתמש בה עד שיבא הלה ויטול את שלו ואין כאן משום משתמש בשל אחרים שהרבה פעמים אדם נותן לאומן טלית למכור ושמא טעה ומכר את של זה במקום אותו שנצטוה למכרו והרי הוא נותן את זה מדעתו לזה ולא בטעות אבל אם נתחלף לו בבית המשתה או בבית האבל לא ישתמש בהם עד שיבא הלה ויחליף ואף בשל בית האומן אם לא נתנו לו אומן עצמו אלא אשתו ובניו אסור להשתמש בהם שעשויים הם לטעות בכך ואף באומן עצמו דוקא שאמר טלית זו או טלית סתמא אבל אם אמר לו הרי טליתך הא ודאי בטעות הוא עושה ואסור:"
            ],
            [
                "<b>כל</b> שכתבנו בלא ראה שהאומן פטור מ\"מ נשבע הוא שבועת היסת וכן בכלם ואע\"פ שזה תובע טלית וידענו בבירור שטלית בידו רשאי הוא לומר אינו אותו שהוא תובע ואין מזקיקין אותו להוציאו ולהראותו שהרי ראה תניא ומ\"מ אם הוציאו מאליו או שכנגדו רמהו בדברים עד שהראהו ובירר זה שהוא שלו הרי הדין כמו שכתבנו:",
                "<b>זהו</b> עיקר הדברים שנראה לנו בעניני שמועה זו לענין פסק וכבר רמזתי לך פירוש השמועה זה ויש חולקין בקצת דברינו ואיני צריך להעירך על המקומות שהחולקים מביאין ראיה מהם שכלם בפירושי סוגיא זו הם דורשים ובאים וכבר תמצא טופס עניניהם בהלכות גדולי הפוסקים ובפירושי חשובי תלמידיהם וכשתתבונן בפירושיהם וראיותיהם פעם אחר פעם תבור לך לפי דעתי פסק הדברים על הדרך שכתבנו:",
                "<b>כל</b> שבאנו בשמועה זו בדין מתוך שיכול לומר החזרתי יש שואלין מפני מה לא באו בה בטענת מתוך שיכול לומר נאנסו ואינה שאלה שטענת נאנסו היא בשבועת (המשנה) בנקיטת חפץ אבל לקוח הוא בידי והחזרתי אינו אלא בשבועת הסת:",
                "<b>כבר</b> ביארנו במשנה על האריס שאין לו חזקה ופירשנוה באריסי בתי אבות צריך שתדע שאף אריס זה אם הוריד אריסין תחתיו כבעל הבית הנותן קרקעותיו באריסות ואינו עושה עמהם והתעסקו אריסין אלו במקומו שלש שנים יש לו חזקה אין אדם עשוי להיות אריסים נכריים מתעסקין בשדותיו ואין אריס שלו עושה עמהם ושותק ומ\"מ אם לא הורידם מכל וכל אלא שחילק להם כאדם שאינו יכול לסבול עבודת כל מה שנמסר לו באומנותו ושוכר אחרים לסייעו הואיל והוא עושה עמהם אין לו חזקה:",
                "<b>ראובן</b> שמסר שדהו לאריס ובא שמעון וערער על שדה זו אם יש פירות בקרקע אין אריס זה מעיד (לשמעון) שהרי זה נוגע בדבר שאין הבעלים מתחייבין לו בדבר קצוב אלא לחלוק עמהם מה שיבא לידם ממנו וכל שבעל הבית מפסיד נעשה האריס שותף בהפסדו ואם אין בה פירות מעיד ואם מפני עמל הוצאתו מ\"מ הנגזל מחזיר לו ההוצאה כדין יורד לתוך שדה חבירו שלא ברשות ואם מפני השבח ודאי אין יתרון השבח נכר כל כך על ההוצאה שיהא נוגע בעדות על כך ומ\"מ גדולי הרבנים פירשו במה שאמרו אם אין בה פירות מעיד בשלא טרח האריס שם בשנה זו נראה דעתם שאע\"פ שהאריס נוטל הוצאה מן הנגזל עדין הוא נוגע בעדות מצד השבח ונראין דבריהם ולמדנו משמועה זו שכל אריס שהפסידו הבעלים את הפירות מחמת שהשדה אינו שלהם או מחמת איזו סבה הואיל ולא דבר ידוע היה להם מן הבעלים אין הבעלים חייבים להם בכלום אלא נידונין כיורד לתוך שדה חברו שלא ברשות ומ\"מ כל שנוטלין דבר ידוע בין עבדא בין לא עבדא יפסידו הבעלים והם אינן חוששין וכן למדנו שכל שנעשה אריס בה כמה שנים ובשנה זו יצא ערער על אותו שדה הואיל ואין בה עכשו פירות מעיד עליה או שאין בה עכשו פירות ולא טרח בהוצאה לדעת גדולי הרבנים מעתה יראה מכאן שאין האריס חייב להחזיר פירות שאכל בדמי הוצאתו אע\"פ שהבעלים חייבים להחזיר פירות שאכלו ואע\"פ שבשכירות כתבנו למעלה שכל שהמערער מוציא הקרקע מיד הבעלים חייב השכיר ליתן שכר כל מה שנשתמש בה למערער אע\"פ שברשות ירד וכל שנתן השכירות לבעל הקרקע אינו מעיד באריסות אינו כן הואיל ומצטרף עם הירידה ברשות שהנאתו דרך טרח והוצאה כך יראה לי ומ\"מ ראיתי לקצת מפרשים שפירשוה שזה שאמרו שכשאין שם פירות מעיד פירושו שלא היו שם פירות משעת אריסותו אבל אם היו שם פירות משעת אריסותו ואילך אינו מעיד מפני שהוא חייב להחזירן כדין האמור בשוכר:",
                "<b>ראובן</b> שלוה משמעון ולוי נכנס לו ערב ובא יהודה וערער על ראובן זה להוציא שדה מתחת ידו אם יש לראובן זה שדות אחרים בכדי חובו הרי שמעון המלוה או לוי הערב מעידין לו ואין אומרים רוצים הם בכך כדי שתעמוד השדה ביד ראובן מפני שיהא לו בכדי פרעון חובו שהרי יש לו קרקעות אחרים ואין חוששין שמא הם יודעים על זה שחייב חובות אחרים קדומים מהם שמלוה בשטר קול יש לה ושמא תאמר שמא מ\"מ הם חוששין בכך משום חששא אין מכניסין עצמם לעדות שקר ואם אין לו קרקע אחר אין מעידין לו וכן אם יש לו קרקע אחר ונודע לנו שהוא חייב מצד אחר ובקדימה וכן המלוה מעיד לערב בשיש לו קרקע אחר לפי מה שכתבנו אין המלוה מעיד ללוה במקום שאין לו עוד קרקע אע\"פ שיש לו ערב שמ\"מ נוח לו לאדם ליפרע מן הלוה ומ\"מ יש אומרים שמאחר שיש לו ערב אינו נוגע בדבר ומלוה מעיד ללוה שהצרכנו בה להיות לו קרקע אחר פירושו מלוה ללוה שאין לו ערב ממנו:",
                "<b>ראובן</b> שמכר שדה לשמעון ואח\"כ מכר קרקע אחר ללוי ובא יהודה וערער על לוקח שני להוציא השדה מידו והיה על ראובן חוב מצד אחר אם יש לראובן קרקע עדין בכדי החוב הרי לוקח ראשון מעיד בו ואם אין לו קרקע אינו מעיד שהרי רוצה הוא להעמיד קרקע זה ביד לוקח שני כדי שיחזור בעל חוב של ראובן על לוקח שני ואלו קרקע מסתלק מלוקח שני הרי בעל חוב של ראובן חוזר על זה שלקח ראשון שהרי נתגלה הדבר שלא הניח לו מקום ויש אומרים שאפילו לא נודע החוב חוששין ואע\"פ שלא חששנו בראשונה אלא בחוב ידוע מ\"מ לחוב אחד חוששין בכל אדם בא המערער לערער על לוקח ראשון אם לקח זה הראשון שלא באחריות לוקח שני מעיד עליו אפילו לא היה קרקע למוכר שהרי אין שני נוגע בדבר כלל ואם יוציאנה המערער מיד לוקח ראשון אינו חוזר עליו שהרי שלא באחריות לקח ואם משום בעל חוב סוף סוף עליו הוא חוזר ולא על הראשון הא אם לקח באחריות אין שני מעיד עליו שהרי אחריותו עליו ומ\"מ אם יש קרקע למוכר ואין עליו חוב ידוע בכדי שווי קרקעו מעיד עליו וכן כל כיוצא בו:"
            ],
            [
                "<b>קבלן</b> שהרשות ביד המלוה ליפרע ממנו תחלה אינו מעיד ללוה אפילו היה לו קרקע אחר מתירא הוא שמא קרקעות שלו יותר חשובים בעיני המלוה ונוח לו להעמיד הרבה קרקעות ביד הלוה כדי להשביע עינו של מלוה לברור מתוכם ולא תהא מחשבתו פונה לקרקעות שלו ויש אומרים שלא נאמר אלא בשאין לו קרקעות חשובים כחשיבות אותן של ערב אבל אם היו לו באותו חשיבות בעצמו מעיד ומ\"מ אתה למד מכאן שהקבלן שהיה דוחה את הבעל חוב אצל קרקעות הלוה אפילו אצל הבינונית שראויה לו אין רשות בידו בכך והוא נפרע משלו אם הוא חשוב בעיניו יותר ומעתה אם אין לקבלן אלא עדית אף בזו הדין ליפרע משלו אם ירצה ומתוך כך הוא נוגע בעדות אף בשיש לו קרקע כדי להשביע עינו של מלוה ליטול מן הלוה על הדרך שביארנו:",
                "<b>אומן</b> של בנין כבר ביארנו במשנה שאין לו חזקה כאפטרופוס ואריס מ\"מ בן האומן או בן האריס והאפטרופוס שאכלו את השדה שני חזקה אם בטענת עצמם הם באים ר\"ל שטענו שהבעלים מכרו או נתנו להם יש להם חזקה וכן באמן לענין מטלטלין הבן מיהא הרי הוא כשאר כל אדם ואם באו בטענת ירושתם מחמת האומן והאריס והאפטרופוס אין להם חזקה דיו ליורש לזכות כדרך שהמוריש זוכה בה הביאו עדים שהבעלים הודו לאבותיהם שמכרוה להם נאמנין גדולי המפרשים פירשוה אף כשאמרו הם עצמם לפנינו הודה לו ר\"ל כל אחד מאלו ונאמן מתוך שהיה יכול לבא בטענת עצמו וכן נראה שאם על ידי עדים אף בהם עצמם כן ולא הוצרך לומר בבניהם שכן ולדעת זה גורסין דקאמרי בפנינו וכו' ואין גורסין דקאמרי עדים אבל בן הגזלן אם בא בטענת עצמו החזיק שאין רשעותו של אביו מפקיע את זכותו ואם בא בטענת אביו הגזלן ר\"ל שנודע בגזלנות בשדה זו לא החזיק ואפילו הביא עדים שבפניהם הודו הבעלים לאביו שמכרוה לו אינו כלום כשם שהוא אונסו בגזלה כך הוא אונסו להודות שמכרו לו בן בנו של גזלן שבא בטענת ירושת אביו החזיק ואין מדקדקין אם אביו ירשה מן הגזלן אם לאו ואם בא בטענת אבי אביו והוא הגזלן לא החזיק ויש אומרים שאם בן הגזלן בא בטענת אבי אביו וטוען שלא היה גזלן החזיק ולא יראה כן אחר שביארנו בגזלן שהוחזק בגזלנות באותה שדה בעצמה והיאך יבא בטענת אבי אביו ומ\"מ לדעת האומר בגזלן כל שהורגין על עסקי ממון אע\"פ שלא הוחזק על אותו שדה בפרט שהמערער מברר שהוא שלו יראה לומר כן ולענין פסק שניהם נקראים גזלנין ר\"ל בין שהוחזק גזלן על אותו שדה בין שהוחזק הורג על עסקי ממון הואיל ובירר מערער על קרקע זה שהוא שלו:",
                "<b>יש</b> שואלין בן גזלן שטען בפני הודה לאבי וטען המערער שלא הודה מעולם והרי נסתלק טעם שהזכרנו שכשם שאנסו בקרקע כך אנסו בהודאה שהרי זה טוען שלא הודה היאך דנין בה ויראה אף בזו שהמערער נאמן שהרי ממה נפשך אתה ראוי להאמין בו אם תאמין שלא הודה הרי לא הודה ואם תאמר שהודה הרי באונס הודה:",
                "<b>זה</b> שאמרו בכאן איזהו גזלן שהוחזק גזלן באותה שדה יש שואלין והלא אף ביורד ברשות כן שכל שנודע שבתורת כך ירד אין לו חזקה ולמדו מכאן שהיורד לקרקע מתורת משכונה יכול לטעון אח\"כ לקחתיה שאם לא כן מה למדנו בגזלה אף במשכונה כן ומ\"מ אף הם כתבו דוקא לאמר ימי המשכונה אבל בתוך ימי המשכונה אינו נאמן שאם כן מה שאמרו במשכנתא דסורא אי כביש לשטר משכנתא ואמר לקוחה היא בידי נאמן והיה לו למחות מה הוצרך לכבישת השטר יוציאנה ויאמר שבתוך אותו זמן לקחה אלא שבתוך ימי המשכונה אינו נאמן וזהו דעת גדולי המפרשים לפי מה שכתבו תלמידיהם בשמם ומ\"מ כבר הרחבנו בענין זה את הדרך למעלה במעשה של רבה בר שרשוי ולענין מטלטלין מ\"מ הואיל והפקיד בעדים וראה אין לו חזקה כמו שכתבנו למעלה:",
                "<b>אע\"פ</b> שאמרו באומן שאין לו חזקה אם ירד מאומנותו יש לו חזקה הואיל והחזיק שלש משירד וגאוני ספרד פירשו בחבוריהם ירד מאומנותו כגון שנכנס לאומנות אחרת וכן באריס שירד מאריסותו וכן הבן שחלק ר\"ל שפירש משלחן אביו יש להם אחר שנחלקו חזקה זה על זה וכן האשה שנתגרשה אפילו ספק גירושין אע\"פ שבכל ספק גירושין בעלה חייב במזונותיה הואיל ונכנסה בכלל ספק גירושין נתרחקו הלבבות ויש לה עם בעלה חזקה זה על זה:"
            ],
            [
                "<b>אלו</b> שהזכרנו שאין להם חזקה זה על זה שהביאו עדים או שטר או ראיה שבעל השדה מכרו או נתנו להם או שהודה בפניהם שמכרו או נתנו יש מהם שראייתם ראיה והם האמן והאריס והשתף והאפטרופוס והבן עם האב והאב עם הבן והאשה אצל בעלה והאיש בנכסי אשתו ובנכסי מלוג לבד כמו שיתבאר למטה אבל הגזלן הואיל והוחזק בגזלן על הדרכים שבארנו אפילו הביא עדים שבפניהם הודה שמכרו או נתנו אם טענו הבעלים מחמת יראה אודיתי אין זה כלום שהרי אם לא הודה לו היה אונסו או גוזלו ביתר מיכן ואפילו בשטר ומ\"מ אם הביא עדים שבפניהם קבל המעות או שהעידו כן בשטר מוציאין השדה מידו מ\"מ ומוסרין אותו לנגזל והלה מחזיר לו המעות כמה שהעידו העדים ודוקא בשמסר מודעא אבל אם לא מסר אע\"פ שבאונס מכר מכרו קיים וכן כתבו גדולי הפוסקים ומ\"מ גדולי המחברים כתבו שהגזלן אין צריך מודעא ואין דבריהם נראין שהרי סוגיא זו מוכחת בהפך שהגזלן והלוקח מן הסקריקון ושאר הכופין למכור כלם שנויים בסוגיא זו בערבוביא ומתגלגלים זה על זה ועוד אם כדבריהם מה הוצרך לומר בכאן רב הונא לא סבירא ליה דרב ביבי והרי לדבריהם אף רב הונא מודה שבגזלן לא גמר ומקני אף במעות:",
                "<b>הסקריקון</b> הוא גוי ההורג נפשות על עסקי ממון עד שיתן שדה לפדיון נפשו ושדה זה אינו קנוי מן הדין לגוי זה הנקרא סקריקון שאע\"פ שהמכר באונס מכר הוא הואיל ולא מסר מודעא כמו שאמרו אגב זוזי גמר ומקני מ\"מ מתנה באונס אינה מתנה ומעתה הלוקח מן הסקריקון לא קנה ובעלים מוציאין מידו אפילו לקחו אח\"כ מן הבעלים שהרי אף הסקריקון כופהו לכתבו לזה ולא סוף דבר בשלא כתב לו שטר אלא שאמר לו בעדים לך חזק וקני אלא אפילו כתב לו שטר עד שיכתוב לו אחריות בפירוש ואע\"פ שבשאר מקומות אחריות טעות סופר הוא כל שכותב מאונס ודאי אין אומרין בו שטעות הוא אבל כשכתבו בפירוש ואין דרך אנס להכריח את האנוס בקבלת אחריות ודאי מחל וגאוני הראשונים כתבו בה שיכתוב סתם ושלא יפרוט שאינו מקבל אחריות ואין דבריהם נראין כלל ועיקר דבר זה במסכת גיטין מעתה גזלן שקבל אח\"כ שטר מן הנגזל וכתב לו אחריות בפירוש ראייתו ראיה:",
                "<b>והאונס</b> את חברו למכור לו שדהו באיזה צד אונס ולא מסר הלה מודעא על זה כבר ביארנו למעלה שאם נתן לו דמים מכרו קיים אגב זוזי גמר ומקנה וכן יש דברים שאע\"פ שהם באונס נגמרו הרי אמרו לענין קרבן יקריב אותו מלמד שכופין אותו יכול בעל כרחו ת\"ל לרצונו הא כיצד כופין אותו להקריב מה שנדר או מה שנתחייב בו עד שיאמר רוצה אני וכן לענין גט באותם שכופין אותם להוציא כופין עד שיאמר רוצה אני:"
            ],
            [
                "<b>גט</b> המעשה בישראל כדין כגון שהיה הדין נותן לכופו בכך כשר אף בכל מיני כפייה והכאה ואף בגוים אם לחצוהו עד שיעשה מה שישראל אומרין לו שכל שיש בו צד מצוה מתרצה הוא על ידי הכרח זה אבל אם עשוהו גוים מעצמם הרי זה גט פסול ופוסל לכהונה ואם לא היה הדין נותן לכוף את זה לגרש אם ישראל עשוהו בטעות הרי זה גט פסול ואם בגוים אינו גט כלל:"
            ],
            [
                "<b>זה</b> שביארנו שהמכר אף באונס הוא קיים אין בו חלוק בין שדה סתם שהמוכר בירר לו את שרצה ונראה בזה קצת רצוי לשדה זו וכן בין ארצי זוזי ר\"ל נתינת המעות ובין לא ארצי זוזי ושמא תאמר והלא כל דבריך אינן אלא בנתינת המעות ואף טעם שלך אינו אלא מצד שאתה אומר אגב זוזי גמר ומקנה וכן אמרו מודה שמואל היכא דיהיב זוזי תדע שכונתנו לומר שלא נתן המעות בשעת המכר ומאחר שהתנה ליתנם לו גמר ומקנה מעכשו לכשיתן ויש מפרשים דוקא בשנתן מעות בשעת המכר ומפרשים בכאן ענין ארצי זוזי בפנים אחרים שאין מקום לקושיא זו וכבר כתבנום למעלה וכן אין חלוק בין שהיה לו לישמט ולכתוב מודעא בין שלא היה לו שהות בכך כמו שהתבאר ומ\"מ כל שכתב לו אחריות בפירוש קנה אף בלא נתינת מעות אא\"כ מסר מודעא:",
                "<b>האשה</b> אינה מתקדשת על כרחה ויש לך לדון מכאן שלא סוף דבר שאמרה בשעת הקדושין איני רוצה אלא אף כל שנודע שמתוך אונס המקדש אמרה רוצה אני ונתקדשה אינה מקודשת שהרי בכאן אמרו תלוה וזבין זביניה זביני והעמדנוה בנתינת מעות עד שאמר רוצה אני וכמו שהביאו עליה שמועה האמורה בקרבן שכופין אותו עד שיאמר רוצה אני ועל כיוצא בה אמרו באשה שאם תלאוה עד שקבלה קדושין שהוא נתינת מעות אינה מקודשת ואע\"פ שאמרה רוצה אני מ\"מ הוא עושה שלא כהוגן ואף חכמים עשו לו שלא כהוגן והפקיעו קדושיו אם קדושי כסף שעשאום הפקר ואם קדושי ביאה שדנוה כביאת זנות:",
                "<b>האיש</b> שאנסוהו לקדש יראה שאע\"פ שאמר רוצה אני הואיל ונתברר שמתוך האונס אמר כן אין קדושיו קדושין שהרי אין כאן נתינת מעות וכבר ביארנו תלוה וזבין אמרו תלוה ויהיב לא אמרו ויש מי שאומר שלא הוצרכנו נתינת מעות אלא במקום שיש חסרון כגון מכירת קרקע ואינו גומר מתוך אונס אלא על ידי מעות אבל בקדושין שאין כאן חסרון ממון כל שאמר רוצה אני גומר ומקנה וחסרון פרוטה ואיסור קרובות אינו נקרא חסרון לענין זה וראיתי לגדולי המחברים שכתבו אבל האיש שאנסוהו עד שקדש קדושיו קדושין ואף גדולי המגיהים מניחין מקום לדבריהם אלא שמוסיפין בהם דוקא ברוצה אני על הדרך שאמור בגט ומ\"מ אני מפקפק בה שאם האונס בא מצד האשה הרי ראוי לכללה בעשייה שלא כהוגן המפורש בענין זה:",
                "<b>כל</b> שכתבנו במוכר מחמת אונס שממכרו ממכר כבר ביארנו דוקא בשלא מסר מודעא אבל אם מסר מודעא הכל בטל כמו שביארנו והרי בעל השמועה שאמר תלוה וזבין זביניה זביני הוא בעצמו אמר באחד שתלה את חברו עד שמכר לו ומסר מודעא וחתמו עדי המודעא בשטר המכר אי לאו מודעא שפיר חתמו כלומר שהיו מעשיהם קיימים אבל מכיון שהיתה שם המודעא לא יפה חתמו כלומר שאין המכר קיים לפי דרכך למדת שזה שאמר אי לאו מודעא שפיר חתמו לא שכיוון לומר שמאחר שחתמו על המודעא לא היה להם לחתום על המכר אלא כך אמר שאם לא המודעא היו מעשי המכר קיימים וכן מה שאמר תחלה מאן דחתם אמודעא שפיר חתם ומאן דחתם אאשקלתא ר\"ל שטר המכר שפיר חתם והקשו לו מה נפשך אי מודעא לאו אשקלתא ואי אשקלתא לאו מודעא עד שהוצרך לתרץ אי לאו מודעא מאן דחתם אאשקלתא שפיר חתם הוא שהיו מבינים מדבריו במה שאמר מאן דחתם אמודעא שפיר חתם ומאן דחתם אאשקלתא שפיר חתם כלומר שהכל קיים ומתוך כך הקשוהו מה נפשך וכו' עד שפירש דבריו ומ\"מ מה שעשו יפה עשו ואין חתימת המודעא מזקיקתם שלא לחתום בשטר המכר ואין זה מחליש כח המודעא כלל ואף לדעת האומר בעדים שאמרו מודעא היו דברינו אין נאמנין דוקא בשאומרים שמודעא נמסרה להם על פה ולא אתי על פה ומרע שטרא אבל זו שבשטר היא אתי שטרא ומורע שטרא ומ\"מ אין אנו צריכין לכך שהלכה פסוקה עדים שאמרו מודעא היו דברינו נאמנין:"
            ],
            [
                "<b>זה</b> שכתבנו בעדים שאמרו מודעא היו דברינו שנאמנים פירשוה חכמי האחרונים שבספרד במסכת כתבות כשאין כתב ידן יוצא ממקום אחר שאלו היה כתב ידם יוצא ממקום אחר אף במודעא אין נאמנין הואיל ובעל פה הם מעידים עליה ובזו נאמר לא אתי על פה ומרע שטרא אבל כשאין כתב ידם יוצא ממקום אחר אע\"פ שבאמנה היו דברינו אין נאמנין שהרי עולה היא ולא נתנה ליכתב והרי אין אדם משים עצמו רשע במודעא מיהא ר\"ל שאמרו בפנינו מסר מודעא קודם שחתמנו על המכר והכרנו אנסו אע\"פ שלא חתמוה לו נאמנים שהרי ניתן השטר ליכתב אע\"פ שנמסרה המודעא וגדולי המחברים כתבו שבמודעא היו דברינו נאמנין אף בכתב ידם יוצא ממקום אחר ואף גדולי המפרשים כתבוה כן והוא עיקר הדברים ומ\"מ באמנה היו דברינו אין בה חלוק לדברי הכל בין כתב ידם יוצא לאינו יוצא ולעולם אין נאמנין שהרי שטר זה עולה היא ואעולה לא חתימי:",
                "<b>כל</b> שכתבנו שנתינת מעות גוררת את הלב להיות גומר מקנה לא נאמרו הדברים אלא במקום שנתינת המעות ראויה בו אצל כל בני אדם וזה לא היה רוצה בהם וכשאנסוהו ונתנו לו מעות חזר לו לנהג העולם וגמר והקנה אבל כל שאין נתינת מעות ראויה בו אפילו חדש זה במנהג ונתן מעות אין זה כלום ומעתה מתנה וגט שקבל עליהם מעות הואיל ונאנס מ\"מ אין אומרים מפני המעות גמר והקנה ומעתה גט מעושה אין כסף מטהרו וזה נראה לי ברור ואף לגדולי הדורות שלפנינו מצאתיה כן וכן לקח מן האיש וחזר ולקח מן האשה אע\"פ שנתן לה מעות על מנת שאין לבעלה רשות בה לא קנה וכן אם אנסוהו לקנות ונתנו לו מעות וכן כל כיוצא בזה:",
                "<b>זה</b> שכתבנו במודעא שאינה מבטלת כח השטר והוא כשהיא על פה וכתב ידן יוצא ממקום אחר אף לדעת זה דוקא בשעדי המודעא הם הם עדי השטר אבל מסר מודעא בפני שנים אע\"פ שלא חתמו לו ואח\"כ מכר בעדים אחרים וחתמו הרי המודעא מבטלת השטר בלא שום פקפוק אע\"פ שלא חתמוה ומאחר שאין צריך לומר כתובו הרי היא כמי שנכתבה ונתתמה:",
                "<b>זה</b> שביארנו במשנה שאין לאיש חזקה בנכסי אשתו אין הדבר צריך תלמוד שבנכסי מלוג הוא אומר כן שאם בנכסי צאן ברזל הרי ברשותו הם עומדים ואחריות הוא מקבל עליהם אבל בנכסי מלוג הוא אומר שאין לו חזקה בהם ולא סוף דבר בשאין שום תנאי בינו ובינה שהרי עכשו מתורת מלוג הוא אוכלם ואין צריך לומר שאין לו חזקה אלא אפילו התנה שלא לאכול פירות כן שאין האשה מקפדת כמו שביארנו במשנה:",
                "<b>תנאי</b> זה שהזכרנו שאדם רשאי להתנות שלא לאכול פירות מלוג ותנאו קיים צריך הקנאה גמורה כשאר התנאים כתב לה בלא קנין דין ודברים אין לי או לא יהא לי בנכסיך ובפירותיהן או שאמר כן בעדים אין זה כלום שהרי בשאר הקנאות אמרו דין ודברים אין לי על שדה זו וידי מסולקות הימנה לא אמר כלום אא\"כ קנו מידו כמו שביארנו למעלה ואף בזו אם קנו מידו תנאו קיים ודוקא שכתב בפירותיהן ובפירי פירותיהן כמו שהתבאר במקומו במה דברים אמורים בכתב לה משנשאה אבל אם כתב לה בעודה ארוסה הואיל ולא בא עדין לרשותו מסתלק מהם בלשון זה ואף שלא בקנין שאין קנין צריך למה שלא זכה בו אלא שיסלק עצמו מן הדבר וכמו שאמרו נחלה הבאה לאדם ממקום אחר ר\"ל שאינה ממשפחתו ואינו ראוי לירשה כגון ארוס בארוסה אלא שעתיד להיות ראוי לירשה אדם מתנה עליה עם המוריש שלא יירשנה בכתיבה בעלמא בלא קנין ואם לאחר שנעשה ראוי לירש ר\"ל אחר שנשאת אין תנאו כלום ובזו אף בהקנאה גמורה כן שהרי הוא מקנה דבר שלא בא לעולם:",
                "<b>זה</b> שביארנו שבקנו מידו תנאו קיים אף בלשון זה ואף משנשאת אע\"פ שאינה בגמ' בפירוש יש ללמדה משדה זו דין ודברים אין לי עליו שבקנו מידו מיהא מועיל כמו שכתבנו למעלה ועוד שהרי אף בקרקע שלו שנותן לה במתנה קנתה ואין הבעל אוכל פירות ושמא תאמר א\"כ למה לא תירץ כאן בשקנו מידו והוצרך להעמידה בשעודה ארוסה אפשר שרצה להשמיענו שיש צד שאף בלא קנין מועיל ולדעתנו מה ששאלו בפרק הכותב קנו מידו מהו על לשון זה שאלו ר\"ל דין ודברים אין לי על שדה זו ואמר שבקנין מיהא מועיל ומתוך שעדין לא נודע שהקנין מועיל בה לא תירצוה שם בשקנו מידו וכן בכאן הואיל ואותה סוגיא בעצמה הוא שנאמרה כאן אבל בשאר מקומות הוא מתרצה בקנין כמו שביארנו למעלה בשתפין ומ\"מ גדולי קדמונינו שבנרבונה כתבו שמשנשאת הקנאה היא ואין קנין מועיל לאכילת פירות ולא שום הקנאה מפני שהוא מקנה דבר שלא בא לעולם שהרי אין לו בגוף הקרקע כלום ואע\"פ שמצינו המוכר שדהו לפירות מ\"מ בזו גוף הקרקע הוא מקנה עד אותו זמן אם כן צריך הוא לבא בה על ידי סלוק עצמו מהם ובעודה ארוסה שלא בא לידו עדין ובירושה מתנה שלא לירש הואיל ולא נעשה ראוי לירש עדין ויש לחקור בדבריהם שהרי אמרו למטה היכא דזבין איהו ומית דאתיא ומפקא ואם כדבריהם אפילו לא מת יכולה לבטל מיד ופירשוה בשבאו הפירות בעולם ומת קודם שלקטם הלוקח או שמא דבר בהוה שאין דרכה של אשה לבטל מעשה בעלה בחייו ואין צרך בכל זה אלא אף בחייו היא מוציאה ולא מחשש ההקנאה אלא שלא תקנו לו פירות למכרם אלא להשפיע בהם את הבית ואין גורסין בה ומת אלא אף בחייו ואם אתה גורס בה ומת פירושו על הקרקע ועל הפירות שתביא הכל לידה ונמצא לדעת זה שאין תנאי בלשון זה מועיל בנשואה אף בקנין ויש אומרים כן בשום לשון בעולם ולדעת זה מה ששאלו בכתבות קנו מידו מהו פירושו על מי שאמר בעודה ארוסה דין ודברים אין לי בנכסיך ולא הזכיר פירות שהדין בה שהוא אוכל פירות אלא שאם מכרה ונתנה קיים ושאלו בה אם קנו מידו מהו והעלו בה שאם קנו מידו אע\"פ שאינו מזכיר פירות הועיל אף לפירות וכן פירשוה גדולי הפוסקים והמחברים ולדעתנו אף הקנין אין מוסיף בה כלום הואיל ולא הזכיר פירות הרי הוא אוכלן:"
            ],
            [
                "<b>זה</b> שביארנו בנחלה הבאה לו לאדם ממקום אחר ענינו מתוך שאינה אלא מדברי סופרים וכמו שאמרו האומר אי אפשי בתקנת חכמים שומעין לו ולפיכך אשה שאמרה איני נזונת ואיני עושה שומעין לה שהרי מזונות תחת מעשה ידיה והמזונות עיקר שהוא חייב לה בהם מן התורה ומדברי סופרים תקנו לו מעשי ידיה תחת מזונות ואם אינה רוצה בכך רשאה אבל אם אמר הבעל צאי מעשי ידיך למזונותיך אין שומעין לו ומ\"מ גדולי המפרשים חולקים לומר שזו של נחלה אינה הלכה ופסקו שהירושה אינו מתנה עליה אף בעודה ארוסה הואיל ואינו זוכה בה בחייה כלל הוה ליה דבר שלא בא לעולם אבל פירות בעודה ארוסה אע\"פ שאינו אוכל עדין מ\"מ זכות יש לו עליהם שאם רצה כונסה ואוכלם ובהגהותיהם ראיתי מסכימים לדעת ראשון ודברים אלו עיקרן במסכת כתבות ושם יתרחבו הדברים בע\"ה וגדולי המחברים סתמו הדברים בהתנה לאחר שנשאת שלא יהא לו דין ודברים בנכסיה ובפירות ופירי פירות בחייה ובמותה שאינו אוכל פירות אבל יורשה אם מתה וצריך לפרש את דבריהם בשקנו מידו:",
                "<b>ממה</b> שאמרו במשנה אין לאיש חזקה בנכסי אשתו אתה למד שמ\"מ ראיה יש לו בהם ר\"ל שאם עשתה לו אשתו בהם שטר מכירה זוכה בהם שעל כרחך כך אתה מפרש בלשון זה חזקה הוא שאין לו בנכסים אבל ראיה יש לו בהם מ\"מ דוקא בנכסי מלוג אבל נכסי צאן ברזל והם הרמוזים בסוגיא זו בשאר נכסים דידיה וכן שדה שכתב לה בכתבתה ר\"ל שהכניסוהו לו בשומת נדונייתה כגון שכתב ודא נדוניא וכו' בין בכסף וכו' ועם אותו שדה פלני שהביאה וכו' סך שומת הכל וכו' או שכתבו לה דרך תוספת ר\"ל והוסיף לו מדיליה שדה פלוני וכו' וכן שדה שייחד לה בכתבתה ר\"ל שקבל עליו שומת כספים וייחד לאחריותן שדה פלוני בין באפותיקי סתם בין באפותיקי מפורש וכן שדה שהכניס לה שום משלו כלומר שכתב ששם כל מה שהביאה לו וסך שומת הכל כתב לה אותו שדה על אותה שומא בכל אלו כבר נאמר בהם שמאחר שאין לה בהם צד גובינא אלא אחר מיתה או גירושין אם מכרן הבעל והודת היא במכירתו אפילו קנו מידה אין הודאתה כלום וכל שהיא באה לידי גבוי טורפת מהם ולא שהמקח בטל לגמרי ומ\"מ בתלמוד המערב אמרה רשב\"ג ליבטל לאלתר ופירש הטעם שלא תהא חוזרת על בתי דינין וכן נראה דעת גדולי המחברים וגדולי המפרשים חולקין בה שהרי רבים נחלקו בה עם רשב\"ג בתלמוד המערב בפרק אלמנה לכהן גדול ומ\"מ על איזה שתפרש בטול המקח אתה מודה שמקחו בטל מפני שנחת רוח עשתה לבעלה ומיראת איבה שאם נמנעה מהודאה זו אף בעלה סבור בה עיניה נותנת בגרושין ובמיתה וכל שכן שאם מכרתן לבעלה אין זה כלום וודאי באלו אף ראיה אין בהם אפילו קנו מידה א\"כ לא למדנו שאע\"פ שאין לאיש חזקה בנכסי אשתו ראיה יש לו בהן אלא בנכסי מלוג שאם מכרתן לבעלה מכרה קיים ואין בהן טענת נחת רוח:"
            ],
            [
                "<b>וכן</b> אם מכרו שניהם בנכסי מלוג דאחרים בין שלקח מן האיש תחלה וחזר ולקח מן האשה בין שלקח מן האשה וחזר ולקח מן האיש מכרן קיים שלא הפרישו בין לקח מן האיש תחלה ללקח מן האשה אלא בנכסי צאן ברזל שהזכרנו מכר הוא לבדו בנכסי מלוג לא עשה כלום ולא סוף דבר בשמכר גוף הקרקע שהרי אין לו בה כלום אלא אף מכרה לפירות שלא תקנו פירות לאיש אלא להעמיד את ביתה בשפע ויתבאר במסכת כתבות שאם עשה כן לסחורה הרשות בידו מכרה היא לבדה בהם הבעל אוכל פירות בחייה וגוף הקרקע עומד בחזקת הלקוחות שאם רצה הבעל לבנות או לסתור או לחפור בורות שיחין ומערות הם מוחין בידו ואם מת הוא בחייה זכו הלקוחות במקחם ואם מתה היא בחייו הרי הבעל מוציאן מחזקת הלקוחות וזכה בהם בלא החזרת דמים אלא שאם דמי המקח קיימים חוזרין ללקוחות יש צדדין שממכרה או הודאתה קיימת אף בנכסי צאן ברזל וכבר ביארנום במסכת בבא קמא פרק הכונס:",
                "<b>ההורג</b> עבד כנעני הואיל והוא חייב בקצת מצות נהרג עליו כאלו היה ישראל גמור ואם הוא עבד כנעני שלו נידון בדין יום או יומים שאם נשאר חי אחר הכאתו כ\"ד שעות אינו נהרג עליו ואם מת בתוך זמן זה נהרג עליו בקצת תנאים יתבארו במקומם מכר את עבדו ופסק עמו שישאר לו שלשים יום לשמשו והרי יש לשניהם רשות עליו זה לתשמישו עד השלשים וזה לגופו מהיום ולאחר שלשים כל שהמיתו א' משניהם נהרג עליו ואין אחד מהם נדון בו בדין יום או יומים זה לפי שאינו כספו וזה לפי שאינו תחתיו וכבר כתבנוה בפרק החובל:"
            ],
            [
                "<b>זה</b> שביארנו שאין לאיש חזקה בנכסי אשתו לא סוף דבר שלא נשתמש בהם אלא לאכילת פירות לבד אלא אפילו חפר בה בורות שיחין ומערות או בנה או הרס או עשה כל מה שרצה אין לו בהם חזקה ואינה צריכה למחות וכן אחר שהחזיק בנכסיה אחר שהיא אשת איש אין לו חזקה ואין צריכה למחות שהרי אינה קפידה עכשו בכך שהרי פירות משל בעל הם ומ\"מ אם אכלה לאחר מיתת הבעל שלש שנים אע\"פ שתחלת חזקתו בחיי הבעל מתוך שהיה יכול לומר את מכרתה לי כשאומר את ובעליך מכרתם לי מעמידין אותה בידו:",
                "<b>כבר</b> ביארנו בפרק שני שהנזקין יש מהם שאין בהם חזקת מחילה לעולם ובכללן עשן וריח בית הכסא ומ\"מ רוב הנזקין יש להם חזקת מחילה בסייע עמו או שאמר לו לעשות או אף בראה ושתק אלא שיש מפרשים בראה ושתק בשמגיע לו היזק עכשו או ראוי להגיעו:",
                "<b>יש</b> מפרשים סוגיא זו על צד שיוצא להם מביאורה שזה שאמרו שאין לאיש חזקה בנכסי אשתו ושאין מחזיקין בנכסי אשת איש דוקא בחזקת גוף הקרקע ובטענה אבל חזקת נזקים יש להם תורת מחילה כגון פתיחת חלונות ומקום כשורי והודרי וכיוצא באלו חוץ מן העשן וריח בית הכסא כשאר בני אדם וחפירת בורות שיחין ומערות שכתבנו שאין לו בהם חזקה דוקא לגוף הקרקע כלומר שאין זה ראיה שגוף הקרקע שלו אבל מ\"מ אם באה לסתום את הבורות אינה רשאה ואצל חפירת הבורות מיהא חזקתו חזקה לכל זמן שהם בידו ויש בזו שטה אחרת לגדולי הרבנים שבמקום נזקים יש חזקה אף לגוף הקרקע הואיל ואוכל פירות שלש שנים ומזיק היה לו למחות ויש חולקין בזו ואין לנו מביאור הסוגיא הכרח על אחד משני הפנים אלא שהם מפרשים אין דין חזקה לנזקים שאף במקום שאין החזקה מועילה הנזקים מועילים אם לכל הקרקע ובאכילת שלש אם לחפירת הבורות ולאלתר כל אחד לפי שטתו וכן למדים לפי שיטתם שראובן שמשכן חצר לשמעון ופתח שמעון חלונות ביתו לחצרו של זה שהחזיק אע\"פ שהוא ממושכן שהרי קרקע זה כממושכן ביד הבעלים ואעפ\"כ חזקת נזקים מועילה בו ומ\"מ חכמי הדורות שלפנינו כתבו בה שלא החזיק הואיל ואין הנזק בגוף הקרקע וכבר כתבנוה בפרק שני:",
                "<b>יש</b> למדים עוד מסוגיא זו שכל נזק שאין ממנו תועלת אצל עושהו ואף בעל הקרקע אינו ניזוק בו עכשו ר\"ל שאינו דר בו אין לו חזקה סבור הוא אחר שאין לו תועלת בכך הרי הוא מסירו כל זמן שארצה והם מפרשים חפירת בורות שלא נעשו אלא להיזק ומאיזה צד אתה אומר שאינה צריכה למחות שהרי לא נאמר שאין לו בהם חזקה אלא שאינה קפדה על הנאתו אבל זו ודאי קפידה היא אלא שטעם זה מפקיע חזקתו ואין זו ראיה שאף חפירת בורות ושיחין להנאתו אנו מפרשין אותם:",
                "<b>אלו</b> שמוציאין דינין אלו מסוגיא זו פוסקין שתי הלשונות שבאו בגמ' על ענין אשת איש צריכה למחות והם אחד בבעל ובחפירת בורות ומטעם שאין דין חזקה לנזקים והשני באחר ובמקצת חזקה בחיי הבעל ומאחר שפסקו אף הלשון הראשון ופירשוהו על הפנים שרמזנו ר\"ל אם על חזקת גוף הקרקע אם על חזקת חפירת הבורות לבד יצאו להם מכאן דינין אלו ומ\"מ יש מן הפוסקים שלא פסקו אלא כלשון אחרון ולא השגיחו בראשון כלל ומ\"מ יראה לקיים את שתיהן שאין כאן מחלקת מזו לזו כדי לדונו בדין לישנא בתרא ואע\"פ שגדולי הפוסקים לא הביאוה כבר השלימוה חכמי הדורות:"
            ],
            [
                "<b>אף</b> באשה אצל נכסי בעלה אתה למד ממה שאמרו במשנתנו שאין לה בהם חזקה שראייה מיהא יש לה בהם ואם עשה לה שטר עליהם שקנתה וזכתה בהם מ\"מ יש כאן צדדין שאף ראיה אין לה בהם וכיצד הוא הדין המוכר שדה לאשתו אם היו מעות ידועים אצלה עד שאינו צריך לבא בתחבולות שידע מעות שבידה קנתה והבעל אוכל פירות ואם לא היו מעות ידועים אצלה לא קנתה כלל לא נתכוון אלא לגלות מעותיה ולהתברר ענינם אצלו ומ\"מ אם כתב לה שטר מתנה קנתה ואין הבעל אוכל פירות:",
                "<b>יש</b> שואלין מאחר שבמתנה קנתה לגמרי מהו שאמרו בפרק הזורק שבגיטין ההוא שכיב מרע דכתב לה גיטא לדביתהו אפניא דמעלי שבתא למחר תקף ליה עלמא טובא פירוש והיו קרובי האשה מתיראין שמא ימות ותזקק ובאו לפני רבא ואמר להם ליתיב לה דוכתא דיתיב בה גיטא ותיעול איהי ותיחוד ותפתח ר\"ל שתקנהו בחזקה ואחר שתקנהו יאמר לה הא גיטיך ויקנהו מתורת חצרה והקשו עליו והרי מה שקנתה אשה קנה בעלה ואם כדברינו והרי במתנה קנתה ואין הבעל אוכל פירות ואם כן הרי הוא חצרה לגמרי ותירצו חכמי הצרפתים שאע\"פ שאמרו במתנה קנתה ואין הבעל אוכל פירות מ\"מ אם מתה יורשה ואם מכרה אין מכרה קיים וכל שאם מתה יורשה אינו חצרה לענין גט ונמצא שאין קרוי חצרה אף בנכסי מלוג אא\"כ כתב לה דין ודברים וכו' בחייך ובמותיך על הדרך האמור בהכותב ויש מפרשים שכל שהוא כן חצרה היא וכן ראיתי לגדולי המחברים שכל מה שמכר לה החצר או נתנו לה נתגרשה כיון שקנאתו בכסף או בשטר או בחזקה ואין ירושתו מפקעת ולא גרע ממשאיל וממשכיר אבל זו שבפרק הזורק לא היה הענין אלא תורת שאלה ולפי שעה ושאלה צריכה איזו מדרכי ההקנאה שהרי שאלה ושכירות אחד הוא ואף דברי שכיב מרע לא היו מועילין בה הואיל ולא כיון למתנה גמורה ומ\"מ בזו יש אומרים שאף במתנה גמורה לא היו מועילין בה דברי שכיב מרע אע\"פ שהיה מצוה מחמת מיתה שאינו צריך קנין אף במתנת מקצת שדברי שכיב מרע אינן אלא לאחר מיתה ולענין גט אנו צריכין שיחול הגט מחיים ולענין מה שהתירו קנין של חזקה בשבת משום שכיב מרע התירו בחזקה זו שאינה ניכרת אלא שדומה כנועל בית לשמרו וכן שהגרושין גרושין מאליהם בלא מסירת יד ולא רצו להתיר טלטול הגט וגרושין שעל ידי מסירת יד ממה שאמרו בתוספתא אין מקדשין ואין מגרשין ולא חולצין בשבת וכבר כתבנוה בגמ' ביצה:",
                "<b>נכסים</b> שיש להם אחריות ר\"ל הקרקעות נקנין באחד משלשה דרכים וכל שהודה זה לזה שקנאו באחד מדרכים אלו קנאו ואין אחד יכול לחזור אע\"פ שלא היו שם עדים הואיל והודה זה לזה בכסף או בשטר או בחזקה ומ\"מ יתבאר במסכת קדושין שלא אמרו בכסף ר\"ל דמי המכר שקונין בלא שטר אלא במקום שאין כותבין אבל במקום שכותבין לא קנה עד שיכתוב את השטר עד שיפרש אם ארצה בכסף אקנה אם ארצה בשטר אקנה וצריך שיתנו שניהם כן שאם התנה הלוקח ולא המוכר הלוקח יכול לחזור ולא המוכר ואם התנה המוכר ולא הלוקח המוכר יכול לחזור ולא הלוקח ושטר זה פירושו שטר הקנאה ר\"ל שדי מכורה לך ולא שטר ראיה העשוי להצניעו לעולם ומ\"מ שטרות שלנו אע\"פ שהם של ראיה הואיל ואין אנו נוהגין בשטר קנין הרי היא כשטר קניה והרי אנו בכלל המקומות שדרכן לכתוב את השטר וכן כתבו חכמי פרווינשאה בחבוריהם ויש חולקין בה ואף אנו דעתנו מסכמת עם החולקים כמו שביארנו בראשון של קדושין ומ\"מ זה שאמרנו שלא קנה עד שיכתוב את השטר יש אומרים לאו דוקא עד שיכתוב אלא הואיל וצוה לעדים לכתוב ואף בלא קנין ולא יראה לי כן הואיל ויכול לחזור בו אבל קנין מיהא לדעתי הרי הוא כשטר הואיל ואין צריך לימלך בו וכל שכן קנין וצואת כתיבת שטר וכן מה שאמרנו שהקרקע נקנה בשטר לבד בלא דמים דוקא במוכר שדהו מפני רעתה אבל מכרה מצד צורך מעות או לסבה אחרת לא קנה עד שיתן דמים ויראה שאף בשטר ראיה ואפילו קנו מידו כן ומ\"מ חכמי צרפת כתבו שכל שקנו מידו קנה בלא כסף שאין אחר קנין כלום והדמים אצלו חוב ויש משיבין על דבריהם ממה שאמרו במסכת קדושין שני שטרות הן וכו' אם קדם מוכר וכתב לו את השטר כאותה ששנינו כותבין שטר למוכר אע\"פ שאין לוקח עמו כיון שהחזיק זה בקרקע נקנה שטר בכל מקום שהוא והעמדנוה בשטרי הקנאה ואם קנין לבדו קונה הואיל והקרקע קנוי מהו שאמר כיון שהחזיק בקרקע והלא היה קנוי לו:",
                "<b>וכן</b> מה שאמרו שהקרקע נקנה בחזקה דוקא שיחזיק בפניו או שיאמר לו לך חזק וקני ואין צריך לחזקה אצל דמים כלל ולא לכתיבת שטר אף במקום שכותבין וחכמי פרווינשאה כתבו בה שאף היא צריכה לדמים וכן כתבו בקנין ונתנו טעם לדבריהם שהרי חזקה וחליפין לא יצאו לנו אלא ממקראות של מתנה הא במכר לא קנה עד שיתן דמים ומ\"מ חכמי צרפת כתבו כפשוטה של סוגיא שלא חלקה בחזקה בין כותבין לאין כותבין ולא בין נתן דמים ללא נתן ואין אחר חזקה כלום על הדרך שכתבנו בקנין וכן הדברים נראין אע\"פ שבשאלתות בפרשת בהר סיני נמצא שהחזקה צריכה דמים ואף יש מביאים לסברא זו ראיה ממה שאמרו במציעא ע\"ז ב' הרי שמכר שדהו באלף זוז ופרע לו מהם חמש מאות מלמדין אותם שלא יחזרו בהם כיצד כותב לה אני פלני קניתי שדה מפלני והריני נושה בו וכו' ואם כדברינו יקנהו בקנין או בחזקה ועוד ממה שאמרו למטה בד\"א בחזקת טענה כגון לוקח אומר לקחתי ומוכר לא מכרתי אבל בחזקה שאין עמה טענה כגון נותן מתנה ואחין שחלקו ומחזיק בנכסי הגר נעל וגדר הרי זו חזקה ומדשבקיה למכר ונקט מתנה שמע מינה חזקה במכר אין קונה בלא דמים וראיות אלו אינן כדאי לדעתי שזו של מציעא אין הכונה אלא לקנותו בדמים וזו של פרק זה אין הכונה אלא באותן שנקנוה בחזקה ואין שם דמים שמן הסתם כל שיש שם דמים אין המכר רוצה להקנות אלא בדמים ולא עוד אלא שבמשנה אמרו אבל במוכר ובנותן מתנה ואחים שחלקו וכו' וזו ראיה לדברינו אלא שעיקר ראיה שבה הוא פשוטה של סוגיא שלא חלק בין כותבין לאין כותבין בין נתן דמים ללא נתן כמו שביארנו ומ\"מ יש קצת ראיה לדבריהם ממה שאמרו למטה יפה כח חזקה מכח שניהם היאך לא הוסיפו במעלותיה שהחזקה קונה בלא כסף ושטר מה שאין כן בשניהם ואף זה אני אומר שאינה ראיה שאף החזקה צריך שתהא בפניו או שיאמר לך חזק וקני או שאף הכסף והשטר אם התנה קונה בכל אחד מהם לבדו וכן מה שאמרו במסכת קדושין מכר לו עשר שדות בעשר מדינות כיון שהחזיק באחת מהן קנה כלן ודוקא בנתן דמי כלם אבל אם לא נתן דמי כלן לא קנה אלא כנגד מעותיו אלמא שהחזקה צריכה דמים אינו כן שאותו שהחזיק בו קנוי בלא דמים הא אחד מן האחרים אינו קנוי בחזקת חברו אלא כנגד מה שפרע:",
                "<b>זה</b> שכתבנו בשטר שאינו קונה בלא דמים ובדמים שאין קונין בלא שטר אא\"כ פירש שיקנה באחד מהם על הדרך שביארנו יש אומרים שהכסף בלא שטר עומד החוזר במי שפרע ובשטר בלא דמים אין כאן אפילו מי שפרע שדברים בעלמא הם ולקצת חכמים ראיתי שאף בשטר בלא דמים כן הואיל ושטר קונה מן התורה הרי הוא ככסף וכן הדעת נוטה:",
                "<b>שטר</b> מתנה הואיל [ואין] לקנין כסף אצלה כלום נקנית בשטר לבד לכשיגיע שטר המתנה לידו ואם היא בקנין משעת הקנין ואין צריך לומר שהיא נקנית בחזקה לבד:",
                "<b>שטר</b> זה העשוי לגמר קניה ושלא לחזור בו אחד מהם אינה כשטר העשוי לראיה בעדים שהשטר העשוי לראיה ובחתימת עדים ומחשש כפירה צריך שיהא בדבר המתקיים על הדרך שיתבאר במסכתא זו אבל זו אפילו כתבה על הנייר או אפילו על החרש שדי מכורה לך שדי נתונה לך הרי זו מכורה ונתונה ואפילו בלא חתימת עדים שאין זה עשוי לראיה אלא לגמר קניה ואם רצה החוזר לומר אח\"כ אין שטר זה כלום אינו רשאי הואיל ומודה בה שלגמר קנייה אין אנו צריכין ליתר ממנה הא אם כפר שלא כתב אין זו ראיה שאין ראיה אלא בשטר שחתמו בו עדים או בכתב ידו ובדבר המתקיים ומעתה אין לך לתמוה על מה שאמרו במס' כתבות ליכתוב חתמות ידי אחספא וכו' ודוקא אחספא הא אמגלתא לא דילמא משכח לה איניש דלא מעלי וכתב בה מאי דבעי ותנן הוציא עליו כתב ידו שהוא חייב לו גובה מנכסים בני חורין שנראה ממנה שאם כתב על החרש אינו כלום שהרי כתב זה עומד לראיה וצריך לדבר המתקיים וכל שהוא על חרש אם רצה לכפור כופר שאין שטר ראיה אלא בדבר המתקיים הא כל שאינו אלא לגמר קניה כותב אף על החרס ודיו ומי שפרשה בכאן בחוקק שהוא כתב שאינו יכול להזדייף יקבל תשובתו שהרי כתב שנינו וכבר דרשו בענין גט וכתב ולא וחקק ואף יש שתירצה בהרבה פנים וכבר כתבנום בפירושנו בגמ' כתבות ואין לך בה אלא זה שכתבנו:",
                "<b>זה</b> שביארנו במתנה שבשטר לבד היא נקנית אפילו נעשית בלשון מכר הדין בה כן והוא שאמרו במתנה בקש ליתנה לו ולמה כתב בלשון מכר כדי ליפות את כחו ר\"ל להתחייב בו באחריות ומ\"מ יש אומרים שלא נאמרו דברים הללו אלא בלשון הברייתא והוא שדי מכורה לך שדי נתונה לך והם מפרשים שכך כתב לו בשטר אחד ר\"ל לשון מכר ולשון מתנה הא כל שלא כתב לו אלא לשון מכר לבד לא קנה בשטר עד שיתן את הדמים ויש מפרשים אותה אף בלשון מכר לבד כל שהוא מודה לו שמתנה היתה ומעתה הנותן מתנה לחברו וכתבה בלשון מכר והזכיר בשטר סך דמים אפילו לא כתב אחריות בשטר דנין אותו בטעות אע\"פ שזה מודה שמתנה היתה שלכך כתבה בלשון מכר להיות אחריותה עליו ואפילו הזכיר שם לשון מתנה גם כן:",
                "<b>אע\"פ</b> שביארנו שהנותן מתנה לאשתו קנתה מ\"מ לוה ממנה ושעבד לה את נכסיו וגרשה אין לה עליו כלום וכן הדין בלוה מן העבד ושחררו הדבר ידוע שלא נתכון אלא שיודעו לו מעות שלהם לא להיותו אצלם עבד לוה:"
            ],
            [
                "<b>אין</b> מקבלין לכתחלה פקדונות לא מן הנשים ולא מן העבדים ולא מן התינוקות מפני שיש לחוש בהם שמא גנבה היא אצלם ואם קבל מן האשה יחזיר לאשה שמא אף היא הופקדו אצלה מאדם אחר ואם החזירם לבעל יראה לי שאף היא יכולה לכופו להחזיר לה ומטעם זה והוא חוזר וכופה את הבעל להחזירם לו ולהחזירם לה ויש אומרים שמכיון שהחזיר לבעל החזיר ואם הדבר כן ר\"ל שאדם אחר הפקידם לה צריכה לגלותו ויחזירם הבעל ומ\"מ אין הבעל רשאי לכופו להחזירם לו ואם מתה יחזירם לבעל וכן קבל מן העבד יחזיר לעבד ואם מת יחזיר לבעל ואם קבל מן הקטן אל יחזירם לו שמא יאבדם אלא יעשה לו סגלה והוא שיקנה מהם ספר תורה או אילן לפירותיו ואם מת יחזיר ליורשו ואם אמרו האשה והעבד בשעת מיתתן של פלני הם הרי זה צריך שיחקור וידקדק על צואתן ואם נראה לו מכח אמתלאות שהענין כן יעשה כפירושן ואם נראה לו שאינו כן אלא שהם מתכוונים להבריח מן הבעל והאדון אף הוא יעשה פירוש לפירושן כלומר שיכיר את כונתן שהיא שלא כהוגן ויחזירם לבעל ולאדון ומ\"מ דוקא בשעת מיתה הא אם בחייה ובבריאותה אמרה לו ליתנם לפלני אין לו לדקדק כלל אלא יעשה כפירושה שהרי הוא טעון להחזירם לה אם רצתה בכך:",
                "<b>כתבו</b> חכמי הצרפתים שהבעל שראה ביד אחר כלי שאשתו מכרתו לו וטוען שהיא גנבתו מאצלו אם טען הלוקח ברור לי שמשלה היא על צד שהיא יכולה למכרו נאמן מתוך שאם רצה טוען אתה מכרתו לי:",
                "<b>אע\"פ</b> שביארנו במתה שיחזיר לבעלה מ\"מ אם נתגרשה מחזיר הוא לה ומ\"מ בעבד אם נשתחרר חכמי הצרפתים כתבו שיחזיר לרבו ולא יראה לי כן שהרי אפשר שאחרים הפקידו אצלו כמו שכתבנו:"
            ],
            [
                "<b>כבר</b> ביארנו במשנה שאין לאב חזקה בנכסי הבן ולא לבן בנכסי האב ולא סוף דבר בנכסים משתפים אלא אף בנכסים שיש לבן מצד אחר וזה שאמרו עליה שאם חלקו יש להם חזקה זה על זה לא חלוקת שותפות אמרו אלא שנחלקו זה מזה ועשה כל אחד מהם בית לעצמו וכל שעשו כן יש להם מכאן ואילך חזקה זה על זה והוא שאמרו הבן שחלק והאשה שנתגרשה הרי הם ככל אדם:",
                "<b>האחים</b> שלא חלקו וכלם מתעסקין בממון תפישת הבית ביחד הרי הם כשתפים לכל דבר וכל שנשאו ונתנו באותו ממון אע\"פ שזה נושא ונותן בסחורה אחת וזה בסחורה אחרת השכר או ההפסד לאמצע אחד מן האחים שהיה נושא ונותן בתוך הבית והיו שטרי המכירות והחובות יוצאות על שמו ואמר שלי הם שנפלו לי מבית אבי אמא או שנתנו לו במתנה או שמציאה מצאתי עליו להביא ראיה על דבריו וחכמי קדמונינו כתבו דוקא באונות ושטרות שאין תפישתם תפישה מחוורת הואיל ואין גובין בידו אבל אם יש בידם מטלטלין או גבו החובות נאמנים וכן יראה ממה שכתבו גדולי הפוסקים במסכת כתבות בשמועת מלוגא דשטרי וכן ראיה לזה ממה שאמרו בתלמוד המערב מפני מה אמרו מציאת האשה לבעלה שלא תהא גונבת מבעלה ותאמר מצאתי הגע עצמך שמצאה בעדים זו מפני זו הגע עצמך שנתנו לך במתנה כלומר על מנת שאין לבעלה רשות בהן או למה שאת אוכלת בפיך על הדרך שיתבאר במקומו והרי היא נאמנת ומה הועילו והרי תגנוב ותאמר במתנה ניתן לי קול יוצא למתנה ואין קול יוצא למציאה כלומר ואינה מעיזה לומר ניתן לי אא\"כ יצא קול על במתנה שהרי יראה היא שיאמרו לה אין אדם נותן בצנעא דוגמת מה שאמרו מאן דזבין בפרהסיא זבין ומעתה אלמלא שכן לא היתה טוענת כן למדת מ\"מ שאף אצל בעלה כל שטענה שניתנו לה נאמנת בכל שגופו ממון וכן כתבו גדולי קדמונינו אלא שאני מפקפק בה שמא לא נאמר כן אלא באשה אצל בעלה שאין משאה ומתנה מצוי כל כך אבל אצל היתומים וכן באחים לא ומ\"מ בשטרות שאין גופן ממון הלכה רווחת שצריך להביא ראיה ואם אינו מביא ראיה על זה הרי הכל לאמצע:"
            ],
            [
                "<b>וראייה</b> זו פירושה בעדים ומה שאמרו בסוגיא זו ראיה בשטר לא על דעת זה נאמרה אלא על דעת שמואל שהיה אומר שעל האחים להביא ראיה וכאלו אמר שלא היה זה המתעסק צריך להביא ראיה אצל האחים אלא אצל בעלי חובותיו לקיים את שטרותיו ומ\"מ הלכה שעליו להביא ראיה ולדעת זה פירושו ראיה בעדים במה דברים אמורים שהוא צריך לראיה בשאין חלוקים בעיסתם אלא שאוכלים ביחד ומוציאים כל הוצאותיהם אבל אם זה מוציא לעצמו וזה מוציא לעצמו שמא ממה שנטל להוצאתו הצליח וקמץ ועל האחים להביא ראיה ואם מת זה המתעסק אפילו היו משתתפים בעיסתם על האחים להביא ראיה וטוענין בזו ליתומים אף מה שלא היה אביהם יכול לטעון ואע\"פ שבמקום אחר אין דנין כן שהרי פסקנו בדברים העשויים להשאיל ולהשכיר הנמצאים ביד היתומים שמוציאין מהם להחזיר לבעלים הואיל ואף האב לא היה נאמן לומר בהם לקוח הוא בידי אין טוענין להם מה שלא היה האב יכול לטעון וכן בכל המקומות בזו מיהא טוענין ויראה לי הטעם הואיל והדבר מוחזק ביד זה ומספק אתה בא עליו בעקיפין דין הוא שלא נזקיק את יתומיו לכך ועוד שאי אפשר להם להביא ראיה על זה והיאך הבנים יודעים על איזה צד הרויח אביהם ויש חולקים בפסק זה ואין דבריהם כלום וכן האשה שהיתה נושאת ונותנת בתוך הבית והיו אונות ושטרות יוצאות על שמה ואמרה שלי הם שנפלו לי מבית אבא עליה להביא ראיה ולא סוף דבר אשה בבית בעלה אלא אף אלמנה אצל היתומים שהיו שטרות יוצאות על שמה ואמרה הורישני פלוני או נתן לי או מצאתי עליה להביא ראיה וגדולי המחברים פירשו באלמנה גם כן שאם נחלקה בעיסתה נאמנת וכן כתבו שאם היתה לה נדוניא ואמרה נדוניא שלי תפשתי והרוחתי נאמנת ויראה לי דוקא בתפישה המועלת והוא שבמטלטלין אין תפישתה לכתובה מועלת לאחר מיתה אלא מחיים והילכך צריך שתביא עדים שמחיים תפשה ומ\"מ לחכמי קטלונייאה ראיתי שעכשו שהותקנה גביית כתבה מן המטלטלין אף לאחר מיתה כן ואילו לדין התלמוד יראה להם שאם אין עדים וראה ואמרה שמחיים תפשה נאמנת בטעם מגו ואם שעבד לה מטלטלין בפירוש אין אנו צריכים לתקנת הגאונים כמו שכתבוה גדולי המחברים ואפשר שהם מכונים בה למטלטלי דאיתנהו בעיניהו שנוטלתן בלא שבועה ואמרו שכל שנתברר שהיו בבית ממין נכסים אלו שנאמנת לומר שמהם תפשה והרויחה ובמסכת כתובות יתבארו עיקרי דינין אלו בע\"ה:",
                "<b>המשנה</b> החמישית והכונה לבאר בה ענין חזקת קנין במה דברים אמורים במחזיק אבל במוכר ובנותן מתנה והאחין שחלקו והמחזיק בנכסי הגר נעל ופרץ וגדר כל שהוא הרי זו חזקה אמר הר\"ם ר\"ל שזה שאמרנו שאין להם חזקה הוא כשטען שלקח או שנתן לו במתנה ואבד השטר והוא מביא ראיה בחזקה ובעל הקרקע הכחיש טענתו בזה אמרנו שאין שומעין לו אבל אם נותן הבעל לאשתו או האשה לבעלה מתנה וקנה אותה בחזקה יש לו חזקה כמו שקבענו בעקר בראשון מקדושין כדי שיעשה שום דבר בגוף הקרקע קנה אותה ונעל הוא שיסתום שום מקום בקרקע וגדר שיבנה ופרץ שיהרוס ומעקרנו שהגר אין לו יורשים כל הקודם זכה בנכסיו וכשהחזיק באחד מאלה הפנים וכיוצא בהם קנה וכן האחים שחלקו נתקיימה חלוקתם ואינן יכולין לחזור כיון שהחזיק אחד מהם בחלקו:",
                "<b>אמר</b> המאירי בד\"א במחזיק ר\"ל שיש עמה טענה כלומר חזקות אלו שביארנו עד כאן ששיעורן בשלש שנים אינן אלא בחזקת טענה כלומר שזה טוען לקחתי וזה טוען לא מכרתי וחזקה האמורה בהם הוא לענין אומדנא המוכחת שכבר מכר ושיעורה שלש שנים אבל חזקה האמורה לענין גמר קניה עד שמשם ואילך לא יהא אחד מהם רשאי לחזור ענינה בעשיית מעשה והוא שאמר אבל מוכר ר\"ל שרצה לקנות בחזקה וכן בנותן מתנה ואחים שחלקו ומחזיק בנכסי הגר נעל גדר ופרץ כל שהוא הרי זו חזקה ר\"ל נעל או גדר או פרץ כל שהוא שזהו תועלת לכל הקרקע:",
                "<b>זהו ביאור המשנה ודברים שנכנסו תחתיה בגמ' להשלמת עניני קניה זו עם קצת דברים שנתגלגלו תחתיה אלו הם:</b>",
                "<b>חזקה</b> זו צריך שתהא בפניו ואין צריך לומר לו לך חזק וקני אלא לך קנה לבד עד שיגמור עמו הקנין בדברים ויחזיק בפניו ואם היא שלא בפניו הרי היא חזקה ובלבד שיאמר לו לך חזק וקני ודבר זה בין במכר בין במתנה:"
            ],
            [
                "<b>כל</b> שהוא זה שאמרו במשנה פירושו שיהא בה תועלת כל שהוא אע\"פ שאינו תועלת גמור כיצד היה שם פירצה והיה אפשר ליכנס בה בריוח וגדר בה עד שאי אפשר ליכנס בה בריוח אע\"פ שעדין נכנסין בה בדחק הרי זה מעשה המועיל והחזיק היה פתח שבו רוצה הוא ליכנס צר או קצר ונכנסין בה בדחק ופרץ בה כל שהו עד שנכנס בה בריוח אע\"פ שאף מתחלה היו נכנסין בה הואיל והוציאה מצרה לרוחה הרי זה הועיל והחזיק הא אם לא הועיל כלום אין כאן חזקה:",
                "<b>נעילה</b> זו שביארנו שהיא חזקה יש שפירשוה בסגירת הדלת לבד שהיה פתוח והרי הועיל בסגירתו לענין שמירה ויש מפרשים הוא הדין אם היה נעול שיפתחנו והרי הועיל בפתיחתו ליכנס אלא מפני שדרך הלוקח ליכנס בבית בשעת גמר מעשה לראות את הבית עובר לקנייתו הוא תופש לשון נעילה שיקנהו דרך יציאתו ולדעת זה מה שאמרו במסכת גיטין ע\"ז ב' ותיחוד ותפתח פירושו ותיחוד או תפתח ויש מפרשים שהפתיחה אינה כלום ובנעילה מיהא מודים ויש מפרשים שאין חזקה אלא בשניהם ר\"ל נעילה ופתיחה והוא שאמרו ותיחוד ותפתח וחכמי הצרפתים פירשו בנעילה זו קביעות המנעול בדלת ואין לשון כל שהוא נופל בה יפה ויש מפרשים נעילה במנעול ויש שפירשוה בנעילה במפתח והדברים נראין ויראה לי אף בשהיה מוגף שהרי הוציאה משמירה פחותה לשמירה מעולה:",
                "<b>הלך</b> בקרקע זה לארכו ולרחבו על דעת קניה התבאר במקום אחר שאין זה כלום ומ\"מ אם מכר לו שביל להלך בו לכרמים ואמר לו לך בו וחזוק קני הואיל ונעשה להלוך חזקתו בהלוך וכמה שיעור רחב הדרך שהוא קונה בהלוך אם היה המקום מסויים במחיצות קונה בכדי שיגביה רגלו אחד ויניח את חברו בדרך הלוכו ואם אין שם מחיצות קונה בכדי שיסתבב בה וחבילות זמורות על ראשו:",
                "<b>עשה</b> בו מלאכה לשמירת נזק הבא על הקרקע פתאום אין זה חזקה שאין זה דבר המוכיח שלעצמו הוא עושה אלא שהוא חייב בכך וכמו שביארנו במציעא לכל אבדת אחיך לרבות אבדת קרקע ואין חזקה עד שיעשה מעשה שאינו חייב בו מן התורה והדבר מוכיח בו שאינו עושהו אלא לעצמו מעתה היה פירצה קטנה בכותל והיה שטף מים מזומן ליכנס ולהפסיד ובא זה ונתן צרור באותה פרצה או שכבר נתכנסו מים שם ומפסידין וזה נוטל צרור מן הכותל כדי לעשות להן שביל דרך שם אין זה חזקה שאין זה אלא כהברחת ארי מנכסי חברו שאף הוא חייב בכך אבל אם היה הדבר בהפך שהמים מועילין לקרקע ונטל צרור לעשות פרצה קטנה ליכנס המים דרך שם או שהיו שם מים ומלחלחים את הזרעים ומתירא שמא יצאו ונתן צרור באיזה מקום פירצה שהיה לבו נוקפו להיותן יוצאות דרך שם הרי זו חזקה:",
                "<b>כבר</b> ידעת בגר שאין לו יורשים שמת שכל המחזיק בנכסיו זכה בהם היו שתי שדות בנכסי הגר ומצר אחד ביניהם אע\"פ שהחזיק באחד מהם על דעת חזקת שניהם ולא היה לבו על המצר לא קנה את השני אלא זה שהחזיק בה לבד ואם החזיק בזו על דעת שיקנה את חברתה ולא לקניית עצמה לא קנה כלום:"
            ],
            [
                "<b>היה</b> דעתו על שתי השדות ועל המצר או שהחזיק במצר על דעת שתיהן הרי זה ספק ואם בא אחר והחזיק בה לקנותו פירשו גדולי המחברים שזכה האחרון ומ\"מ יראה שהמחזיק בה תחלה לתשמיש הרי הוא נתבע והמוציא ממנו יביא ראיה ודבר זה פירשוהו כל הגאונים בנכסי הגר כמו שכתבנו אבל בקניית שדות חברו כבר אמרו מכר לו עשר שדות בעשר מדינות כיון שהחזיק באחד מהם קנה כלן ואע\"פ שלא נאמר כן אלא בכנגד טענותיו במקום שאין צריך מעות מיהא כגון נתן לו עשר שדות בעשר מדינות בחזקה של אחת מהן קנה כלן מה בין אלו לנכסי הגר שבאלו דעת אחרת מקנה אותן וכונת המקנה להקנותו את הכל אבל נכסי הגר שאין כאן דעת אחרת מקנה אותם לא קנה בהם אלא מה שהחזיק וכן שני בתים זו לפנים מזו בנכסי הגר החזיק באחד על דעת חזקת שניהם לא קנה אלא זה שהחזיק בו ואם החזיק בו על דעת שיקנה חברו לא קנה כלום ויש גורסין בה שאם החזיק בפנימי על דעת שתיהן הואיל ויש לפנימי דרך על החיצון קנה שתיהן:",
                "<b>מי</b> שבנה פלטרין בנכסי הגר הואיל ולא עשה כלום בגוף הקרקע ואף בנינו אינו מועיל כלום עד שיעמיד דלתות לא קנה ואם בא אחר והעמיד דלתות קנה זה השני ומ\"מ יש אומרים דוקא בשבנה בלא יסוד אבל אם בנה בתוך היסוד הואיל וחפר בגוף הקרקע קנה ומ\"מ יראה שאם מצא היסודות חפורים ובנה לא קנה מצא פלטרין בנויים ותקן או ייפה בהם מעט ובלבד שיקרא יפוי או תקון קנה כיצד סד את הכותל בסיד או שייפהו אם עשה זה בשיעור אמה על אמה וכנגד הפתח קנה ולמטה יתבאר שאם צר צורת איזה בעל חיים בכותל של נכסי הגר קנה ואין צריך כנגד הפתח ולא אמה על אמה שמא תשאל היאך אפשר שבבנין כל הכותל לא קנאו ובסיוד וכיור קנאו תדע שאין נכסי הגר נקנים אא\"כ עשה מעשה בגוף הקרקע או מעשה המועיל לגוף הקרקע וכשהניח הגר קרקע בלא כותלים ובא זה ובנה כותלים ולא העמיד דלתות הרי אין כאן מעשה בגוף הקרקע ולא מעשה המועיל לגוף הקרקע שהרי אינו ראוי למה שהוא מכוין בבנינו אבל כשמצא פלטרין בנויים הרי אף כותלים אלו בכלל נכסי הגר וכך שעושה מעשה בכותלים אלו הרי הוא עושה בגוף הנכסים שהניח הגר ולפיכך קנה אע\"פ שאין כאן תקון אלא יפוי והשבעת עין אפילו לא עשה אלא שהציע שם מצעות על דעת יפוי ועל דעת קניה קנה:",
                "<b>עבד</b> כנעני הרי הוא כקרקע לענין קניה ונקנה בכסף או בשטר או בחזקה ומה היא חזקה שבו שיתחיל להשתמש בו כדרך שאדם משתמש בעבד נעל לו מנעלו התיר לו מנעלו הוליך כליו אחריו לבית המרחץ הפשיטו ורחצו סכו גררו הלבישו הנעילו הגביהו קנאו וכל שכן אם הגביהו רבו לו שקנאו אלא שהגבהת רב לעבד הוא קנין הגבהה והגבהת עבד לרב הוא קנין חזקה וכן יש בו שאר מיני חזקות שהוא נקנה בהן כמו שיתבאר במסכת קדושין ולמדת מ\"מ שהמלבישו קנאו ומכאן יצא להצעת מצעות בנכסי הגר שקנה שהצעת מצע והלבשה דומים הם זה לזה כללו של דבר כל שאדם מתקן או מיפה או מועיל בגוף קרקע בנכסי הגר קנה וכל שעבד מתקן או מיפה או מועיל לרבו במעשה נקנה ויש מפרשים בהצעת מצע שבנכסי הגר ששכב או ישב בהם ומסתייעים בחזקה זו ממקרא שיצא דין חזקה משם והוא ושבו בעריכם אשר תפסתם במה שתפשתם בישיבה:"
            ],
            [
                "<b>הזורע</b> זרע לפתות או שאר מיני זרעים בבקעים שבנכסי הגר ולא חפה עפר עליהם לא קנה שבשעה שהשליך את הזרעים הואיל ולא היפך בהם את העפר לא הועיל כלום ואע\"פ שבשעת צמיחה משביח אף הקרקע והעפר מתלחלח על ידי השרשה זו כמעין חפירה אותה השבחה ממילא היא באה ואם מצד אכילת הפירות אין אכילת הפירות ראיה בנכסי הגר כמו שיתבאר:",
                "<b>כל</b> שנתכון להשביח את האילן הרי זה כנתכוון להשביח גופו של קרקע ובנכסי הגר קנה ואם כונתו להנאה אחרת לא קנה מעתה היה מפצל בענפי האילן או בזמורות וכיוצא באלו אם לעבודת עצמן מצד שענפיהן מרובים ואין היניקה מספקת בכדי ליגדל כראוי קנה ואם נתכון לצרך בהמותיו אע\"פ שמ\"מ הועיל לאילן וכן שהיתה כונתו להחזיק לא קנה וכיצד אנו מכירין דבר זה אם היה מפצל מכאן ומכאן ודאי מתכוין הוא לעבודת אילן ואם היה מרבה לפצל מרוח אחת אין זה אלא לבהמתו:",
                "<b>היה</b> מנקה את הקרקע מקש וגבבה שבו אם על דעת תקון הקרקע קנה ואם על דעת לקוט העצים לא קנה וכיצד אתה מכיר דבר זה היה מלקט את הכל בין דקים בין גסים הרי זה לכונת נקוי הקרקע כדי לחרוש בו ואם אינו מלקט אלא הגסים אין זה אלא לצרך עצים ולא קנה:",
                "<b>היה</b> מסיר המכשולות ומשוה את פני הקרקע אם על דעת תקון קרקע קנה ואם על דעת עשיית גרן לא קנה וכיצד אתה מכיר דבר זה אם כשמסיר המכשולות הוא משפיל מקום הגבוה וממלא בו את הנמוך עד שמדקדק להיותו שוה ביותר הרי זה על דעת חרישה ותקון קרקע ואם אינו מקפיד על כך אלא שמשוה הגבוה ומשאירו בגבהותו וכן משוה את הנמוך ומשאירו בשפילותו אין זה מתכוין אלא לעשיית גרנות מקום גבוה לבד ומקום נמוך לבד ויש מפרשים בבי דרי הנזכר בכאן מקום כניסת בהמותיו לדיר אבל עשיית גרן אף הוא שבח קרקע וקנה:",
                "<b>פתח</b> נקב בכותל השדה ליעשות מתוכו שביל למים ליכנס בתוך השדה אם על דעת השקאה קנה ואם על דעת צידת דגים לא קנה וכיצד אתה מכיר דבר זה עשה שביל זה ליכנס שם ולא עשה שביל ליציאתם אין זה מתכוין אלא להשקאה ואם עשה כנגד פרצה זו פרצה אחרת לצאת המים דרך שם אין זה מתכוין אלא לצוד את הדגים שילכו המים ותשאר הדגה לשם:",
                "<b>אכילת</b> הפירות אע\"פ שהיא חזקה לענין קניית אדם מחברו בנכסי הגר כל שאינו עושה מעשה בגוף הקרקע או באילן על דעת עבודת קרקע על הדרכים שביארנו אינה חזקה אפילו אכל פירותיה כמה כיצד אכל פירות דקל ולא עבד בו על דרך עבודת אילן כגון שהיה מפצל מצד אחד על הדרך האמור למעלה אפילו אכל פירותיו על דרך זה כמה שנים לא החזיק ואם בא אחד וחפר תחתיו או עשה עבודה לצרך גוף האילן או לצורך מקומו קנה האחרון כל שלא עשה כלום בקרקע אלא באכילת הפירות:",
                "<b>למדת</b> שיש דברים שהן חזקה בקנין נכסי חברו ואינן חזקה בנכסי הגר כאכילת פירות ויש דברים שהם חזקה אצל נכסי הגר ולא בקנין נכסי חברו כגון ציור וסיוד וכיור ומציע מצעות וגדולי המפרשים פירשו הטעם מפני שנכסי הגר הם הפקר והיוצא מהם הפקר ואם זכה ביוצא מהם לא זכה בהם אבל כשתקן בהם איזה תקון זכה בגוף אבל מחזיק בנכסי חברו הרי בעל הנכסים מקפיד על אכילת הפירות וא\"כ אין לך חזקה גדולה מזו אבל המשביח או מיפה בנכסיו אינו מקפיד הואיל ואינו אוכלן ומ\"מ יש מפרשים שזה שאמרו באכילת פירות שבנכסי חברו קנה בנכסי הגר לא קנה אף בנכסי חברו לא קנה אלא בחזקה אחרת שבגוף הקרקע ושמא תאמר ואף בנכסי הגר כן מ\"מ בנכסי חברו כל שהביא ראיה באכילת פירות ובא לו מכח חזקה קנה מן הסתם לא אכל עד שהמזיק ובנכסי הגר אע\"פ שהביא ראיה מאכילת הפירות צריך הוא להביא ראיה על החזקה והדברים נראין ואף גדולי המפרשים כך ראיתי דעתם בהגהותיהם ומעתה אכילת פירות דרך חזקת קנין אינה חזקה וכן קרקע שהיה סלע ואינו ראוי לפרוץ בו כל שהו אין שטיחת פירות או העמדת בהמה מועלת בה ואע\"פ שחזקת טענה שבה ובשלש שנים היא בדרך זו וגדולי המחברים כתבוה אף בחזקת קנין ולא יראה כן:",
                "<b>שדה</b> של נכסי הגר שהיתה מסויימת במצריה והחזיק בה בחרישה או בחפירה אע\"פ שאין זה מעשה המועיל לכל הקרקע כיון שהכיש בה מכוש אחד בתורת חזקת קנין קנה כלה ואם לא היתה מסויימת במצרים כל שהכיש בה מכוש אחד בכדי שילך צמד בקר משפת השדה האחת לשפתו האחרת בערוגה אחת ויחזור באחרת הסמוכה לו והוא רחב שתי ערוגות באורך כל השדה כך פירשוה גדולי המחברים ולא נתנו שיעור לקניית כלה ולא עוד אלא שלא ידענו לדבריהם אם על כל מכוש ומכוש כך וחכמי הצרפתים פירשו ששיעור זה שהזכרנו הוא שיעור לקניית כלה כלומר שאם אין בה מצרים משתרש בה כשיעור זה ר\"ל רחב שתי ערוגות בארך כל השדה קנה כלה וכל שפיחת משיעור זה לא קנה אלא מקום שחרש בו וכן הדברים נראין:"
            ],
            [
                "<b>אע\"פ</b> שאמרו שהקרקע נקנה בכסף ושטר וחזקה דוקא ישראל בישראל אבל גוי בישראל וישראל בגוי אין קונין קרקע זה מזה אלא בשטר סתם הדברים אין דעת הגוי סומכת אלא על השטר לא לקנייה ולא להקנאה מעתה נכסי הגוי ר\"ל קרקע שמכרו לישראל ונתן לו ישראל זה הדמים ועדין לא החזיק בה ישראל זה ולא הגיע השטר לידו הרי זה הפקר ואם בא אחר והחזיק זכה אלא שגדולי המחברים כתבו שנותן לראשון את הדמים וחכמי הצרפתים חולקים בה אלא שהוא נקרא רשע מדין עני המהפך בחררה ובא אחר ונטלה אבל מ\"מ האחרון קנה שהגוי משקבל המעות נסתלק רשותו שהרי מן הדין קנאו זה בדמים וישראל לא קנה עד שיגיע שטר לידו שלא גמר להקנותו אלא בשטר ונמצאו כעין נכסי הפקר ומ\"מ אם היה שם דין מדיני המלך החקוקים בנימוסיו שלא יהא שום קנין נגמר אלא בשטר לא נסתלק הגוי עד שיגיע שטר לידו של זה ותכף שנסתלק רשות הגוי נכנסה לרשות ישראל גאוני ספרד כתבו שאף במקום שאין שם חק ידוע למלך על זה לא נאמרו הדברים אלא בגוי שאין קרקע זה שלו לגמרי אלא שברח בעל השדה מפני הטסקא ובא זה וירד בה ופורע הטסקא ומחזיק בה ואח\"כ מכרה לישראל הא כל שמכר שדה שהיא שלו לגמרי אין כאן קנין אלא לזה שהוא מקנהו לו:"
            ],
            [
                "<b>שדה</b> זה שלא היו בעליה פורעין את הטסקא שמכרוה אותם הבעלים בעצמן הואיל וחק ידוע למלך שלא יחזיק בקרקע מי שאינו פורע הטסקא אין זה שלו לגמרי וכל שקנאו ולא הגיע השטר לידו עדין הואיל ופרע הדמים הרי הוא כהפקר להיות המחזיק זוכה בו למדת שהדין שהמלך חוקק בפרט בנימוסיו על הכל בשוה ואינו מחדשו לאחד בפרט דרך תואנה וכעס וכן שאינו בא עליו מחמת ספריהם אלא מחמת דין גמור הוא סתם הדברים הרי הוא כקבלוה עליהם ואפילו חקק להיות דין חזקה לזמן ידוע הן בפחות משלש הן ליתר מיכן הולכין אחר דינו וכן מאחר שחק המלך ידוע שכל שאינו פורע את הטסקא גזברים שלו הממונים לגביית הטסקא והם הנקראים זיהרורי מוציאין אותו מן הקרקע ומוכרים אותו לאחרים ממכרן ממכר ואין נדנוד עברה או סרך גזל אצל הקונה כלל שהרי דין המלכות ידוע בכך אע\"פ שלא חדשו מלך זה בפרט וזהו לשון דינא דמלכותא ולא אמרו דינא דמלכא אלא שאף הדין כן במה שיחדש הוא על הדרכים שביארנו אבל הכרגא והוא מס המוטל על כל גלגולת וגלגולת אין לו למכור נכסים על כך אם ברח או מת כך הדבר ידוע כרגא אקרקפתא דגברא מנח ואין הנכסים משועבדים בו ואם מכרו על כך הרי הוא גזל ביד הקונה הא שאר מסים וארנוניות המוטלות על הממון ממכרן ממכר שאף המטלטלין משועבדים להם לאותם שפרעו עד שיפרעו הרי זה חזר לדין שאר מסים וארנוניות וממכרן ממכר:",
                "<b>כל</b> שמת והיו נכסיו משועבדים למלך על צד שהוא רשאי לירד לנכסיו כגון טסקא ושאר ענינים המוטלים מצד המלך על ממונו של זה מן הדין הרי אותם הנכסים כמוחזקים ביד המלך ואע\"פ שפרעוהו בניו אח\"כ מ\"מ כשמת אביהם נקראו כל נכסיו ראוי אצל היורשים ואין הבכור נוטל בהם פי שנים וכשפרעוהו הרי הם כזוכים בנכסיהם מתחלה ויראה שאם לא היה חק האדון לירד לנכסיו עד שיעכבהו שני פעמים או שלש אין זה ראוי אא\"כ עכב עד זמן שממנו ואילך רשאי לירד לנכסיו ומעתה נשתעבדו לו מחמת הכרגא הואיל ואקרקפתא דגברא מנח ואין ממנו שעבוד אצל הנכסים אין זה ראוי הא כל שהנכסים משועבדים לו מן הדין הרי הם בחזקתו ויש דנין כן אף בחוב שיש למלך אצל אביהם ומ\"מ בזו דוקא בכדי החוב שאין דינו לירד אלא בכדי חובו... בטיסקא שדינו לירד בכל אותו קרקע שעכב טסקא שלו ואף בטסקא כתבו גאוני הראשונים שאם היו שם בשדה פירות ליפרע הטסקא מהן אין הקרקע משועבד לכך ומ\"מ חוב של אחרים או כתבת אשה הואיל ומחסר גוביינא אינו עושה את הנכסים ראוי אפילו בכדי החוב:",
                "<b>גזבר</b> המלך שהיה גובה את המס והיה שם אדם בטל ושאינו מתעסק בישובו של עולם ואין לו ריוח בכלום והוא הנקרא פרדכת והוא נוטריקון כלומר פוריא דוכתיה כלומר שאינו עושה כלום אלא ששוכב על מטתו והניחו הגזבר אם היה המס נגבה לחשבון בני אדם והיה הגזבר מבקש ממנו עד שבני העיר מליצים בעדו ומצילים אותו אם היה דרכו לגבות מכלם סך ידוע עד שאם יחסר הסך מצד ענין של אחד יטיל חלקו על האחרים הרי זה משועבד לקהל ליתן להם כפי מה שיראו ומ\"מ אם הניחו הגזבר דרך שכחה ולא מחמת הלצתם אע\"פ שירד מסו על קדקדם אין להם אצלו כלום הואיל ואין לו ריוח בעיר מן השמים סייעוהו ואין צריך לומר אם לא היו ערבים זה בזה שאם ניצל זה אין להם עליו אפילו דברים:",
                "<b>כבר</b> ביארנו ששתי שדות בנכסי הגר ומצר אחד ביניהם והחזיק באחד לא קנה חברו שהמצר מפסיק ביניהם אף החצב והוא עשב גדול וקשה שיורד ויונק בעמק כנגד עצמו ואינו משתרש אילך ואילך והעידו גאוני הראשונים שהיא נקראת בלשון ערבי כתב אלתיל והוא שתחם בו יהושע את הארץ מפסיק בנכסי הגר ולא קנה אלא עד החצב וכל שאין שם לא מצר ולא חצב וחרש שם כשיעור הנזכר למעלה בקניית כל השדה אם היה שדה גדול או בקעה גדולה אע\"פ שהיה חלוק אצל בעליו רוח זה לחטים רוח זה לשעורים רוח זה לקטנית ובסימן בין זה לזה קנה כל שהוא נקרא על שם אחד בשמו כגון שיאמרו בקעה של פלני או בית הזריעה של פלני ויש מפרשים זה בענין אחר וזה נראה לי ואף גדולי המחברים רמזוהו וגאוני ספרד פירשו שזו אף בשדה אחד הוא ואמר שלא קנה כלו אלא כל שגרגושתא אחת מספקת להשקותו וענין זה בבית השלחין והוא שאמרו בי גרגותא דפלניא וזה שאמרו למעלה שקנה כלו בחרישת צמד בקר הליכה וחזרה פירושו בבית הבעל ואין הדברים נראין:",
                "<b>גדולי</b> המחברים כתבו שכל המפסיק לפאה כגון נחל ושלולית וכן כל המפסיק לענין שבת כגון שהיתה בין שתי השדות רשות היחיד או כרמלית וכן כל שחולק לענין גטין וכן כל שחולק לענין טומאה על הדרך שיתבאר כלם מפסיקין בנכסי הגר וסוגיית הגמ' אינה מוכחת כן אלא שהמצר והחצב כשם שמפסיקין לנכסי הגר כך מפסיקין לשבת ולפאה ולטומאה ולגט ומ\"מ הדברים נראין:",
                "<b>התבאר</b> במקום אחר שהמחזיק בשטר של נכסי הגר על דעת קניית הקרקע לא קנה אלא השטר בלבד לצור על פי צלוחיתו ואף בזו ביארנו בבבא קמא שאם תפשה המחזיק בקרקע מידו אין מוציאין אותה מידו שלא קנאה אלא מספק הואיל ועל דעת הקרקע זכה בה וכן התבאר במקום אחר שהמחזיק בנכסי הגר שלא על דעת קניה לא קנה וכן אם עדר בנכסי הגר וכסבור שהן שלו לא קנה אבל אם עדר בנכסים של גר אחד וכסבור שהם של גר אחר הואיל ונתכוון לקנות מן ההפקר קנה ודין משכונו של ישראל ביד הגר או של גר ביד ישראל ומת הגר כבר ביארנוהו במקומו בבבא קמא פרק הפרה:",
                "<b>כבר</b> ידעת שכל אדם חייב להניח פאה בתוך שדהו ואם היה בתוך השדה דבר המפסיק ביניהם מאותם הראויים ליקרא מפסיקים הרי הפסק זה דינו כשתי שדות וחייב להניח פאה בסוף כל אחד ואחד ואינו רשאי להניח מן האחד על חברו ועל זה אמרו אלו מפסיקין לפאה הנחל והוא מקום שאין ראוי לזריעה והשלולית והוא אמת המים ודרך היחיד והוא של רוחב ארבע אמות ואין צריך לומר דרך הרבים שהוא של רוחב שש עשרה אמה ושביל הרבים והוא שביל העשוי לרבים לילך ברגליהם לבקעותיהם ולשדותיהם אע\"פ שאינו רחב אפילו ארבע אמות הואיל ורבים דורסין בה ובלבד שיהא אותו שביל קבוע אפילו בימות הגשמים שאינו זמן זריעה וחרישה ולפי שטתנו יראה שאף המצר והחצב מפסיקין בה:"
            ],
            [
                "<b>הנכנס</b> לבקעה והיא שדות הרבה זו אצל זו בימות הגשמים שהיא מוכנת לזרוע אע\"פ שלא היתה מוקפת גדר דינה כרשות היחיד לטומאה מעתה הנכנס לבקעה ויש בה שדה טמאה ואמר נכנסתי לבקעה זו ואיני יודע אם נכנסתי לשדה שיש בה טומאה אם לאו ספקו טמא אע\"פ שרוב שדות טהורים ושאין כאן אלא ספק ביאה ר\"ל ספק נכנס לאותה שדה אם לאו וכל שכן בספק מגע כגון שאמר נכנסתי לשדה שיש בה טומאה ואיני יודע אם נגעתי בה אם לאו לפי שטתנו אם היה שם מצר וחצב בין קצת שדות הבקעה ולא נודע השדה שבו הטומאה אלא שהדבר ידוע שיש בבקעה זו שדה טומאה אין מה שמן המצר והחצב ולהלן בכלל חזקת הטומאה ואי אתה קורא שדות אלו על שם בקעה זו אלא עד המצר או החצב לשטת גדולי המחברים כל מה שהוא בחזקת טומאה נדון כרשות בפני עצמו ואף לענין נכסי הגר כן ומ\"מ יש מפרשים שאי אתה יכול לפרש ענין זה לענין הפסק אלא לדעת ר' אליעזר שהיה מטהר בספק ביאה ולא היה מטמא אלא בספק מגע ואלו מצר וחצב מפסיקין בתוך שדה זה ואין ידוע הטומאה באיזה רוח הרי זה ספק ביאה ומ\"מ הלכה שאף ספק ביאה טמא:",
                "<b>המוציא</b> אוכלין ברשות הרבים בשבת שיעורן כגרוגרת ואם הוציא חצי שיעור פטור הוציא חצי גרוגרת וחזר והוציא חצי גרוגרת בהעלם אחד אם לרשות אחד חייב והרי זה כמו שהוציאה כאחת הואיל והוציאם בהעלם אחד וברשות הרבים אחד הא אם הוציאם בשתי רשויות חצי גרוגרת ברשות זו וחצי גרוגרת ברשות זו פטור שהרשויות מחלקות ואף רשות הרבים אחד אם היה מפסיק ביניהם רשות שחייבין ממנו לרשות הרבים חטאת כגון רשות היחיד הרי זו הפסק וכל שהוציא גרוגרת מרשות היחיד לרשות הרבים שבצפון בית זה ואח\"כ הוציא חצי גרוגרת לרשות הרבים שבדרום בית זה פטור רשות מחלקת אבל אם היה ביניהם כרמלית כגון בקעה אינה מפסקת ואין צריך לומר שאין פיסלא מפסקת ופיסלא זו לענין שבת הוא חתכת עץ או עמוד שאין בה גבה עשרה או רוחב ארבעה שמותר להוציא ולהכניס מרשות היחיד לתוכו ודין הוא שלא תפסיק אע\"פ שלענין גיטין אינה מתבארת כן כמו שיתבאר למטה ומ\"מ יש כאן מקום עיון שהרי אמרו כאן שהפיסלא אינה מחלקת לענין שבת אבל מחלקת לענין גיטין ומי שאמר שמחלקת לשבת לא אמרה אלא מדמיון שבת לגיטין כמו שאמר רשות שבת כרשות גיטין ופיסלא שבגיטין כבר נתפרשה בהדיא שאינה מחלקת אלא או בעשרה גובה או בארבע אמות רוחב כמו שיתבאר בסמוך וכל שהוא פחות מזה אינה מחלקת בגיטין ומתוך כך יראה לפרשה כן אף לענין שבת לפי שישנו אף מצר וחצב מפסיקין לענין זה לשטת גדולי המחברים כל שיש רשות היחיד בנתים מפסיק לענין נכסי הגר והם פסקוה אף בכרמלית אע\"פ שלענין שבת אין מפסיקין אף לדעתם והוא תמה:"
            ],
            [
                "<b>התבאר</b> במקומו שזה שנאמר בתורה לענין גט ונתן בידה לא ידה ממש אלא ברשותה ואם השאילה הבעל מקום בחצרו ונתגלגל על הפיסלא שבחצר אם אין באותה פיסלא ארבע אמות על ארבע אמות ואינה גבוהה עשרה טפחים ואין לה שם לווי אין זה רשות לעצמו ומגורשת ואם יש שם אחד מדברים אלו אינה מגורשת שזה רשות בפני עצמו הוא ומקום אחד השאילה ולא שנים ולפי שטתנו אף מצר וחצב מפסיקין לענין זה שאם היתה היא באותה חצר והשאילה לו לא השאיל מה שמן המצר והחצב ואילך אע\"פ שהיא חצר אחת ולשטת גדולי המחברים זו שהזכרנו לענין גיטין מפסקת בנכסי הגר:",
                "<b>עיקר</b> ארץ ישראל היתה ארצם של שבעה עממין והיא הארץ שהראה הקב\"ה למשה ומ\"מ ארץ סיחון ועוג והיא שכבר היתה מעמון ומואב אף היא בכלל ארץ ישראל ובכלל חיוב מעשר ומ\"מ בקדוש עזרא לא כבשו כל הכרכים שכבשום עולי מצרים אלא הניחו מהם בכונה שלא ליקדש בקדושת הארץ כדי שיזרעום בשביעית ויסמכו על אותם הזריעות בלקט שכחה ופאה ובכלל אלו ארץ סיחון ועוג המיוחסות לעמון ומואב ומ\"מ מחוייבין היו במעשרות מדברי חכמים נמצא שעמון ומואב נתקדשה בקדוש ראשון לקדוש גמור מן התורה ובקדוש שני מדברי סופרים א\"כ מהו שאמרו בכאן על עמון ומואב שלא נתחייבה במעשר לא נאמר אלא על הארץ שנשארה בידם הא מה שכבשו מהם סיחון ועוג בכלל ארץ ישראל בקדוש ראשון וכבר ביארנו ענין זה במסכת חגיגה:",
                "<b>המשנה</b> הששית הכונה לבאר בה ענין החלק החמישי בעדות חזקה שהוזם היאך הוא דינו ואמר על זה שנים מעידין אותו שאכלה שלש שנים ונמצאו זוממין משלמין לו את הכל שנים בראשונה ושנים בשניה ושנים בשלישית משלשין ביניהם שלשה אחים ואחד מצטרף עמהם הרי אלו שלש עדיות והן עדות אחת להזמה אמר הר\"מ משלשין כלומר יחלוקו ביניהם ישלם כל אחד שתות הממון וכיצד אחד מצטרף עמהם כגון שהעיד משה עם ראובן שאכלה שנה ואח\"כ יעיד הוא משה בעצמו עם שמעון שאכלה שנה שניה אח\"כ יעיד אותו משה עם לוי שאכלה שנה שלישית עדות זו קיימת ועלתה חזקה בצירוף אלו השלש עדיות:",
                "<b>אמר</b> המאירי שנים שהעידו על אחד שאכלה שני חזקה והוזמו הרי אלו משלמין לזה המערער דמי השדה מלבד קרקע שערער עליו שמוציאין אותו מיד המחזיק ומעמידין אותו בחזקתו העידו שנים על הראשונה ושנים על השניה ושנים על השלישית והוזמו כלם משלשין ביניהם ופורע כל כת מהם שליש דמי השדה ומ\"מ אם לא הוזמו כלם אין אותם שהוזמו משלמים כלום ואפילו הוזמה הכת המעידה על שנה שלישית שהיא גומרת ענין החזקה שאע\"פ שהן שלש כתי עדיות עדות אחת הן לענין הזמה ואין נעשין זוממין עד שיזומו כלם שלשה אחים ואחד מצטרף עמהם והעיד אחד מן האחים עם אחד שבשוק על שנה ראשונה והשני עם זה שבשוק על שנה שניה והשלישי עם זה שבשוק להעיד על השלישית הרי החזקה מתקיימת על פיהם ואין דנין אותה לעדות אחד ליפסל בנמצא אחד מהם קרוב וכו' אלא כל שנה ושנה עדות בפני עצמה ולא העיד זה על מה שהעיד אחיו ולענין הזמה נעשה עדות אחת ואין נעשין מוזמין עד שיוזמו כלם ושתדע כת אחת בעדות חברתה על הדרך שביארנו בקמא פרק כיצד הרגל וכן היא עדות אחת לענין שמשלשין ביניהם שהרי מ\"מ עדותה של כת אחת לא היתה מועילה כלום ונמצאו שלשת האחים משלמין דמי חציה וזה שנצטרף עם כל אחד מהם משלם דמי חציה שהרי העיד כנגד שלשתן ומ\"מ אינה עדות אחת ליבטל האחד בהזמת השני שהרי אין לזו אצל זו כלום ובפירושי מקצת גאונים ראיתי בעדות אחת להזמה דברים שנראה מהם שאם הוזמו אין משלמין הואיל ואין ההזמה מתקיימת לאחת אלא בעדות חברתה שאלמלא עדותה של זו לא היתה עדותה של זו מועלת כלום וכשם שאין האחד מעיד לחיוב קרובו כך אינו מעיד לגרום לו הזמה על ידו:",
                "<b>זהו ביאור המשנה וכלה הלכה היא ודברים שנכנסו תחתיה בגמרא אלו הן:</b>"
            ],
            [
                "<b>שמא</b> תאמר שנים שהעידו על שנה ראשונה ושנים על השניה ושנים על השלישית היאך עדותם עדות והלא חצי דבר לזה וחצי דבר לזה הוא והתורה אמרה דבר ולא חצי דבר פירשו בכאן שלא נאמת דבר ולא חצי דבר למעט ענין זה אלא למעט בבדיקת האשה שהוצרכנו לידע אם הגיעה לפרקה אם לאו ובאו שנים ואמרו שראו אחת בגבה ושנים אחרים שראו אחת בכריסה וביאור ענינים אלו עם מה שצריך להתבונן מה הפרש בין זו לזו ולמה אנו קורין לזה חצי דבר יותר מזה כבר ביארנו הכל בכדי הצרך בפרק מרובה בסוגיית המשנה השלישית:",
                "<b>עדות</b> החזקה שהעידו על שלש שנים רצופות אלא שהאחד העיד שאכלה חטים והשני העיד ששעורים אכלה עדותן קיימת הואיל ושניהם מעידים על אכילה שאין דרכן של עדים לדקדק מה הוא אוכל בה אלא שהוא אוכל בה ואין זה אלא כאחד אומר מנה שחור ואחד אומר מנה לבן אבל אם העיד האחד על שניה ורביעית וששית וזה על ראשונה ושלישית וחמשית אין עדותם כלום הואיל ולא העיד זה על מה שזה מעיד ושמא תאמר ומה אתה צריך לבא בה מטעם זה והלא אין אחד מהם מעיד על חזקה ראויה שהרי אנו לרצופות אנו צריכים יש לפרשה בשמעידין על שאוכל שנה אחת ומוביר שנה אחת ובמקום שנהגו להוביר על הדרך שהתבאר העיד אחד על ראשונה שניה ושלישית ואחד על רביעית חמישית וששית יראה מכאן שאינה עדות שהרי אף זה מה שהעיד זה לא העיד חברו וגדולי המפרשים נוטים לומר כן ומ\"מ חכמי הדורות שלפנינו פסקו שהיא חזקה וכן כתבוה חכמי הראשונים שבקטאלוניאה בחבוריהם וכמו שאמרו בפרק זה בורר מודים חכמים לר' יהושע בן קרחה בעדי חזקה שעדותן מצטרפת אע\"פ שלא העיד זה על המנה שהעיד חברו הואיל ושניהם מ\"מ מעידים על מנה ואין הכחשה ביניהם אבל זו שבכאן עדות מוכחשת היא שהרי זה מעיד שאכלה ראשונה והובירה שניה על הדרך שפירשנו ועל אותה שנה שאמר הראשון שהובירה העיד זה שאכלה:"
            ],
            [
                "<b>כבר</b> ביארנו במסכת כתבות שכל עדות שבממון צריך שיהא חצי הממון יוצא על פי האחד וחציו על פי השני וכל שיוצא יותר מחצי הממון על פי האחד ופחות מחציו על פי השני אין העדות כלום מעתה שנים החתומים על השטר ומת אחד מהם ובא המלוה לגבות חובו והוצרך לקיים את שטרו והרי זה שהוא קיים מעיד על כתב ידו של עצמו וכבר ידעת שכל שהעדים מעידים זה כתב ידינו נאמנין ואין אנו צריכין עוד לקיום אחר וכן כשזה קיים ואמר זה כתב ידי כבר נתקיימה חתימתו ואי אתה צריך בה עד אחר אלא שאתה צריך עדין לקיום חתימת השני שמת ואתה צריך בה לשני עדים לא מצאו אלא עד אחד מן השוק אלא שזה החתום שהוא לפנינו מעיד עליה גם כן ואומר זה כתב ידו של חברי אין זה כלום שהרי נמצאו עכשו שלשת רבעי הממון תלויים בעדות זה שהרי כשקיים חתימת עצמו נתקיים חצי העדות וכשמצטרף עם האחר להעיד על חתימת חברו נתקיים חציו של חלק זה על פיו ונמצאו לו שלשה רבעים בעדות ולא סוף דבר הוא בעצמו אלא אפילו בא אחיו או בנו להצטרף עם זה שבשוק להעיד על כתיבת ידי המת אין זה כלום שהרי מ\"מ שלשת רבעי הממון תלויים בעדות הקרובים ונמצא שאין זה גובה כלום עד שיביא שנים מן השוק להעיד על כתב ידי המת ואם לא מצאו אלא אחד משתדלים לקיים חתימת ידי החי שלא מפי עצמו ואח\"כ מצטרף הוא עם האחר להעיד על כתב המת על הדרך שביארנו בכתבות פרק שני מתו שני העדים החתומים או שאינם כאן ואנו צריכים לשנים שיעידו על כל חתימה מהם ובאו ראובן ושמעון אחים עם אחד שבשוק והעיד ראובן עם זה שבשוק וקיימו חתימת העד הראשון ובא שמעון אחיו עם זה שהזכרנו וקיימו חתימת יד השני הרי זה עדות שהרי זה שבשוק העיד כנגד שניהם ואין רוב ממון יוצא על פי הקרובים וכן אינה עדות אחת ליפסל בקורבתם שלא העיד זה על מה שהעיד אחיו וזהו כענין שלשה אחים הנזכרים במשנתנו לענין חזקה אות באות:",
                "<b>חכמי</b> הצרפתים כתבו בסוגיא זו שזה שנפסלו הקרובים לעדות הוא מפני שהם חשובים כאיש אחד וגדולי קדמונינו מתמיהים עליהם א\"כ נחייב שבועה על פי עדותם וחוץ מכבודם אין כאן תמה שכל שהם מעידים בעדות אחת הרי הוא פסול מטעם נמצא אחד מהם קרוב וכו' שאין כאן עדות כלל אבל זו של קיום שטרות שהזכרנו שהאחד מעיד על כתב ידו ואחיו מעיד על כתב חברו הואיל ואין זה עדות אחת ואין כאן טעם ליפסל מצד נמצא אחד מהם קרוב וכו' הוצרכנו לפסלו מטעם שהם כאיש אחד ונמצא רוב הממון יוצא על פי אחד:",
                "<b>המשנה</b> השביעית והכונה לבאר בה ענין חלק הששי בדין חזקת מחילה ואמר על זה ואלו דברים שיש להם חזקה ואלו דברים שאין להם חזקה היה מעמיד בהמה בחצר ומעמיד תנור וכירים וריחים ומגדל תרנגולין ונותן זבלו בחצר אינה חזקה אבל עשה מחיצה לבהמתו גבוהה עשרה טפחים וכן לתנור וכן לכירים הכניס תרנגולין לתוך הבית ועשה מקום לזבלו עמוק או גבוה שלשה הרי זו חזקה אמר הר\"ם מה שמדבר בכאן הוא בחצר השותפין שמקפידין על עשיית המחיצה אבל חצר חברו אפילו עשה המחיצה לא עלתה לו חזקה באותו מקום עד אחר שלש שנים:",
                "<b>אמר</b> המאירי אלו דברים שיש להם חזקה ואלו שאין להם חזקה ר\"ל אותם שנזכיר עכשו ופירשו הגאונים שמשנה זו הואיל ובנזקין היא שנויה אין מצריכין בה טענה ולא שלש שנים אלא כל שעושה דברים אלו בפניו ולא מיחה יש מהם שמחל ויש מהן שלא מחל ולבאר איזה מהן מחל ואיזה מהן לא מחל התחיל במשנה זו ואמר אלו הן הדברים שיש להם חזקה ר\"ל שהם בתורת מחילה ואלו הן שאינם בתורת מחילה וזה שלא מיחה בהם אינו אלא שהם דברים שאין אדם מקפיד עליהם וזה שאמרנו בהם שמחל פירושו לאלתר שכל שהוא נזוק בפניו ואינו מוחה לאלתר הויא חזקה וגדולי המפרשים נוטים בה לשלשים יום היה מעמיד בהמה בחצר או תנור המטלטל או ריחים המיטלטלין והם ריחים של יד או שהיה שם מגדל תרנגולים או שהיה נותן זבלו בחצר כל אלו אין בהם חזקה שדברים אלו מתוך שאינם של קביעות אדם מתיאש שלא למחות ולא מצד מחילה הוא שותק להם ואפילו נשתמש שם בדרך זה כמה שנים הואיל ואין כאן טענה שאם היתה שם טענה וחזקת שלש מיום ליום כראוי לה בודאי בכלן הויא חזקה ומ\"מ אם עשה מחיצה שגבוהה עשרה לבהמה זו שהעמידה לשם או לתנור או לכירים או שהיה מכניס תרנגולים לתוך הבית להושיבן במקום ידוע שזהו עשיית מקום או שעשה מקום לכנוס זבלו עמוק שלשה או גבוה שלשה הרי זו ודאי קפידא וכל שראה ושתק מחל ותמהו בגמ' שאף בראשונה מכיון שאדם עושה דברים אלו מעצמו ובלא רשות ובתורת שאלה יש כאן קפידא והעמידוה בחצר השותפין ואין להם לירד שם אלא לענינים המשותפים ביניהם וזה בא והעמיד את שלו וכל שאין גוף מעשה אין השתף קפיד בחברו ואין כאן שתיקה של מחילה הא בחצר חברו אף באלו יש קפידא ובכלן יש בהם חזקת מחילה ויש שפירש במשנתנו שלא על פעם אחת הוא אומר כן אלא על שהתמיד בדבר כמו שאדם עושה בשלו וראייתו מלשון השנוי בה והוא היה מעמיד ולא אמר העמיד זו היא שיטת הגאונים וכן הלכה:",
                "<b>ומ\"מ</b> מקצת אחרוניהם כתבו שזה שהעמדנוה בחצר השותפין הוא בהפך מה שכתבנו שהשתפים מדקדקים מזה לזה מתוך שהם יראים על כך ויש בהם חלוק בין העמדה לבד לעשיית מקום אבל בחצר חברו אין צריך לומר בהעמדה שאין שם חזקה שאם כן אין לך אדם נותן רשות לחברו להעמיד בהמתו בחצרו אפילו שעה אחת אלא אף המחיצה אינה חזקה וכן פסקוה גדולי המחברים וגדולי המגיהים משיבין עליהם מתלמוד המערב והוא שאמרו שם המגדל תרנגולים בחצר של חברו הרי זו חזקה אמר ר' יוסה ויאות מה נפשך אם יש לו לגדל הרי גדל אם אין לו לגדל הרי החזיק אלא שהם מכריעים לומר על חזקות אלו שאין בהם טענת מכירה או מתנה אלא מחילה שאין מפסידות מבעל הקרקע גופו של קרקע ואם רצה זה לבנות בחצרו בונה וחזקתו בטלה מאליה שאין החזקה אלא לכל זמן שהחצר קיימת על תכונה זו שהחזיק זה בתשמישו לכל אותו הזמן וכבר כתבנו סברא זו ומה שנראה לחלוק עליה בפרק שני בסוף סוגית המשנה הששית:",
                "<b>ומ\"מ</b> חכמי הצרפתים יש להם שטה אחרת במשנה זו לפרשה בחזקת טענה ובשלש ואמר שבחזקות שאינן קבועות אין חזקה אף בטענה ובשלש שלא הקפיד עליהם למחות ודעתם שאף הנזקין צריכים טענה ושלש שנים ולענין פסק לפי שיטתם דוקא בחצר השותפין אבל בחצר חברו אף אלו חזקה בטענה ובשלש ויש להם קצת ראיה לסתור עניני שטה ראשונה ממה שתמהו בגמ' מאי שנא רישא ומאי שנא סיפא כלומר שאף בראשונות יש בהם קפידא והיו מתרצים שכל שאילו בנכסי הגר קנה בנכסי חברו קנה ושאלו עליה והרי ניר שבנכסי הגר קנה ובנכסי חברו לא קנה ואכילת פירות בנכסי חברו קנה בנכסי הגר לא קנה ואם כדברי הראשונים מה ראיה פירות שאינה חזקה אצל חברו אלא בשלש שנים לחזקת משנתנו שהיא לאלתר אלא שאיפשר לפרש שדין לאלתר בנזקין כדין אחר שלש בטענה ור\"ל כל שבנכסי הגר קנה לאלתר קנה בנכסי חברו בנזקין לאלתר ובחזקת טענה לאחר שלש:",
                "<b>ואכילת</b> פירות מיהא הואיל ונתגלגלה בידינו עליך לזכור מה שביארנו למעלה אם באכילה לבד בלא חזקה אחרת אם דוקא בחזקה אלא שאין לו עדים אלא על אכילת הפירות ולענין חזקות של משנתנו מיהא נראים דברי הגאונים וכן שטת כל המסכתא שהנזקים אין צריכין טענה ולא שלש כמו שביארנו בכמה מקומות במסכתא זו:",
                "<b>זהו ביאור המשנה ודברים שנכנסו תחתיה בגמרא אלו הן:</b>"
            ],
            [
                "<b>האחין</b> או השותפין שיש להם חצר בשותפות ונדרו הנאה זה מזה אם יש בחצר דין חלוקה אסורין ליכנס לשם עד שיחלקו ויכנס כל אחד בחלקו וחכמי התוספות פירשו טעם הדבר שאע\"פ שיש ברירה והיה לנו לומר בחלקו הוא נכנס מ\"מ הרי נהנה להשתמש ביתר מחלקו שאלו היה כופהו לחלוק לא היה משתמש אלא בארבע אמות ועכשו משתמש בשמנה ונמצא כשאינו כופהו לחלוק שהוא מוותר לו וכל ויתור אסור במודר הנאה אבל אם אין בה דין חלוקה מותר שהרי יש ברירה ויכול לומר בשלי אני נכנס ואף ויתור אין כאן שאין יכול לכופו לחלוק ושמא תאמר הרי יכול לכופו שיסתלק בדין גוד או איגוד אין זה ויתור שרוב בני אדם מתגלגלים בשלהם ואין דעתם קופץ לא ליקח ולא למכור ואף בשאין בה דין חלוקה לא הותר אלא בדברים שאין בהם ויתור והם הדברים שקודם הנדר לא היה יכול למחות בהם כגון כניסה ופירוק משא לפי שעה וכן כל תשמיש בדברים שדרכה של חצר להשתמש בה בכך אבל דבר שאף קודם הנדר היה אחד יכול למחות בחברו אע\"פ שהשתפים נוהגים לוותר בה זה לזה כגון העמדת תנור אף המיטלטל וריחים אף של יד וגדול תרנגולים ובהמה דקה אסור שאין זה דרך חצר ויכול הוא לומר קודם הנדר איני רוצה בלכלוך החצר שאינה עשויה אלא לאויר ולשמירת הבית ולישב בה דרך טיול ואין לך בה רשות מיוחד להשתמש בה בדברים שלא מדרכה והילכך כל שמניחו בכך ויתור הוא ובמודר הנאה אסור:",
                "<b>דברים</b> אלו לא סוף דבר בנדרו זה מזה שהרי נתרצו זה לזה ואין כאן אונס אלא אפילו הדירו זה את זה שנמצאו אנוסים אעפ\"כ הדין בהם ליאסר במה שאסרנו וכן לא סוף דבר בהדירו אלא אף בנדרו הדין בהם להקל במה שהתרנו שהרי בראש פרק השתפין שבנדרים שאלוה ר\"ל אם נחלקו בהדירו או אם חכמים מודים בה להקל והוכיחוה כן ממה שאמרו במשנה זו היה אחד מודר לא יכנס לחצר וכו' ואע\"פ שהיו מחזרין לתרצה אין דוחין פשוטה של משנה ואשינוייא לא סמכינן ועוד ראיה שהרי כשאמרו שם תחלה מחלקת בשיש בה דין חלוקה אבל אין בה דין חלוקה דברי הכל מותר השיבו והרי בית הכנסת דכמי שאין בה דין חלוקה ותנינן עלה שניהם אסורין בה ואם כלם מודים בהתר כל שאין בה דין חלוקה משנה זו מי שנאה עד שהיפך את דבריו ואמר מחלקת בשאין בה דין חלוקה אבל יש בה דין חלוקה דברי הכל אסור ומשנת בית הכנסת שנויה לדעת המחמיר שאין הלכה כמותו והרי משנה זו של בית הכנסת שנויה בענין האומר הריני עליך חרם ואתה עלי שנמצא האחד נודר ומדיר והאחד מודר ואעפ\"כ השוו את המודר למדיר בכל מה שאסרנו ואע\"פ שלא הביאו בגמ' ממנה ראיה לשאלתם תנא ושייר או שמא מפני שעדין לא היה יודע יש בה דין חלוקה ואין בה דין חלוקה ואיזה מהם חמור לא היה רוצה להשיב מזו לזו ולדעת זה לא סוף דבר בהדירו שניהם זה את זה שאפשר שאף המודר בשעה שהדיר נעשה מסכים ומתרצה למה שהודר אלא אף בהדיר אחד את חברו יראה ליאסר על המודר כל מה שאסרנו וכן הדין באחד מן השוק שהודר מאחד מהם שהמודר נאסר במה שאסרנו והותר במה שהתרנו שכך היא הצעה של משנה תחלה חלקו בנדרו זה מזה ואח\"כ באחד מהם מודר ואח\"כ בשאחד מן השוק מודר מאחד מכלם ובכלם יראה שלא התיר ר' אליעזר בן יעקב שאנו פוסקים כמותו אלא בשאין בה דין חלוקה:",
                "<b>ומ\"מ</b> יש לחלוק בשטה זו לומר שלא נחלקו אלא בנדרו אבל בהדירו אף חכמים מודים בה וכל שכן בהדיר אחד את חברו ומשנת היה אחד מהם מודר כבר תירצוה שם שפירושו נדור כלומר שנדר על עצמו הנאת חברו וזהו שאמר כופין את הנדור למכור חלקו ופירושו שמא יכשל להשתמש בה תשמיש האסור ופרשוה בתלמוד המערב כשהיה נדרן אבל אם הדיר את חברו אין כופין אחד מהם למכור לא למדיר שאין עליו חשש איסור ולא למודר שהרי אנוס הוא וגדולי המחברים כתבו שכופין את המדיר ואין נראה כן שהרי הנדור תנן לפי מה שנאמר באותה סוגיא ולדעת זה לא נחלקו בהדרה אלא כל שהדירו זה את זה וכל שכן באחד שהודר מותר ויש מכריעין לאסור בהדירו שניהם אבל לא באחד שהודה ומ\"מ אע\"פ שאפשר לומר כן יראה לי שלענין פסק אין לנו בטרח זה כלום שלא הביאתנו שטה זו אלא שחכמים מודים בהדרה לר' אליעזר ומ\"מ ר' אליעזר אינו מקל בהדירו יותר מבנדרו ואף בהדירו דוקא בשאין בה דין חלוקה וא\"כ אין אנו צריכין לשטה זו שהרי אף בנדרו הלכה כדברי המקל ולא היתה הכונה במה שאמרו אבל הדירו מודו אלא שהם מסכימים בה לדעת ר' אליעזר לא שאף ר' אליעזר יקל עוד בה ולא ראיתי עצמי צריך לבאר בה כל כך אלא מפני שראיתי בנימוקים ישנים משיגים בה את הגבול ומפריזין על המדה:",
                "<b>זה</b> שאמרנו בענין זה שיש ברירה והוברר הדבר שבחלקו הוא נכנס ובכל התלמוד אנו פוסקין שכל בדאורייתא אין ברירה אפשר שאף זו מדרבנן שמן התורה לא נאסר הויתור אלא הנאה הנכרת אלא שיש לפקפק בה הגע עצמך שהיה להם בית משתף ואין בו דין חלוקה ואתה מוכרח להתיר כל תשמיש שבבית שהרי הבית עשוי לתשמישים שהנאתם נכרת ואפשר שכל שהוא שותף בה ונראה כמשתמש בשלו אין זו הנאה הניכרת ולא עוד אלא שברירה זו אי אפשר לפרשה כשאר ברירות האמורות בתלמוד שהרי הוא משתמש לפעמים בכלה או ברובה ואין ברירה להיות כלה או רבה שלו אלא שברירה זו הוא שבשעה שמשתמש ברוח זה הוברר שזהו חלקו ולמחר כשישתמש ברוח אחרת הוברר גם כן שזהו חלקו ואפילו היה משתמש בכלה כך הוברר שזה ישתמש בה היום וזה למחר הגע עצמך שהם משותפים בדבר שהתנו מתחלת שתופם בו להיות תשמישם לימים הרי כל אחד אסור ביומו של חברו ואף כאן הוברר שהוא יומו וגאוני הראשונים דחו סוגיא זו ומה שנפסק בה כר' אליעזר בן יעקב בטענה שפסקו בכל התלמוד אין ברירה ואין דבריהם נראין ולא הוצרכו לדחות בכך הלכה רווחת שבתלמוד וכן יש פוסקין כר' אליעזר בן יעקב וכמו שביארנו אלא שאין באין בה מטעם ברירה אלא מטעם קפידא ובשאין בה דין חלוקה כיון דלא חשיב ליכא קפידא אבל כשיש בה דין חלוקה חשיב ואיכא קפידא ומחדשים מזה להקל ביתר ממה שלא הקלנו ואף זה אינו שהרי בבבא קמא פרק הפרה הוברר הדבר שמטעם ברירה נחלקו אלא שהם דוחים אותה סוגיא מפני זו שהשטה מוכחת בה שמטעם קפידא נחלקו ואף גדולי הדורות נסכמו לדעת זה בשלישי של גיטין ולא יראה כן שלדעת זה כל שהוא מראה קפידתו ואוסר הבית או החצר בפירוש יש לך לומר שיהא אוסר ואי אפשר לומר כן:",
                "<b>לפי</b> דרכך למדת שבית הכנסת אין בו דין חלוקה ומעתה אין המודרים או הנודרים זה מזה נאסרים בה לא בכניסה ולא בישיבה וגדולי הצרפתים העידו על עצמם שקבעוה הוראה רווחת למעשה וכן הדין בקריאת ספרי תורה ומשנת פרק השתפין שנאמר בה ואסורים בדבר של אותה העיר כגון רחבה ומרחץ ובית הכנסת תיבה וספרים ואין מותרים אלא בדבר השוה לכל ישראל כגון לשכות ועזרות ובאר של עולי רגלים לדעת חכמים נאמרה כמו שפירשנו ואין הלכה כדבריהם ואף לדעת המחמיר יראה שבתי כנסיות שלנו כבית הכנסת של כרכים היא שהיא מיוחסת לכל העולם כמו שאמרו בפרק בני העיר ומ\"מ צריך לחדש בה דבר והוא שאם יש בה מקומות ידועים רשאי כל אחד לאסור את מקומו ולא התרנו אלא בדברים השוים לכלם ואע\"פ שמקצת חכמי צרפת אמרוה אף במקומות ידועים אין הדברים נראין כלל אלא כל אחד נעשה בעל הבית בשלו וכן אם היה שם ספר תורה שלא הוקדש רשאים הבעלים לאסרו והוא אסור מאליו לכל המודר ממנו ומ\"מ אף בזו יש בה דברים שלא נאסרו והוא שאע\"פ שמקומותיהם ידועים מקום ארון אינו מן המדה אלא שהוא שוה לכלם וכן דריסת הרגל שבה ובבימתה וגדולי המחברים והפוסקים סתמו לנו את הדברים באלו ולא עוד אלא שגדולי המחברים פסקו שכל שאין בה דין חלוקה מותרין ליכנס ופסקו עם כל זה שבית הכנסת נאסרת ויש סעד לדבריהם מצד שבית הכנסת אין ברירתה גמורה שאין אדם נמלך לחלוק בה בשום דבר מאותם השוים לכל ומ\"מ סוגית הגמ' אינה מוכחת כן ולדבריהם מ\"מ תקנתם בשיכתבו חלקם לנשיא או לאחד מגדוליהם או למי שירצו ושיזכו לו על ידי אחר אע\"פ שזהו לאחר הנדר ונראה כמכוין לכך כמו שיתבאר במקומו ודברים אלו אע\"פ שאין זה מקומם מתוך שנתגלגלה השמועה כאן ושאין הדברים רגילים לרוב תלמידיהם ביארנו בה עיקרי הדברים והם פקדון בידינו עד שנגיע למסכת נדרים בע\"ה:",
                "<b>אע\"פ</b> שביארנו בתשמישי החצר בהרבה דברים שהשתף מעכב על חברו הכביסה מ\"מ אין יכולין למחות זה לזה שאין דרכן של בנות ישראל להתבזות על הנהר ופירשו בתלמוד המערב דוקא שלא במקום מדרון אבל במקום מדרון מעכב ולגדולי המפרשים מצאתי דוקא בחוץ לארבע אמות של פתח חברו אבל תוך ארבע אמות מעכב משום ניצוצות:",
                "<b>מדת</b> הצניעות משובחת עד למאד לא סוף דבר בנשים אלא אף באנשים לא סוף דבר שלא לחזר אחר קלות ראש אלא אף להשתדל הרבה על הצניעות דרך הערה אמרו עוצם עיניו מראות ברע זה שאין מסתכל בנשים בשעה שעומדות על הכביסה ואפילו לא היתה שם דרך אחרת והוא מוכרח לילך על כל פנים צריך הוא לאנוס את עצמו ולהטות עצמו לצד אחר וכן כל כיוצא בזה:",
                "<b>תלמיד</b> חכם ראוי לו שיהא מצויין במלבושיו ובבגדיו ושיראה מהם צניעות הראויה לו וכן שיהיו כליו מהודרין כל אחד כפי הראוי לו חלוק של תלמידי חכמים לא יהא דק כל כך שיהא בשרו נראה מתחתיו וטליתו שתהא ארכה עד שלא תראה חלוקו מתחתיו יתר על טפח שלחנו שיהא שני שלישיו מכסים במפה ושליש השלחן מגלה להעמיד שם קערות וירק וכלי תשמיש שבסעודה ובשני שלישים המכוסים יעמיד פת ויין ותבשיל ושליש המפה שהיא ראויה לכסות שליש המגלה תתפשט על ירכו לו וליושבים אצלו לקנח בה את פיהם וטבעותיו תחובין בו על צד הראוי בהם יותר לפי התכונה שהוא עומד ולפי ענין אנשי ביתו וכן מטה של תלמיד חכם שאין תחתיה אלא סנדלים בימות החמה ומנעלים בימות הגשמים ולא שיעמיד שם כלי תשמיש עד שיצטרכו בני ביתו לילך שם לפעמים ליטול את הכלים:"
            ],
            [
                "<b>מי</b> שצוה מחמת מיתה ודבר בלשון חידות כדי שלא יבינו ההמון את דבריו אע\"פ שאין הדברים מחוורין מוסרין את הדברים לבית דין והם יורדים לעמק הדברים ודנין בה כפי מה שיראו מעשה באחד שצוה מחמת מיתה ואמר חביתא דעפרא לחד בראי חביתא דגרמא לחד בראי חביתא דאודורי ר\"ל מוכין לחד בראי ודנו בה שהקרקעות הם הם שקראן חביתא דעפרא והמקנה הן גסה הן דקה הוא שקראו חביתא דגרמא וכל מיני הבגדים הן של פשתן הן של צמר הן הם שקראן חביתא דאדורי וכן כל כיוצא בזה:",
                "<b>וכן</b> יש לדיין מופלג לדון לפעמים על פי אומדנתו על הדרך שהיה שלמה דן לפעמים כמו שנתפרסם בשתי נשים שבאו לפניו מעשה באחד שהיו מוחזקים בו שהיו לו הרבה בנים והודיע בשעת מיתה שאין לו בכל אותם הבנים אלא אחד ושהוא מניח לו כל נכסיו ולא נודע מי הוא ואמרו להם הדיינים לחבוט על קבר האב עד שיגלהו להם והלכו כלם ואחד מהם בקש עצמו לילך ולא התאפק על כך בשום פנים ודנו בו שהוא הבן והעמידו כל הנכסים בחזקתו שהרי בדין גמור היה הדבר מסור לשודא דדייני וכן כל כיוצא בזה אלא שדברים אלו וכיוצא בהם אין מסורין אלא למלך משכיל או לחכם מופלג בחכמה יתרה ובפלפול ובחריפות יתרון גדול על כל שאר חכמי דורו בכל מיני חכמות:",
                "<b>אע\"פ</b> שראוי לכל אדם להזהר שלא לחמוד ממון אחרים ולהרחיק כל סרך עול וכל אבק גזל מי שנתמנה דיין מ\"מ ראוי לו להזהר מדברים אלו ביותר גנאי הוא למי שהבריות נזקקות לילך לפניו לדין ושהן בטוחות על ישרו שלא לעות אדם בריבו שיהא הוא נזקק לדין על ידי תביעת אחרים עליו כל שכן אם מזקיקין אותו בדין עד שיצא מתחייב מתוך הטענות שזה פגם גדול אוי לה לאותה בושה אוי לה לאותה כלמה באמת אמרו כל דיין דמיתקרי לדין ומפקין מיניה ממונא בדינא לאו דיינא הוא לא סוף דבר בממון אחרים אלא אף ממון עצמו ראוי לו להזהר שלא יפתהו חשש פסידתו להטות את הדין הוא שאמרה תורה שונאי בצע ודרשו בו ששונאין ממונן בדין וחזרו ופירשו בזו שאפילו אמר לו זה לקוץ את כרמו ולשרוף את גדישו אינו מטה את הדין וזהו שונאים ממונם ויש מפרשים שמועה זו על דרך שכל דיין שהטה את הדין עד שהמוטה מזמינו לדין והטיתו מתבררת עד שלפעמים הוא צריך לשלם על דרך מה שאמרו בקצת דינין מה שעשה עשוי ומשלם מביתו אינו דיין:"
            ],
            [
                "<b>המשנה</b> השמינית והכונה בה ככונת משנה שלפניה ואמר על זה המרזב אין לו חזקה ויש למקומו חזקה והמזחילה יש לה חזקה אמר הר\"ם פירוש מרזב צנור קטן ופירוש אין לו חזקה ויש למקומו חזקה ר\"ל כי כשיהיה לראובן מרזב ששופכין מימיו לבית שמעון אין ראובן יכול לומר לשמעון לא יסור זה המרזב מזה המקום כיון שהוחזק שם אבל יש לשמעון להסיר אותו ממקומו ולהחזירו במקום אחר לפי שיכול לומר לו אין לך עלי אלא שירדו מימי גגך לחצירי ואין לך היזק שירדו מצד זה או מצד זה ומזחילה צנור מעץ גדולה ורחבה ועומדת על הכותל ומימי הגג יורדין שם כדי שלא תתקלקל הכותל:",
                "<b>אמר</b> המאירי המרזב אין לו חזקה והמזחילה יש לה חזקה וענין שני אלו ר\"ל מזחילה ומרזב הוא שהמזחילה קבועה בראש אותו הכותל ששפוע הגג סמוך עליו על פני ארך כל הכותל ויוצאה חוץ לכותל מעט וכל מימי הגג נקלטין לתוכו ויוצאין לרשות הרבים דרך בה ואמר עליה שאלו היה מוטה ראשה לחצר חברו עד שהמים נשפכים לחצר חברו יש לו חזקה הואיל וקבוע הוא קפידא הוא וודאי מחל אבל המרזב הוא צנור קטן ובשעת שטפי גשמים מרובים מדביקים אותו בראש המזחילה הנוטה לרשות הרבים כדי שיזובו המים למרחוק ולא יזובו דרך הכותל ויזיקו הכותל ואלו הטהו לחצר חברו אין לו חזקה מתוך שאינו קבוע אין לאדם בו קפידא ומ\"מ יש למקומו חזקה על הדרך שיתבאר וגדולי המפרשים פירשו שהמרזב הוא כעין סילון עגול עשוי כשפופרת ומניחין אותו על שפת הגג ראשו אחד בגג וראשו האחר לאויר רשות הרבים או לאויר החצר והוא מיטלטל ומניחין אותו בשעת הגשמים במקום שמי הגג נשפכים לתוכו והמזחילה עומדת זקופה כעין קנה התחוב משפת הגג עד הקרקע ופעמים אין עושין אותה אלא משפת הגג עד חציו של כותל או שלישיתו והמים יורדין דרך חללה ונשפכים לרשות הרבים או לחצר לפי מה שהיא והיא כעין כוורת ארכה ואינה מיטלטלת:",
                "<b>זהו</b> ביאור המשנה וכן הלכה אלא שלא נתבאר עדין ענין ויש למקומו חזקה שמאחר שאמר תחלה שאין לו חזקה ואמר אח\"כ שיש למקומו חזקה למדנו שלא נאמר במוחלט שאין לו חזקה שהרי יש חזקה למקומו ומעתה צריך לבאר לאיזה ענין נאמר שיש לו חזקה ולאיזה ענין נאמר שאין לו חזקה ומה שבא בגמ' לביאור ענין זה עם מה שנתחדש עוד בה כך הוא:",
                "<b>זה</b> שביארנו שהמרזב אין לו חזקה אבל יש למקומו חזקה נתפרש בגמרא על שלשה פנים וגדולי הפוסקים הביאו שלשתם בהלכותיהם ומתוך כך יראה שאינם חולקים זה על זה וכלם הלכה הם הראשון שאין למרזב זה חזקה מרוח אחת ר\"ל שהיה גגו של זה ממיצר לתוך חצר חברו משתי רוחות צפון ודרום ולרשות הרבים משתי רוחות מזרח ומערב ובא זה ושפע את גגו ברוח הממוצר לחצר והניח מרזבו לשם באמצע הרוח הצפוני הרי בעל החצר יכול לומר לו סלק מרזבך והניחהו ברוח זה בעצמו אצל הקרן שאין לו חזקה באותו מקום בעצמו ר\"ל אמצע הרוח ונקל הוא לבעל הגג לשנות השפוע באותו צד בעצמו אבל יש למקומו חזקה שאם אמר לו סלקהו והניחהו ברוח דרומי אינו רשאי שעכשו מכבידו לשנות שפוע הגג לרוח אחרת והדרך השני שאם היה מרזב זה ארוך והמים מקלחים לאמצע החצר יכול בעל החצר לקצרו עד שיהיו נשפכים סמוך לכותלו ומ\"מ אינו עוקרו לגמרי ר\"ל שיקצר עד שיזובו מי הגג על הכותל ומן הכותל לחצר ומ\"מ אינו חולק שאם רצה יכול לסלקו על הצד שביארנו ר\"ל מרוח אחת שאלו חלק בכך היה לו לומר ויש למקומו חזקה שאם בא לשנותו אף לאותו רוח אינו יכול ולא הוצרך ללמד שאינו יכול לעקרו אלא שמודה הוא בראשונה גם כן והדרך השלישי שאם רצה בעל החצר לבנות תחתיו בונה ואין זה אומר לו שהחזיק אף באויר שתחתיו ובונה עד המרזב הואיל ובנינו מ\"מ מקבל את מימיו ומ\"מ אינו עוקרו לגמרי ר\"ל שיגביה בנינו בכדי שלא יהא למים מקום מורד ומ\"מ אינו חולק שאם בא לשנות או לקצר רשאי על הדרך שביארנו בשלפניו:",
                "<b>ובכל</b> אלו יש למזחילה חזקה בהם שאף באותו רוח אין יכול לשנותה שהרי קבועה היא ויש בדבר טרח גדול ולקצרה אינו רשאי שנוח לו לזה בשהיא ארכה אפילו עד הקרקע כדי שלא יתפזרו המים על כותלו ולפירוש ראשון גם כן נוח לו באריכותה כדי שיתרחקו מן הכותל ואע\"פ שבמרזב אתה יכול לומר כן מ\"מ הואיל ואינו קבוע אין לו חזקה אצל דבר זה וכן אם רצה לבנות תחתיו אינו בונה שהמזחילה סתמה של בנין סיד ואבנים היא ומתקלקלת בשעת בנינו לקול מקבות וגרזן ומ\"מ אם היתה של עץ אין לה חזקה לענין זה:",
                "<b>וגדולי</b> המחברים נראה שפירשו בשני לשונות הראשונים שזה שאמרו אין לו חזקה לענין בעל הגג הוא אמור ר\"ל שאם רצה בעל הגג לעקור הצנור מצד זה לצד זה ברוח אחת או שרצה לקצרו אין בעל החצר יכול לעכב עליו הא אם רצה לעקרו אינו רשאי שאף זה החזיק בקליטת המים ואין הדברים נראין שלא דברה המשנה אלא בשעבוד של בעל הגג על החצר ושעבוד זה שהוא מזכיר בגמ' הוא שנתחדש והוא זה שאנו מבארים עכשו:"
            ],
            [
                "<b>צנור</b> המקלח מגגו של ראובן לחצרו של שמעון ובא בעל הגג לסתום את הצנור או לעקרו בעל חצר מעכב עליו ואף הוא אומר לו כשם שהחזקת על חצרי להיות מימיך נשפכין בה כך החזקתי על גגך להיות כל מימיו שלי ויראה לי שאם רצה בעל הגג לקצר או לשנות אף לרוח אחת אין שומעין לו שאפשר שבירידתם במקום זה נוח לו יותר מה שאין לומר בבעל הגג אצל בעל החצר וגדולי המחברים כתבוה בהפך כמו שביארנו וקצת ראיה לדבריהם מה שאמרו ובא בעל הגג לסתמו שנראה שאין הלה מעכב עליו אלא הסתימה ובנרבונה היה מעשה בדבר זה שרצה בעל הגג להגביה את גגו ודנו בה שאם ירצה להחזיר הסלון אינו רשאי שאם נשתעבד זה למים היורדים ממקום נמוך אינו משתעבד ליורדים ממקום גבוה אבל אם רצה לקלטם בתוך שלו רשאי שאין אומרים לדידי קנו לי מיא דאיגרך אלא כל זמן שיהא אותו הגג על עמדו אבל שיעכבנו בנינו לא אא\"כ יש יותר קלקול לחצר בבנין זה מצד ירידת המים ואף זו כל שרוצה לקלוט מימיו בשל עצמו אין הלה מעכב בנינו אלא אומרים לו בונה וברור לך אם תרצה בירידת המים או יקלטם בשל עצמו והרבה חלקו לומר שרשאי להגביה ולקבוע שם צנורו שמאחר שנשתעבד לנמוך נשתעבד לגבוה ולא נענו ומ\"מ אני חוכך לומר כן ומדין אחזיק להודרי אחזיק לכשורי וכן אחזיק לנוטפי אחזיק לשופכי וכן אירע לשם באחד שכנס לתוך שלו והיה לו צנור מקלח לחצר חברו והיה בעל החצר רוצה לבנות סמוך לכותל ולקבל מימיו על בנינו והלה טוען מאחר שכל הכותל שלי אני אשפילנה היום ומחר ובנין שלך יעכב את המים ודנו בה שרשאי לבנות שלא החזיק בקבלת מימיו בכדי שיעכב לזה בנין הואיל ובבנין זה אין עכוב לירידת מים של עכשו:",
                "<b>זה</b> שאמרו שבעל החצר יכול לבנות תחת המזחילה היאך אין הלה מוחה מדין דוושא הנזכר בפרק שני והעמידוה במרזב ארוך יותר מארבע אמות או שבנה מן הצד ומשום זקיפת סלם אין צריך הרחקה שהרי יכול לזקפה מכאן ומכאן וכן שאף הוא אין לו חלק בחצר ואינו יכול ליכנס לחצר לזקיפת סלם או שמא בעיר ישנה:",
                "<b>דברים</b> שהזכרנו במשנה זו ובמה שתחתיה אף הם בכלל דיני משנה שלפניה שלדעת הגאונים פירושה בחזקת מחילה כגון ראה ושתק ולדעת חכמי הצרפתים בטענה ואחר שלש ויש שואלין לדעת הגאונים בזו של צינור המקלח היאך בעל החצר יכול לבא בה מצד מחילה והלא הוא היה הניזוק וחברו אינו ניזוק ומה ענין למחילתו ושמא טענה או הוא שאומר לו על דעת כן מחלתי ונתרציתי הואיל ולא התנית לסלקה כל זמן שתרצה:",
                "<b>המשנה</b> התשיעית והכונה בה ככונת מה שלפניה ונכללת בעניני המחלקת שנחלקו גאוני ספרד עם רבני צרפת בחזקת הנזקים כל הדרך שביארנו ואמר על זה סולם המצרי אין לו חזקה ולצורי יש לו חזקה חלון המצרית אין לה חזקה ולצורית יש לה חזקה איזו היא חלון המצרית כל שאין ראשו של אדם יכול ליכנס לתוכה ר' יהודה אומר אם יש לה מלבן אע\"פ שאין ראשו של אדם יכול ליכנס בתוכה הרי זו חזקה אמר הר\"ם ואמרו בחלון ובסלם יש לו חזקה ואין לו חזקה הוא כי כשפתח אותו חלון או העמיד אותו סלם כשאמרנו אין לו חזקה ואינו יכול לומר כבר החזקתי ולא תפסד פעלתי אבל יש רשות לחברו לבנות אותו סמוך לחלון כשהוא החלון מצרי ולהסיר אותו סלם מצרי וכשאמרנו יש לו חזקה לא יבנה חברו סמוך לאותו כותל עד שירחיק כמו שקדם ומלבן הוא בנין עשוי מבחוץ כעין משקוף מלמטה ומלמעלה:",
                "<b>אמר</b> המאירי סלם אין לו חזקה אבל הצורי יש לו חזקה ופירשו בגמ' סלם המצרי סלם קטן שאין לו ארבעה חווקים וכל שיש לו פתח שעלייתו באויר חצרו או שדהו של חברו ונמלך ליכנס בביתו מתוכה העמיד הסלם בחצרו של חברו או שדהו אין לו חזקה שהרי זה אומר ותוך שהוא דבר מועט ואינו מזיק לא חששתי למחות ומעתה כל זמן שירצה בעל החצר לבנות בצד הסלם ולבטל תשמישו עושה וגדולי המחברים כתבו שמאחר שאין לו בה חזקה אינו יכול למנעו מלהעמידה שהרי אומר לו אין עליך בזה הפסד ונראה שאמרוה מכח מה שנאמר כן בחלון על הדרך שיתבאר בגמ' ואיני רואה דמיון מזו לזו אם אמרו בחלון שאינו משתמש בגוף הקרקע יאמרו בסלם שהוא משתמש בגוף הקרקע ולא עוד אלא שאף בחלון אין הלכה כן כמו שיתבאר חלון המצרי והוא שאין ראשו של אדם יכול ליכנס לתוכה אין לו חזקה אף הוא אומר מכיון שאין כאן היזק ראיה לא חששתי למחות ולעכב בידו והרי חברו בונה כנגדו לכשירצה אלא שמ\"מ אינו יכול לכופו לסתמה הואיל ולא עכב בשעת מעשה או בשעה שידע ולצורי והוא שראשו של אדם יכול ליכנס לתוכה הרי זו חזקה הואיל ויש כאן היזק ראיה מכיון שידע הנזק ולא מיחה מחל ואין צריך לומר אם סייע עמו או גלה דעתו במחילה ומעתה הרי הוא מעכב עליו מלבנות כנגדו עוד ר' יהודה אומר אם יש שם מלבן ר\"ל שעשה לה פצימין אע\"פ שאין ראשו יכול ליכנס הרי זו חזקה הואיל ובנין קבוע ראה ושתק מחל ואין הלכה כר' יהודה אלא כתנא קמא:",
                "<b>זהו ביאור המשנה וכלה הלכה היא ומה שנכנס תחתיה בגמרא כך הוא:</b>",
                "<b>זה</b> שאמרו על חלון המצרי שאין לו חזקה הואיל ואין ראשו של איש יכול ליכנס לשם טעם הדבר מפני שאין כאן היזק ראיה ומ\"מ אם היתה נמוכה כל כך שיש ממנה ראיה לרשות חברו בלא הכנסת ראשו והוא בתוך ארבע אמות יש לו חזקה והרי הוא יכול למחות ולעכב ומאחר שלא מיחה החזיק ואין יכול לבנות כנגדו הא למעלה מארבע אמות ואין שם הכנסת ראש אין לו חזקה והרי חברו יכול לבנות כנגדו לכשירצה אלא שמ\"מ יכול הוא יעכבו מלעשותו ומלפתחו אלא שאם לא עכב אינו כופהו לסתמו וזהו שהוא יכול לעכבו בשעת עשייה טעם הדבר שאף הוא אומר לו פעמים שאתה עולה על הספסל ורואה בי הא כל שיש שם בכדי הכנסת ראש אפילו היתה גבוהה שבגבוהות וראייתה אינה אלא על דרך זרות ובזקיפת סלם יש לה חזקה ואין צריך לומר שיכול למחות:",
                "<b>הפרש</b> זה שכתבנו בין למטה מארבע אמות ובין למעלה מארבע אמות חכמי הצרפתים פירשוהו על חלון הצורי ומפרשים שלמעלה מארבע אמות אין לו חזקה שלא לבנות כנגדו אלא שיכול למחות הא חלון המצרי אין לו חזקה ואין יכול למחות אף למטה מארבע ואף גדולי המפרשים כתבוה דרך הגהה וכן יש מפרשים שכל שביארנו שאין לו חזקה לא סוף דבר לבנות כנגדו אלא אף לכופו שיסתום ועיקר הדברים לפי מה שביררו הגאונים הוא על הדרך שכתבנו:",
                "<b>יש</b> שואלים מכיון שלמעלה מארבע אמות יכול למחות מחשש ספסל זה שהחזיק בחלון עד שאין חברו יכול לבנות כנגדו שכתבנו שדינו מלמטה ומלמעלה ומכנגדו בארבע אמות היאך מספיק לו למטה בארבע אמות נחוש לספסל ופירשו הטעם מפני שאין דרך להעמיד ספסל על הכותל ואני אומר שבזו דיו לזה שזכו עליו בחזקה שיעכב את בנינו עד כדי שלא יראה שם להדיא ולא לחוש עליו לחששות רחוקות אבל זה שבא להחזיק במה שאינו מן הדין לכתחלה ראוי לחוש עליו מכל צד:",
                "<b>זה</b> שביארנו בחלון הקטן שיש בו צדדין שאין לו חזקה דוקא בשעשויה לפתח או ליכנס בה הרוח או לשמר ממנה גן או פרדס וכיוצא באלו אבל אם עשאו לאורה כגון שאנו רואין שאין שם אורה מספקת אלא בזו אפילו קטן שבקטנים החזיק הואיל ולא מיחה בשעת מעשה או בשעה שידע ואין יכול לבנות עוד כנגדה אלא בשיעור הראוי להרחקה על הדרך שהתבאר שכל שעשאו לאורה אף זה ידוע שלקביעות הוא נעשה ולא היה לו לשתוק:",
                "<b>ממה</b> שכתבנו למדת שהיזק ראיה יש לו חזקה ואע\"פ שבראש המסכתא יראה שאין לו חזקה עד שגדולי הפוסקים דחו זו שבכאן מפני אותה שבראש המסכתא אין צורך בכך ושתיהן בדבור אחד נאמרו וכבר כתבנו עיקר הענין שם שכל שעשה מעשה המגיע ממנו היזק ראיה וראה חברו ושתק החזיק ומה שאמרו שם שאין לו חזקה מפני שלא עשה מעשה הוא ומ\"מ צריך לבאר לדעת זה מה שנאמר בסוגיא זו מעשה באחד שפתח חלונותיו לחצר השתפין ובא מעשה לפני ר' ישמעאל ואמר לו החזקת באו לפני ר' חייא ואמר לו יגעת ופתחת יגע וסתום אלמא שאף במעשה אין לו חזקה תדע שאין הענין אלא שאין חזקה עד שיתברר ההיזק וזה לא מיחה עד שראה החלון פתוח והיה סבור ר' ישמעאל מכיון שפתח ולא מיחה החזיק ואמר לו ר' חייא שאין חזקה עד שיהיה ההיזק ברור לזה שהגיע הא מכיון שנתברר ושתק מחל ואין צריך לומר אם גלה דעתו או סייע עמו ואע\"פ שבתלמוד המערב פירשו הגע עצמך שהיה מושיט לו צרורות כבר ביארנו הענין למעלה בסוגיית המשנה השלישית וגדולי המפרשים פירשו שאין חזקה זו עד שלשים יום וזה שאמרו יגע וסתום מפני שהיה תוך שלשים וכבר ביארנו שיש מי שכתב בכולן חזקת שלש ואינו כלום:",
                "<b>התבאר</b> למטה גם כן שמי שהחזיק בחלון על הצדדין שביארנו עד שאין חברו יכול לבנות כנגדו אלא בשיעורין שהוזכרו אם בנה חברו כנגדו עד שהאפיל או סתם חלונו ובעל חלון רואה ושותק מחל אין אדם עשוי שסותמין אורו בפניו ושותק וגדולי המפרשים נותנין שיעור לסתימה לאלתר ולבנין בלא הרחקה שלשים יום וכבר ביארנו שיש מי שכתב בכלן דוקא בטענה ולאחר שלש ואין דבריהם נראין:",
                "<b>המשנה</b> העשירית והכונה בה ככונת מה שלפניה ונכללת בעניני אותה המחלקת בעצמה שנחלקו המפרשים בחזקת הנזקים ואמר על זה הזיז עד טפח יש לה חזקה ויכול למחות פחות מטפח אין לו חזקה ואינו יכול למחות אמר הר\"ם וזיז הוא הבנין היוצא מן הכותל מקורות ואם יש בו טפח יש לו חזקה ויכול בעל הזיז למנוע לבעל החצר הסמוך לו לבנות סמוך לאותו הזיז שלא יסיר אותו ויכניסהו בבנין ואם הוא פחות מטפח אין לו חזקה ובעל הזיז אינו יכול למנוע לבעל החצר מלבנות אבל בעל החצר יכול למנוע לבעל הזיז להשתמש עליו כדי שלא יביט בו בעת שמשתמש לשם וכבר ביארנו כי מעיקרי דינינו היזק ראיה שמיה היזק ומעקרנו גם כן יש חזקה לנזקין זולתי העשן והאבק וכיוצא בהם והריח הנבאש ובכלל הנזקין יש להם חזקה היזק ראיה ואין צריך בחזקה לנזקין שלש שנים והוא מה שאמרנו אין דין חזקה בנזקין וגם כן לא היה בהם חזקה לאלתר אלא כשיעמוד אותו הנזק כדי שיוכל לומר לאותו שהוזק כבר נתפייסת כיון שלא מחית עליו ולפיכך כשיפתח אדם חלון שאין ראשו של אדם יכול ליכנס ממנו למעלה מארבע אמות אין לו חזקה לפי שיאמר לחברו השכן אבל לא נתרציתי לך אלא לכדי שלא היה לי בו הזק כדי שלא תציץ עלי ולפיכך אם ירצה לבנות כנגד אותו חלון ולסתום אותו הרשות בידו ולא יוכל בעל החלון למנעו מלפתוח זה החלון מתחלה ואפילו למעלה מארבע אמות לפי שיאמר לו תעלה על כסא ותביט עלי ואם הניחו ופתח אין לו חזקה ויש לו רשות לבנות כנגדו אבל אם היה החלון למטה מארבע אמות או שהיה החלון צורית והוא שראשו של אדם נכנס ממנה ואפילו היה למעלה מארבע אמות או שפתח ממנו חלון ליכנס בו האור ואפילו הוא קטן מאד ולמעלה מארבע אמות כל אלה השלשה חלונות יש להם חזקה וכיון שנתפייס שמעון לראובן לא יוכל שמעון לבנות בסמוך לאותו חלון עד שירחיק ארבע אמות כמו שנתבאר בפרק שלפני זה:",
                "<b>אמר</b> המאירי הזיז עד טפח יש לה חזקה פירוש הרי שהוציא זיז מתוך כותלו לאויר חצר חברו סמוך לגג כדי לתלות בו איזה דבר אם היה הזיז משוער בטפח מרובע יש לו חזקה אחר שראה ולא מיחה והרי בעל הזיז מעכב שלא להיות בעל חצר בונה תחתיו אלא בכדי שלא לבטל תשמישו והוא שיניח לו גובה עשרה אויר תחתיו וזהו פירוש ויכול למחות לפי מה שביארו בגמ' כלומר ואחר שהחזיק יכול למחות שלא לבנות תחתיו ואין צריך לומר שאין בעל החצר יכול לכופו שיסירהו פחות מטפח מרובע אין לו חזקה ואין יכול למחות פירוש שלא לבנות תחתיו שאף זה אומר לא להקנותך אויר חצרי שתקתי אלא שלא חששתי עליו ומ\"מ אינו כופהו להסירו אחר שראה ושתק הא מ\"מ בתחלת הוצאתו אם בא בעל חצר למחות מוחה אפילו בפחות מטפח ואפילו במסמר אחד מפני שאומר לו פעמים שבשעה שאתה בא לתלות שם איזה דבר אתה רואה בחצר ואפילו היה אומר זה שלא ישתמש בו אלא בהחזרת פנים מ\"מ פעמים שהוא נבעת מצד שהוא עומד במקום גבוה סמוך לאויר החצר ומזדרז בעצמו שלא ליפול ומחזיר פניו לאויר החצר ומעתה לא נאמר יכול למחות ואין יכול למחות על בעל החצר לבעל הגג אלא על בעל הגג לבעל חצר וכן התבאר בגמרא:",
                "<b>זהו ביאור המשנה וכן הלכה ומה שנכנס תחתיה בגמרא כך הוא:</b>"
            ],
            [
                "<b>זיז</b> זה שביארנו במשנה ששיעורו בטפח פירושו טפח מרובע וחזקתו כשיעורו ר\"ל אויר שתחתיו בשיעור טפח מרובע עד עשרה טפחים תחתיו וכן כל שהזיז מטפח ועד ארבעה ארך ולא ארבעה בכלל חזקתו כשיעורו אבל אם הזיז משוך לאויר החצר בארך ארבעה טפחים אע\"פ שאין רחבו אלא טפח החזיק ברחבו כשיעור ארכו וכשרוצה לבנות תחתיו צריך להניח לו אויר ארבעה על ארבעה בגובה עשרה ויש מפרשים שאף אם רצה זה להרחיב זיזו עד ארבעה רוחב הרשות בידו וכבר ביארנו שיש מפרשים אותה בטענה ואין דבריהם נראין וכן יש מפרשים החזיק ברחב ארבעה כלומר באיזה שירצה שאם רצה לשנותו להיותו רחב ארבעה באורך טפח עושה לא שיזכה במה שלא הוציא ומ\"מ כל הגאונים מסכימים לדעת ראשון וכן כתבו הגאונים שכל שבעל הגג מחזיק בזיז אין בעל החצר יכול להשתמש בו:",
                "<b>זה</b> שאמרו בסוגיא זו לימא בהיזק ראייה קא מיפלגי דמר סבר שמיה היזק ומר סבר לא שמיה היזק יש שואלין בה ואם היה סובר שאינו היזק מאי איריא פחות מטפח אפילו בטפח לא יהא יכול למחות ופירשו בה שכל שתשמישו קבוע אף לדעת האומר לא שמיה היזק יכול למחות ויש ללמוד ממנה כן במקום שאין שם היזק ראיה:",
                "<b>זה</b> שביארנו הרבה פעמים שיש מן המפרשים שמפרשים החזקות בשלש שנים אף גדולי המפרשים נוטים לומר כן אף בחלון ושאין לו חזקה אלא בטענה ומחזקים טענתם ממה ששנינו החלונות בין מלמעלה וכו' ואלו היו נקנין בחזקת מחילה לא היינו מונעים מלבנות בחצרו שאם מחל את נזקו לא הקנה ארבע אמות בחצרו ופירשו מזה שאין חזקה זו אלא בטענה ואם תמצא לומר שיש חזקה בלא טענה אין מונעין ממנו מלבנות כנגדו אלא בטענה ובשלש ומ\"מ כל בא בטענה והחזיק שלש וזה אומר לא מכירה היתה אלא מחילה והריני בונה כנגדו אין שומעין לו וכל אלו דברים מחדשים שאין השטה סובלתן בשום פנים וכן כתבו בה דברים אחרים וזה שאין חזקה אלא לאותו ענין לא להוסיף עליו ולא יחדשו לא להוסיף כגון מהודרי לכשורי וכיוצא באלו אלא בטענה וכבר כתבנו שטתנו בה בפרק ראשון וממה שכתבו בענין זה גם כן הוא שאם החזיק מתורת מחילה אם נפל הכותל ובא לפתוח בה חלון בבנין השני במקומו של ראשון מעכב עליו וכן בהוצאת זיזין ובנטפי וכן בכל חזקת מחילה והדברים מחדשים אף בזו אלא שהם מביאין ראיה ממה שאמרו המוכר בית לחברו על מנת שדיוטאה העליונה שלו דיוטא העליונה שלו ואמר רב פפא שאם רצה לבנות עליה על גבה בונה ואי נפל הדר ובני ואם אפילו בחזקת מחילה אתה אומר כן מה הוצרך ללמדה בזה ששייר לעצמו ואע\"פ שבלקח חצר ובה זיזין אמרו נפלה חוזר ובונה אינו אלא מפני שטוענין ללוקח ויש לו טענה שהמוכר כנס לתוך שלו הא כל שאין עמו טענה אם חזר ובנה אינו מוציא שאם כן אף בזו לא היה צריך לאמרה:",
                "<b>המשנה</b> האחת עשרה והכונה בה לבאר ענין החלק השביעי ואמר על זה לא יפתח אדם חלונותיו לחצר השותפין לקח בית בחצר אחרת לא יפתחנו לחצר השתפין בנה עליה על גבי ביתו לא יפתחנה לחצר השותפין אלא אם רצה בונה חדר לפנים מביתו ובונה עליה על גבי ביתו ופותחה לתוך ביתו אמר המאירי לא יפתח אדם חלונותיו למצר השותפין כלומר לא סוף דבר שבחצר חברו אין לו לפתוח אלא אף בחצר שהיא משתפת עמו ואע\"פ שמ\"מ צריך חברו להתנהג עמו דרך צניעות בלא פתיחת חלון זה מצד החצר מ\"מ אינו צריך לצניעות שבתוך הבית ועכשו הוא צריך לצניעות אף בבית ונתגלגל מדין היזק זה לדין אחר הבא בשביל אחרים ואמר שאם לקח בית בחצר אחרת לא יפתחנה לחצר זה פירוש שראובן זה היה ביתו פתוח לחצר זה ולקח בית הסמוכה לו מאחריו שהיתה פתוחה לחצר אחרת ורצה לפתוח בכותל החולק בין שני הבתים ליכנס מבית זה לבית זה בני כל חצר וחצר משתיהן מעכבין עליו מפני שהוא עושה פתח לבני חצר זה ליכנס דרך למצר זו נמצאו בני חצר נזוקים במדרס אחרים אם בראייה אם בשאר מיני היזק וזהו שפירשו את הטעם בגמ' שמרבה עליהם את הדרך כלומר שמזמין מקום להרבות שם דרך עוברים ושבים ואע\"פ שבקצת מקומות אנו מפרשים רבוי הדרך בענין אחר בכאן אתה צריך לפרשו כן לפי שטתנו והרי מתחלה לא היו יכולים ליכנס בחצר זו אלא עד שילכו עד ראש הדרך ויקיפו ממנה לחצר זה ועכשו מקצר להם את הדרך ואין דרך למחות לשכניו קצור דרכים וכן אפילו בנה עליה בתוך ביתו ר\"ל שלא רצה לפתוח בבית התחתון שלא יהא הדרך מזומן לבני חצר אחרת כל כך אלא בנה עליה בבית שקנה ובצד העליה פתח הכותל החולק עד שאם ירצו עכשו בני חצר אחר לעבור לזו יצטרכו לבא בבית שקנה בסמוך להם ואח\"כ לעלות דרך סלם בעליה שבנה ולירד מן העליה דרך סלם לבית ראשון שיש לו בחצר זה אע\"פ שיש כמה טרחים בהקף זה והיה לנו לומר שלא יכניסו עצמם בטורח גדול כל כך אעפ\"כ יכולין לעכב שכל כדרך זה אדם מצוי לטרוח לקצר את דרכו ואין דרכו של אדם למחות לשכניו הנאה יתרה של קצור דרכים בלא היזק נכר אלא אם רצה בונה בבית התחתון זה שקנה חדר ר\"ל ג' כותלים שנים סמוכים לכותל החולק זה מכאן וזה מכאן והרביעי סמוך לאותם שנים ובנקדה אמצעית שבין שני כותלים שסמך לכותל החולק פותח פתח בכותל החולק ונמצא הנכנס דרך פתח זה נכנס לחדר ואינו יכול ליכנס לבית האחר ועושה עליה על פני אותו בית ועולה בו בסלם דרך החדר ומן העליה יכנס לבית שקנה ובני חצר אין טורחין כל כך מעתה שיכנסו בבית ראשון ואח\"כ בחדר שבנה באותו בית הקנוי ומחדר לעליה ומעליה לבית ומבית לחצר אחרת וכן בני חצר אחרת לזו אם פתח פתחו בכותל רביעי שכנגד הכותל החולק ומ\"מ בגמ' הקשו שאף בזו טורחים ונמצא עדין מרבה עליהם את הדרך ופירש בה בונה את החדר שחלקו לשנים ר\"ל שלא עשאהו על פני כל רחב הבית אלא צר וקצר עד שאדם מכיר בו שהיא עומד לתשמיש צנוע וכן העליה אינה ברחב כל הבית אלא לקצה שבה והוא נקרא אפתא בלשון תלמוד והוא אצלי מלשון פאה כלומר קרן זוית שעשוי להצניע דברים צנועים ובכגון זאת אין מכניסין עצמם לצאת דרך שם לחצר אחרת:",
                "<b>ויש</b> מפרשים במשנתנו לקח בית בחצר אחרת שלא היתה פתוחה לא לביתו ולא לחצר השותפין לא יפתחה לחצר השותפין שמרבה עליהן את הדרך ר\"ל שנותן מקום להשכירה לאיש אחר ומרבה בדיורין אלא אם רוצה להרבות בדיורין בונה חדר לפנים מביתו ובונה עלייה על גבי ביתו ופותחה לתוך ביתו וכיון שפתוחה לביתו אע\"פ שפתוחה לחצר השותפין אין מקום להשכירה לאחר והקשו בגמ' והלא עדין מרבה עליהן את הדרך הואיל ופתוחה לחצר השותפין אע\"פ שפתוחה לתוך ביתו ישכירנה וישכירנה ופירשוה שאם רצה להרבות בדיורין חולק חדרו לשנים ופותחה לתוך ביתו ולא לחצר השותפים כלל ואף גדולי הפוסקים רמזוהו ואיני מבין בנין חדר וחלוקה לשנים למה ואין זה תלוי אלא לפתיחה לתוך שלו ולצד חצר השותפין וכן הדברים מתמיהין היאך נעכב שלא להרבות בדיורין ואם היה רוצה למעט בדיורו ולהשכיר ממנה לאחרים יש עכוב בדבר ושמא תאמר בזו אין עכוב אבל בבנין חדש יש עכוב כל כך למה ועוד כשטפולו מתרבה ומשיא בניו ובנותיו אינו יכול לחלוק להם בדיורים ואם רצה להושיב עמו קרוביו או אכסניים לתלמוד תורה מונעין אותו בכך ואע\"פ שגדולי המחברים כתבו כן וכן במשכיר את ביתו שרצה השוכר להושיב עמו קרוביו שהמשכיר מוחה בידו בבעל הבית שהוא בחצר השותפין מיהא הדברים מתמיהין ועוד שהרי לא אמרו אלא שלא להושיב חייט ובורסי וכיוצא באלו ואף חכמי הצרפתים פירשוהו בדרכים שאתה למד מהם שאין לו לאדם בחצר השותפין להגביה כותלו וכל אלו דברי תמה ושאין הדעת סובלתן ועיקר הדברים כמו שפירשנו תחלה והוא מיסודן של גדולי המפרשים ואף באלו אני אומר שלא נאמרו אלא במקום קפידא ושמנהגם להקפיד בענינים הללו וכבר הגענו לזמן שאין קפידא בכך ואדרבה נוח לנו ברבוי דרכים ובאחזת רעים ושכנים הולכים ובאים וכבר רמזנו בפרקים שקדמו שדברים אלו מנהג מבטלם בכל מקום והדיין יורד לעמק הדין ויבין דבר מתוך דבר לפי הענין ולפי המקום ולפי הזמן איזו ראויה לעכב ואיזו אינה ראויה לעכב ויזהר ממי שהמשפט שלו:",
                "<b>זהו ביאור המשנה והלכה היא ולא נתחדש עליה בגמרא דבר שלא ביארנוהו:</b>"
            ],
            [
                "<b>המשנה</b> השתים עשרה והיא גם כן מענין החלק השביעי ואמר על זה לא יפתח אדם לחצר השותפין פתח כנגד פתח וחלון כנגד חלון היה קטון לא יעשנו גדול אחד לא יעשנו שנים אבל פותח לרשות הרבים פתח כנגד פתח וחלון כנגד חלון היה קטן עושה אותו גדול אחד עושה אותו שנים אמר הר\"ם הטעם בכל זה שלא יציץ עליו וכשיהיו שני בתים וביניהם רשות הרבים יש לו לפתוח חלון כנגד חלון ויוסיף בפתחים לפי שיכול לומר אין אני מזיק לך בראותי יותר מראית כל באי עולם העוברים ברשות הרבים:",
                "<b>אמר</b> המאירי לא יפתח אדם בחצר השותפין פתח כנגד פתח וחלון כנגד חלון מפני שיש כאן היזק ראיה בבית מזה לזה ופירשו מקצת מפרשים שאפילו לא היה שם לחברו חלון שהרי הבא לסמוך אינו סומך וכבר כתבנו בפרק שני הפך סברא זו והיא הנכונה וכן אם היה קטן לא יעשנו גדול ר\"ל שאינו יכול להרחיבו שהרי היה שתפו יכול להסתר ממנו בתוך ביתו תחלה יתר ממה שאינו יכול להסתר ממנו עכשו וכן אם היה אחד לא יעשנו שנים אע\"פ שאין בשיעור השנים אלא כשיעור האחד שכשזה משתמש בתוך ביתו הוא נזהר משתפו וכשאין שם אלא פתח אחד הדבר נקל להזהר ממנו אבל כשיש שם שני פתחים אין הדבר מצוי כל כך להזהר ממנו ולמדת שלא מצד ארבע אמות שלפני הפתחים אנו באים בה שאלו כן בן שתי אמות היה יכול להרחיבו לארבע שהרי היו לו ארבע אמות בפתח של שתי אמות כמו שיש לו עכשו בפתח של ארבע אלא מצד הזק ראיה אנו באין בה ודין ארבע אמות של פתחים שנזכרו בסוגיא זו בגמ' כבר ביארנו ענינם בפרק ראשון אבל פותח הוא פתח כנגד פתח ברשות הרבים וכן חלון כנגד חלון ואם היה קטן משנהו לגדול ואחד לשנים שהרי מ\"מ בני רשות הרבים מסתכלין בו ואין היזק ראיה של זה חל על היזק ראיה של בני רשות הרבים ומ\"מ אם היה בדרך שאין ראיה שם לבני רשות הרבים יכול לעכב והוא לדברי רוב מפרשים למעלה מארבע אמות ויש מפרשים עד למעלה מגמל ורוכבו וכבר בארנו ענין זה בפרק ראשון ובתוספתא שנינו שאע\"פ שברשות הרבים פותחין פתח כנגד פתח מ\"מ אינו פותח שם חנות שבני רשות הרבים עוברים לשעתם וכן הפתח אין אדם תדיר בעמידתו לשם אבל החנות אינו פותחו שהרי הוא עומד לשם בתמידות כל היום ולשון התוספתא לא יפתח אדם חנות כנגד חברו ואפילו רשות הרבים מפסיק בנתים ובתלמוד המערב פרשו שהמבוי דינו כחצר במקצת ולא מכל וכל והוא שאמרו שם הכא אתמר פתח כנגד פתח אסור והכא אתמר מותר הך דתימא מותר במבוי והך דתימא אסור בחצר השותפין והא תני כשם שבני חצר יכולין למחות כך בני מבוי אמר ר' אילא כאן בשנתן רשות כאן בשלא נתן רשות ופירשו בו שמבוי אם נתן רשות החזיק ואין יכול לחזור הא בחצר השותפין אפילו נתן רשות חוזר ויש חולקין לומר שהמבוי כחצר לגמרי ונתן רשות שהזכרנו אף על חצר הוא אומר כן וכן נראה:",
                "<b>זהו ביאור המשנה ולא נתחדש עליה דבר שלא ביארנוהו:</b>",
                "<b>המשנה</b> השלש עשרה והכונה בה במה שנתגלגל בחלק שביעי בקצת דברים שבעל הבית רוצה להשתמש ברשות הרבים על איזה צד הוא רשאי ועל איזה צד אינו רשאי ואמר על זה אין עושין חלל תחת רשות הרבים בורות שיחין ומערות ר' אליעזר מתיר כדי שתהא עגלה מהלכת וטעונה אבנים אין מוציאין זיזין וגזוזטראות לרשות הרבים אלא אם רצה כונס לתוך שלו ומוציא ובונה לקח חצר ובה זיזין וגזוזטראות הרי זו בחזקתה אמר הר\"ם חכמים אומרים לפי שרוב המים מרקיבין הקורות והבנין שהוא מתחת הארץ ויפחית המקום מחמת ההולכים עליו וגזוזטראות הם קורות גדולות שיוצאין מן הכותל שיכולין לקבל תקרה ומעזבה ומעקרנו טוענין ליורש וטוענין ללוקח ולפיכך כשיקחם הרי היא בחזקה לפי שאנו נטעון בשבילו ונאמר אפשר שאותו הראשון שבנאו בתוך שלו הוציא כמו שהיה ראוי ונעמיד אותה כמו שהיה:",
                "<b>אמר</b> המאירי אין עושין חלל תחת רשות הרבים ר\"ל שאין היחיד יכול לעשות חלל תחת רשות הרבים בורות שיחין ומערות ופירשו בה אפילו קבל עליו כל נזק הבא בשבילן שאין רצון בני אדם שיזוקו וירדו לדין על עסקי ממונם ור' אלעזר מתיר ומלבד שיכסהו כסוי הראוי וחזק עד שתהא עגלה טעונה אבנים מהלכת עליו ומ\"מ לדעת ת\"ק שמא היום ומחר יתליע מתוכו ולא ירגיש עד שיזיקו שם בני אדם והלכה כחכמים אין מוציאין זיזין ר\"ל קורות קטנות לתלות עליהם איזה דבר ולא גזוזטראות והם קורות גדולות עשויות לבנות עליהם ולהוסיף דירת עלייתו ואפילו מחלו לו שכניו שרשות הרבים רשות כל בני העיר היא אלא אם רצה על כל פנים בזיזין לתלות עליהן בהמותיו אם הוא טבח וכל כיוצא באומנות הצריכים לכך בונה כותלו בתוך שלו ומניח כעין סימטא לפניו ומוציא זיזיו או קורותיו באויר מקום שהניח לקח חצר בה זיזין וגזוזטראות הרי זו בחזקתה וטוענין ללוקח לומר שהמוכר כנס לתוך שלו וכן ליורש ומ\"מ אם היתה עדין ביד הבעלים היה הוא צריך להביא ראיה על כך וכתבו חכמי הצרפתים שחזקה טענה מועדת בה אף לבעלים ואיני מבין שהרי טענת מקח אין כאן וכמו שאמרו מאן מחיל ומאן זבין ולטענת כניסה בתוך שלו מה ענין זו לשלש שנים:",
                "<b>זהו</b> ביאור המשנה וכלה הלכה היא ומ\"מ כתבו גדולי הפוסקים שאין עכוב להוצאת זיזין וגזוזטראות אלא למטה מגמל ורוכבו אבל כל שהוא מוציאן בכדי שיוכל גמל ורוכבו לעבור תחתיו אין מוחין בידו והדברים נראין ומה שנתחדש בגמרא תחת משנה זו כך הוא:",
                "<b>זה</b> שביארנו שאפילו מחלו בני שכונתו אין זה כלום דוקא ברשות הרבים אבל במבוי הואיל ואין רבים דורסין בו אם מחלו בני המבוי מחלו ואין שום אדם מעכב:",
                "<b>כבר</b> ביארנו בפרק לא יחפור על אילן היוצא לרשות הרבים שרשאין לקוץ בענפיו עד כדי שיעבור גמל ורוכבו:"
            ],
            [
                "<b>תלמיד</b> חכם אף לכתחלה אסור להעמיד ענפיו על דרך שיכשלו בו בני רשות הרבים ואם היה סבור שיהא נוח לבני רשות הרבים בכך כדי שינוחו תחתיו בצל מעמיד עד שימחו בידו ראה שבני רשות הרבים מרננים על אחר שיש לו גם כן אילן הנוטה לרשות הרבים וחסים על כבודו שלא לרנן על שלו יקוץ וכל שכן אם באו לפניו לדין על אותו אחר שצריך לו לקוץ את שלו קודם שיגמור הדין על אותו אחר קשט עצמך ואח\"כ קשט אחרים:",
                "<b>זה</b> שביארנו במי שרצה להוציא זיזין וגזוזטראות שיהא כונס לתוך שלו אם כנס ולא הוציא הרי זה מוציא כל זמן שירצה ומ\"מ אם נמלך על מה שעשה ורצה להחזיר למקומן אינו מחזיר שכבר החזיקו בני רשות הרבים על אותו ריוח להיותו להם כעין סימטא ומצר שהחזיקו בו רבים כבר אמרו שאסור לקלקלו ואסור זה פירשו בו אסור מן הדין ר\"ל שמעכבין עליו ומסלקין אותו שהרי אין חזקה על בני רשות הרבים:",
                "<b>מה</b> שביארנו בלקח חצר ובה זיזין וגזוזטראות שהיא בחזקתה לא סוף דבר שאין מסלקין אותם אלא אף אם נפלו חוזר ומעמידן ואפילו נפלו כתלי החצר חוזר ובונה ומעמידן:",
                "<b>משחרב</b> בית המקדש אסרו שלא לסוד ולכייר ולצור צורות בביתו או בחצרו או דבר שאינו תועלת בנין אלא יפוי ונוי ומ\"מ אם לקח חצר מסויידת ומכויירת ומצויירת בצורות הרי זו בחזקתה אלא שאם נפלה אינו חוזר ובונה אותה על אותו הצד אא\"כ בשיור כמו שיתבאר למטה וכן אם נטשטשו הצורות ויש מפרשים מכח סוגיא זו שאם עירב בו חול או תבן אינו צריך לשייר כלל:",
                "<b>וכן</b> צריך לזכור את ירושלם בכל שמחה ושמחה ולמעט בכלן לזכירת החורבן כמו שנאמר אם לא אעלה את ירושלם וכו' ומ\"מ אין עושין אלא בכדי שהצבור יכולין לעמוד בכך שאלו אנו באים בה במדת הדין היה לנו לגזור על עצמנו שלא לאכול בשר ושלא לשתות יין אלא שנסגף עצמנו בכל מיני סיגופים אלא שאין גוזרין גזרה על הצבור אא\"כ יכולין לעמוד בה ואף קדמונינו היו אומרים משנגזרו עלינו גזרות לבטל תלמוד תורה ומצות ואין מניחין אותנו ליכנס לשבוע הבן דין הוא שנגזור על עצמנו שלא לישא אשה ושלא להוליד בנים ונמצא זרעו של אברהם אבינו כלה אלא הנח להם לישראל יעשו רצון קונם ויעשה שליש מה שהושלש בידו ובהדי כיבשי דרחמנא למה לן אלא הרי אנו מקוים ומצפים למדת רחמיו ואיהי אדידה עבדא:",
                "<b>אף</b> כשחרב הבית באחרונה רבו פרושים בישראל שלא לאכול בשר ושלא לשתות יין ניטפל להם ר' יהושע אמר להם בני זו מנין לכם אמרו נאכל בשר שממנו מקריבין על גבי המזבח ועכשו בטל נשתה יין שממנו מנסכין על גבי מזבח ועכשו בטל אמר להם א\"כ להם לא נאכל שכבר בטלו מנחות אף הם השיבו יפה אמרת ואפשר לנו בפירות אמר להם פירות לא נאכל שכבר בטלו בכורים אף הם השיבו יפה אמרת ואפשר לנו בפירות שלא משבעת המינין עד שאמר להם מים לא נשתה שכבר בטל נסוך המים ושתקו אמר להם בני באו ואומר לכם שלא להתאבל כל עיקר אי אפשר שכבר נגזרה גזרה להתאבל יותר מדאי אי אפשר שאין גוזרין גזרה על הצבור אא\"כ רוב צבור יכולין לעמוד בה אלא כך אמרו חכמים סד אדם את ביתו בסיד ומשייר בו דבר מועט והוא אמה על אמה וכנגד הפתח עושה אדם כל צרכי סעודה ומשייר דבר מועט מן הצריך לה עד שירגישו האוכלים בחסרון אותו דבר וכן עושה אשה תכשיטיה ומשיירת דבר מועט וכן בכל השמחות וכן מניחין אפר מקלה בראשי חתנים ובמקום תפלין שנאמר לשום לאבלי ציון לתת להם פאר תחת אפר וכל המתאבל על ירושלם זוכה בשמחתה שנאמר שמחו את ירושלם וגילו בה כל אוהביה שישו אתה משוש כל המתאבלים עליה:",
                "<b>ונשלם</b> הפרק ת\"ל:"
            ],
            [
                "<b>המוכר</b> את הבית וכו' כבר ביארנו בראש המסכתא על החלק הרביעי שבזאת המסכתא שהוא בא לבאר עניני המכירות מה שנכלל בענין המכר ומה שאינו נכלל בו וכן דרכי המכירה במטלטלין במה נקנין ובמה אין נקנין ואם נמצא הפסד בהם מה דינו בחזרה או בחיוב אחריות וכן טעות שנמצא בקרקעות כיצד דינו ושכל עניני זה החלק יתבארו בארבעה פרקים אלו ר\"ל הבית והספינה ופירות ובית כור ואולם כונת זה הפרק לבאר בו מה שנכלל במכר הקרקעות ועל זה הצד יחלקו עניני הפרק לשמנה חלקים הראשון במי שמכר את הבית איזה מן הדברים שהם בגוף הקרקע נכללים בה ואיזה אינו נכלל בה ונכלל בה מה ששייר זה לעצמו על איזה צד הוא יכול ליכנס בו וכן יתגלגלו בו דיני המצרים ר\"ל על איזה צד אדם צריך לסיים את המכר במצרים השני במי שמכר את הבית גם כן איזה מן הדברים שאינם מגוף הקרקע נכללים בה כגון דלת וכיוצא בה ואיזה אין נכלל בה כגון תנור המיטלטל וכיוצא בו השלישי במוכר את החצר הרביעי במוכר בית הבד החמישי במוכר בית המרחץ הששי במוכר את העיר השביעי במוכר שדות וכרמים השמיני באחד מכל אלו שהם בנותן או מקדיש או חולק עם אחיו או מחזיק בנכסי הגר אם הדין בהם כמוכר אם לאו זהו יסוד הפרק דרך כלל אלא שיבאו בה דברים על ידי גלגול כמשפט סוגית התלמוד כמו שקדם:",
                "<b>והמשנה</b> הראשונה ממנו תכוין לבאר ענין החלק הראשון והוא שאמר המוכר את הבית לא מכר את היציע אע\"פ שהיא פתוחה לתוכו ולא את החדר שלפנים ממנו ולא את הגג בזמן שיש לו מעקה גבוה עשרה טפחים ר' יהודה אומר אם יש לו צורת פתח אע\"פ שאינו גבוה עשרה טפחים אינו מוכר לא את הבור ולא את הדות אע\"פ שכתב לו עומקא ורומא וצריך ליקח לו דרך דברי ר' עקיבא וחכמים אומרים אינו צריך ליקח לו דרך מודה ר' עקיבא בזמן שאמר לו חוץ מאלו שאינו צריך ליקח לו דרך מכרן לאחר ר' עקיבא אומר אינו צריך ליקח לו דרך וחכמים אומרים צריך ליקח לו דרך אמר הר\"ם פירוש יציע הוא חלל בין שני כותלים כגון צורה זו [ראה הציור בפיה\"מ הנדפס בגמ'] ומלת ממנו הוא חוזר אל הבית ואין הלכה כר' יהודה בור הוא חפירה בקרקע והדות בנוי על הקרקע לפי שלא יועיל עומקא ורומא [ראה בפיה\"מ הנדפס בגמ'] עד שיכתוב לו קני מארעית תהומא עד רום רקיעא ואמרו מכרן לאחר אין רוצה לומר שמכר את הבור והדות אחר שמכר הבית סתם כי היאך יתכן שהוא עצמו אין לו דרך ומי שלקח ממנו יש לו דרך שדי לו ללוקח שיהיה כמוכר אבל ר\"ל מכרן לאחר שמכר הבור והדות לפני מכירת הבית או מכר הבית לאיש אחד והבור והדות לאיש אחר בשעה אחרת וטעם מחלקת ר' עקיבא ורבנן שר' עקיבא סבר מוכר בעין יפה הוא מוכר ולא שייר לעצמו כלום ולפיכך צריך ליקח לו דרך ורבנן סברי כי המוכר בעין רעה מוכר והוא משייר לעצמו ולפיכך אינו צריך ליקח לו דרך כר' שמעון וכבר קדם לנו שהלכה כר' עקיבא:",
                "<b>אמר</b> המאירי המוכר את הבית ר\"ל בסתם ולא הזכיר כל מה שבתוכו וכל בנינים שעמה וכן שלא כתב ולא שיירית בזבינאי אילין כלום לא מכר את היציע אע\"פ שאותו יציע פתוח לתוך הבית ויציע זה פירשוהו בגמ' בשני פנים הראשון עליה קטנה מוקצת ונבדלת מכלל הבית להצניע שם דברים שאדם רוצה להצניען והיא בתוך הבית והיא הנקראת אפתא ומ\"מ לפי מה שהעלו בגמ' אין זה הלכה אלא הרי זה מכלל הבית ונמכר עמו אבל יציע זה שאינו נמכר עמו הוא היציע הנזכר במקראות ונקרא בלשון ארמי בדקא חלילה ולשון זה הוא שבנינים אלו כמו שנבאר היו ארכים וקצרים כעין ספינה וזהו לשון ברקא דומה ללשון לעוזות ויש מפרשים שהיו בנינים מוצהבים הרבה כמעט שאין העין שולטת בה לרוב בהירותו והוא מלשון ברק חרב והיו שם חלונות חלונות מפני שהיו עשוים לטיול ולתענוג וזהו לשון חלילה והיציע הוא הוא בעצמו הצלע והתא ששלשה שמות יש לו ובנינים אלו היו במקדש חוץ לכותל בית המקדש והיו שם מהם שלש זו על גב זו והיציע התחתונה היתה רחבה חמש אמות וארכה כארך הכותל וכשהיו מגיעין לתקרה שלה היו כונסין כותל ההיכל אמה ובאותו מגרעת היו נותנין ראשי הקורות המונחות לצרך תקרת היציע התחתונה ותקרה זו היא היתה קרקע של יציע התיכונה ונמצאת רחב התיכונה שש אמות שכותל ההיכל היה עולה על קו אותו המגרעת וכן כשהיו מגיעין לתקרה של זו היו כונסין כותל ההיכל עוד אמה ובאותו מגרעת היו נותנין ראשי הקורות המונחות לצרך תקרת היציע התיכונה ותקרה זו היא היתה קרקע של יציע העליונה ונמצאת רחב העליונה שבע אמות שכותל ההיכל היה על קו אותו מגרעת וזהו פירוש כי מגרעות נתן לבית סביב חוצה לבלתי אחוז בקירות הבית ונמצא בנין זה אחורי הכותלים במקום שהאויר שולט בה וחלונותיו פתוחות לחוץ שעיקר ענינם הוא להביט העומד בה כלפי חוץ אלא שהם פתוחים גם כן לבית כדי ליכנס מן הבית לתוכן ופירשו בגמ' שזה שאמרו שלא מכר את היציע דוקא כשהוא רחב ארבע אמות שהוא מקום חשוב בפני עצמו אבל אם אינו רחב ארבע אמות הרי זה נכלל במכר הבית ולא את החדר שלפנים הימנו פירוש שלפנים מן הבית ר\"ל חדר שבתוך הבית ופירשו בגמ' אפילו נכללה בתוך המצרים כגון שמצר לו מצרים החיצונים שמאחר שלא כתב לו כל בתים וחדרים ובנינים שבתוך מצרים אלו אין זה כלום ויראה שהדין כן אף ביציע ולא את הגג העשוי לתשמיש בפני עצמו בזמן שיש לו מעקה גבוה עשרה טפחים וגדולי המחברים כתבוה כמו כן בשיש לו רוחב ארבע אמות שכגון זה חשוב הוא בפני עצמו ואינו בטל אגב הבית אע\"פ שקנה מה שתחתיו ואפי' כתב לו עומקא ורומא אבל כל מה שאינו גבוה עשרה טפחים מכור אע\"פ שיש לו צורת פתח וכן לא מכר את הבור ולא את הדות והוא הבור המוקף בבנין אע\"פ שכתב לו עומקא ורומא מפני שכל אלו תשמיש בפני עצמן הם ואינם בטלים על גב הבית ומעתה כל שרוצה ליכנס לבור או לדות וכן בדברים אלו שנשתיירו לו ואין לו דרך בהם אלא מתוך הבית צריך ליקח לו דרך מן הלוקח דברי ר' עקיבא שהלכה כמותו מפני שהמוכר מה שמוכר מיהא בעין יפה הוא מוכרו ואינו משייר לעצמו דרך במה שמכר ומ\"מ אם שיירם בפרט כגון שאמר לו חוץ מאלו אינו צריך ליקח לו דרך לא הזכירם בפרט אלא לכונה שהוא משייר דרך לעצמו וכן אם מכרן לאחר ר\"ל שמכר לו בור ודות או אחד שכיוצא בהם בפרט אין הלוקח צריך ליקח לו דרך שהמוכר בעין יפה מוכר וודאי מכרן לו עם הדרך:",
                "<b>זהו ביאור המשנה וכלה על הדרך שכתבנוה הלכה היא ודברים שנכנסו תחתיה בגמרא אלו הן:</b>"
            ],
            [
                "<b>המוכר</b> לחברו בית בבירה גדולה אע\"פ שמצר לו מצרים החיצונים של בירה כאילו מכר לו הבירה כלה לא מכר אלא הבית מצרים הוא שהרחיב לו ולא סוף דבר במקום שאין קורין לבירה בית כלל שהרי בית מכר ולא בירה אלא אפילו היו שם מקצת בני אדם שקורין לבירה בית לא קנה הואיל ולא כתב ולא שיירית בזבינאי אילין כלום הא מ\"מ אם הכל קורין לבירה בית הואיל ומצר לו מצרים החיצונים קנה כלה אע\"פ שלא כתב לו ולא שיירית ודין דמים מודיעין אין כאן שאין אונאה לקרקעות ולא בטול מקח כמו שביארנו במקומו:",
                "<b>לענין</b> נדרים יראה שכל שמקצתם קורין לבירה בית נדר בבית עם המצרים שהוזכרו נאסר בבירה והוא ענין מה שאמרו הנודר מן הבית אסור בעליה:",
                "<b>כשם</b> שביארנו בבירה כך הדין במוכר שדה לחברו בבקעה גדולה שאע\"פ שמצר לו מצרים החיצונים מצרים הרחיב לו ובלבד על הדרכים שביארנו בבירה מעתה כל מי שמכר איזה דבר לחברו צריך לכתוב לו ולא שיירית וכו' וכן שהוא מוכר לו כל שהוא תוך המצרים ולהזכיר בפרט כל הדברים שאינם בטלים על גב הבית ואם לא כתב כן הפסיד בכל שהספק נולד בה כגון בדברים אלו שכתבנו ולא קנה אלא את הבית לבד או הדבר שאין ספק בו שהוא נכלל בה הא מ\"מ במה שאין ספק בו שהוא נכלל תוך המצרים אין אנו צריכין לנסח זה ואעפ\"כ נהגו הסופרים לכתבו בכל מקום ולפרוט אף הדברים שאין צריכין לפרוט ויפה הם עושים:",
                "<b>מי</b> שכתב לחברו שדה של תחום פלני אני מוכר לך והיו לו שם שתי שדות לא מכר אלא האחד ולא סוף דבר שאמר שדה אלא אפילו אמר ארעא שהוא לשון כלל מונח על הרבה שדות הואיל ואף הוא מ\"מ נאמר דרך פרט ומאחר שלא קנה אלא אחת לא קנה אלא הפחות שבשניהם אמר לו שדות אני מוכר לך מיעוט שדות שתים וכן אם אמר לו ארעתא ואם אמר כל שדות מכר את כלם אלא שלא נכללו שם גנות ופרדסים וכרמים ואם אמר לו כל זיהרא והוא מונח על כל קרקע הנעבד אפילו גנות ופרדסים אבל לא בתים ועבדים עד שיאמר נכסי ואם אמר נכסי אפילו בתים ועבדים אבל לא שאר מטלטלין ואם אמר כל נכסי אף כל המטלטלין בכלל ואפילו התפלין כמו שיתבאר במסכתא זו וגדולי המחברים אין גורסין כאן זיהרא וגורסין במקומו ניכסי וכתבו ואם אמר לו ניכסי אף גנות ופרדסים חוץ מבתים ועבדים ואם אמר לו כל נכסי אפילו בתים ועבדים וכל המטלטלין:",
                "<b>יש</b> שואלין מה ענין שבארעתא אנו אומרים מיעוט ארעתא שתים ובניכסי אנו דנין כל בתים ועבדים ותרצו שלא אמרו מיעוט שנים להפליג ולומר קרקע אחד אבל מלת ניכסי אינה נפרדת עד שתאמר על דבר אחד ומעתה דנין בה כל הראוי לה:"
            ],
            [
                "<b>מי</b> שמכר בית או שדה לחברו והיו מצרניה ראובן מצד צפון ומצד דרום שמעון ולוי וכשבא להזכיר מצרים שבצד דרום וצד צפון כתב שדה שממוצרת מצד צפון לשדה ראובן ומצד דרום לשדה של שמעון ולא הזכיר של לוי ונמצא שהזכיר מצד צפון מצר ארוך ומצד דרום מצר קצר לא קנה מן הארוך אלא כנגד הקצר היה מצר צפון גם כן לשנים של ראובן ושל יהודה וכשבא להזכיר המצרים הזכיר מצד צפון אותם השנים ר\"ל שדה הממוצרת מצד צפון לשדה של ראובן ולשדה של יהודה ולא הזכיר מצד דרום אלא של שמעון ולא של לוי הרי זה קנה כל השדה מצד הצפון ולא קנה מצד דרום אלא חציו והוא הממוצר לאותו שהזכיר וחולק בקו היוצא מראשו לצד דרום ומתאלכסן עד ראש חלק של שמעון והיא הצורה הנקראת ראש תור בלשון תלמוד כגון זה שאם לא שכיון לכך למה הזכיר מאותו הצד ראובן כלל לא היה לו להזכיר אלא מצר יהודה שהוא כנגד שמעון:",
                "<b>מצרים</b> אלו צריך להזכירם מארבע רוחות ואם היה מצר ראובן בצד מזרח ובצד מערב ומצר שמעון צפון ודרום אין אומרים די לו שיזכיר שדה הממוצר לשדה של ראובן ולשדה של שמעון אלא צריך שיזכיר שדה הממוצר לשדותיו של ראובן מזרח ומערב ולשדותיו של שמעון לצפון ולדרום אלא מצד שתי רוחות מזרח ומערב או שתפרש צריך שיזכיר שדה הממוצר לשדותיו של ראובן מזרח ומערב ולשדותיו של שמעון לצפון ולדרום סיים את הקרנות כגון שאמר קרן מזרחי צפוני לשדה פלני וכן כל ארבע קרנות אין אומרים כל צדי השדה נכללים בכך אלא הדבר בספק ולא קנה אלא כפי מה שמצר אע\"פ שהיו הרוחות כלם ממוצרים לאותם מצרני הקרנות ואין צריך לומר אם היו הרוחות ממוצרות לבעלים אחרים וכמה הוא קונה מזה פירשו גאוני ספרד שמחלקין את הקרקע בקו החולקו באלכסון משני צדדין מקרן מזרחי צפוני לקרן מערבי דרומי ומקרן מזרחי דרומי לקרן מערבי צפוני כגון זו <img> וזוכה בשתי חתכות מהם והוא חצי השדה בקורנזיל מפני שהזכרת מצרים שבקרן אינו משמש אלא לרוח אחד ונמצא הזכרת מזרחי צפוני ומזרחי דרומי פירושו מקרן מזרחי צפוני עד קרן מזרחי דרומי והוא מצד מזרח והזכרת מערבי צפוני ומערבי דרומי פירושו מקרן מזרחי צפוני עד קרן מערבי דרומי והוא מצד מערב ונמצא שאין כאן אלא מצד שתי רוחות מזרח ומערב או שתפרש ממזרחי דרומי עד מערבי דרומי מצד אחד וממזרחי צפוני עד מערבי צפוני מצד אחד והם צפון ודרום ומתוך כך זכה בחציו בקורנזיל מצר לו שתי רוחות כמין גאם מזרח וצפון אף זה ספק ולא קנה אלא חציו בקורנזיל בקו יוצא מנקדת מזרחי דרומי עד מערבי צפוני כגון זו <img>:"
            ],
            [
                "<b>היו</b> הרבה מצרנים לרוח אחד והזכיר את קצתם בסרוגין כגון שהזכיר את שבקצוות ואחד מן האמצעיים והניח האחרים הרי זה ספק ולא קנה את שכנגד אותם שהניח וכן בכל כיוצא בדברים אלו לפי מה שיראו הדיינין וילמד סתום מן המפורש:",
                "<b>מצר</b> לו מצר ראשון ומצר שני ומצר שלישי ולא מצר לו מצר רביעי בבית קנה כלו ואין מקום כותל רביעי מעכב אבל בשדה קנה כל השדה אבל מצר רביעי יש צדדין שקנה ויש צדדין שלא קנה כיצד היה מובלע בין שאר המצרים ר\"ל שאינו מצר מסויים בפני עצמו כגון שדה המובלע בין שאר שדות קנה הואיל והכל נראה כשדה אחד שמכיון שמצר לו שלשה מצרים מזרח ודרום ומערב ודאי רואין חוט מתוח מנקדת ראש מזרח עד נקדת ראש מערב וקנה הכל על הדרך שביארנו בבית ואין ממעטין לו אפילו תלם אחד היה מצר זה מסויים בפני עצמו אם היה מובלע בין המצרים כגון שהיו שאר המצרים ארכים עד שהוא מובלע ביניהם ושאין שם קבצת אילנות ושאין בו תשעת קבין קנה כלו ואם לא היה מובלע ויש עליו קבצת אילנות או שיש בה שיעור תשעה קבין לא קנאו היה מובלע אלא שהיה בו קבצת אילנות או שיעור תשעת קבין או שאין עליו קבצת אילנות ולא שיעור תשעת קבין אלא שמ\"מ הוא מקום בפני עצמו ואינו מובלע בין שאר המצרים שני אלו ספק ונמסרים לשודא דדייני וידונו לפי מה שיראו לאומדן דעתם ויש בשמועה זו פירושים אחרים וזה עיקר:",
                "<b>מי</b> שהיתה לו שדה משותפת עם אחד וכתב לאחד שהוא מוכר לו החצי שיש לו בשדה פלוני קנה זה כל חלקו והוא חצי השדה ואם כתב לו שהוא מוכר לו החצי בשדה פלני שיש לו לא קנה אלא חצי חלקו והוא הרביע:"
            ],
            [
                "<b>מי</b> שהיה לו שדה ומכר מקצתו לאחד ולא בירר מה שמכר אלא שכתב ומכרתי לך שדה שנחלק משדה פלני שלי או שנפסק ממנו אם הזכיר מצרי כל הקרקע כגון שאמר שנחלק או שנפסק משדה פלוני שלי שמצרניו כך וכך זכה בחציו שלא מצר לו את המצרים אלא להודיע שיעורו כדי שיחלוק עמו ואם לא מצר לו את המצרים לא זכה אלא בתשעת קבין שהוא שיעור שדה מ\"מ ואין בה הפרש בין לשון שנחלק ובין לשון שנפסק שאין לשון חלוקה מונח על החצי לבד אלא אף מי שאין לו בקרקע אלא חלק קטן אומר למי שרוב השדה שלו בא ונחלוק:",
                "<b>מי</b> שאמר יחלוק פלני בנכסי בין בריא בין שכיב מרע אפילו היו שם כמה בנים נוטל זה חצי הנכסים אבל אם אמר תנו חלק לפלני בנכסי אם שכיב מרע הוא נאמר בתוספתא שיורש בין הבנים ואם אין לו בנים או שהוא בריא ואינו מוריש את בניו גדולי הפוסקים כתבו שנוטל רביע הנכסים וגדולי המחברים כתבו חלק אחד מששה עשר:",
                "<b>מקום</b> שאין המים מצויים שם ומביאין אותם מן המקומות הרחוקים ומכנסין בבורות ואמר בעל הבור תנו חלק לפלני בבור זה נותנין לו הרביע לחבית אין פחות משמינית לקדרה אין פחות משנים עשר לטפיח אין פחות מששה עשר וכתבו גדולי הפוסקים ששיעורין אלו לא עמדו על ענינם כראוי ומתוך כך אין למדין מהם לדינין אחרים ויראה לקצת מפרשים טעם לכלם מצד ממון המוטל בספק וכשאמר תנו חלק לפלני בבור הרי אין חלק ליתר מן החצי ואפשר שהוא על משהו ונמצא חצי הבור מוטל בספק וחולקין והוא הרביע ועל דרך זה אתה דן בתנו חלק לפלני בנכסי וזוכה ברביע כדעת גדולי הפוסקים וכשאמר תנו חלק לפלוני בבור לחבית ומן הסתם שתי חביות בבור והחבית חצי הבור ואחר שהזכיר חבית לא דבר מחצי חבית וכאלו אמר תנו לו ממי הבור חלק חבית ואין חלק ביתר מן החצי ושמא אף הוא במשהו ונמצא חצי חבית בספק וחולקין לרביע החבית שהוא שמינית הבור והקדרה הוא שליש הבור והחלק הוא ממשהו עד ששית הבור וכשתחלקהו הוא אחד משנים עשר והטפיח הוא רביע הבור ונמצא החלק ממשהו עד שמינית הבור וכשתחלקהו הוא אחד מששה עשר וכן כל כיוצא בזה ואע\"פ שאין הלכה כסמכוס שאומר ממון המוטל בספק חולקין כבר ביארנו בראשון של מציעא שכל שאנו מסופקים מצד העלם הוראה חולקין וגדולי המפרשים פירשוהו שהבור שמנה חביות או י\"ב קדרות או י\"ו טפיחים שקדרה ומחצה בחבית וטפיח ושליש לקדרה וכשאינו מזכיר חבית וקדרה וטפיח אלא חלק בבור לעולם אין חלק בפחות מרביע אבל כשמזכיר את אלו הוא מכוין להם ונותנין מה שהזכיר וכן כל כיוצא בזה:",
                "<b>בן</b> לוי שמכר שדהו לישראל והתנה עמו על מנת שמעשר ראשון שלי הרי מעשר ראשון שלו ואפילו מכרה זה לאחר מעשר ראשון ללוי ואין בזה סרך חשש סיוע בבית הגרנות שיש בה משום ושחתם את ברית הלוי וכן חלף עבודתכם ולא חלף שכרכם וכל שכן במקחכם שאין שום זלזול אצלו בכך ואף מקחו אינו מזדלזל בכך והרי לא מכר אלא השדה חוץ מן המעשר ושמא תאמר והלא בענין מתנות כהנה אמרו במסכת חלין בכהן שמכר בהמה לישראל ואמר על מנת שהמתנות שלי שאין תנאו מועיל כלום שאין על מנת כחוץ שנאמר שמשייר הוא בגוף המתנות והואיל ולא שייר בגוף המתנות לא קנאן בתנאי שאין דברים אלו נקנין דרך מקח וממכר ואף זו (לא) היה לנו לומר שאין על מנת כחוץ ואינו שיור מקום אלא תנאי פשוט ולא יהא מעשר נקנה דרך תנאי על הדרך שאמרו במתנות יראה לי שהמתנות אין אדם מכוין בהם אלא לתנאי פשוט והוא שהדבר מתברר בפעם אחת לאחר שחיטת הבהמה ומאחר שאינו מכוין אלא לתנאי אין כאן שיור מקום והרי הוא כשאר על מנת שבתלמוד שאין דנין אותו כחוץ כמו שיתבאר במסכת גיטין אבל תנאי זה שבמעשר אין מכוין בו לתנאי שאין אדם סומך על תנאי בדבר שעתיד לימשך לעולם זמן אחר זמן ושנה אחר שנה אלא ודאי אין זה כשאר תנאים שבעל מנת שאינו מכוין אלא למקח גמור והוא ענין מה ששאל והא אין אדם מקנה דבר שלא בא לעולם ואלו היה כשאר תנאים מה ענין דבר שלא בא לעולם אצל תנאי והלא כל שמתנה בדבר שאפשר לקיימו תנאו קיים אע\"פ שלא בא לעולם ואם קיימו המעשה קיים ואם לא קיימו לזמן שהתנה המעשה בטל הגע עצמך שאמר הרי זה גיטיך על מנת שתתני לי קב תמרים מדקל זה מכאן ועד שנים עשר חדש ודאי תנאו קיים אלא וודאי אין הכונה בזה לתנאי כלל אלא למקח גמור והוא שואל על זה והרי דבר שלא בא לעולם הוא ותירץ שעל מנת במקום זה הרי הוא כחוץ ולא חוץ מן המעשר אלא חוץ ממקום המעשר ואלמלא היה תנאי גמור היה התנאי קיים אע\"פ שלא בא לעולם לענין שאם נתקיים התנאי נתקיים המעשה ואם לא יתקיים התנאי לא נתקיים המעשה אבל מ\"מ לענין שיהא התנאי קיים עד שלא יהא יכול לחזור מן התנאי אינו קנוי כלל עד שיקנה כדין שאר הקנאות הילכך לענין מעשר זה נהי שתנאו קיים שאם לא יתנהו לו יהא המכר בטל מ\"מ אם קדם לוי אחר ונטלו אין זה יכול להוציאו מידו לומר כבר התנה עמי שיהא שלי שאף זה אומר לא התנה להיותו שלך אלא מכרו על מנת כן ואם לא יתן יבטל המקח ומאחר שאני זכיתי בו יבטל מקחך אם תרצה ולוי זה בודאי אין זו כונתו אלא שהוא מכוין לקנותו לגמרי עד שיהא מוציאו מיד לוי אחר א\"כ ודאי אין זה אלא שהוא מכוין בדבריו להיות על מנת כחוץ וכבר שייר מקום המעשר ושמא תאמר במתנות כהנה מיהא שהוא תנאי ואין כונתו להיות על מנת כחוץ יבטל המקח יראה לי שאנו יורדין לסוף דעתו שלא כיון לבטול מקח שאין אדם עשוי למכור בהמה בחייה ולהתנות שתחזור לו אחר מיתה ויחזיר דמיה והילכך אין זה אלא תנאי פשוט ואף אינו מכוין בה לבטול מקח כשאר תנאין שהתנאי מתברר עד שלא יתקלקל הדבר שאדם מתנה עליו ויש דוחים שלא לפסוק דבר זה מכח שמועת המתנות לומר שמאחר שאין על מנת כחוץ אין זה שיור ולא נאמרה שמועה זו אלא לדעת האומר על מנת כחוץ שאין הלכה כמותו אלא שמ\"מ רוב מפרשים פסקוה:",
                "<b>ולפי</b> דרכך למדת שאע\"פ שאין אדם מקנה לאחרים דבר שלא בא לעולם קונה הוא לעצמו במה שמשייר בממכרו ובעל מנת:",
                "<b>מת</b> הלוי אין לבניו במעשר זה זכות יתר על שאר לוים ואף לדעת האומר במסכת גיטין על מנת כשתתנם לי לי וליורשי קאמר בזו הואיל ואף הוא אינו זוכה בה אלא ממה שאנו משערין ואומדין בדבריו דיו שיזכה הוא בחייו הא אם אמר בפירוש חוץ ממקום מעשר זכו בניו אחריו ואף בעל מנת אם אמר לי ולבני זכו בניו אחריו ואם אמר לו כל זמן שהוא בידך ומכרה זה לאחר והרי שיצאה מידו וחזר ולקחה אין לו עליו כלום שהרי נסתלק זכותו ממנו וחזר ולקחה זה ממי שלא היה ללוי עליו שום זכות ומה מכר לו ראשון לשני כל זכות שתבא לידו:",
                "<b>ויש</b> לשאול בדין זה ואחר שאתה אומר שזה שייר מקום מעשר נמצא שמקום מעשר ללוי והרי הוא כשדהו והרי הכל טבל בידם שנמצא שדה זה תשעה חלקים שדה של ישראל ועשירי שדה של לוי פירשוה גדולי המפרשים שאע\"פ ששייר מקום מעשר לעצמו כבר הקנה לו הכל כדי לפטור חלקו בעשירית התבואה והרי הוא כאומר העשירית שלי ותהא קנויה לך לפטור חלקך:",
                "<b>זה</b> שביארנו בבן לוי שמכר שדהו לישראל אף בישראל שמכרו על מנת כן כדי ליתנו ללוי שירצה הדין בו כן אלא שדבר בהוה:"
            ],
            [
                "<b>מאחר</b> שביארנו שכל שאומר על מנת ואין בו מקום להקרא תנאי דנין אותו כחוץ ושיור מקום אף המוכר בית לחברו ואמר לו על מנת שדיוטא העליונה שלי והוא גג הגבוה עשרה העומד לתשמיש בפני עצמו שאמרו במשנה שאינו מכור בכלל הבית ונמצא שלא היה צריך לתנאי למדנו בה שלא בא על מנת זה לחנם אלא להוסיף בזכותו אף במה שלא בא לעולם והוא הוצאת זיזין באויר חצרו של חברו מפני שמקום הדיוטא הוא משייר לעצמו ואין צריך לומר שאם רצה לבנות עלייה על גבה בונה שאף בשלא על מנת זה רשאי בכך וזהו שהקשה מאי זאת אומרת וכן אם נפלה העליה אין צריך לומר שחוזר ובונה אותה אף בלא על מנת זה שהרי אף מתחלה יכול לבנותה כמו שביארנו הא אם נפל הבית פירשו גאוני ספרד שאלמלא תנאי זה לא היה חוזר ובונה בה דיוטא אפילו על גבי דיומדין שלא שייר אלא באויר אותו הבית והוא שאמרו בסוף הסוגיא אהני על מנת דאי נפלה הדר בני לה מכר בית לאחד ודיוטא לאחר לא שייר לבעל הדיוטא בבית כלום להוצאת זיזין אבל אם שייר הדיוטא לעצמו בין בחוץ בין בעל מנת שייר מקום שכל לעצמו בעין יפה הוא משייר וכן התבאר בפרק מי שמת:",
                "<b>המוכר</b> בית לחברו ולא כתב לו עומקא ורומא לא קנה אלא מקרקע הבית עד התקרה וכן קנה התקרה או הגג אם אין בו מעקה גבוה עשרה טפחים אבל אינו רשאי לחפור בה בורות וכן אינו רשאי לבנות עלייה על התקרה או על הגג ואם רצה המוכר לבנות עליה על הגג או על התקרה בונה וכן היה מן הדין שיהא המוכר רשאי לחפור מבחוץ בורות תחת קרקע הבית אלא שזה אומר לו שביתו וכותליו מתקלקלים בכך ומ\"מ אם עמד הלוקח וחפר בה בורות הרי הן למוכר שלא קנה עומק ורום מן הסתם כתב לה עומקא ורומא קנה עומק הבית לחפור בה בורות שיחין ומערות וכן האויר שעל הגג או על התקרה לבנות בו כל מה שירצה ומ\"מ עדין לא קנה את הבור ואת הדות ואת המחילות שהיו שם בשעת המכר ולא את הגג שיש בה מעקה גבוה עשרה ולא כל דבר שהוא חשוב ויש לו שם בפני עצמו עד שיאמר לו מתהום ארעא ועד רום רקיעא ומשכתב לו כן קנה הכל:"
            ],
            [
                "<b>זה</b> שכתבנו שכל שלא כתב לו עומקא ורומא רשאי המוכר לבנות על התקרה או על הגג פירשו גאוני ספרד דוקא בשהבית קיים אבל אם נפל וחזר הלוקח ובנאו נעשה הבית אחר ואין למוכר לבנות עליו כלום אפילו על גבי דיומדין אא\"כ התנה ואמר על מנת שדיוטא העליונה שלי הא אם פירש כן אם נפל וחזר הלוקח ובנאו חוזר הוא ובונה ומ\"מ דוקא על גבי דיומדין מונחים חוץ לבית ולא על הכותלים ולא סוף דבר אם נפלו הכותלים וזה בא וחדשם אלא אפילו לא נפלו הכותלים אינו משתמש אלא באויר לבנות שם על גבי דיומדין אבל הכותלים כל שקנה הבית קנה הכותלים ואינו משתמש בהם אא\"כ התנה בפירוש וגדולי המפרשים מפקפקין בזו שבכותלים ולא עוד אלא שהם מפרשים שאפילו לא ירצה בעל הבית לבנות את ביתו בעל הדיוטא בונה ויושב עד שיתן יציאותיו כדין בית ועליה של שנים שנפלו כמו שהתבאר:",
                "<b>חכמי</b> הדורות שלפנינו כתבו שאם כתב לו מתהום ארעא ועד רום רקיעא לא קנה בור ודות ומחילות אא\"כ כתב לו עומקא ורומא שעל כל פנים לשתי הלשונות אנו צריכים אחד לחפירה ולבנין ואחד לקנות מה שיש שם בשעת המכר ממיני החפירות או הבנינים הגבוהים ויש אומרים שכל שכתב מתהום ארעא ועד רום רקיעא קנה הכל ואין אנו צריכים ללשון עומקא ורומא כלל חכמי הצרפתים מחלקים בין מלת עומקא למלת רומא והוא שאצלם במלת רומא קנה אף הגג שיש לו מעקה גבוה עשרה אבל במלת עומקא לא קנה הבור וחבריו והילכך צריך מתהום ארעא אבל לא היה צריך עד רום רקיעא אלא שהוא סוף דבור ומעתה לדעתם כל בית שאין שם בור ודות ומחילות אינו צריך להזכיר שם מתהום ארעא ועד רום רקיעא הואיל וכתב בו עומקא ורומא ומ\"מ אף לדעתנו אם אין שם בור ודות ודיוטא ר\"ל גג במעקה עשרה אין צריך אלא עומקא ורומא:",
                "<b>גדולי</b> המפרשים פירשו בשמועה זו שהמוכר את הבית ואמר על מנת שדיוטא עליונה שלי אע\"פ שאין שם דיוטא הרי היא שלו לומר שיכול לבנות בה דיוטא מפני שמקום דיוטא שייר ופירשו שאם רצה להוציא בה זיזין מוציא כלומר אם רצה לעשותה רחבה יותר מאויר הבית ולהוציא זיזין חוץ למקום הכותלים לבנות עליהן כדי להרחיבה מלמעלה עושה שמאחר ששיירה בכל זכותו הראשון שיירה והלשון האחר פירשו בו שאם רצה לבנות דיוטא בונה והוא ששאלו עליו מאי זאת אומרת ומ\"מ בסוף השמועה למדנו שאם נפל הבית חוזר ובונה ואלמלא התנאי היה אומר לו לא שיירת אלא על גבי אותו בית:"
            ],
            [
                "<b>כבר</b> ביארנו במשנה על מה שאמרנו שצריך ליקח לו דרך שטעם הדבר הוא מפני שהמוכר בעין יפה מוכר ומה שנתגלגל בסוגיא זו על יד דבר זה במכר את השדה שלא מכר לא את הבור ולא את הגת ולא את השובך בין חרבין בין ישובין וצריך ליקח בו דרך ובמכרן לאחר שאין הלוקח צריך ליקח בו דרך יתבאר למטה במשנה השביעית:"
            ],
            [
                "<b>האחים</b> שחלקו אין להם דרך זה על זה ולא חלונות ולא סלמות ולא אמת המים ר\"ל דין דרך ודין חלונות שלא לבנות כנגדן וכן בכלם וכבר ביארנו הענין בפרק ראשון:",
                "<b>אע\"פ</b> שביארנו שהמוכר בעין יפה מוכר אין המדה שוה בו לנותן שהנותן נותן בעין יפה יותר מן המוכר מעתה שני בתים זה לפנים מזה שהפנימי צריך לדרך החיצון מכר שניהם לשני בני אדם כאחד או נתן שניהם לשני בני אדם כאחד אין להם דרך זה על זה שהרי מכח עין יפה נסתלק הדרך מהם וכל שכן אם חיצון במתנה ופנימי במכר אבל אם היה הפנימי במתנה והחיצון במכר יש לפנימי דרך על החיצון שעין יפה של מתנה מרובה משל מכר ומ\"מ אם לא היו הקנאות אלו כאחד אם הקנה את הפנימי תחלה אפילו במכר והקנה את החיצון אח\"כ אפילו במתנה כבר זכה הפנימי בדרך משעת מקחו ואין מתנה הבאה אחריה מפקיעתו וכן אם הקנה את החיצון תחלה זכה בהסרת הדרך הפנימי מעליו:",
                "<b>המשנה</b> השניה והכונה בה לבאר החלק השני במוכר את הבית איזה מן הדברים שאינן גוף הקרקע נקנין עמה ואמר על זה המוכר את הבית מכר לו את הדלת אבל לא את המפתח מכר לו את המכתשת הקבועה אבל לא את המטלטלת מכר את האצטרובל אבל לא את הקלת מכר תנור מכר כירים בזמן שאמר לו הוא וכל מה שבתוכו הרי כלן מכורים אמר הר\"ם פירוש מכתשת הוא כלי שכותשין ושוחקין בו הדברים הגסים כמו מכתשת אבן וזולתם ואצטרובל הוא עץ כעין ריחים מעמידין עליו הריחים לטחון וקלת עגול מעץ שעושין סביב לריחים כדי שלא יתפזר כלום מן הדבר הנטחן:",
                "<b>אמר</b> המאירי מכר את הבית מכר את הדלת פירוש מפני שהוא קבוע לשם וכלל הדברים שכל תשמישי בית הקבועים מכורים עמה אבל לא המטלטלין וכן אמרו בגמ' שמכר את הנגר והוא בריח הקבוע בכותל ואת המנעול והוא קבוע בדלת אבל לא מכר את המפתח מפני שאינו קבוע ופירשו בגמ' אפילו קבעה בדלת הואיל ואינה צורך הבית אלא לשמירה מעולה אבל הדלת הרי היא כאחת מן הכותלים ונגר ומנעול קבועות ביותר במסמרים והרי הם כדלת מכר את המכתשת הקבועה ומחברת בקרקע אבל לא את המיטלטלת אע\"פ שמיושבת במקום אחד שבבית ואינה זזה משם מכר את האיצטרובל והוא הרחים התחתונה שהיא מחוברת בטיט וקבועה אבל לא את הקלת והיא העליונה שאינה קבועה כל כך ואין צריך לומר שלא קנה את האפרכסת ויש מפרשים באיצטרובל העיגול שסביב הרחים שלא יתפזר הקמח הקלת פירשו שהיא האפרכסת ומ\"מ בכל דבר אתה דן בו לפי קביעותו ולפי פירושנו אין גורסין במשנה ולא את הרחים וכן אין גורסין אותו בבריתא הנזכרת בגמ' וכן בספרים מדוייקים לא נמצא שם רחים לא במשנה ולא בבריתא מכר את התנור ואת הכירים פירוש בזמן שהם מחוברים בטיט ויש גורסין לא מכר את התנור ואת הכירים ואתה מפרשו בשאין מחוברין בטיט אע\"פ שמיושבות במקום אחד ואם אמר לו היא וכל מה שבתוכה הרי כך אלו מכורים לפי שכל אלו מיוחדין לבית ואדם מושיבן במקום אחד ונותן להם חנייה בקרקע לזמן מרובה או לעולם ואינן בכלל שאר כלים שבבית ואע\"פ שבמכירת חצר אם אמר לו מה שבתוכה מכר כל כלים שבבית כל שהוא מרבה במכר הקרקע מרבה במכר תשמישיו בחצר יותר מבבית ובעיר יותר מבחצר כמו שיתבאר:",
                "<b>זהו ביאור המשנה וכן הלכה ודברים שנכנסו תחתיה בגמרא אלו הן:</b>"
            ],
            [
                "<b>יתבאר</b> למטה בסוגיות המשנה השביעית שמלבנות הפתחים והם פצימין של עץ אם הם מחברים בטיט נמכרו בכלל מכר הבית אבל אם אינם קבועות אלא ביתדות הדבר בספק וכן מלבנות החלונות אפילו נתחברו בטיט הואיל ולנוי בעלמא הם עשויות הדבר בספק וגדולי המחברים פסקו בהם שלא נמכרו וכן התבאר שם במלבנות של כרעי המטה והם פצימין קבועים בארץ שכרעי המטה נכנסין לתוכן ונשענים עליהם שאם הם מטלטלין עם המטה לא נמכרו בכלל הבית ואם קבועים כל כך שאין מטלטלין עמה הדבר בספק ויש גורסין בהפך והוא שאם אין מטלטלין עמה ודאי נמכרו הא אם מטלטלין עמה הדבר בספק וגדולי המחברים כתבו שלא נמכרו ואיני יודע לדעתם אם החזיק בהם המוכר היאך יוציאם הלה מידו ויש מפרשים זו של כרעי המטה במוכר את המטה אם נמכרו פצימין אלו אם לאו ויראה שכל שיש בו צרך למטה נמכר עמה ויש מפרשים בכל אלו שכתבנום בספק שקנה לוקח מפני שכל אלו תיקו דממונא לקולא ולא יראה כן ויש מפרשים בענין מלבנות פתחים וחלונות וכרעי המטה דברים אחרים והכל לפי ראות עיני הדיינין ובכלם אם אמר כל מה שבתוכו נמכרו:",
                "<b>המוכר</b> את הכרם לא מכר תשמישי הכרם שאין עומדין עכשו לצרך הכרם אע\"פ שמוכנים לכך כגון קנים שבכרם שאינן מונחין תחת הגפנים אע\"פ שהם משופים ומוכנים לכך כמו שיתבאר:",
                "<b>מכתשת</b> קבועה שביארנו עליה במשנה שנקנית אגב הבית אין בה הפרש בין חקקוה ולבסוף קבעוה בין שקבעוה תחלה ולבסוף חקקוה:",
                "<b>כבר</b> ביארנו שהמוכר את הבית לא מכר את הבור ולא את הדות ולא את היציע ודברים אלו לא קנאן אפילו אמר לו היא וכל מה שבתוכה:",
                "<b>יתבאר</b> במקומו שמקוה חסר שהשלימו במים שאובין נפסל בשיעור שלשת לוגין וכל שבאים מים למקוה מתוך כלי שיש לו בית קבול הרי אלו מים שאובין הא מכלי שאין בו בית קבול אין להם דין מים שאובין כלל מעתה צנור שאין בו בית קבול שבאו מי גשמים מתוכו למקוה בין שקבעו ולבסוף חקקו בין שחקקו ולבסוף קבעו אין פוסלין את המקוה אבל צנור שיש בו בית קבול כעין צנורות שהיו רגילין בימיהם להניחם תחת הגג והיו עושין בהם חטיטות כדי להתעכב שם טיט הנמחה ויוצא מן הגג מתוך שטף המים וכשהגג מתנגב עולין בו ולוקחין אותו עפר הלח ושפין בו את הסדקים הואיל ויש לצנור זה בית קבול מ\"מ אם חקקו תחלה אע\"פ שקבעה אח\"כ בקרקע או בגג לא בטלה תורת כלי מעליה ופוסלת את המקוה אבל אם קבעה תחלה ואח\"כ חקקה מכיון שלא ירד עליה שם כלי עד שנקבעה אין שם כלי עליה מעתה ואינה פוסלת את המקוה הואיל והשאובה אינה אלא מדברי סופרים כמו שיתבאר במקומו:"
            ],
            [
                "<b>כוורת</b> דבורים אינה נידונית כקרקע לא ליקנות בכסף ושטר וחזקה ולא לקנות מטלטלין אגבה ולא לכתוב עליה פרוזבל כמו שידעת שאין כותבין אותו אא\"כ יש ללוה קרקע שדנין את חובו כנגוש ועומד על הדרך שיתבאר במקומו ומקבלת טומאה במקומה שאין שם כלי נפקע מעליה והרודה ממנה בשבת פטור אלא שאסור לעשות כן לכתחלה מפני שהוא כתולש:",
                "<b>טהרת</b> פשוטי כלי עץ או טומאתם הדברים מבולבלים בה ביד מפרשים גדולי המחברים כתבו שיש מהם שאינו מקבל טומאה כלל ויש מהם שמקבלין טומאה מדברי סופרים ויש מהם שמקבלין טומאה מן התורה ופרשו בו שכל שעשוי לתשמיש אדם לבד כגון סלם וכיוצא בו טהור מכלום וכל שהוא לתשמיש אדם ולתשמיש משמשיו כגון שלחן שהוא עשוי לתשמיש אדם ולתשמיש משמשיו כגון קערות וכוסות מקבלין טומאה מדברי סופרים וכל שהוא משמש את המשמשין לבד אם אינו משמש אלא בשעת מלאכה כגון מנורה שמשמשת את הנר בשעת הדלקה טהור מכלום ואם משמש אף שלא בשעת מלאכה כגון תיק הסיף והסכין מקבלין טומאה כמו שיתבאר במקומו ומ\"מ במדרס הזב כל שעשוי למשכב או למרכב מקבל בו טומאה מן התורה וחכמי הצרפתים כתבו בה שאף היא מדברי סופרים ואין להם אצלם טומאה מן התורה ויש מפרשים שכל שמשמש את האדם ומשמשיו מיטמא מן התורה וכן היא שנויה בספרי פרשת שמיני וכל העשוי לאחד מהם מטמא מדברי סופרים וכל שאינו לתשמיש אחד מהם טהור מכלום והוצין זכרים האמור במסכת סכה שמסככין בהם אלמא שאף טומאת סופרים אין בה שאלו כן לא היינו מסככין בה אתה מפרשה בשאין עומדין לתשמיש כלל אלא שנעשו באקראי ויש מפרשים שמסככין בדבר המקבל טומאה מדברי סופרים ולא יראה כן ודף של נחתומין שהוא עשוי להניח בו פתו כדי למכור כדרך שהפלטרין עושין הואיל והוא עשוי לתשמיש הפת מיטמא מדברי סופרים והוא שאמרו עליה בכאן שאני פשוטי כלי עץ דרבנן ומה שאמרו השלחן והדולבקי אע\"פ שאין להם בית קבול טמאין פירושו טומאה מן התורה ומפני שהיא משמשת אדם ומשמשיו:",
                "<b>דף</b> של נחתומין שהזכרנו אע\"פ שחברה בכותל לא בטלה לגבי קרקע והרי היא מקבלת טומאה עדין ולא סוף דבר שתקנה והחליקה קודם שקבעה בכותל אלא אפילו קבעה תחלה ואח\"כ תקנה והחליקה ותקון זה שאנו מזכירין עכשו הוא הוא שהוזכר בגמ' עליה בלשון חקק ולא חקק גמור שהרי בפשוטי כלי עץ היא שנויה מעתה אינך צריך לומר בדף של מתכת שלא בטלה לגבי קרקע ומקבלת טומאה:",
                "<b>אף</b> שאובה זו שהזכרנו שהיא מדברי סופרים לא בשאובה כלה אמרו שהרי אמרו בספרי יכול מלא בכתפו ונתן יהא כשר ת\"ל מעין מה מעין בידי שמים אף מקוה אלא בשלשת לוגין אמרו שמן התורה כל שמיעוטה שאובה לא נפסלה ומ\"מ יש מפרשים שאפילו רובה שאובה לא נפסלה מן התורה אלא מדברי סופרים שכל שנעשה המקוה שלא בשאובה כלה אע\"פ שחסר כמה והושלם בשאובה ראשון ראשון בטל ויראה כן בהדיא מסוגיא הנזכרת ביבמות פרק הערל אלא שחכמי הצרפתים פירשוה בשאר משקין שאין פוסלין ולא מעלין כמו שביארנו במקומו:"
            ],
            [
                "<b>כבר</b> ביארנו בראשון של חולין שהזרעים אין מוכשרין לקבל טומאה אא\"כ נתלשו המים ממקומם ברצון ושיהא אותו רצון לצרך דבר התלוש ר\"ל שאם חשב עליהם לירד לבורות שיחין ומערות או להדיח כותל מערה שלא נעשה תלוש מעולם אין מכשירין הא אם חשב להדיח בהם קערה או עצים וכיוצא באלו הוכשרו אפילו חישב בהם להדיח כותל בנין שהוא תלוש ולבסוף חברו הוכשרו שתלוש ולבסוף חברו לענין הכשר זרעים כתלוש גמור הוא נדון אחר שכן מי גשמים שחישב עליהם להדיה בהם את האיצטרובל והוטבלו הפירות בהם או הזרעים הוכשרו ויש אומרים שהדבר בספק ממה שנשארה השאלה בכאן לדעת חכמים בתיקו ומ\"מ יראה שלא נשאלה לדעת האומר שהתלוש ולבסוף חברו נדון כתלוש לענין זרעים ומאחר ופסקנו כן אין מקום לשאלה זו והדבר פשוט שהוכשרו:"
            ],
            [
                "<b>יתבאר</b> במקומו במסכת כתבות שהבת שמת אביה ונשארה אצל האחים שאומדין דעתו של אב כמה היה רצונו ליתן לבתו לנדוניא וכופין את האחים ליתן לה כשיעור זה ואם אין לנו אומדנא בכך נוטלת עשור נכסים ואם הם שתים או יותר נוטלת אחרונה עשור מה ששיירה ראשונה והתבאר עוד שם שנדוניא זו אינה נגבית אלא מן הקרקע ולא סוף דבר מדין התלמוד אלא אף לתקנת הגאונים שתקנו לגבות כתבה מן המטלטלין לא אמרוה אלא בכתבה ובתנאי כתבה כגון מזונות אבל זו שאינה מתנאי כתבה אף הגאונים מעמידין אותה על דין התלמוד ואינה נגבית אלא מן הקרקע מ\"מ שכירות הבתים הואיל ומכח קרקע הוא בא הרי הוא כקרקע ועשור זה נגבה הימנו וכן הוא נגבה מן האיצטרובל אחר שביארנו שהוא כקרקע ושכירות זה פירשו בו גאוני ספרד שכירות שכבר נתחייב בו בחיי האב וחכמי התוספות חולקים לומר שמה שכבר נתחייב בו מטלטלין גמורים הם ומלוה גמורה ואין זה אלא כמי שמכר קרקע ועדין הלוקח חייב בדמיו וגדולה מזו שגדולי ספרד כתבו שאף בשכירות שלאחר מיתת האב אין מגבין ממנו מפני שכבר הוא ברשות היורשים וזו שבכאן פירושה בהושכרו לאחר מיתת האב וחכמי התוספות שואלין בה שאם בהושכרו לאחר מיתת האב מה הוצרכנו בה להוראה והלא פירות קרקע היא נוטלת ואם מפני שהוא ראוי הרי עשור נכסי ניטלין אף מן הראוי הואיל ולא נחשבו עם אותם שאמרו בכתובות שאין נוטלין מן הראוי ופירשוה בשהשכירה האב לשנה ומת בחצי שנה ובא להשמיענו שהיא גובה אף מאותה חצי שנה שבחיי האב שאין שכירות משתלמת אלא בסוף ואין זה מלוה וכן הדברים נראין יותר:",
                "<b>המשנה</b> השלישית והכונה בה לבאר החלק השלישי במכירת החצר ואמר על זה המוכר את החצר מכר בתים בורות שיחין ומערות אבל לא המטלטלין ובזמן שאמר לו הוא וכל מה שבתוכה הרי כלן מכורין ובין כך ובין כך לא מכר את המרחץ ולא את בית הבד שבתוכה ר' אליעזר אומר המוכר את החצר לא מכר אלא אוירה של חצר אמר הר\"ם אין הלכה כר' אליעזר:",
                "<b>אמר</b> המאירי המוכר את החצר פירוש בסתם מכר את הבתים הפתוחים לתוכו חיצונים ופנימיים וכן מכר בורות שיחין ומערות מפני שדרכן להיות בחצר ואין חצר בזולת אלו על הרוב אבל בתים אין דרך רוב בתים בכך ומתוך כך מכר את הבית לא מכר את אלו כמו שביארנו למעלה ואין הפרש בין שאמר דירה זו בין שאמר חצר זה אבל לא את המטלטלין ובזמן שאמר לו היא וכל מה שבתוכה אף המטלטלין מכורים ר\"ל כלי תשמיש לא בגדים ותבואה ויינות ושמנים וסלתות וכיוצא באלו ומ\"מ אף בכל מה שבתוכה לא מכר את המרחץ ובית הבד אע\"פ שקבועים בקרקע שאין דרך רוב חצירות בכך ר' אליעזר אומר המוכר את החצר לא מכר אלא מילוסה של חצר ר\"ל אוירה ואין הלכה כדבריו:",
                "<b>זהו ביאור המשנה והלכה כתנא קמא ודברים שנכנסו תחתיה בגמרא אלו הן:</b>",
                "<b>אע\"פ</b> שביארנו שכל הבתים נמכרים במכר החצר דוקא כשהבתים או החנויות פתוחות לתוכו אבל אם אינן פתוחות לתוכו אין נמכרות עמה היו פתוחות לכאן ולכאן אם רוב תשמישן מצד פתח שבחצר נמכרות עמה ואם רוב תשמישן מצד פתח שבחצר אחרת אין נמכרות עמה:",
                "<b>בית</b> החולסאות והוא קרקע שיש בו חול שמוציאין ממנו זכוכית אע\"פ שאינו משתמש בה לדירה אלא להוצאת חול לזכוכית הואיל ומ\"מ תוך מצרי החצר הוא נמצר הרי הוא בכלל החצר ונמכר עמה וכן כל כיוצא בזה:",
                "<b>כבר</b> ביארנו במקומו במסכת קדושין שהמוכר לחברו עשר שדות בעשר מדינות כיון שהחזיק באחד מהם קנה כלם וכשנתן דמי כלן הא לא נתן דמי כלן לא קנה אלא כנגד מעותיו שאע\"פ שהכסף קונה בקרקע כבר ביארנו דוקא במקום שאין כותבין השטר אבל במקום שכותבין אינו נקנה אלא בשטר או בחזקה עם הכסף צריך שתדע שלא סוף דבר בשדות אלו שכלם בהר או כלם בשפלה אלא אפילו אחד מהם בגבוה ואחד מהם בעמק והם הנקראים בכאן חולסית ומצולה אע\"פ שאין תשמישן שוה קנה כלן על איזה דרך שתפרש חולסית ומצולה כגון שהיה אחד עומד להוציא ממנו חול וזכוכית והשני להוציא ממנו עפר ללבנים או להצמיח בו אגמים וכן כל כיוצא בזה שכל שני דברים שהקנאתם שוה ומכר שניהם כאחת כיון שזכה באחד קנה חברו ורבותי הורו אף במטלטלין ואיני מודה להם שלא אמרוה בשדות אלא מטעם סדנא דארעא חד הוא והרי אף בעבדים כתבנוה בהפך בקמא פרק ראשון ומ\"מ אף באחד שדה ואחד כרם ואחד גן וכיוצא באלו יראה הדין כן שלא יצאו מכלל סדנא דארעא:"
            ],
            [
                "<b>המשנה</b> הרביעית והכונה יבאר בה מכירת בית הבד ואמר על זה המוכר בית הבד מכר את הים ואת הממל ואת הבתולות אבל לא מכר את העמודים ואת הגלגל ולא את הקורה בזמן שאמר לו הוא וכל מה שבתוכו הרי כלן מכורין ר' אליעזר אומר המוכר את בית הבד מכר את הקורה אמר הר\"ם ים האבן שטוחנין בו את הזיתים וממל האבן שטוחנין את הזיתים למעלה בתולות כלונסות של ארז שמעמידין בהם את קורת הבד העמודים הם הנסרים הכבדים שמכבידין אותן את האמתחות ששמין בהם את הזיתים הכתותין ועליהם נתלית האבן וכובשן וגלגל שמגלגל האבן ומגביהה אותה ומכביד על הזיתים והשמן יוצא:",
                "<b>אמר</b> המאירי המוכר בית הבד בסתם מכר את הים ופירשו בגמ' אבן גדולה ועגולה בנויה על גבי אצטבא וצוברין בה מזיתי המעטן וכותשין אותה לתוכה ואת הממל והוא העלי שכותשין בו זיתים אלו קודם שיעצרום בקורה ואת הבתולות והם כלונסות של ארז עומדין זקופים זה מכאן וזה מכאן לצרך לולין לשני ראשי הקורה להעמידה גבוהה שלא תפול על הזיתים בעת שאדם דש את הזיתים עד שיגלגלוה דרך בם והם תקועים מצד ראשיהם התחתונים בגופו של בד ומפני זה נמכרים עמו אבל לא מכר את העמודים והם לוחות ונסרים רחבות ומעמידין אותם על הזיתים והקורה טוענת על אותן הלוחות ולא את הגלגל והוא העץ הנקוב הסובב את הלול ובהיקפו מורידין את הקורה או מעלין ולא את הקורה ובזמן שאמר לו הוא וכל מה שבתוכו כלם מכורים וגדולי המחברים פסקו שאף בזו לא מכר את הגלגל ואת הקורה כבריתא האמורה בגמ' והוא תמה ור' אליעזר אומר מכר את הקורה והלכה כת\"ק ובגמ' הוסיפו על דברים אלו שמכר את הנסרים והם לוחות עשויות כמין סלון מונחות בפי בית הבד והשמן זב דרך בו ליקב וכן מכר את היקבים והוא הכלי שהשמן יורד לתוכו ובמקום שכובשין אותם בין שתי ריחים מכר את התחתונה שהם נכתשות לתוכו ולא מכר את העליונה הכותשת ואם אמר כל מה שבתוכו הכל מכור אבל לא מכר את השקים או המרצופים והוא מין שקים גם כן וכונסין בהם את הזיתים שלא בבית הבד:",
                "<b>זהו</b> ביאור המשנה ופסק שלה ובאה אחריה המשנה החמישית לבאר ענין החלק החמישי במכירת בית המרחץ ואמר על זה המוכר את המרחץ לא מכר את הנסרים ולא את הספסלים ולא את הוילאות ובזמן שאמר לו הוא וכל מה שבתוכו הרי כלן מכורין בין כך ובין כך לא מכר את המגורות של מים ולא את האוצרות של עצים אמר הר\"ם נסרים לוחות ששמין עליהם הבגדים וספסלים כסאות וילאות כעין יריעות שחוגרין כעין סינר לכסות את הערוה בהם במרחץ:",
                "<b>אמר</b> המאירי המוכר את המרחץ לא מכר את הנסרים והם הנתונים על גבי קרקע המרחץ שלא יכוו רגליהם מחום הקרקע או שלא יטנפו רגליהם ולא את הספסלים העשויים לישב עליהן בחצר ויש גורסין הספלים שנותנין בהם מים לרחוץ ולא את הוילאות שמסתפגין בהם בשעה שיוצאין מן המרחץ ואם אמר הוא וכל מה שבתוכו כולן מכורין ואעפ\"כ לא מכר את המגורות של מים והם שמכנסין לתוכן מים ששואבין משם ליתן ביורות בין בימות החמה בין בימות הגשמים ולא את האוצרות שמכנסין העצים לשם:",
                "<b>זהו ביאור המשנה וכלה הלכה היא ומה שנכנס תחת שתי משניות אלו בגמרא אלו הן:</b>",
                "<b>היקמים</b> והם הכלים ששואבין בהם מתוך המגורות הואיל ומיטלטלין הם הרי הם כאלו שהזכרנו שלא נמכרו בכלל המרחץ אא\"כ אמר לו הוא וכל מה שבתוכו ומ\"מ אע\"פ שאמרו שהנסרים והספסלים או הספלים והוילאות והיקמים לא נמכרו אא\"כ אמר הוא וכל מה שבתוכו מ\"מ מקומות שכל אלו מונחים בהם הרי הם בכללו ונמכרו בכלל המרחץ והוא שאמרו שהמוכר את המרחץ מכר את בית הנסרים ובית היקמים ובית הספסלים ובית הוילאות אבל לא הם עצמם על הדרך שביארנו ואם אמר לו מה שבתוכו כלן מכורים חוץ מן המגורות והאוצרות שנזכרו במשנה ואם אמר לו מרחץ וכל תשמישיו הרי כלן מכורין ויש בזו נסחא אחרת וזה עיקר:"
            ],
            [
                "<b>אף</b> בבית הבד אותם שכתבנו שלא קנאם אף בלשון מה שבתוכו אם אמר בית הבד וכל תשמישיו קנה כלן היו שם חנויות שעיקרן למכור בהם פת ויין ושוטחין בה לפעמים הפירות שעושין מהם השמן כגון שומשמין או זיתים אם אמר בית הבד וכל תשמישיו ואלו המצרים ונמצאו החנויות תוך המצרים קנה הכל ואם לא סיימם במצרים לא קנה חנויות אלו וכן הדין לסיים במצרים ולא אמר וכל תשמישיו ולא עוד אלא שבזו לא קנה אף מגורות ואוצרות שמצרים הרחיב לו ויש בזה דרך אחרת בפירושי רבותינו הצרפתים וזו עיקר:",
                "<b>המשנה</b> הששית וענינה לבאר החלק הששי במכירת העיר ואמר על זה המוכר את העיר מכר בתים בורות שיחין ומערות מרחצאות ושובכות בית הבדים ובית השלחין אבל לא את המטלטלין בזמן שאמר לו היא וכל מה שבתוכה אפילו בהמה ועבדים הרי כלן מכורים רשב\"ג אומר המוכר את העיר מכר את הסנטר אמר הר\"ם בית השלחין הם הנהרות שהמים נמשכין עליהם אילני העיר וסנטר הוא עבד ממונה לשמור העיר ואין הלכה כרשב\"ג:",
                "<b>אמר</b> המאירי המוכר את העיר מכר בתים וחצרות בורות שיחין ומערות ומרחצאות ושובכות ובתי הבדים ובית השלחין ר\"ל גנות ופרדסים שבה ובתחומה שאדם משקה ברגליו שכל אלו דרך העיר להיותן בה אבל לא את המטלטלין והעבדים לענין זה כמטלטלין הם ואין נמכרין בכלל העיר ופירוש מטלטלין אלו ר\"ל אותם שלא נמכרו בבתים וחצרות הא כל שנמכר בבתים וחצרות כל שכן שהוא נמכר עם העיר ואם אמר לו כל מה שבתוכה הרי כלן מכורים ואפילו בהמה ועבדים רשב\"ג אומר מכר את העיר מכר את הסנטר ופרשוהו בגמ' בשני פנים האחת בר מחווניאתא והוא אדם ממונה על הטיסקא ובקי בשדות העיר וגבוליה ואע\"פ שלא מכר את העבדים של בעל העיר מכר את זה שהוא צורך העיר ולפי שטה זו אין הלכה כמותו אלא הסנטר הרי הוא בכלל שאר העבדים ולא נמכר אלא אם אמר מה שבתוכה ולשון אחר נתפרש בו והוא באגי ר\"ל הבקעות ושדות שבהם והם שדות בית הבעל שבה ובתחומה וללשון זה הלכה כמותו:",
                "<b>זהו ביאור המשנה וכלה על הצד שביארנוה הלכה היא ודברים שנכנסו תחתיה בגמרא אלו הן:</b>",
                "<b>אע\"פ</b> שביארנו שהעבדים נדונין כמטלטלין אצל ענין זה אין הדבר שוה כן בכל הדברים אלא יש דברים שהם נדונין בו כמטלטלין ויש דברים שהם נדונין בו כקרקעות ויש דברים שהם נדונין בו כממוצעים בין שניהם וכבר ביארנו אותם בבבא קמא:"
            ],
            [
                "<b>מאחר</b> שביארנו שהעבדים אין מכורים כלל אפילו אותם שהם צורך העיר כגון סנטר מעתה אף האנקלמוס אינו מכור והוא סופר העיר אע\"פ שהוא מעבדיו של מוכר ושהוא צרך העיר כלה עד שאין מקום לעיר להתנהג בזולתו:",
                "<b>אע\"פ</b> שביארנו שבזמן שאמר לו היא וכל מה שבתוכה מכר אף המטלטלין מ\"מ אף בזו לא מכר שירי העיר והם שדות שהם מתחום העיר אלא שהיה הר או נהר מפסיק ביניהם ובין שאר הבקעות וכל שכן שלא מכר את הכפרים הסמוכים לה ולא את היערים המוקצים לה ר\"ל המוקצים הימנה ואינם ברשות בני העיר ולא ביברים של חיה ועופות ודגים שהיה דרך כניסתן בהם כנגד היערות והם שנקראו דנגיה קייאיהו לבר ר\"ל שפתוחה כניסתן לצד חוץ מפני שהם נדונים בכלל היערות ולא בכלל העיר הא כל שהיה פתחן כלפי העיר נמכרו עמה אע\"פ שלא אמר כל מה שבתוכה וכן חורשים המיוחדים לה ר\"ל שבני העיר יוצאים שם ברשות היה בעיר חלק אחד ים או שהיה כלה בים והיה בה חלק של יבשה אין החלק נמכר בכלל הכל:",
                "<b>המשנה</b> השביעית והכונה לבאר בה ענין מכירת השדה והכרם ואמר על זה המוכר את השדה מכר את האבנים שהם לצרכה ואת הקנים שבכרם שהם לצרכו ואת התבואה שהיא מחוברת לקרקע ואת מחיצת הקנים שהיא פתוחה מבית רובע ואת השומירה העשויה בטיט ואת החרוב שאינו מורכב ואת בתולת השקמה אבל לא מכר לא את האבנים שאינן לצרכה ולא את הקנים שבכרם שאינן לצרכו ולא את התבואה שהיא תלושה מן הקרקע ובזמן שאמר לו הוא וכל מה שבתוכה הרי כלן מכורין בין כך ובין כך לא מכר את מחיצת הקנים שהיא בית רובע ולא את השומירה שאינה עשויה בטיט ולא את החרוב המורכב ולא את סדן השקמה לא את הבור לא את הגת לא את השובך בין חרבין בין שלמים וצריך ליקח לו דרך דברי ר' עקיבא וחכמים אומרין אינו צריך ליקח לו דרך ומודה ר' עקיבא בזמן שאמר לו חוץ מאלו שאינו צריך ליקח לו דרך מכרן לאחר ר' עקיבא אומר אין צריך ליקח לו דרך וחכמים אומרים צריך ליקח לו דרך אמר הר\"ם פירוש האבנים שהם לצרכה לגדרים וקנים שבכרם שהם לצרכו לסמוך בהם הגפנים מחיצת הקנים מקום שנוטעין בו הקנים בלבד ושומירה סכת הקנים וכיוצא בה שיושבין בה שומרים הפירות ובתולת השקמה הוא אילן השקמה קודם שיכרתו אותה לפי שדרכן לכרתה ואמר שכורתין אותה תחליף שנית ויגדל גוף העץ אחר שנכרתה טעם ר' עקיבא וחכמים כבר זכרנוהו במה שקדם:",
                "<b>אמר</b> המאירי המוכר את השדה כלומר שדה לבן או שדה כרם מכר את האבנים שהם לצרכה ופירשוהו בגמ' בשני פנים הראשונה אבנים שפסלום עד שנעשה צד אחד שלהם שטוח ולא עגול והם מותקנות בדרך זו ליתן אותם על העמרים שלא יפזרם הרוח ודוקא כשהם על העמרים הא אם לא היו עליהם אע\"פ שהם בשדה מותקנות לכך לא קנאן שהמוכר את השדה או את הכרם לא מכר את תשמישיהן שאינן קבועים בארץ או שישמשו מעתה והלשון השני אבנים הסדורות לעשות מהם גדר כלומר שנבחרו לכך והוא כעין תקון ר\"ל שאדם בוחר מהם את שאינן לא גסות ביותר ולא דקות ביותר אלא בינוניות ומלבד בחירה זו אנו צריכים שיהו סדורות לכך בדרך שאדם מסדרן כשרוצה לבנות גדר ארוך ושוטחן בהמשך על פני כל המקום שרוצה לגדרו הא כל שלא נסדרו אע\"פ שנבחרו ונצברו במקום אחד לא קנה ואת הקנים שבכרם שהם לצרכו ר\"ל קנים המפוצלים בראשיהם שמעמידין אותם תחת הגפנים שלא יטנפו בארץ ולא כשנתקנו לכך לבד אלא שנתקנו וכבר העמדו תחת הגפנים ואת התבואה ר\"ל מיני תבואות או הענבים שאף הם בכלל תבואה כדכתיב ותבואת הכרם ואע\"פ שכבר הגיעו ליקצר או ליבצר ואין אומרים לענין זה כקצוץ דמי ואת מחיצת הקנים שהיא פחותה מבית רובע פירוש מחיצת הקנים אגד של קנים שהקנים עשויות בעוד שהם מחוברות קלחים קלחים ואגדות אגדות קנים הרבה באגד אחד ובעלי שדות מתכוונים בנטיעתם לעשותן בקצות שדותיהם לחוץ בהם בין תחום לתחום ומתוך כך הוא קורא אותם מחיצה וכל שאינה מחזקת מקום בית רובע בטלה היא אגב שדה ואפילו היו קנים גסות וחשובות עד שיש לה שם בפני עצמה ואת השומירה ר\"ל סוכת שומרי גנות ופרדסים שאין כותליה עשויים בטיט אע\"פ שלא נתחברה בקרקע בטיט ויש גורסין אע\"פ שנתחברה בטיט שכל הכותלים אין עשויין בטיט בטלו עציה אגב קרקע ויש גורסין בהפך ר\"ל את השומירה העשויה בטיט אע\"פ שלא נתחברה בטיט וכך כתבוה גדולי המחברים וכן עיקר ואת החרוב שאינו מורכב וזהו בבחרותו שבזקנתו מרכיבין אותו והוא תכלית חשיבות שבו וכשהורכב נעשה לו שם בפני עצמו מתוך חשיבותו אבל כשאינו מורכב בטל הוא אגב שדה כשאר האילנות ואת בתולת השקמה והוא אילן שאינו עושה פירות ובבחרותו אין לו חשיבות ובטל אגב שדה אבל כשהוא מזקין נעשית כוורתו עבה וגסה כלפי שרשה וחשובה לעשות ממנה סדן ומתוך כך קורין לה סדן השקמה ויש לה שם בפני עצמה אבל לא מכר אבנים שאין לצרכה ולא קנים שבכרם שאינן לצרכו ולא את התבואה התלושה מן הקרקע אפילו היה קרקע צריך לה עדין להתיבש בתוכה ואם אמר לו כל מה שבתוכה הרי אלו שהזכרנו מכורים אבל לא מכר אף בזו מחיצת הקנים שהיא בת רובע אפילו היו דקות ולא השומירה העשויה בטיט או ההפך לפי הגירסא השניה ולא חרוב המורכב ולא סדן השקמה ולא את הבור ולא את הגת ולא את השובכים בין חרבים בין שלמים וצריך המוכר ליקח לו דרך ליכנס לדברים אלו שנשתיירו לו ר\"ל בור וגת ושובך שהמוכר במה שמכר בעין יפה מכר ומ\"מ אם אמר לו חוץ מאלו הואיל והזכירם בפרט ולא היה צריך לכך לא הזכירם אלא לכונת שיור הדרך ואם מכר את אלו לאחר ר\"ל שמכר להם הבור או הדות או הגת או השובך וכיוצא באלו אין הלוקח צריך ליקח לו דרך שבודאי בעין יפה מכר לו כמו שכתבנו למעלה:",
                "<b>זהו ביאור המשנה וכולה על הצד שביארנוה הלכה היא ודברים שנכנסו תחתיה בגמרא אלו הן:</b>"
            ],
            [
                "<b>מה</b> שהוזכר כאן במלבנות פתחים וחלונות וכרעי המטה כבר כתבנוהו למעלה בסוגית המשנה השנית בענין מכירת הבית ובכלן אם אמר כל מה שבתוכה נמכרו כמו שביארנו:",
                "<b>כשם</b> שביארנו במחיצת הקנים שלא נמכרה עם השדה כך כל דבר שיש לו שם בפני עצמו אפילו ערוגה קטנה של ורדים או של בשמים הואיל ויש לה שם בפני עצמה ואומרים עליה בית הורד של פלני לא קנה הורדים או הבשמים אע\"פ שלא נלקטו עדין:"
            ],
            [
                "<b>מצרי</b> השדה הרי הם נמכרים בכלל השדה והמוכר את השדה צריך לכתוב לו המצרים ולסיימם לומר שכל קרקע שבתוכם הוא מוכר לו ואעפ\"כ צריך שיכתוב לו שלא שייר כלום בקרקע שתוך אותם המצרים כמו שביארנו למעלה:",
                "<b>ממה</b> שכתבנו למדת שהמוכר שדה לחברו קנה האילנות ומ\"מ ראוי לסופר שיזכיר בשעת הקנין ויכתוב בשטר שיקנה עם הקרקע דיקלין חדשים וישנים הוצין וציצין והרבה מעין אלו ואע\"פ שאינו צריך מ\"מ שופרא דשטרא הוא:",
                "<b>מי</b> שאמר לחברו קרקע ודקלין אני מוכר לך ומצר לו את הקרקע במצרים ולא היו בו דקלים אם רצה המוכר לקנות לו שני דקלים הרי הכל מכור ואין הלוקח יכול לומר לא לקחתי אלא קרקע שיש בו דקלים וכל שכן אם היו למוכר דקלים שלו אלא שנשתעבדו ביד אחרים שפודה לו מהם שנים וכל שכן אם היו לו דקלים בקרקע אחר שנותן לו מהם שנים הא אם לא רצה ליתן או ליקח לו דקלים ורצה לוקח לחזור חוזר ואף אינו יכול יכופו ליקח לו וכך מצאתיה בהלכות גדולי הפוסקים ישנות ונתנו טעם לדבר שדבר שלא בא לעולם הוא ואע\"פ שהם ביד אחרים וכמו שאמרוה בשדה זו לכשאקחנה תהא מכורה לך שלא אמר כלום אלא שלפי מה שמצאנו ברוב הלכות יראה שחזרו בהן ואמרו שמכאן אנו לומדים שכל המוכר לחברו דבר המצוי לקנות אע\"פ שאין מאותו דבר בידו חייב ליקח ולמכור לו וכן אמרו פוסקין על שער שבשוק ובתוספתא אמרו המוכר פירות לחברו בחזקת שיש לו ונמצא שאין לו לא כל הימנו לאבד זכותו של זה ושדה זו לכשאקחנה הואיל ואינה בידו אינה ממין נדון שלפנינו וכן עיקר:",
                "<b>ואם</b> אמר קרקע בדקלים אם היו שם שני דקלים קנה ואם לאו הרי זה מקח טעות וכן יראה שהדין כן אם אמר לו קרקע ודקליו אמר לו קרקע של דקלים או בית דקלים ולא היה שם דקל אין כאן מקח טעות לא נתכון אלא לראוי לדקלים הא אם לא היה ראוי לדקלים הרי זה מקח טעות אא\"כ היו שם דקלים:",
                "<b>מכר</b> לו קרקע שנמצאו האילנות בכלל כמו שביארנו והיו שם דקלים הרבה ושייר לעצמו ואמר חוץ מדקל פלני רואין אם הוא חשוב אע\"פ שיש חשובים ממנו לא שייר אלא הוא ואם הוא פחות שייר את כלם לא נתכוון אלא כמי שאומר אפילו פחות שבכלן ויש שנותנין שיעור לפחיתות זה כל שאינו טוען קב של תמרים ולי נראה שכן הדין כל זמן שזהו פחות שבכלם אע\"פ שטוען קב של תמרים ומ\"מ יראה לי שאם אמר חוץ מדקל אחד לא שייר אלא הפחות הואיל והזכיר אחד לא כיון אלא לאחד והמוכר בעין יפה מוכר וכן יראה הדין באומר קרקע ודקליו חוץ מדקל פלני:",
                "<b>מכר</b> לו שדה ואמר לו חוץ מן האילנות והיו שם אילנות ודקלים וגפנים אע\"פ שכל אלו בכלל אילן הם בני אדם קורין לדקלים וגפנים שם בפני עצמם ולא שייר אלא האילנות וכן אם היו שם אילנות ודקלים לבד או אילנות וגפנים לבד שייר את האילנות ומכר את הדקלים או את הגפנים לא היו שם אילנות אלא דקלים לבד הרי זה שייר את הדקלים וכן אם לא היו שם אלא גפנים לבד הרי זה שייר את הגפנים לא היו שם אילנות אלא דקלים וגפנים הרי זה שייר את הגפנים שהדקלים יש להם שם מיוחד יותר מן הגפנים וגאוני ספרד ראיתי שפרשו מתוך שהגפנים חשובים יותר וכמו שאמרו באחד שאמר לאריסו כשהיו דקלים מפסידין את הגפנים למחר אייתי לי מקורייהו וקשה לי בפירושם ואדרבה היה לנו לומר כל המוכר בעין יפה מוכר וגדולי המחברים ראיתי נוטים לדעת זה ולפרש שהדקלים חשובים יותר והוא שאמרו לא שייר אלא הגפנים שהמוכר בעין יפה מוכר אלא שמ\"מ שטת התלמוד מוכחת שהגפנים חשובים יותר ואין הטעם בכאן אלא שהגפנים יותר בכלל אילן כמו שביארנו שהדקלים יש להם שם מיוחד ביותר:",
                "<b>היו</b> שם אילנות גדולים וקטנים לא כיון אלא לשייר את הגדולים אבל הקטנים הרי הם מכורים בכלל הקרקע ומהו שיעור גדלן וקטנן לענין זה אם הם דקלים שדרכן לעלות בהם בחבל כל שהוא גבוה עד שאין עולין לו אלא בחבל הרי הוא בכלל השיור וכל שהוא נמוך עד שאין צורך לעלות לו בחבל נמכר בכלל הקרקע ואם שאר אילנות הם שאף גבוהים שבהם אין דרכן לעלות בהם בחבל כל שהוא נמוך עד שהעול כובשו ר\"ל שצמד הבקר העובר תחתיו עם העול שעל כתפו מגיע לאילן בעול שעל כתפו ומוליך ענפיו אין זה שיור וכל שגבוה עד שאין העול כובשו הרי זה שיור ומ\"מ אם לא היו שם אלא אלו הנמוכים הרי זה שיור שאם לא כן מה שייר:"
            ],
            [
                "<b>כבר</b> ביארנו במשנה שהמוכר את השדה לא מכר חרוב המורכב וסדן השקמה מעתה מכר לו שדה והתנה לו חוץ מחרוב פלוני והוא מן המורכבין או חוץ מסדן פלני מכיון שלא היה צריך להתנות והתנה לא על החרוב התנה אלא ששייר מן השדה כשיעור דמי אותו חרוב וכן הדין במי שאמר שדה זו אני מוכר לך חוץ משדה פלני הואיל ואותו שדה פלני לא היה צריך לו לשיירו שהרי לא היה בכלל המכר לא על אותו שדה התנה אלא שאומרים ששייר בגוף השדה כשיעור דמי אותו שדה ומעתה רואין אם יש בשדה הנמכר תשעת קבין אחר שנשתיירו דמי אותו שדה או דמי אותו חרוב המקח קיים ואם לאו מקחו בטל שהרי שדה מכר ופחות מתשעת קבין אינו שדה ומעתה אם היו שם חרובין אחרים מורכבים אתה למד שלא קנאם שאלו היה מכוין לשיור החרוב היה ראוי לומר מכיון שזהו ששייר גלה בדעתו שהאחרים בכלל המכר אבל מכיון שביארנו שלא כיון לשיור החרוב כל שכן שאין ממנו גלוי דעת אצל האחרים וכן הדין אם אמר חוץ מחצי חרוב פלני והוא מורכב או חוץ מחצי סדן פלני שלא קנה לא שאר חרובין ולא אף את החצי האחר שבחרוב זה שלא כיון אלא לשייר בגוף השדה כשיעור דמי חצי החרוב או חצי הסדן:",
                "<b>יש</b> שואלין מפני מה אתה אומר שבגוף הקרקע שייר ושמא לא כיון אלא לשייר לו דרך ותירצו בה שאלו כן היה לו לומר חוץ מן החרובין ומ\"מ יראה מדבריהם שאם לא היה שם אלא הוא שאין אומרין שבגוף הקרקע שייר אלא שלא נתכוון אלא לדרך ומ\"מ יראה לי שאין דרך אלא למשייר דברים שאי אפשר לו להעתיקם משם כגון בור ושובך וגת וכן נראה מלשון המשנה שלא הוזכר ענין דרך אלא על אלו ודוקא בדרך זה ר\"ל שנשתייר הדבר מאליו ולא נכלל בכלל המכר אבל כל ששיירו בפירוש הן מכר אילן ושייר קרקע הן מכר קרקע ושייר אילן יש לו דרך כמו שיתבאר בפרק הספינה ומ\"מ חכמי הצרפתים נוטים לדעת שלישית לומר שלשון זה אין ממנו שיור לגוף הקרקע כלל אלא שלדרך הוא מתכוין ואין גורסין בכאן אלא לדמי וגירסא שלהם היא אלא לא קני:",
                "<b>וגדולי</b> הפוסקים והמחברים לא הביאו שמועה זו בחבוריהם ונראה שדעתם שאין דבור זה מעלה ומוריד כלל לא לדרך ולא לשיור גוף הקרקע ולא לגלוי דעת של הקנאת האחרים וכן הדברים נראין לי שאם משום דרך אין דרך אלא למה שאי אפשר להעתיקו משם כמו שביארנו ואי משום הקנאת שאר חרובין אין דבור הבא להועיל לעצמו מזיק לו ואין המוסיף בביאור גורע בדינו ואם משום שיור גוף קרקע כל שמכוין לשייר אינו משייר דרך חידה ומשל אלא ודאי אין דבור זה מעלה ומוריד כלל ומ\"מ לדעת ראשון כתבו גאוני ספרד שאם אמר ולא שיירתי במכירת שדה זו כלום ואמר חוץ מחרוב פלוני הואיל ועל כרחנו אין כאן שיור בגוף הקרקע יש בו מיהא גלוי הדעת לשאר חרובין וכלם מכורים:",
                "<b>כבר</b> ידעת שהמפקיד אצל חברו ונגנבו או נאנסו פטור ובשבועה ר\"ל שבועת התורה בנקיטת חפץ ודין זה אף במפקיד בשטר הוא וכן ידעת שהמפקיד לחברו בעדים ואמר החזרתי נאמן בלא שבועה ר\"ל אלא היסת ואין צריך לומר שלא בעדים הא בשטר אינו נאמן בהחזרתי מצד עצמה של טענת החזרתי שהרי הוא אומר לו אם כן שטרך בידי מאי בעי ומ\"מ צריך שתדע שאע\"פ שאינו נאמן בטענת החזרתי מצד עצמה נאמן הוא בה מתוך שיכול לומר נאנסו ומעתה דוקא בשבועת התורה בנקיטת חפץ דלא עדיפא מטענת נאנסו עצמה שהיא באה מכחה וזה שאמרו במסכת שבועות המפקיד אצל חברו בעדים אין צריך להחזיר לו בעדים והמפקיד אצל חברו בשטר צריך להחזיר לו בשטר פירושו לענין שבועה ר\"ל שבעדים נאמן בלא שבועת התורה ובשטר צריך שבועת התורה:",
                "<b>הרי</b> שאמר הנפקד החזרתי ורצה המפקיד להשביעו ואמר לו הנפקד השבע אתה וטול יש אומרים שהוא רשאי לומר כן כדין שאר שטרות שכל שהלוה אומר פרוע נשבע התובע ואע\"פ ששבועת התורה אינה מתהפכת וזו שבועת התורה היא שהרי מדין נאנסו היא יוצאה מה שאין כן בשבועת שטר חוב שאינה אלא מדרבנן אף זו מדרבנן הוא שהרי אין שבועה מן התורה אלא בנאנסו ומן הדין לא היה לנו להאמינו בהחזרתי אלא מתוך שאם רצה אמר נאנסו וכל דין מגו מדברי סופרים הוא ויש חולקים לומר שאינו יכול להפכה אלא הרי זה אומר או השבע או החזיר:"
            ],
            [
                "<b>כבר</b> ביארנו בגמ' מציעא שכל שמוסר לחברו מעות או מיני סחורות להתעסק נעשה חצי העסק מלוה אצל המקבל להתחייב באונסיו וחציה פקדון ומתוך כך התקינו שלא להתעסק במחצה שכר ומחצה הפסד שאם כן הרי הוא מתעסק בחצי של פקדון בשכר המלוה אלא שוותר בעל הממון למקבל להוסיף בשכר או לפחות בהפסד כגון שיטול שני שלשי שכר או לא יקבל אלא שליש בהפסד או פחות או יתר ומ\"מ יוסיף לו בשכר כמה שירצה אין בה אלא חצי העסק לדין מלוה והחצי האחר לדין פקדון להתחייב או להפטר באונסיה מעתה שטר כיס היוצא על היתומים ר\"ל שהוציא ראובן שטר על היתומים שמסר מעות לאביהם בתורת התעסקות הרי זה נשבע שכל הבא ליפרע מן היתומים אינו נפרע אלא בשבועה וגובה מחצה של מלוה אבל מחצה שהיא פקדון אינו גובה אפילו בשבועה מאחר שאלו היה אביהם קיים היה יכול לטעון בה החזרתי אף אנו טוענין ליורש אע\"פ שטענת חזרה של אביהם אינו נאמן בה אלא במתוך שאלו אמר נאנסו נאמן הואיל ומ\"מ נאמן הוא בכך אף אנו טוענין ליורש ושמא תאמר והלא אביהם לא היה נאמן אלא בשבועה ונמצאו יתומים אלו מחוייבים שבועה שאין יכולים לישבע ואם תאמר מפני שאין זו שבועת התורה שהרי כל עצמה אינה אלא מטעם מגו מ\"מ דרבנן כעין דאורייתא היא ועוד שהרי כל שכן הוא שאם בטענת נאנסו שהיא שבועת התורה אתה דן את היתום במחוייב שבועה שאינו יכול לה כל שכן בשבועה הבאה מחמתה אלא פירשו הגאונים שלא נאמר דין מחוייב שבועה שאין יכול לישבע אלא בטענה רעועה כגון נסכא דר' אבא וכגון חמשין ידענא חמשין לא ידענא וכגון בשניהם חשודים שחזרה שבועה למחוייב לה ואינו יכול לישבע אבל יתומים אין ריעות טענה אצלם וכל שהיתה אצל אביהם טענה חזקה ובלא ריעות טוענין אותה אצל היורש ויפה כחו בה שאין שבועה אצלם הואיל ואין יודעין את הדבר והוא מה שאמרו שבועת י\"י תהיה בין שניהם ולא בין היורשים:",
                "<b>יראה</b> מסוגיא זו שכל שנתברר שלא הוחזר אין טוענין ליורש טענת נאנסו שאם כן כשאמרו דייני גולה נשבע וגובה וגובה כלו מפני שהיו סוברים שאף אביהם לא היה נאמן בהחזרתי הואיל ופקדון בשטר הוא וא\"כ היה לנו לטעון ליורש טענת נאנסו ושמא תאמר ומאיזה טעם אנו דנין כן ומאחר שטוענין ליורש כל מה שהיה אביהם יכול לטעון היאך אין טוענין להיות טענת נאנסו וודאי אביהם היה נאמן בה ואם משום מחוייב שבועה וכו' כבר ביארנו שאינה בדין זה חכמי הדורות פירשו הטעם בענין זה שאלו נאנסו רגלים לדבר שהנפקד היה מפרסם את הדבר ומודיעו לעדים וכל שלא עשה כן אין טוענין ממנה ליורש אבל חזרה סומך הוא בה על אמונת המפקיד ואינו מפרסם וחכמי הראשונים שבקטאלונייאה מוסיפים בשטה זו שכל דבר שאינו מצוי ושהוא רחוק מן הדעת אין טוענין אותו ליורש ומביאין ראיה ממה שאמר פרק הכותב ההוא דאפקיד כסא דכספא בי חסא שכיב חסא ולא פקיד אתא לקמיה דר' אמי אמר ידענא ביה בחסא דלא אמיד והרי אלו היה חסא קיים היה יכול לטעון לקוח הוא בידי ומתוך שאינו אמיד אין טוענין ממנה ליורש ומ\"מ יש חולקין לומר שאף אם היה חסא קיים כל שראה בידו ואינו אמיד אינו נאמן בטענת מקח ולהם ראיה בפרק איזהו נשך בשמועת זוזי דיתמי במה שאמרו בה אבל מאני לא דילמא פקדון נינהו ואתי מריהו ויהיב סימנא ושקיל ודבר זה הם שואלין בה אם הוא אמיד מאיזה טעם בא נותן הסימן ונוטל אלא בשאינו אמיד ואע\"פ שהוא קיים הרי זה נוטלם וא\"ת שכונתו לומר שמא ימות הנפקד ויבא זה ויטול מן היתומים ומה מיתה מפקעת בדין זה והלא הוא מוסרן לבית דין בחזקת שלו אלא שמע מינה כל שראה ואינו אמיד אף הוא אינו נאמן בטענת מקח וכסא דבי חסא ענינו בראה וכמו שאמרו בה ועוד הא קא יהיב סימנא שאם לא ראה אף הם היו נאמנים מטענת חזרה או כפירת הדבר מעיקרו ומ\"מ לדעתנו אין מזו סתירה שיש לנו לחוש מ\"מ שהפקידו בעדים וכל שהפקיד בעדים אינו נאמן בטענת מקח ואפילו אמיד וכן שמא דברים העשויים להשאיל ולהשכיר הם שאין בהם טענת מקח ומ\"מ גדולי המפרשים כתבו בזו שנאמנין הם אף בטענת נאנסו ושמועה זו ביתומים גדולים היא שנויה שהיו גדולים בשעת מיתה שאם בקטנים הרי אין נזקקים לנכסיהם אלא בגדולים וטוענין שאמר להם שהחזיר ומעתה אף הם מודים לא שנאנסו ולא יראה כן שסתם יתומים בקטנים הוא נאמר יותר מבגדולים ואם מפני שאין נזקקים לנכסיהם פירשוה בקטנים בשעת מיתה וגדלו בשעת טענה:",
                "<b>זה</b> שביארנו שחצי של פקדון אינו גובה אפילו בשבועה פירשו גאוני הראשונים בשאין העסק בעין ולא דבר הבא מחמתו הא כל שהוא בדרך זה גובה וכעין מה שאמרו בפרק המקבל שאין מלוה זו נעשית מטלטלין אצל בניו אלא כל שהוא בעין או ידוע בו שבא מחמתו נוטל את הכל אף בלא שבועה:"
            ],
            [
                "<b>המשנה</b> השמינית והכונה לבאר בה ענין החלק השמיני והוא שאמר במה דברים אמורים במוכר אבל בנותן נתן את כלן האחים שחלקו זכו בשדה זכו בכלן המחזיק בנכסי הגר זכה בשדה זכה בכולן המקדיש את השדה [הקדיש את כולה ר\"ש אומר המקדיש את השדה] לא הקדיש אלא חרוב המורכב וסדן השקמה אמר הר\"ם ואמרו בנותן מתנה שנותן את כלם לפי שהוא עיקר אצלנו נותן בעין יפה נותן ואפילו לחכמים שאומרים מוכר בעין רעה הוא מוכר ויש לו דרך לפי שהלוקח היה לו לבאר מה שהוא לוקח אבל מי שמקבל המתנה בשת הוא לו לומר לו באר מה שאתה נותן לי ונתבאר גם כן כי נכסי הגר שמת ואין לו יורשין הפקר וכל הקודם בהם זכה כלומר שקדם והחזיק בהם ופירש דברי ר' שמעון המקדיש את השדה לא הקדיש את הקרקע אלא חירוב המורכב והוא שכבר הוא עושה פירות וסדן השקמה אבל אבנים של שדה שאינם לצרכה וכיוצא בהם אין מוקדשין:",
                "<b>אמר</b> המאירי במה דברים אמורים במוכר כלומר כל אלו שאמרנו שלא נמכרו בכלל המכר הן בבית הן בחצר הן בבית הבד הן בבית המרחץ הן בעיר הן בשדה דוקא במוכר מפני שהיה לו ללוקח לפרש וכל שלא פירש הפסיד אבל הנותן מתנה קנה המקבל את הכל בכלל וכן האחים שחלקו זכה בשדה זכה בכלן וכן בבית וחצר וכן בכלן וכן המחזיק בנכסי הגר זכה בשדה זכה בכל וכן המקדיש את השדה הקדיש את הכל ור' שמעון חולק במקדיש שלא הקדיש אלא חירוב המורכב וסדן השקמה והלכה כתנא קמא וגאוני ספרד כתבו שאף במוכר לא נאמרו דברים אלו אלא במקום שאין בו לדברים אלו מנהג ידוע אבל במקום שיש שם מנהג קבוע על ענינים אלו הכל הולך אחר המנהג בין ביציע בין בחדר שלפנים הימנו וכיוצא באלו:",
                "<b>זהו ביאור המשנה וכלה על הצד שכתבנוה הלכה היא ודברים שנכנסו תחתיה בגמרא אלו הם:</b>",
                "<b>מי</b> שהקנה לחברו בית במתנה וסיים לו את מצריה והזכיר בלשונו בית שיש בו אורך ורחב בכדי החזקת מאה חביות ונמצא אותו הממוצר שהוא מחזיק מאה ועשרים מכיון שזהו הממוצר אין אומרים ששייר בבית החזקת עשרים חביות אלא הכל נתון שהנותן בעין יפה נותן ולא פיחת השיעור אלא כאדם שאומר לפחות הוא מחזיק כך וכך וכן אם הקנה לו בית בבתיו מחזיק מאה חביות ולא נמצא בבתיו מחזיק פחות ממאה ועשרים קנה זה שהוא מחזיק מאה ועשרים ואין אומרים שאין בדבריו כלום הואיל ואין לו בית מחזיק מאה ומ\"מ דוקא במתנה אבל במכר הרי הוא משייר שיעור התוספת ואף במתנה יראה שהדין כן בכדי שהדעת טועה כגון מאה במאה ועשרים אבל במה שאין הדעת טועה יראה שאינו מקנה אלא כשיעור החזקת מאה ומ\"מ יראה לי דוקא בדרך זה שיש בכלל מאתים מנה והרי זה מחזיק מאה מ\"מ ויש לומר בו לא דק ולחומרא דנפשיה לא דק אבל אם אמר בית שאינו מחזיק אלא מאה חביות אין נותנין לו אלא כשיעור מאה:",
                "<b>יתבאר</b> בפרק הספינה שהקונה אילן אחד בתוך שדה חברו לא קנה קרקע כלל וכן בשנים מ\"מ אם מכר קרקע ושייר אילנות לפניו קנה קרקע אף באחד ואע\"פ שהמוכר בעין יפה מוכר בזו מצד שהאילנות מכחישין את הקרקע מתירא הוא שמא ישתדל הלה בעקירתם ומשייר מקום קרקעם לעולם וכן שכל שמשייר לעצמו בפירוש בעין יפה משייר:",
                "<b>ולענין</b> דרך יראה לי שכל שמוכר בפירוש איזה דבר או משיירו לעצמו יש לו דרך ולא נאמר שאין לו דרך אלא במה שנשתייר מאליו ולא נכלל בכלל המכר ואע\"פ שבמכרן לאחר אמרו חכמים צריך ליקח לו דרך מ\"מ לדעת ר' עקיבא שהלכה כמותו יש לדון כדברינו ומ\"מ יש לדון שהדרך כקרקע וכל שיש לו קרקע יש לו דרך וכל שאין לו קרקע אין לו דרך אא\"כ התנה בפירוש:"
            ],
            [],
            [
                "<b>המקדיש</b> אילן אחד או שנים לא הקדיש אלא האילנות ונפדין בשווין הקדיש שלשה אילנות במפזר אלא שהם בשדה אחת הוקדשו עם הקרקע הצריך להם הקדיש שישה אילנות ממטע עשרה לבית סאה הואיל והשרשים נוגעים זה בזה הקדיש כל הקרקע שביניהם וכן כל האילנות שביניהם וכשהוא פודה פודה הקרקע לפי שיעור הקרקע והאילנות בשוויין היו נטועין ליתר ממטע עשרה לבית סאה או בפחות לא הקדיש את הקרקע וטעם הדבר שבפחות מכן הואיל ולעקור הם עומדים אין כונתו להקדיש הקרקע כלל וכן ליתר מזה הואיל ומפזרים הם לא כיון אלא לקרקע הצריך להם וכן אם הקדיש את האילנות בזה אחר זה לא הקדיש את הקרקע כלל וכשהוא פודן פודן בשווייהן הקדיש את האילנות ואח\"כ הקדיש את הקרקע פודה את האילנות בשווייהן והקרקע לפי מדתו אבל אם הקדיש את הקרקע הוקדשו האילנות כמו שביארנו במשנה והם נפדים על גב קרקע ואינו צריך לפדותן בפני עצמן וגדולי המחברים כתבו שצריך לפדותן בפני עצמן ונראה שהוציאוה מסוגיא שבמסכת ערכין פרק יש בערכין לדעת רב הונא ומ\"מ מדברי רב פפא שהוזכרו באותה סוגיא נראה כמו שכתבנו ועוד ראיה לדברינו שאם לא כן מה הוצרך ללמדנו בהקדיש אילנות תחלה ואח\"כ הקדיש קרקע שפודה אילנות לעצמן וקרקע בפני עצמו:"
            ],
            [
                "<b>שדה</b> אחזה פדיונו לשיעור בית זרע חומר שעורים בחמשים שקל כסף ושדה מקנה נפדה בשוויו לקח שדה מאביו או מאחד שהוא ראוי לירשו והקדישה כשפודה אותה בחיי אביו הואיל ובשעת פדיון לא היתה ראויה לו עדין הרי זו כשדה מקנה הא אם פדאה אחר מות אביו אע\"פ שהקדישה בחייו הרי היא כשדה אחזה שנאמר ואם משדה מקנתו אשר לא משדה אחזתו שדה שאינה ראויה להיות שדה אחזה יצאתה זו שראויה לו לירשה:",
                "<b>חירוב</b> המורכב וסדן השקמה יש עליהם תורת קרקע ותורת אילן תורת אילן שאם מכר או הקדיש שני אילנות ואחד מהם יש לו קרקע כדין שלש אילנות ותורת קרקע שאינו נמכר על גב קרקע ויש אומרים לענין תורת אילן ולענין הקדש שאף בשנים יש לו קרקע ולא הוצרכה אלא לענין מכר ולא יראה כן:",
                "<b>עומר</b> שיש בו סאתים תורת עומר עליו ותורת גדיש עליו תורת גדיש עליו שאם שכחו אינו שכחה שנאמר ושכחת עומר ולא גדיש וכל שיש בו סאתים גדיש הוא ותורת עומר עליו ששני עמרים שכחה שלש אינן שכחה ואם שכח שני עמרים וזה הרי זה מצטרף עמהם לשלשה ואינן שכחה:",
                "<b>ונשלם</b> פרק ת\"ל:"
            ],
            [
                "<b>המוכר</b> את הספינה וכו' כבר ביארנו בראש המסכתא על חלק רביעי ממנה שהוא סובב לבאר עניני המכירות ודיניהן מה שנכלל בכלל המכר ומה שלא נכלל בו וכן דרכי המכירה במטלטלין במה נקנין ובמה אין נקנין ואם נמצא בענינים אלו טעות או הפסד מה דינו ושכל ענינים אלו מתבארים בארבעה פרקים והם הבית והספינה והפירות ובית כור וביארנו בפרק הבית שהיתה הכונה לבאר בו מה שנכלל במכר הקרקעות ואמנם כונת זה הפרק להשלים בו ענין זה החלק והוא לבאר במכירת קצת המטלטלין מהו נמכר עמהם ומהו שאינו נכלל עמהם ויתחיל אח\"כ בחלקים אחרים שבדיני המכירות ועל זה הצד יחלקו עניני הפרק לחמשה חלקים הראשון להשלמת ביאור החלק שקדם ר\"ל לבאר במכירת המטלטלין מה שנכלל במכר ומה שאינו נכלל בו ויתגלגל בחלק זה קונה אילנות בקרקע של חברו בכמה מהם קונה קרקע עד שבפחות מהם לא יהא קונה קרקע השני כשנמצא טעות במכירה על איזה צד יכולים שניהם לחזור ועל איזה צד אין רשות לחזור אלא לאחד מהם ועל איזה צד אין רשות לחזור אף לאחד מהם השלישי במכירת הפירות איזה גמר קנייתן שמאותה שעה ואילך לא יהא יכול לחזור בו הרביעי באונס הבא לסחורה או לכלים שהעמידוה בהם מאימתי הם ברשות בעל הכלי שלא להתחייב עוד אחר באונסיהן והחמישי בדברים הראויים לעשות לחנוני בעניני מכירתו מצד נאמנות ומצד מכירה בעין יפה זהו שרש הפרק דרך כלל אלא שיבאו בה דברים על ידי גלגול כמשפט סוגית התלמוד כמו שביארנו:",
                "<b>והמשנה</b> הראשונה ממנו תכוין להתחיל בביאור החלק הראשון והוא שאמר המוכר את הספינה מכר את התורן מכר את הנס ואת העוגין ואת כל המנהיגים אותה אבל לא מכר את העבדים ואת המרצופין ולא את האנתיקי ובזמן שאמר לו היא וכל מה שבתוכה הרי כולם מכורין אמר הר\"ם התורן הוא עץ גבוה שתולין עליה הנס והנס בלשון גמרא וילון ובלשון הפסוק קלע וכן בערב קלאח עוגין הברזלים שקושרין אותם בחבלים ומשליכין אותם בים כדי להעמיד הספינה מנהיגים אלו המשוטות ומרצופין אמתחות שנושאין בהם הסחורות בספינות יש מהם עשויים משער או מנעורת הפשתן או מעורות או מעץ אנטיקי הסחורות עצמן שנושאין בספינה:",
                "<b>אמר</b> המאירי המוכר את הספינה מכר את התורן והוא העץ הגבוה שתולין בו הנס וכן מכר את הנס ר\"ל הוילון ואת העוגין והוא כלי הברזל שמשליכין אותן במים להעמיד הספינה וכל המנהיגים אותה ופירשו בגמ' המשוטות והם הקורות הדקות שמנהיגים בהם הספינה והטעם לאלו מפני שאי אפשר לספינה בזולתם והם מיוחדים למלאכה זו לבד אבל לא מכר את העבדים שבעל הספינה מעמיד בה להעלות הוילון ולהורידו ולסדר את המשוטות ולהנהיג את הספינה בים מפני שאין אלו מיוחדים לספינה והרוצים לירד בתוכה הרי הם יכולין לסדר את המשוטות ולהעלות את הנס ולהורידו וכן לא מכר את המרצופים והם שקים של עור להצניע שם מאכליהם ואין זה מיחוד דברים שבספינה ויש מפרשים שהם עשויים להצניע שם את הוילון ואף זה אינו מיחוד דברים שבספינה שאין סוף הענין אלא לשמירה מעולה או לנקיות ולא את האנתיקי ר\"ל הסחורה שבתוכה וזה לא היה צריך לו לומר אלא שבא ללמדנו בה מה שאמר אח\"כ שאם אמר לו היא וכל מה שבתוכה כל אלו מכורין מפני שאף הסחורה לפעמים צרך הספינה היא כדי להכבידה ובגמ' פירשו שהמוכר את הספינה מכר את האיסכלא והוא סלם קטן העומד על פתח הספינה לעלות מן הספינה הקטנה לספינה הגדולה או לירד בה מגדולה לקטנה וכן מכר את בית המים והוא בית שבספינה שבו מכנסין מים מתוקים בכלים אבל לא מכר את הביצית והיא ספינה קטנה שקושרין לספינה גדולה וכשרוצים לצאת ליבשה נכנסים לאותה קטנה שהגדולה אינה יכולה להתקרב על שפת הנהר וכן שהמלחים יורדים בה תמיד לצוד בה דגים ויש פוסקים בזו שהיא בכלל המכר אלא שגדולי הפוסקים והמחברים כתבו בזו שאינה בכלל המכר מפני שהיא דברי יחיד ושנכלל דעת זה בשטה כמו שהוזכר בפרק זה:",
                "<b>ודברים</b> אלו שאמרנו עליהם שאינן בכלל המכר כתבו חכמי הצרפתים שאם הקדיש את הספינה אף אלו אין קדושים בכללה וכן במתנה ונכסי הגר וחלוקת אחים ואין דומים לאותם השנויים בפרק הבית שהם הקרקעות או הדברים הצריכים לקרקע ובטלים במקצת אגב קרקע אבל אלו הנזכרים כאן הם מטלטלין ואין צרך בהם לספינה כלל ומפני זה הכל שוה בו וכן בכל השנויים בפרק זה והדברים נראין:",
                "<b>זהו ביאור המשנה וכלה עם מה שהוספנו בה הלכה היא ודברים שנכנסו תחתיה בגמרא אלו הן:</b>"
            ],
            [],
            [
                "<b>מה</b> שהוזכר בסוגיא זו בענין מתי מדבר שהיה ציצית בטליתם אין ממנה ראיה לחייב טליתן של מתים בציצית שמתי מדבר בחייהם קוברין את עצמן והיו בטוחים שלא למות שם ומ\"מ יש בשאר מקומות שבהגדות שמועות שמורות חיוב בכך וכן בהגדה זו במה שאמרו למטה דשדיא בה תכלתא לצדיקי לעלמא דאתי אלא שאפשר לפרש את כלם וכבר רמזנו על ענין זה בגמ' ברכות פרק מי שמתו:"
            ],
            [
                "<b>יראה</b> מסוגיא שבהגדה זו על קרמיון ופיגה שהם נהרות ומאחר שהם נהרות על כרחך מים חיים הם וכשרים למי חטאת ומעתה ראוי לשאול מה טעם אמרו במסכת סנהדרין שקרמיון ופיגה פסולין הם למי חטאת פירשו הגאונים שלא נאמר שם אלא על לשונות היוצאים מהם ומתוך שהם מים עכורין ובעלי טיט ורפש אין לשונות היוצאים מהם בכלל מים חיים כלשונות היוצאים משאר נהרות הא הם עצמם מ\"מ מים חיים הם וכשרים למי חטאת:"
            ],
            [],
            [
                "<b>הספינה</b> גמר קנין שלה שמאותה שעה ואילך לא יהא מוכר או לוקח יכול לחזור בו הוא משעת מסירה שהספינה מתוך גסותה וכבדותה אין הגבהה או משיכה נוחות בה ומפני זה תקנו בה שתהא נקנית במסירה וכן הדין בתיבות הגדולות וכיוצא בהן וענין מסירה יש מצריכין בה שימסרנה המוכר ללוקח מיד ליד ומביאין ראיה משמועת מוסירה שבמציעא ועיקר הדברים שאף אחיזת הלוקח במצות המוכר מספקת בה וכמו שאמרו אחזה בטלפה בד\"א בשלא הזכיר לו המוכר שום הקנאה פרטית אלא שאמר לו לך חזק וקני אבל אם אמר לו לך משוך וקני הרי הקפיד שלא להקנותה אלא במשיכה שכל כיוצא בזה קפידא היא ואינה נקנית אלא במשיכה ומאחר שאינה נקנית אלא במשיכה צריך שתהא בסימטא או שימשכנה מרשות הרבים לסימטא שהמשיכה ברשות הרבים ובחצר שאינה של שניהם אינה קונה אלא בסימטא או חצר של שניהם או שימשכנה מרשות הרבים לאלו וכל שכן מרשות הרבים ורשותו אבל המסירה קונה ברשות הרבים ובחצר שאינה של שניהם ואין צריך לומר בסימטא ובחצר של שניהם ואע\"פ שקצת קדמונינו כתבוה בחלוף אין דבריהם נראין הא ברשות מוכר מיהא אינה קונה וכן מאחר שאינה נקנית אלא במשיכה אינה נקנית עד שימשכנה כלה ר\"ל שתעקר כלה ממקומה עד שיונח קצה אחרון במקום שהיה בו הראשון ונמצא שכל שקונה בפניו שאינו צריך לומר לו לך חזק וקני ולא לך משוך וקני קונה באיזה מהם שירצה אלא שכל שגלה דעתו להקנותה במשיכה לא קנאה אלא במקום הראוי לה:",
                "<b>בהמה</b> בין גסה בין דקה נקנית במשיכה ולא במסירה וכיצד משיכתה לא סוף דבר שאחז בה ומשכה או שרכב עליה והנהיגה אלא אפילו הכישה במקל ורצתה לפניו אפילו קורא לה והיא באה הואיל ומחמת קולו נעקרה ממקומה כיון שעקרה יד ורגל קנאה ואין אנו צריכין למשיכת כלה שמאחר שעקרה יד ורגל עקירת כלה מצויה והרי היא כאלו נעקרה ומ\"מ דוקא שמשך בפני הבעלים ואם אמר לו לך משוך וקני אף שלא בפני הבעלים קנה ויראה בכלם שאם הזכיר הקנין הגבוה כגון שאמר לך הגבה וקני קפידא היא הא כל שהזכיר לו קנין שפל כגון דבר שקניינו בהגבהה שאמר לו לך משוך או דבר הראוי למשיכה שאמר לך אחוז בה בתורת מסירה וקנה יראה לי שלא קנה וגדולי עולם חולקין בזו וכותבין ההפך דרך הנחה פשוטה ובלא שום מחלקת ואיני רואה דבריהם כלל ומהיכן נתן רשות להדיוטות להפקיע דין הקנינים ואלו התנה להקנות בלא שום הקנאה כלום הוא ואם הועיל בהזכירו קנין גבוה והדין נותן שקפיד הוא על שלו שלא ליגמר קנינו אלא בכך אבל להפקיע את הקנין אין בידו בשום פנים:",
                "<b>זה</b> שכתבנו שהמסירה קונה ברשות הרבים ובחצר שאינה של שניהם והמשיכה אינו קונה אלא בסימטא ובחצר של שניהם כבר למדת מדברינו שדעתנו בה שכל שדינו במשיכה כגון בהמה בין גסה בין דקה אינה נקנית בשום מקום אלא במשיכה וכשנקנית במשיכה אינה נקנית אלא בסימטא או חצר של שניהם ויש מפרשים שפירוש הדברים שהבהמה לא נאמר בה שאינה נקנית במשיכה אלא כשהיא במקום הראוי למשיכה כגון סימטא וחברותיה הא אם היתה ברשות הרבים נקנית במסירה אם אמר לו לך חזיק וקני ומביא ראיה לדבריו משמועת מוסרה האמורה בפרק שנים אוחזין וכשתעיין במה שפסקנו אין ממנה ראיה כלל וכן יש אומרים שכמו שהמשיכה אנו אומרים עליה שאינה קונה אלא במה שאמור עליה והוא סימטא וחצר של שניהם כך המסירה אינה קונה אלא במה שאמור עליה והוא רשות הרבים וחצר שאינה של שניהם אבל סימטא וחצר של שניהם הואיל ומקום משיכה הם אף הספינה אינה נקנית בהם אלא במשיכה ואף גדולי המחברים כתבוה כן ועל דרך האמת לשון השמועה מוכחת כדבריהם שאם כדברינו היה לו לומר מסירה קונה וכו' אבל משיכה אינה קונה אלא וכו' ומ\"מ הדעת מכרעת כדברינו לא אמרו במסירה שקונה אלא מתוך כבדות הדבר שאמרו עליו שנקנה במסירה כגון ספינה ואף ברשות הרבים קונה וכל שכן בסימטא כמו שכתבנו למעלה וכל שכן שהמשיכה קונה בה שהרי היא קנייה מעולה יותר מן המסירה וכן מועיל שכירות מקומה כדין שאר מטלטלין שנקנין בשוכר את מקומו ואין צרך עוד למשיכה והגבהה ומסירה ויש אומרין כן אף בשואל וכמו שאמרו גבי גט דאושלה מקום בחצרו אלא שהשאלה צריך שיחזיק הואיל ואינו נותן דמים והשוכר קנאה בדמי השכירות:",
                "<b>אע\"פ</b> שקניות אלו שהזכרנו יש להם יחוד מקומות שבקצת מקומות קונין ובקצת מקומות אין קונין ההגבהה מ\"מ היא הקנייה המעלה שבכלן וקונה בכל מקום וכל שהוא בר הגבהה אינה נקנה אלא בהגבהה ונמצא סדרן של קניות כל שהוא קל להגביה צריך הגבהה וכל שאינו עשוי להגביה אלא שעשוי למשוך נקנה במשיכה וכל שאף משיכתו כבדה ביותר נקנה במסירה וכל שהוא בקנייה קלה שקנה בגדולה כל שכן שקנה הא כל שהוא בדין הגדולה אינו קונה בקלה וכל שהוא בקלה שהזכיר לו המוכר את הגדולה לא קנה לדעתנו אלא באותה שהזכיר כמו שכתבנו ומלבד קניות אלו שהזכרנו נקנין המטלטלין בשכירות מקום ובאגב קרקע ובכליו של לוקח במקומות ידועים כמו שיתבאר וכן המחליפים מטלטלין זה לזה נקנה האחד במשיכת חברו וכן כל המטלטלין נקנין במעין קניה זו ר\"ל בחליפין והוא קנין סודר חוץ מן המטבע אבל אין נקנין בשטר ר\"ל שאם כתב לו בשטר מטלטלין אלו קנויים לך בלא שום קנין סודר אין זה כלום וכן אין נקנין בכסף מגזרת נשרפו חטיך וכו' וכל שכן שאין נקנין בחזקה יראה ממה שכתבנו שהגדיים הקטנים שדרכן להגביהן אין נקנין אלא בהגבהה וכל שכן אווזים ותרנגלים וכיוצא באלו וקצת חכמי הצרפתים מבלבלים את הדברים לומר שהמסירה חשובה מן המשיכה ואין הדברים כלום ואע\"פ שסתירתם מבוארת בנפשה הרי אמרו על המסירה לא קנה עד שימשוך:",
                "<b>זה</b> שכתבנו ששכירות מקום קונה לענין קניית מה שבתוכו לא סוף דבר שהשכירו והקנהו לו על דעת כן אלא אף אם לא השכירו על דעת כן כיון שיש לו רשות להשתמש שם ולהעמיד שם כליו הרי הוא כרשותו לענין זה:",
                "<b>כבר</b> ביארנו בבהמה הנקנית במשיכה שאין צריך במשיכתה אלא לעקירת יד ורגל אבל ספינה צריך למשיכת כלה מעתה שאר כלים יראה שדינן כספינה וכל שהם ראויים למשיכה ולא להגבהה קונין במשיכת כלן ומעתה יש לתמוה על גדולי המחברים שכתבו שכל שהוציא מקצת החפץ מרשות הרבים קנה וכבר הגיהום גדולי המפרשים:"
            ],
            [
                "<b>זה</b> שביארנו במשיכה והגבהה ומסירה שקונות במטלטלין כל אחת כדינה דוקא בדבר שגופו ממון אבל המוכר שטר חוב לחברו אין לו שום קנייה מן התורה שהרי הוא מוכר הראייה ואין הראיה נקנית ומ\"מ מדברי סופרים שהוא נקנה בכתיבה ומסירה ר\"ל שימסור לו השטר ויכתוב לו שטר מכר עליה וצריך שיכתוב לו שיקנה השטר וכל שעבוד שבו ואם לא כתב לו כן לא קנה אלא הנייר לצור על פי צלוחיתו ולמדת שהמסירה לבדה או הכתיבה לבדה אין קונין בה עד שיהו שניהם ר\"ל כתיבה ומסירה ויראה בזו דוקא במסירה מיד ליד:",
                "<b>זה</b> שביארנו שהמסירה לבדה אינה קונה פירשו הטעם בסוגיא זו מפני שהשטר אינו אלא דברים ואף המסירה כן ומילי במילי לא מקנין ויש לשאול אם כן אף השטר שהוא חוזר ועושה לו מילי והיאך קונה בה תירצו שמאחר שהשטר בא להקנאה אינו נקרא מילי לענין אותו דבר למדת מ\"מ שכל שכתב ומסר קנה ומ\"מ יש אומרים שאעפ\"כ אם רצה הלוה לומר לאו בעל דברים דידי את רשאי עד שיכתוב לו לשון הרשאה ויש אומרים שאם היה בשטר החוב לו ולבאים מכחו אינו רשאי לומר כן וכמו שאמרו בתוספתא באים מכחו אלו לקוחות:",
                "<b>יש</b> פוסקים שהשטר נקנה במסירה ואין צריך כתיבה ומביא ראיה ממה שאמרו בפרק גט פשוט אותיות נקנות במסירה עד שנחלקו עליה אביי ורבא שלדעת אביי צריך להביא ראיה ר\"ל ראייה שמסרה לו ואינו נאמן בלקוח הוא בידי ולדעת רבא נאמן ואין צריך להביא ראיה הא מ\"מ שוים הם שאם הביא ראיה קנה במסירה בלא כתיבה עד שתירצו רבים דרך פשרה שאין נקנות במסירה אא\"כ שמו של לוקח כשמו של מוכר שמכיון שמסרה לו הרי שמו כשם מי שמכרה וזו שבפרק גט פשוט ענינה בדרך זה שהרי בשני יוסף בן שמעון נאמרה ועיקר הדברים שלא נחלקו על דעת עצמם אלא על דעת האומר אותיות נקנות במסירה והראיה שהרי ביבמות פרק האשה שלום אמרוה בהפך שלדעת רבא אין אותיות נקנות במסירה ואפילו בשמותיהם שוים ולדעת אביי נקנות ושמא תאמר היאך נחלקו על דעת שאינו כהלכה תדע שיש ללמוד ממנה לענין מתנת שכיב מרע שאינו צריך כתיבה שאם טען זה שהשטר יוצא מתחת ידו במתנת שכיב מרע נתנה לי לדעת אביי צריך ראיה ולא לדעת רבא ושמא תאמר והלא אף מסירה אינו צריך מ\"מ צריך הוא להביא ראיה שהשכיב מרע צוה למסרה לו והלכה כרבא ואינו צריך להביא ראיה על מסירת השטר לידו וכן בקנאה בכתיבה ומסירה אינו צריך להביא ראיה על המסירה ומ\"מ דוקא לענין קנייתו אם רצה המקנה לערער עליו הא לענין תביעתו צריך ראיה על זה שאף הנתבע אומר לו איני מאמין שבעל השטר מסרו לך וכן דעת גדולי המחברים ומ\"מ יש מפרשים שאף לענין קניה צריך ראיה ולא אמרה רבא אלא לדעת האומר אותיות נקנות במסירה וראיה לדבר ממה שאמרו בגמ' סנהדרין פרק בורר ההיא אתתא דנפק שטרא מתותי ידה ואמרה ידענא ביה בהאי שטרא דפריעא הוא הימנה רב נחמן ואמר ליה רבא כמאן כר' דאמר אותיות נקנות במסירה ומגו דאי בעי אמר לקוח הוא בידי אלמא יבא עצמו היה סבור שלדעת האומר אין אותיות נקנות במסירה לא היה יכול לומר לקוח הוא בידי:",
                "<b>הביא</b> ראיה על המסירה וטען שאף כתיבה היתה כאן ושטר היה לי ואבד מקצת גאוני ספרד כתבו שטענתו טענה ומביאים ראיה מזו שבפרק גט פשוט שאע\"פ שנחלקו בשלא כהלכה מ\"מ יצא לנו ממנה שאם טען כן אינו צריך ראיה וגדולי המחברים כתבוה כן אף בלא ראית מסירה ונראה שפירשו שמועה שבפרק גט פשוט אינו צריך להביא ראיה אלא כל שטען שכתב ומסר לו נאמן לענין שאין המוכר יכול להוציאה מידו ומ\"מ יראה דעתם דוקא לענין מוכר וכגון שהלוה רוצה לפרעו הא אם אין הלוה רוצה לפרעו יכול לעכב עד שיביא ראיה שנכתב ונמסר לו וכן כתבו הם במקום אחר ואם לא כן היו דבריהם סותרים זה את זה ומ\"מ אף לענין מוכר אין הדברים נראין שאם כן לענין שמועת מלוגא דשטרי האמורה בפרק הכותב מה הועילו גדולי הפוסקים במה שפירשו בה דאמרינן לה אחוי שטרך והאמן שמחיים תפשה מתוך שהיתה יכולה לומר שטר היה לי ואבד ואע\"פ שיש צדדין לתרצה אין לדחות סוגיא פשוטה שבתלמוד מחמת דחק:"
            ],
            [
                "<b>מעתה</b> נראה ממה שכתבנו שכל שטוען על חברו שטר פלני יש לי בידך והלה טוען מכרתו לי אם הוחזקה תפישת השטר בידו לא קנאה אפילו לצור על פי צלוחית שאף גוף השטר אחר הממון הוא נגרר ואם לא הוחזקה תפישתו עד שהיה יכול לטעון לא היו דברים מעולם יראה שקנאה לצור על פי הצלוחית ויש אומרים שאף בזו לא קנאה כלל אף לצור עד ששואלים לעצמם שתאמן בכך מגו דאי בעיא קלתה האמור בפרק בורר בשמועה שהזכרנו למעלה ותרצו שאין דין מגו נאמר אלא בשהמגו מחזיק הטענה כגון זו שבפרק בורר שאותה אשה שהיה שטר זה יוצא מתחת ידה היתה טוענת פרועה היא והרי אם שרפה היה המגו כעין הטענה ששתיהן באים לבטל את השטר אבל כל שהמגו סותר את הטענה אינו כלום והרי כל שרוצה לזכות בה אפילו לצור רוצה בקיומה:",
                "<b>ויש</b> כאן שאלה אחרת והוא שיאמן לענין גוף השטר כשאר מטלטלין מתוך שהיה יכול לטעון לא היו דברים אלא שאף בזו צריך אתה לידע דין אחר והוא שכל שטוען הרבה והמגו אינו מועיל אלא למקצת טענתו אינו כלום ואם כן אחר שזה מכוין לזכות בממון ואין המגו אלא לצור בטל המגו ואם הדבר ידוע שמכרה לו ומסרו לו אלא שלא כתב קנאה לגוף השטר אבל לא לגבות בו:",
                "<b>כתב</b> ומסר ואח\"כ קבל מעותיו מן הלוה פטור הלוה שהרי אף במוכר וחזר ומחל מחול וכל שכן אם קבל הלואתו ויש אומרים בזו שהוא בדין מי שפרע אלא שיש חולקין לומר שכל דבר שהוא פטור בו אין בו דין מי שפרע יש מכריעין לומר שאם מכר שטר לחברו ומסר ולא כתב אם נפרע זה מן הלוה אין מוציאין מידו ומביאים ראיה לדבריהם ממה שאמרו בפרק נשך אי שמיט ואכיל אינו יכול לחזור בו כלומר אע\"פ שאין המכר מחוור כל שתפש הרי הוא שלו ואין מוציאין מסר לו השטר בעדים ולא כתב לו כלום אלא שקנו ממנו בקנין סודר על מכירת השטר ושעבודו ולא צוה לכתוב לו שטר על הקניה אין זה כלום וכן כתבוה גאוני ספרד ואע\"פ שסתם קנין לכתיבה עומד דוקא בדברים שעיקר קנייתם בחליפין והשטר אינו אלא לראיה ונמצא שכבר נגמר הקנין בשעת החליפין והשטר אינו אלא ולדעת הדבר אבל בזו אין קנין הסודר בו כלום שהרי הקנין אינו אלא מילי ומילי במילי לא מיקניין וכתיבת שטר זה שהם כותבים מצד הקנין אינו שטר גמר קנייה אלא שטר ראיה על הקנין והודעתו ואנו צריכים בה לשטר עשוי לגמר קנין:"
            ],
            [
                "<b>ראובן</b> שרצה ליתן או למכור שדה אחת לשמעון ואין שמעון בכאן ואמר לעדים זכו בשדה זו לפלני ר\"ל בחזקה וכתבו לו שטר על זה והלכו במצותו והחזיקו בשביל שמעון אבל לא כתבו את השטר עדין או שכתבוהו ולא בא ליד הלוקח אם רצה חוזר בשטר הואיל ולא בא עדין ליד הלוקח ואין אומרים שכבר זכה בעבורו בשטר אחר שנכתב ואינו חוזר בשדה שהרי זכו בשבילו אע\"פ שלא החזיק הוא בעצמו אחר שלא תלה קנין הודה בהגעת השטר לידו ויש לך לשאול א\"כ חזרת השטר למה אם מתנה היא אף בשטר אין בה אחריות אם במכר אף בלא שטר יש בו אחריות וכמו שאמרו המוכר שדהו בעדים גובה מנכסים משועבדים ודבר זה נאמרו בו כמה דברים יש מפרשים אותה במתנה וכגון שצוה לכתוב לו שטר באחריות וגדולי המפרשים מעמידים אותה במכר ולא אמרו המוכר שדהו בעדים גובה מנכסים משועבדים אלא בשקבל אחריות בפירוש ונותנים טעם לדבריהם שהרי לא אמרו אחריות בסתם אלא מצד טעות סופר ששכחו ולא כתבו וודאי אחריות הוזכר שם שכל שנזקק לכתוב שטר דעתו על האחריות ומזכירו אבל בעדים אלו הזכירו אחריות ודאי לא היה סומך בו בעל פה ואחר שלא נכתב ודאי הוא שלא הזכירוהו ומ\"מ טעם זה אינו שהרי בפרק שנים אוחזין פירשנו שאף אם נתברר שלא הוזכר שם אחריות דנין בו אחריות ואף הם חזרו ופירשו ואפילו נמצא לומר שהמוכר שדהו בעדים גובה מנכסים משועבדים אף בשלא הזכירוהו מ\"מ כל שמפרש ואומר איני רוצה שתכתבו לו שטר הרי הוא כאלו אמר איני רוצה שיהא בו אחריות וכן יש מפרשים שמניעת כתיבת השטר מועלת לענין שכשמכר זה בעדים ובא בעל חוב וטרף שהלוקח יש לו לגבות מנכסים משועבדים אלו בא הלוקח בשעה שטרפה בעל חוב לפני הבית דין היו הבית דין כותבים לו טירפא על נכסי המוכר המשועבדים אבל זה לא חשש בזו והניח לבעל חוב לטרפה ולא הזקיק את הבית דין לעשות לו שטר טירפא ולאחר ימים בא הלוקח למוכר ובקש ממנו לפרעו והלה משיב כבר פרעתי ושלמתי לך הכל ואלו היה השטר בידו לא היה יכול לטעון כן וכשאין שטר המכר בידו ולא שטר טירפא נאמן בטענת פרעתי וכן אתה יכול לפרשו בשטר מכר ושחזרתו מועלת לענין פשיטי דספרא ובשהתנה המוכר לפרוע דמי השטר או שמא אינו רוצה שיתפרסם במתנתו כך כך ואע\"פ שהמוכר שדהו קול יש לו וכמו שאמרו בו גובה מנכסים משועבדים מ\"מ אין קול של עדים דומה לקול של שטר:",
                "<b>זה</b> שפירשנו באומר זכו בשדה לפלוני שפירושו זכו בו בחזקה שאינו חוזר בשדה יש מפרשים אותה במקום שקונין בחזקה לבד כגון מקום שאין כותבין את השטר או שפירש ואמר שיקנו בחזקה ומ\"מ אנו מפרשים שבכל מקום חזקה לבד קונה כמו שביארנו בראשון של קדושין זה שפירשנו ענין זה בחזקה ולא פירשנו זכו בו בקנין סודר שהוא קונה בין בקרקע בין במטלטלין חוץ מן המטבע מפני שאלו קנו ממנו לא היה חוזר אף בשטר שסתם קנין לכתיבה עומד וכמו שאמרו בפרק גט פשוט אי ידעיתו יומא דקניתו ביה כתובו ההוא יומא ואלו היה יכול לחזור בו נמצא שלא חל השעבוד עד כתיבת השטר וכשכותבין מיום הקנין נמצאו אלו מקדימין ואע\"פ שחכמי הצרפתים מפרשים אותה דוקא בשטרות שאין בהם אחריות ואין בהם חשש פסידת לקוחות אין דבריהם נראין שהרי סתמא איתמר ומ\"מ הם פירשוה בקנין וחוזר בשטר שלא אמרו לדעתם סתם קנין לכתיבה עומד אלא בסתם הא כל שמיחה מ\"מ מיחה ואין הדברים נראין כלל:",
                "<b>אמר</b> לעדים אלו זכו בשדה זו לפלוני על מנת שתכתבו לו את השטר הואיל ותלה הקנין בשטר אע\"פ שהחזיקו הואיל ולא הגיע השטר ליד המקבל חוזר אף בשדה שכך היא כונתו שלא יקנה אלא בשטר וקנין השטר כשאין בה קנין סודר אינה אלא לכשיגיע לידו וכל שלא הגיע לידו חוזר אף בשדה ויש שואלין והלא האומר על מנת כאומר מעכשיו והרי הוא כאלו אמר זכו לפלני מעכשו ולכשתכתבו לו את השטר ויש להם לכתבה על כרחו פירשוה גדולי המפרשים שלא באמר כן אלא כשהתנאי להנאתו של מתנה כגון הרי את מקודשת לי על מנת שאתן לך מאתים זוז שמתנה להנאתו בקניית האשה וכן הרי את מגורשת על מנת שתתני לי מאתים זוז שמתנה להנאתו בדמים אבל זה שאין התנאי להנאתו יכול לחזור ואין אומרים בו שיהא כמעכשו ובאמת שתנאי בני גד ובני ראובן כך היה שהתנאי להנאת הנותן והמעשה למקבל המתנה ומ\"מ אי אפשר להעמידה שבכמה מקומות מצינו תנאי שלא להנאה כגון על מנת שתאכלי בשר חזיר וכיוצא באלו כמה וכמה וגדולי המפרשים פירשו שלא נאמר כמעכשו דמי אלא כשמתנה לבעל דבר עצמו אבל אלו עדים הם ושלוחים וכל שלא עשו שליחותם והוא הגעת השטר ליד המקבל יכול לעקור שליחותו שסתם דעתו שאין להם לזכות ולכתוב אלא במצותו אלא שמ\"מ כל שאינו חוזר אוכל הלה בכח הזכיה ומ\"מ עיקר הקושיא אינה שאין זה אלא כמגלה דעתו שאינו רוצה שיקנה בחזקה לבד אלא בחזקה ושטר והואיל והתנה בעיקר הקניה לא חלה הקניה עדין וכן כתבו גדולי קדמונינו בראשון של קדושין בשמועת התקדשי לי במנה ונתן לה דינר ולקצת גדולי הדורות ראיתי שאפילו אמר בהדיא מעכשו ולכשתכתבו לו את השטר חוזר כל שלא נעשה השליחות שאין זה אלא שליחות וכל שלא הגיע השטר לידו מבטל שליחותו:"
            ],
            [
                "<b>הרי</b> שהיה צריך למעות ונמלך למכור שדה משדותיו ומצא הסופר ואמר לו כתוב לי שטר שאני מוכר לפלוני קרקע פלני כדי שיהא השטר מזומן ליתנו ללוקח כל זמן שירצה למכור וכבר ידעת שרשאין לעשות כן וכמו שאמרו כותבין שטר למוכר אע\"פ שאין לוקח עמו ואע\"פ שיש כאן סרך מיחזי כשיקרא הואיל ומ\"מ אין כאן הפסד לשום אדם אלא למוכר עצמו שמא תפול מידו וימצאנה הלה ואין כאן חשש לקוחות ר\"ל שמא ימכרנה לאיש אחר ואח\"כ יטעון זה המוצא שהוא לקחו קודם שהרי זה אינו רוצה למכרו לאחר שהרי צוה לכתוב השטר לשמו של זה וכל שעשה כן מ\"מ ואין השטר בידו שיהא יכול למסרו לו כיון שהחזיק את הלוקח בקרקע נקנה לו השטר שנכתב קודם המכירה בכל מקום שהוא אגב הקרקע כדין כל קנין מטלטלין אגב קרקע כמו שאמרו נכסים שאין להם אחריות נקנין עם נכסים שיש להם אחריות בכסף בשטר ובחזקה אבל שטר אחר העשוי בשעת מכירה ולפני המוכר אינו צריך לכך שהרי כמי שבאה לידו היא ומ\"מ שטר זה אינו נקנה עד שיאמר לו קנה שטר זה אגב קרקע וכן כל שמוכר שטר חוב לחברו והקנהו אגב קרקע קנה ואין המוכר יכול לחזור אע\"פ שאין שם כתיבה ומסירה ויש אומרים שאינו קונהו לשעבודו ר\"ל לגבות בו אלא בכתיבה ומסירה ומ\"מ אף בהקנאה אגב קרקע צריך שיאמר קני לך הוא וכל שעבודא דאית ביה:",
                "<b>כבר</b> ביארנו שהמטבע אינו נקנה בחליפין ומ\"מ הרי הוא נקנה אגב קרקע כשאר כל המטלטלין:",
                "<b>המשנה</b> השניה והכונה בה ככונת משנה שלפניה ואמר על זה מכר את הקרון לא מכר את הפרדות מכר את הפרדות לא מכר את הקרון מכר את הצמד לא מכר את הבקר מכר את הבקר לא מכר את הצמד ר' יהודה אומר הדמים מודיעין כיצד אמר לו מכור לי צמדך במאתים זוז הדבר ידוע שאין הצמד במאתים זוז וחכמים אומרים אין הדמים ראיה אמר הר\"ם קרון מין ממיני העגלות ופרדות עצים הנפרדים ממנו שמושכין אותו ובלבד שיהו הפרדות נבדלות ממנו בשעת המכירה ויש מפרשים הפרדות קבוץ פרדה כלומר הבהמות שמושכות את הקרון צמד הוא עול שבצוארי השורים המחבר אותם וזה שאמרנו אין הדמים ראיה לענין קיום המכר אבל להיות בו דין אונאה או בטול מקח הדמים ראיה ובלבד שיהו הדמים בקירוב אבל אם יש ביניהם הרחקה יתירא אין בהם אונאה ולא בטול מקח לפי שהרחוק אין טועין בכיוצא בו וזה עיקר גדול וזכור אותו כי יש לנו לומר ברצונו נתן לו את המתנה ואין הלכה כר' יהודה:",
                "<b>אמר</b> המאירי מכר את הקרון לא מכר את הפרדות ופירוש קרון הוא העגלה והפרדות הם שמושכות אותה ואמר שאם מכר את הקרון לא מכר את הפרדות ופירשו בגמ' דוקא בשאין הפרדות קשורות עם הקרון בשעת המכר הא אם היו קשורות בה בשעת המכר הרי הן בכלל המכר ומ\"מ אם מכר הפרדות לא מכר את הקרון אף בשהם קשורות עמה שהפרדות יש מהם תשמיש לדברים אחרים שלא במשיכת הקרון מכר את הצמד והוא העול שמניחין בצואר השורים לא מכר את הבקר וכן מכר את הבקר לא מכר את הצמד ואף בזו פירשו הגאונים שאם היו השוורים אדוקים בצמד בשעת מכירה נכללו במכירת הצמד ומשנה זו בשאין אדוקים בו ר' יהודה אומר הדמים מודיעים שאם לקח במאתים זוז דבר ידוע שאין הצמד נמכר במאתים זוז והבקר בכלל וחכמים אומרים אין הדמים ראיה והלכה כחכמים ופירשוה בגמ' אפילו היו מקצת בני אדם קורין לבקר צמד ולצמד בקר הואיל ורוב העולם קורין לצמד צמד ולבקר בקר וכל שכן אם אין שום אדם קורא לבקר צמד ולצמד בקר הא מ\"מ אם רוב העולם קורין לצמד בקר ולבקר צמד הרי הכל בכלל המכר עד שיביא ראיה שלא מכר אלא אחד ומ\"מ יש בו דין אונאה הן למחילה הן לחזרת אונאה הן לבטול מקח וכל שרוב העולם קורין לצמד צמד ולבקר בקר לא נמכר אלא אותו שהוזכר אא\"כ מביא ראיה ששניהם נמכרו ומ\"מ יש בה דין אונאה על הדרך שכתבנו ויש פוסקין בזו שאם היה בכדי שאין הדעת טועה אין בה אונאה ולשם מתנה אמר לו אלא שתלמידי גדולי המפרשים ראיתי שכתבו בכאן בכדי שהדעת טועה בתוך שיעור שיראה לתגר או לקרובו ובכדי שאין הדעת טועה לאחר שיעור זה ואחר שיעור זה אין בו אונאה כמו שהתבאר במציעא פרק הזהב והנאני הדבר שאין ראוי להפקיע דין בטול מקח ברוב אונאה ולא עוד אלא שאם כן לא נשמטה מליכתב במקומה בדיני האונאות:",
                "<b>זהו</b> ביאור המשנה ופסק שלה ומה שיש לשאול בה ממה שאמרו במוכר שור לחברו ונמצא נגחן שפסקנו בה שאם לשחיטה מכרו אין כאן מקח טעות ואם לחרישה מכרו יש כאן מקח טעות ואם לא נתברר אם למכירה אם לשחיטה מבררין את הדבר בדמי המקח ולמדת שהדמים מודיעים כבר ביארנו דבר זה בקמא פרק הפרה ולא נתחדש על משנה זו בגמרא דבר שלא בארנוהו:"
            ],
            [
                "<b>המשנה</b> השלישית והכונה בה ככונת מה שלפניה ואמר על זה המוכר את החמור לא מכר את כליו נחום המדי אומר מכר את כליו ר' יהודה אומר פעמים מכורים ופעמים שאינן מכורים כיצד היה חמור לפניו וכליו עליו אמר לו מכור לי חמורך זה כליו מכורים חמורך הוא אין כליו מכורים אמר הר\"ם אמנם הכלים העשויים לרכיבה כגון האוכף והמרדעת דברי הכל מכורין בין שהם עליו בשעת המכר בין שאינם עליו אבל כלי הטעינה יש בהם מחלקת חכמים אומרים אינם מכורים במכירתו ואפילו הם עליו בשעת מכירה והלכה כחכמים:",
                "<b>אמר</b> המאירי המוכר את החמור לא מכר את כליו נחום המדי אומר מכר ר\"י אומר פעמים מכר פעמים לא מכר והוא שאם אמר לו חמורך זו והיו כליו עליו מכורין ואם אמר לו חמורך היא כלומר דרך שאלה חמורה זו שלך היא שתמכרנה לי וכן אם אמר דרך ניחותא מכור לי חמורך אינן מכורין והלכה כתנא קמא ולפי מה שהתבאר בגמ' לא כל הכלים שוים בדבר זה אלא אוכף ומרדעת מכורין אפילו אינן עליו בשעת המכר ואפילו לא אמר חמור וכליו אלא חמור סתם שהרי אלו ראויים אף לרכיבה וסתם חמור לרכיבה וכן הדין בקילקי וחבק וענין קילקי הוא בגד דק שמניחין לו על גבו וחבק הוא החגור שחוגרין אותו בו סביב הצואר וכן כל כיוצא באלו אבל שק ודסיקא שהם קשים ואין ראויים לרכיבה אלא שאדם נותנן על הבהמה להניח המשאוי עליהם הואיל ואינם עומדים לרכיבה אינן בכלל מכר החמור וכן כומני והוא מרכב הנשים וענינו כסא פתוח מצד אחד ומוקף משלש רוחות והואיל ואינו ראוי למרכב האנשים לא נכלל בכלל המכר ואפילו עודן עליו ואפילו אמר לו חמור וכליו אא\"כ אמר לו הוא וכל מה שעליו:",
                "<b>זהו ביאור המשנה ופסק שלה ולא נתחדש עליה בגמרא דבר שלא ביארנוהו:</b>"
            ],
            [
                "<b>המשנה</b> הרביעית והכונה בה ככונת מה שלפניה המוכר את החמור מכר את הסייח מכר את הפרה לא מכר את בנה מכר אשפה מכר זבלה מכר בור מכר מימיו מכר שובך מכר יונים מכר כוורת מכר דבורים אמר הר\"ם זהו כשאמר פרה מיניקה אני מוכר לך חמור מיניקת אני מוכר לך וידוע שחלב האתון לא יצלח לכל אם כן לאי זה תועלת אמר חמור מיניקה אלא כדי שימכור הסייח עמה ואמרו מכר בור מכר מימיו הוא דעת יחיד והוא דיחוי:",
                "<b>אמר</b> המאירי המוכר את החמור ר\"ל נקבה מכר את הסייח היונק ממנה וכרוך אחריה אבל מכר פרה לא מכר את בנה ופירשו בגמ' שאם אמר חמור ופרה ולא הזכירו את הסיח ואת בן הפרה אין הסיח והבן מכורים כלל ואם הזכירו את הסייח ואת הפרה הרי הם מכורים וא\"כ מה הפרש בין חמור לפרה בשהזכירו שם מניקה ר\"ל חמור מיניקה ופרה מיניקה ואמרו על זה שבפרה לא מכר את הבן שלא כיון להזכיר עליה שם מיניקה אלא לחלבה אבל החמורה שאין חלבה ראוי לו ודאי לא הוזכר אלא לכלול את הסייח בכלל האם מכר את האשפה מכר את זבלו הכנוס לתוכה מכר את הבור של מים מכונסים מכר את מימיו אע\"פ שהם מים שהובאו ממקום אחר ומכנסים לשם מכר את השובך מכר את היונים מכר את הכוורת מכר את הדבורים אבל מכר את הדבורים לא מכר את הכוורת יונים לא מכר את השובך המים לא מכר את הבור והסייח לא מכר את החמור וכן כלם:",
                "<b>זהו</b> ביאור המשנה וכלה הלכה היא חוץ מן הבור שפסקנו בגמ' שאם מכר את הבור לא מכר את מימיו שהבור מימיו עומדים לתוכו להסתפק והרי הם כיין ותבואה בתוך האוצר אבל האחרים הנזכרים כאן כלם מקום גדילתם הם לפרות ולרבות לשם וכן האשפה בכל יום ויום מטילים לשם שופכיהם ועפר ביתם וקש וגבבה כדי להרבותו ולא כן במי הבור שאדם ממלאן ואין מחזיר לתוכו עד שיכלו כל המים ומ\"מ חכמי הצרפתים פסקו כסתם משנה ומכר את הבור מכר את מימיו ודברים שנכנסו תחת משנה זו בגמ' אלו הן:",
                "<b>בתוספתא</b> התבאר המוכר שפחה לחברו מכר לו כלים שעליה אפילו שוים מאה מנה אבל לא מכר את השירין ולא את הנזמים ולא את הטבעות ולא את הקטלאות שבצוארה ואם אמר לו שפחה וכל מה שעליה אפילו היו עליה כלים שוים מאה מנה הרי כלם מכורין שפחה מעוברת או פרה מעוברת אני מוכר לך מכר את הולד שפחה מיניקה אני מוכר לך לא מכר את הולד:",
                "<b>התבאר</b> גם כן בתוספתא שהמוכר את העול מכר את הפרה אבל מכר את הפרה לא מכר את העול מכר את העגלה מכר את הבקר אבל מכר את הבקר לא מכר את העגלה וכן כתבוה גדולי המחברים אלא שגדולי המגיהים כתבו בה שאין לסמוך עליה וכן הדברים נראין:",
                "<b>לעולם</b> יהא אדם מתמיד לעסוק בתורה ולא יהא פוסק ממנה כדי לעסוק בדברי שיחה דרך הערה אמרו שאם עשה כן אש גיהינם באה ומקדירתו שנאמר מהאש יצאו והאש תאכלם כלומר הם יצאו להם מאש של תורה ואש של גיהינם אוכלתם ולעולם יהא אדם כסיח שה שמהלך אחר שיחה נאה ר\"ל כשקורין לו בנחת ואינו צריך מרדע כך יהא אדם מקבל תוכחת בדברים מועטים ולא יהא צריך גערה והכאה ולעולם יהא אדם מחשב הפסד מצוה כנגד שכרה כלומר שאם יגיע דבר מצוה לידו ויגיעהו בסיומה איזה הפסד יעריך ההפסד ההוא אל הגמול שיגיעהו מן המצוה ואז יהיה ההפסד קל בעיניו וכן יהא מחשב שכר עברה כנגד הפסדה ר\"ל שאם יגיע דבר עברה לידו ויגיעהו איזה ריוח בעשייתה יעריך הריוח ההוא אל העונש שיגיעהו ממנה ואז יהיה הריוח ההוא נמאס בעיניו על דרך אמרו ערב לאיש לחם שקר ואחר ימלא פיהו חצץ וכבר פירשו רבים בזה המאמר דברים אחרים כבר ביארנום בילדותנו בחבור התשובה:"
            ],
            [
                "<b>ידוע</b> במקומו שהנהנה מן ההקדש בשוה פרוטה בין בקדשי מזבח בין בקדשי בדק הבית מעל בין מזיד בין שוגג אלא שהמזיד לוקה ומשלם מה שפגם מן הקרן והשוגג מוסיף חומש ומביא קרבן והוא הנקרא אשם מעילות כל שגופו ראוי למזבח ולא לבדק הבית כגון שור וכשב ועז התמימים ותורים ושני בני יונה סלת ולבונה יין ושמן או שגופו ראוי לבדק הבית ולא למזבח כגון אבנים וקורות וכסף וזהב או שאין ראוי לזה ולזה עד שימכרו ויוקח בדמיהם דבר הראוי כגון חיות חלב וביצים ומורייס אשפה מלאה זבל בכלן מועלין בהם ודבר שהוא מחזיק דבר אחר כגון אשפה מלאה זבל מועלין בה ובמה שבתוכה מעתה הקדיש בור מלא מים הרי זה ראוי לבדק הבית לגבל בהם את הטיט אע\"פ שאין ראויים למזבח שהרי מים מכונסים פסולים לנסוך והדחת בשר הקדש לא היתה אלא באמת המים שבעזרה מועלין בו ובמה שבתוכו ואפילו הקדיש את הבור סתם ואע\"פ שלענין מכר אמרו מכר את הבור לא מכר את מימיו לגבי הקדש הכל מוקדש שובך מלא יונים שהוא ראוי למזבח להביא ממנו בני יונה אע\"פ שאין גופן ראוי לבדק הבית מועלין בו ובמה שבתוכו אשפה מלאה זבל וכן שדה מלאה עשבים וכן אילן טעון פירות אע\"פ שאין אלו ראויין לא לזה ולא לזה שהרי אפילו היו פירות אלו משבעת המינין הבכורים אינם קדשי מזבח אלא כתרומה הם אעפ\"כ מועלין בהם ובמה שבתוכן אבל אם הקדיש את בורו ריקן ואח\"כ נתמלא מים אשפה ואח\"כ נתמלאת זבל שובך ואח\"כ נתמלא יונים מועלין בהם ר\"ל בגוף השובך והבור והאשפה אבל לא במה שבתוכן שהרי אינו בכלל ההקדש שהרי לא היו שם בשעת ההקדש ותורת גדולין אין כאן שהרי ממקום אחר באו ולא מגוף אותם הדברים הם יוצאים הא אילן ואח\"כ נשא פירות שדה ואח\"כ הוציאה עשבים אפילו על ידי זריעה הואיל ומגופן מתגדלין מועלין בהם שיש מעילה בגדולין:",
                "<b>שמא</b> תאמר הם עצמם מיהא היאך מועלין בהם והלא אמרו במסכת מעילה שאין מעילה בקרקע ולא במחובר לה ואפילו פגם כגון שחפר בה או שחרשה והיא מלאה עשבים עד שיהנה בתלוש ולמדוה שם חטא חטא מתרומה מה תרומה בתלוש אף כל בתלוש תדע שדבר זה נאמר בחפר בה כמו שאמרת הא נטל מעפרו וגבלו ונהנה או דש בתוכה והעלה אבק פירות שהעלאת אבק מועיל לקצת פירות הואיל ונהנה ופגם מעל זה שאמרנו בזה נהנה ופגם יש שואלין בה שהרי אמרו בקצת דברים שכל שנהנה אע\"פ שלא פגם מעל והענין וצא שכל שהנאתו שלא בפגם כגון תשמיש כוס וקערה וכיוצא בהם כל שנהנה מעל הא כך שתשמישו בפגם כגון לבישת הבגדים ובקוע בקרדום לא מעל עד שיפגום בשוה פרוטה והוא שאמרו המבקע בקרדום של הקדש לא מעל עד שיפגום ויש שואלין בזו ממשאיל קרדום האמור בפרק השואל שמעל קודם הפגם ופירשו את זו בשאינו נהנה באותו בקוע כגון שבקע לחברו הא כל שהוא נהנה מעל משעת משיכה ויש שפירשוה בגזבר הא אחר מעל משקנאה להשתמש וכן כתבנוה במציעא פרק השואל:"
            ],
            [
                "<b>הקדיש</b> בור ריקן והזכיר בו שיהו המים העתידין להתכנס בו מוקדשין עמו לכשיכנסו אף זה לא מעל במים כשם שאין אדם מקנה דבר שלא בא לעולם כך אין אדם מקדיש דבר שלא בא לעולם ומ\"מ אם היו המים ברשותו הוקדשו שהרי באו לעולם וברשותו ויכול להקדישן לכשיכנסו וזה שאמרו במים הבאים דרך חצרו מ\"מ לא באו שם עדין ויש חולקין לומר כן אף בשהיו בביתו ומטריחין עצמן בראיות שבפרק אע\"פ בשמועת הא לא דמיא אלא למוכר שדה וביבמות בשמועת אין קדושין תופשין ביבמה ואין דבריהם נראין כלל:"
            ],
            [
                "<b>המשנה</b> החמישית והיא גם כן מענין מה שלפניה להודיע שיש דברים שמן הסתם אדם משייר במכירתם איזה דבר ואין דעתו למכור את הכל ואמר על זה הלוקח פירות שובך מחבירו מפריח בריכה ראשונה פירות כוורת נוטל שלשה נחילין ומסרס חלות דבש מניח שתי חלות זיתים לקוץ מניח שתי גרופיות אמר הר\"ם אמרו מפריח בריכה ראשונה הטעם כדי שישובו לשובך וישבו אותו ונחיל ולדות הדבורים להכניסם בכוורת אחרת ואמרו נוטל שלשה נחילין זה אחר זה ואחר כך נוטל פעם אחרת האפרוחים ויניח אפרוחים פעם שניה כדי שיגדלו ויתחברו עם האבות כדי לישב הכוורת כך יעשה תמיד וזה פירוש מסרס נגזר מסריס כלומר כרות וחלות דבש הם הבתים שעושין הדבורים מן השעוה ויצניעו בהם הדבש ושתי גרופיות שיעור שני טפחים על הארץ:",
                "<b>אמר</b> המאירי הלוקח פירות שובך כלומר שלקח בניסן שהוא תחלת הולדות שלהם כל מה שיולידו היונים בשנה זו ומשום דבר שלא בא לעולם אין כאן שזהו כמוכר שובך לפירותיו וכן כל השנויים במשנה זו וכן כתבוה גדולי המחברים ומ\"מ ראוי לפרש שכך אמרו בפירוש ולא שנאמר כן מן הסתם או שמא מ\"מ שניהם מתרצים במקח ואין אחד מהם חוזר בו ובא להשמיענו דין אחר והוא שהלוקח צריך להניח מן הנולדים אח\"כ בריכה ראשונה עם האמהות שענין זה בשובך חדש שאין שם עדין אלא אלו הראשונים שהביאו לשם שכשהאדם בונה שובך ורוצה לישבו אדם מביא יונים בזוגות של זכר ונקבה כמה שירצה קטנים ומידדים כדי שיהו לוקחים תרבות לשם וכשגדלים מעט אדם מניח בחורים העשויים להם כמון ומיני זרעים חמים להרגילם באותם החורים וכשגדלו והורגלו בחורים ונזדווגו בכל חור וחור זכר ונקבה שכך המנהג בהם שנולדים זוגות ומתגדלים זוגות זכר ונקבה מתחילים בניסן של חמה להזדווג ולהטיל ביציהם ותכף להטלתם הם יושבים עליהם ומחממים ביציהם והאפרוחים יוצאים באייר ונקראים בריכה ראשונה ולחדש אחר חוזרות האימהות ומולידות ונקראת בריכה שניה וכן בכל חדש מחדשי הקיץ וכן הנולדים מולידים לפעמים באותו הקיץ בעצמו ולעולם אדם מניח הבריכה הראשונה עם האימהות ומוכרין מן הנולדים אחריה ואמר עכשו מפריח בריכה ראשונה כלומר שמניחה אצל האימהות להצטוות עמה ולפרוח עמה שאם לא יניח עם האימהות כלום האימהות פורחות ונמצא השובך חרב ובגמ' הקשו עליה מן הבריתא שאמרה מניח בריכה ראשונה ושניה ותירצו הא בה והא באמה כלומר שאם היו בשעת המכר אבות ובנים כלומר שכבר נולדה הבריכה הראשונה שלקח ממנו פירות של שתי זוגות אלו ולא הן עצמן מניח לאימהות בריכה ראשונה שתלד ונמצאו לה מזרעה שתי בריכות להצטוות עמהן אחת הבריכה שכבר נולדה לה והשנית זו שתלד עכשו ששתי בריכות צריכות לה לצוות ומ\"מ מכיון שכבר היתה שם אחת אינו צריך להניח מן הנולדים אלא אחת אבל צריך להניח לזוג שני שכבר היה שם שתי בריכות שהבת אינה מצטוותת עם האם וכל שנוטלין את בניה פורחת והולכת והרי לא קנה להבריחה אלא להעמידה ואין העמדתה אלא בשיניח לה שתי בריכות מן הנולדים לה ואין חלוק בין משנה לבריתא כלל אלא שתיהן שוות להניח מן הנולדות שלש בריכות אחת לאם ושתים לבת והוא הדין שאם לא היתה שם בשעת המכר אלא אותם שבאו שצריך להניח להם שתי בריכות אלא שאין דרך למכור פירות שובך עד שיהו שם אימהות ובנות ולעולם אין להם צוות אלא בבניהם ואין לאם צוות אלא בשתי כיתי בנות והוא הדין אם היו שם הרבה בריכות שלא מכר אלא הנולדים שמניח לכל כת של אימהות שתי כיתי בנות:",
                "<b>לקח</b> פירות כוורת מחברו ר\"ל שלקח בתחלת הקיץ הדבורים הנולדים באותו הקיץ כדי למלא מהם כוורות חדשים נוטל הלוקח שלשה נחילים והוא שבתחלת הקיץ יוצאין מן הכוורת נחיל של דבורים שילדו האמהות ויושבין על ענף אילן ומביא זה כוורת חדשה וממלאה מהם וכן פעם שניה וכן פעם שלישית שהרבה פעמים יולדות בקיץ נחילים נחילים ואמר שנוטל הלוקח שלשה מהם זה אחר זה ואח\"כ רשאי המוכר לסרסן שלא יתעסקו בלידה שכל שמתעסקות בלידה אין מתעסקות בדבש וסירוס זה הוא שמאכילן חרדל ומתוך שפיהם חד חוזרות ואוכלות את דובשנן וכשהן רואות שכלה דבשן הם נמנעות מן הלידה ויוצאות ורועות ומתעסקות בדבש עד שמתמלא כוורתן וכשמתמלא כוורתן אלו היה בעל הכוורת מניח את הדבש היו חוזרות להתעסק בלידתן אלא שבעל הכוורת בא ונוטלן ומניח בה מעט דבש שלא יברחו מכל וכל והוא שאמר שאחר שנטל הלוקח שלשה נחילין זה אחר זה רשאי המוכר לסרסן על הדרך שהזכרנו כדי להתעסק בדבש שהוא שלו ר\"ל של מוכר שלא מכר פירות כוורת עד שלא יגיע לו ממנו דבש כלל:",
                "<b>ור'</b> יוחנן פירש בה בגמ' פי' אחר והוא שאינו מסרסן כלל וכן שאין הלוקח רשאי ליטול שלשה הנחילים בבת אחת אלא נוטל שלשה במסרס והם ראשון שלישי וחמישי והמוכר נוטל השאר שכן דרך מוכרי כוורות מן הסתם ובבריתא פירשו שנוטל שלשה רצופים ואח\"כ נוטל במסרס כלומר אחד ללוקח ואחד למוכר כדי לישב את הכוורת והלכה כבריתא ואין רשות למוכר לסרסן בחרדל כלל יעשו דבש או לא יעשו ומ\"מ גדולי המפרשים פירשו הפסקה זו שהיא הסירוס הנזכר ולדעת ר' יוחנן נוטל אחת ומסרס עד שיתמלא כוורתו וחוזר ונוטל אחת ובא זה וחוזר ומסרס עד שישוב ויתמלא כוורתו שכבר נטל רוב דבשו וכן בשלישית ולדעת הבריתא נוטל שלשה רצופים ואח\"כ נוטל אחת וזה בא ומסרס עד שיתמלא כוורתו ואח\"כ חוזר ונוטל ואח\"כ בא זה ומסרס וכו' והדברים נראין:",
                "<b>לקח</b> ממנו חלות דבש ר\"ל שלקח הדבש היוצא מן הדבורים כל אותה שנה כל שהכוורת מלא ורוצה ליטלו מניח לשם שתי חלות שכל שהם רואות שנסתלק הדבש כלו בורחות להם אבל כשרואות שנשאר שם ממנו חוזרות ובונות עליו וכן שניזונות ממנו כשמתעסקות בלידה וכן צריכות שתי חלות ליזון מהן בחורף ולשון חלות בענין זה הוא שהדבש בכוורת עשוי חלות חלות של נפת ונוטל את כלן ומשאיר מהן שנים:",
                "<b>לקח</b> ממנו זיתים לקוץ מניח בכל אילן מהם שתי גרפיות ר\"ל ענפים סמוך לשרש כדי שיחזור ויצמח וקוצץ השאר ויש מפרשים שתי הרכבות ר\"ל פקקים וכן נראה שהרי אף בלא ענפים חוזר וצומח ופירשו בגמ' שבשאר אילנות מגביה מן הקרקע טפח וקוצץ השאר ובבתולת השקמה שלשה טפחים ובסדן השקמה שני טפחים בקנים וגפנים מן הפקק ולמעלה ר\"ל שהגפנים והקנים עשויים פקקים ומניח פקק אחד סמוך לארץ וקוצץ שבכל אלו כל שמשאיר בשיעור זה גזעו מחליף וכל שאינו משאיר בשיעור זה אינו מחליף ונמצא שהפסיד אילנו ולא מכר אלא עציו בדקלים ובארזים חופר ומשרש מכל וכל שאין גזעם מחליף וכל שמכרו לעצים אין דעתו על השיור:",
                "<b>זהו ביאור המשנה וכולה הלכה היא על הדרכים שכתבנו בה ודברים שנכנסו תחתיה בגמרא אלו הן:</b>",
                "<b>הדבש</b> שהוא עדין בכוורתו הרי הוא אוכל גמור לענין טומאת אוכלין ר\"ל ליטמא בכל שהוא ולטמא אחרים בכביצה ואפילו לא חישב עליו לאכילה ומ\"מ אם חשב עליו למשקה הרי הוא כמשקה רדה הדבש ונתרסקו החלות הרי הוא משקה להכשיר לקבל טומאה וכן להיותו בדין טומאת משקין לטמא וליטמא בכל שהן ואין מחשבת אכילה מועלת בו ויש אומרים לטמא אחרים ברביעית היה הדבש עדין זב מן הכוורת סתמו משקה אבל אם חישב עליו לאוכלין הרי זה אוכל שתי חלות שאדם משאיר בכוורת יש אומרים שאינן לא אוכל ולא משקה עד שיחשב עליהם אם לאכל ואם למשקה שהרי לדבורים הוא מוקצה ואוכלי בהמה הם ויש חולקין בה לדונה כשאר הדבש:"
            ],
            [
                "<b>כוורת</b> דבורים דינה כמטלטלין ואינה כקרקע לא לקנות בכסף ושטר וחזקה ולא לענין פרוסבל ולא לענין קבלת טומאה ולא לענין רדיית הדבש ממנה בשבת וכבר ביארנוה בפרק הבית:",
                "<b>כבר</b> ידעת שהזמירה היא אחת מן המלאכות האסורות בשביעית ומעתה הקוצץ אילן לעצים צריך שיקוץ בדרך שלא תהא אותה קציצה מגדלתו ומפני זה שאין קוצצין בתולת השקמה בשביעית כדרך שקוצצין אותה בשאר השנים מפני שאותה קציצה עבודה היא וגורמת לגדול ותוספת אלא אם הוא צריך לעציה קוצצה בדרך שלא תהא הקציצה מגדלתו וכיצד הוא עושה קוצץ למעלה מעשרה טפחים שכל שנשארו עשרה טפחים סמוך לארץ אין קציצתו שום תועלת לאילן או גומם מתוך הארץ ר\"ל שקוצצה מתוך הארץ והוא מזיק לה בודאי:",
                "<b>זה</b> שיראה מסוגיא זו שאין עושין מלאכת קרקע בשביעית אא\"כ ודאי מזיק לה הקשו עליה ממה שאמרו במסכת ע\"ז שכל שאין שם אלא אוקומי אילנא מותר ופרשוה דוקא בשאותה מלאכה אין בה עבודת קרקע ומ\"מ כבר פסקנו שם שאף אוקומי אילנא אסור:"
            ],
            [
                "<b>המשנה</b> הששית והיא גם כן מענין מה שלפניה להודיע בקונה אילנות על איזה צד נכלל מן הקרקע עמהם ועל איזה צד לא קנה קרקע כלל ואמר על זה הקונה שני אילנות בתוך של חברו הרי זה לא קנה קרקע ר' מאיר אומר קנה, קרקע הגדילו לא ישפה העולה מן הגזע שלו ומן השרשים של בעל הבית ואם מתו אין לו קרקע קנה שלשה קנה קרקע הגדילו ישפה, העולה מן השרשים שלו ואם מתו יש לו קרקע אמר הר\"ם לא ישפה לא יכרות ר\"ל אין ראוי ללוקח שיכרות הענף הצומח ואין הלכה שנחוש שימשך שרשו בקרקע ויעלה אילן שלישי ויאמר לו שלש אילנות מכרת לי ויש לי קרקע ולפיכך חייב הלוקח שישפה ומלה זו דומה לארמית תרגום ואכות אותו טחון ושפית יתיה בשופינא וגזע הוא הנראה מן האילן למעלה מן הארץ ושרשים מה שתחת לארץ ואמרו הגדילו ישפה לפי שיאמר לו המוכר כיון שהם לך קרקע ואני יכול לטעון עליך בו אחר שיש לך שלש אילנות למה תכרות הענפים שמתפשטים וממלאין שאר קרקע ומה שאמר יש לו קרקע שיעור אותו קרקע שהוא רחוק אילן מאילן וחוץ לאילנות שיעור אורה הפירות וסלו שמאסף בו וזהו כשיהיה רחוק אילן מאילן מארבע אמות או יותר משש עשרה אמה אין לו מן הקרקע סביבות האילן מלא האורה וסלו חוצה לו:",
                "<b>אמר</b> המאירי הקונה שני אילנות בתוך שדה חברו הרי זה לא קנה קרקע אלא מחזיק בו ויש לו דרך בו כל ימי חיותו אבל לכשימותו האילנות או יקצצו אין לו כלום ור' מאיר אומר קנה קרקע ואין הלכה כדבריו הגדילו לא ישפה פירוש לדברי תנא קמא הוא חוזר ודן שמאחר שאין לו קרקע אם הגדילו ענפיו אין בעל הקרקע יכול לקצצן לו אע\"פ שהצל רע לבית השלחין ולהעמידן על תכונת השעה שלקחן ודאי הואיל ויש לו זמן אינו קפיד על כך ועל דעת כן מכרו שיהנה בו בכל מיני הנאותיו עד שייבש וכן שמאחר שאין לו קרקע נשתעבד לו את של המוכר וזה עיקר העולה מן הגזע שלו פירשו בגמ' שאם יצאו בדים חדשים מגזע האילן או משרשו אם יצאו מן הגזע והוא הסדן הסמוך לארץ ורואה פני חמה הרי הוא של בעל האילן הואיל ולא יצאו מתחת הקרקע אבל העולים מן השרשים שהם תחת הקרקע הרי הם של בעל הקרקע ומ\"מ פירשו בגמ' שאף בעולים מן הגזע יכול בעל קרקע לקצצן ולא אמרו שהם לבעל האילן אלא לעצים שמא יעלה אבק הארץ תל עפר בין הבד המתחדש ובין האילן הישן והדבר מתישן עד שמתרחקין זה מזה ארבע אמות ר\"ל הבדים מן האילן ויאמר הלוקח ששלשה מכר לו ויש לו קרקע וכן פירשו על זה בגמ' בדקל שאינו מוציא מן הגזע אלא הכל יוצא השרש הטמון בקרקע ואפילו ראינוהו מן הגזע אומרין שמן השרש יצא אלא שנתגלה קנה שלש אילנות יש לו קרקע הראוי להם ופירשו בגמ' כל מה שהוא תחתיהן וביניהם ר\"ל מה שבין האילנות ועוד חוצה להם כמלא אורה וסלו ואם מתו או נקצצו חוזר ונוטע או קנה קרקע לכל שירצה ומאחר שכן כל שהגדילו הענפים ישפה ומעמידן על הצד שהיו בשעת המכירה ויש אומרים דוקא בשהגדילו חוץ לקרקע שלהם שלא נשתעבד לו אלא את שלו וזה עיקר וכל דברים היוצאים מן השרש של בעל האילן שהרי יש לו קרקע:",
                "<b>זהו ביאור המשנה וכלה הלכה היא ודברים שנכנסו תחתיה בגמרא אלו הן:</b>"
            ],
            [
                "<b>אע\"פ</b> שהחלטנו את הדבר לענין דיני ממונות שהקונה שני אילנות בתוך של חברו לא קנה קרקע לענין בכורים אין הדבר מוחלט בידינו כל כך ומעתה הקונה שני אילנות בתוך שדה חברו מביא בכורים מספק אבל אינו קורא ומ\"מ יש לך לשאול והרי שמא אין לו קרקע ולא היה לו להביא ונמצא שאין תורת בכורים חלה עליהם ונמצא מביא חולין לעזרה תקנו חכמים מתוך כך שכל שמביא בכורים אלו יהא מקדישן תחלה לבדק הבית כדי שיהא יכול להכניסן לעזרה ויש מפרשים שמקדישם על תנאי שאם בכורים הם מוטב ואם לאו יהו הקדש לבדק הבית ושמא תאמר והרי הכהן צריך לאכלם ואף לדעת האומר במסכת מכות אכילה לא מעכבא מ\"מ עיקר הבאתן למצות אכילה היא והיאך אוכלם והקדש הם תדע שאח\"כ הכהן פודה אותם מיד ההקדש בשוה פרוטה ואח\"כ אוכלם ועדין אתה אומר שמא אינם בכורים ונמצא הוא מפקיען מתרומה ומעשרות תדע שכל שמביא בכורים אלו צריך הכהן להפריש מהן תרומה ומעשרות מספק חלין ואח\"כ אוכלן הוא אם תרומה אם מעשר אם בכורים שאף מעשר ראשון נאכל לכהנים ואינו נותנו ללוי שמא בכורים גמורים הם ואסורים לזרים בכורים אלו אינו מביאן הוא בעצמו שהרי אינו יכול לקרות ואע\"פ שבעלמא אין קריאה מעכבת בזו הואיל ואינו ראוי לקריאה קריאה מעכבת ואע\"פ שהרבה אמרו עליהם שמביאין ואינן קורין מ\"מ אין אנו אומרים כן אלא על אותם שלקיטתם על דעת קריאה אלא משלחן ביד שליח והשליח אינו בתורת קריאה שאינו יכול לומר מן האדמה אשר נתת לי והוא שאמרו בצרן ושגרן ביד שליח אינו קורא וכל שמשלחן ביד שליח יתבאר בתלמוד המערב שבמסכת בכורים שצריך ללקטן מתחלה על דעת כן ואם לא לקטן על דעת כן לא ישלחם ביד שליח לקטן על דעת כן ושלחן ביד שליח ומת שליח בדרך והביאם בעל הקרקע אינו קורא דכתוב ולקחת והבאת עד שתהא לקיחה והבאה כלה ביד אחד ובזו הרי אין כל ההבאה כאחד אע\"פ שהלקיחה ר\"ל הלקיטה וסוף ההבאה היתה באחד ויש מפרשים בלקיחה לקיחה מיד בעל הבית:",
                "<b>הקונה</b> אילן אחד בתוך של חברו אינו מביא כלל אבל קנה שלשה מביא וקורא חוצה לארץ אין מביאין ממנה בכורים ואם הביא אינן בתורת בכורים כלל ואפילו מן הארצות הסמוכות לארץ ישראל שהיו תרומות ומעשרות נוהגות בהם כגון עמון ומואב ומצרים ובבל ומ\"מ מדברי סופרים להביא מסוריא ומערי סיחון ועוג שבעבר הירדן הלוקח שדה לפירות מביא ואינו קורא אבל אם לקחה בדרך זה מן הגוי אינו מביא כלל לקח פירות שכבר נחנטו באילן והוא שקראו כאן לוקח פירות מן השוק אינו מביא כלל:",
                "<b>התבאר</b> במסכת מנחות בשעוריהם של חכמים שששים עשרונים נבללין בכלי אחד בשמן הראוי להם אבל ששים ואחד אין נבללין יפה בכלי אחד אפילו היה הכלי מחזיק כמה עשרונים ומעתה מי שאמר הרי עלי ששים ואחד עשרונים מביא ששים בכלי אחד ואחד בכלי אחר שנאמר כל המנחה בלולה בשמן אמרה תורה הבא מנחה הראויה להבלל ואם הביא כלן בכלי אחד פסול הואיל ואינו ראוי להבלל ואע\"פ שאם הביא ששים או פחות מששים בכלי אחד ולא בללן כשר והיה לנו לומר שאין זה שאינו נבלל יפה פחות מאותו שלא נבלל כלל מ\"מ כך אמרו חכמים כל שראוי לבילה אין בילה מעכבת בו וכל שאין ראוי לבילה בילה מעכבת בו:",
                "<b>מטכסיסי</b> התלמידים כשהם בעלי מוסר שבדבר שהם יודעים בו שכבר טרחו בו הראשונים ולא מצאו בה טעם לא יהו שואלין אותו לרב במקום שהרבים מצוים שם שהרי הדבר קרוב שלא יהא הרב יודע מה שלא ידעו הראשונים ונמצא מתבייש וכן כל כיוצא בזה:",
                "<b>זה</b> שביארנו שהפירות שאינם בכורים אין מביאין אותם בעזרה יש שואלין בה מהיכן יצא לנו כן שלא מצאנוה אלא בשחיטת בהמה או עוף וכמו שאמרו מה שלי בשלך אסור אף שלך בשלי אבל דברים שאין ראויין להקרבה לא מצינו ויש שפירשוה על תורים ובני יונה שהיו מביאים בידיהם ועל הסלים שעל הסלים לעולות ושבידיהם לכהנים ואין זה כלום שאם כן היאך יאמר כאן והא בעי מיכלינהו והרי עולות הם ועוד שהרי אף במסכת חולין פרק הזרוע בענין חזה ושוק ומנחות פרק אחרון בענין מנחת עשרון יראה שאף בדברים שאין בני הקרבה כן ונראין הדברים שכל שהוא כעין הקרבה כגון זה שיש בה הגשה אצל המזבח ותנופה כבכורים או תנופה כחזה ושוק או הקרבה למזבח כמנחה שמקריבין את קמצה ישנן בדין זה אבל פירות של חולין מותר להביאן בעזרה והוא שאמרו בהקומץ רבה יאכלו עמה חולין ותרומה כדי שיאכלו על השובע ומעתה יכול הוא להביא בסל פירות שלא משבעת המינין אלא שלא יביאם למזבח:"
            ],
            [
                "<b>כבר</b> ביארנו במשנה שהדקל אין לו גזע ומ\"מ דרך ביאור מה שאמרו כאן סבר רב זביד למימר אין לו גזע לבעל דקל פירושו שלדעתו גזע יש לו אלא שאינו לבעל דקל אלא לבעל קרקע שמאחר שאם נחתך הדקל אין גזעו מחליף וכן אם ייבש והוא שאמרו דלחפור ולשרש קאי וכמו שאמרו למעלה בדקלים ובארזים חופר ומשרש אף בתחילתו מסיח דעתו מן הבדים היוצאים מן הגזע והקשהו רב פפא מקונה שני אילנות שאין לו קרקע ואם יבשו לחפור ולפרש קיימי ואעפ\"כ היוצא מן הגזע שלו ופירשה שאין גזע לדקל כל עיקר וכמו שפירשנו במשנה ומ\"מ רב זביד היה מפרש זו של שאר אילנות בשקנאם לזמן ידוע שכל שהוא תוך הזמן אינו מתיאש ממנו ודעתו על הבדים המתחדשים גם כן הואיל וגזעם מחליף הא בדקל הואיל ואין גזעו מחליף אף בקנאה לזמן אין דעתו על הגזע והלכה כרב פפא על הדרך שביארנו וכל שיש לו גזע הרי הוא לבעל האילן:"
            ],
            [
                "<b>כל</b> שקנה אילנות בשדה חברו יש לו דרך לילך להם הן בשלשה הן בשנים הן באחד שהמוכר בעין יפה מוכר:",
                "<b>אילן</b> הנוטה לתוך שדה חברו ומעכב את חרישתו קוצץ מלא מרדע על גבי המחרישה וכבר ביארנוה בסוף פרק שני:",
                "<b>אע\"פ</b> שביארנו שהקונה אילן בתוך שדה חברו יש לו דרך מ\"מ אין בעל האילן מעכב שלא לזרוע את הדרך אלא זורע והוא בא ונכנס והולך על הזרעים אבל שיעור זה של מלא אורה וסלו הניתן בחוצה לאילן אין אחד מהם רשאי לזרעה אא\"כ מדעת חברו הא תחתיהן וביניהן ודאי בעל האילן זורעה וכן כתבוה חכמי הצרפתים:",
                "<b>מי</b> שיש לו גנות לפנים מגנתו של חברו החיצון זורע את הדרך ואם נתן לו דרך מן הצד זה וזה אין רשאין לזרעה ודבר זה יתבאר בפרק פירות:"
            ],
            [
                "<b>זה</b> שביארנו שהקונה שלשה אילנות בתוך שדה חברו יש לו קרקע אין הדבר מוחלט לומר כן בכל הצדדין אלא בתנאים ידועים כיצד צריך שיהא בין כל אילן ואילן מארבע אמות עד שש עשרה היה בדניהם פחות מארבע אמות או יתר על שש עשרה לא קנה קרקע ולא אילנות שביניהם ואם יבשו או נקצצו הולך לו בפחי נפש וכשהוא מודד דבר זה מודד ממקום רחב שבו והוא העיקר הסמוך לארץ ודבר זה בפחות מארבע מחמת שרצופים הם יותר מדאי וביתר משש עשרה שמפזרין הם אין נקראין בה שדה אילן ואע\"פ ששלשה אילנות לבית סאה חורשין כל בית סאה בשבילם ונמצא שבור זה שלשים ושתים אמה לכל אילן שש עשרה לכל רוח אין זו דומה לה שהרי שלשה אילנות בבית סאה הדבר תלוי במשיכת השרשים תחת הקרקע ויניקתם אבל לוקח אילנות אין הדבר תלוי בכך אלא בתחום שעל הקרקע שהרי הנוטע אילן סמוך לשדה חברו לא הצריכוהו להרחיק אלא ארבע אמות כדי עבודת הכרם כמו שהתבאר ואע\"פ שהשרשים יונקים משדה חברו וכן צריך שיהא לוקח שלשתם כאחד אבל אם לקחם זה אחר זה אין לו קרקע ולא אילנות שביניהם וכן צריך שיהו שלשה האילנות עומדים כחצובא כל אחד כנגד אויר השנים כצורת הסגול שאין ריוח שביניהם ראוי לזריעה שהרי אין בקר וכליו ראויים לעבור שם ומתוך כך בטל הקרקע אצל האילנות אבל אם היו עומדין כשורה רצופין זה לזה לא קנה קרקע:",
                "<b>מכר</b> לו שנים בתוך שדהו ואחד על המצר או שנים בתוך שלו ואחד בתוך חברו שהיה האילן שלו או שאמת המים מפסקת ביניהם או רשות הרבים או סדן של דקל כל אלו ספק ולא קנה קרקע הא כל שהם עומדים כצורה שהזכרנו ויש ביניהם כשיעור שהזכרנו ושלקחן כאחד ושלא היו שם אחד מן הספקות שהזכרנו קנה קרקע וכל אילנות שבין שלשה אלו אפילו היה ארז ביניהם ואין צריך לומר אם יצא שם אח\"כ ואפילו לא לקח אלא שלשה נטיעות קטנות או אפילו שלשה בדי אילן וכגון שהיה שרש אחד שהוציא שלשה בדים רחוקים זה מזה מארבע עד שש עשרה ויש מפרשים ששייר הוא את האילן לפניו ר\"ל שמכר לו משלשה אילנות בד מכל אחד ואחד ושייר גוף האילן לעצמו ואין הדברים נראין שכל שמשייר גוף האילן אף הקרקע הוא משייר אבל אם לקח עצים הפחותים שאין ראויים לכלום כגון היזמי והיגי אפילו במקומות שגדלים ביותר עד שנעשים כצורת אילנות אע\"פ שהם ארכות ואין ראוי לזרוע ביניהם אין אומר שיהא הקרקע בטל אצל האילנות הואיל ואינם חשובים ולא קנה קרקע:",
                "<b>כל</b> שנוטע כרמו והרחיק שורותיה זו מזו שמנה אמות חוץ ממקום הגפנים עצמן הרי הן מובדלות זו מזו ואין זה נקרא כרם אחד אלא כל שורה נחשבת בפני עצמה ומרחיק ששה טפחים מן השורה ומביא זרע לשם קירב שורותיה זו לזו בפחות מארבע אמות אין זה כרם אלא הרי הן כגפן אחת ומרחיק ששה טפחים לכל רוח וזורע בד\"א בשתי שורות שכל שיש שם שתי שורות כל אחת משלשה גפנים וביניהם מארבע עד שמנה נקרא כרם ויש חולקים שלא ליתן שיעור בשורה עצמה בין גפן לגפן כלל אלא כל שיש שם שלשה גפנים נקרא כרם ואין נראה כן אבל אם היו שלש שורות אע\"פ שאין ביניהם אלא פחות מארבע הרי זה כרם ורואין את האמצעית כאלו אינה ואין אומרים כן אלא בין השורות אבל בשורה עצמה לא היה בין השורות מארבע אמות עד שמנה הרי אלו כרם וצריך להרחיק ארבע אמות מכל צד מעיקרי הגפנים זה שהרחיק בין שורה ושורה שמנה אמות שהזכרנו לזרוע בנתים ברחוק ששה טפחים צריך שיהא הופך את הגפנים לאחוריהם שלא יסתבכו על הזרעים ולשנה אחרת הופכן לאותו צד שזרע עכשו וזורע במקום שהפכן אשתקד וכן כמה שירצה:",
                "<b>כבר</b> ידעת שאין נקרא כרם אלא שתים כנגד שתים ואחת יוצאת זנב ושיהא בין גפן לגפן מארבע עד שמנה וכן שתי שורות זו בצד זו נקראות כרם אם היו שלשה גפנים בכל שורה ושורה וביניהם מארבע עד שמנה הרי שהיתה אחת כנגד אחת ואחת יוצאה זנב והרכיב אחת עם כל אחת מן השנים ראשה האחד בגפן וראשה אחד בארץ אם יש בין שרש הגפן הישן לשרש המורכב המונח בארץ ארבע אמות הרי הם נחשבים כשנים והרי זה כרם ומהיכן מודדין מפקק השני הסמוך לארץ היתה אחת כנגד אחת ואחת יוצאה זנב והבריך כל גפן וגפן והוא שכפף אמצעיתם והוציא ראשיהם לצד אחר עד שכשיפסיק באמצעיתם יחזרו לשתים ועקריהם נראין ר\"ל שהושרשו השרשה הראויה כל שיש ביניהם מארבע אמות עד שמנה מצטרפין לחשבון שתים כנגד שתים אע\"פ שלא הופסקו עדין:",
                "<b>זה</b> שפסקנו בכרם מארבע אמות עד שמנה ולענין מקח וממכר פסקנו מארבע עד שש עשרה יראה הטעם שבכרם אין צריכה הרחקה כל כך כאילנות ולדעת זה אומר אני שכרם אף במקח וממכר משערין כן ויש חולקין ופוסקים אף בכלאים מארבע ועד שש עשרה ואין נראה כן:"
            ],
            [
                "<b>המשנה</b> השביעית והיא גם כן מענין החלק הראשון ואמר על זה המוכר את הראש בבהמה גסה לא מכר את הרגלים מכר את הרגלים לא מכר את הראש מכר את הקנה לא מכר את הכבד מכר את הכבד לא מכר את הקנה אבל בבהמה דקה מכר את הראש מכר את הרגלים מכר את הרגלים מכר את הראש מכר את הקנה מכר את הכבד מכר את הכבד מכר את הקנה אמר הר\"ם בהמה גסה הבקר בלבד:",
                "<b>אמר</b> המאירי המוכר את הראש בבהמה גסה לא מכר את הרגלים וכל שכן שאם מכר את הרגלים לא מכר את הראש מכר את הקנה והיא הריאה עם האמות והאונות והלב לא מכר את הכבד וכל שכן שאם מכר את הכבד לא מכר את הקנה אבל בבהמה דקה מכר את הראש מכר את הרגלים אבל מכר את הרגלים לא מכר את הראש מכר את הקנה מכר את הכבד אבל מכר את הכבד לא מכר את הקנה ופירשו בתוספתא שדברים אלו כלן במקום שאין שם מנהג אבל מקומות שיש להם מנהגות ידועים בענינים אלו הולכין אחר המנהג וכן בכלן:",
                "<b>זהו ביאור המשנה וכן הלכה ולא נתחדש עליה בגמרא דבר:</b>",
                "<b>המשנה</b> השמינית והכונה לבאר ענין החלק השני במקח שנמצא בו צד אונאה או טעות על איזה צד יכולין לחזור ועל איזה צד אין יכולין לחזור ואמר על זה ארבע מדות במוכרין מכר לו חטים יפות ונמצאו רעות הלוקח יכול לחזור בו רעות ונמצאו יפות מוכר יכול לחזור בו רעות ונמצאו רעות יפות ונמצאו יפות אין אחד מהם יכול לחזור בו שחמתית ונמצאת לבנה לבנה ונמצאת שחמתית עצים של זית ונמצאו של שקמה של שקמה ונמצאת של זית יין ונמצא חומץ חומץ ונמצא יין שניהם יכולין לחזור בהם אמר הר\"ם שחמתית חטים אדומים והטעם בזה כי כשיהיו רעות ואמר לו הלוקח אני מתרצה בו ואין המוכר יכול להחזירם אבל חומץ ונמצא יין יין ונמצא חומץ יש לכל אחד מהם לחזור בו לפי שיש בני אדם שרוצים ביין יותר מחומץ ואפשר שיהיה המוכר יצטרך לחומץ ולא יצטרך ליין:",
                "<b>אמר</b> המאירי ארבע מדות במוכרין ר\"ל שחזרתם מצויה על ארבעה פנים האחת שהלוקח יכול לחזור ולא מוכר והשנית שהמוכר יכול לחזור ולא לוקח השלישית שאין אחד מהם יכול לחזור הרביעית ששניהם יכולים לחזור וכבר ידעת מה שכתבנו בפרק הזהב שדיני האונאה חלוקים על שלשה פנים שהאחד נקרא מחילה והוא פחות משתות והשני נקרא חזרת האונאה והוא השתות המצומצם והשלישי נקרא בטול מקח והוא היתר משתות וכן שאר דינין הכתובים שם בעניני האונאות וכן ביארנו שם שמקח טעות אינו בדין אונאה ומשנה זו היא שנויה באונאה יתר משתות ושבשתות ושבפחות משתות וכן הוזכר בה דין מקח טעות בחלק האחרון שנאמר עליו ששניהם יכולים לחזור בהן ואע\"פ שיש כאן שנוי השם בין יפות לרעות והיה לנו לומר מקח טעות שהרי יפות התנה ורעות מכר יפות ורעות אין בהם צד מקח טעות שכל הדברים יפים כשתעריכם אצל רעות מהן וכן הם רעות כשתעריכם אצל יפות מהם ואין הענין חוזר אלא לאונאת דמים וחזר הדין לדין אונאה לימחל בפחות משתות ולהחזיר אונאה בשתות מצומצם וליבטל מקח ביתר בשתות ואמר עכשו שאם התנה לו ביפות ומתוך שהתנה לו ביפות נתן לו זה דמי יפות ונמצאו רעות עד שיש בדמיהן אונאה ביתר משתות הלוקח יכול לחזור בו שהוא המתאונה ואפילו היה המוכר רוצה להחזיר לו אונאתו אינו מקבלה על כרחו ומ\"מ אם הלוקח רוצה באונאתו ואינו תובעה כלל ואח\"כ הוקרה אין המוכר יכול לחזור הא אם הלוקח היה תובע אונאתו אף המוכר אומר לו או מחול או בטל המקח רעות ונמצאו יפות כגון שהיה הלוקח מחזר על לקיחת חטים ומצאו זה ואמר לו שיש לו חטים וראה ממנו שהוא תובען בדמים קלים ואומר לו יש לי חטים רעות שאני נותן לך בדמים אלו ונתן לו ונמצאו יפות עד שיש בדמיהן אונאה למוכר ביתר משתות המוכר יכול לחזור שהוא המתאונה ואפילו היה הלוקח רוצה להחזיר אונאתו אינו מקבלה בעל כרחו ומ\"מ אם המוכר רוצה באונאתו ואינו תובעה ואח\"כ הוזלה אין הלוקח יכול לחזור ואלו רצה התנא לקצר את דבריו היה יכול לכלול שתי חלוקות אלו באחת ולומר המתאונה יכול לחזור ולא המאונה אלא שרוב חלוקות עשויות על ארבעה פנים וכן שרצה להזכיר חלוקה במוכר וחלוקה בלוקח:",
                "<b>רעות</b> ונמצאו רעות כלומר שהתנה לפי ערך הדמים למכור לו רעות ונמצאו יותר רעות ממה שאמר עד שיש כאן אונאה או בשתות או בפחות וכן ביפות ונמצאו יפות אין אחד מהם יכול לחזור לא מוכר אם הוקרו ולא לוקח אם הוזלו אלא אם פחות משתות נמחל אם שתות מצומצם המתאונה מכריח את חברו להחזיר לו אונאתו ואפילו נתיקרה או הוזלה עד שחזרה האונאה על ראש המאונה שהכל הולך אחר שעת המכר אבל אם הזכיר לו שם פרטי ונשתנה השם כגון שקבל עליו למכור לו שחמתית ונמצאת לבנה לבנה ונמצאת שחמתית יין ונמצא חומץ חומץ ונמצא יין שכל אלו אצל מכירה מינין חלוקין הם אע\"פ שהם מין אחד אצל תרומה ואין צריך לומר אם נשתנה המין מכל וכל כגון חטים בשעורים ועצי זית בשל שקמה כל אלו מקח טעות הם ושניהם יכולין לחזור אף בפחות משתות ואפילו לא היתה שם אונאה כלל ושערכו של זה כערכו של זה כל שאחד מהם שמחזיק עצמו במתאונה על אותה מכירה ושרוצה באחר חוזר ואין זה כדין מכר לו ונמצא בו מום שבזו אותו דבר שהתנה מכר לו והאונאה ללוקח וכל שמקבל מומו רשאי הא אחר שרצה ליתן פחת מומו אין זה מקבל על כרחו ומ\"מ אם זה תובע פחת מומו הלה אומר לו או מחול או בטל מקח:",
                "<b>זהו ביאור המשנה וכן הלכה ודברים שנכנסו תחתיה בגמרא אלו הן:</b>"
            ],
            [
                "<b>ממה</b> שכתבנו למדת שמה שאמרו בגמ' מכר לו שדה חמש בשש והוקר ועמד על שמנה לוקח חוזר וכן מכר לו שוה שש בחמש והוזלו ועמדו על שלש מוכר חוזר אינה שנויה כהלכה שהרי שתי אלו בדין שתות הם הראשונה שתות מעות והשניה שתות מקח ושניהם בדין חזרת אונאה כמו שביארנו במקומו ואין כאן בטול מקח להיות מוכר או לוקח חוזרים אלא שאתה למד ממנה ליתר משתות והוא שאם מכר שוה ארבע בחמש שנתאונה לוקח והוקר ועמד על שבע לוקח יכול לחזור אם נזדמן לו מקח שירויח בו יותר הא אם הלוקח רוצה באונאתו אין המוכר יכול לחזור שהרי הלוקח אומר אי לאו אוניתן לא מצית למהדר השתא דאוניתן מצית למהדר ואם כן מצינו חוטא נשכר הא אם היה לוקח תובע אונאתו הרי המוכר אומר לו או מחול או בטל המקח וכן מכר שוה חמש בארבע שנתאונה מוכר והוזלו ועמדו על שלש מוכר יכול לחזור ולא לוקח ומטעם שהזכרנו הא אם היה מוכר תובע אונאתו הלה אומר לו או מחול או בטל מקח מה שאין כן בדין חזרת אונאה והוא השתות שאפילו הוקר או הוזל המתאונה תובע אונאתו אע\"פ שחזרה עכשו אונאה לכשנגדה כמו שביארנו במשנה ובפרק הזהב זו היא שטת גדולי הפוסקים בסוגיא זו והיא עיקר מה שנאמר בה אלא שמקצת גאונים כיונו להעמיד סוגיא שוה חמש בשש ושוה שש בחמש לדעת פסק ומפרשים אותה בנתינת מעות לבד ולענין מי שפרע ואמר שמי שנתאונה תחלה חוזר בו בלא מי שפרע אע\"פ שאין שם אלא שתות אבל האחר אם יחזור יש עליו מי שפרע ולא אמרו שתות קנה ומחזיר אונאה אלא כשמשך אבל בנתינת מעות לבד חוזר המתאונה אף בלא מי שפרע ויש מי שדן בדין זה אף בפחות משתות ופירוש הסוגיא לפירוש זה הוא שאם הלוקח שנתאונה תחלה רוצה לחזור מצד שנזדמן לו מקח אחר מצוי להרוחה גדולה מזו חוזר בלא מי שפרע אע\"פ שאין עליו עכשו אונאה ואין צריך לומר אם לא הוקר או שהוזל אבל המוכר אין יכול לחזור אלא במי שפרע והדברים נראין לענין פסק אלא שאין הסוגיא מתבארת לשיטה זו כהוגן:",
                "<b>אף</b> משנתנו יש מפרשים את כלה בשתות ומפרשים ויפות ונמצאו רעות או רעות ונמצאו יפות אע\"פ שאינו מקח טעות לגמרי כשחמתית בלבנה מ\"מ דומה הוא במקצת לעשות בטול מקח בשתות והוא שאמר יפות ונמצאו רעות הלוקח יכול לחזור וכיתר משתות הוא הא המוכר אין יכול לחזור אם הוקרו ומטעם שהזכרנו הואיל והלוקח מקבל אונאתו ועל דרך חלוקה שלישית והיא יפות ונמצאו יפות רעות ונמצאו רעות מתפרשת יפה לדעת זה כלומר הואיל ואין כאן שנוי השם אע\"פ שיש בו אונאת שתות אין בה בטול מקח ולא עוד אלא שהדברים נראין לענין פסק ואף בזו יש פוסקין אף בפחות משתות ואין נראה כן:",
                "<b>יש</b> מי שכתב בסוגיא זו כשטה ראשונה והעמידו ענין הסוגיא לדעת פסק ביתר משתות ופירשו אף בזו שלא הוצרכה סוגיא זו ללמדנו כן אלא להודיע שאם נתאנה הלוקח והיה הולך וצווח על המוכר ואומר שמתחרט הוא מן המקח ושיתן לו מוכר מעותיו והוא יחזיר לו מקחו והוקר אף כשהוא עסוק באותו ענין ואמר לו המוכר כבר אמרת לחזור והילך מעותיך אינו כלום והלוקח חוזר ואומר הדרי בי וכן במוכר ומקצת חכמי הצרפתים מעמידים סוגיא זו כפשוטה ופוסקים אותה ומחדשים ממנה שאע\"פ שהשתות בדין חזרת אונאה כשהוקר או הוזל יכול המתאונה לחזור ואין הדברים נראין כלל:",
                "<b>מה</b> שדחו בסוף סוגיא זו דילמא דרב חסדא שניהם יכולים לחזור בו פירושו שמאחר שהאונאה בדמים וכל אחד היה סבור שזהו ערכו הרי כל אחד יכול לחזור ומשנתנו אין האונאה בדמים אלא בין יפות לרעות ומאחר שיש לומר שאף המאונה יודע כן אלא שדרך המוכר לשבח את ממכרו ודרך לוקח לזלזלו לא יהא חוזר אלא המתאונה ומ\"מ דחיה בעלמא הוא והכל חוזר לאונאת דמים הואיל ואתה מוציאו מכלל מקח טעות ואין חזרה אלא למתאונה על הדרך שביארנו:"
            ],
            [
                "<b>כבר</b> ביארנו במשנה שאע\"פ שלענין מקח וממכר יין וחומץ נחשבו לשני מינים לענין תרומה ומעשר מין אחד הם מעתה תורמין מן היין על החומץ אבל מן החומץ על היין אין תורמין לכתחלה שהרי מן הרעה על היפה הוא ומ\"מ אם תרם תרומתו תרומה ואין צריך לחזור ולתרום ומ\"מ אם נתכון להפריש יין ונמצא חומץ או אפילו כיון לחומץ ונמצא יין הואיל ובטעות נתרמה אין תרומתו תרומה ויש אומרים שאף זו תרומה אלא שיחזור ויתרום וכן החומץ והיין נקראים מין אחד לענין מודה מקצת ר\"ל שאם טענו יין והודה חומץ ממין הטענה הוא וכן כתבוה חכמי הצרפתים:",
                "<b>המשנה</b> התשיעית והכונה לבאר בה ענין החלק השלישי במכירת הפירות איזהו גמר קנייתן ואמר על זה המוכר פירות לחברו משך ולא מדד קנה מדד ולא משך לא קנה ואם היה פקח שוכר את מקומו הלוקח פשתן מחברו הרי זה לא קנה עד שיטלטלנו ממקום למקום ואם היה מחובר לקרקע ותלש כל שהוא קנה אמר הר\"ם יש אצלנו עקר במקח וממכר ראוי שתדע אותו ואז תבין עניני הלכה זו מן העקרים ההם ואלו הן משיכה קונה בסימטא ובחצר של שניהם ומסירה קונה ברשות הרבים ובחצר שאינה של שניהם והגבהה שמועיל בו המשיכה אין קונין בו במסירה ועיקר אחר והוא שכל מה שאמרנו כל מקום שהוא קונה במשיכה ואפ' במקום שתועיל בו המשיכה וזה בדבר שאי אפשר בו הגבהה אבל דברים שיתכן בהם הגבהה אינן נקנין אלא בהגבהה וכן כשישכור המקום שאותן הפירות בו אותו מקום כשלו וקנה אותן פירות ועקר אחר והוא שכליו של אדם כל מקום שיש לו רשות להניחו קונה ולפיכך אין קונה לו כליו לא ברשות הרבים ולא ברשות מוכר אלא אם אמר לו מוכר זיל וקני או אם לקח ממנו אותו הכלי והגביהו קודם שיקבל פירות הלקוחים מאותו האיש בעצמו לפי שבשביל ההנאה שהיתה לו במכירת הכלי אין מקפיד עליו במקומו ואלה הפירות שמדברת בהם המשנה בכאן הם ברשות הרבים ולפיכך כשמדד ולא משך לא קנה ואפילו היה אותו הדבר בכליו של לוקח לפי שאינו קונה ברשות הרבים כמו שקבענו עקר וזהו כשהמוכר הוא המודד אבל אם מדד הלוקח קנה בהגבהה כמו שאמרנו אבל אם מכר המוכר ללוקח בסמטא יקנה ואפילו משך ר\"ל משך מרשות הרבים לרשותו או לסמטא לפי שהמשיכה ברשות הרבים אינה מועלת ודע כי אפילו משך קצת החפץ והוציאו מרשות הרבים קנה כיון שאפשר באלה הפירות הגבהה אלא אם היו משואות גדולות כמו שאמרנו בעקרנו ולפיכך אמרו בפשתן לא קנה עד שיטלטלנו לפי שאע\"פ שהמשואות גדולות אפשר להגביהם מעט מעט ולא יתפזר ולפיכך אין נקנין במשיכה אלא בהגבהה ועקר גם כן אצלנו כל העומד ליבצר כבצור דמי ולכך הפשתן המחובר כשיבש במקומו וצריך לתלשו דינו כדין המטלטלין וכבר פירש התלמוד מה שאמר בכאן ותלש ממנה כל שהו קנה וזהו כשיאמר לו יפה לו קרקע כל שהו קנה כל מה שעליו ולפיכך זה שקנאו הוא כדרך שכירות לפי ששכרו לעבודת זה המקום בדבר ידוע וכשעבד כמו שפסק עמו קנה שכירותו וקנה אותו הדבר הידוע וזכור כל אלה העיקרים שהבאתי אני בזה המקום ואל יליזו מעיניך:",
                "<b>אמר</b> המאירי המוכר פירות לחבירו משך ולא מדד וכו' צריך שתדע שכל הקניות העשויות על המכר הן הגבהה הן משיכה ומסירה הן כליו הן שכירות מקום הן אגב קרקע הן חלפין הן קנין בחפץ במשיכת חברו צריך שיהיו פוסקים קודם הקניה את הדמים ועל אותה הפסיקה תהא אותה קניה נעשית אם הגבהה אם משיכה אם אחת משאר קניות שאם לא פסקו את הדמים אפילו הגביה או משך אינו כלום שאין דעתם סומכת על אותה קניה שזה מעלה עדין בדמיו וזה משתדל לקנות בזול ומ\"מ כתבו גאוני ספרד שאם היה השער ידוע וקבוע על אותו ענין הרי זה כפסק ודוקא בשקבוע כל כך שאין המוכר יכול לעלות בדמיו מאותו השער ואילך וכן יראה לי שאם קנו מהם לעמוד בפסיקא על מאמר הסרסור הואיל וקונים על פי אותו ענין אין זה קנין דברים שהרי זה מושך על מנת ליתן לו כמו שיגמר הלה ואין זה אלא כמי שיש בה שער קבוע ואינו ידוע להם שרשאין לקנות ולהקנות על פי השער הקבוע וכן כתבנוה אח\"כ בסוף פרק בית כור ומכל מקום למדנו שמשנה זו וכן כל מקום שדין קניה נזכר בו כן פירושה בפסק:",
                "<b>ועל</b> דבר זה הוא אומר שהמוכר פירות לחברו ופסקו את הדמים כל איפה בכך וכך ומשך ולא מדד אלא שהסכימו שניהם למשוך הלוקח את הפירות ואח\"כ ימדודו ליומם או למחרתם ויפרע לפי המדה קנה שאין המדידה מעכבת כלל וקנה כל אותן שמשך ומתחייב לו בדמיהם לפי המדה ומ\"מ דוקא שיהא המשיכה במקום הראוי לה כגון שהיו הפירות בסימטא או בחצר של שניהם ומשך בתוכן או שמשך מרשות הבעלים לאחת מאלו וכל שכן אם משכם לרשותו מדד ולא משך פירוש מדד המוכר בכליו של מוכר והניח במקום משיכה כגון בסימטא או בחצר של שניהם הן שהניחם שם בכליו הן שהניחם שם על גבי קרקע לא קנה שתורת כליו אין כאן שהרי כליו של מוכר הוא ותורת חצרו אין כאן שהרי רשות שניהם היא וכן הדין בשתפין שקנו זה מזה ומדד לו מוכר בכליו והניח בחצר של שניהם הא אם מדד לכליו של לוקח והניחם בתוך הכלי עצמו בסימטא או בחצר של שניהם קנאם שכליו של לוקח בסימטא ובדומה לה קנה כמו שיתבאר שהסמטא היא שביל שאין רבים עוברים שם ויש רשות לאלו להניח שם כליהם והרי היא כחצר של שניהם ומ\"מ אם הניחם בקרקע הסמטא לא קנה ואם היה פקח שוכר את מקומן ומששכר מקומו אע\"פ שהוא של מוכר שכירות קניא ונמצא קונה מתורת חצרו ומשנה זו פירושה בדברים שאינן בני הגבהה כגון שהיו הפירות בשקים גדולים אבל כל שהוא בר הגבהה אינו נקנה במשיכה כמו שאמרנו וזהו שאמר אח\"כ הלוקח פשתן מחברו שסתמו בשליפי זוטרי שדרכן בהגבהה לא קנה עד שיטלטלנו ממקום למקום ר\"ל עד שיגביהנו וממקום למקום לאו דוקא אלא שדרך העולם כך הוא שכשמגביהים מניחים אותו במקום אחר אם ליטלו ולהביאו לרשותו אם באותו רשות עצמו ליחד מקום לאותם שהוא בורר לו שלא להתערב עם האחרים ואפילו היו שליפי רברבי פירשו בגמ' שהם בדין זה מפני שדרך לעשות ממנה תחלה שליפי זוטרי ומקבצין מהם עד שיעשו מהם שליפי רברבי וכשקונין אותם דרך בני אדם להשמיט אחד מעל חברו ולא לגררם על הארץ וכן הדין בכל שהדרך בו כן אבל שקים גדולים של פירות שדרך לגררם על הארץ ולא להפריד הפירות ולהגביהן מעט מעט הרי אלו מדברים שאין דרכן להגביה ונקנין במשיכה הואיל ואין הפרדתן זה מזה והוצאתם מן השק מצויה אלא על ידי כלי ואם היה מחובר לקרקע ותלש כל שהו קנה ותמהו בגמ' משום דתלש כל שהו קנה והיאך נקנה האחד במשיכת חברו ופירשוה בשאמר לו שיחזיק בקרקע בתורת הקנאה וכלשון הזה אמר לו לך ויפה לי קרקע בתורת חזקה וחזקה זו מועלת הואיל ונעשית על דעת תקון הקרקע לחרישה וכמו שאמרו בפרק חזקת האי מאן דזכי זכיאתא אדעתא דציבי לא קני אדעתא דארעא קני וחזקה זו מועלת לכל הקרקע ונמצא כל הקרקע קנוי לו ומאחר שהקרקע קנוי לו קנה כל מה שעליה מתורת מחבר לקרקע ואע\"פ שאינו מקנה לו קרקע אלא לכונת קניית הפשתן ונמצא לדעת זה שאדם יכול להקנות קרקע על דעת שיקנה מה שעליה לבד שאם לא כן היאך זה מקנה לו כל הקרקע בשביל הפשתן ויש מפרשים שלא הקנה לו אלא מעט מאותו הקרקע כשיעור מה שהוא תולש ממנו ומ\"מ לגמרי הוא מקנהו לו ואגבו של אותו משהו הוא מקנה לו כל הפשתן נמצא לדעת זה דין אגב אף במחובר ויש חולקין לומר שאין המחובר נקנה באגב וגאוני הראשונים כתבו מזה בחבוריהם שתלישת כל שהוא אחת ממיני הקניות היא ורבים למדין הימנה למשיכת כל שהוא ואין הדברים נראין שאם כן היאך תמהו כך כך עליה משום דתלש כל שהוא קנה ושמא תאמר תלישת כל שהוא בשאמר תלוש כל שהוא וקנה וזה שתמה משום דתלש כל שהוא פירושו בלא אמירתו שיקנה בכך א\"כ היה לו לתרץ בשאמר לו תלוש כל שהוא וקנה ומה הוצרך לומר לך ויפה לי קרקע וכו' אלא שהדברים כמו שכתבנו אלא שיש בהם מן הספק מה שרמזנו עליו לראשונה בהקנאת קרקע על דעת לקנות מטלטלין לבד ולשניה אם מחבר לקרקע נקנה באגב וגדולי הפוסקים פירשוה שצוה לו לתלוש לו את הפשתן ליפות לו קרקע ותהא קרקע שכורה לו באותן הדמים שהוא חייב לו מצד אותה מלאכה ונמצאת קניה זו בתורת שוכר את מקומו וזה עיקר ואף הם כתבו לסתור מה שביארנו בה קניית מחבר לקרקע שמכיון שעומד לתלישה כתלוש הוא ולקניית מטלטלין הוא צריך ואע\"פ שבענבים העומדות ליבצר פסקו הם עצמם כחכמים דלאו כבצורות דמיין טעם הדבר שלא מסרן לתלוש אלא לשמירה וכמו שכתבנוה במציעא פרק השואל ודוקא בשאינו צריך לקרקע כלל:",
                "<b>זהו ביאור המשנה וכולה על הצד שביארנוה הלכה היא ודברים שנכנסו תחתיה בגמרא אלו הן:</b>",
                "<b>כבר</b> ביארנו משיכה ומסירה איזהו מקומן המיוחד לכל אחת מהן לקנייה ושההגבהה קונה בכל מקום ומתוך כך הוצרכנו לפרש מדד שבמשנתנו על המוכר שאם מדד הלוקח הרי משהגביה המדה מלאה פירות קנה בהגבהה ואע\"פ שהיא מדה של מוכר שכל שהגביה אפילו ברשות מוכר ובכליו קנה מן הסתם שכל שהוא מודד אחר פסיקה ודאי דעתו לקנות בה ומ\"מ גדולי המפרשים כתבו שכל שמסר למוד לצרך מוכר הוא ואין הלוקח מתכוין בה לקנייה ונראין דברי הראשונים:"
            ],
            [
                "<b>כליו</b> של אדם קונה לו בסימטא כמו שביארנו אבל אינו קונה לו לא ברשות הרבים ולא ברשות מוכר שאין כליו קונה אלא במקום שיש לו רשות להניחו שם ומ\"מ אין רשות הרבים ורשות מוכר שוים בו שרשות הרבים אפילו אמר לו המוכר וקנה לך בזו לא קנה אבל ברשות מוכר דוקא בסתם אבל במפרש שאמר לו בפירוש שיקנה לו כליו א\"כ שהוא ברשותו קנה שהרי נעשה כמשאיל לו מקום:",
                "<b>כליו</b> של מוכר אף ברשות לוקח גדולי הפוסקים כתבו שלא קנה בסתם אא\"כ אמר לו קני וגדולי המפרשים חולקין לומר שקנה שהכל הולך אחר הרשות ומ\"מ נראין דברי הראשונים ואף גדולי המפרשים חזרו וכתבוה כן בהגהותיהם הא בסימטא ובדומה לה דברי הכל שלא קנה:",
                "<b>היתה</b> המדה של סרסור או של אחר שהשאילה לשניהם והיתה המדידה בסימטא או בחצר של שניהם עד שלא נתמלאת המדה עומדת ברשות המוכר ואם הוקר חוזר נתמלאת המדה קם לו ברשות לוקח כך היא כונת הסרסור או המשאיל להיות המדה קנויה למוכר עד שימדוד וללוקח משמדד עד שיצניע פירותיו למקום המוצנע ואם כן עד שלא נתמלא נמצא כליו של מוכר שאינו קונה וכן הדין בה אף ברשות לוקח לדעת גדולי הפוסקים משנתמלאה נעשה כליו של לוקח שקונה בסימטא:",
                "<b>היתה</b> מדה של אחד מהם אם של מוכר לא קנה בסימטא לדברי הכל ואף ברשות לוקח לדעת גדולי הפוסקים אע\"פ שנתמלאה אם של לוקח ובסימטא קנה אע\"פ שלא נתמלאה ומ\"מ דוקא שהיו בה שנתות לכל קב וקב וכיוצא בזה ואמר לו סאה בשש מעין קב קב במעה שכל קב וקב מכר בפני עצמו ומשהגיע לשנת ראשון קנה עד תחומו וכשהגיע לשני קנה עד תחומו שכל שנת מהם כמדה בפני עצמה וכמי שאמר לו כל שנת בכך וכך על דרך כור בשלשים סאה בסלע אבל כל שאין שם שנתות לא קנה עד שתתמלא שכל המדה מכר אחד הוא ויכול לחזור עד שיתמלא כל המכר כדין כור בשלשים האמור למטה ואפילו בהגבהה כן כל שהיא זכייה אחת לא קנה כלום עד שיקנה את כלה:",
                "<b>היו</b> הפירות ברשות מוכר או ברשות מי שהפקידן אצלו לא קנה הלוקח אף בכליו עד שיגביהנה או שיוציאנה מרשותו בשכירות מקומה או במשיכה אם הוא דבר הראוי למשיכה היו הפירות ברשות לוקח כגון שהביאם המוכר בביתו כדי למכרן ונמלך הוא ללקחן כיון שקבל עליו המוכר למכור קנה לו ביתו אע\"פ שלא מדד ודוקא בשאין הכלי של מוכר לדעת גדולי הפוסקים או אף בכליו של מוכר לדעת גדולי המפרשים וגאוני ספרד אומרים אף בזו דוקא שהיו הפירות בקרקע אבל היו בכליו של מוכר ומודד ממנו לכליו של לוקח לא קנה עד שתתמלא או בדין שנתות וכן יראה משמועת כור בשלשים כמו שיתבאר:",
                "<b>ואין</b> גורסין בכאן ברשות הנפקדים אצלו עד שיקבל עליו שרשות נפקד ורשות מוכר אחת היא ומ\"מ יש גורסין אותו ומפרשים שיקבל עליו נפקד במצות מפקיד להיותו נפקד בהם ללוקח כמו שהיה נפקד ממנו ולדעת רבים אף ברשות מוכר קבלה זו מועלת שהשאלה כשכירות כמו שביארנו אלא שהשמועה דברה בהוה שהמוכר והפירות בשלו רוצה לפנות את ביתו אבל נפקד כשם שהיה נפקד מזה נוח לו להיותו נפקד מזה גם כן:",
                "<b>נמצאו</b> ארבע מדות נכללות בדין זה והם הראשונה מדידה בסימטא במדה שאינה של שניהם והשניה במדה של אחד משניהם השלישית רשות מוכר או מי שהופקדו אצלו באיזו מדה שתהיה הרביעית רשות לוקח באיזו מדה שתהיה על הדרכים שכתבנו:"
            ],
            [
                "<b>לענין</b> גיטין אמרו שאע\"פ שאמרה תורה ונתן בידה אין סוף הענין דוקא לידה אלא אף בחצרה או איזה מקום המושאל או המושכר לה ומ\"מ כל שהיא ברשותו לא קונה עד שיגיע הגט לידה או לתוך חיקה או לתוך קלתה והוא כפיפה קטנה המיוחדת לה לעסקי פלכה אע\"פ שאינה קשורה בה ולא מתורת כליה שהרי כליו של לוקח ברשות מוכר אינו כלום אלא לפי שמן הסתם אין הבעל מקפיד על מקומו והוא מושאל לה מן הסתם אפילו לא היה בעלה מוכר קלתות לקלתה מיהא אינו מקפיד על מקומה ואין צריך לומר בשהיה בעלה מוכר קלתות ומכר לה שבהגבהת קלתה קנה גיטה עמה ויש שפרשו בה שאינו מקפיד על מקומם וגאוני ספרד פרשו בה שבאותה הנאה שמכר לה הוא משאילה מקומו מן הסתם ולפי זה אף לענין קנייה אם קנה זה הכלי מן המוכר עצמו והגביהו והניחו לשם ואח\"כ קנה ממנו פירות ומדדום לתוך כלי זה קנה אף ברשות מוכר מכיון שקנאו ממנו אינו מקפיד על מקומו והרי מקומו מושכר לו בהנאת מכירתו וכן כתבוה גדולי המחברים ומכאן יצא להם כן ושמא תאמר ולמה הוא צריך להגבהה ונאמר גם כן שיקנהו בשכירות מקום בהנאת המכירה אין זה כלום שאין דעתו של זה סומכת בקניית הכלי אא\"כ שכר את מקומו בפירוש או שיקנהו בהגבהה אבל מכיון שקנאו קנייה מפורסמת נהנה הוא במכירתה עד שמתוך אותה הנאה הוא משאילו מקום שהוא מניחו בה אחר הגבהתו:",
                "<b>כבר</b> ביארנו שכל הקניות אינן כלום אא\"כ באות אחר פסיקא וכן ביארנו שכליו של מוכר ברשות לוקח לא קנה מעתה חמרים שהיו מביאים פירות ומשכן והביאן לביתו אפילו פסק את הדמים תחלה לא קנה ובמה יקנה משיכה אין כאן שאין משיכה שבבני אדם מועילה למה שעל גבן אחר שאין הוא עצמו נקנה במשיכה רשות לוקח אין כאן שהרי עדין על כתפו של חמר הם ומה שאמרו בגמ' על זה בין פסק עד שלא מדד בין מדד עד שלא פסק פירושו שמדד ופסק תחלה קודם שבאו לביתו ואעפ\"כ לא קנה פרקן אחר שהיו בביתו בין הוא בין חמר אם פסק עד שלא מדד קנה שרשותו קונה לו בלא מדידה ואם מדד עד שלא פסק לא קנה עד שיפסוק ויכול לחזור וזה שאמרו שבפסק לבד קנה בלא מדידה דוקא שנשפכו לקרקע ביתו של לוקח או בכליו או שהם דברים שאינן בכלי כגון בצלים ושומים וכיוצא בהם אבל אם עדין הם בכליו של מוכר הואיל ולא משך אין רשותו קונה לו שכליו של מוכר ברשות לוקח לא קנה כמו שביארנו:"
            ],
            [
                "<b>זה</b> שכתבנו בכליו של לוקח ברשות מוכר וכן כליו של מוכר ברשות לוקח שלא קנה אין הדבר מוחלט כן בגמ' אלא ששאלו עליהן ונשאר בספק ומתוך כך אנו דנין שלא קנה ובכליו של לוקח ברשות מוכר הולכין אחר הרשות ובכליו של מוכר ברשות לוקח הולכין אחר הכלי כדי להעמיד ממון בחזקת בעליו ומ\"מ כל שפרע הלוקח ואין המוכר רוצה לחזור אין מוציאין ממנו ואם היו ביניהם שתי מכירות אחת בכליו של לוקח ברשות מוכר ואחת בכליו של מוכר ברשות לוקח את שאינו רוצה לחזור זוכה באחת מהן על כל פנים ומעמידין אותו על הפחותה שבהן ויש מפרשים שלא קנה כלל ומ\"מ בשאמר לו קני קנה בשתיהן כמו שביארנו:",
                "<b>הקרקעות</b> נקנין בכסף ובשטר ובחזקה כמו שיתבאר במסכת קדושין אבל המטלטלין דברים שדרכן להגביה נקנין בהגבהה ושדרכן במשיכה נקנין במשיכה וכן בשאר הקניות על הדרכים שכתבנו:",
                "<b>הגונב</b> כיס בשבת אע\"פ שנתחייב מיתה מצד הוצאה בשבת מרשות לרשות חייב בתשלומין ואין כאן משום אין אדם מת ומשלם שכבר נתחייב בגנבה קודם שיבא לידי איסור שבת שמשהגביה אף ברשות בעלים קנה לענין תשלומין ולענין שבת אינו חייב עד שיוציא ולא אמרו אין אדם מת ומשלם אלא כשבאין כאחד היה מגרר את הכיס ויוצא פטור שהרי לא נתחייב בגנבה עד שהוציא מרשות זה לרשות הרבים והרי אותה שעה בעצמה חל עליו איסור שבת ושמא תאמר והיאך חלה בו חיוב גנבה והלא גירור זה משיכה היא ומשיכה אינה קונה ברשות הרבים פירשוה במסכת כתובות שצירף ידו למטה משלשה וקבלו שידו של אדם חשובה לו ואינה בטלה אגב קרקע והרי משיכה זו שמרשות היחיד לרשות הרבים הושוו בה השעות לשבת ולגנבה שהרי לא מתורת הגבהה הוא קונה עד שתאמר בה שקדמה גנבה לשבת שהרי למטה משלשה היו ואין הגבהה בפחות משלשה אלא במשיכה הוא קונה וכן יש שפירשוה שם בצד רשות הרבים שלענין שבת דינם כרשות הרבים ולענין קנין דינן כסמטא להיות משיכה קונה בו ומ\"מ דוקא בשהוא בר משיכה ולא בר הגבהה כגון כיס גדול ושיש בו רצועות עשויות למשכה בהן:"
            ],
            [
                "<b>הבהמה</b> בין דקה בין גסה נקנות במשיכה וכבר ביארנו דין זה למעלה:",
                "<b>מי</b> שאמר לחברו כור בשלשים סלעים אני מוכר לך והתחיל למוד לו לכליו יכול לחזור אפילו בסאה אחרונה שהרי תלה המכירה בכל הכור אבל אם אמר לו כור בשלשים סאה בסלע אני מוכר לך ראשון ראשון קנה ר\"ל כל סאה וסאה שהרי תולה מכירתו בסאין ודבר זה פרשוהו גדולי הפוסקים בסימטא שאם ברשות הרבים הרי אין כליו של לוקח קונה לו שם ואם ברשות מוכר הרי אין כליו קונה לו שם ואם ברשות לוקח ואינם בכליו של מוכר הרי משקבל עליו למכרם קנה לוקח אף בלא מדידה על כרחך דוקא בסימטא או ברשות לוקח ושהיו בכליו של מוכר ומודד מתוכו לכליו של לוקח ועל הדרך שכתבנוה למעלה בדין שנתות שאף ברשות לוקח ובכליו נאמרו כל שנמדדות מכליו של מוכר ומ\"מ גדולי הראשונים שבקטאלונייאה כתבו שלא נאמר ברשות לוקח משקבל עליו קנה אלא בשמכר לו את כלם אע\"פ שהזכיר לו מדה כגון כל הפירות מכורין לך על שער סאה בסלע אבל כל שתולה מכירתו בסכום כלומר כור בשלשים אני מוכר לך הואיל ונתן קצבה למכירתו לא קנה בשום ענין עד שימדוד את כלו וכן לדעתי כל שמכר לו כל פירות שבמקום אחד קנה כל מה שמשך:",
                "<b>השוכר</b> את הפועל קודם זמן הגרן ונותן לו עכשו שכר דינר דינר ליום לעשות עמו בימי הגרן ושכרו שוה עכשו או לגרן סלע אסור שנראה כמשתכר בהקדמת המעות הואיל ואינו מתחיל במלאכתו עכשו אבל אם אמר לו עשה עמי מהיום עד שיעבור כל זמן הגרן בדינר בכל יום אע\"פ ששכרו יפה סלע מותר הואיל ועכשו הוא מתחיל במלאכתו אינו נראה כרוצה להשתכר בהקדמתו שאין זה מקדים הואיל ועכשו וצא מתחיל במלאכתו ואע\"פ שכיון ששכרו לזמן אין חייב בשכירותו עד סופו שאין שכירות משתלמת אלא בסוף מ\"מ דוקא כשאין רוצה ליתן לו אבל כל שהוא רוצה ליתן לו חל עליה שם שכירות מעכשו כך כתבוה גאוני ספרד ומ\"מ יראה לי שמאחר שאמר דינר ליום ששכירותו משתלמת בכל יום ומשום זלזול שכירות אין כאן שכל זלזול שבשכירות מותר כל זמן שיראה שמכוין להשתכר בהקדמתו וכבר כתבנוה במציעא פרק נשך:",
                "<b>כל</b> שביארנו בקניות אלו מדד מוכר או מדד הלוקח לא סוף דבר הם בעצמם אלא אף שלוחם כמותם וכל שהסרסור או אחר מושך או מגביה אם בשביל המוכר הרי הוא כמי שעשה המוכר ואם בשביל הלוקח הרי הוא כמי שעשה הלוקח וכן בכל הקניות:",
                "<b>כל</b> מה שביארנו בסוגיאות אלו ובפסקים שבה נטינו בה לשטת גאוני ספרד והוא הראוי לברור בה לפי דעתנו והם בהם קצת דברים שהרבה מפרשים נוטים בה לדעת אחרת ומה שכתבתי נראה לי לברור מתוך דברי כלם:",
                "<b>לפי</b> מה שכתבנו יראה שדין קניית כליו כך הוא כליו של לוקח ברשות לוקח אין צריך לומר שקנה ברשות מוכר לא קנה ואם אמר לו קני קנה בסימטא ובחצר של שניהם קנה בנתמלאת המדה או בשנתות וכל שכן אם שופכין את המדוד לתוכו ברשות הרבים ובחצר שאינה של שניהם לא קנה כלל אפילו אמר לו קני ברשות המופקדין אצלו הרי הוא כרשות מוכר כליו של סרסור בסמטא ובחצר של שניהם עד שלא נתמלאת למוכר משנתמלאת ללוקח ברשות מוכר אפילו נתמלאת למוכר אא\"כ אמר לו קני ברשות לוקח נתמלאת קנה ברשות הרבים לא קנה כלל וכלל הדברים בו שכל שנתמלא אתה דנו בכליו של לוקח וכל שלא נתמלאת אתה דנו בכליו של מוכר כליו של מוכר ברשות מוכר לא קנה כלל אא\"כ קנה הכלי שכל שקנה כלי הושאל לו מקומו אבל כל שאינו כן לא קנה אפילו אמר לו קני שאין קני מועיל אלא למי שהיה הכלי שלו שמכיון שאמר לו קני הושאל לו מקומו ברשות לוקח לא קנה אא\"כ אמר לו קני ויש אומרים שקנה ברשות הרבים לא קנה כלל בסימטא ובחצר של שניהם לא קנה אא\"כ אמר לו קני:"
            ],
            [
                "<b>המשנה</b> העשירית והכונה להשלים בה ביאור עניני החלק השלישי ולבאר בה עוד החלק הרביעי באונס הבא על הסחורה איזה משניהם לוקה באנסה ואמר על זה המוכר יין ושמן לחברו והוקרו או שהוזלו עד שלא נתמלאת המדה למוכר משנתמלאת המדה ללוקח היה סרסור ביניהם ונשברה החבית נשברה לסרסור וחייב להטיף לו שלש טיפין הרכינה ומיצית הרי זו של מוכר החנוני חייב להטיף לו שלש טיפין ר' יהודה אומר אם היה ערב שבת עם חשכה פטור אמר הר\"ם הוקרו הוספו דמיהם הוזלו שפחתו דמיהן וסרסור הוא איש אחד סוחר שלוקח מבעל הבית ומוכר לאיניש מעלמא וזהו כשהיתה המדה של סרסור ובסימטא או ברשות הלוקח והתבונן זה בעקרים שהקדמנו הרכינה ר\"ל הרכין המדה מה שיתמצה ממנו לבעל החנות לפי שנתיאשו הבעלים ומה שאמר ר' יהודה פטור ר\"ל מליתן שלש טפין לדוחק השעה ואין הלכה כר' יהודה:",
                "<b>אמר</b> המאירי המוכר יין ושמן לחברו והוקרו או הוזלו עד שלא נתמלאת המדה למוכר וכו' שאלו בגמ' עליה שאם מדת הלוקח הוא אף עד שלא נתמלאת ללוקח היא וא\"כ על כרחך אתה מעמיד משנה זו בדין שנתות שאם אין בה שנתות אפילו היתה מדת לוקח כל שבסימטא אינו קונה עד שתתמלא ולדעת הגאונים אף בחצר הלוקח שלא נאמר כיון שקבל עליו למכור קנה אלא בשכל הפירות בקרקע החצר אבל כל שהם בכליו של מוכר כל שנשתייר ממנו מעט שאינו בחצר לא קנה כלום הואיל ומכר אחד הוא אף בסאה אחרונה חוזר וכל שאין כאן דין שנתות אתה צריך בה לנתמלאת המדה אלא על כרחך משנה זו במדת שנתות היא שנויה ושאמר לו מדה זו שהיא מחזקת סאה אני מוכר לך בששה מעין כל קב וקב שהם שנתות שלה במעה ובזו אילו היתה מדה של לוקח קנה אע\"פ שלא נתמלאת ואילו היתה של מוכר אע\"פ שנתמלאת לא קנה כלל כמו שבארנו ומתוך כך העמדנו בגמ' משנה זו במדת סרסור שכל שלא נתמלאת אפילו בשנתות לא קנה שהרי כל שלא נתמלאת היא של מוכר ומשנתמלאת ללוקח בין בסימטא בין בחצר הלוקח היה סרסור ביניהם ר\"ל שהיה סרסור עצמו מודד ונשברה החבית שלא באונס נשברה לסרסור וחייב לשלם מה שבתוכה אם עד שלא נתמלאת למוכר אם משנתמלאת ללוקח מפני שהוא נושא שכר וגדולי המפרשים פירשו שהיה הסרסור עצמו לשם ולא שהוא מודד וכל שנשברה החבית נשברה לו ואין חייבין לו לשלם ששאלה בבעלים היא:",
                "<b>ונתגלגל</b> עוד במשנה זו בעניני חלק חמישי אע\"פ שלא הגיע מקומו עדין ואמר שהמוכר חייב להטיף לו ללוקח לתוך מדתו שלש טיפין יותר מן השיעור מפני שבשיעור זה נשתייר במדת המוכר משל לוקח ואחר שכן אם הרכינה המוכר אח\"כ ר\"ל שהטה את החבית לצד אמר ומיצת השמן משוליה ונתקבץ למקום אחד הרי הוא של מוכר ואין בו סרך גזלה ויש מפרשים שאין צריך ליתן לו מצד אחר אלא שימצה לו את המדה עד שתהא מנטפת שלש טיפין והשאר שלו על הדרך שפירשנו ואע\"פ שבמערה כד שמן של תרומה כדי ליתן בתוכו שמן חולין אמרו שאינו צריך למצות עד שתנגב אלא משפסק העמוד וניטפו אחריו שלש טיפין דיו ומותר ליתן לתוכו שמן של חולין הא אם לא נתן בו שמן של חולין והרכינה ומיצת כל התמצית תרומה בזו מיהא משום יאוש בעלים נגעו בה ובידוע שנתיאשו הבעלים מאותו מיצוי וזכה בה מוכר ואפילו לא נתן לו שלש טיפין הואיל והלך לו נתיאש ובדבר מועט כזה לא חששו ליאוש כדי החנוני אינו חייב להטיף שהתמצית הוא מכלל שכרו שנתנו לו חכמים מפני שהוא לוקח מבעל הבית כדי למכור על יד על יד ר' יהודה אומר ערב שבת עם חשכה פטור פירשוה בגמ' כלומר אף חנוני אינו פטור אלא בערב שבת עם חשכה מפני שהוא טרוד הא בחול חייב ואין הלכה כדבריו ויש גורסין החנוני חייב ור' יהודה פוטרו בערב שבת ולנסחא זו ראוי לפסוק כר' יהודה:",
                "<b>זהו</b> ביאור המשנה ופסק שלה ולענין מה שכתבנו במערה כד של תרומה ליתן לתוכו חולין שאינו צריך אלא לנטפה שלש טיפין ואין צריך לומר שאינה צריכה הדחה כך היא בתלמוד המערב וכן אמרו שם במפנה חבית של תרומה ונשארו חטים בסדקי הכלי מותרין לזרים שלא היו בכלל תרומה ויש מפרשים דוקא בשאותו חבית בעצמו הופרש לתרומה ומן הסתם לא הופרש אלא בדרך זה הא אם הובא יין של תרומה והניח באותו כלי צריך הדחה וכלי שהניחו בו יין של תרומה אין משתמשין בו חולין בלא הדחה וכן בחטים צריך ללקטן אחת אחת ולא נתחדש במשנה זו בגמרא דבר שלא בארנוהו:"
            ],
            [
                "<b>המשנה</b> האמת עשרה והכונה לבאר בה ענין החלק הרביעי ואמר על זה השולח את בנו אצל חנוני ומדד לו באיסר שמן ונתן לו את האיסר שבר הצלוחית ואבד האיסר החנוני חייב ור' יהודה פוטר שעל מנת כן שלחו ומודים חכמים לר' יהודה בזמן שהצלוחית ביד התינוק ומדד החנוני לתוכה החנוני פטור אמר הר\"ם זה הבן הלא הוא קטן בשנים בלא ספק וחכמים אומרים שלא שלח לו בנו אלא להודיעו כדי שישלח לו עם מי שראוי לשלוח ולפיכך חייב החנוני כשנתן לו השמן או כשאין לו שמן ונותן לו איסר ליקח בו מזולתו ומה שחייבו חכמים החנוני לשלם הצלוחית זה כשיקחנה מיד הקטן למדוד בה לשאר בני אדם לפי שהוא שאלה שלא מדעת ושואל שלא מדעת חייב באחריות אותו הדבר שעבר עליו ולפיכך הוא חייב באחריות הצלוחית אבל כשיתן השמן בה כשהיא בידו ושבר אותה התינוק הוא פטור מדמי הצלוחית ואין הלכה כר' יהודה:",
                "<b>אמר</b> המאירי השולח את בנו אצל חנוני והוא הלוקח מבעל הבית למכור על יד על יד ושלח לו את בנו ומדד לו באיסר שמן ונתן לו את האיסר שבר את הצלוחית ואבד את האיסר חנוני חייב וכו' פירשו חכמי הצרפתים שבעל הבית שלח את בנו לחנוני ובידו צלוחית ופנדיון שהוא שוה שני איסרין כדי למוד לו באיסר שמן ולהחזיר לו איסר אחד ומדד לו חנוני באיסר שמן ונתן לו את האיסר שהיה ראוי להחזיר ובא לו הבן בצלוחיתו ובאיסרו ובעוד שהוא בא לכאן שבר את הצלוחית ונשפך השמן ואבד את האיסר חנוני חייב בשלשתן ופירשו הטעם בגמ' שלא כיון בעל הבית שיהא החנוני שולח השמן בידו אלא שהיה מכוין להודיעו שהוא צריך שמן והיה דעתו שיהא החנוני מעכב הצלוחית והפנדיון ושישלח לו צלוחית בשמן ואיסר ביד שלוחו פקח ובגמ' שאלו על הצלוחית מיהא היאך הוא חייב והלא אבדה מדעת היא שהרי מ\"מ הוא מכוין להוליך הצלוחית ביד התינוק עד שתגיע לחנוני והרי שבירתה מצויה בהולכה כבחזרה ואם מפני שהיא עכשו ריקנית וקלה אף שמן כאיסר אינה מכבידה כל כך ופירשו בה שאלו כן פטור חנוני על הצלוחית אלא שנטלה למוד בה לאחרים ונעשה עליה שואל שלא מדעת ושואל שלא מדעת גזלן הוא ולא שואל שאלו היה בדין שואל משהחזירה ליד התינוק היתה שמירתו מסתלקת ונפטר מאונסיה הואיל והחזירה למקום שהניחוה הבעלים אע\"פ שאינו משתמר אבל מכיון שנעשה גזלן עליה לא נפקע חיוב שמירתו עד שיחזירנה למקום המשתמר ולא עוד אלא אפילו לדעת בעלים שהוא אביו של תינוק וכמו שאמרו בגונב טלה מן העדר שלא דיו להחזירה למקום שגנב אלא צריך דעת בעלים והילכך אין חזרתו ליד התינוק מפקיע חיוב שמירתו ועדיין הוא חייב באונסיה ולפי דרכך למדת שהשואל כל שהחזיר למקום שהיו הבעלים מניחין הופקעה שמירתו זו היא שיטת חכמי הצרפתים והם גורסין בגמ' בשלמא באיסר ושמן בהא פליגי דרבנן סברי לאודועיה שדריה וכו' ויש לשאול בדבריהם אף האיסר מפני מה הוא חייב עליו והלא הוא גם כן אבדה מדעת שכשמסר לו פנדיון היה לו להעלות על לבו שיאבד ממנו מ\"מ כשבא הפנדיון ליד חנוני הופקע דין אבדה זו שמדעת וכשנתן האיסר בידו הוא תחלת מעשה והוא בפשיעה ויש מתרצים בפנים אחרים שאינם כלום ואע\"פ שראוי לומר בזו שאף באיסר אינו חייב כל שדעת אביו סומכת לשלח בידו פנדיון אף כשאני מחזיר לו איסר הוא הוא ומכחו בא מ\"מ יש סעד לסברא זו משמועת בעל הבית מוכר צלוחיות האמורה בסוגיא זו:",
                "<b>אלא</b> שעיקר הדברים שבעל הבית זה אינו שולח בידו איסר אלא צלוחית למוד לו באיסר שמן באשראי והחנוני מדד לו באיסר שמן וזה שאמר ונתן לו את האיסר פירושו שאחר שמדד לו נתן לו את הצלוחית ואת האיסר והוא שמן שבתוכו ושבר את הצלוחית ואיבד את האיסר ר\"ל שמן שבה חנוני חייב בצלוחית ובשמן שלא היה זה מכוין לשלח לו שמן בידו אלא לעכב בידו הצלוחית עד שיבא הוא או שישלחנו ביד פקח והוא ששאל על הצלוחית מפני מה הוא חייב בה ופירשה בשנעשה עליה שואל שלא מדעת ולפירוש זה גורסין בגמ' בשלמא באיסר שמן ולא באיסר ושמן וכן עיקר וכן כתבוה גאוני ספרד ר' יהודה פוטר שעל מנת כן שלחו כלומר לא שלחו אביו בחנם אלא כדי להביא על ידו הצלוחית והשמן ולשטה ראשונה הצלוחית והשמן והאיסר והרי הוא כאמר לו בפירוש שלחה לי ביד בני וכו' ומודים חכמים לר' יהודה במודד לתוך הצלוחית בידו של תינוק שפטור ולפי מה שפירשוה בגמ' שלא היו חכמים מחייבים אלא בשנעשה עליה שואל פירושה שכיון שלא נטל הצלוחית מידו לא נעשה עליה שואל ופטור על הצלוחית והוא הדין אם נטלה הואיל ולא מדד בה לאחרים אלא שדבר בהוה וסתם הדברים כך הוא שאינו נוטל מדה מיד הלוקחים אא\"כ מכווין לשאול ולמוד בה לאחרים הא לענין שמן לעולם חייב ואין מדידה בצלוחית שביד תינוק מפקעת שום חיוב בשמן:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>",
                "<b>בעל</b> הבית שהיה מוכר צלוחיות ונודע בכך ושלח את בנו וצלוחיתו בידו אצל חנוני ליתן בתוכה שמן וסתם דעתו שאם חנוני רוצה ליקחה שיקח ויחזור בנו אצלו להביא אחרת ובא חנוני ונטל צלוחית מידו על דעת שיקחנה אלא שנטלה לבקרה אם היא שלמה אם לאו מכיון שנטלה על דעת כן הואיל ודמיה קצובין ואינה צריכה פסיקא נעשית ברשותו להתחייב באחריותה שהרי הנוטל כלי מן האומן לבקרו ונאנס בידו חייב כמו שיתבאר ומאחר שכן כשהחזירה ליד התינוק הרי זה כנאנסה בידו ואינו נפקע מחיוב שמירה זו עד שתגיע ליד הבעלים:",
                "<b>חנוני</b> שהיה מוכר צלוחיות ושלח בעל הבית את בנו למוד שמן כאיסר בצלוחיתו וכן עשה ומסרו לבנו ונאנסה אין ספק שחנוני חייב שלא כיון אלא להודיעו על הדרך שביארנו:"
            ],
            [
                "<b>שלח</b> בעל הבית את בנו וצלוחית בידו ונטלה חנוני בידו למוד לו כבר ביארנו שפטור שהרי אבדה מדעת היא כמו שביארנו ולא נשנית בכאן אלא בשביל מה שנתחדש בה והוא שאין אומרים הרי צלוחית זו כאבדה היא ביד התינוק וכשנטלה נעשה עליה שומר אבדה ואע\"פ שמתחלה הואיל ואבדה מדעת היתה לא היה חייב להשתדל בה מכיון שנטלה נתחייב בה לשמרה שמכיון שמעיקרו פטור בהשתדלותה אף כשהגיעה לידו כל שהחזירה למקומה נסתלקה שמירתו ואע\"פ שבענין אבדה אמרו שזקן ואינה לפי כבודו פטור ואעפ\"כ אם הכישה נתחייב בה לא נאמר כן אלא בבעלי חיים שהרי בהכשתו הוא מדריכה בניגרי ברייתא אבל שאר אבדה שאינו חייב בהשתדלותה כל שנטלה והחזירה למקום שהיא פטור וכן כך כיוצא בזו בכל עניני אבדה:",
                "<b>הנוטל</b> כלי מן האמן לבקרו ונאנס בידו אם דמיו קצובין חייב כיון שהוא עומד לימכר ודמיו קצובים ולא נטלו אלא לבקרו דעת שניהם סומכת להיותו קנוי לו ומתוך כך הוא קנוי לו לענין אונסים וכתבו גאוני ספרד שאף הוא קנוי לו לענין חזרה ר\"ל שאין האומן יכול לחזור ואע\"פ שלא אמר לו קני הואיל ולדעת מכירה הוא מעמידן לשם כאומר קני דמי ומ\"מ לוקח יכול לחזור הואיל ואינו מגביהו אלא על דעת בקור והרי אומר לחשוב ממנו אני צריך ויש אומרים שלענין קנין אינו קונה כלל ולא אמרוה אלא לענין אונסין ואין דבריהם כלום שהרי מעשה הנזכר בסמוך באותו שהביא הדלועים אתה למד כן בפירוש ומ\"מ אף לענין אונסין יתבאר במסכת נדרים דוקא בזבינא חריפא ר\"ל שיש עליו קופצים הרבה שהנאת לוקח הוא וסתם הדברים כמי שקנאו הוא וקם לו ברשותו אבל אם אינו כן הואיל ואין זה הנאת לוקח אלא הנאת מוכר סתם הדברים שאין הלוקח גומר בלבו קנייתו ואם נאנסו בידו פטור הא בזבינא חריפא על הדרך שביארנו כל שנאנס בידו חייב מעשה היה באחד שנכנס לבית המטבחים והגביה ירך אחד לראות אם היה שמן ונאנס בידו והוא שבא אנס אחד וגזלה הימנו וחקרו ומצאו שדמיה קצובים היתה ושכלה היה רוצה ליקח ולא היה צריך לחזור ולקוץ על חתכה שבה וחייבוהו מעשה היה באחד שהביא דלועים למכור והיו דמיהם קצובים וקפצו עליו הרבה בני אדם ונטלו בידם אחת אחת לבקרם על דעת קנין וכעס על שקפצו עליו כמה בני אדם והקדישם לשמים ודנו בה שמכיון שדמיהן קצובין הרי הם ברשות אותם שהיו הדלועים בידיהם ואי אפשר לו לחזור במכירתו כמו שביארנו ואין אדם מקדיש דבר שאינו שלו הא מ\"מ אם לא היו דמיהן קצובין יכול היה להקדישם ואין כאן משום שאינו ברשותו הואיל ולפניו היו ולא על דעת גזלה היו בידם הרי הם כמי שהם בידו:",
                "<b>הלוקח</b> ירק מעם הארץ שהוא חייב לחזור ולעשרו והיה בורר ומניח בורר ומניח אפילו כל היום כלו לא קנה להתחייב במעשר ואם רצה להחזיר את הירק למוכר מחזיר וכמו שביארנו בכל נוטל לבקר דבר שדמיו קצובים ושהמוכר מעמידם על דעת למכור שהלוקח יכול לחזור ולא מוכר גמר בלבו לקנותו אף זה לא קנה ויכול לחזור ואם הוא ירא שמים ורוצה לצרף מחשבתו למעשה ר\"ל לקיים דברים שבלב עד שיהא נכלל במדת דובר אמת בלבבו קנה מדין זה אע\"פ שלא קנה בדיני אדם ואם נתחרט אח\"כ והיה מדקדק על גמר מחשבתו להחזירו אי אפשר שכבר נתחייב במעשר מצד גמר מחשבתו לעשרו ולהחזירו אי אפשר שעכשו הוא מפסידו שהרי עם הארץ זה אף הוא היה אומר שמעושר היה ושמא כך הוא ולא עוד אלא שאף הלוקח ממנו אינו מאמינו עדין הא כיצד הוא עושה מעשרו ונותן לו דמי מעשר:",
                "<b>המשנה</b> השתים עשרה והכונה לבאר בה ענין החלק החמשי ואמר על זה הסיטון מקנח את מדותיו אחת לשלשים יום ובעל הבית אחד לשנים עשר חדש רשב\"ג אומר חלוף הדברים החנוני מקנח מדותיו פעמים בשבת וממחה את משקלותיו פעם אחת בשבת ומקנח מאזנים על כל משקל ומשקל אמר רשב\"ג במה דברים אמורים בלח אבל ביבש אינו צריך וחייב להכריע לו טפח היה שוקל לו עין בעין נותן לו גירומין אחד מעשרה בלח ואחד לעשרים ביבש מקום שנהגו למוד בדקה לא ימוד בגסה בגסה לא ימוד בדקה למחוק לא יגדוש לגדוש לא ימחוק אמר הר\"ם סיטון הוא שמחלק הסחורות על בעלי הסחורות ועל בעלי החנויות ומקנח שמסיר את החלודה ומה שנדבק בכלי וממחה שרוחץ במים חייב להכריע לו טפח במקום שנהגו אבל במקום שלא נהגו לשקול עין בעין שיעמוד קנה המאזנים בשוה וגירומין התוספת שהוא מוסיף במכר ושיעורו עשירית ליטרא כשמוכר עשרה ליטרין מן הלח ועשירית ליטרא כשימכור עשרים מן היבש וגסה מדה גדולה ודקה מדה קטנה למחוק שימדוד ויסיר מה שעל שפת המדה ולגדוש שיוסיף על מלוי המדה ואין הלכה כרשב\"ג:",
                "<b>אמר</b> המאירי הסיטון מקנח את מדותיו אחת לשלשים ובעל הבית אחד לשנים עשר חדש פירוש בעל הבית הוא בעל האוצר המכנס תבואתו משדותיו ויינו מכרמיו ושמנו מזיתיו וכן כל שאר הדברים ומשאיר מהם כדי ספוק ביתו ומוכר השאר בבת אחת והסיטון הוא אותו שלוקח ממנו והוא חנוני עשיר ומוכר לחנונים שימכרו על יד על יד ודלת העם כלם לוקחים מן החנוני ואומר עכשו שהסיטון הואיל ואינו מתמיד למכור בכל יום דיו שיקנח מדותיו אחת לשלשים יום ובעל הבית שמוכר הרבה בבת אחת ואינו מתמיד אף כסיטון דיו לקנחם אחת לשנים עשר חדש והוא בשעת כנוס תבואותיו וענין קנוח המדות הוא שהיין וכל שכן השמן הנשאר בשולי הכלי מתקרש לתוכו והמדה מתמעטת רשב\"ג אומר חלוף הדברים ויש מפרשים מפני שכל שמוכר תמיד אינו מתייבש בו כל כך ואין נראה לי שאם כן היה לו לחלוק בחנוני אלא טעם הדברים לרשב\"ג שבעל הבית מוכר לאחד ואונאתו מרבה אבל הסיטון מוכר לכמה חנונים והאונאה מתפזרת ומכיון שאף הם מרויחים בקנינם לא חשו לאונאה זו והלכה כחכמים וכבר ידעת מכמה מקומות שאין הכלל מעכב החנוני שמוכר יד על יד מקנחה פעמים בשבת שהרי תמיד השמן מתקרש לשם ואף לדברי רשב\"ג כל שנמכר לעניים ולדלת העם צריך להזהר אף באונאה מועטת ביותר וכן ממחה ר\"ל מקנח את משקלותיו פעם אחת בשבת ושמא תאמר והרי אם אינו מקנחם הם מכבידים יותר מפני העפרורית והאבק הנדבק בהם ואונאה זו שלו היא יש מפרשים מפני שאף ההמון בא לפניו תמיד למכור לו מענינים שבחנות ויש מפרשים וממחה וכו' שרשאי לקנח משקלותיו אם ירצה פעם אחת בשבת ואין זו אונאה ומ\"מ אין לו לקנחם יום יום שהאבן מתחסרת מעט בכך ומקנח את המאזנים על כל משקל ומשקל שהרבה עפרורית ואבק מתקבצים בכף שהסחורה נשקלת בו ויש אונאה ללוקחים בד\"א וכו' על קנוח המדות הוא חוזר שלא נאמר אלא בלח כגון יין ושמן ודבש אבל ביבש אינו צריך לקנוח מדות וחייב להכריע לו טפח כלומר כל שמוכר במאזנים ומשקלות יכריע כף שהסחורה לתוכו טפח על הכף שהמשקל לתוכו שלא יהו המאזנים מעוינות ר\"ל מצומצמות זו כנגד זו ואם היה שוקל לו עין בעין כגון מקום שנהגו שלא להכריע נותן לו גירומין ר\"ל תוספת משלו אחד לעשרה בלח ואחד לעשרים ביבש ופירשו בגמ' אחד מעשרה בליטרא לקנין של עשר ליטראות בלח שהוא חלק אחד ממאה ואחד מעשרים בליטרא לקנין עשר ליטראות ביבש שהוא חלק אחד ממאתים ויש בה לשון אחר ביבש והוא אחד מעשרים בליטרא לקנין עשרים שהוא חלק אחד מארבע מאות ונראה לפסוק כלשון ראשון דיו שיכפול לו גירומין וטעם תוספת הגירומין בלח מפני שנשאר מן היין או השמן בשולי הכלי והוא של מוכר מקום שנהגו למוד בדקה כלומר בקב ובתרקב לא ימוד בגסה והיא הסאה שיש כאן הפסד לוקח שאינו נותן אלא הכרע אחד לסאה כמו בקב ואינו עולה לכך וכן נהגו למוד בגסה לא ימוד בדקה שיש הפסד למוכר ואם אין שם מנהג ימוד במה שירצה מקום שנהגו למחוק לא יגדוש אפילו הוסיף לו בדמים לגדיש לא ימחוק אע\"פ שפיחתו בדמים שכל שמשנה אפשר שכונת זיוף מניעתו ואין הלוקח מרגיש בו:",
                "<b>זהו ביאור המשנה וכלה על הדרך שביארנו הלכה היא ודברים שנכנסו תחתיה בגמרא כך הם:</b>"
            ],
            [
                "<b>יש</b> דברים בגזלות וחמסים שאין התשובה מצויה בהם מפני שאינו נודע למי ישיב ומתוך כך ראוי להזהר בהם ביותר ומחלק זה ענשן של מדות שהרי מוכר בכל יום ולכמה בני אדם שאינו מכירן ואע\"פ שגזל ואינו יודע למי יתבאר במקומו שעושה בה תקוני העיר שהם מעשים שכל בני העולם נהנים בהם מ\"מ אין התשובה מצויה בהם ולא עוד אלא שהיא קלה בעיני העובר מתוך שהוא דבר מועט ומתוך שאין בהם כרת אלא לאו גרידא ומתוך כך צריך להזהר בהן הרבה:"
            ],
            [
                "<b>כשם</b> שביארנו שאין מוחקין במקום שנהגו לגדוש ולא גודשין במקום שנהגו למחוק אף בתוספת או נכוי כך אין מעיינין במקום שנהגו להכריע אף בנתינת גירומין ולא מכריעין ר\"ל במקום שנהגו לשקול עין בעין לא יעיין ויתן גירומין כלל הדברים אל ישנה אדם:",
                "<b>בית</b> דין שבכל עיר ועיר ראוי להם להעמיד אדם ולמנותו על המדות לתקנם ולחתמם שלא למוד אלא בחתומות שלא ימצא הרמאי מקום לרמות ומי שמוכר בזולתם רשאין להכותו ולענשו וכן מעמידין אדם על השערים שלא למכור אלא בשער הראוי לפי מה שיראה להם מן הזמן והשעה ורוב הסחורה ומיעוטה וכן כל כיוצא בדברים מתקון עניני העיר וקיום ישובה:",
                "<b>יש</b> לבית דין או למנהיגי העיר לתקן משקלות דקים וגסים כדי שימצאו הכל לפי מה שירצו מי שרוצה בליטרא שוקל לו בליטרא ומי שרוצה בחצי ליטרא שוקל לו בחצי ליטרא רביע ליטרא ברביע ליטרא ואין עושין משקלות למטה משיעורין אלו שיבאו לטעות בחצי ליטרא ובליטרא ר\"ל שאם יעשה משלשה רביעי ליטרא יטעו בליטרא ושלשה שמיני ליטרא בחצי ליטרא ואע\"פ שבמדות אמרו תומן וחצי תומן באלו הואיל ויש בהם חלל אין כאן חשש רמאות ויש אומרים במשקלות שלא בא למעט שמינית ליטרא אלא עושין אותה כדי שאם ירצה שלשה שמיניות ליטרא ישקול בחצי ליטרא ומניח שמינית זו בכף שהבשר בתוכה ועוד שמכיון שרביע ליטרא כפלים בשמינית אין הטעות מצויה בו ולא בא אלא למעט שלשה רביעי ליטרא מחשש ליטרא ושלשה שמיני ליטרא מחשש חצי ליטרא כמו שביארנו ויש חולקין שלא לעשות כן שאע\"פ שהיא כפלים יבאו לטעות מצד שהן קרובות למראית העין ודעת ראשון עיקר:",
                "<b>מי</b> שרוצה בשלשה רביעי ליטרא אין רשאי לומר שקול לי אחת אחת אלא שוקל לו בליטרא ומניח רביע ליטרא בכף שהבשר בתוכו היה מבקש ממנו עשר ליטרין לא יאמר שקול לי פעם אחר פעם ליטרא ליטרא כדי שתכריע בכלן אלא שוקל כלן בבת אחת והכרע אחד לכלן:",
                "<b>נפש</b> המאזנים והוא הברזל החלול שהלשון זקוף בתוכו צריך שיהא משוך עד שיהא אויר שלשה בין הקנה והדף שחוט הנפש קבוע בו וכן שתהא כף המאזנים גבוהה מן הארץ שלשה מפני שבהכרעתו יהא מקום מונח לכף המאזנים לירד ולשפת הקנה שעל הכף שכנגדו לעלות בכדי שלשה טפחים ושתהא הקנה והחוטים התלויים משני ראשיהם לקשור המאזנים בהם בארך שנים עשר טפחים ר\"ל הקנה שנים עשר והחוטין שנים עשר שיהא שיעור רחב שבין כף לכף כשיעור שמן הכף לראש הקנה במה דברים אמורים במשקלות גדולות של ברזל וכיוצא בו שאדם רגיל לשקול בהם משקל מרבה ביחד אבל מאזנים של צמר וזכוכית צריך שיהא הנפש תלוי באויר שני טפחים וגבוהה מן הארץ שני טפחים וקנה ומתנה שלה תשעה טפחים של חנוני שאינו מוכר אלא על יד על יד וכן של בעלי בתים הדומים לחנונים שאין מוכרים אלא על יד על יד צריך שתהא תלויה באויר טפח וגבוהה מן הארץ טפח וקנה ומתנה שלה ששה טפחים של צורפי כסף השוקלים כסף וזהב במשקל מועט צריך שתהא תלויה באויר שלש אצבעות וגבוהה שלש אצבעות שדי לה בהכרעה מועטת אבל שיעור קנה ומתנה שלה לא התבאר וקצת מפרשים שיערו בה ד' טפחים ומחצה ודברים אלו כלם כך שיערו חכמים שהם מצודקות בשיעור זה מצד חכמת המשקולות והתשבורת ושהמאזנים מתעותות בקצור הקנה והמתנה או באריכותן יותר מדאי:"
            ],
            [
                "<b>אף</b> לענין טומאה כל שהמאזנים עשויות בדרכים אלו וניטמא הכף נטמא הכל עמה שהכל חבור אצל המאזנים הא כל שהם ארוכים יותר אינן חבור ליטמא עם המאזנים שהרי אין המאזנים צריכות להן ולקוץ הם עומדות ויראה שאף בפחות מיכן ויש מפרשים שאם היו ארוכות יותר משיעורן נטמא בכדי שיעורן והשאר טהור אע\"פ שרוצה בקיומו ולדעת זה יראה שכל שהן פחות משיעורן נטמאו כלן ואף גדולי המפרשים והמחברים יראה שזו היא שטתם קנה ומתנא של צורפי כסף וזהב הואיל ולא נתברר שיעורה לענין טומאה מיטמאין בכל שהן הן בשיעור למעלה הן בשיעור למטה ויש מפרשים הואיל ולא נתבאר שיעורה חזר לספק טומאה וברשות הרבים טהור:",
                "<b>אין</b> עושין משקלות לא של בדיל ולא של עופרת ולא של גיסטרון ר\"ל מיני מתכות מעורבין ולא של שאר מיני מתכות מפני שכל אלו פוחתין והולכין אבל עושין אותם של זכוכית ושל אבן חזקה שאינה נפרכת:",
                "<b>המחק</b> שמוחקין בו המדה אסור לעשותו צדו אחד צר ומחדד וצדו אחד עב ורחב עשוי על פני כלו כמין צריף עד שימחוק כשירצה בצדו המחודד וכשירצה בצד רחב והמחודד מוחק יותר מן הרחב ושמא כשיקח ימחוק ברחב וכשימכור ימחוק במחדד אלא או שני צדדין מחודדין או שני צדדין רחבים לפי מנהג המדינה ואם אין שם מנהג יעשנה עגלה וכן לא ימחוק בבת אחת במרוצה שאינו מוחק יפה ולא מעט מעט ר\"ל שימחוק מעט ויגביה המחק וכן תמיד שזה מוחק יותר מדאי שחוזר וכובש תמיד את המחק על התבואה אלא ימחוק בנחת ומחק זה לא יעשנו מעצים הקלים ביותר כגון דלעת וכיוצא בו מפני שהוא קל ביותר ואינו נכבש כראוי על התבואה ולא מן הברזל מפני שהוא מכביד ונכבש יותר מדאי אלא יעשנה מעצים הבינוניים כגון של זית ושל אגוז ושל שקמה ושל אשכרוע והוא הברוש וכל כיוצא באלו:",
                "<b>זה</b> שחלקה תורה במדות והזכירה מדה משקל ומשורה מפני שהכונה להזהיר על כל דבר ודבר והוא שאמרו במדה זו מדת קרקעות שלא ימדוד לאחד בימות החמה ולאחד בימות הגשמים במשקל שלא יטמין משקלותיו במלח במשורה שלא ירתיח וכבר ביארנו ענין זה במציעא פרק נשך:",
                "<b>אסור</b> לאדם להעמיד בביתו מדה חסרה או יתרה על המנהג הידוע בה באותה העיר ואפילו היה מעמידה לתשמיש אחר כדי שלא יבאו לטעות בה וכן הדין במשקל ומ\"מ אם היו המדות והמשקלות של העיר חתומות בחותם ידוע על פי מנהיגי העיר וזו אינה חתומה מותר להעמידה שהרי לא יבאו לטעות בה הא כל שהיא כדאי לטעות בה אסור ואפילו במקום שממונים גזברים לבדוק ולחפש בבתים אחר המדות והמשקלים:"
            ],
            [
                "<b>עושה</b> אדם מדותיו על תכונות הרבה סאה וחצי סאה ורביע סאה שהוא קב וחצי וכן עושה מהן של קב וחצי קב ורובע קב ושמינית קב והוא הנקרא בכאן תמן והוא חצי רובע ואין גורסין בכאן חצי רובע שהתומן הוא הוא חצי רובע וכן עושין חצי תומן והוא אחד משש עשרה בקב והוא רביע הרובע ועוכלא והוא אחד מחמשה ברובע ר\"ל אחד מעשרים בקב ונמצא בין חצי תומן לעוכלא חומש מלבר והוא ששאלו חצי תומן ועוכלא לא ליעביד שהרי יש בו חשש חלוף שאין ביניהם אפילו אחד מארבעה ופירש בה שמצד קטנותם בני אדם בקיאים בהם הא במדות הגסות של בני שני קבין לא יעשה שמא יתחלף בחצי תרקב שכל שאין גדול מחברו אלא אחד מארבעה יש בו חשש חלוף:",
                "<b>וכן</b> במדת הלח עושה הין וחצי הין ושלישית הין ורביעית הין שהוא שלשת לוגין וכן עושה לוג וחצי לוג ורביעית לוג ושמינית לוג ושמינית שברביעית לוג והוא הנקרא קרטוב ואע\"פ שבין שלישית לרביעית יש בו חשש חלוף הואיל ומדות אלו הוזכרו בתורה והיו במקדש מימות משה רבינו לא חששו בכך ויש בסוגית שמועה זו נסחאות אחרות ופירושים אחרים ועיקר הדברים כמו שכתבנו:",
                "<b>בני</b> העיר שבאו לשבור מדותיהם הראשונות ורצו לעשותן גדולות יותר אין מוסיפין יתר משתות על מה שהיו מתחלה וכן אין מוסיפין על המטבע יתר משתות ודברים אלו לא לסבה ידועה נאמרו אלא שכך היתה קבלה בידם וכן המשתכר אל ישתכר יתר משתות אחר שיחשב כל הוצאותיו:",
                "<b>כל</b> דבר שבמדה ושבמשקל ושבמנין אין בו דין אונאה לא לדין מחילה בפחות משתות ולא לדין בטול מקח ביתר משתות אלא משלם לו מדתו או משקלו או מנינו אין זה אלא כפורע לחברו מנה שהוא חייב לו ממה שיקח ממנו ונמצא חסר דינר או חסר חצי מנה שיש לו להשלימו ואין מחילה בדינר או בטול מקח בחצי מנה ויש חולקין לומר שיש בה בטול מקח ביתר משתות ולא עוד אלא שיש אומרים כן אף בפחות משתות ועיקר הדברים כמו שכתבנו וכן כתבוה גאוני ספרד ובפרק בית כור יתבאר מזה יותר ואף בשני של קדושין כתבנו אח\"כ סברא אחרת שעליה אנו סומכים יותר:"
            ],
            [
                "<b>זה</b> שאמרו שלא להוסיף על המדות יתר משתות פירושו שתהא אותה מדה נקראת על שם הראשונה אבל רצו לעשות מדה מחודשת מוסיפין או גורעין כרצונם ואין זה נקרא תוספת או מגרעת אלא שהיא מדה אחת שלא ממין שאר המדות:",
                "<b>אסור</b> לאדם לאצור פירותיו על דעת שיתיקרו וימכור ביוקר והעושה כן הרי הוא כמפקיע את השער ר\"ל שמיקרו כדי ליקר מה שבידו אלא ראוי לו למכרם תכף למקחו וירויח בהם כשיעור המיועד לו ר\"ל שתות ומ\"מ אם היתה כונתו כדי להרויח בהם את השער ר\"ל שהוא אוצרם לכונה שבשעה שיתיקרו יהא מוכרם הוא כשער הזול כדי שיראו ממנו וילמודו מותר ומ\"מ טוב מזה ומזה להתחיל במכירתם תכף מקחו והוא הנקרא תרעא חרפא שכל שמתחילין למכור אף השער הוחל להיותו יוצא בזול לרוב המוכרים וכיון דרווח רווח דברים אלו אינן אלא בלוקח מן השוק אבל מה שאוסף משלו רשאי לעשות ממנו אוצר עד כמה שירצה שאין כאן הפקעת שער ואף בלוקח מן השוק לא נאסר אלא בדברים שיש בהם חיי נפש כגון יינות שמנים וסלתות אבל תבלין כמון ופלפלין ושאר העיקרים מותר ואף בלוקח מן השוק ודברים שבחיי נפש לא נאסרו אלא בארץ ישראל או בעיר שרבה ישראל שלא נגעו בזו מן הדין אלא ממדת חסידות יש מקצת שנים שמותר לאצור את הפירות אף על צדדין אלו והם ערב שביעית ושביעית ומוצאי שביעית ומ\"מ אם היתה שנת בצורת אפילו קב חרובין לא יאצור בצדדים שהוזכרו מפני שמפקיע את השער הראוי ומיקרו וכל שמפקיע את השער או אוצר פירות על אותה כונה או מקטין איפה הרי הוא בכלל מלוה ברבית וענין כלם כיס המות של רבית נתון בתוכו שממנו ימותו כלם:",
                "<b>אין</b> מוציאין פירות שיש בהם חיי נפש מארץ ישראל לחוצה לארץ ואף לא לסוריא ואף לא ממלכות למלכות בארץ ישראל עצמה ר\"ל מרשות מלך זה לרשות מלך אחר:"
            ],
            [
                "<b>אין</b> משתכרין בארץ ישראל בדברים שיש בהם חיי נפש ר\"ל שאין עושין בהם סחורה אלא מביאין מגרנן ומוכרים ואם היה שם מהם הרבה יותר מכדי צורך הארץ עושין מהם סחורה ואע\"פ שלא הוזכר כן אלא בשמן הוא הדין לכלן ומ\"מ בחוצה לארץ מוכר אלא שלא ישתכר באלו אלא בשתות אבל התבלין ישתכר בהם כמה שירצה ולעולם אין משתכרין פעמים בביצים אלא מוכרן לוקח ראשון בשכר ולוקח שני כמוכר כמה שלקח:",
                "<b>פרקמטיא</b> המצויה באותה העיר שנזדלזלה ונמצא ריוח אנשי העיר הולך ומתנונה מתריעין עליה אפילו בשבת ודוקא בסחורה שרוב משא ומתן של אנשי אותה העיר בה כגון כלי פשתן בבבל ויין ושמן בארץ ישראל ודוקא שנזדלזלה כל כך שעמד שוה עשרה בששה:",
                "<b>אין</b> יוצאין מארץ ישראל לחוצה לארץ אלא מצד יוקר גדול והוא שעמדו סאתים בסלע ואף בזו דוקא שאינו מוצא ליקח אבל בזמן שמוצא ליקח אפילו עמד סאה בסלע לא יצא ומ\"מ בשיש לו מעות מנויים אבל כל שבחסרון מעות אפילו היה זול גדול עד שעמדו ארבעה סאין בסלע יצא דרך צחות אמרו בשם אחד מחכמיהם שהיה אומר נהירנא כד הוו קיימי ארבעה סאין בסלע והוו נפישי נפיחי כפן בטבריא מדלית איסר הא כל שאין לו חסרון מעות ומוצא ליקח אל יצא בשום פנים דרך הערה אמרו אלימלך ואבי נעמי ושלמון ופלוני אלמוני בני נחשון בן עמינדב היו ללמדך שאפילו מי שיש לו זכות אבות אינה עומדת לו בשעה שיוצא מארץ ישראל לחוצה לארץ ובלשון אחר אמרוה בגמ' חס ושלום שלא נענשו על יציאתם שאפילו מצאו סובין ליקח לא היו יוצאים ולמה נענשו שהיה להם לבקש רחמים על דורם ולא בקשו שנאמר בזעקך יצילוך קבוציך ואת כלם ישא רוח יקח הבל והחוסה בי ינחל ארץ ויירש הר קדשי:",
                "<b>ונשלם</b> הפרק ת\"ל:"
            ],
            [],
            [
                "<b>המוכר</b> פירות וכו' כבר נכפל המאמר על חלק רביעי שבזאת המסכתא שהוא סובב בעניני המכירות בכל מה שראוי לדון בהם ובעניניהן ושאחד מעניני זה החלק הוא בדין טעות הנמצא במכירות על איזה צד נדון בו וכבר הותחל לבאר זה הענין בעצמו בפרק הספינה בענין יפות ונמצאו רעות וכו' והיתה הכונה בזה הפרק להשלים זה הענין ולבאר עוד ענינים אחרים שבדיני המכירה גם כן ועל זה הצד יחלקו עניני הפרק לשלשה חלקים הראשון להשלים זה הענין בפירות ר\"ל בדיני טעות הנמצא במכירתן על איזה צד הוא מקח טעות מכל וכל ועל איזה צד המקח קיים אלא שחייב באחריות הפסידא ועל איזה צד יש לו לקבל ולמחול אותו טעות ואותה פסידא השני לבאר בו בדומה למה שכבר קדם באחד מעניני המכירה והוא מה שנכלל בכלל המכר ומה שלא נכלל בו והתעורר הנה בדומה לזה על מי שהתנה למכור מקום ופירט בו לאיזה דבר אלא שלא התנו על זה מדה ידועה וחלקו בשיעור המקום לבאר המדה הראויה לאותו דבר שהותנית המכירה עליו השלישי לבאר במי שאין יכול ליכנס בתוך שלו אלא דרך רשות חברו על איזה צד הוא יכול ליכנס ברשות חברו ועל איזה צד אינו נכנס וכן מי שהיו הרבים צריכים לעבור דרך רשותו אם הוא יכול למנוע להם דרך רשותו בנתינת דרך אחרת אם לאו זהו שרש הפרק דרך כלל אלא שיבאו בה דברים על ידי גלגול כמשפט סוגית התלמוד כמו שקדם:",
                "<b>והמשנה</b> הראשונה ממנו תיוחד להתחיל בביאור החלק הראשון והוא שאמר המוכר פירות לחברו ולא צמחו אפילו זרע פשתן אינו חייב באחריותן רשב\"ג אומר זרעוני גנה שאינן נאכלין חייב באחריותן אמר הר\"ם אפילו זרע פשתן שאין לוקחין אותו על הרוב אלא לזריעה והכל מודים שזרעוני גנה שאין נאכלין חייב באחריותן ויתן להם דמיהם בלבד ורשב\"ג אומר הדמים וכל מה שהפסיד בשביל הזרע כאלו אמר חייב באחריות ההוצאה ואין הלכה כרשב\"ג:",
                "<b>אמר</b> המאירי המוכר פירות ר\"ל בסתם ולא פירש לו אם לאכילה אם לזריעה והם פירות הראויים לשתיהם וכגון פולים ומיני קטניות ותבואות ודומיהם וזרען הלוקח ולא צמחו אינו חייב באחריותן ולא סוף דבר במה שהאכילה מצויה בו כזריעה אלא אפילו זרע פשתן שרוב בני אדם אין לוקחין אותו אלא לזריעה הואיל ומקצת בני אדם אוכלין אותו אף הוא אומר לו לאכילה מכרתים וכן בכל הדברים שאפשר שיוקחו לרפואה או לצבע או לאיזה דבר חוץ מן הזריעה ואפילו היה רוב ענינו לזריעה שאין הולכין בממון אחר הרוב ודין דמים מודיעין אין כאן שאין תוספת דמים מזו לזו בכדי שיבא הענין בהם לידי בחינה וכן אין בחינה מענין הלוקח אם הוא רגיל ליקח לזריעה או לאכילה שרוב בני אדם לוקחין לשתיהן ומ\"מ אם הודיעו בשעת המקח שלזריעה הוא לוקחם חייב באחריותן כל שנתעכבה צמיחתם מחמת עצמם הא אם אירעה סבה מחודשת הראויה לעכב צמיחתן כגון ברד וכיוצא בו אין ספק שאין יכול לומר לו שמא אף בלא סבה זו היתה צמיחתן מתעכבת אלא תולין עכובן באותה סבה וצריך לעיין בשבירר זה לקות אותן הפירות הואיל ומ\"מ זרען ואירעה סבה המפסידתן אף בלא לקות אם חייב באחריותן רשב\"ג אומר מכר לו זרעוני גנה שאין נאכלין ר\"ל אף לקצת בני אדם כגון זרע כרוב וכיוצא בהם וכן שאין נקחין לדבר אחר אלא לזריעה וזרען ולא צמחו חייב באחריותן ואף תנא קמא אינו חולק בזו ואין כאן אלא תוספת ביאור וכן צריך לעיין בזו אם אירעה סבה המפסידתן אם חייב באחריותן אם לאו:",
                "<b>ויתבאר</b> בגמ' שכל שהוא חייב באחריותן אינו נותן לו אלא דמי זרע ולא דמי הוצאה שאין בהוצאה אלא דין גרמא ומ\"מ נותן לו דמי זרע ואין יכול לומר החזר לי זרעי כמו שהיו ואני מחזיר לך את דמיך ומכאן למדו גאוני ספרד שהלוקח מקח מחברו והודיעו שהוא מוליכו למדינה פלונית למכרה שם ואחר הולכתו נמצא בה מום אין יכול לומר לו החזר לי סחורתי לכאן ואחזיר לך דמים אלא המוכר מיטפל להביא ממכרו או למכרה שם ואפילו אבד או נגנב אחר שהודיעו הרי הוא ברשות מוכר אבל אם לא הודיעו הולכתו למדינה אחרת והוליכה ונמצא בה מום הרי זה ברשות לוקח עד שיחזיר המקח במומו למוכר וכן כתבוה גדולי המחברים ואף גדולי המפרשים מודים בה אלא שאין להם ראיה מכאן מפני שהזרע אינו בר השבה שכבר נרקב ונפסד בקרקע מה שאין כן בשאר מקומות:",
                "<b>זהו ביאור המשנה וכלה על הצד שביארנוה הלכה היא ודברים שנכנסו תחתיה בגמרא אלו הן:</b>",
                "<b>המוכר</b> שור לחברו ונמצא נגחן אם לחרישה לקחו הרי זה מקח טעות ואם לשחיטה לקחו אין כאן מקח טעות נסתפק הדבר אם לשחיטה אם לחרישה אומדין לברר את הענין לפי ענין האיש ולפי ענין דמי השור היה האיש רגיל ליקח לשתיהן וכן שהיו דמי מקח שוין לחרישה ולשחיטה ואין כאן בחינה באחת מאלו המוציא מחברו עליו הראיה שאין הולכין בממון אחר הרוב נתברר הדבר שמקח טעות הוא אלא שכבר הוציא זה מעותיו ואין לו במה לשלם אף הוא אומר לו זכה בשורך בשביל מעותיך ואין הלה יכול לומר לו טרח אתה ומכור הא אם יש לו מעות אי אפשר לו לסלקו בשורו שאין בעל חוב דוחה אצל מטלטלין בשיש לו מעות ויש חולקין בזו וכבר ביארנו ענין שמועה זו ומה שנתבלבלו קצת מפרשים בפירושה ובנסחאות שבה ובפסק היוצא ממנה בקמא פרק הפרה:"
            ],
            [
                "<b>האשה</b> שנתאלמנה או שנתגרשה היא אומרת בתולה נשאתי ונמצאת כתובה שלי מאתים והוא אומר בגירושין אלמנה נשאתיך ובנתאלמנה היורשים אומרים אלמנה היתה כשנשאת לאבינו אם יש עדים שיצאתה בהינומא וראשה פרוע או שנעשו בה שאר מנהגות מאותן שנהגו אנשי אותה העיר לעשותן לבתולה לבד כתבתה מאתים ויש שואלין הרי יש לך להאמינו מתוך שיכול לומר פרעתי ופירשוה שאינו נאמן בכך הואיל ובמקום שאין כותבין כתבה הוא ואין שובר בידו שאם בנתגרשה הרי אמרו הוציאה גט ואין עמה כתבה גובה כתבתה ואף בנתארמלה הואיל ואין שובר בידו אינו נאמן ומ\"מ באבדה כתבתה מיהא אין תירוץ זה מספיק אלא שעיקר הקושיא אינה שהרי אין אומרים מגו במקום עדים הואיל ויש עדים שיצאתה בהינומא ודאי בתולה היתה ואם אין לה עדים כתבתה מנה אלא שבנתגרשה כתבו גדולי המחברים שרשאה להשביעו על כך שבועת התורה שהרי יש כאן הודאת מקצת ולא יראה כן שהרי אין הטענה אלא במנה שני שהמנה שהוא מודה בו לא היתה הטענה עליו כלל וכן היא שנויה בתלמוד המערב ונסח לשונם כל עמא מודה שהוא חייב לה מנה והיא כתובעת לו מנה אחר ואינו מודה לה ואף גדולי המפרשים דוחים אותה מצד שהיא כפירת שעבוד קרקעות אלא שגאוני האחרונים קיימוה כדברי גדולי המחברים ואע\"פ שהשטר כפירת שעבוד קרקעות היא לא הופקעה שבועה אלא בשטר שיכול לטרוף בו מן הלקוחות אבל כל שאין בידו שטר או שיש בידו ואין יכול לטרוף בו אין זה שעבוד קרקע שהרי לא נשתעבד לו גוף הקרקע לטרפו ללוקח ואם מפני שיכול לגבות מן הלוה אם כן אף מלוה על פה שעבוד קרקע וכן כתבוה חכמי ספרד בפרק יש נוחלין ודברים אלו דוקא במקום שאין כותבין כתבה אלא שסומכין על תנאי בית דין אבל מקום שכותבין כתבה אם אין שטר כתבה יוצא מתחת ידה אפילו תבעה ביום מיתת בעלה אין לה כלום ומ\"מ אבדה כתבתה והם מודים שלא נפרעה הדין כן ודבר זה פירשוהו רוב מפרשים בבריא ובריא ר\"ל שהוא טוען בבריא אלמנה נשאתיך או היורשים טוענין בבריא אלמנה נשאך אבינו וכגון שהם בני אשה אחרת או אף שהם בניה וטוענין בבריא כך אמר לנו אבא הא בבריא ושמא בריא דידה עדיף וכרבן גמליאל כמו שהתבאר במסכת כתבות וכן נראה לי שמאחר שצירף טענת היורשים עם טענת הבעל יראה שאף טענתם בבריא כטענת הבעל ויש חולקין לומר כן אף בבריא ושמא ובבריא ובריא מיהא כלם מודים שהבעל נאמן ואע\"פ שרוב נשים בתולות נשאות אין הולכין בממון אחר הרוב להוציא מיד המוחזק ויש לתמוה לדעת המעמידה בבריא ושמא ולשטת גאוני ספרד שמעמידין אותה בדין שבועת מודה מקצת הרי היורשים מחוייבי שבועה שאין יכולין לישבע אלא שכבר ביארנו בפרק הבית שאין אומרים ביתומים מתוך שאין יכול לישבע וכו' הואיל ואין ריעות בטענתם:",
                "<b>המוכר</b> עבד לחברו ונמצא גנב או קוביוסטוס ר\"ל גונב נפשות וכן שנמצא גזלן וחטפן או זולל וסובא וכיוצא בדברים אלו הגיעו ואינו יכול לחזור ואפילו לא פרעו עדין כופין אותו לפרעו שסתם הדברים סבר וקביל שרוב עבדים כך הם ולא רוב דוקא שהרי אין הולכין בממון אחר הרוב להוציא ממון מיד המוחזק אלא שכל העבדים סתמן כך הוא והגיעו עד שיפרש הא אם נמצא ליסטים מזויין או מוכתב למלכות ליהרג אומר לו הרי שלך לפניך שהרי למיתה הוא עומד ויש מפרשים במוכתב למלכות שנכתב בפנקסו למלאכתו והרי תופשו כל עת שירצה למלאכתו וכן כל כיוצא בזה אפילו פרע מחזיר לו מעותיו ויש מפקפקים בה בקצת דברים וכבר ביארנום בראשון של קדושין:"
            ],
            [
                "<b>שור</b> שנגח את הפרה ונמצא עוברה בצדה ואין ידוע אם עד שלא נגחה ילדה אם משנגחה ילדה משלם חצי נזק לפרה אבל אינו משלם על הולד כלום ואע\"פ שרוב פרות מתעברות ויולדות ויש לך לומר בזו שמחמת נגיחה הפילה אין הולכים בממון אחר הרוב וכבר ביארנוה במקומה בבבא קמא:",
                "<b>שור</b> שהיה רועה על גב הנהר ונמצא שור הרוג בצדו אע\"פ שזה מנוגח וזה מועד ליגח זה מנושך וזה מועד לישוך אין אומרין בידוע שזה נגחו וזה נשכו שכשם שאמרו אין הולכין בממון אחר הרוב כך אין הולכין בממון אחר חזקה ומ\"מ גמל האוחר בין הגמלים ר\"ל שהוא נזקק לבת זוגו ומתוך שהוא מכוער בתשמישו עד שעל שם תכונתו קראוהו אוחר הוא הורג כל הנמצא בצדו באותה שעה ומעתה כל שנמצא הרוג בצדו יש פוסקים לומר בה בידוע שהוא הרגו וחזקה זו גדולה לדעתם מחזקת ממון ביד המוחזק עד שמוציאתו מידו מפני שהוא כבריא ואע\"פ שבשור שהיה רועה על גבי הנהר לא פסקנו כן ויראה לפי הסוגיא שהמחייב בזו מחייב בזו מ\"מ אפשר שלא נשתנה הלשון אלא לומר שלא לפסוק הלכה כן אלא בגמל שחזקתו ברורה והוא שאמרו עליה בתלמוד המערב שבכתבות פרק שני אמר ר' אבון בדבר אחד הלכו במדת הדין ולממון אחר הרוב כהדא דתני גמל האוחר וכו' וקראוה רוב מפני שהחזקה והרוב על מדרגה אחת הם שלא להוציא ממנו בסבתם ויש חולקים לפסוק כן אף בשור שהיה רועה ופרשו על שתיהן שהם בדין אחד ולא עוד אלא שהדבר פשוט אצלם יותר בשור שהיה רועה וכו' הואיל והוא מועד בכך ומ\"מ רוב פוסקים פסקו אף בגמל שהמוציא מחברו עליו הראיה ואף אנו כתבנוהו כן בקמא פרק פרה ובהרבה מקומות:",
                "<b>יש</b> מי שהקשה היאך אפשר שבממון אין הולכין אחר הרוב ובדיני נפשות הלכו אחר הרוב שהרי בגמ' סנהדרין אמרו אחד אומר בשנים בחדש ואחד אומר בשלשה בחדש עדותם קיימת שזה יודע בעבורו של חדש וזה אינו יודע שאין רוב העולם יודעים בכך ותירצו בה מפני שיש כאן רוב וחזקה ר\"ל רוב שאין יודעין בקבוען של חדשים וחזקת עדים שאין משקרין ועוד שהרי כיונו את היום ר\"ל ששניהם אמרו ברביעי בשבת ומ\"מ בהרבה דברים אנו הולכין אחר הרוב בדיני נפשות אחר רוב סנהדרין וכן בהורג שלא נחוש שמא טרפה הרג וכיוצא באלו כמו שביארנו בראשון של חולין שלא נאמר במזיד לעבור שלא לילך בו אחר הרוב שאם כן אף במכה אביו נאמר שמא אינו אביו אלא שכל אלו במזיד לעבור אין דנין בהם כן או שמא יש לומר שכלם אתה יכול לפרשם ברוב וחזקה:"
            ],
            [
                "<b>המוליך</b> חטיו לטחון ולא לתתן ועשאן סובין או מורסן קמח לנחתום ואפאה פת ניפולין בהמה לטבח ונבלה חייבין לשלם בד\"א בשכר וזה שאמרו מפני שהוא כנושא שכר כבר תירצוה בבבא קמא מפני שהוא נושא שכר ר\"ל שיש לו שכר על זה ואינו משלם עוד דמי בשתו ודמי בשת ארחיו אבל בחנם אם היה אומן פטור מכל וכל ואם הוא הדיוט חייב וכבר ביארנוה בתשיעי שבקמא:",
                "<b>כבר</b> ביארנו במסכת חולין פרק טרפות שהמוכר בהמה לחברו ונמצא מחט בעובי בית הכוסות שלה משני צדדין שהיא טרפה והוגלד פי המכה בידוע ששלשה ימים קודם שחיטה ננעצה ואם קנאה תוך שלשה מחזיר לו המוכר מעותיו ומיטפל בנבלה שמקח טעות הוא ואם לא הגלד פי המכה הדבר בספק שמא תכף לשחיטה היה ועל הטבח להביא ראיה ואפילו לא פרעו כופין אותו לפרוע כמו שביארנו שם ומ\"מ בטרפות המצוי אין דנין כן וכן כתבו קצת גאונים כמו שביארנו שם שעל דעת כן קבלו:",
                "<b>במסכת</b> בכורות התבאר שהשוחט את הבכור ומכרו ונודע שלא הראהו למומחה לראות את מומו מה שאכל אכל והוא יחזיר את הדמים ר\"ל מוכר ומה שלא נאכל אלא שהוא עדין ביד הלוקח יקבר ומחזיר מוכר את הדמים שחט את הפרה ומכרה ונודע שהיא טרפה מה שאכל אכל והוא יחזיר לו הדמים ר\"ל מוכר ומה שלא אכל יחזיר את הבשר והלה מחזיר לו את הדמים מכרה הלוקח לגוים או האכילה לכלבים מחשב עם הטבח בדמי טרפה ומחזיר לו הטבח את המותר מכר בשר לחברו ונמצא בכור פירות ונמצאו טבלים יין ונמצא יין נסך מה שאכל אכל ויחזיר את הדמים ודברים אלו באיסורי תורה אפילו בחייבי לאוין אבל באיסורי סופרים אם הפירות קיימין מחזירן ונוטל דמים ואם אכלן אכל ואין מוכר מחזיר לו דמים ואיסורי הנאה שמכרן אפילו מדבריהם מחזיר את הדמים ואין בהן דין מכירה כלל:",
                "<b>המשנה</b> השניה והכוונה בה בביאור טעות הנמצא במכירה על איזה צד יש לו עליו לקבלו המוכר פירות לחברו הרי זה מקבל עליו רובע טנופת לסאה תאנים מקבל עליו עשר מתליעות למאה מרתף של יין מקבל עליו עשר קוססות למאה קנקנים בשרון מקבל עליו עשר פטיסאות למאה אמר הר\"ם טנופת מטונפות בעפר מתליעות אכולות מתולעים קוססות מחמיצות אם היה המרתף חביות עשר חביות ואם המרתף כדים עשרת כדים זהו כשאומר לו מרתף של יין אני מוכר לך נותן לו יין שכלו יפה אמר לו מרתף זה של יין אני מוכר לך ולא זכר לו מקפה נותן לו יין הנמכר בחנות שאינו בתכלית היופי ואם אמר מרתף של יין אני מוכר לך ולא זכר מקפה ולא ייחדו שלא אמר לך זהו גם כן מקבל עליו עשרה קוססות למאה כמו שאמרה המשנה אבל אם אמר לו מרתף זה ולא זכר יין ואפילו כלו חומץ הגיעו הקנקנים בשרון במישור ופירוש פיטסאות ר\"ל כעורות שאינם מבושלות כל צרכן ובלבד שיהו נאות ומזופתות:",
                "<b>אמר</b> המאירי המוכר פירות לחברו הרי זה מקבל עליו רובע טנופת לסאה וכלל הדברים שכל שמכר לחברו ומסר לו אותו דבר בעצמו בלא שום שינוי אלא שיש אונאה בדמיו זו היא אונאה הנידונת בשתות ובפחות משתות וביתר משתות ואם לא מסר לו אותו דבר שמכר אלא שנשתנה בקצת ענינים הוא מקח טעות ואם מסר לו הדבר בעצמו אלא שפיחת בגוף הדבר או הוסיף בו אין זה אונאה ולא מקח טעות גמור אלא ישלם הנכוי או יפחות התוספת ובענין זה באה משנה זו שיש דברים שאין צריך המוכר להשלימו ויש על הלוקח לקבלו מצד שדרך בני אדם לקבל עליהם כך הא כל שחסר ביתר ממה שאין דרך בני אדם לקבלו ישלים ועל זה אמר שהמוכר פירות לחברו ר\"ל מיני תבואות וקטניות שהלוקח מקבל עליו רובע קב טנופת לכל סאה ופירשו בגמ' בחטים רובע קב קטנית בשעורים רובע קב נישובת ר\"ל שעורים קלים שפורחים בנשוב ובעדשים רובע קב עפרורית שכך דרכן ליגדל חטים בקטנית ושעורים בנישובת ועדשים בעפרורית וכל שאר מיני תבואות וקטניות מקבל עליהן רובע קב טנופת שאותה תבואה רגילה בו לכל סאה מכר לו קציעות של תאנים מקבל עליו עשר מתליעות למאה שהוא אחת לכל עשרה שכך דרכן להתליע אחת מעשרה מכר לו מרתף של יין סתם מקבל עליו עשר קוססות למאה ר\"ל עשר חביות שהתחיל יינן להחמיץ קנקנים בשרון ר\"ל באותה מלכות שהיו רגילים למכור שם חביות הרבה מקבל עליו עשר פיטסאות למאה ר\"ל כדים שלא נאפו בכדי צרכן והן מזיעות את היין ומ\"מ פירשו בגמ' דוקא שיהו נאות ר\"ל שלמות ומגופרות ר\"ל שועות בגפרית ויש מפרשים בזפת ועיקר הכונה שהן עשויות כדין שהחשובות עשויות ואין ביניהן שנוי אחר אלא שאינן נאפות כראוי:",
                "<b>זהו</b> ביאור המשנה וכולה הלכה פסוקה היא וממנה אתה למד לכל מיני סחורות ודברים אלו כלם במקום שאין שם מנהג ידוע על כך הא כל מקום שיש בו מנהג דנין בו אחר המנהג וכל שרוצה לחזור ואינו רוצה לקבל כמה שהוקבע בדין זה מקבל מי שפרע ודברים שנכנסו תחת משנה זו בגמ' כך הם:",
                "<b>כשם</b> שביארנו בחטים שהוא מקבל עליו רובע קטנית לסאה כך הדין בעפרורית אלא שדבר בהוה ומ\"מ יש פוסקין לפי סוגיא זו שבחטים אינו מקבל עליו רובע שלם עפרורית אלא פחות מרובע ומ\"מ הן לרובע הן לפחות מרובע כל שבירר צרור מתוך חטיו של חברו נותן לו דמי חטים עד שישלים בשיעור צרור שבירר משם שהרי הפסידו בידים שאלו הניחו היה נמכר במדת החטים ולחזור ולערב אי אפשר שכל לערב לכתחלה אסור אף בכל שהוא:"
            ],
            [
                "<b>כל</b> שמכר תבואה לחברו ונמצאת בה יתר מרובע קב טנופת לסאה כבר ביארנו שאינו מקח טעות כדי לחזור אלא שמשלים לו שעורו ומ\"מ אין אומרים ינפה לו עד שיעמידהו על רובע אלא מכיון שהוצרך לנפות מנפה את הכל ודבר זה יראה לפסוק שמן הדין הוא ולא מן הקנס שטעם האמור בגמ' לדעת האומר שהוא קנס אינו מספיק שבודאי הדבר מצוי לימצא שם טנופת אף ביתר מרובע עד שאדם בא ומשתדל לנפותו יפה ואין הדבר מצוי שיערב הוא בידים ומאחר שכן לא היתה המחילה אלא מצד שאין אדם מוצא עצמו לטרוח בכל שאין שם אלא כשיעור זה אבל יתר מרובע טרח וכיון שהוא טורח במקצת יטרח בכלו ואחר שזה מן הדין אתה דן כן אף בחוצה לארץ ואף בשנתברר שלא עירבן הוא ודוקא במקום שאין בו מנהג ידוע כמו שביארנו:",
                "<b>לענין</b> כלאים אמרו שכל זרע שנתערבו עמו זרעים אחרים שהם כלאים על אותו זרע שנתערבו בו כגון שעורים ומיני קטניות שנתערבו בחטים בין שנתערב אחד מאלו עם החטים הן שנים מהם שכל שהוא כלאים עם אותו שנתערבו עמו מצטרף לכך אם הגיע התערובת לשיעור אחד מעשרים וארבעה והוא רובע לסאה ימעט ויבור קצת מן הזרע המעורב או יוסיף באותו זרע שנתערבו עמו ויש מפקפקין בתוספת מפני שהוא כעין בטול איסור ומצריכין דוקא במיעוט הא כל שלא הגיע התערובת לשיעור זה זורע ואינו מקפיד עליו כלל הואיל ולא נתכוין לכך ואין הלכה כר' יוסי שאמר יבור ר\"ל שיבררנו מכל וכל כמו שיתבאר במקומו:"
            ],
            [
                "<b>שנים</b> שהפקידו אצל אחד זה מנה וזה מאתים זה אומר מאתים שלי וזה אומר מאתים שלי ושניהם בטענת בריא נותן לזה מנה ולזה מנה והשאר יהא מונה עד שיבא אליהו או שיתפשרו ביניהם או יודו זה לזה ומ\"מ דוקא כשהפקידום בכרך אחד אבל בשני כרכים היה לו לנפקד לכתוב שם כל אחד מהם על כיסו וכשלא כתב נעשה פושע וכל אחד משניהם נשבע שהמאתים שלו ונותן לו ונמצא מפסיד מביתו מנה וכבר ביארנוה במקומה בפרק המפקיד:",
                "<b>שטר</b> שיש בו רבית והוא שכתוב בו בפירוש פלוני לוה מפלוני מנה במנה וסלע גובה את הקרן אף מן המשועבדים ואינו גובה את הרבית אף מבני חורין ויש מפקפקין בביאור זה שכתבנו במשועבדים ובני חורין בקצת דברים וכבר כתבנום במקומה בפרק נשך:",
                "<b>מי</b> שאמר לחברו בית כור עפר אני מוכר לך הן חסר הן יתר אפילו הותיר או פיחת בית רובע לסאה שהוא אחד מעשרים וארבעה הגיעו הא יתר מיכן יחזיר ולא את היתר על בית רובע לסאה בלבד הוא מחזיר אלא אף הרובעים שכל שהוא צריך להחזיר מחזיר את הכל ודבר זה יש בו פירושים אחרים כמו שיתבאר בפרק בית כור ומ\"מ לשטה זו שכתבנו עכשו הגירסא הנכונה בזה הכי השתא התם בית כור עפר אמר ליה כלומר ולא היתה הכונה אלא לבית כור וזה שאמר הן חסר הן יתר לא אמר אלא שלא לדקדק הוא על המוכר ביתר ולא המוכר עליו בפיחת ומ\"מ אומר זה עד רובע והוא שגורסין עד רובע לא חשיב יתר מרובע חשיב ואין גורסין יתר מרובע הואיל ותשעת קבין היא ארעא באפי נפשה היא שאף בפחות מתשעת קבין אנו דנין כן ויש גורסין כן ומפרשים בדרך אחרת ובפרק בית כור יתבאר:"
            ],
            [
                "<b>המקבל</b> שדה מחברו ליטע הרי בעל השדה מקבל עליו עשר נטיעות בורות למאה ר\"ל אילנות שאין עושין פירות וכל שאין שם מהם אלא עשר למאה שהם אחד לעשרה אין המקבל צריך ליטע אחרים תחתיהם הא יותר מיכן כגון י\"א למאה מגלגלין עליו את הכל וצריך ליטע תחתיהם עד שלא נשאר שם אחת מן הבורות שהרי זה כמי שבא ליטע מתחלה וכאלו לא נטע כלום ויש גורסין עשר בורות לסאה ואי אפשר לפרשה באילנות שהרי עיקר נטיעתם עשרה לבית סאה אלא בגפנים:",
                "<b>כבר</b> ביארנו במשנה שהמוכר לחברו מרתף של יין מקבל עליו הלוקח עשר קוססות למאה מ\"מ יש בענין זה צדדים אחרים שאנו דנין בהם בדרך אחרת וכיצד הוא הדין אמר לו מרתף של יין אני מוכר לך נותן לו יין יפה ומקבל עליו לוקח עשר קוססות למאה והוא הדין הנזכר במשנתנו אמר לו מרתף של יין אני מוכר לך למקפה ר\"ל ליתן לתוך תבשיל והוא צריך ליין חשוב ומתקיים ביותר מפני שמסתפק מעט מעט נותן לו יין יפה ואינו מקבל עליו אפילו אחת קוססת אמר לו מרתף זה אפילו כלו חומץ הגיעו אמר לו מרתף זה של יין נותן לו כלו מיין הנמכר בחנות והוא שהוא מתחיל להקריס אלא שאין טעם החומץ ניכר בו עדין אמר לו מרתף זה של יין למקפה נותן לו יין יפה ומקבל עליו עשר למאה לא מכר לו מרתף אלא חבית נותן לו יין שכלו יפה וראוי לתבשיל שאין דעתו של אדם לקבל פשרה בענין זה בחבית אחת ואפילו לא התחילה להחמיץ הואיל וניכר לקפילא שהוא עתיד ליתן את הדין אינו מקבלו כלל ונמצא הענין חלוק לששה דרכים ודיניהם ארבעה ויט חולקין במרתף של יין סתם שאם לא פרעו אין מוציאין מידו הואיל ונשאר בספק ולא פסקנו שמקבל אלא מפני שכל ספק ממון קולא לנתבע שהוא המוכר ואין הדברים נראין שהרי מחלקת זו של רב אחא ורבינא הוא וכל שנחלקו שניהם הלכה כדברי המיקל והקולא דרך כלל הוא שיקבל עליו הלוקח מן הקוססות וכן עיקר:"
            ],
            [
                "<b>יין</b> הנמכר בחנות והוא היין שלא הקריס עדין אלא שמתחיל להקריס ואין טעם החומץ נרגש בו עדין והוא הנקרא בתלמוד ריחיה חלא וטעמיה חמרא מברכין עליו בורא פרי הגפן ומקדשין עליו אבל יין שהקריס והוא שאף טעמו טעם חומץ והוא הקרוי בסוגיא זו פורצנא דמזדבן אקרנאבתא כלומר שאינו נמכר בחנויות העיר אלא בקצות העיר לפחותים שבעם אין מקדשין עליו ואין מברכין עליו בורא פרי הגפן אלא כששותה ממנו מברך שהכל כפת שעפשה ותבשיל שעברה צורתו על הדרך שהתבאר במקומו:"
            ],
            [
                "<b>כבר</b> ביארנו בפרק הספינה שהחומץ והיין לענין תרומה מין אחד הם ומעתה תורמין מן היין על החומץ אבל אין תורמין לכתחלה מן החומץ על היין שהרי מן הרעה על היפה היא ואם תרם תרומתו תרומה בד\"א בשכיון לתרום מן החומץ על היין אבל אם היה בדעתו לתרום מן היין ותרם מן החומץ הואיל ובטעות נתרמה אין תרומתו תרומה מעתה בדק את החבית לראות אם יינה חשוב כדי לעשותו תרומה על שאר חביות ואע\"פ שחבית זו טבל היתה ומשהוקבעה לאוצר אף שתיית עראי נאסרה שמא בדקה בריח או שמא תקן ממנה מעט ובדקה ומצא את יינה יפה ולא הפרישה עדין ולאחר זמן סמך על הבדיקה והפרישה ואחר ההפרשה נמצאת חומץ ולא נודע אם בשעת הפרשה החמיצה ואין תרומתו תרומה או שמא לאחר הפרשה ותרומתו תרומה והחמיצה לכהן כל שלשה ימים ודאי מכאן ואילך ספק ונחלקו בגמ' על ביאור לשון זה שלדעת ר' יוחנן פירושו כל שלשה ימים הראשונים ודאי יין ר\"ל שאם הפרישה תוך שלשה לבדיקה ראשונה ודאי יין היה בשעת ההפרשה שכשהיין מתחיל להשתנות מפי החבית הוא מתחיל וכבר בדקה ולא מצא בה שום שנוי שמא תאמר אחר שטעמה התחיל בה השנוי אפילו כן כל שלשה לא נעתק מקצה אל קצה להיותו עכשו חומץ גמור שמא תאמר הרי נעתק מ\"מ לאמצעי שביניהם והוא ריחיה חלא וטעמיה חמרא אין בזו קפידא שהרי יין הוא מכאן ואילך ספק ר\"ל אם הפרישה לאחר שלשה של בדיקה ראשונה אפשר שחומץ היתה בשעת הפרשה שמבדיקה ראשונה עד יותר משלשה שהיא שעת הפרשה כבר נשתהא עד שאפשר בו שיעתק מגבול אמצעי שביניהם ויגיע מן ההפך אל ההפך וצריך להפריש עליהם תרומה שניה בלא ברכה ולדעת ר' יהושע בן לוי פירושו כל שלשה ימים האחרונים ודאי חומץ מכאן ואילך ספק ופירושו שאם כשנמצא חומץ היה תוך שלשה להפרשה ודאי חומץ היה בשעת ההפרשה שתוך שלשה לא הגיעו מכולו טוב לכולו רע וחוזר ותורם בברכה כטבל גמור אבל מכאן ואילך ספק ואפילו הפרישה תוך שלשה לבדיקה ראשונה שהיין כשמתחיל להשתנות משולי החבית מתחיל להשתנות וכבר הותחל קלקולה בשעת בדיקה ולא הרגיש מפני שלא בדק אלא מפיה ואף בשעת בדיקה היה ריחו חומץ ואם תמצא לומר מעלאי עקר ולא הותחל בה הקלקול כלל שמא תכף שטעמו התחיל להתקלקל ובא לו תוך שלשה לגבול אמצעי ר\"ל ריחיה חלא וטעמיה חמרא ולדעתו אינו יין ואף לדעתו הוזכר בה פירוש אחר בגמ' כל שלשה הראשונים ודאי יין האחרונים ודאי חומץ אמצעיים ספק ולדעת זה אף ר' יהושע סבור ריחיה חלא וטעמיה חמרא חמרא וזה שאמר האחרונים ודאי חומץ בשנמצא חומץ חזק שאי אפשר לחמוץ כזה להיותו נעשה בשלשה ימים ולענין פסק אתה מוכרח לפסוק כר' יוחנן שהרי פסקנו שמברכין עליו בורא פרי הגפן ומקדשין עליו ואף לענין יין נסך נחלקו על זה אביי ורבא במסכת ע\"ז ולדעת רבא ריחיה חלא וטעמיה חמרא חמרא ויש מפקפקין בה ואל תחוש לדבריהם כלל:"
            ],
            [
                "<b>כבר</b> ביארנו במוכר חבית של יין לחברו שאין לוקח מקבל בה שום קלקול מכרה ויצאה מרשות מוכר ובאה לרשות לוקח הואיל וקנאה והחמיצה ברשותו אפילו לאלתר אין מוכר חייב באחריותה שהטלטול שטלטלוה ממקום למקום גרם הפסדה לאלתר וזהו שאמרו חמרא אכתפא דגברא שואר ויש מפרשים שמזלו גרם וראשון עקר ואפילו היתה עדין בקנקנים של מוכר ונטלטלה עם הקנקן בעצמו ומ\"מ לפי מה שיתבאר למטה דוקא בשלא אמר לו למקפה שאינו צריך לחשוב כל כך הא אמר לו למקפה הואיל ועדין הוא בקנקניו של מוכר אומר לו הא חמרך והא קנקנך אע\"פ שלא התחיל בה קלקול סבה היתה בו שעושהו בלתי ראוי לענין מקפה הואיל ונמהר להתקלקל כל כך אא\"כ עירוהו לקנקניו של לוקח שאפשר שהעירוי או הקנקן הפסידו לשעתו ופירשו גאוני ספרד שלא נאמר בכאן קנקן של מוכר אלא באותם הקנקנים שהיה בהם היין קודם המכירה אבל אם עירוהו מקנקן לקנקן אפילו בקנקנו של מוכר הרי הוא כמי שבא לקנקנו של לוקח שאותו עירוי עקרו ועוד שהרי הקנקנים אלו נעשו שאולים לו וכשלו הם ואיפשר שאינו כחשיבותו של קנקן ראשון ואף (בלא) הזכרת מקפה נעשה כרשות לוקח מיד ובשכר כל שלשה ימים ברשות מוכר הואיל ועדין הוא בקנקניו שאין הטלטול מזיק לו כל כך ומ\"מ בעירוי אף השכר שוה ליין ויש חולקין בזו ואין הדברים נראין ודברים אלו כלם בדבר שהוא בספק כגון שבדקוהו בשעת מכירה ומצאו יפה והחמיצה מעט שלא היכר אם התחיל קלקולו בשעת המכר אם לאו אבל כל שלא בדקוהו ונמצא עכשו חזק עד שבידוע שבשעת המכר התחיל קלקולו ודאי מקח טעות הוא וכן פירשו רבותי אף לדעת שמואל שאם לא נטלטלה כלל שיעורו בשלשה ימים ומ\"מ למי שמפרש חמרא אכתפא דגברא שואר שפירושו שמזלו גורם לו כן לשעתו אף בלא ניטלטלה הואיל וקנאה בקנין או בשוכר את מקומו החמיצה לו:",
                "<b>יש</b> מפרשים שהדברים האמורים למטה אין להם שייכות עם אלו שנאמרו כאן ואלו שבכאן נאמרו בטלטול שלא על ידי עירוי ואותן שלמטה בערוי שלא על ידי טלטול ממקום למקום וכל שניטלטל בלא ערוי ביין הוא ברשות לוקח לאלתר ובשכר לאחר שלשה ובערוי בלא טלטול בין ביין בין בשכר קם לו ברשות לוקח לשעתו שאע\"פ שאין הטלטול מזיק לשכר הערוי מזיקו מ\"מ אבל כל שלא עירה ולא ניטלטל בין יין בין שכר חייב באחריותו אע\"פ שלא אמר למקפה כל שלשה ומ\"מ לאחר שישה נפקע אחריותו אא\"כ אמר למקפה שסתמו להשהותו וכל שלא עירה ולא טלטל יכול לומר הא חמרך והא קנקנך וזהו עיקר הדברים וכל שטלטל אין הזכרת מקפה מועיל בו ואין הלכה כדברי האומר מזלא דמריה גרים ולשון חמרא אכתפא דגברא שואר פירושו על הטלטול ומי שמפרשו על המזל וכדעת האומר מזלא דמריה גרים אף בלא ניטלטל ולא עירה כל שקנאה בשכירות מקום או בקנין אחר הופקע אחריותו אפילו הזכיר לו שם מקפה אלא שאין הלכה כן ולשטה זו נתכוונו שתי השמועות ומה שחסר זה גלה זה וכך פירשוה גדולי המפרשים וחדשו בה שכל שנשאת במוט על ידי שנים אין הטלטול מזיק בה:",
                "<b>השכר</b> הן של תמרים הן של שעורים הן של שאר פירות אין מברכין עליהם אלא שהכל ואין צריך לומר שאין מקדשין עליו אבל שמרי יין שתמדם ויש להם טעם יין אם נתן מים במדה ונתן שלשה ויצאו ארבעה מקדשין עליהם שזהו יין מזוג כדינו על חד תלתא אבל אם יצא פחות מארבעה אע\"פ שיצא יותר מכדי מה שנתן אין מקדשין עליהן ואין מברכין עליהן אלא שהכל וכן לענין מעשר כל שנתן שלשה ויצאו ארבעה יין הוא וחייב במעשר וכבר ביארנו מענין זה בראשון של חלין:"
            ],
            [
                "<b>שמרים</b> של תרומה שנתן עליהם מים ובלבלן עם המים וסננן במסננת שזהו ענין תמוד וכן בשסנן את הראשונות חזר וסנן בה מים פעם אחרת וכן תמיד ראשון ושני אסור שלישי מותר אע\"פ שיש בו טעם יין שאינו אלא קיוהא בעלמא ואינו קרוי טעם של מעשר שני אם היה מעשר ודאי ראשון אסור ושני מותר ואם של דמאי אפילו ראשון מותר ושל הקדש אם קדושת דמים כגון שהקדישו לבדק הבית ראשון ושני ושלישי אסור ורביעי מותר ואם של קדושת הגוף כגון שהקדישו לנסכים לעולם אסור הואיל ויש בו טעם יין כלל וכל שאמרנו בזה שהוא אסור לא סוף דבר בנתן שלשה והוציא ארבעה שלא נאמר כן אלא לענין בורא פרי הגפן שאין מברכין אלא על גופו של יין אע\"פ שיש שם טעם יין אבל אלו הואיל ונאסרו אף בטעם לבד אפילו לא הוציא כדי מדתו כן וכל שכן כל שיצא מהם בלא מים אלא על ידי העברת השמנים עצמן במסננת בלא נתינת מים שאסור לעולם:",
                "<b>כבר</b> ידעת שאין הפירות מקבלין טומאה עד שיוכשרו בתלוש וששבעה משקין מכשירין ומהם היין והמים ושאין המים מכשירין אא\"כ נתלשו ברצון אפילו נפלו על האוכלין ברצון הא כל שנתלשו ברצון מכשירין כל זמן שיעלו על האוכלין ברצון ויש מפרשים אף בשלא נפלו על האוכלין ברצון כמו שכתבנו בראשון של חולין מעתה שמרים שנתן עליהם מים ונפל המשקה היוצא משם על הפירות אם תמדן הוא בידים הרי הם מוכשרין בין בראשון בין בשני אפילו בעשרה מה נפשך אם יין הוא נקרא הרי יין מכשיר אם מים הוא נקרא הרי מים מכשירין והרי נתלשו ברצון שהרי ברצון נשאבו ואפילו תמדן במי גשמים הרי כשהטילם על השמרים חשבם לכך ועשאם תלושים ברצון ואפילו נתמדו מאליהם במי גשמים מכיון שהמשיכם אחר שנעשו יין עד שחזרו מי גשמים לשם פעם אחרת כבר חשבן בשעת המשכה וגלה דעתו שברצונו הם יורדים לשם וכן בכל תמוד ותמוד ומאחר שכן הרי הם מכשירין בין בראשון בין בשני אפילו בעשירי ממה נפשך נתמדו במי גשמים ומאליהם ולא המשיך את היין היוצא משם שנמצא שלא חישבם ולא גלה דעתו להיות תלישתם ברצון אלא שהיתה פרה שוחה ושותתו ונפלו מפיה על האוכלין או ששחטה לאלתר ועדין משקה טופח על בשרה או שנשפך על האוכלין וכן פעם שניה וכן כמה פעמים בזו אתה צריך לברר אם הוא בדין מים או בדין יין שאם יין הוא מכשיר שהרי חשב עליו בשעה שעשאו ויש מפרשים שאינו צריך מחשבה ואם מים הוא הואיל ואין כאן מחשבת תלישה ברצון אין מכשירין מעתה הרי דינן לענין הכשר כדינן לענין תרומה וראשון ושני יין הוא ומכשיר מכאן ואילך מים הם והואיל ולא חישבן אין מכשירין:"
            ],
            [
                "<b>אין</b> מקדשין אלא על יין הראוי לנסך על גבי מזבח ודבר זה לא למעט כל היינות שאין מנסכין מהם אמרוהו אלא למעט קצתם מעתה יין מגתו מקדשין עליו ולא סוף דבר תוך ארבעים יום אלא סוחט אדם אשכול של ענבים ומקדש עליו מיד ולענין נסוך לא יביאהו לכתחלה אלא מארבעים יום לדריכתו ואילך ואם הביא כשר ואע\"פ שהמתוק פסול וזה מתוק הוא הואיל וסופו לעבור כשר וכן מקדשין על יין היוצא מפי החבית או משוליה ולענין נסוך לא יביא לכתחלה ואם הביא כשר וכן מקדשין על יין כושי והוא הנוטה לשחרות ועל יין בורק והוא הלבן ועל הליסטון והוא מתוק על ידי סבה שהעמידו את הענבים בשמש ונצטמקו ונתמתקו מחמת הצמוק ועל יין של מרתף והוא יין סתם שלא נבדק ועל יין צמוקים ולענין נסוך לא יביאם לכתחלה ואם הביא כשר וזה שכתבנו בצמוקים דוקא שיהא בהם לחלוחית עד שאם אדם עוצרן יצא מהם משקה כעין דבש אבל אם אין בהם לחלוחית אע\"פ שכשאדם שורה אותם במים יצא מהם בעצירתן כעין יין אינו כלום אף לענין קדוש המתוק מאליו בלא שום סבה עד שאינו משכר פסול לגבי מזבח ומקדשין עליו יין קוסס והוא שריחו חומץ וטעמו יין כבר ביארנו שמקדשין עליו יין מזוג פסול לנסוך וכמו שדרשו בספרי ונסכו רביעית ההין חי אתה מנסך ולא מזוג ולענין קדוש מקדשין עליו שהרי החשיבו לשתיה וכמו שאמרו בכוס של ברכה שאין מברכין עליו עד שיתן לתוכו מים ומה שאמרו בדברים הנאמרים בכוס של ברכה שאחד מהם חי כבר הקשינו עליה ותירצנוה בהרבה פנים במקומה במסכת ברכות יין שנתגלה פסול למזבח ואף לענין קדוש אע\"פ שהעבירו במסננת אין מקדשין עליו וכן יין שריחו רע ר\"ל שהוא מסריח יין מבושל לא הוזכר בכאן וגדולי המחברים כתבו בו שאין מקדשין עליו ולענין נסוך כל שנתבשל באש אע\"פ שלא נשתנה טעמו או בשמש ונשתנה טעמו פסול וקצת חכמי צרפת מתירין לקדש עליו שהרי החשיבו כמו שביארנו במזוג וראיה לדבר ממה שאמרו בסדר זרעים במסכת תרומות פי\"א מ\"א אין מבשלין יין של תרומה מפני שממעיטו ור' יהודה מתיר מפני שמשביחו ואע\"פ שהלכה כת\"ק מ\"מ נראה מכאן שהיין מושבח בכך וכן ראיה ממה שלא הזכירוהו בסוגיא זו לומר למעוטי יין מבושל וכן שאמרו בירושלמי שיוצאין ידי ארבע כוסות ביין מבושל ומ\"מ קשה סוגיא זו מה שאמרו במסכת תרומות פ\"ב מ\"ו גם כן שתורמין מיין שאינו מבושל על המבושל אבל לא מן המבושל על שאינו מבושל אלמא שהמבושל על שאינו מבושל נקרא מן הרעה על היפה ומתרצין בה שלא מצד רעה על היפה נגעו בה אלא מצד שמפרישה לפי מדת מה שהיה מקודם ולא יראה כן שאם כן אף בדיעבד היאך תרומתו תרומה:",
                "<b>הקונדיטון</b> פירשו בירושלמי שקלים פ\"ג ה\"ב שמקדשין עליו ולגבי מזבח פסול הואיל והוא מבושם וכן הדין במעושן יין שנתערב בו שאור או דבש גדולי המחברים כתבו שאין ראוי לקדש עליו אפילו טפה מהם בחבית גדולה הואיל ואינו ראוי לנסך על גבי המזבח ואלמלא שהם כתבוה אי אפשר לאמרה שזו לא נפסלה למזבח מצד היין אלא מצד שאור ודבש ולענין קדוש מ\"מ לא הופקעה תורת יין מהם בכך ולא עוד אלא שאם כדבריהם היה להם להזכירה כאן לומר למעוטי יין שנתערב בו שאור או דבש וגדולי המפרשים כוללין בענין זה שלגבי מזבח אנו צריכין ליין כמות שהוא שלא נשתנה לא על ידי אדם ולא על ידי שמים ולענין קדוש כל שלא נשתנה בידי שמים אלא בידי אדם אם נשתנה לשבח אין לך חשוב הימנו:",
                "<b>המשנה</b> השלישית והיא גם כן מענין החלק הראשון המוכר יין לחברו והחמיץ אינו חייב באחריותו ואם ידוע שיינו מחמיץ הרי זה מקח טעות ואם אמר לו יין מבושם אני מוכר לך חייב להעמיד לו עד העצרת ישן משל אשתקד מיושן משל שלש שנים אמר הר\"ם ובלבד שיהו בכלים דלוקח ויבאר עליו שיש בלבו שהוא לוקח ממנו מעט מעט ובדין לא יהא המוכר חייב באחריות אבל אם הוא בקנקנים דמוכר אם יאמר לו הא חמרך והא קנקנך ולא יוכל לומר לו המוכר למה הנחתו עד שנפסד לפי שכבר הודיע שהוא צריך לבשל בו מעט מעט:",
                "<b>אמר</b> המאירי המוכר יין לחברו והחמיץ אינו חייב באחריותו פירוש ואפילו החמיץ מיד ואפילו אמר לו למקפה הואיל וכבר עירהו הלוקח מקנקניו של מוכר ונתנו בקנקניו ואם ידוע שיינו מחמיץ הרי זה במקח טעות פירוש כל שלשה ואם אמר לו למקפה עד כדי שעור שהייה הראויה לו וכן הדין בכל שנתברר שבשעת המכר היה בו לקות על הדרך שכתבנו למעלה התנה למכור לו יין מבושם ר\"ל יין חשוב כמו שאמרו במקום אחר חמרא איכא דבסים ואיכא דלא בסים חייב ליתן לו יין שיהא עומד בחשיבותו עד עצרת התנה למכור לו יין ישן חייב ליתן לו משל אשתקד ופירשו בגמ' שצריך להיותו חשוב עד כדי שיעמד בחשיבותו מעת המכירה עד החג התנה ביין מיושן חייב ליתן לו משלש שנים ואף בזו צריך שיעמוד בחשיבותו מכאן ואילך עד החג ויש מפרשים דבר זה דוקא במיושן אבל לא בישן:",
                "<b>זהו ביאור המשנה וכן הלכה ודברים שנכנסו תחתיה בגמרא אלו הן:</b>"
            ],
            [
                "<b>לא</b> נתערה יין מקנקניו של מוכר אלא עדין הוא בקנקניו כבר ביארנו למעלה הענין בשני דרכים ושעיקר הדברים שאם לא עירה ולא ניטלטל כלל אע\"פ שלא אמר לו למקפה חייב באחריותו כל שלשה ולאחר שלשה נפקע אחריותו ואם אמר לו למקפה חייב באחריותו עד כדי שיראה לדיינין שהיה ראוי ללוקח להשהותו לפי מדת היין שלקח ולפי צרכי ביתו ולא נתעסק בזו בטלטלו ולא עירה אלא בעירה לבד או שלא עירה ולא טלטל אבל טלטל ולא עירה הוזכר דינו למעלה בדברי רב ושמואל ופסק הדברים בה לשיטה זו שביין הרי הוא כעירוי וקם לו ברשות לוקח לאלתר ואין הזכרת מקפה מועיל בו ובשכר לאחר שלשה וכבר ביארנו בה למעלה שיטה אחרת וזו עיקר שהטלטול מנדנד את היין ומחמיצו כמו שאמרו במציעא מ\"ד א' לא שאנו אלא נשברה אבל החמיצה משלם את כלה מאי טעמא גירי דידיה אהנו בה ר\"ל שעל ידי נדנודו בהטאתו החמיץ ומ\"מ זה שאמרנו שאם אמר לו למקפה חייב באחריותו יראה דוקא בלקות הבא שלא מחמת סבה אלא מצד גופו של יין וממקום מטעו בלא שום סבה ובלא מקרה אבל אם נתקלקל מצד שנוי עתים כגון רעמים או חמימות יתרה אין לו עליו כלום הא כל שנתקלקל בלא שום סבה הואיל ואין היין מתקלקל ברוב עמידתו ואדרבה ישונו משביחו אין קלקול זה אלא מצד ריעות שבו משרשו ומנטיעותיו הא שאר פירות שלקותן מצוי ברוב איחורן אפילו היו עדין של מוכר אינו מחזירן שהרי לקותן מתחדש ברוב האיחור וכן כתבוה גדולי המפרשים:",
                "<b>חנוני</b> שלקח חבית של יין מבעל הבית כדי למכרה לדלת העם מעט מעט ועל יד על יד ועדין היא בקנקנו של מוכר ולא טלטל ולא עירה אלא שמוכרו באוצר המוכר וכשהגיעה למחציתה או לשלישיתה החמיצה חוזרת למוכר שהרי זה כמי שאמר לו למקפה ומ\"מ אם נדנדה בשנוי ברזא ר\"ל שסתם אותו הנקב שהיה בחבית וחדש בו נקב אחר הרי זה כטלטול ונעשה מאותה שעה ברשות לוקח וזו מסייעת לשיטתנו ששנוי ברזא דיו שיהא כטלטול ולא כעירוי ומ\"מ אם השהה יותר מדאי במכירתו כגון שהגיע יום השוק והיה לו למכור ולא מכר הפסיד על עצמו:",
                "<b>קבל</b> ממנו למסור לו חבית של יין על מנת להוליכה למקום פלוני שיוקר היין מצוי שם למכרה באותו מקום וקודם שהגיעה לשם החמיצה חייב באחריותו אע\"פ שטלטל הואיל ולא עירה שמאחר שהוא מתנה שלמכרו במקום פלני לקחה ואינו מקבל עליו לפרעו במשיכתו אלא מדמים שיצאו מן היין הרי הוא יודע בנדנודו ובטלטולו שהוא גדול מצד רחק הדרך והיה לו להודיעו שאפשר שאין יינו סובל כל כך והואיל והאחר התנה והודיע שלכך הוא לוקחו ולא קבל לפרעו במשיכתו אלא מדמי היין הרי הוא כמי שמתנה למכור לו יין הראוי לסבול לו כך לא החמיצה אלא שהוזל היין שם אף זה ברשות מוכר הואיל ועדין הוא בחביתו הואיל ולא פשע זה להתאחר יותר מדאי הרי זה כמי שהתנה לוקח על שער שירויח בהולכתו הא אם פשע באיחורו או בצד אחר הופקע אחריותו ויש מפרשים שני אלו אף בעירה ואין נראה כן שכל שעירה תולין את הקלקול בעירוי או בחדוש הקנקן ואין שום יין עומד בה אלא מרוב חשיבות או במקרה אבל טלטולו בחבית עצמה הרבה יינות סובלין אותה ויש בה צד טעות:",
                "<b>ויש</b> מפרשים שתי שמועות אלו בתורת שליחות בעלמא או ליתן לו שכר טרחו או בתורת עסק למחצה שכר ומחצה הפסד ואין צרך בכך שאף במכירה גמורה יראה שהדין כך על הדרך שכתבנו ועוד שהרי בראשונה אמרו בפירוש האי מאן דזבין לחנואה וכו' שזהו לשון מכר גמור אלא שבשניה אמרו האי מאן דקביל וראוי לפרשו לשיטה זו שמסרו לו למחצה שכר והתנה עמו להביאו למקום פלוני והרי סלקו שלא למכרו במקום אחר ומאחר שכן כל שלא פשע והוזל דין הוא שיקבל זה שכרו כמה שנמכר במקום אחר שהיה באפשר למכרו שם:",
                "<b>אע\"פ</b> שמדת השררה ראויה במקומות לפי מקומה ולפי מדרגת בעליה בתוך ביתו של אדם מיהא אין ראוי לשום אדם להשתרר על בניו ובני ביתו אלא שיתנהג עמם בשפלות עד שלא יחשב אצלם לזר ולנכרי דרך הערה אמרו האי מאן דיהיר אפילו אינשי ביתיה לא מקבל שנאמר גבר יהיר לא ינוה לא ינוה בנוה שלו ויראה לי בפירושו מי שהוא משתרר אף בתוך ביתו אינו מקובל ר\"ל שאין דבריו נשמעים ואינו מניח מקום למי שראוי ללמוד ממנו שיתנהג על פי תוכחותיו שנאמר גבר יהיר וכו' כלומר איזהו יהיר כל שאינו מתקבל אף על אנשי ביתו וכן צריך שלא להתראות בפני אחרים במה שאין ראוי לו שהבריות אין אדם יכול לרמותן ואין מחזיקות את האדם לפי מה שהוא מתראה בעיניהם אלא לפי מה שהם מפרשים בענינו ולפי מה שהם מכריעים את הכף בדינו דרך הערה אמרו כל המתנאה בטלית של תלמיד חכם והוא אינו תלמיד חכם אין מכניסין אותו במחיצתו של הקב\"ה ויראה לי בפירושו אין הבריות מחזיקות אותו מפני זה בתלמיד חכם וכראוי להכנס במחיצתו של הקב\"ה אדרבה מתלוצצים בו ומשפילים את ערכו בכך יתר מן הראוי וכן כל כיוצא בזה:"
            ],
            [
                "<b>המשנה</b> הרביעית והכונה לבאר בה ענין החלק השני ואמר על זה המוכר מקום לחברו לבנות לו בית וכן המקבל מחברו לבנות לו בית חתנות לבנו או בית אלמנות לבתו בונה ארבע אמות על שש דברי ר' עקיבא ר' ישמעאל אומר רפת בקר היא זו הרוצה לעשות רפת בקר בונה ארבע אמות על שש בית קטן שש על שמנה בית גדול שמנה על עשר טרקלין עשר על עשר רומו כחצי ארכו וכחצי רחבו ראיה לדבר היכל רשב\"ג אומר הכל כבנין ההיכל אמר הר\"ם רפת בקר גדרות הבקר והיכל ארכו ארבעים ורחבו עשרים ורומו שלשים וזהו חצי האורך והרוחב ואמרו בתלמוד שרשב\"ג אפשר שהוא מסייע סברת תנא קמא שרום הבתים צריך שיהא חצי ארכו וחצי רחבו ואפשר שהוא חולק עליו וכאלו הוא תמה תמיהת ההרחקה ואומר וכי ראויים כל הבנינים שיהיו כבנין ההיכל אינו כן רק הדבר חוזר כמנהג שנוהגים שם אבל ההיכל מדותיו מאת השם ית':",
                "<b>אמר</b> המאירי המוכר מקום לחברו לבנות לו בית פירוש בית סתם או שקבל עליו בפרט בית חתנות לבנו או בית אלמנות לבתו בונה ארבע אמות על שש דברי ר' עקיבא ור' ישמעאל אומר רפת בקר היא זו ואינו כלום הרוצה לעשות רפת בקר בונה ארבע אמות על שש פרשו בגמ' שלדעת ר' עקיבא היא שנויה כלומר אף אני מודה לדבריך שרפת בקר היא זו ושהרוצה לעשות רפת בקר עושהו בתבנית זה ואם קבל עליו לעשות רפת בקר חייב לעשותו ארבע אמות על שש ומ\"מ אף אדם עושה דירות אלו שהזכרנו כרפת בקר ומעתה כלן שיעורן בארבע על שש ומה שאמר אח\"כ בית קטן שש על שמנה לדברי ר' ישמעאל היא שנויה ואין הלכה כמותו אלא אף בית סתם דינו בארבע על שש כל שכן אם קבל עליו בית קטן ומ\"מ שאר המשנה חוזרת לדעת ר' עקיבא שהלכה כמותו והוא שאם קבל עליו לבנות בית גדול בונהו שמנה על עשר קבל עליו לעשות טרקלין בונהו עשר על עשר ופרשו בגמ' שאם קבל עליו לעשות תרבץ לאוצר עושהו שתים עשרה על שתים עשרה רומו כחצי ארכו וכחצי רחבו ר\"ל כל בית ובית מאלו שהזכרנו רומו כחצי ארכו וכחצי רחבו וראיה לדבר היכל שהיה ארכו ארבעים מן הדביר ולפתח ורחבו עשרים ורומו שלשים שהוא חצי ארבעים וחצי עשרים רבן שמעון בן גמליאל אומר הכל כבנין ההיכל פירשוה בגמ' בשני פנים האחד שהוא כדעת ראשון ר\"ל שרומו כחצי אורך ורחב ואינו אלא כפל לשון והוא בעצמו שנה מה שאמר ראיה לדבר היכל והשני שהוא חולק על תנא קמא ואומר דרך תמה וכי הכל בונים כבנין ההיכל כלומר שאינו צריך לגובה כל כך ומ\"מ הלכה שרומו כחצי ארכו וחצי רחבו בכל שיעור ושיעור:",
                "<b>וצריך</b> שתדע במשנה זו שאינה חולקת על מה שידוע שכל שיש בה ארבע אמות על ארבע אמות נקרא בית בכל מקום ואם מכר לחברו בית סתם נותן לו בית בנוי ארבע על ארבע אבל כשהוא מוכר לו מקום לבנות לו בית או שמקבל עליו לבנות לו בית מתחלה כל שמתנה עם חברו לבנות לו מתחלה או למכור לו מקום לבנות לו בית מתחלה אין כונתו על פחות שבשיעורין וחייב לעשות לו כשיעור ארבע על שש וגדולי המפרשים נוטים בה לדעת אחרת והוא שכל שאמר בית סתם הן שמכר לו בית סתם שכבר הוא בנוי הן שמכר לו מקום לבנות לו בית מתחלה הן שקבל עליו לבנות לו בית כלם שיעורם בארבע על ארבע ומשנתנו בשפרט ואמר בית חתנות או בית אלמנות שבאלו צריך ארחבה מפני הנכנסין והיוצאין וכן כשהזכיר רפת בקר וכיוצא באלו ומשנתנו לא נאמרה באו או חלוקות חלוקות אלא כלה כאחת היא וסופה פירושה של תחלתה ר\"ל המוכר מקום לחברו לבנות לו בית וכן המקבל מחברו לבנות לו בית ר\"ל בית חתנות או בית אלמנות שיעורן בארבע על שש ומ\"מ שאר המשנה אף הם מודים בה ר\"ל שאם אמר בית גדול או טרקלין או תרבץ שיעורם במה שהזכרנו בהם:",
                "<b>זהו ביאור המשנה ופסק שלה ומה שנכנס תחתיה כך הוא:</b>",
                "<b>מדרכי</b> התלמיד ההגון וכל מי שרוצה לעטר עצמו במדות שלא יהא נבהל להשיב שנאמר משיב דבר בטרם ישמע אולת היא לו וכלמה וכן מדרכי המוסר לכל אדם שלא יהא מכניס אורח בבית שהוא נכנס בו כאורח דרך הערה אמרו בספרים החיצונים הכל שקלתי בכף מאזנים ולא מצאתי קל מסובין וקל מסובין חתן הדר בבית חמיו וקל ממנו אורח מכניס אורח וקל ממנו משיב דבר בטרם ישמע:"
            ],
            [
                "<b>המשנה</b> החמישית והכונה להתחיל בה בביאור ענין החלק השלישי ואמר על זה מי שיש לו בור לפנים מביתו של חברו נכנס בשעה שבני אדם נכנסין ויוצא בשעה שבני אדם יוצאין ואינו מכניס את בהמתו ומשקה מבורו אלא ממלא ומשקה מבחוץ וזה עושה לו פותחת וזה עושה לו פותחת אמר הר\"ם פותחת שער שמשם נכנסים זה לבורו וזה לביתו:",
                "<b>אמר</b> המאירי מי שיש לו בור לפנים מביתו של חברו כגון שלקחו ממנו והרי אינו צריך ליקח לו דרך כמו שביארנו בפרק הבית או שמכר את הבית ואמר חוץ מן הבור שאף זה אינו צריך ליקח לו דרך ונמצא שיש לו דרך ליכנס שם אינו נכנס בכל שעה שירצה הגע עצמך שיטריחהו לקום בלילות ממטתו ולפתוח לו אלא נכנס בשעה שבני אדם נכנסין ויוצא בשעה שבני אדם יוצאין וכשרוצה להשקות בהמתו אינו מכניסה בביתו של זה להשקותה בשפת הבור אלא ממלא ומשקה מבחוץ שלא נשתעבד לו ביתו של זה להכניס בהמותיו לשם זה עושה לו פותחת וזה עושה לו פותחת פירשו בגמ' שעושין דלתות על פי הבור ועושין שם שני מפתחות אחת ביד בעל הבור שלא יגנוב בעל הבית את מימיו המכונסים שם ואחת ביד בעל הבית שלא יבא זה לשאוב בעוד שאין בעל הבית שם ויגרום לו להיות רוח קנאה לובשתו:",
                "<b>זהו ביאור המשנה וכלה הלכה היא ולא נתחדש עליה בגמרא דבר:</b>"
            ],
            [
                "<b>המשנה</b> הששית והכונה בה ככונת משנה שלפניה מי שיש לו גנה לפנים מגנתו של חברו נכנס בשעה שבני אדם נכנסין ויוצא בשעה שבני אדם יוצאים ואינו מכניס תגרין ולא יכנס מתוכה לתוך שדה אחרת והחיצון זורע את הדרך נתנו לו דרך מן הצד מדעת שניהם נכנס בשעה שהוא רוצה ומכניס לתוכה תגרין ולא יכנס מתוכה לתוך שדה אחרת וזה וזה אינן רשאין לזרעה אמר הר\"ם הטעם שלא יכנס לתוכה לשדה אחרת ואע\"פ שנתנו לו מדעת שניהם דרך לפי שהוא מרבה עליהם הדרך ולא נתנו לו אלא לצרך גנתו:",
                "<b>אמר</b> המאירי מי שיש לו גנה לפנים מגנתו של חברו ויש לו דרך על בעל גנה החיצונה על הדרכים שביארנו במשנה שלפניה או שותפים ואחים שחלקו ונתרצו זה לזה להיות לפנימי דרך על החיצון ונמצא שהוא נכנס באמצע שדהו או גנתו של זה אינו נכנס ויוצא אלא בשעה שבני אדם נכנסין ויוצאים הואיל וכניסתו מזקת לו הרבה אינו יכול להתמיד בה אלא בשעה שבעלי גנות רגילין ליכנס ולצאת ואינו מכניס לתוכה תגרים לקנות מירקות שבגנתו אלא ילקט ויוציא להם ולא יכנס מתוכה לשדה אחרת ר\"ל שאם אינו צריך ליכנס לגנה זו אלא כדי לעשותה קפנדריא ליכנס מתוכה לשדה אחרת אינו רשאי לא נשתעבד לו דרך אלא לצורך עצמה של גנה והחיצון זורע את הדרך שלא נשתעבד לו אלא לילך בה נתן לו דרך מן הצד מדעת שניהם ר\"ל שנתרצו זה לזה להיות דרך של פנימי על חיצון מצד שדהו או גנתו של חיצון ולא באמצע נכנס בשעה שהוא רוצה שהרי אינו מזיקו בהלוכו וכן מכניס לתוכה תגרים אבל לא יכנס מתוכה לשדה אחרת שלא נשתעבד לו אלא לאותה שדה והרי עכשו מרבה עליהן את הדרך וזה וזה אין רשאין לזרעה ודאי הואיל ומן הצד היא כך נתרצו שניהם שלא להעמידה אלא לשביל ולהלוך ולא לזריעה:",
                "<b>זהו ביאור המשנה וכלה הלכה היא ודברים שנכנסו תחתיה בגמרא אלו הן:</b>",
                "<b>מי</b> שמכר לחברו מקום בשדהו לעשות בו אמת המים להשקות ממנו בית השלחין שלו חייב ליתן לו לחפור אמת המים זו ברחב שתי אמות שיבאו המים בדרך בה ברוחב וברבוי ונותן לו עוד אמה רוחב מכאן ואמה רוחב מכאן לתקן מהם את אגפיה אם יפול עפר שבהן ויש גורסין שתי אמות אמה מכאן ומכאן ר\"ל שאינו חופר בה ברחב שתי אמות אלא הרחב הנהוג באמת המים אלא שתי אמות אלו פירושן אחת מכאן ואחת מכאן לתקון אגפיה מכר לו מקום בחצרו לעשות בו קילון ר\"ל אמת המים קצרה להעביר בה שופכין ומי תכבוסת וכיוצא באלו נותן אמה לגופה וחצי אמה מכאן וחצי אמה מכאן לאגפים ואלו האגפים בעל השדה נוטען ואין הלוקח יכול לעכב אבל אם רצה בעל השדה לזרען יכול הלוקח יעכב שהזרעים מחלחלין את הקרקע ועושין אותו טיחוח ומפילין את האגפים מה שאין כן בנטיעה שהשרשים מעמיקין הרבה ואין מזיקין לשפתו אמת המים זו של שלחין או של קילון שהזכרנו שכלו אגפיה הרי זה חוזר ומתקנן מעפר אותו שדה ולא שנאמר שמחמת השדה כלו אגפיה כלומר שנתפזר עפר האגפים בתוך השדה ונידש בו אדרבה מימיה של אמת המים זו גברו ושטפו את אגפיהם מעט מעט אלא שמן הסתם כך קבל עליו בעל השדה להקנותו עפר כל שדהו לתקן את האגפים אחר שיכלו שאם לא כן מהיכן יביא לו עפר לשם ושמא תאמר אם כן למה נותן מתחלה אמה מכאן ואמה מכאן תדע שהוא נותן לו אמה מכאן ואמה מכאן שאין לבעל השדה רשות לעשות שם שום תשמיש של בנין או דבר המכביד או של זריעה אלא נטיעה לבד אבל מן האמה ולפנים עושה בתוך שלו מה שירצה אלא שהלה מתקן אגפיו בעפרו:",
                "<b>המשנה</b> השביעית והכונה בה ככונת מה שלפניה מי שהיתה דרך הרבים עוברת בתוך שדהו נטלה ונתנה להם מן הצד מה שנתן נתן ושלו לא הגיעו אמר המאירי מי שהיתה דרך הרבים עוברת בתוך שדהו הן שהוחזקה בכך מעולם הן שנתן לה מתחלה ואח\"כ סתמה ונתן לה דרך מן הצד מה שנתן נתן ושלו לא הגיעו ונמצא שיש לרבים על שדהו שתי דרכים ואין יכול לעכבן כלל אף באחת מהן ופירשו הטעם בגמ' שכל מן הצד דרך עקלתון היא שקרובה לזה הבא מאותו צד ורחוקה לזה הבא מן הצד האחר ומעתה אין חלופו מועיל כלום והרי בני רשות הרבים עוברים בראשונה ואף השניה אין יכול לעכב שכל מצר שהחזיקו בו רבים שלא כדרך גזלה אלא או מן הדין או ברשות בעלים אע\"פ שנמצא אח\"כ שמתנתו אינה מתנה אסור לקלקלו ולשון איסור שבמקום הזה פירושו שאם עשה לא הועיל שהנותן לרבים כנותן לשמים ואע\"פ שהוא חוץ מן הדין שכן מצינו העוסק בצרכי רבים כעוסק בצרכי שמים ומ\"מ אם לא היה שם צד עקלתון לשום אדם חלופו מועיל ורשאי לדחות כל ההולך שם אף בהכאה ודחיה:",
                "<b>זהו ביאור המשנה וכן הלכה ודברים שנכנסו תחתיה בגמרא כך הם:</b>",
                "<b>כל</b> שאונס את חברו והאנוס לפניו ורואה באנסו יש לו רשות לעשות דין לעצמו ולדחותו בכל מיני דחיה והכאה לסלקו מאותו אונס ולא סוף דבר בדבר שאם יתעכב עד שילך לבית דין תהא לו פסידא בכך אלא אף במקום שאין הליכתו לבית דין גורמת לו פסידא הואיל והוא לשם בעת שזה אונסו עושה דין לעצמו וכבר ביארנוה בקמא פרק הכד:"
            ],
            [
                "<b>רבים</b> שהיה להם דרך בשדה זה ואבד מקומה וביררו להם דרך באיזה מקום שבשדה בלא רשות בית דין מה שביררו ביררו אע\"פ שלא החזיקו ואפילו נמצאת אח\"כ מקום דרך שלהם ומ\"מ יחיד שאבדה לו דרך בתוך שדה חברו אין לו רשות לברור אלא על ידי בית דין ואף בית דין אין נותנין לו אלא מן הצד או בקצרה כמו שיתבאר בכתבות פרק גזרות הואיל ואבדה לו ידו על התחתונה אלא שמ\"מ אם הניחוהו להחזיק אין מסיקין אותו אלא בראיה וכן פסקו גדולי המחברים ומ\"מ כל שלא אבדה להם דרך אין רשאין לעשות להם דרך שם ואפילו החזיקו אין חזקתם כלום לא נאמר מצר שהחזיקו בו רבים אסור לקלקלו אלא שהחזיקו ברשות בעלים אע\"פ שנתגלה דעת הבעלים שלא כיוונו לכך הא כל שהחזיקו דרך גזלה אינו כלום:",
                "<b>כבר</b> ביארנו במוכר שדה לחברו והלך בה לארכה ולרחבה שאין הלוך זה קונה לו כלום אבל אם מכר לו שביל של כרמים או של שדות וכיוצא בהם הואיל ועקר מקחו להלוך קנאן בהלוך וכמה שיעור רחב הדרך שהוא קונה בהלוך בכדי שיעבור בה ועל ראשו חבילה של זמורות ויתהפך בה מרוח זה שכנגדו ונמצא קונה כשיעור רחב המשאוי וכשיעור ארכו שהרי כשהוא מתהפך נמצא ארך המשאוי ברחב הדרך במה דברים אמורים בשאין אותו שביל מסויים במחיצות אבל אם היה מסויים במחיצות מכאן ומכאן אינו קונה על צד שיוכל להרוס במצרים אלא דרך הלוכו והוא שיגביה רגלו אחד ויניח רגלו האחר:",
                "<b>המשנה</b> השמינית והיא חוזרת לענין שני אלא שנשנית שלא כסדר דרך היחיד ארבע אמות ודרך הרבים שש עשרה אמה דרך המלך אין לה שיעור ודרך הקבר אין לה שיעור והמעמד דייני צפורי אמרו בית ארבעת קבין אמר הר\"ם מעמד מקום מתקבצין שם להספד וכבר ביארנו ממה שקדם משיחת בית קב וטעם שמה שלו לא הגיעו ולא יוכל להסיר הדרך ממנו לפי שיש בידינו עקר מצר שהחזיקו בו רבים אסור לקלקלו:",
                "<b>אמר</b> המאירי דרך היחיד ארבע אמות ר\"ל שאם מכר לחברו מקום לעשות שם דרך יחיד לעבור בו נותן לו ברחב ארבע אמות ואם מכר לו לעשות שם דרך הרבים נותנה ברחב שש עשרה אמה ואם מכר מקום כשיעור לדרך המלך הואיל ודרך המלך אין לה שיעור אף זו אין לה שיעור ועובר בה הלוקח בכל אכלוסין שעמו או שירצה אע\"פ שמזיק הרבה ומ\"מ אינו רשאי לפרוץ בתים אע\"פ שהמלך רשאי בכך וגדולי המחברים כתבו בזו שהוא כמוכר דבר שאין מינו ידוע ולא הבנתי דבריהם וכן אם מכר מקום לעשות בו דרך לקבר ר\"ל לעבור שם כשהולכין לבית הקברות אף זו אין לה שיעור אלא נכללה במכירה זו דרך לכל המלוין כמה שיהיו ואע\"פ שמזיקין זריעותיו הרבה בדריסתם מכר לו מקום לעשות שם מעמד כשמוליכין את המת לבית הקברות נותן לו בית זריעת ארבעת קבין שהוא שני שלישי בית סאה ויש מפרשים מעמדות ומושבות כשהיו חוזרין מבית הקברות וכן עיקר:",
                "<b>זהו</b> ביאור המשנה וכלה הלכה היא חוץ מדרך היחיד שאע\"פ שדרך היחיד ארבע אמות כל שמכר לו מקום לעשות לו שם דרך יחיד אינו חייב ליתן לו אלא בכדי שיעבור חמור ומשאו והוא רחב שתי אמות ומחצה ודברים שנכנסו תחת משנה זו בגמרא כך הם:",
                "<b>אע\"פ</b> שביארנו במוכר דרך היחיד שאינו נותן אלא שתי אמות ומחצה מ\"מ כל שהוזכרה דרך היחיד סתם של ארבע אמות היא כמו שביארנו בדברים המפסיקין לפאה מעתה דרך שבין עיר לעיר שאין לאנשי עירות אחרות מדרס לשם אם מכר להם דרך מזו לזו נותן שמנה אמות רחב שאם יצא אחד מכאן ואחד מכאן יהא רחב ארבע לכל אחד ואחד:"
            ],
            [
                "<b>דרך</b> ערי מקלט שיעורן כדרך רשות הרבים ועושין אותן ברחב כפלים ר\"ל ל\"ב אמות שאם יזדמנו רבים מכאן ומכאן יהא הדרך מיומן להם:",
                "<b>בימי</b> חכמי התלמוד היו בתי קברות ומקומות של מעמד והספד ידועים לכל משפחה ומשפחה מי שמכר דרך קברו או מקום קברו ומקום מעמדו שהיו עומדין בו אחר שהיו חוזרין מבית הקברות ובית הספדו ומת המוכר באין בני משפחה וקוברין אותו במקומו על כרחו של לוקח משום פגם משפחה והלה תובע את דמיו החוזרין לו וכן התבאר במסכת בכורות פרק יש בכור:",
                "<b>מעמד</b> זה שהזכרנו הוא שכשהיו מוליכין את המת בבית הקברות עומדין כל הקרובים הן מחוייבי אבלות הן שאין מחוייבי אבלות במקום ידוע לאותה משפחה מיוחד להם לכך ושאר העם אומרין לפניהם קינות ומושיבין אותם שם והוא שאומרים להם שבו יקרים שבו ואחר שישבו אומרים דברים אחרים ויראה שבישיבתם היו אומרים דרשות ודברי כבושין ותוכחות וחוזרין ואומרין עמדו יקרים עמודו וחוזרין לומר קינות כבראשונה וחוזרין ומושיבין אותם וחוזרין לדברי כבושין וכן עד שישלימו שבע מעמדות ושבע מושבות ודבר זה אינו נעשה בפחות מעשרה קרובים כמו שהתבאר במסכת מגלה ואינו נעשה אלא בקרובים ואינו נעשה אלא ביום ראשון ואינו נעשה אלא בבית הקברות או סמוך לו ואינו נעשה אלא במקום שנהגו ואינו נעשה בשבת אפילו הוליכו את המת בבית הקברות ערב שבת בין השמשות ונשארו שם עמו או שהיה בית הקברות בתוך התחום וחזרו להם ביום שבת והוא ענין עיר הסמוכה לבית הקברות ומ\"מ עושין מעמד אף לנשים וכן הספד אלא שאין מניחין מטתה ברחוב כמו שהתבאר במקומו ויש מפרשים ענין מעמדות ומושבות כשהיו חוזרין מבית הקברות וכן פירשנוהו בחבור התשובה וכן עיקר וכן מפרשים עמדו יקרים וכו' כלומר שילכו למקום אחר ולדבריהם יראה לי מיהא במקום אמר שבאותו שדה שהוא בית ארבעת קבין שאם לא כן מה הוא שיעור בית ארבעת קבין למעמד:",
                "<b>המשנה</b> התשיעית והכונה בה ככונת משנה שלפניה ואמר על זה המוכר מקום לחברו לעשות לו קבר וכן המקבל מקום מחברו לעשות לו קבר עושה תוכה של מערה ארבע אמות על שש ופותח לתוכה שמנה כוכין שלשה מכאן ושלשה מכאן ושנים מכנגדן והכוכין ארכן ארבע אמות ורומן שבע ורחבן שש ר' שמעון אומר עושה תוכה של מערה שש על שמנה ופותח לתוכה שלשה עשר כוכין ארבע מכאן וארבע מכאן ושלשה מכנגדן ואחד מימין הפתח ואחד מן השמאל ועושה חצר על פתח המערה שש על שש כמלא המטה [וקובריה] ופותח לתוכה שתי מערות אחת מכאן ואחת מכאן [רש\"א ארבע] לארבע רוחותיה רשב\"ג אומר הכל לפי הסלע אמר הר\"ם כוך הוא הקבר החופה גוף המת וזאת היא צורת המערה שזכר תנא קמא מזו הצורה יתבאר לך תאר המערה שזכר ר' שמעון ומאמר רשב\"ג הכל לפי הסלע ר\"ל קושי הארץ ורכותה כי אם קשה אין המקבל חייב לחפור אלא מערה קטנה והיא שש על ארבע כמו שציירנו ואם היא רפה יחפור מערה גדולה כמו שזכר ר' שמעון והלכה כתנא קמא:",
                "<b>אמר</b> המאירי המוכר מקום לחברו לעשות לו קבר וכן המקבל על עצמו לעשות לו קבר עושה תוכה של מערה ארבע אמות על שש וכו' פירוש ענין זה שהיה מנהגם בקברות שלהם שהיו עושין קברות משפחות משפחות בסלע בפני עצמו ואף המשפחות היו בוחרים בתי אבות שבה מערות מערות באותו סלע בית אב זה במערה זו ובית אב זה במערה זו וכן הרבה אלא שהסלע נבחר לכל בני משפחה והיה ענין המערה שהיו פותחין בצד אחד שבסלע וחופרין מערה וחופרין כוכין בשלש רוחות שבמערה לצד ימין הנכנס ולצד שמאלו וכן בצד שלישי שכנגד פני הנכנס ופיות הכוכין היו פתוחות אל המערה והיו מניחין ארון שהמת בתוכו בתוך הכוך וסותמים את פיו באבנים וסיד או במה שירצו ועושין המערה גדולה או קטנה כפי רצונם וכפי מה שרואה העושה רוב בני ביתו או מיעוטן שכוכין אלו היו עושין אותם כל אחד מהם ליקבר בהם הוא ובני ביתו ועושה בה כוכין כפי עומק ארך המערה וכפי מה שהוא משער לפי ענינה וכל אחת ממערות אלו נקראת קבר ועליה נאמר המוכר קברו ודרך קברו ומעתה בא וביאר במשנה זו שאם מכר לו מקום לעשות קבר בסתם עושה מערה על הדרך המשוער בכאן והוא שעושה תוכה של מערה ארבע אמות רוחב באורך שש ופירשוה בתוספתא שגבהה ארבע אמות ורחב הפתח שתי אמות ופותח בתוכה שמנה כוכין שלש מכאן ושלש מכאן ושתים מכנגדן והכוכין ארכן ארבע אמות בעומק ורומן שבעה טפחים ורחבן ששה טפחים ונמצא רחב הכוך אמה וסבת מה שאינו יכול לחפור בה כוכין אלו במנין זה מפני שצריך שיניח בין כוך וכוך ריוח אמה והרי שאורך הצד שש אמות צא מהם שלש לשלש כוכין ושתים לריוח שביניהם נשארה אמה וצריך שתפרנסה לקצות הצד ריוח חצי אמה לקצה זה וריוח חצי אמה לקצה האחר ועל דרך זה אתה מצייר בצד שכנגדו ומ\"מ בצד שלישי שברוחב המערה אי אתה יכול אלא בשנים שהרי אין רחבה אלא ארבע אמות צא מהן שתים לשני כוכין ואמה ביניהם נשארה לך אמה שאתה צריך לפרנסה לריוח חצי אמה בקצה אחד וריוח חצי אמה בקצה האחר ומצד שנכנסין בו אין עושין כלל שהרי דרך שם נכנסין ופתח המערה רחב שתי אמות ולא נשארו בזויות אלו אלא אמה מימין ואמה משמאל ואין כאן מקום לכוכין:"
            ],
            [
                "<b>ר'</b> שמעון אומר עושה תוכה של מערה שש אמות רוחב ושמנה אמות ארך ופותח לתוכה שלשה עשר כוך ארבעה מכאן וארבעה מכאן ושלש כנגדו ושתים בזויות שבצדי הנכנס שכיון שיש בארך המערה שמנה אמות אתה יכול לעשות בה ארבעה כוכין כיצד צא מהם ארבע אמות לארבעה כוכין ושלש אמות לריוח שביניהם ונשארה לך אמה וחצי אמה ריוח מכאן וחצי אמה ריוח מכאן וכן מן הצד השני וכן ברחבה של מערה הואיל ורחבה שש אמות אתה יכול לעשות בה שלשה כוכין כיצד צא מהן שלש אמות לשלשה כוכין ושתי אמות לרוח שביניהן ונשארה לך אמה חצי אמה ריוח מכאן וחצי אמה ריוח מכאן וכן רוח שאדם נכנס בו צא ממנו שתי אמות של פתח ונשארו שתי אמות בכל זוית וזוית וצא מכל זוית אמה לכוך נשאר בכל זוית חצי אמה לכאן ולכאן ועושה חצר על פתח המערה ר\"ל לפני המערה שש על שש שחוקק בסלע עד שישים רכסיה לבקעה לפני המערה בשיעור שש על שש להוריד המטה לשם ולהיות הקוברים נוטלין ממנה הארון לגנזו בתוך הכוך ופותח לתוכה שתי מערות ר\"ל שפותח לחצר זה שתי מערות אחת מרוח זה ואחת משכנגדו ור' שמעון אומר ארבע לארבע רוחות החצר רבן שמעון אומר הכל לפי הסלע ר\"ל שאם הסלע אינו חזק כל כך צריך שיעשנה בריוח יותר בין כוך לכוך ונמצא לדעת חכמים שהמקבל עליו כך בסתם עושה חצר בשש על שש ופותח שתי מערות לה זו כנגד זו בארבע על שש ופותח לתוכה שמנה כוכין על הדרך שביארנו והלכה כדבריהם אלא שדוקא בסלע קשה הא בסלע שאינו קשה צריך אומד לפי מה שיראו הדיינין להוסיף בריוח שמזו לזו:",
                "<b>ומכל</b> מקום שאלו בגמ' לדעת ר' שמעון באותן שני כוכין שהוא מצייר בזויות שברוח שנכנסין בו היאך הוא עושה שעל כל פנים שטח הארון יוצא בחצר והרי הם נדושים ברגל העומד בחצר וא\"כ היאך אמרו חצר הקבר העומד לתוכה טהור ואע\"פ שמ\"מ לדעתו מיטמא הוא בכניסה שהרי יש שם ארבע מערות ונמצאת החצר מוקפת במערות ואין יכול ליכנס בה אלא דרך הקברות מ\"מ אם נכנס שם בשידה תיבה ומגדל והיה לו בחצר טהור או שמא זה שעשו הכוכין בגובה שבעה טפחים כדי להיות חלל טפח בין גב הארון לסלע שלא יטמאו העוברים אבל החצר שהוא נמוך ושפל אין הדבר מצוי להעמיק עד שיהא שם חלל טפח ולי נראה שיש הבדל מעט בין מערה למערה בין שתים מהם ליכנס דרך שם כגון זו אבל מ\"מ אותם שנקברים בזויות מתפשטים בחצר ומעתה היאך הוא טהור ואם תאמר שלא ימשיך כוכין אלו בתוך הסלע אלא שיעשם משוכים בגובה מלמעלה למטה כמין נגר שהוא קבוע ועומד בגובה הדלת כמו יתד נעוץ ראשו אחד בארץ וראשו אחד במשקוף ונקבר מעומד והלא אמרו על קבורה זו שקבורת חמור היא ואם שלא ימשיכם בקו ישר בחצר אלא שמתאלכסנם בקרן זוית חצי הכוך בכותל של פתח וחציו בכותל שהכוכים בתוכה הרי נוגעים הכוכים זה לזה כל שמתקרבים זה לזה בתוך אמה שאלו היה נמשך בקו ישר לחצר היה חצי אמה שבזוית זה שמרוח הכניסה וחצי אמה שבזוית שבצד מרוח הארך מפסיקים ביניהם אבל עכשו שכוך זה מתאלכסן ולוקח חצי אמה מן הכותל הארוך הרי הוא מתקרב לתוך תחום כוך ראשון שבצד האורך ונוגע בו ופירשוה במעמיק כוך זה שבקרן זוית יתר על שיעור אותן שבצדו עד שמשלים בעומק שיעור ההרחקה הראויה לו שאם לא כן לר' שמעון שהוא מצייר ארבע מערות הרי המערות סמוכות זו לזו והגע עצמך בשנקבר מת אחד בזוית שמשמאל פתח מערה מזרחית ומתפשט בחצר על פני אורך רוח צפוני כשחוזרין וקוברין בזוית שמימין הנכנס בפתח מערה צפונית על פני רוח מזרחי הרי זה נוגע על כל פנים באותו אחר שהזכרנו וכן כשנקבר מת אחד בכוך ראשון של רוח צפוני במערה מזרחית ומתפשט במערה בקו המתפשט בארך רוח מערה צפונית וחוזר וקובר בכוך ראשון בכותל של ימין הנכנס במערה צפונית על כל פנים נוגע באותו שהזכרנו שהמערות עשויות הן כדרך שהן עומדות בשתי וערב כגון זאת [ראה הציור בגמ'] שאם לא היו הולכות שתי וערב אלא שתהא כלה מרבעת ופתוחה לארבעת צדדין אין זו אלא מערה אחת פתוחה לארבעת צדדין ואין כוכין אלא בארבע רוחות כגון זאת ואתה צריך לארבעה מערות שיהו בכלן כוכין בשלשה צדדין מלבד אותן שבזויות ימין הנכנס ושמאלו ושמא תאמר לדעת ר' שמעון שאין הכוכין הולכין בקו ישר אלא באלכסון ומתרחקים זה מזה ר\"ל דרך משל מרוח צפוני של מערה מזרחית ורוח מזרחי של מערה צפונית אין כוכין שבהם נעשים ביושר אלא באלכסונות כאלו חוט יוצא מקרן מזרחי צפוני שבו עד קרן מזרחי צפוני שבמערה צפונית ושם נעשים שמנה כוכים הראוים ליעשות בשני הצדדין היאך אפשר שיהא כשתחשוב שמנה אמות של ארך מערה מזרחית אין חוט היוצא מחדו של זה לחדו של זה כעין חוט המשלש המחבר שני ראשי זוית נצבה אלא שיעור י\"א אמות שהרי כל מערה מאלו השתים העומדות כעין זוית נצבה ארכה שמנה אמות וכשהיא מתאלכסנת מחודה של זה לחודה של זה נוספת כי שהם י\"ו חומשין והם ג' אמות וחומש ונמצאו י\"א אמות וחומש בכל חלל וחלל חלל שבנתים ואתה צריך לשמנה קברות שמנה אמות לשמונה כוכים ושבע לשבע אמות אויר וחלק בנתים והם ט\"ו ומעתה אין אלכסוניות זה מספיק בריחוקן עד שלא יהו נוגעים זה בזה בקרוב אמה אלא על כרחך בקו ישר הם יוצאים וכשראויים ליגע זה לזה כגון אלו שהזכרנו אתה צריך לפרשה במעמיק את השני עד שבא לו תחת הראשון בהשלמת שיעור מה שהיה ראוי בריחוקו מן הצד ואף כאן במעמיק או שמא לא אמר בשני אלו אלא בקברות קטנים של נפלים ואין צרך לפשטם בחצר ומ\"מ לענין פסק הלכה כחכמים ואין אנו צריכים לטרוח בדברי ר' שמעון ודברים שנכנסו תחת משנה צריכים בה אלו הם:"
            ],
            [
                "<b>כבר</b> ידעת שמדרכן היה לתקן הדרכים לעולי רגלים ולבדקן מן הטומאה וכל שהיו מוצאין קבר או קברות אם היו רואים בהם שאינם קבורים בענין קברי ישראל היו מכירין שבאקראי בעלמא נקברו שם ולא בית קברות קבוע היה ולא קנו מקומם וכבר התבאר בסנהדרין שכל קבר הנמצא ר\"ל שאינו קבוע וידוע מותר לפנותו אבל הידוע והקבוע אסור לפנותו כמו שיתבאר במקומו ואם היו מוצאין אותן כסדר קברי ישראל לא היו מפנין אותן אלא מציינין אותן על הדרך שהתבאר במועד קטן ועל זה אמרו במסכת נזיר שאם היה חופר ומצא מת מושכב כדרכו נוטלו ואת תפיסתו והוא עפר תיחוח שתחתיו שלחלוחית המת והנמסס מגופו נבלע שם ומפנה אותו עם תפיסתו וקוברו במקום אחר וכל השדה טהורה שמכיון שלא היה שם אלא אחד אקראי בעלמא היה ואמרו שם מת פרט להרוג מושכב פרט ליושב כדרכו פרט לראשו מונח בין ירכותיו אלא כמו שפירשו בתלמוד המערב רגליו פשוטות וידיו על לבו הא כל שאינו בדרך זה ודאי אינו ישראל ואין לו תפישה כך פירשוה גדולי המפרשים ותפישה זו פרשוה שם בעובי שלש אצבעות ובתלמוד המערב הקשו שמא מת מצוה הוא וקנה מקומו ותרצו מת מצוה לא שכיח וכן אם מצא שנים מפנה אותם ותפישתן וכל השדה טהורה שאף אלו אינן קבר ידוע וקבוע:"
            ],
            [
                "<b>מצא</b> שלשה וכלם מוטלים כדרך הנקברים יש לחוש על שכונת קברות ואם מצאם קבורים על דרך קברי ישראל וכשיעור המיוחד לכך אם בארך אם ברחב אסור לפנותם ואם לאו מותר לפנותם שכל שמצאם רצופים ובפחות מכשיעור יש להם תפישה ואין להם שכונת קברות לאסור את פנויין שלא נקברו שם אלא על ידי הדחק ועל מנת לפנותם היום ומחר ולא קנו מקומם כיצד יראה לפי מה שפסקנו שאם מצא שלשתם עד ארבע אמות מתחלת הראשון לתחלת האחרון או חמש מתחלת הראשון לסוף האחרון זהו ארך המערה ובית הקברות קבוע היה שאם מצא שנים בתוך ארבע ואחד שאינו רצוף להם אלא מושכב בצד האחר אומדין שהשנים שמצא רצופים הם הם שנקברו ברחב המערה וזה שנקבר בצד האחר נקבר בארך המערה ולא נזדמן לו לקבור עוד באורך ובודק ממקום שאומדין בו שהוא שפת הקצה הפנימי של מערה והוא ממקום שאחורי המת האחרון כלפי חוץ שמנה עשרה אמה שש של מערה זו ושש של חצר ושש של מערה שכנגדה על הדרך שביארנו ואם לא מצא שם מת אחר מטהרין מאותם שמנה עשרה שבדק מה שמתחום המתים ואילך ויש מפרשים שממקום חיצון מתחילין לבדוק אותם שמנה עשרה ולא יראה כן שאם כן למה בודק... אלא שנים עשר מצא אחד בסוף שמנה עשרה בודק שמנה עשרה אחרות שמאחר שמצא שלשה באותה השכונה רגלים לדבר שזו גם כן שכונת קברות שאלו מצאו תחלה קודם שמצא השלשה לא היה כאן רגלים לדבר והיה נוטל זה הנמצא עכשו ואת תפישתו אבל מאחר שמצא שלשה באותן הסביבות חוששין אף בזה לשכונת קברות ומ\"מ דוקא שמצאו חוץ לתחום שמנה עשרה שאם בתוך התחום הרי ראוי לומר שמשכונת מערה זו היא שהרי המערה יש לה אחרת כנגדה כמו שביארנו ולמה יבדוק שכונה אחרת ומה שאמרו במסכת זו מארבע אמות עד שמנה וכן בודק עשרים אמה יראה לי שאינו מסכים להלכה ומ\"מ גדולי המחברים הביאוה כפשטה ופירשוה שיש בין כל אחד ואחד ארבע אמות או יותר ופחות משמנה וכשיעור זה אנו חוששין לשכונת קברות ולשיטת הסוגיא היה להם לפרש בין ראשון לשלישי מפני שזה התנא סובר שהמערה ארבע על שמנה ר\"ל רוחב ארבע בארך שמנה ואף הוא סובר ששלשה נקברים ברוחב ארבע שלש אמות לשלשה כוכים ושני טפחים בין כוך לכוך וטפח וטפח לזויות ולפי חשבון זה ששה נקברים בכותל הארוך של שמנה אמות וכשמצא שלשה בתוך ארבע אמות שמא זהו רחבה של מערה וכשמצאן תוך שמנה שמא זהו ארכה של מערה וקבר בשלשה כוכין והשלשה האחרים נתמלאו עפר ומ\"מ שכונה קברות יש כאן וכן היה להם לפרש בבדיקת עשרים מה שהוצרכו בגמר' לתקן בה שלדעת רבנן אינן אלא שמנה עשרה אא\"כ בודק באלכסון ולדעת זה התנא הם כ\"ב שמנה של אורך המערה ושמנה של מערה שכנגדה ושש של חצר אא\"כ הקברות קטנים של נפלים אלא שיראה שכל זה שלא כהלכה נאמר ולפי חשבון משנתנו הכוכין כמו שכתבנו:"
            ],
            [
                "<b>וענין</b> כרם הנטוע על פחות מארבע אמות שהוזכר כאן כבר ביארנו ענינה בפרק הספינה:",
                "<b>ונשלם</b> הפרק ת\"ל:",
                "<b>האומר</b> לחברו בית כור וכו' כונת הפרק להשלים עניני הדינין הנאמרים בדיני המכירות שכבר התבאר רוב ענינם בשלשת הפרקים הקודמים ר\"ל הבית והספינה והפירות ועל צד השלמת אלו הענינים יחלקו עניני הפרק לשלשה חלקים הראשון במוכר שיעור קרקע לחברו ולא שימכור קרקע זה בפרט אלא שימכור לו בסתם בית כור עפר או שיעור אחר ויש שם מקומות שאין ראויים לזריעה או שהם נראים כמקומות חלוקים בפני עצמם אע\"פ שראויין לזריעה על איזה צד יש לו לקבלם ועל איזה צד אין לו לקבלם השני בשהתנה לו שיעור ידוע בסתם ומדד לו ונמצא חסר מעט או יתר מעט על איזה צד צריכים להחזיר זה לזה ועל איזה צד אין מחזירין זה לזה כלום וכשמחזירין אם מחזירין קרקע או מעות השלישי במי שמכר חצי שדה פלוני ולא ציין לו באיזה צד כיצד הם חולקין זהו שרש הפרק דרך כלל אלא שיבאו בה דברים על ידי גלגול כמשפט סוגית התלמוד כמו שקדם:",
                "<b>והמשנה</b> הראשונה אמנם תיוחד לבאר ענין החלק הראשון והוא שאמר האומר לחברו בית כור עפר אני מוכר לך היו שם נקעים עמוקים עשרה טפחים או סלעים גבוהים עשרה טפחים אין נמדדין עמה פחות מכן נמדדין עמה אם אמר לו כבית כור עפר אני מוכר לך אפילו היו שם נקעים עמוקים יותר מעשרה טפחים או סלעים גבוהים יותר מעשרה טפחים הרי אלו נמדדין עמה אמר הר\"ם נמדדין הוא שימוד גב ההר וקרקע הנקע כשהיא פחותה מעשרה טפחים ויחשב בכלל מדת בית כור חמשה ושבעים אלף אמה:",
                "<b>אמר</b> המאירי האומר לחברו בית כור עפר אני מוכר לך ר\"ל בסתם ולא בית כור פלני או שיש לי במקום פלני ובמצר פלני אלא בית כור מבתי כורים שיש לי בבקעה פלנית או בסתם ואע\"פ שהמוכר צריך לסיים את ממכרו פירושו שאם אמר לחברו כל מה שבבית זה אני מוכר לך או כל מה שבשק זה או בתיבה זו אפילו נתרצה לו ומשך אינו קנוי שלא סמכה דעתו אם היה שם כלום אם לאו ואם מלא תבן או עפר או דברים אחרים וכיוצא בזה במטלטלין וכן בקרקעות אם אמר קרקע מנכסי או כל נכסי חוץ ממקצתן אבל כל שאמר כל נכסי או כל שדותי או שדות אני מוכר לך או שדה אני מוכר לך או בית אני מוכר לך או חצי שדה כל אלו וכיוצא בהם נמכרו לפי ענינם שאם אמר שדות אין פחות משנים ואם אמר שדה נותן הפחות מאותם שיש לו וכן כיוצא בזה כמו שיתבאר מעתה אף כשמוכר בית כור סתם אין זה בכלל מוכר דבר שאינו מסויים וסתם דבר זה הוא במי שיש לו בקעה גדולה ומוכרה בית כור בית כור לכמה לוקחים ומכרו לזה וכשבא למדוד לו היו שם נקעים עמוקים עשרה טפחים או סלעים גבוהים עשרה טפחים אין נמדדין עמה ופירשו בגמ' אפילו לא היו הנקעים מלאים מים שהם ראויים לזריעה קצת מפני שאין אדם רוצה ליתן מעותיו במקום אחד ויראה כשנים או שלשה מקומות ולפיכך אין נמדדין עמה ופירשו חכמי הצרפתים שלא סוף דבר שישלים לו בית כור מלבד אותם הנקעים הא כל שהשלים לו בית כור אין מקפידין על הנקעים שבנתים שאם כן הרי עדין נראה כשנים ושלשה מקומות אלא כך הוא הענין אין נמדדין עמה ויש לו להתחיל במדידתו מצד הנקעים עד שלא יהו הנקעים באמצע השדה ומ\"מ גדולי הדורות שלפנינו פירשו שאין נמדדין עמה ר\"ל שאין נכללים בכלל המכר ויש לו להשלים בית כור לבד הנקעים הא כל שהשלים אין קפידא בנקעים שבאמצע ולא נאמר קפידא במה שנראה כשנים ושלשה מקומות הואיל ואינו צריך לחרוש ולזרוע לשם שהרי הושלם בית כורו מצד אחר ואף הם פירשו שאותם הנקעים הם של מוכר וכן כתבוה גדולי ספרד בפירושיהם בסוגיא זו וכן גדולי המפרשים וחדשו לומר לפי שטתם שאח\"כ כופין את הלוקח ליקח ואת המוכר למכור על הדרך שאמרו ביתר מרובע כמו שיתבאר ומ\"מ לגדולי המחברים ראיתי שהם מפרשים כשיטה זו אלא שמפרשים שאותם הנקעים הם של לוקח ובלא דמים פחות מכן ר\"ל מעומק עשרה או גובה עשרה נמדדין עמה ואם אמר לו כבית כור עפר אפילו היו שם נקעים או סלעים בעומק עשרה או בגובה עשרה הרי אלו נמדדין עמה ופרשו חכמי הצרפתים שלא נאמר דין זה אלא כשאמר לו בית כור עפר שמלת עפר מורה על מקום הראוי לזריעה אבל אמר בית כור סתם אפילו כלו מלא נקעים או סלעים הגיעו ורוחב הנקעים לא התבאר במשנה זו ויראה שאין צרך בה לשום שיעור וחכמי הצרפתים פירשו בה שיעור שלשה טפחים ובתלמוד המערב נחלקו בה אחד אומר עד עשרה ואחד אומר עד ארבע אמות ונראה לפסוק עד עשרה שיהא ארכן ורחבן כעמקן:",
                "<b>זהו</b> ביאור המשנה וכלה הלכה היא אלא שבפחות מעשרה שנמדדין עמה יש בגמ' קצת תנאים כמו שיתבאר ודברים שנכנסו תחתיה בגמ' לביאור תנאים אלו עם מה שנתגלגל בה מצד אחר אלו הם:"
            ],
            [
                "<b>כבר</b> ביארנו בכמה מקומות שהמקדיש שדה אחזה בשעה שהיובל נוהג אינה נפדית בשווייה אלא בין עדית בין זבורית נפדית לפי חשבון בית זרע חומר שעורים והוא בית כור בחמשים שקל כסף לכל שני היובל ונמצא עולה סלע ופנדיון לשנה ואע\"פ שנמצא הפודה מתאונה בחלק אחד ממ\"ט חלקים שבפנדיון לשנה שהרי ממ\"ט סלעים היה מגיע סלע לכל שנה ומן הסלע היתר אלו היה הסלע מ\"ט פנדיונים היה מגיע פנדיון לשנה יתר על הסלע אבל אינו אלא מ\"ח פנדיונין מ\"מ לא חשו לפסידא מועטת כזו ונתנוה קלבון לפרוטרוט כמו שיתבאר במקומו ודבר זה בשפדאה אחר הא אם פדו בעלים או אשתו או אחד מיורשיו נותן כשיעור זה ומוסיף חומש וכשבא לפדותו היו שם נקעים עמוקים עשרה טפחים או סלעים גבוהים עשרה טפחים אם היו הנקעים מלאים מים שנמצאו שאין הנקעים והסלעים ראויים לזריעה אין נמדדין עמה וחושבין לו מלבד אלו בית זרע חומר שעורים לחשבון שהזכרנו ונקעים וסלעים אלו חוזרין לו עמה בלא פדיון לא היו הנקעים מלאים מים הואיל וראויים לזריעה הם אע\"פ שמקום בפני עצמו הם ואין נמדדין עמה מ\"מ קדושים הם בפני עצמן ונפדין בפני עצמן שההקדש חל על מה שהקדיש הן רב הן מועט בין שהקדיש בית כור שלם בין שהקדיש לתך וחצי לתך סאה או חצי סאה או איזה שיעור שיהיה חושבין לפי המדה וגדולי המפרשים כתבו בה שנמדדין עמה והכל אחד ויש מפרשים נמדדין בפני עצמן לפדות בשוויין ויש מפרשין לענין שאם רצה לפדות אותן הנקעים לבד רשאי לא היו הנקעים או הסלעים עמוקים או גבוהים עשרה בין שהנקעים מלאים מים בין שאין מלאים מים נמדדין עמה:",
                "<b>הקדיש</b> שדהו בשעה שאין היובל נוהג אע\"פ שהמקדש קיים כגון בית שני שלא מנו יובלות אלא כדי למנות שמטין אבל לא לקדשת עצמן כמו שיתבאר במקומו שדה אחזה נפדה בשוויו ובעלים מוסיפין חומש אבל בזמן הזה לא יקדיש כלל שהרי בדברים שיש להם קדשת הגוף אין כאן מזבח ואף לקדשת דמים הרי אין כאן בית ואם הקדיש כבר ביארנו את הדין במסכת ע\"ז פרק ראשון:",
                "<b>זה</b> שנאמר במשנתנו במוכר בית כור לחברו והיו שם נקעים או סלעים פחותים מעשרה שנמדדין עמה דוקא שלא היו בין כלם אלא עד בית ארבעת קבין אבל אם היו יותר משיעור זה אין נמדדין עמה ומקום בפני עצמן הם ואף עד כדי ארבעת קבין דוקא שהם מפוזרים ואין מובלעין אלא בתוך רוב הבית כור או יותר אבל אם מכונסים בתוך חצי הבית כור אין נמדדין עמה וזה שאמרו כאן בתוך חמשת קבין אין הלכה כן אלא ברבה של שדה ועל כרחך שתי לשונות אלו חולקים הם זה עם זה שהרי בשדה של בית כור אנו עסוקים וא\"כ רובה של שדה פירושו רבו של בית כור וכן פירשוה גאוני ספרד בפירושיהם וזהו שגאוני הראשונים לא הביאו לשון ראשון ר\"ל והוא שמובלעין בחמשת קבין בחבוריהם אלא שגדולי הפוסקים והמחברים הביאו את שניהם ומפרשים שאם היו מפוזרים ביתר מרוב הבית כור אף הלוקח אין נוח לו בפזור גדול כל כך שאז הוא נראה כמקומות חלוקים הרבה זה מזה ואין הדברים מתישבים מכיון שביארנו דבר זה בבית כור עפר אני מוכר לך ונקעים פחותים מעשרה כל שכן בכבית כור עפר ובנקעים פחותים מעשרה היה רוב ארבעת קבין אלו מובלע במיעוטו של בית כור ומיעוטו מובלע ברוב הבית כור הרי זה ספק שמא הואיל וכללן לא נשלם אלא ברוב בית כור נמדד או שמא הואיל ורובן נכלל במיעוט הבית כור אינו נמדד והמוציא מחברו עליו הראיה:"
            ],
            [
                "<b>וכן</b> אם היו נקעים או סלעים אלו מפוזרין כדינן אלא שאין הולכין ברבוע שכשהולכין ברבוע ובקוים ישרים זה כנגד זה אין המחרישה מתעכבת ממלא הלוכה אלא בקו שבין זה לזה אבל אלו הולכין בעגול השדה עד שאי אפשר למחרישה לילך מלא ארך השדה או רחבו שלא תפגע באחת מהן ואם היו הולכין כשורה שורות שורות כעין צורה זו <img> וכן אם היו עשויין כאיצטדין ר\"ל עקלתונים כקרנים והוא עגול כחצי גרן והמחרישה הולכת קו אחד בקוצר וקו אחד באורך וכן דרך עקלתון ר\"ל שמתעקלים בהרבה מקומות וכל אלו יש צער גדול בחרישתו בהם ומפני זה כל אלו ספק אם הוא צריך לקבלם אם לאו והמוציא מחברו עליו הראיה:",
                "<b>היה</b> סלע יחידי והוא בראש השדה והמוכר רוצה להתחיל למדוד ממנו כדי שיהא נכלל במכר או בסופו והוא האמור כאן בלשון סמוך למצר אפילו כל שהוא אין נמדדין עמה היה בתוך השדה לפנים מן המצר עד שעפר מעט בפחות משלשה מפסיק בין המצר ובינו הרי זה ספק אם נדון בסמוך למצר הואיל ואין שם אלא פחות משלשה אם לאו וכן אם היה סלע זה מקשיי מלמעלה אלא כשאדם חופר בו יותר מדאי אדם מוצאה עפרית וראויה לחרוש או בהפך שהוא עפריי מלמעלה ומקשי מלמטה כל אלו ספק וכל אלו יש מפרשים אותן בדרך אחרת ואין צרך בכך:",
                "<b>המשנה</b> השניה והכונה בה לבאר ענין החלק השני ואמר על זה בית כור עפר אני מוכר לך מדה בחבל פחות כל שהו ינכה הותיר כל שהו יחזיר ואם אמר לו הן חסר והן יתר אפילו פחות רובע לסאה או הותיר רובע לסאה הגיעו יתר מכן יעשה עמו חשבון מהו מחזיר לו מעות ואם רצה יחזיר לו את הקרקע ולמה אמרו יחזיר לו מעות כדי ליפות כחו של מוכר שאם שייר בשדה בית תשעה קבין ובגנה בית חצי קב וכדברי ר' עקיבא בית רובע מחזיר לו את הקרקע ולא את הרובע בלבד הוא מחזיר לו אלא את כל המותר אמר הר\"ם כבר ידעת כי רובע לסאה הוא חלק מארבעה ועשרים ומדה בחבל מורה על הקפידא על מדידת אותו קרקע ואמרו הן חסר הן יתר יורה שנתפייסו שניהם בקירוב המדה הנזכרת ביתר או חסר ואח\"כ כשפסק עמו במדה בחבל והותיר איזה שיעור שיהיה או שפסק עמו בקירוב והיה התוספת יותר מרובע לסאה הלוקח חייב למוכר דמי אותה תוספת שנשארו אצלו משומת מקחו לכל הקרקע ואם רצה המוכר שיחזיר לו קרקע באותה התוספת הרשות בידו ולא יוכל הלוקח לחייבו במכירת אותה התוספת לפי שהנאת זו למוכר לפי שהיא לא תועיל לו אותה חלקה קטנה שאינו יכול לזרעה ולפיכך חייב הלוקח לקנותה שיצרף אותה לשאר הקרקע שלקח ולא יפסיד כלום ואם היה השיור הנשאר למוכר שיעור שיוכל לזרוע ויקרא שם שדה עליו אין הלוקח חייב להחזיר לו מעות אלא קרקע וזהו טעם מה שאמר שאם שייר בשדה בית תשעה קבין וכו' ומה שאמר ולא את הרובע בלבד כבר תקן התלמוד זה ואמר שהכונה לא את המותר בלבד הוא מחזיר אלא את כל הרובעים כלם כגון שמכר לו שדה זרע עשר סאין אם חסר אם יתר וכשמדדו מצא עשר סאין ועשרה רבעים ומותר על העשרה רבעים יחזיר לו הלוקח אותו המותר עם העשרה רבעים כלם ולא יקח אלא מדה בחבל:",
                "<b>אמר</b> המאירי בית כור עפר אני מוכר לך מדה בחבל ר\"ל במדה מצומצמת שאין בה לא פחות ולא יתר פיחת כל שהו ינכה לו מן הדמים לפי חשבון ואין כאן דין אונאה לקרקעות שלא נאמר אין אונאה לקרקעות אלא כשאין טעות במקח אלא שמוכר לו ביוקר וכן דין מקח טעות להיות חוזר אין כאן שאין זו טעות גמורה שהרי בית כור הוא קרוי וזה שאמר לו מדה בחבל פירושו בית כור מדה בחבל בכך וכך כלומר שאם יחסר או יותיר יחזירו זה לזה וכן אם הותיר כל שהו יחזיר למוכר אם במעות אם בקרקע על הדרך שיתבאר במשנה זו ואם אמר לו בית כור עפר אני מוכר לך הן חסר הן יתר כלומר שאיני מדקדק במדה פיחת רובע קב לסאה או הותיר רובע לסאה הגיעו שהוא בית שבעת קבין ומחצה לכור והוא אחד מעשרים וארבעה במכר וכן לפי מדה זו במכירה מועטת ופירשו בגמ' שאף בסתם הדין כן ר\"ל שלא אמר לא מדה בחבל ולא הן חסר הן יתר שמן הסתם עד כאן אין אדם מדקדק במדה ואין צריך לומר אם אמר כבית כור וכו' יתר מכן יעשה עמו חשבון ומחזיר ומכיון שהוזקק להחזיר אין אומרים יחזיר מה שהותיר על הרובעין והרובעין מ\"מ נמחלו אלא מחזיר אף הרובעין כלן אם בקרקע אם בדמים על הדרך שהוא מבאר עכשו וכן הדין בפיחת יתר מרובע לסאה שמנכה לו כפי כל החסרון מהו מחזיר לו בין בכל שהו למדה בחבל בין ביתר מרובע לסאה להן חסר הן יתר או לסתם מעות כחשבון שאר המכר ואם רצה המוכר בהחזרת קרקע רשאי שהבחירה בידו ולא אמרו מעות אלא ליפות כחו של מוכר שקרקע מועט אינו ראוי לו ומתוך כך כופין את הלוקח ליתן לו מן המותר דמים כשער המכר ובלבד שלא הוזלו קרקעות כמו שיתבאר בגמ' ואם שייר בשדה ר\"ל שהמותר גדול כל כך עד שמגיע לשיעור בית תשעת קבין שהוא שיעור שדה ובגנה בית חצי קב שהוא שיעור גינה כמו שהתבאר בפרק ראשון מחזיר לו קרקע שהוא קרקע ראוי וכדברי ר' עקיבא בית רובע קב בגנה ואין הלכה כמותו כמו שביארנו בפרק ראשון ולא את הרובע בלבד הוא מחזיר וכו' פירשו בגמ' שהוא הפוך ר\"ל ולא את המותר בלבד הוא מחזיר אלא כל הרובעין כמו שביארנו ומ\"מ גאוני ספרד פירשו שלא נאמר דבר זה אלא בשהותיר תשעת קבין אבל אם לא הותיר אלא שמנת קבין הואיל ואין במותר שם שדה אין מחזיר אלא היתר על הרובעין אבל הרובעין נמחלו ולא יראה כן ובמשנה הסמוכה לזו נכלל דין אחר שהוא מסתרך עם דינין שבמשנה זו והוא שאמר שם בסמניו ובמצרניו פחות משתות הגיעו ר\"ל שאם מכר לו בית כור פלני שבמקום פלני הממוצר ומסומן בתוך מצרים אלו פחות משתות הגיעו אבל יתר על שתות ינכה לו מן הדמים וכן בתוספת ושתות עצמה שהוא קב בסאה יתבאר בגמ' אם דינו כפחות משתות ואם כיתר ואין דין זה דומה להן חסר הן יתר שמאחר שהראה לו המצרים לא סמך עליו והרי הוא כמי שאומר שדה זה אני מוכר לך הן גדול הן קטן ולא אמר בית כור אלא שלא למעט שיעורו ביתר משתות אבל הן חסר הן יתר הואיל ולא סימן לו בית כור פלני לא קבל עליו אלא רובע לסאה:",
                "<b>נמצאת</b> משנה זו כוללת שלשה דינין ובכלן המקח קיים הראשון שבכל שהו ינכה או יחזיר השני שעד רובע לסאה ועד בכלל נמחל ומשם ואילך יחזיר את הכל השלישי שבפחות משתות נמחל מכאן ואילך יחזיר את הכל הדין הראשון במדה בחבל והשני בהן חסר הן יתר או בסתם והשלישי בסימניו ומצרניו:",
                "<b>ושמא</b> תאמר בבית כור סתם מיהא היאך אתה אומר שעד שבעת קבין וחצי בבית כור הגיעו והלא בנקעים וטרשים שמארבעת קבין ולמעלה אינו מקבל והיאך אפשר שבפיחתו מכל וכל אתה אומר שעד שבעה ומחצה נמחלו ובטרשים ונקעים לא נמחלו ביתר מארבעת קבין ותירצו חכמי הדורות שלפנינו שהטרשים והנקעים גרועות אצלו יותר משלא היו שם כלל מצד שהשדה נראה בהם כשנים ושלש או שמא משנה ראשונה בבקעה גדולה שיכול להשלים לו כל בית הכור ושניה בשדה יחידי שאין שם במה להשלים בסמוך לו:",
                "<b>ויש</b> שואלים במשנה זו היאך ינכה או יחזיר והלא אמרו כל דבר שבמדה חוזר ופירושו בטול מקח לגמרי ואין חזרת אונאה מספקת ומ\"מ אנו כבר פירשנו בפרק הספינה חוזר על האונאה אלא שפשוטה של שמועה האמורה שם מוכחת על בטול מקח והוא שאמרו שם אין מוסיפין על המדות יתר משתות מאי טעמא אלימא משום אונאה דלא ליהוי בטול מקח אפילו פחות משתות נמי דהא אמר רבא כל דבר שבמדה וכו' ומ\"מ גאוני ספרד אין גורסין אפילו פחות משתות נמי אלא והא אמר רבא כלומר והרי הואיל ודבר שבמדה הוא אין בו בטול מקח אלא שהאונאה חוזרת בין במטלטלין בין בקרקע וכן דעת גדולי המחברים וידעת זה אין קושיא מדבר שבמדה למשנה זו שהרי אין מקח בטל בה אלא אונאה חוזרת ומעתה מדה בחבל בכל שהו יחזיר בהן חסר הן יתר או בסתם הואיל והוא כהן חסר הן יתר עד רובע לסאה נמחל ולא בא בכלל דין דבר שבמדה מפני ששם בית כור עליה וכשהאונאה ביתר מכן אונאה חוזרת ובסמניו ובמצרניו הואיל והוא כאלו מכר שדה פלני כמה שהוא עד שתות נמחל מכאן ואילך אונאה חוזרת וזה עיקר ויש שתרצו שלא נאמר דבר שבמדה חוזר אלא במטלטלין לא בקרקע ומ\"מ יקבלו תשובתם ממה שנאמר בקדושין פרק שני בשמועת אחים שחלקו לקוחות הן פחות משתות נקנה מקח וכו' ואמרו שם לא אמרן אלא במטלטלי דכן אבל במקרקעי אין אונאה לקרקעות ובמקרקעי נמי לא אמרן אלא דפליג בעלויא אבל פלוג במשחתא ר\"ל במדה אפילו פחות משתות חוזר דהא אמר רבא דבר שבמדה וכו' וכן בפרק הזהב בשמועת חטין וזרען בקרקע יש בהם אונאה וכו' כמאן דשדי בכדא דמי ויש להם אונאה או דילמא בטלי אגב ארעא וקרקע אין לו אונאה והקשה היכי דמי אלימא דאמר שדאי שיתא ואשתכח דחמשא הוא דשידא והא אפילו תימא דקרקע הוא יש לו אונאה דהא אמר רבא כל שבמדה וכו' הא למדת שדבר זה נאמר אף בקרקע אלא שאפשר לפרש לדעתם שלא נאמר חוזר לענין בטול מקח אלא במטלטלין אבל בקרקע אונאה חוזרת שאין מקח בטל וכן היא דעת גדולי הצרפתים אלא ששמועת הזהב קשה אף לדעת זה ואם כן כשאמר לו היכי דמי וכו' כלומר שאין בה חלוק בין שיהיה כקרקע בין שיהא כמטלטלין הרי מ\"מ יש כאן חלוק ומ\"מ נראה לתרצה שלא היה שואל אלא לעיקר אונאה ר\"ל אם יש אונאה כלל אם לאו ומ\"מ יש לתרץ שדבר זה לא נקרא דבר שבמדה הואיל ובשם כלל מכר לו ר\"ל בית כור הא אם אמר מאה אמות או כשיעור מאה חבלים של שיעור אמה או כשיעור שירצה והטעהו זהו דבר שבמדה שבקרקע ויש מפרשים שכל שיש לו לשלם מחזיר הא אם אין לו לשלם בטל מקח ואע\"פ שהדין כך הוא מ\"מ לענין פירוש אינו נראה ועיקר הדברים בדין זה כמו שכתבנו תחלה ומ\"מ בשני של קדושין כתבנו אח\"כ בענינים אלו סברא אחרת שעליה אנו סומכים יותר:",
                "<b>זהו</b> ביאור המשנה וכלה הלכה היא אלא שיש בקצה דברים שבה תנאים ודברים שנכנסו תחת משנה זו בגמרא להשלמת ביאור תנאים אלו כך הם:"
            ],
            [
                "<b>זה</b> שביארנו במשנה כשהמותר מגיע יתר מרובע לסאה ואינו מגיע לתשעת קבין שהוא מחזיר לו שהבחירה ביד המוכר במה שמחזיר לו אם רצה מקבל כל המותר בקרקע ואם רצה כופין את הלוקח ליתן לו מעות פירושו בשלא נשתנה ערך הקרקע אבל אם נשתנה ערך הקרקע הן שהוקר הן שהוזל אם רצה קרקע נוטלו שהבחירה בידו אם לקרקע אם למעות אבל אם רצה מעות על כל פנים כופין אותו ליטלם בשער הזול שאם הוזלה אומר לו הב ליה כזילא דהשתא או טול קרקע ואם הוקרה אומרין לו הב ליה כשער שלקח או טול קרקע וגדולי המפרשים פירשו בזו דברים שאינן נראין:",
                "<b>כבר</b> ביארנו בבית כור אני מוכר לך שכל שפיחת או הותיר רובע לסאה נמחל ויתר מכן מחזיר עם כל הרובעין במעות ואם הגיעה החזרה לתשעת קבין הואיל ומקום חשוב הוא מחזירו בקרקע על כרחו של מוכר אל תחשוב שאם מכר לו בקעה גדולה של שני בתי כורים והגיע המותר לתשעת קבין שיהא זקוק להחזיר לו שלעולם כל שאין המותר מגיע ליתר מרובע לסאה אפילו הגיע לכמה קבין נמחלו והם שבעה ומחצה לכור אבל אם יש שם יתר על שיעור זה אם מגיע לתשעת קבין איזה שיעור שיהא בקרקע שהוא לוקח מחזיר לו בקרקע ואם לאו מחזירו במעות על הדרך שביארנו נמצאת למד שזה שאמרו ואם שייר בשדה תשעת קבין פירושו במכר בית כור וזה שאמר ובגנה חצי קב פירושו במכירת בית סאה שעל כרחך כל שאין היתר או הפחות מגיע ליתר מרובע לסאה נמחל אפילו הגיע לכמה וגדולי המחברים כתבו שמועה זו בדרכים אחרים ונמשכו בה אחר גאוני ספרד שפירשוה בפירושיהם על אותם הדרכים ואין הדברים נראין:"
            ],
            [
                "<b>זה</b> שביארנו במכר לו שדה שכל שהגיע המותר ליתר מרובע לסאה ולא הגיע לתשעת קבין שמחזיר לו מעות הואיל ואינו מקום חשוב אם נעשית גנה ביד הלוקח קודם שהעמידו בדין על המותר הדבר ספק אם יכול לומר לו הרי גינה היא ומקום חשוב הוא אצל גנה או שמא אחר שעת המקח אנו הולכין לענין זה ומעתה דנין בו קולא לנתבע ויש מפרשים אותה שקודם שמדד נעשית גנה:",
                "<b>זה</b> שביארנו שאם לא הגיע המותר למקום חשוב כופין את הלוקח ליתן לו מעות עליו אם היה סמוך לשדהו של מוכר אין כופין אותו ליקח אלא אפילו היה שם כל שהו יתר על המחילות מחזיר לו את הכל בקרקע אצל שדהו היה מפסיק ביניהם בור או אמת המים או רשות הרבים או רצועות אילנות הרי זה ספק אם הוא נקרא סמוך לשדהו אם לאו ודנין בו קולא לנתבע:",
                "<b>יש</b> בסוגיות אלו דרכים אחרים להרבה גאונים ולא חששתי לכתבם מפני שזו שכתבנו היא הישרה שבכלם וכן הסכימו חכמי הדורות:",
                "<b>המשנה</b> השלישית והכונה בה להשלים עניני ביאור החלק השני ואמר על זה מדה בחבל אני מוכר לך הן חסר הן יתר בטל הן חסר הן יתר מדה בחבל הן חסר הן יתר מדה בחבל בטל מדה בחבל את הן חסר ואת הן יתר דברי בן ננס בסמניו ובמצרניו פחות משתות הגיעו עד שתות ינכה אמר הר\"ם ינכה יפחות מן הדמים שיעור מה שחסר מן המדה ואין הלכה כבן ננס אבל יקח הלוקח בכגון זה הדבר כלו הפחות שבשיעורין וזהו שאמר הלך אחר הפחות שבלשונות וכבר ידעת כי המצרים הם הגבולים וכשאמר לו בית כור אני מוכר לך והגבילו והוא מה שאמר במצרניו כלומר שיגביל אותו מכל צדדיו יראו המקום ההוא המוגבל אם כן הוא בית כור או פחות שתות או יתר שתות ודין שתות כדין פחות משתות:",
                "<b>אמר</b> המאירי מדה בחבל הן חסר הן יתר ביטל הן חסר הן יתר מדה בחבל הן חסר הן יתר מדה בחבל ביטל מדה בחבל הן חסר הן יתר כדברי בן ננס שהוא סובר שתוכף שני לשונות זה לזה שהאחרון כנגד הראשון ביטל שני את הראשון ואין הלכה כן אלא אחר פחות שבלשונות לתובע שהוא מוציא מחברו מפני שהוא ספק והמוציא מחברו עליו הראיה בסמניו ובמצרניו וכו' וכבר ביארנוה במשנה השניה זהו ביאור המשנה ופסק שלה ודברים שנכנסו תחתיה בגמרא אלו הן:"
            ],
            [
                "<b>כבר</b> ביארנו בפרק השואל על מי ששכר קרקע מחברו כגון בית ומרחץ וכיוצא בו ואמר לו בשנים עשר זהובים לשנה דינר בחדש או שהקדים דינר בחדש לשנים עשר זהובים לשנה שלפי לשון הזכרת שנה נתעברה השנה נתעברה לשוכר ולפי לשון הזכרת חדש נתעברה למשכיר הואיל ואין הולכין אחר לשון אחרון אלא אחר הפחות לתובע נתעברה למשכיר בין שתבע בתחלת החדש שיש לדון את השוכר בתובע בין בסוף החדש שיש לדון את המשכיר בתובע בין בתבע באמצע החדש שיש לדון את שניהם במוציאים זה שכר חצי חדש שעבר וזה דירת חצי חדש הבא וטעם הדבר מפני שמאחר שאין זה אלא שוכר הרי הקרקע עומד בחזקת בעליה והטוען כנגדו נקרא מוציא אפילו בסוף החדש הא בשאר דברים הדין עם המוחזק הילכך שטר שכתוב בו איסתירא מאה מעי אם לא פרע עדין גובה איסתירא שהיא פחותה ארבעה פרוטות כמו שביארנו ואם פרע מאה מעי ר\"ל מאה פרוטות אינו גובה את המותר כור בשלשים אני מוכר לך יכול לחזור בו אפילו בסאה אחרונה כור בשלשים סאה בסלע ראשון ראשון קנה שהרי הוחזק ונעשה חברו מוציא ומפני זה הולכין אחר לשון אחרון וכן הדין אם אמר סאה בסלע כור בשלשים שמאחר שהוחזק ראשון ראשון קנה על הצדדין שביארנו בפרק הספינה ויש מפרשים שאם לא נתן המעות אין המוכר יכול לחזור אבל הלוקח יכול לחזור אף במה שקבל ואם נתן המעות אין אחד מהם יכול לחזור ונמצא שכל שתי לשונות הפכיים התכופים זה לזה אין אומרים לילך אחר לשון אחרון מכל וכל ולא לדון אותם בספק כדי לחלוק ולא לילך אחר המוחזק בכל הדברים ואף בקרקע הנשכר אלא הלכה לילך אחר המוחזק בכל הדברים חוץ מקרקע הנשכר שאפילו היה השוכר מוחזק דנין אותו כמוציא מפני שהקרקע בחזקת בעליה עומדת כמו שביארנו בפרק השואל:"
            ],
            [],
            [
                "<b>זה</b> שביארנו במשנה שאם מכר לו בית כור בסמניו ובמצרניו עד פחות משתות הגיעו יתר משתות ינכה שתות עצמה פסקו גדולי הפוסקים שדינו כפחות משתות והגיעו ויש פוסקים שהשתות כיתר משתות ומחלקתם תלוי בביאור הסוגיא והעיקר כדעת ראשון:",
                "<b>שום</b> הדיינין ששמו מנכסי היתומים לכתבת אלמנה או למזון האשה והבנות או מנכסי גדול לפרוע את חובו או לטורף בנכסי לוקח ופחתו שתות או הותירו שתות מכרן בטל ואע\"פ שאין אונאה לקרקעות דוקא לגבי בעל הבית אבל הדיינין כעין שלוחים הן שיכול בעל הקרקע לומר לתקוני שדרתיך וכו' ומאחר שבנתאונו המוכרים יכולין לחזור אף בנתאונו הלוקחים כן שאם לא כן לקתה מדת הדין ודבר זה יש מפרשים אותו בין במטלטלין בין בקרקעות וגדולי המחברים כתבו שבית דין שמכרו נכסי יתומים בין בקרקעות בין במטלטלין אם נתאונו היתומים בפחות משתות הרי זה מחילה ובשתות בטל מקח אלא שאם רצו היתומים לקיים המכר כופין להחזיר להם אונאתם ואם נתאונה לוקח בקרקע אין הלוקח חוזר ולא תובע אונאה והוא תמה שהרי משנת שום הדיינין בקרקעות היא שהרי פירשוה שם בגמ' בהכרזה ואמר עליה שבהותירו שתות מכרן בטל ובמקום אחר כתבו שבית דין ששמו לטורף בנכסי לוקח וטעו אף בכל שהו מכרן בטל שדינן כשליח גמור וגדולי המגיהים מפרשים דבריהם דוקא בשלא הכריזו ובמסכת כתבות יתרחבו בו הדברים בע\"ה:"
            ],
            [
                "<b>מי</b> שמכר שדה לחברו בסמניה ובמצרניה והיה הלוקח יודעה ומכירה ושאל הלוקח כמה אמות יש בה ואמר לו המוכר שיש בה מאה אמה או שאמר לו כן מעצמו בלא שאלת הלוקח ומדדה ונמצאת שאינה כן ביתר משתות אע\"פ שלפי האמור במשנתנו יתר משתות ינכה הואיל וכבר ידעה זה קבלה עליו כן הואיל ובשעת מכירה לא תלה הענין בכך אלא שלקחה בסמניה ובמצרניה ואע\"פ שאמר לו שמאה אמה היו שם פירושו שהיא שוה כבת מאה:",
                "<b>האחים</b> שהסכימו ביניהם לחלוק בגורל והכניסו פתקיהם בקלפי כיון שעלה גורל ביד האחד קנו כלן ומאחר שאנו אומרים קנו כלן ולא אמרו קנה השני אתה למד שלא סוף דבר בשנים שכשנתברר חלקו של אחד נתברר חלקו של שני ומאחר שעלה בידו גורל לצפון קנה השני חלק השני שבדרום אלא אפילו היו שלשה או כמה והסכימו בחלוקה זו והכניסו פתקיהן לקלפי כיון שעלה גורל ביד אחד קנו כלן לענין זה שאין אחד מהם יכול לחזור ולומר איני רוצה בחלוקה זו אלא כופין זה את זה כל אחד ליטול את פתקו ודבר זה בין בקרקע בין במטלטלין בין באחים בין בשתפין וגורל זה לא סוף דבר בקלפי אלא בכל דרך שהמנהג בו להטיל גורל הן קלפי הן דבר אחר ויש אומרים דוקא בקלפי כגורל חלוקתה של ארץ ישראל ויש מפרשים שלא קנה אלא אותו שעלה בידו וזה שאומר קנו כלן כלומר שאין לזה שעלה בידו הגורל שום זכות בחלקים האחרים עד שיוכל לומר הואיל ולא עלה הגורל ביד כלכם הרי אני מתחרט בחלוקה זו אלא כיון שעלה בידו גורלו זכה בחלקו הן טוב הן מוטב אבל האחרים יכולין לעכב זה על זה לחלוק הנשאר בדרך אחרת וראשון עקר ומ\"מ גאוני ספרד כתבו שאם היה הגורל בדרך שכשנתברר חלקו של אחד נתברר חלק כלם זכו כלם כאחד כיצד היו שנים הרי זה מבואר היו עשרה וכתבו עשרה פתקין באב\"ג עד י' והסכימו שיכניסו ידי הגדול תחלה ואיזה אות שתעלה בידו תהא (או) שניה לה לשני ושלישית לה לשלישי ואם הגיעה היו\"ד לשלישי כגון שהגיעה החי\"ת לראשון יהו אותיות חוזרות חלילה ותהא א' לרביעי עד ז' לעשירי וכן על דרך זה בכל צד שיהיה:",
                "<b>שני</b> אחים שחלקו ובשעת חלוקה לא היו יודעים שהיה להם אח במדינת הים ואחר שחלקו בא להם אח ממדינת הים הרי חלוקה זו שחלקו בטלה לגמרי ר\"ל שלא סוף דבר שאם זה הבא רוצה לבטלה שיכול לבטלה ולומר לכל אחד מהם מאן פלג לך אלא אפילו רצה הוא לקמץ ר\"ל ליטול מזה שליש מה שחלק ומזה שליש מה שחלק והוא מתרצה במה שחלקו אם רצה אחד מן השנים לחזור ולחלוק רשאי אבל שלשה אחים או שלשה שתפים שהלכו השנים וחלקו שלא בידיעת השלישי ולקחו שניהם זה בצפון וזה בדרום והניחו לשלישי חלקו במזרח אם בא השלישי ונתרצה בחלוקתם אינם יכולים עוד לערער על החלקים כלל שהרי כשחלקו אף על דעת זה חלקו שאם יתרצה השלישי בכך תהא חלוקתם חלוקה מה שאין כן באלו שבא להם אח ממדינת הים הא מ\"מ אם השלישי רצה לבטל מבטל בכל דבר הצריך שומא הואיל ולא חלקו בבית דין או בפני השלשה הבקיאים בשומא כמו שביארנו במציעא פרק שני ויש בשמועה זו קצת פירושים אחרים ואל תחוש להם:",
                "<b>זה</b> שכתבנו שכל שחולק בבית דין חלוקתו חלוקה אף שלא מדעת חברו לא סוף דבר במטלטלין אלא אף בקרקע וגאוני ספרד הראו עצמם מספקים בזו מצד שלא נאמר אלא לענין פרעון בעל חוב שלא בפניו אבל לענין חלוקה שלא בפני שתפו בקרקע לא נתברר ומ\"מ נראין הדברים אף בקרקע שאלמלא כן לא נשמט כל התלמוד לאמרה כשמזכירין שחלוקה בבית דין מועלת:"
            ],
            [
                "<b>שני</b> אחים או שלשה שחלקו ובא בעל חוב וטרף חלקו של אחד מהם מצד חוב אביהם הוזכרו בגמ' על דין זה שלש מחלוקות הראשון שבטלה חלוקה זו מכל וכל וחוזרין וחולקין בשוה שהאחים שחלקו לענין זה יורשים הם ולא לקוחות שיהו יכולים האחרים לסלקן במעות והשני הוא שהפסיד זה מכל וכל מפני שהוא סובר שהאחים שחלקו לקוחות הם ושלא באחריות והרי הוא כלוקח שלא באחריות שבא בעל חוב של מוכר וטרף את מקחו שהפסיד והשלישי שהפסיד החצי וגובה החצי האחר רובע בקרקע ורובע במעות שמא יורשים הם שמא לקוחות הם ואם לקוחות הם שמא באחריות וגובה הכל במעות שמא שלא באחריות והפסיד הכל ומעתה ספק יורשים ספק לקוחות שלא באחריות מפקיעו מחצה מכל וכל ואותה מחצה שהוא שמא מצד שהם יורשים שיש לו לגבות קרקע ושמא מצד שהוא לוקח באחריות שיש לו לגבות מעות ונמצא שגובה רביע בקרקע ורביע במעות ויש מפרשים לדעת זה דרך אחרת שאין כאן אלא שני ספקות אלא שאין להאריך בה הואיל ואין הלכה כן:",
                "<b>ופסק</b> הדברים שבטלה מחלקת מכל וכל וחוזרין וחולקים בין שחלקו קרקע כנגד קרקע בין שחלקו קרקע כנגד כספים שהאחים שחלקו יורשים הם ואע\"פ שפסקנו שלקוחות הם לענין סלמות וחלונות ודרך במסכתא זו ולענין אונאה במסכת קדושין ולענין חזרה ביובל במסכת גיטין זו יוצאה מן הכלל הואיל וכלם חייבין לפרוע חובת אביהם ומעתה כל שכן אם חלקו של זה שהוציאוה מידו נמצאת שאינה שלו ושמא תאמר לעיקר השמועה היאך בעל חוב טורף חלקו של זה ואינו גובה משלשתם וכמו שאמרו בנותן מתנה לשלשה בני אדם ויצא עליהם שטר חוב גובה מכלם וכן שכיב מרע שאמר תנו מנה לפלני ומנה לפלני אין אומרים כל הקודם זכה לפיכך יצא שטר חוב גובה מכלם אפשר לתרץ שמא לא היו אותם השנים לשם אלא שיש חולקים לומר שבזו אין בית דין מגבין אלא לפי מה שהגיעו הואיל ומ\"מ איתנהו לנכסי ותירצו בקושיא זו כגון שהיה חלק זה אצלו אפותיקי או שמא יכול לומר איני מקבל חובי במפוזר והואיל ואין כאן הנחת מקום רוצה אני לגבות חובי בחלק שיהא כלו רצוף או שמא נתרצה זה מדעתו לפרוע חוב אביו בחלקו ואעפ\"כ לא הפסיד:",
                "<b>בית</b> דין שהוצרכו לשום נכסים וירדו מהם או הורידו שלשה בקיאים בשומא לשום אותו קרקע בכמה ונחלקו באותה שומא זה אומר בכה וזה אומר בכה אם היו השנים לצד אחד והשלישי לצד אחר הולכין אחר השנים ואם נחלקו שלשתם הולכין אחר הממוצע ביניהם ר\"ל שאם אמר ראשון בשמנים ושני במאה ושלישי במאה ועשרים נותנין אותו במאה ודוקא שמחלקתם בדרך זה ר\"ל בשמנים ובמאה ובמאה ועשרים ששומת האמצעי ממוצעת בין השנים שנמצא בין ראשון לשלישי ארבעים ואמצעי זה ממצעם עשרים יתר על זה ועשרים פחות מזה אבל אם היתה המחלקת שזה אומר בשמנים וזה אומר במאה ועשרים וזה אומר במאה וארבעים אין שמין כאחד מהם שלא אחר האמצעי אמרו אלא אחר הדבר הממוצע והוא לשון מילתא מציעתא ר\"ל שרואין כמה מחלקת בין ראשון לשלישי ששים חלקים והוסף שלשים על הפחות שבכלם ופחות שלשים מן המוסיף ותהא השומא למאה ועשר וכן כל כיוצא בזה וכן כתבוה גדולי המחברים ויש חולקים לילך אחר האמצעי אע\"פ שאין שומא שלו ממוצעת את התחום בין השנים וראשון עקר:",
                "<b>שומא</b> זו שהיו בית דין עושין לא סוף דבר במה שהיו מוכרים בלא הכרזה כגון לאכרגא ולמזוני ולקבורה אלא אף כשהיו מוכרין בהכרזה היה מסדר גביית החוב שהיו שמין את הקרקע שהיו מכריזין עליו שמא ימצא יתר על השומא ואיני מבין אחר שכן מה היתה השומא מועלת:"
            ],
            [
                "<b>המשנה</b> הרביעית והכונה לבאר בה ענין החלק השלישי ואמר על זה האומר לחברו חצי שדה אני מוכר לך משמנין ביניהם ונוטל חצי שדהו חציה בדרום אני מוכר לך משמנין ביניהם ונוטל חצי בדרום ומקבל עליו מקום הגדר וחריץ ובן חריץ כמה הוא חריץ ששה טפחים ובן חריץ שלשה אמר הר\"ם השדות ישתנו דמיהם כפי שמנם וכחשם ואמרו בכאן משמנין הוא שידעו כמה שוה כל השדה וכמה דמים ראוי לחצי השדה המדה מן הכחוש שבה והוא שנותן ללוקח כגון שיהיה מדת השדה מאה אמה ויהיה בה מקום שמדתו שלשים אמה שוה שלשים דינרין ימשח לו חמשים אמה מן השבעים ויתן לו עשרים דינרין ואם פסק עמו ברוח ובאותה הרוח על דרך משל היו אלה השלשים אמה השמנים ימשח לו מאותם השלשים אמה תשעה ועשרים בתשעה ועשרים דינרין שהוא חצי הכל והבין זה הענין והלוקח הוא שיקבל עליו חריץ ובן חריץ ובכן יתן לו החצי והוצרכנו לעשות שני חריצין גדול וקטן לפי שאלו היה הגדול בלבד היתה קנייה וכיוצא בה יורדת לקרקעיתו והיתה עולה שפת החריץ ותבא אל השדה ואלו היה הקטן בלבד היתה קופצת עליו ונכנסת בשדה וכשהם שנים אינה יכולה להכנס בקטן למיעוט רחבו ולא תקפוץ לרוחב השני חריצין ובין חריץ וחריץ רוחב טפח והשנים מחוץ לגדר על זה הצורה וכל זה בחציו של לוקח כמו שביארנו:",
                "<b>אמר</b> המאירי האומר לחברו חצי שדה אני מוכר לך משמנין ביניהם ונוטל כחוש כלומר ששמין כמה שוה כל השדה ונותן לו ערך חצי דמי כלו בצד הכחוש שבו והקשו בגמ' והלא משמנין ביניהם תנן והיה סבור שפירושו שנחלקהו במדה ויהא הצד השמן מעלה בדמים לצד הכחוש והשיבו ולטעמיך אימא סופא חציה בדרום אני מוכר לך משמנין ביניהם ונוטל חציה בדרום ולדבריך מה הוצרכו בזו לשומא והרי חציה בדרום אמר לו בין כחוש בין יפה אלא ששומא זו אין ביאורה להשואת החלקים בעלוי אלא לדמי כלו שאנו שמין כל השדה ונותן לו כערך חצין בדרום בין כחוש בין יפה ואף כשלא הזכיר לו צד הדרום אלא חציה בסתם שמין דמי כל השדה ונותן בערך חצים בצד הכחוש ונמצא שאין השדה נחלק במדה ובעלוי דמים ויש מפרשים במשנתנו שמחלקין אותו במדה ונוטל הצד הכחוש בלא עלוי דמים וכשהקשה לו והא משמנין תנן היה סבור שיהא שם עלוי דמים והשיבו שלא אמר כן אלא לדמי כלומר שזה מכרו בלא פסיקה דמים וכשחלקנוהו במדה וביררנו לו הצד הכחוש שמין כמה הוא שוה וכופין אותו ליתן דמיו שאם לא כן חציה בדרום מיהא מה הוצרכנו בה לשומא אלא שנחלקהו במדה ויטול הצד הדרומי בין שמן בין כחוש אלא שכשחלקנוהו במדה ובררנו לו הצד הדרומי שמין כמה הוא שוה וכופין אותו ליתן דמיו:",
                "<b>ודבר</b> זה אף במתנה כן ר\"ל שאם נתן לו חצי שדהו חולקין אותו ונוטל כחוש בלא שום עלוי ולא שיעשה שתף בקרקע ואפילו היה חציה סמוכה לו אע\"פ שהנותן בעין יפה נותן שהרי אף לענין מכירה נאמרה אף לדעת המוכר בעין יפה מוכר שלא נאמר דין עין יפה אלא שלא לשייר כלום במה ומכר אבל בזו יד בעל השטר על התחתונה ושמא תאמר במכירה מיהא היאך קנה כלום אחר שלא פסק וכבר אמרו מדד עד שלא פסק שניהם יכולין לחזור התם בשלא פסק כלל אבל בזו אנו עסוקים שאמר לו כפי מה שהיא שוה לשומת בקיאים וזהו ענין משמנין ביניהם וכשנישום נתברר שבאותם הדמים מכר וכמו שאמרו במסכת ע\"ז פרק אחרון כדשיימי תלתא וכו' ואלו אמר כיוצא בזה אף בפירות פסיקה היא כמו שביארנו בפרק הספינה:",
                "<b>ומקבל</b> עליו ר\"ל הלוקח ליתן חלקו הראוי לו למקום הגדר וכן חלקו לעשות אחורי הגדר סמוך לו חריץ קטן ברחב שלשה טפחים והוא הנקרא בן חריץ וחוצה לו חריץ אחר גדול ברחב ששה טפחים ובין שני החריצים רחב טפח ופירשו הטעם בגמ' שלא תהא הנמייה קופצת לשם:",
                "<b>זהו</b> ביאור המשנה ופסק שלה ולא נתחדש עליה בגמרא דבר שלא ביארנוהו ויש מקצת דברים במסכת ע\"ז פרק אחרון שהם ראויות להתגלגל כאן וכבר ביארנום במקומן:",
                "<b>ונשלם</b> הפרק ת\"ל:"
            ],
            [
                "<b>יש</b> נוחלין וכו' כבר ביארנו בראש המסכתא על חלק חמישי שבזאת המסכתא שהוא בא לבאר דיני הנחלות כלם ושזה החלק יתבאר בזה הפרק ובפרק הבא אחריו ומעתה היתה הכונה להתחיל בזה הפרק באלו הענינים ועל זה הצד יחלקו עניני הפרק לשבעה חלקים הראשון לבאר הקורבה הראויה לירש או להוריש והקורבה שאינה ראויה לשום דבר שבנחלה והקורבה הראויה בקצת דיני הנחלות ולא בכלם השני לבאר בקורבה הראויה לירש איזו קודמת לחברתה השלישי בעניני הבכורה ר\"ל אלו נכסים שהבכור נוטל בהם בכורה ומאיזה מהם הופקעה בכורתו הרביעי על איזה צד יכול המוריש להפקיע את הירושה מן הראוי לירשה הן בבכור הן בפשוט החמישי במי שלא הוחזק לנו בזה שהוא מכוין להורישו שהוא יורשו אלא שהוא מעיד כן כיצד דנין בו וכן מי שנמצאת הצואה כתובה לו והוא ענין דיאתיקי חגורה על מתניו כיצד דנין בה הששי במשליט יורשיו על נכסיו בחייו ובבריאותו על איזה צד מועיל השביעי במניח בנים גדולים וקטנים או בנות גדולות וקטנות על איזה צד יש שום יתרון בנכסיו לאלו על אלו זהו שרש הפרק דרך כלל אלא שיבאו בו הרבה דברים על ידי גלגול כמשפט סוגית התלמוד על הדרך שקדם:",
                "<b>והמשנה</b> הראשונה תיוחד לבאר ענין החלק הראשון והוא שאמר יש נוחלין ומנחילין נוחלין ולא מנחילין מנחילין ולא נוחלין לא נוחלין ולא מנחילין ואלו נוחלין ומנחילין האב את הבנים והבנים את האב והאחים מן האב נוחלין ומנחילין האיש את אמו והאיש את אשתו ובני אחיות נוחלין ולא מנחילין האשה את בנה והאשה את בעלה ואחי האם מנחילין ולא נוחלין והאחים מן האם לא נוחלין ולא מנחילין אמר הר\"ם כל המשנה הזאת מבוארת וירושת האב קבלנו מפי השמועה וכן ירושת הבעל לאשתו ורמז לירושת יוצאי ירכו מה שנאמר לשארו ונאמר שאר אביך וירושת אשתו ממה שנאמר וירש אותה:",
                "<b>אמר</b> המאירי יש נוחלין ומנחילין וכו' ביאר חלוקה זו על ארבעה חלוקות נוחלין ומנחילין ר\"ל שנוחלין זה את זה וירושה מתהפכת מזה לזה והשנית מנחילין ולא נוחלין והשלישית נוחלין ולא מנחילין והרביעית לא נוחלין ולא מנחילין אע\"פ שיש ביניהם צד אחוה וביאור עניני חלוקות אלו כך הוא אלו נוחלין ומנחילין האב את הבנים והבנים את האב האב את הבנים שמת הבן בלא זרע ואמר עליו שהאב נוחלו ולמעט את האחים שאין יורשים במקום אב ואע\"פ שלא הוזכר בפסוק שהרי הפסוק כך הוא איש כי ימות ובן אין לו והעברתם את נחלתו לבתו ואם אין לו בת ונתתם את נחלתו לאחיו ואם אין לו אחים ונתתם את נחלתו לאחי אביו ואם אין אחים לאביו ונתתם את נחלתו לשארו הקרוב אליו ממשפחתו וירש אותה זהו סדר נחלות האמור בתורה ולדברינו היה לו לומר ואם אין לו בת ונתתם את נחלתו לאביו מ\"מ בגמ' הוציאו נחלת האב מן הדרשה והיא קודמת לאחים ואפשר לפי הפשט שהתורה נמנעה מלהזכירה בהדיא מפני שהיא נחלה מבוהלת ונסמך להיות ענינה מובן מסדר נחלות הכתוב בענין שהקרוב קרוב קודם והבנים יורשים את האב כמו שאמר איש כי ימות ובן אין לו הא יש לו בן הוא יורשו ונמצאו האב עם הבן והבן עם האב שנחלתם מתהפכת מזה לזה בשאין זרע לבן וכן האחים מן האב בשאין להם זרע ולא אב נוחלין ומנחילין ר\"ל שנוחלין זה את זה אע\"פ שאינן אחים מן האם והרי שהזכיר בחלוקה זו שתי מדרגות שכל שבמין אותן המדרגות נכלל בהם הראשונה שהאחד עליון על השני כגון אב ובן והשניה ששניהם על מדרגה אחת בקורבה כגון אחים מעתה כל ירושה שמעליון לתחתון כגון אחי האב שמתו בלא בנים ואין להם אח שמנחילין את בני האח וכן הבן שמת בלא זרע ואין לו אח או אחות או אב שמנחיל את אחי האב הרי זה בכלל מדרגה ראשונה שמעליון לתחתון או מתחתון לעליון ונחלת אותם שהם שוים בקורבה כגון שני בשני ודומיהם הרי הם בכלל המדרגה השניה וכן כל כיוצא באלו:",
                "<b>האיש</b> עם אמו או עם אשתו נוחלין ולא מנחילין שהרי האם אינה נוחלת את בנה שקרובי האב יורשים אותו וכל שכן שאין האשה יורשת את בעלה וכן בחלוקה זו בני אחיות ר\"ל האיש עם בן אחותו שבן אחותו יורשו שאם מת הוא בלא זרע ובלא אחים וזרע אחים אחותו יורשתו ואם אין שם אחות אלא שיש זרע ממנה אותו זרע יורשו והוא אינו יורש את בן אחותו שהרי קרובי האב יורשים אותו ומאחר שאלו נוחלין ולא מנחילין קרי המורישין מנחילין ולא נוחלין והוא שאמר שהאשה אצל הבן ואצל הבעל ואחי האם אצל בן האחות מנחילין ולא נוחלין ואע\"פ שיש אשה יורשת את בנה כגון שנשא בת אחי ומת ונשאר ממנו בן ומת הבן ואין לו אב ואבי אמו גם כן שהוא אחי אביו מת שנמצאת היא יורשת את בנה מ\"מ אין זה מכח בנה אלא מכח אביה והאחים מן האם לא נוחלין ולא מנחילין שבכל אחד נחלתו חוזרת אצל קרובי האב:",
                "<b>זהו</b> ביאור המשנה וכלה הלכה היא ואתה יכול לפרש בבני אחיות שהאיש יורש אחות אמו ואין אחות אמו יורשתו וכן הוא לענין פסק אלא שלענין פירוש אתה צריך לפרשו כמו שפירשנו מאחר שבבבא הסמוכה לו אמרו אחי האם מנחילין ולא נוחלין כנגד בני אחיות שנוחלין ולא מנחילין ודברים שנכנסו תחת משנה זו בגמרא אלו הן:"
            ],
            [
                "<b>יש</b> דברים שמצינו בהם בתורה שהבן קודם לאח לגמרי ר\"ל שאין לאח בהם שום זכות אף במקום שאין בן והוא יעוד אמה העבריה שכשם שהאדון יכול ליעדה ר\"ל שאינו צריך ליתן לה קדושין אלא שאומר לה מפני שנים הרי את מקודשת לי בכסף שקבל אביך בדמיך כך רשאי ליעדה לבנו שלא להצטרך בה לקדושין אחרים אלא שכיון שרצה הבן ליעד הרי האב אומר לה בפני שנים הרי את מקודשת לבני בכסף שקבל אביך בדמיך ויש דבר שמצינו בתורה זכות לאח ולא לבן כלל והוא היבום נמצא שהבן יתר על זכותו בכך שזכותו מתפשט אף במקום אח וזכות האח אין מתפשט אלא במקום שאין בן מעתה יש דברים שלא בארה התורה בזכותם אם לבן אם לאח והרי אנו מזכים בהם את הבן הואיל ומצינו זכותו מרובה כמו שזכרנו מעתה לענין נחלה הבן שמת ויש לו אב והוא מניח זרע אין ספק שזרעו קודם ואפילו בת קודמת לאב שבן ובת במקום שאין בן לענין נחלה כי הדדי נינהו אבל אם אין לו זרע ומניח אחים האב קודם לאחים כך קבלו חכמים בפסוקים שבסדר נחלה שארו זה האב ולא נכתבו כסדר והיה לו לכתוב ואם אין לו בת ונתתם את נחלתו לשארו ר\"ל לאביו ושמא תאמר הואיל והמקראות צריכין לישבן העמד האב לירש אפילו במקום בן כלומר איש כי ימות ושאר אין לו ונתתם את נחלתו לבנו ובן אין לו ונתתם וכו' ומה ענין לרבות את הבן לעשותו קרוב במקום אב ולמעט את האח שלא לעשותו קרוב במקום אב ואם מפני שהבן קודם לאח הרי מ\"מ אח יורש במקום שאין בן וא\"כ בשאין בן מיהא יהא קודם לאב זו היא שביארנו שכל שלא התבאר הזכות למי אם לבן אם לאח מזכין את הבן ושמא תאמר שיהו שניהם קודמים לאב ר\"ל בן ואח במקום שאין בן א\"כ ושאר אין לו שאנו דורשין באב לא הוצרך אלא להעמיד האב קודם לאחי האב וזה פשוט הוא אלא ודאי לא קדם לאב אלא אחד או בן או אח ומעתה מזכין את הבן ולא את האח:"
            ],
            [
                "<b>אף</b> לענין שדה אחזה דנין את האח כנכרי ולא את הבן כיצד המקדיש שדה אחזה יכול המקדיש לפדותה לחשבון זרע חומר שעורים בחמשים שקל כסף והדמים נופלים לבדק הבית הגיע היובל ולא גאלה הכהנים נותנים דמיה לבדק הבית שלא לצאת הקדש בלא פדיון והשדה מתחלקת להם מכרה הגזבר לאחר הרי הבעלים פודין מיד הלוקח כמיד הגזבר ואם הגיע היובל ולא פדאה יוצאה לכהנים ואין צריכין ליתן בה דמים שכבר נפדית ואפילו גאלתה בתו של מקדיש או אחיו או אחד מקרוביו הדין בה כן כך למדנו בערכין בבת הואיל ולענין נחלה כאחר היא אצל הבן כך לענין שדה אחזה הרי היא כאחר אבל אם גאלה בנו של מקדיש חוזרת לאביו ביובל ומלשון גדולי הרבנים אפשר שיראה לך שתכף שמכרה הגזבר לאחר הופקעה זכות הבעלים עד שאין בידם עוד לגאלה ואין זה כלום:",
                "<b>אף</b> לדין עבד עברי התבאר במסכת קדושין שעובד את הבן ולא את האח אף במקום שאין בן אלא שיש לחוש אם עובד את הבת אם לאו ואע\"פ שבשדה אחזה בת כאחר אפשר שממלת אחר באנו לומר כן ומ\"מ גדולי המחברים כתבו בפירוש שאינו עובד את הבת:"
            ],
            [
                "<b>כלל</b> גדול שבדברי חכמים ושכל דרכי התורה תלויים בו הוא להיות כל מעשיו של אדם לשום שמים הן בשעה שהוא עושה מצוה שלא יעשנה דרך הרגל ומצוה מלמדה הן בדרך מדרכי העולם כמו שרמזו בכל דרכיך דעהו אפילו לדבר עברה אף כשמקיים מצות נשואין צריך שתהא כונתו לשמים ושישתדל בהם להעמיד ממנה תולדות הגונות ופונות לעבודת השם מעתה ראוי לו שידקדק בנשואיו לישא בת אבות ועל כל פנים יבדוק באחיה יותר מכלם שרוב בנים דומים לאחי האם צא ולמד מאהרן שנשא בת עמינדב ואחות נחשון צא ובדוק בתולדותיו שמעולם לא העבירו את הדרך:"
            ],
            [
                "<b>אע\"פ</b> שראוי לאדם לסלסל את מדותיו ושלא להפחית את עצמו בהם ואפילו הוא עני ביותר ראוי לו להסתיר את דלותו ולצמצם במחיתו עד שלא יפחית את עצמו במלאכה שאין ראויה לו מ\"מ אם נדלדל כל כך עד שדלותו מתפרסם ולא יכול עוד הצפינו ישכיר את עצמו אף בעבודה שהיא זרה לו ולא יצטרך לבריות דרך עצה אמרו פשוט נבלתא בשוקא ושקול אגרא ולא תימא כהנא אנא גברא רבא אנא וזילא בי מילתא:"
            ],
            [
                "<b>כבר</b> ביארנו במשנה על האחים מן האם שאין להם צד ירושה מזה לזה אף לענין יבום אין אחוה אלא מן האב ואינו מיבם או חולץ אלא אשת אחיו מן האב והרי כל צד אחוה שבהם לענין ירושה ויבום כמי שאינה:"
            ],
            [
                "<b>כבר</b> ביארנו במשנה שהבן יורש בנכסי האם צריך שתדע שירושתו בנכסי האם שוה היא לירושתו בנכסי האב מה ירשתו בנכסי האב בן קודם לבת אף ירשתו בנכסי האם בן קודם לבת ואין לבת בהן במקום בן כלום ואע\"פ שכל עצמן של נכסי האם לא יצאה לנו ירושתן לבניה אלא מבת דכתוב וכל בת יורשת נחלה ממטות היאך בת יורשת שני מטות זו שאביה משבט אחד ואמה משבט אחד ומתו וירשתן ואח\"כ למדנו לבן מקל וחומר והיה לנו לומר דיו לבא מן הדין וכו' שהרי מדת דיו מדה קבועה היא כמו שנדרשה בתורת כהנים מואביה ירוק ירק בפניה וכו' וכמו שביארנו ענינה בסוף שני של קמא זו אינה בכלל הואיל ויצאו שניהם במלה אחת ר\"ל מטות הוקשה לגמרי נחלת האם לנחלת האב להיות הבן קודם לה:",
                "<b>הבגד</b> והשק שני מינין הם לענין טומאה שהרי כתוב או בגד או שק וכו' ואף שיעורן אינו שוה לענין טומאה ששיעור הבגד להטמא במדרס שלשה טפחים על שלשה טפחים ומהם ולמעלה ושאר טמאות בבגדי צמר ופשתים שלש אצבעות על שלש אצבעות ושאר בגדים אף בשאר טמאות שלשה על שלשה אבל השק שיעורו לכל הטמאות ארבעה טפחים על ארבעה טפחים הבגדים העבים והגסים ביותר דינן אף לשאר טמאות בשלשה טפחים על שלשה טפחים ולעולם אין שיעורן כשק ולא נאמר בכאן באחד ששבחוהו לפני חכם לומר הוא יאיי וגלתיה יאיי וכשבא אצלו משש בבגדו ומצאו גס וכלשון הזה אמר דין שיעוריה כשק אלא דרך בדיחותא כלומר היה ראוי לדונו כשק מרוב גסותו או שאפשר ששבחוהו על חכמתו והוא ענין הוא יאיי וכן שבחוהו על מדותיו והוא ענין גיתיה יאיי שהמדות נמשלו לבגדים כמו שהתבאר בחבורי מקצת חכמים וכמו שאמרו במקום אחר ב\"מ פ\"ה א' חכימא עבדית יתך וגלתא דדהבא פרסית ארישך ור' קרו לך ואת אמרת לקריתי אנא אזיל וכשבא אצלו וראה מתנועותיו שאין מדותיו ערבות כל כך עד שהיה נמהר לשאול בהלכה קודם שיתישב לפניו אמר דין שיעורה כשק:"
            ],
            [
                "<b>אע\"פ</b> שביארנו שנכסי האם שוים לנכסי האב בנחלת הבן להיותו קודם בהם לבת לענין בכורה אינו כן אלא אין הבכור נוטל פי שנים בנכסי האם ולא סוף דבר בחור שנשא אלמנה שהוא בכור לאביו ולא לאמו ומאחר שאינו בכור לאמו ראוי לו שלא ליטול בכורה בנכסיה וכן לא סוף דבר אלמון שנשא בחורה שאינו בכור לאביו וראוי לומר הואיל והופקעה ממנו בכורה שמצד אב הופקעה גם מצד האם אלא אף בחור שנשא בחורה שהוא בכור לאב ולאם אינו נוטל בכורה בנכסיה משפט הבכורה בנכסי האיש ולא בנכסי האשה:",
                "<b>נשאלה</b> שאלה לפני קדמונינו שבנרבונה בבכור ופשוט שמתה אמם אחר שנתאלמנה ולא תבעה כתבתה ורצה הפשוט להפקיע בכורתו מכתבת האם והשיבו שאם מנהג המקום להגבותה כתבה בלא שבועה הן שליש הן מקצת הן כלה הרי כתבה זו כגבויה ואין הבכור נוטל בה פי שנים והוא הדין אם כתב לה פטור שבועה ונאמנות במקום שנהגו שהנאמנות מועיל אצל היתומים או אם ייחד לה קרקע או הביאה מטלטלי ואיתנהו בעיניהו שבכל אלו גובה בלא שבועה כמו שיתבאר במקומו אבל אם אין כאן אחת מאלו הואיל ולא נשבעה ומתה הרי הכתבה בחזקת יורשי הבעל ונוטל בה פי שנים שאין הלכה כבית שמאי שאמרו שטר העומד לגבות כגבוי דמי אע\"פ שלא נשבעה אלא הואיל ולא נשבעה ואין אדם מוריש שבועה לבניו הרי היא בחזקת יורשי הבעל ואין לפקפק ולומר הואיל ושטר העומד לגבות לאו כגבוי דמי אפילו נשבעה נדון כן שהרי בשטר העומד לגבות אין בו חלוק בין יש בו חיוב שבועה לאין בו חיוב שבועה ובכלם אמרו לאו כגבוי דמי ואין זה כלום שכל שאין צריכה שבועה אע\"פ שאינו כגבוי הואיל ובידה לגבות ואין דבר מעכב מחמתה יכולה להוריש זכות שיש לה לבניה והירושה מכחה היא באה ואין בכור נוטל בה פי שנים:",
                "<b>מתוך</b> דברינו למדת שהבכור לאביו אע\"פ שאינו בכור לאמו הרי הוא בכור ליטול פי שנים שלא נתלית בכורתו בפטר רחם אפילו בא אחר הנפלים ר\"ל בני שמנה ואפילו יצא ראשו של נפל או כלו חי או בן תשעה שיצא ראשו מת הבא אחריו בכור לנחלה כמו שיתבאר במקומו:"
            ],
            [
                "<b>כבר</b> ביארנו במשנה שהבעל יורש את אשתו ואין האשה יורשת בעלה מ\"מ ירושת הבעל אינה מן התורה אלא מדברי סופרים ומאחר שאין ירושת הבעל מן התורה זה שהזהירה ביורשת שלא להשיאה אלא לאחד משבט אביה בהסיבת הבן הכתוב מדבר ר\"ל מחשש שמא תילד ותמות ויירשנה בנה אבל לא בהסבת הבעל ר\"ל שמא תמות ויירשנה בעלה שהרי מן התורה אינו יורשה ושמא תאמר בת יורשת מה הועלנו בנשואיה לשבט אביה הרי היא יורשת גם כן נכסי אמה ואע\"פ שנשאת לשבט אביה הרי ירושת אמה מוסבה לשבט אביה והלכך בין בהסבת הבעל בין בהסבת הבן מה הועלנו בנשואיה לשבט אביה אחר שכשתמות אמה היא יורשתה ומגלגלת ירושתה לשבט אביה מ\"מ חששא זו אי אפשר בתקונה שכבר הוסבה משעה שנשאת אמה לאביה וכשהוסבה בלא עברה הוסבה שלא נאסרה הסבה אלא ביורשת שאם לא כן אין לך משיא את בתו אלא לשבטו אלא שהנדוניאות או הם במעות שאין בהם דין הסבה או אם הם בקרקע דבר מועט הם ולא חששה תורה בכך ואע\"פ שאפשר שלא מתה האם עדין ונמצאת הסבה זו מתחדשת עכשו כשתמות לאחר נישואי בתה ומטעם זה היה לנו לומר שכבר הוסבה לא אמרינן מ\"מ אומרים שכבר הוסבה ומשעת נשואין נעשית הסבה זו ומ\"מ מצוה זו שלא להסוב נחלה ממטה אל מטה לא נאמרה לדורות כמו שיתבאר למטה:",
                "<b>ולענין</b> ביאור הסוגיא דרך קצרה אביי הקשה סוף סוף הא מיעקרא נחלה וכו' כמו שפירשנו והשיבו שכבר הוסבה לא אמרינן שהרי אפשר שעדין לא מתה האם והסבה זו מתחדשת עכשו ורב יימר הקשה לרב אשי אותה קושיא בעצמה שהקשה אביי לרב פפא והשיבו רב אשי בדרך אחרת דמנסבי לה לגברא דאבוה משבטא דאבוה ואימיה משבטא דאמא שלא חדשו נשואי בת זו שום הסבה שהרי היתה נחלה זו ראויה לבת זו שהיא בדרך זה ואף כשתמות הבת ותסוב נחלתה לבעל הרי שבטי הבעל כשבטי אשתו ושמא תאמר תינח אם ירש בעלה ומה תאמר בהסבת הבן מ\"מ הרי בן זה אם אביו כאמו היא חשובה ולענין מסקנת הסוגיא מ\"מ אומרים שכבר הוסבה וכמו שכתבנו:",
                "<b>אע\"פ</b> שסתם הקדש לבדק הבית סתם חרמים לכהנים ר\"ל שאם אמר שדה פלני שלי חרם ולא הזכיר לבדק הבית אם שדה אחזה היא הרי הוא לכהנים במוחלט ר\"ל שלא לצאת ביובל כמו שיתבאר במקומו:"
            ],
            [],
            [
                "<b>הבעל</b> בירושתו אינו נוטל בראוי כבמוחזק ר\"ל שאם מתה אשתו קודם מיתת מורישה ואח\"כ מת מורישה אין הבעל יורשה כלל ומ\"מ אם יש לה זרע אותו זרע יורש את אבי אמו אף לענין בכור אמרו שאין הבכור נוטל בראוי כבמוחזק כמו שיתבאר מעתה צריך שתדע שהמהדרין מן המפרשים כתבו שאע\"פ שבעל ובכור נאמר לשון זה בשניהם אין המדה שוה בשניהם שהבכור אפילו בנכסים שהאב מוחזק בהם אינו נוטל בשבח ששבחו נכסים בשעת חלוקה ר\"ל בשבח שיש בו שנוי כגון כרמל ונעשו שבלים וכפניות ונעשו תמרים כמו שיתבאר ואלו בעל שמת חמיו ולא הספיקה האשה להחזיק בנכסיו עד שמתה ותבע הוא את הנכסים והעמידן בדין ולא הספיק לגבותן עד ששבחו נוטל כל השבח שהבכור הופקע שבחו מדכתוב בכל אשר ימצא לו והשבח לא נמצא לו אבל בעל שלא הופקע לו ראוי אלא מאסמכתא רחוקה דכתוב בגבעת פנחס כמו שבא בסוגיא בגמ' דוקא ראוי לגמרי כגון שמתה האשה קודם מיתת מורישה כמו שביארנו אבל שבח נוטל בין שבח שמחמת עצמן בין שבח שהשביחו שאר היורשים הראויים לירש עמה כגון שאר אחיות וזהו שאמרו בבכורות פרק בכור לנחלה הבכור והאשה בכתבתה והבנות במזונותיהן והיבם כלם אין נוטלין בשבח ולא בראוי אלמא שבח וראוי שני דברים הם ובכור הוא שהופקע מלכל אשר ימצא לו הא בעל לא הופקע ומתוך שאינו שוה להם בשבח אע\"פ שהוא שוה להם בראוי לא הוזכר באותה משנה ואלמלא כן היה לו להזכירו עמהם וכן כתבו בדומה לזה קצת גאוני ספרד בענין מלוה שאע\"פ שאין הבכור נוטל בה פי שנים כמו שיתבאר דוקא בכור משום דמתנה קרייה רחמנא מה מתנה עד דאתיא לידיה אף חלק בכורה עד דאתיא לידיה אבל לענין בעל ולענין כתבת אשה מלוה מוחזקת היא ונמצא הבעל גובה מלוה שאדם חייב לאשתו והאשה גובה כתבתה ממנה הואיל והותקנה תקנה לגבות כתבה ממטלטלין והביאו ראיה משמועת הרי שהיה נושה באחיו מנה האמור בכתבות פרק נכסים ואע\"פ שאף הם בעצמם דחאוה חזרו והביאו ראיה ממה שאמרו בפרק הכותב מי שמת והניח אשה ובעל חוב והיה לו פקדון או מלוה ביד אחרים ר' טרפון אומר ינתנו לכושל שבהם ר' עקיבא אומר אין מרחמין בדין אלא ינתנו ליורשים וטעמו של ר' עקיבא אינו אלא משום דמטלטלי לבעל חוב לא משתעבדי אבל עכשו שתקנו הגאונים לגבות מן המטלטלין וכל שכן עכשו שאדם מתנה כן בתוך הכתבה נסתלקו היורשים ואם יש שם כתבה ובעל חוב ינתנו לכושל שהוא הבעל חוב ואם אין שם בעל חוב ינתנו לכתבה ומאחר שהמלוה מוחזקת לענין כתבה אף לענין ירושת הבעל כן ומ\"מ יש דוחים ראיה זו שהם סוברים כתבה מן התורה וזה שאמרו בבכורות שאינה נוטלת בראוי מקולי כתבה שנו כאן כמו שנתבאר שם ולא שנו קולי כתבה אלא לדעת כתבה דרבנן כמו שאמרו במסכת כתבות פרק אחרון אבל אלו היה תנא של בכורות סובר כתבה דאוריתא היה מגבה אף בראוי:",
                "<b>ומעתה</b> הואיל ואנו פוסקים כתבה דרבנן אינה נוטלת במלוה כמו שאינה נוטלת בשבח ובראוי והוא הדין לענין ירושת הבעל שאף היא מדברי סופרים ולא עוד אלא שאף אם תמצא לומר בכתבה שנוטלת מן המלוה שמא כבעלת חוב היא ומלוה משועבדת מדר' נתן אבל בירושת הבעל לא ומ\"מ הם הביאו עוד ראיה לדבריהם ממה שאמרו אמר רב פפא הלכתא אין הבעל נוטל בראוי כבמוחזק ואין הבכור נוטל פי שנים במלוה אלמא לענין בכור לבד הוא שהופקעה זכותו ממלוה אבל לא לענין בעל ועוד הביאו ראיה ממה שאמרו בקמא פרק ארבעה וחמשה ונוקמה לרבה כגון שגבו מעות ולרב נחמן כגון שגבו קרקע והשיבו הני מילי לבני מערבא דסבירא להו כרבנן אבל בעלמא כר' כלומר אבל בעלמא לענין ירושת בעל כר' סבירא לן שאין בו ראוי אלא במה שאין לה זכייה מחיים כגון כופר שאין משתלם אלא לאחר מיתה אבל מלוה מוחזקת היא ומ\"מ יש גורסין כאן הני מילי לבני מערבא אליבא דרבנן כי קאמרינן הכא כר' ונמצא מכאן ראיה להפך הדברים שהמלוה לענין ירושת הבעל ראוי היא שהרי לבני מערבא אליבא דרבנן לא הוצרכו להעמידה בגרושה אלא לרבה כגון שגבו מעות ולרב נחמן כשגבו קרקע אלא שהם גורסין כגירסא שכתבנו תחלה ואע\"פ שבענין שושבינות אמרו בפרק מי שמת לק' קמ\"ד ב' ביבם עסקינן דהוה ליה ראוי ואין היבם נוטל בראוי ושושבינות כעין מלוה היא שאני שושבינות שמא אינה באה לידי פרעון שמא ימות המשלח קודם שישא או מי שנשתלח לו קודם שישא ואע\"פ שהעמידוה בשמח עמו שבעת ימי המשתה ואח\"כ מת שנמצא עומד לפרעון קודם שימות הואיל ומ\"מ בשעה ששלח לא נודע אם הוא עומד לפרעון אם לאו אין סומכין עליה ועוד שמא יבם הואיל ובכור קרייה רחמנא דינו כבכור אבל לכתבת אשה ולירושת בעל מלוה מוחזקת היא ולא סוף דבר בהגיע זמנה קודם מיתת המלוה אלא אף בלא הגיע זמנה הואיל ועיקר חיובה מחיים ואינו דומה לכופר שאין עיקר חיובו עד לאחר מיתה ואע\"פ שבמעשה ההיא סבתא האמור למטה קכ\"ה ב' אמרו שאם מתה הבת בחיי הזקנה הוי ראוי אע\"פ שאם מתה הזקנה בחיי הבת זכתה הבת באותן הנכסים אינו דומה שבאותו מעשה כיון שאמרה ובתרה לירתה ואם קדמה הזקנה ומכרה הרי זה מכור נמצא שבחיי הזקנה אין לבת זכייה כלל באותן הנכסים אבל לענין מלוה אע\"פ שלא הגיע זמנה עיקר חיוב הממון מיהא הוא מחיים שהרי נשתעבדו הנכסים משעת הלואה ומ\"מ יש אומרים בה דוקא מלוה בשטר שנשתעבדו נכסי לוה מחיים אבל מלוה על פה אם הגיע זמנה היא מוחזקת לדעת זה שלומדים אותה מנזקי אשה שהעמידו אותה שאמרו אין האשה נותן ליורשיה בגרושה הא לאו גרושה בעל יורשה אע\"פ שהיא מלוה על פה אבל אם לא הגיע זקנה לגבות מחיים הואיל ואין כאן שעבוד נכסים עד שאם קדם הלוה ומכר הרי הוא מכור אין כאן זכייה מחיים וראוי הוא זו היא שיטת גאוני ספרד האחרונים אבל גאוני הראשונים כתבו שירשת הבעל וכתבת אשה לענין מלוה ואין נוטלין בה כלום וכן דעת גדולי הפוסקים ומ\"מ דוקא במנה מאתים אבל נדוניא חוב גמור הוא וכן כתבוה חכמי הדורות שלפנינו אלא שיש אומרים אף לדעתם דוקא במלוה גמורה אבל עסק שהוא חציו מלוה וחציו פקדון אם אותו עסק בעין או שיש שם דבר הבא מחמתו הואיל ופסקנו במציעא שאם מת אינו נעשה מטלטלין אצל בניו וכן אמרו עליו לאיעסוקי ביה ולא למישתי ביה שכרא אין תורת מלוה אף לאותו חצי שהוא מלוה ואם אין שם אותו עסק או דבר הבא מחמתו אפילו החצי של פקדון נקרא ראוי ושכירות יש ממנו שנקרא ראוי ויש ממנו שאינו נקרא ראוי ולמטה יתבאר בע\"ה:"
            ],
            [
                "<b>כשם</b> שביארנו בירשת האב והאם שהבן קודם בהם לבת כך בכל צדדין שבירושה הן בירושת אחים הן ירושת אחי האב הן איזה שהוא מוריש בכלן בן קודם לבת וכן כל יוצאי ירכו של בן קודם לבת:",
                "<b>חלוקת</b> הנחלה אינה כחלוקת השתפין שהשתף חולק לעצמו בדבר שאין צריך שומא או שבית דין שמים להם אף בלילה אלא הרי הוא כדיני ממונות וכל שלא נתרצו ביניהם בחלוקתם ובאו עליה לבית דין נוהגין בה כדיני ממונות שלא להתחיל בדינם בלילה וכמו שאמרו כל ריב וכל נגע מקיש ריבים לנגעים מה נגעים ביום דכתוב וביום הראות וכו' אף דינים ואע\"פ שנאמר ושפטו את העם בכל עת כבר פירשוהו בסנהדרין על גמר דין שהוא נעשה אף בלילה:",
                "<b>מעתה</b> שלשה שנכנסו לבקר את החולה וצוה החולה בפניהם כמו שצוה רצו לעשות עצמם עדים עושים וכותבין הצואה על הדרך שחלק בה נכסיו וחותמים עליה בלשון עדות וכשתבא הצואה לידי בית דין צריך שתבא לידי בית דין אחר ויקבלו עדות שנים מהם או יקיימו חתימתם והדיינין עושין דין או אם רצו אלו השלשה עושין עצמם דיינין וכותבין וחותמין בלשון דיינין ואין צריכין לבא על עניניה לפני בית דין אחר אלא חותכין הם את הדין באותה צואה שנצטוית בפניהם על הדרך ששאר דיינין חותכין את הדין במה שבעל דין מודה בפניהם ודוקא ביום שהיא שעה הראויה לדין אבל אם צוה בפניהם בלילה הואיל ואין שעה זו ראויה לדין לא עשאם אלא עדים וצריכין לכתבה בלשון עדות או להעיד בה בפני בית דין אחר ואין הם עצמם נעשים דיינים עליה אף ביום אחר שמאחר שבתורת עדות נזדמנה לידם וחתמוה לשם עדות אין עד נעשה דיין הא אם לא חתמוה יכולין להיות בה דיינין על פי עדות אחרים וזה שאמרו במוחלט אין עושין דין מפני שמן הסתם אין כאן אחרים שיעידו והם צריכים להעיד הואיל ושעת שמיעה שלהם לא היתה שעת דין:"
            ],
            [
                "<b>צואה</b> זו שאמרנו שאם רצו עושין דין ופירושו באותה שעה בעצמה או מ\"מ בחיי המצוה וכמו שהקשו עליה ליחוש דילמא הדר ביה על כרחך אתה צריך לפרשה בצואה שאין המצוה יכול לחזור ממנה כגון צואה במקצת שיש בה קנין שדינה כמתנת בריא אבל צואת שכיב מרע דעלמא אינן עושין דין לא באותו מעמד ולא במעמד אחר שמא יחזור בו שכל שאם עמד חוזר חוזר במתנתו אף כשלא עמד ואין עושין דין אלא על דבר חתוך וברור וכל שעשה כן אע\"פ שלא חזר אינו דין הילכך כותבין אותה וחותמין בתורת עדות ואין נעשין דיינין עליה לעולם ושמא תאמר ואף כתיבה היאך עושין בה ושמא יחזור אין לחוש לכלום שאם יתן לאחר הרי האחרון זוכה ומ\"מ לאחר מיתה צריכין לחזור ולכתוב שהרי צריכין לומר שמת מתוך אותו חולי אף במקצת ובקנין אתה מפרשה בשפירשו מלדבר באותו ענין אע\"פ שלא עמדו מישיבתם שהקנין אדם חוזר בו כל זמן שעסוקים באותו ענין ומאחר שיכול לחזור בו היאך עושין דין ושמא יחזור ואין דין אלא בדבר ברור וחתוך אלא דוקא בשנסתלקו מלדבר באותו ענין וכל שכן אם נעתקו משם אע\"פ שחזרו לדבר באותו ענין:",
                "<b>גדולי</b> מקצת רבנים כתבו שאף ביום ובמתנת מקצת בקנין ובנסתלקו מאותו ענין דוקא בשנכנסו לבקר אבל אם הוזמנו לעדות אין עד נעשה דיין אף בכל אלו ומביאין ראיה ממה שאמרו במסכת מכות בנמצא אחד מהם קרוב או פסול אמרינן למחזי אתיתו או לאסהודי אתיתו שאם באו בתורת עדות עדותן בטלה אלמא שביאתם לשם עדות עושה אותם עדים ומה שאמרו בראש השנה בסנהדרין שראו את החדש יעמדו שנים ויושיבו מחבריהם אצל היחיד והעמידוה בראוהו בלילה אבל ראוהו ביום לא תהא שמיעה גדולה מראייה דוקא בשלא באו להעיד אלא שבאו דרך מקרה הא אם באו להעיד אף ביום כן וחכמי התוספות חולקין עליהם לומר שאף בהוזמנו להעיד כן וכן בסנהדרין אע\"פ שנתכונו לראות כדי להעיד לא תהא שמיעה גדולה מראיה וכן עיקר שמה שהביאוה ממסכת מכות אינה ראיה שלא להיות העד דיין אלא שאם הוא עד היתה עדות אחת ובטלה מקצתה בטלה כלה אבל ענין עד נעשה דיין יש דברים שראייתן לבד מפקעת את הרואים שלא להיות דיינין והיא דיני נפשות ומטעם שאמרו כיון דחזו דקטל לא חזו ליה זכותא ויש דברים שאין ראייתם מפקעת אפילו כוונו להעיד אא\"כ הוזקקו להעיד בה או שחתמו בשטר לשם עדות וכל שכן שאם אחרים מעידין לפניהם נעשין בה דיינין וזהו כל דין שבדיני ממונות וזה בכלל כמו שכתבנו ויש דברים שאפילו העידו נעשין דיינין כגון קיום שטרות וכבר כתבנוה במסכת ראש השנה ואף אותה שבמסכת מכות פירושה בשהעיד ונעשה עד בעדותו וכל שבשעת הראייה לא באו לראות כדי להעיד אין פוסלין עדות האחרים:",
                "<b>אף</b> הם נחלקו בקבלת עדות שגדולי הצרפתים כתבו שבית דין שהעידו בפניהם בלילה עדות גמורה היא ויכולין לדון על פי אותו עדות וחכמי התוספות כתבו בלילה כותבין ואין עושין דין ואין אומרין לא תהא שמיעה גדולה מראיה וכו' שאף שמועה בלילה אינה שאם שמעו העדות בלילה אין דנין למחר על פי אותו עדות שאין מקבלין עדות בלילה מפני שקבלת עדות תחלת דין הוא וכמו ואמרו בפרק ראוהו בית דין סלקא דעתך אמינא תהוי חקירת עדים כתחלת דין ומקדש מקדש כגמר דין וליקדשו בליליא קמ\"ל אלמא אפילו בדיעבד אינו מקדש ומ\"מ אפשר שלא אמרו כן אלא בעדות החדש שאין שם דין ודברים וטענות וקבלת העדות תחלת הדין בודאי אבל בדין אחר מקבלין עדותם בלילה ומ\"מ אומר אני שקבלת עדות הנעשה מחשש שמא ילכו למדינת הים וכל שכן שהיה העד רדוף לילך מקבלין עדותו בלילה לדברי הכל:",
                "<b>יש</b> מי שאומר שכל שאמרנו בו רצו עושין דין לא סוף דבר באותו מעמד אלא אף לאחר זמן ומפרשים שאפילו במתנת שכיב מרע גמורה אם רצו לעשות דין לאחר שמת ולא חזי עושין דין וזה שאמרו ליחוש דילמא הדר ביה פירושו וכיון שיכול לחזור אי אפשר להקבע דיינין באותה ישיבה והיאך עושין בה דין לעולם בלא עדות אחרים והרי ישיבתם היתה כישיבה של לילה שאין ראויה לדין ותירץ בשעמדו וחזרו וישבו או שנסתלקו מאותו ענין והרי היתה שעה הראויה להם להקבע דיינין אלו היה ענין שאין יכול לחזור בו כגון קנין והילכך רשאין לדון בה היום או לזמן מרבה הואיל ומת ולא הזר בו יש מי שאומר שלא נאמר עושין דין אלא בשכיב מרע אבל לא בבריא ואע\"פ שבשכיב מרע פירשנוה כעין בריא מ\"מ אינה דומה לבריא אלא לענין חזרה אבל להיות דבריו ככתובים כשכיב מרע הוא שהרי מ\"מ אפשר שלא מדעת מיושבת הקנה וכן דעת גדולי המפרשים:",
                "<b>זה</b> שביארנו בעסוקים באותו ענין שיכול לחזור יש אומרים דוקא בקנין אבל בקניית כסף ושטר ומשיכה ומסירה אינו חוזר אלא תוך כדי דבור וכן כתבוה גדולי המחברים וחכמי צרפת כתבוה אף בשאר קניות ושמועת פירקן והכניסן לתוך ביתו קשה לפרש לדעתם שהרי עסוקים באותו ענין הם וחכמי פרווינשאה כתבו שאף בקנין לא נאמר אלא בקנין מתנות ומכירות אבל דיינין שנתקבלו לדין או לפשרה בקנין אין חוזרין אלא בתוך כדי דבור ויש מי שחולק לומר שבכלם נאמר שהרי סתמא נאמרה ושמא תאמר נכתב ביום ונחתם בלילה שפסול ואמרו עליו לא שאנו אלא שאין עסוקין באותו ענין אבל עסוקים באותו ענין כשר ומכיון שיכול לחזור הרי נמצא שלא נגמר הענין עד הלילה והיאך הוא כשר אין הענין שם אלא מדין קדימה שלא לטרוף שלא כדין שאין לדבר קול עד שעת חתימה ולא היה ללקוחות להזהר וכל שעסוקין בענין ובאים מן היום עד הלילה קול יוצא לענין ויש להם ללקוחות להזהר או שמא עסוקים באותו ענין האמור שם פירושו בעדים שהיו עסוקים בענין החתימה מבעוד יום ולא הספיקו לחתמו עד הלילה וענין עסק החתימה הוא שמוציא את הקול:",
                "<b>אותם</b> רבנים שהזכרנו למעלה נמשכו לשטתם וכתבו שיש ללמוד מכאן שעידי צואה אין צריך לומר בהם אתם עדי שאלו אמר להם אתם עדי היאך היו עושין דין הרי אין עד נעשה דיין אלא ודאי שלא אמר להם אתם עדי ואעפ\"כ עדותן עדות ובאמת הדין כך הוא אלא שלדעתנו אין ראיה מכאן שלפי שיטתנו אפילו אמר להם אתם עדי רשאין לעשות דין ויש לפקפק בה שמא אף לשטתנו שבענין עד נעשה דיין מ\"מ באמר להם אתם עדי הרי הוא כמי שאמר להם איני רוצה בכם אלא לעדות ומ\"מ לחכמי הדורות ראיתי שאין מקום לומר אין עד נעשה דיין אלא עד הצריך להעיד בפיו ומפני שאין זה עדות הבא להזמה שהרי לא יקבלו על עצמם אבל מה שאין עדות בפיו מה לנו אם נתכוון להעיד שלא יהא דיין עליו:",
                "<b>כל</b> זה שכתבנו דוקא בשלשה שנכנסו אבל אם אינם אלא שנים כותבין ואין עושין דין ואף לדעת האומר שנים שדנו דיניהם דין לא נאמר אלא בשבאו מתחלה לשם עשיית דין וכל שכן שהלכה בכל מקום שנים שדנו אין דיניהם דין:",
                "<b>שתי</b> כתי עדים שיצאו בצואת שכיב מרע זאת אומרת כך שמעתי וזאת אומרת לא שמעתי כתבו הגאונים שהולכין אחר זו שאמרה שמעתי אע\"פ שעמדה שם האחרת מתחלה ועד סוף ואם אמרה אני שמעתי כך והוא הפך מה ששמעה הראשונה אין נזקקין לה:"
            ],
            [
                "<b>זה</b> שנאמר בכאן שכל שנחלקו רבה ורב יוסף הלכה כרבה חוץ משדה קנין ומחצה אין סומכין על הכללות שהרי בבבא קמא פרק הכונס פסקנו בענין שומר אבדה כרב יוסף שהוא נעשה עליה שומר שכר ומ\"מ יש מפרשים שלא נאמר כלל זה אלא בדברים שנחלקו בהם במסכתא זו ואף בזה יש לחוש שהרי בפרק חזקת הבתים אמרו הלכתא כרב יוסף בזוזי ושמא הואיל ובמקצתה הלכה כרבה וכמו שאמרו והלכתא כרבה בארעא יצא שכרה של זו בהפסדה של זו ולא נכנסה בתוך הכלל וכבר כתבנו מענין זה בקמא פרק הכונס ושמועות אלו ר\"ל שדה קנין ומחצה כלן במסכתא זו הראשונה בפרק ראשון בשמועת תרווייהו אחד ניגרא וכו' והשניה היא זו שלפנינו בקנין מאימתי חוזר והשלישית בפרק מי שמת בשמועת נכסי ליך ולבריך וכו' כמו שיתבאר אלא שאני תמה שהרי בשמועת מחצה לא חלק עליו רבה אלא אביי ושמא מתוך שאביי היה גדל עם רבה והיה ידוע בשניהם שהיו חולקין זה עם זה ר\"ל רב יוסף ורבה ייחסו הענין לרבה:",
                "<b>כבר</b> ביארנו שאין הבעל נוטל בירושת אשתו בראוי כבמוחזק ר\"ל שאם מתה אשתו קודם מיתת מורישה ואח\"כ מת המוריש אין הבעל יורש בנכסיו כלום ומ\"מ הבן יורש את אמו כיורש גמור ואע\"פ שמתה האם זכה הוא בנכסי מורישה במקומה ואע\"פ שנשתנה הבן מדין הבעל בדין זה שוה הוא לו בדין אחר והוא שכמו שאין הבעל יורש את אשתו בקבר ר\"ל שאם מת הבעל קודם לאשתו ואח\"כ מתה היא אינו יורשה והוא בקבר כדי להנחיל לבניו שיש לו מאשה אחרת אף הבן שמת קודם אמו ואח\"כ מתה היא אינו יורשה והוא בקבר כדי להנחיל אחים מן האב:",
                "<b>היתה</b> מעוברת ומתה ויצא הבן חי אע\"פ שמת ביומו מנחיל שכך אמרו בגמ' נדה פרק דופן תינוק בן יומו נוחל בנכסי האם להנחיל אחים מן האב אבל אם יצא מת אינו מנחיל שהעובר אינו מנחיל שכך ידוע שכל שמתה המעוברת העובר מת תחלה והרי אין הבן יורש את אמו בקבר להנחיל לאחים מן האב ואפילו ראינו שמפרכס אחר מיתת האם אין זה אלא כזנב הלטאה שמפרכסת ושמא תאמר אם העובר מת תחלה היכן הוא בן פקועה פירשו בה שכל שבידי אדם אפשר שהיא מתה תחלה אבל כל שעל ידי חולי העובר מת תחלה ויש מתרצים שהבהמה מתוך שאין לה פרזדור אפשר שהולד חי אח\"כ אבל באשה שיש לה פרזדור העובר מת תחלה ומה שאמרו האשה שישבה על המשבר ומתה מביאין סכין דרך רשות הרבים וקורעין אותה אפילו בשבת כדי להציל את העובר אפשר בשיצא ראשו חוץ לפרזדור:",
                "<b>האם</b> כבר ביארנו שאינה יורשת את בנה ואע\"פ שאנו דורשין מלה מטות להקיש בו נחלת אם לנחלת אב שאף בנחלת אם הבן קודם והיה לנו להקישם גם כן לירש האם את בנה כמו שהאב יורש את בנו מ\"מ כבר נאמר וכל בת יורשת נחלה ממטות יורשת היא משני מטות ר\"ל מאב ומאם אבל אינה מורשת שני מטות אלא אחד ומנו אב:"
            ],
            [
                "<b>המשנה</b> השניה והכונה לבאר בה ענין החלק השני והוא שאמר סדר נחלות כך היא איש כי ימות ובן אין לו והעברתם את נחלתו לבתו בן קודם לבת כל יוצאי ירכו של בן קודמין לבת בת קודמת לאחים כל יוצאי ירכה של בת קודמין לאחים אחים קודמין לאחי האב כל יוצאי ירכו של אחים קודמין לאחי האב זה הכלל כל הקודם בנחלה כל יוצאי ירכו קודמין והאב קודם לכל יוצאי ירכו אמר הר\"ם יש לך לזכור בסדר הנחלות שלשה עקרים האחד כי כשימות אדם בניו קודמין לנחלתו ואם אין לו בנים תשוב הירושה לאב והעקר השני כי כל הזוכה בירושה [ראה בפיה\"מ הנדפס בגמ'] הוא אותו שנפטר והעיקר השלישי כי הזכרים קודמין לנקבות כשקורבתם אצל המת שוה ואלה השלשה עיקרים הם יסוד הענין לידע מי יירש ומי לא יירש והנני עושה לך משל יתבאר לך ממנו היאך ראוי על אלה העיקרים לירש האחים והאחיות ואחי האב ואחות האב ואבות האבות בענין שכשימות אדם על דרך משל יורש אותו אב אב זקנו ושים בלבך כי עמרם נפטר והיה ראוי לירש אותו משה ואהרן ואינם מצויים חיים ובקש מהם הזכרים והם לא נמצאים ובקש מהם הנקבות לא נמצא תשוב הירושה למרים להעדר הזכרים וזרעם מצאנו מרים שכבר מתה ובקש אם הניחה זרע זכר או בן זכר ואם לא נמצא נחזור אחר כן לבקש אם יש לה בת או זרע בת ואם לא נמצא נחשוב שקהת הוא הנפטר לא עמרם ונחקור על יורשיו ר\"ל יורשי קהת על הדרך שעשינו בזרע עמרם ואם מצאנו יצהר וחברון ועוזיאל אחי עמרם נוריש אותם נכסי עמרם לפי שהם יורשי קהת ועל זה הצד ירושת האחים ואם נעדרו נחקור על זרעם הזכרים לפני הנקבות ואם נעדר זרעם נבקש בת קהת שהיא אחות עמרם ואם נמצאת תירש ואם נעדרה יבוקש זרעה הזכרים לפני הנקבות ואם לא נמצא לה זרע ויהיה זרע קהת נעדר חזרה הירושה לאביו והוא לוי אם נמצא לוי ואם נעדר נשים כאילו לוי הוא הנפטר נבקש זרעו והוא גרשון ומררי אם נמצאו יירשו לפי שהם בני לוי שראוי לירש והוא שזכה בנחלות קהת ועל דרך זה יירשו אחי האב ואם נעדרו גרשון ומררי וזרעם הנקבות חזרה הירושה ליוכבד ואם נעדרה נבקש זרעה הזכרים לפני הנקבות ואם לא נמצא לה זרע חזרה הירושה ליעקב ונחזור על יורשיו שהם הבנים לא נמצא אותם ואת תולדותם תחזור הירושה ליצחק ונחשוב כאלו יצחק הוא המת וחזור על יורשיו והוא עשו נכרת הוא וזרעו זכריהם ונקבותיהם חזרה הירושה לאברהם והזכרים קודמין לנקבות בכל זה ועל זה הדרך הולכת תמיד וזהו שאמרו נחלה ממשמשת והולכת עד ראובן הנה נתבאר לך היאך יירש אברהם לעמרם ונתבאר לך שאין ירושה לאחים בחיי האב ולא לאחי אבי האב בחיי אבי אבי האב ולא לאחי אבי אבי האב בהמצא זקנו של אב האב ועל דרך זה תעלה תמיד ושמור העקרים האלה ולא יסורו ממך:",
                "<b>אמר</b> המאירי סדר נחלות כך הוא איש כי ימות אם יש לו בן הוא יורשו ואם אין לו בן הבת יורשתו וכן הדין בכל המורישים הזכרים לעולם קודמין לנקבות וכן כל יוצאי ירכו של בן קודמין לבת ר\"ל שאם לא נמצא לו עכשו בן מחזרין אחר יוצאי ירכו אם נמצא לו שום זרע אפילו בת אפילו בת הבת עד כמה דורות היא יורשת ומפקעת הירושה מבתו של מוריש ואם לא היה לו בן ולא מזרעו הבת יורשת ואם אין בת מחזרין אחר זרעה על הדרך שכתבנו ואם אין לו בת ולא שום זרע ממנה אם יש שם אב אב יורשו ואע\"פ שלא הוזכר כאן הרי הוא מזכירו בסוף המשנה ואם אין האב קיים מחזרין אחר זרעו והוא אחי המת שהוזכרו בכאן לא היו שם אחים מחזרים אחר זרעם ואם אין שם זרע אבי האב יורש ואם אין שם אבי האב מחזרין אחר זרעו והם אחי האב ואם אין שם אחי האב מחזרין אחר זרעם ואם אין שם זרע אחיות של אב יורשות ואם אין אחיות מחזרין אחר זרען לא נמצאו שם אחי האב ולא אחיות ולא זרע מהם נחלה חוזרת לאביו של אבי האב או לזרעו והם אחי אבי האב וכן לעולם נחלה ממשמשת והולכת עד כמה דורות אפילו עד ראובן זה הכלל כל הקודם בנחלה אם אינו קיים יוצאי ירכו קודמין והאב קודם לכל יוצאי ירכו כמו שביארנו הא למדת שמי שמת והניח בת ובת הבן או אפילו בת בתו של בן עד כמה דורות אין הבת יורשת במקום בת זו כלום וכן מי שהיו לו שני בנים ומתו והניח אחד מהם עשרה בנים ואחד מהם בת קטנה ומת המוריש הרי בת זו הקטנה יורשת חצי הממון ועשרה בני האחר אינן יורשין אלא החצי האחר ועל דרך זה אתה אומר בכל היורשים וזה שאמרו במשנה זו כל הקודם בנחלה יוצאי ירכו קודמין פירושו קודם בנחלה מחמת קורבא אבל בעל אע\"פ שקודם לכל שאר קרובים בנחלה אין יוצאי ירכו קודמין שהרי כל שמת הוא בחיי אשתו אין בניו יורשים כלום כמו שביארנו:",
                "<b>זהו ביאור המשנה וכלה הלכה פסוקה היא ומה שנתחדש עליה בגמרא ממה שלא בארנוהו כך הוא:</b>"
            ],
            [
                "<b>דייני</b> ישראל הגדולים והנכבדים יש להם רשות לשנות בסדרי נחלה לפי מה שרואין לצרך שעה כמו שדרשו ויאמרו ירשת פלטה לבנימין שהתנו עם שבט בנימין שלא תירש בת הבן עם האחים וטעם תקנתם מפני ששבט בנימין נתמעט ולא נשארו אלא שש מאות ונמצאו הרבה נחלות להרבה בנות ותקנו להם שלא לגרע נחלתם שלא יהו יורשות עם אחי אביהן אלא האחים יהו יורשים אף חלק אחיהם המת וישיאו את הבנות כראוי להם ומ\"מ אם היתה בת יחידה שלא במקום בן אחי האב היו משיאין אותה בשבטם הרי מ\"מ שתקנו הפקעת נחלה לצרך שעה שהפקר בית דין הפקר ומ\"מ בדבר שהוא מעשה צדוקים אין עושין כן שלא יהו מוצאין להם סעד מתוך מעשים שלנו מעתה כל האומר תירש הבת עם בת הבן אע\"פ שאינו אומר כן בתורת דין שאין לבא עליו מתורת טועה בדבר משנה אלא שאומר בתורת תקנה ולצורך שעה ואפילו נשיא שבישראל שכחו יפה והפקרו הפקר יותר משל בית דין אחר אין שומעין לו ודין זה היה ידוע לצדוקים:"
            ],
            [
                "<b>מה</b> שנתגלגל כאן בר' יוחנן שהיה מביא עצם המת אע\"פ שידוע שהיו אוכלים חוליהם בטהרה כבר ביארנו במסכת ברכות שפחות מכשעורה היה שאינו מטמא במגע ובמשא ויש מפרשים אותו על השן שאינה מטמאה אלא כשהיא מחוברת עם המת וזו כבר נתלשה:",
                "<b>לעולם</b> יהא לבו של אדם בטוח שהתפלה כשהיא נעשית כתקנה מבטלת את הגזרה ומי שיש לו צער או חולה בתוך ביתו או אחד ממיני הצרות ילך אצל חכם וילמוד הימנו דרכי התפלות ויבקש רחמים שנאמר חמת מלך וכו' ואיש חכם יכפרנה:"
            ],
            [
                "<b>המשנה</b> השלישית והיא נגררת אחר משנה שלפניה שאמרה שבת הבן יורשת עם האחים ויתחיל בה אגב גררא בענין החלק השלישי והוא שאמר בנות צלפחד נטלו שלשה חלקים בנחלה חלק אביהן שהיה מיוצאי מצרים וחלקו עם אחיו בנכסי חפר ושהיה בכור ונוטל פי שנים אמר הר\"ם כל היוצאים ממצרים היה להם חלק בארץ ואם יצא אב ובנו לכל אחד מהם היה חלק אחד בשוה והיו צלפחד וחפר מיוצאי מצרים והיה לצלפחד חלקו והיה לו בירושת חפר שני חלקים לפי שהוא בכור וארץ ישראל מוחזקת היתה ולפיכך יורש בה חלק בכורה:",
                "<b>אמר</b> המאירי בנות צלפחד נטלו שלשה חלקים בנחלה וכו' צריך אתה לידע שענין חלוקת הארץ נתבלבלו בה המפרשים ואף גדולי המפרשים כתבו בה דברים שלא נראו לנו ומה שיראה לי לפי מה שבררנו מדברי המפרשים ולפי מה שהעלינו בגמ' הוא שארץ ישראל לשבטים נתחלקה ר\"ל שעשו ממנה שנים עשר חלקים שוות זו כזו אחר ששמו עלוי קרקע של זה על זה והרבו את הזבורית עד שיהו דמיו כנגד העדית ולא עלו בכספים אלא הריחוק והקירוב שבחלקים לירושלם אבל עלויו של קרקע או שפלותו לא השווהו אלא בקרקע ויש אומרים שאף הריחוק והקירוב השוו בקרקע וכן הדברים נראין מפני שכבר נחלקו בזה ר' אליעזר ור' יהושע והלכה כר' יהושע ואחר שנשתוו החלקים ונכתב על קירובן וריחוקן שהשבט שיגיע לחלקו חלק זה הקרוב לירושלם יעלה כך וכך בדמים לזה שיגיע לחלקו חלק זה הרחוק לדעת האומר שהקירוב והריחוק נתעלה בדמים עד שלא היתה עוד שום אונאה לאחד מהם בחלקו ולא נשאר להם אלא שאף בחלקים השוים אדם בוחר לפעמים זו מזו כדי להשקיט תלנה זו היה הגורל בא ועשו כ\"ד פתקין בי\"ב מהם כתבו שמות השבטים ובי\"ב מהם כתבו שמות החלקים ונתנום בקלפי של שבטים בקלפי אחד וי\"ב חלקים בקלפי אחר והיה אלעזר בא מלובש באורים ותומים ויהושע וכל ישראל עומדים לפניו ואירע להם נס שנזדמן הגורל לכל אחד מהשבטים בחלק שהיה בוחר בו לפי מלאכתו ולפי אומנותו ולפי הרגל סחורתו על דרך מה שאמרו חבלים נפלו לי בנעימים אף נחלת שפרה עלי כלומר שהגורל נזדמן לי חלק נעים ואף נחלת שפר עלי שאלו היה בבחירתי אף אני הייתי בוחרו שכמה פעמים מזדמן בגורל שאע\"פ שהתלנה שוככת בו מ\"מ אין מזדמן לאחד מה שהוא בוחר בו אבל בזו נזדמן לכלם מה שהיו רוצים בו והוא שהיה אומר ברוח הקדש אם זבולון עולה יהא תחום עכו בא לחלקו לפי שהיו רואים שהיה אותו חלק ראוי לו לפי הרגל סחורתו כמו שנאמר עליו לחוף ימים ישכון וכו' היה נותן ידו בקלפי של שבטים וזבולון יוצא לו היה נותן ידו בקלפי של חלקים ותחום עכו יוצא לו וכן בכלם והוא שנאמר בין רב למעט כלומר בין שתהא סיעת השבט מועטת בין שתהא מרובה לא תחלק הארץ אלא לשבטים וזהו שהיו צווחים בני יוסף על שלא היה חלקם מכילם ואלו נחלקה לחשבון גלגלת עד שיהו מרבין לשבט מרובה וממעטין לשבט מועט לא היה מקום לצעקתם וזה שהקשה רב פפא בגמ' אלא למאן דאמר לבאי הארץ אמאי קא צווחי בני יוסף הוא היה אומרה על דעת האומר לקרקפתא דגברא אתפלוג ואינו כן אלא לשבטים והיה להם לצעוק בין לדעת האומר לבאי הארץ בין לדעת האומר ליוצאי מצרים:",
                "<b>ונשוב</b> לדברינו והוא שאחר שנשתוו החלקים ונחלקה לשבטים הוצרכו השבטים לחלקה למשפחות ולבתי אבות ועל חלוקה זו נחלקו בגמ' מהם מי שאמר שהמשפחות היו נישומות לחשבון גלגלות שהיו שם בשעת חלוקה ר\"ל שהיו בני עשרים באותה שעה והוא שאמר לבאי הארץ נתחלקה הארץ ומסתייע בה מן המקרא שכשנפקדו בפרשת פנחס בתחלת ביאת הארץ אמר לאלה תחלק וכו' וזה שנאמר לשמות מטות אבותיו פירושו לענין חזרה כיצד הרי שהיו כאן שני אחים שהיו בני עשרים כשיצאו ממצרים ואותם שני אחים נקראו יוצאי מצרים הולידו בנים במדבר זה תשעה וזה אחד וכלם בני עשרים בשעה שנכנסו לארץ והם הנקראים באי הארץ וכבר מתו שני האחים במדבר כשבאו לארץ נטלו תשעה אלו תשעה חלקים וזה האחד חלק אחד שהרי לבאי הארץ נתחלקה ומ\"מ אחר שחלקו רואין כאלו עשרה חלקים חזרו לאבי אבותיהם ואותם שני האחים ירשום ממנו ונמצאו אלו העשרה חולקים בחלקים אלו כאילו היו משני האחים שיצאו ממצרים ונמצאו התשעה יורשים חמשה חלקים והאחד חמשה והרויחו כלם לחשבון באי הארץ שאילו לא היו מונים אלא ליוצאי מצרים לא היו התשעה נוטלים אלא חלק אחד והאחר חלק אחד ואע\"פ שמ\"מ היה אותו חלק יותר גדול באמת גדול היה יותר מכל אחד מחלקים אלו אבל לא היה גדול ככלם שלא הכל זוכים לסיעת בנים מרובים בשוה ונמצא שאותם שזכו בכך זוכים לחלקים יותר והדעת השני הוא שליוצאי מצרים נתחלקה הארץ ר\"ל שבאי הארץ חלקוה לחשבון יוצאי מצרים שכבר מתו ולא היו התשעה נוטלים אלא חלק אחד כחלקו של אחד הבא מן האח השני וכפשוטו של מקרא האמור לשמות מטות אבותיו ינחלו וכן לרב תרבו נחלתו כלומר לרב שהיה כבר ביציאתו ממצרים אע\"פ שנתמעט עכשיו תרבו נחלתו ולמעט שהיה כבר אע\"פ שנתרבה תמעיטו נחלתו ומה שאמר לאלה ר\"ל כאלה מה אלה שלא נמנו אלא מבני עשרים כך לא תמנו ליוצאי מצרים אא\"כ היו בני עשרים באותה שעה ומי שלא היה בן עשרים ביציאתו ממצרים אינו נוטל בשביל עצמו אא\"כ באה לו מאיזה מוריש שהיה בן עשרים כשיצא ממצרים ובין כך ובין כך היו החלקים משתוים למר כדאית ליה ולמר כדאית ליה ואף אלו על ידי גורל והוא שאמרו יצאו יהושע וכלב שלא נטלו בגורל אלמא כל האחרים נטלו בגורל ולפי הנראה מן הגמרא הלכה ליוצאי מצרים שהרי הוקשה האחר מכמה דברים ועלתה אחת מהם בקושיא ואף אותם שתירץ כל שהוא נרדף בקושיות הרבה אע\"פ שדוחק ומתרץ אין הדברים נראין כשיטתו ואף צעקת בנות צלפחד הולכת על שטת דעת זה ר\"ל שליוצאי מצרים נתחלקה הארץ והיו בנות צלפחד צווחות ליטול חלק אביהם שהיה מיוצאי מצרים ואלו לבאי הארץ מה להן לצעוק והלא לא היה אביהן קיים בכניסת הארץ כדי לתבוע חלקו ואע\"פ שאפשר לפרשה לענין חזרה שהיה חפר מבני גלעד שהיו ששה איעזר וחלק ואשריאל ושכם ושמידע וחפר ובניהם של אלו נכנסו לארץ לחשבון גלגלותם היה להם להחזיר הנחלה לגלעד אבי אבותיהם ונמצא חפר זוכה בירושת שתות ובנות צלפחד זוכות עם אחי צלפחד בחלקם משתות זה ועל חלק זה היו צווחות וכמו שאמר תנה לנו אחוזה בתוך אחי אבינו מ\"מ אי אפשר לפרשה אלא על דעת יוצאי מצרים שהרי נאמר בה בפירוש חלק אביהן שהיה מיוצאי מצרים:",
                "<b>ומעתה</b> באו ופירשו במשנה זו שבנות צלפחד נטלו שלשה חלקים בנחלת ארץ ישראל חלק אביהם ר\"ל צלפחד שהיה מיוצאי מצרים ר\"ל שהיה בן עשרים בשעה שיצאו ממצרים וזכה בחלקו ואע\"פ שלא נכנס לארץ שהרי ליוצאי מצרים נתחלקה הארץ ומעתה ראוי היה לבנות צלפחד ליטול חלק אביהן וחלקו עם אחיו בנכסי חפר שהיה חפר גם כן מיוצאי מצרים ונטלו בניו שהם אחי צלפחד חלקו ובנות צלפחד נטלו עמהם מה שהיה ראוי צלפחד ליטול עם אחיו ושהיה צלפחד בכורו של חפר ואע\"פ שכתוב בדברי הימים והשני צלפחד פירושו שני לגלעד אבי חפר כלומר שהיה חפר בנו וצלפחד בן בנו וזהו שלא הזכיר אלא צלפחד ומאחר שהיה צלפחד בכור ואלו היה קיים היה נוטל חלק בכורה אף בנותיו במקומו ליטלה ואע\"פ שכבר מת חפר קודם שהוחזק בחלקו ואף אם היה צלפחד קיים היה לנו לומר שאין הבכור נוטל בראוי כבמוחזק פירשו בגמ' שארץ ישראל מוחזקת היא שכל מה שזכה בה מצד רוח הקדש ויעודיו של נביא הרי הוא כמי שהוחזקו בו ולא סוף דבר שמת חפר בחיי צלפחד שהיה צלפחד כמוחזק בשעת מיתתו וראוי לו שיוריש לבניו אלא אפילו מת צלפחד בחיי חפר יורשות בנותיו כל מה שהיה אביהן ראוי לירש אילו היה חי שהבן נוטל בראוי כבמוחזק וכשם שיורשות חלק פשיטותו כך יורשות חלק בכורתו וזהו שאמרו בתוספתא של בכורות פרק ששי כיצד אין הבכור נוטל בראוי כבמוחזק מת אביו של בכור בחיי אביו שהוא זקנו של בכור נוטל זה הבכור פי שנים בנכסי אביו ואינו נוטל פי שנים בנכסי זקנו ואם היה אביו בכור נוטל פי שנים אף בנכסי זקנו על הדרך שהיה אביו נוטלה אלא שחולקה עם אחיו שכלם יורשים חלק הבכורה והוא נוטל בכורה מאותה בכורה כבשאר הנכסים כיצד יעקב שמת בחיי יצחק ראובן בכורו של יעקב נוטל פי שנים בנכסי אביו יעקב ולא בנכסי יצחק זקנו שהרי אפילו היה יעקב קיים לא היה נוטל בכורה שהרי פשוט היה והילכך ראובן שבא לירש בנכסי יצחק מכח יעקב ובא ליטול בכורה מצד עצמו אינו נוטלה בנכסי יצחק שהרי ראוי הוא ולא מוחזק שהרי אף יעקב לא היה נוטלה ואין רואין יעקב בקבר כאלו הוא קיים עכשו ותהא ירושת יצחק בידו ויטול בה ראובן בכורה אבל אם היה יעקב בכור כשיבא לחלוק הוא ואחיו עם אחי אביהם נוטל ראובן עם אחיו חלק בכורת אביו והוא נוטל בה בכורה שהרי אלו היה אביו קיים בשעה מיתת הזקן היה נוטלה וכל שיעקב אלו היה קיים היה נוטל הרי בניו קמים תחתיו ובכור זה נוטל בה חלק בכורה ומעתה בנות צלפחד נטלו כל חלק בכורת אביהם בנכסי חפר ואפילו מת צלפחד בחיי חפר ובתלמוד המערב אמרו נאמר משפט לענין כפילא ונאמר משפט לענין פשיטה מה לענין פשיטה אתה רואה את הבן כאלו אביו קיים ליטול פשיטתו אף לענין כפילה אתה רואה את הבן כאלו אביו קיים ליטול בכורת אביו ואלו היו בנות צלפחד זכרים ואחד מהם היה בכור לא היה נוטל כל בכורת צלפחד בנכסי חפר אלא שכל האחים נוטלים אותה והוא נוטל בה בכורה ויש חולקים לומר ליטול את כלה ואינו כלום וממה שכתבנו שאין הבכור נוטל בראוי אתה למד שאחד מן האחים הפשוטים שמת קודם שחלקו אין הבכור נוטל בה בכורה שהרי ירושת אח היא ואע\"פ שאלו היה אביו קיים היה הוא יורש הרי מ\"מ ראוי הוא והתבאר בגמ' שבנות צלפחד נטלו עוד חלק רביעי שמת להם אחד מאחי אביהם וחלקו עם שאר אחי אביהם באותו חלק ומ\"מ לא הזכיר במשנה זו אלא אותם שירשו מאביהם:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>"
            ],
            [],
            [],
            [],
            [],
            [],
            [
                "<b>כל</b> תלמיד שהוא לפני הרב אין חולקין לו כבוד מפני שיש בה צד חלישות הדעת לרב ומ\"מ אם הוא תלמיד חשוב עד שהרב בעצמו חולק לו כבוד חולקין לו כבוד אף בפניו:"
            ],
            [
                "<b>כל</b> שיש כאן חכם מופלג בחכמה וזקן מופלג בזקנה הולכין בישיבה ובמלי דשמיא אחר חכמה ובשאר מסבות הולכין אחר זקנה ואם החכם מופלג בחכמה והזקן אינו מופלג בזקנה אף במסבה מכבדין את החכם יותר ואם הזקן מופלג בזקנה והחכם אינו מופלג בחכמה אף בישיבה מכבדין את הזקן יותר וכל שאין אחד מהם מופלג לא זה בחכמה ולא זה בזקנה הולכין אחר הזקנה שאין לנו לבייש את הזקן מפני חכם שאינו מופלג ואף החכם אינו בוש בכך שיודע הוא שבשביל זקנתו חולקין לו כבוד ואף הוא חושב בעצמו אשרי המחכה ויגיע:",
                "<b>בת</b> יורשת נחלה מדין תורה אינה נשאת אלא לאחד משבטה כדי שלא תסוב נחלה ממטה למטה ומ\"מ מצוה זו לא נתנה לדורות שנאמר זה הדבר דבר זה לא יהא נוהג אלא בדור זה וזו היא מן המצות שנצטוו לאבות ולא לבנים כגון זה וכגון בשר תאוה והרבה מהם נצטוו לבנים שלא נצטוו לאבות כגון תרומות ומעשרות ושמטין ויובלות שלא נהגו במדבר ומ\"מ בנות צלפחד הותרו למי שירצו שנאמר לטוב בעיניהם תהיין לנשים וזה שאמר אך למשפחת מטה אביהן דרך עצה אמר להן שלא להנשא אלא להגון להן והרי קיימו בעצמן כן שנאמר ותהיינה לבני דודיהן וכו':",
                "<b>כל</b> השוחט אחד מן הקרבנות חוץ לעזרה אע\"פ שלא הקריבו במזיד חייב כרת שנאמר איש אשר ישחט וכו' דם יחשב וכו' ונכרת ובשוגג מביא חטאת קבועה כמו שיתבאר במקומו:"
            ],
            [
                "<b>כל</b> שנדר או נשבע שבועת בטוי וראה עצמו מצטער בקיום אותו הנדר או אותה השבועה ונתחרט או שנולד דבר הגורם לשנוי רצונו וכיוצא באלו הרי זה הולך אצל חכם ומקום שאין חכם הולך אצל שלשה הדיוטות ומודיע להם חרטתו ושכעס איזו סבה הביאתו לכך ושאלו הרגיש בצערו לא היה נודר כך או נשבע והם אומרים לו מ\"מ תהית כלומר אם הוא מתחרט והוא אומר הן והם אומרים שרוי לך מותר לך מחול לך ואין אומרים מופר לך ולא נעקרה שבועתך שאין הפרה מעיקר הנדר או השבועה אלא לבעל ולאב אבל חכם או הדיוטות מתירין כמו שיתבאר במקומו:",
                "<b>הקדש</b> טעות אינו הקדש כיצד אמר שור שחור שיצא מביתי ראשון הקדש ויצא לבן והוא סבור שלבן הקדיש ונמצא ששחור הקדיש אינו הקדש כלל ואינו צריך שאלה אבל הקדש שאינו טעות אם נשאל עליו לחכם עד שמצא בו פתח שעושהו כעין טעות הרי זה יכול לישאל עליו והרי הוא חלין וכן בכל דבר הקדוש במוצא שפתיו של זה הנשאל כגון תרומות ומעשרות וכיוצא בהן כל זמן שהן בידו ר\"ל שלא ניתנו לכהן או לגזבר כמו שהתבאר בנדרים פרק ירק ומעתה שחט קדשים בחוץ שמתחייב כרת ילך אצל חכם ואם מצא לו פתח עוקר את ההקדש מעיקרו ועשאו כהקדש טעות:",
                "<b>אע\"פ</b> שהשוחט בחוץ חייב כמו שביארנו המולק בחוץ פטור כמו שיתבאר במקומו:"
            ],
            [
                "<b>כבר</b> ביארנו בסדר מועד שהמועדות כלן תלויין בקדוש בית דין ובראיית הלבנה ומ\"מ שבת בראשית אין בית דין מקדשין אותו כלל מקדש ועומד הוא מעולם לא היו ימים טובים לישראל לשמוח בהם שמחה יתרה כחמשה עשר באב ויום הכפורים שבהם היו בנות ישראל יוצאות וחולות בכרמים וכבר ביארנו הסבות כלן במקומה במסכת תענית פרק פרקים:"
            ],
            [],
            [],
            [
                "<b>המשנה</b> הרביעית והיא מענין החלק השלישי ואמר על זה אחד הבן ואחד הבת לנחלה אלא שהבן נוטל פי שנים בנכסי האב ואין נוטל פי שנים בנכסי האם והבנות נזונות מנכסי האב ואינן נזונות מנכסי האם אמר הר\"ם ר\"ל שהם שוים בירושת האב כלומר שדין ירושת הזכרים והנקבות בנכסי האם כענין ירושתם בנכסי האב והתורה הקדימה הזכרים על הנקבות ואין בין ירושת הבנים לאב או לאם הפרש אלא שהבכור נוטל פי שנים בנכסי האב:",
                "<b>אמר</b> המאירי אחד הבן ואחד הבת לנחלה אלא שהבן נוטל פי שנים בנכסי האב ולא בנכסי האם והבנות נזונות מנכסי האב ולא מנכסי האם פירשו בגמ' אחד הבן ואחד הבת שוים בנכסי האב ובנכסי האם פירוש שדין הבן בנכסי האם כדינו בנכסי האב כלומר שהוא יורש במקום בת ואין הפרש בבנים בין נכסי האב לנכסי האם אלא שבנכסי האב נוטל בכורה ולא בנכסי האם וכן הבת דינה בנכסי האם כדינה בנכסי האב שלא לירש במקום בן ואין בה הפרש בין נכסי האב לנכסי האם אלא שבנכסי האב היא ניזונת אחר מיתת האב במקום בנים מכח תנאי בית דין כמו שמפורש בכתובות בנן נוקבן דיהון ליכי מנאי וכו' ובנכסי האם אין ניזונות אחר מיתת האם:",
                "<b>זהו ביאור המשנה וכן הלכה ומה שנכנס תחתיה בגמרא כך הוא:</b>",
                "<b>הרוצה</b> לעקור ירושה מיורשיו ולהוריש מי שאינו ראוי לירשו לא עשה כלום ומ\"מ אם אמר על מי שראוי לירשו כגון בן בין הבנים ובת בין הבנות פלני בני במקום שאר בנים או פלנית בתי במקום שאר בנות יירשוני דבריו קיימים ונפקעה רשות האחרים מאליה ודין זה יש בו דברים ארוכים ולמטה יתבאר ענינם בע\"ה:"
            ],
            [
                "<b>זה</b> שנאמר בתורה על הבכור שהוא נוטל פי שנים אין פירושו פי שנים בכל הנכסים אלא חלק אחד יתר כיצד היו שני אחים עושין שלשה חלקים ונוטל הוא שנים ונמצא זה נוטל פי שנים בכל הנכסים אבל אם יתר משנים אם היו שלשה עושין ארבעה חלקים ונוטל הוא שנים וכן היו עשרה עושין אחד עשר חלקים ונוטל שנים כלל הדברים יהיו האחים כמה שיהיו הוא נחשב כשני אחים ונמצא פי שנים האמור בתורה שביאורו פי שנים באח אחד:",
                "<b>הצדיקים</b> אסור להם לילך בדרך שיהא בו שום צד של רמאות אע\"פ שאין בו גזל או גנבה או רמאות גמורה ומ\"מ אם יש להם עסקים עם בני אדם הרמאים ומתיראין מהם שאם יהו הולכין עמם בתמימות תהא יד רמאותם גוברת עליהם אף הם יכולים להראות עצמם כמתירים את הרצועה מעט עד כדי שיעור שבו יהו נשמרים מהם והוא שאמר יעקב אבינו עם לבן אחיו אני ברמאות יראה גם כן שכל תנאים שאדם עושה עם כיוצא באלו אפילו נשבעו עליהם דעתם שכל שהם מתירים את הקשר יהא הקשר מותר מצד החסיד גם כן ואין כאן עוד איסור והוא שאמרו לדעתי בדרש קרוב מצדיקי מי יריב אתי כשנותן הקב\"ה טובה לישראל נותן להם תשובה להשיב לאומות העולם כשהלך יואב להלחם עם ארם אמר לו לא אתה מבני יעקב שנאמר בו עם אבינו נכרתה ברית אני ואתה כיון ששמע יואב לא היה יודע מה לעשות בא אצל דוד והושיב על זה סנהדרין אמרו לו ולא הם עברו תחלה שנאמר מן ארם ינחני בלק ולא זו בלבד אלא בימי כושן רשעתים ולמה נקרא רשעתים שהרשיעו שתי רשעיות אחת בימי בלעם ואחת בימי כושן והדברים נראין:"
            ],
            [
                "<b>הבכור</b> נוטל פי שנים בזרוע לחיים וקיבה וכיצד הוא דבר זה אם באו ליד האב אין זה צריך לומר שהרי הם כשאר ממונו ואם שנתנו להם מה ענין בכורה בכאן הרי מתנה של אחים הם אלא אין מקום לענין זה אלא במכרי כהנה שהנותן מוחזק ליתן מתנותיו לכהן זה ולבני ביתו ואינו משנה ליתנם לכהן אחר ושנשחטה הבהמה בחיי האב ומאחר שנשחטה הרי הוא כמי שבאו המתנות ליד האב שמתנות שלא הורמו כמי שהורמו דמיין והרי הוא כפקדון אצל בעל הבהמה והאב נעשה כמוחזק בהם ואע\"פ שבסוף פרק האיש מקדש אמרו לאו כמי שהורמו דמיין דרך דחיה נאמר שלא להעמיד דעת האומר טובת הנאה אינה ממון במחלקת תנאים וכבר העמדנו שם משנת המקדש בתרומות ומעשרות בישראל שנפלו לו טבלים מבית אבי אמו כהן ולדעת מתנות שלא הורמו כמי שהורמו דמיין ועוד פירשו קצת מפרשים שאף לדעת האומר בתרומות ומעשרות לאו כמי שהורמו דמיין דוקא בתרומות ומעשרות שהמתנות מעורבות עם החולין ואין מקומן ניכר אבל מתנות שעומדות מיוחדות לעצמן ואין מעורבות עם החלין כל כך שלא יהא מקומן ניכר ודאי כמי שהורמו דמיין ואע\"פ שאם רצה זה היה נותנן לאחר מ\"מ שארית ישראל לא יעשו עולה ויש מפרשים אותה במזכה להם זכוי גמור ואין צרך בכך ובמסכת גיטין אמרו ישראל שאמר ללוי כור מעשר יש לך בידי רשאי לעשותו תרומה ומעשר על מה שבידו ואין חוששין שמא יחזור ונמצא אוכל טבלים למפרע:",
                "<b>קדשים</b> קלים שהיו ביד האב כגון שלמים הבכור נוטל בהם פי שנים ויראה כן בבכור אע\"פ שקדשתו מרחם הואיל והוא בכלל הנזקים ובדין שבועת הפקדון כמו שביארנו בראשון של קמא בד\"א מחיים אבל כל שנשחט ונזרק דמו יצא מכלל ממונו ואע\"פ שהבשר נאכל לבעלים משלחן גבוה הוא זוכה:",
                "<b>השבח</b> ששבחו נכסים אחר מיתת האב קודם חלוקה אם היתומים השביחוהו מחמת הוצאה או עמל ידיהם כגון שבנו בתים או נטעו כרמים אין הבכור נוטל פי שנים באותו שבח אבל אם שבחו הנכסים מאליהן אם הוא שבח שנשתנה בו הגוף כגון כרמל שנעשה שבולת או כפניות שנעשו תמרים שנשתנה הגוף מכל וכל אינו נוטל בה פי שנים אבל אם לא נשתנה הגוף כגון נטיעות שגדלו ונתעבו או הקרקע שהיה נמוך והמים מתקבצין בה ומפסידין את זריעתה ועכשו העלתה שירטון ר\"ל גבשושית של עפר עד שהיא ראויה לזריעה הואיל ולא נשתנה הגוף הרי זה נוטל בה פי שנים הניח להם אביהם פרה מוחכרת ביד אחר ר\"ל לחרוש בה זמן ידוע וליתן לו מחרישתה סך ידוע בפירות או מושכרת על דרך זה אלא שהשכירות במעות או שהיתה רועה באפר במקום רחוק ועדין לא באה לרשות היתומים וילדה אין הבכור נוטל בה פי שנים אע\"פ שנתעברה בחיי אביהם שאלו נתעברה אח\"כ לא הוצרך להשמיענו כן שהרי דבר המתחדש ליתומים הוא כפירות שיצאו מן הדקל אחר מיתת האב שזהו שבח הבא בשנוי הגוף אבל השביחה בגופה בשומן ובעובי הבכור נוטל בה פי שנים אחר שאין האחים נותנין לה מזונות אלא השוכר או החוכר או שרועה באפר ונזונית מאליה וגדולי המחברים כתבו שאף בילדה נוטל בה פי שנים והוא תמה שהרי לא נאמר כן אלא לדעת ר' שאין הלכה כמותו ומה בין זו לכרמל שנעשה שבולת ולדעתנו אין גורסין בפרה זו והשביחה שכל שהשביחה מחמת עצמה ובלא נתינתם מזונות נוטל אלא שאנו גורסין דילדה לבד ולהרבה מפרשים ראיתי שבאים בשבח זה מטעם ראוי מכל וכל ולא יראה כן שהשבח והראוי כמו שביארנו שני ענינים הם ואין השבח ראוי כי כך אחר שגוף הנכסים מוחזק אלא שהם דומים זה לזה:",
                "<b>כל</b> מה שדברנו בשמועה זו לא דברנו אלא בגוף הפרה ובולדה אבל בדמי השכירות והחכירות לא דברנו וראינו הרבה מפרשים מתבלבלים בענין זה כמו שרמזנו בפרק ראשון בשמועת גוד או איגוד ומה שיראה מתוך דברי המפרשים הוא לפסוק שאין שכירות משתלמת אלא בסוף הן שכירות בתים שדות וכרמים הן שכירות מטלטלין ואם אין לאותה שכירות זמן ידוע אינו משתלם עד שישלים מה ששכרו בעבורו הילכך בשכירות פרה כל שלא הגיע הזמן או השלמת מה שנשכר בעבורו אם אין שם זמן הרי זה ראוי ואם הגיע הזמן או נשלם הדבר שבשבילו נשכר הרי זה מוחזק ודוקא לענין בעל באשתו או לעני הנודר שמסדרין לו לפי השג ידו שאין מחייבין על השכירות לדונו עליו כעשיר אלא בדרך זה אבל לענין בכורה הואיל ומתנה קרייה רחמנא דכתוב לתת לו ראוי הוא ודינו כמלוה עד שיגיע ליד המוריש וכן הדין ביבם ודוקא במה שהושכר בחיי האב אבל מה שמשכירים הם עצמם הואיל וזכה בגוף זכה בשכירותו ואע\"פ שבשמועת גוד או איגוד כתבנו הפך הדברים דוקא בעבד ובהמה טמאה שאין הגוף ראוי ליחלק ומעתה לא זכה בגוף אבל פרה שראויה לישחט ולחלק לא הא בשכירות שהשכיר אביו אינו נוטל ואפילו הגיע זמן בחיי אביו הואיל ולא בא לידו שאין זה יתר ממלוה זו היא שטתנו והוא עקר מה שנראה לברור בה לפי דעתי:",
                "<b>ויש</b> אומרים שאף גוף הפרה המוחכרת או המושכרת אין נוטל בה פי שנים דלא עדיפא ממלוה ולא יראה כן ששכירות וחכירות כעין פקדון הוא ומ\"מ אף לדעת זה קרקע שהיה מושכר או מוחכר ביד אחרים בכור נוטל בה פי שנים שהקרקע בחזקת בעליה עומדת ואין חכירות או שכירות מוציאם מחזקתו וכמו שאמרו בענין קנין פירות לאו כקנין הגוף דמי בכור נוטל פי שנים בשדה החוזרת לאביו ביובל כל שכן קרקע המוחכר או מושכר אבל לענין השכירות אם הגיע זמן השכירות אינו טפל עוד לקרקע והרי הוא מלוה אבל אם לא הגיע זמנו יש לפקפק שמא הואיל ואין שכירות משתלמת אלא בסוף הרי הוא כמי שלא נתחייב השכירות לאב ונגרר הוא אחר קרקע ונוטל בו פי שנים אף לפי חשבון מה שדרו בה בחיי האב או שמא נאמר שמה שדרו בה בחיי האב כגון שהשכירו לשנה ומת בחצי שנה שכירות חצי שנה שעברה מיהא נקרא מלוה שלא ליגרר אחר הקרקע אע\"פ שלא הגיע זמן תביעתו ולא גרע מראוי ומה שהביא קצת חכמים להסתפק בדבר זה הוא ממה שאמרו במסכת כתובות בענין עשור נכסי כי הוינן בי רב כהנא הוה מגבינן מעמלא דבתי ושאלו בה חכמי התוספות אם הושכרו בחיי האב וכבר הושלמה השכירות קודם שמת הרי מלוה היא ומטלטלין הם ואין עשור נכסי נגבה אלא מן הקרקע ואם השכירוהו הם לאחר מיתת האב פשיטא והרי אין זה אלא כפירות קרקע ומשום ראוי ליכא שעשור נכסי נגבה אף מן הראוי הואיל ולא מנאוהו בבכורות עם אותם שכתבנו שאין נוטלין בראוי ותירצו בה שהשכיר האב ולא הושלם זמן השכירות כגון שמת בחצי שנה ואמר שאף משכירות חצי שנה שעברה מגבין לעשור נכסי שאין זה מלוה הואיל ואין שכירות משתלמת אלא בסוף והרי לדעת זה ששכירות זמן שעבר נגרר אחר הקרקע ושמא אף לענין בכור כן ובזה יפה כח שכירות שלא הגיע זמנו מאותו שהגיע זמנו אלא שאפשר לפרש שם על שכירות חצי שנה שאחר מיתה ושמא תאמר פשיטא שמא הייתי סבור הואיל והאב השכיר את הבתים והשוכר נכנס לו בעל חוב הרי שכירות כל השנה מלוה הואיל ואין ביד היורשים להוציאו בא והשמיענו שמשכירות שאחר מיתת האב מיהא מגבין ושמא דוקא לענין עשור נכסי אבל לענין בכור אינו נוטל אף בשכירות שאחר מיתה ואף לאחר חלוקה כל הזמן שאינו יכול להוציאו שאינו דר אלא מכח אביו אבל מה שישכירו הם אחר מיתת האב ודאי נוטל ואף קודם חלוקה ואף במה שיש בו דין חלוקה הואיל ויכול לומר גוד או איגוד ואף בעבד ובהמה טמאה יש דנין בה כן אחר שיכול לומר גוד או איגוד:",
                "<b>דברים</b> אלו שבשכירות אם ראוי אם מוחזק הרבה נתבלבלו המפרשים בענינה כמו שכתבנו וגדולי הפוסקים נראה מדבריהם בפרק אלמנה ניזונת ששכירות בתים הוא מוחזק וכן יש מי שכתב שיש לחלק בין שכירות בתים לשכירות עבד ובהמה טמאה ששני אלו הואיל ובני תמותה הם ראוי לקרות שכירות שלהם ראוי אבל הקרקע הואיל ומוחזק ועומד הוא שכירות היוצא ממנו מוחזק:",
                "<b>גדולי</b> המחברים כתבו שאם היתה לו ספינה בים ראוי הוא ואין הבכור נוטל בה פי שנים ואף גדולי המגיהים נראה שהודו להם בה ולא יראה לי כן ואדרבה יראה ההפך ממסכת ערכין פרק השג יד והוא שאמרו שם מת אביו והניח לו ספינתו בים ובאה לו ברבואות פי' בעושר גדול ובהרבה מיני סחורות אעפ\"כ אין דנין אותו בשבילם כעשיר שאינו מוחזק בה עדין ושאלו בגמ' הא ודאי עשיר הוא כלומר שהרי ברשותו קם ותירצה כשהיתה מוחכרת ומושכרת ביד אחרים ואין לו בגוף הסחורה כלום והקשה והא איכא שכרה ומ\"מ עשיר הוא מפני השכר ומתרץ אינה לשכירות אלא בסוף והרי אינו עדין ברשותו והקשה תיפוק לי משום ספינה גופה כלומר שהספינה מיהא שלו ותירץ הא מני ר' אליעזר היא דאמר אם היה אכר נותן לו צמדו חמר נותן לו חמורו והוא הדין שמניחין לספן את ספינתו ואין להקדש בה כלום הא מ\"מ לרבנן שאין מסדרין לו אלא כלי אומנותו הרי הוא עשיר מצד הספינה אלמא שהספינה בים כמוחזקת היא ושמא יש להם פירוש אחר בסוגיא זו ומ\"מ אין הדברים נראין:",
                "<b>זה</b> שכתבנו שאין שכירות אלא בסוף כבר כתבנו שלא סוף דבר בשכירות לזמן אלא אף בשאין לו זמן כענין ספינה שאין לה זמן ידוע מ\"מ צריך לברר שגדולי הפוסקים פסקו ישנה לשכירות מתחלה ועד סוף בקדושין פרק האומר וכן פסקו גדולי המחברים ובכאן החלטנו המאמר לפסוק שאינה משתלמת אלא בסוף וכן בפרק איזהו נשך ומ\"מ חכמי התוספות תרצו שיש דברים שישנה מתחלה ועד סוף כגון בקדושין לענין שהיא מלוה ולענין מה שאמרו בראשון של ע\"ז שאם בנה שכרו מותר אבל מ\"מ אין יכול להכריחו לפרוע אלא בסוף ובענין זה הוא נקרא ראוי:"
            ],
            [
                "<b>זה</b> שביארנו במלוה שאין הבכור נוטל בה פי שנים לא סוף דבר מלוה על פה אלא אף בשטר מעתה אם ירשו שטר חוב אין הבכור נוטל בו פי שנים כמו שיתבאר:",
                "<b>חלק</b> זה שנתנה תורה לבכור לא מחלתו אצלו מכל וכל עד שאם יצא עליהם חוב שהיה אביהם חייב לא יהא פורע בו מצד הבכורה כלום אלא עשאו כשני יורשים ואם יצאו עליהם חובות אביהם אף הוא פורע בהם כשנים ואם אמר איני נוטל חלק בכורה ואיני פורע כשנים רשאי ודבר זה תמהו גדולי המפרשים מה הוצרך לאמרה וכי אף הפשוט עצמו אם יאמר איני רוצה בירושת אבי ולא אזקק לחובותיו מי מעכבו בכך ומה בזו בין בכור לפשוט ופירשוה לענין חזרה ר\"ל שהפשוט שאמר כך ושאר היורשים לקחו חלקו ופרעו יכול אח\"כ ליתן להם מעותיהם ולשוב לאחזתו אא\"כ התנה בכך בדרך הקנאה הקיימת שאין זו לא מכר ולא מתנה ולא הפקר אבל חלק בכורה אם אמר כן וחלקו עמו בשוה מה שעשה עשוי ואין יכול לומר בחלק זה דיו במחילה קלה שהרי בכור שנטל כפשוט ויתר כמו שיתבאר ומכיון שאמר אי אפשי בה הופקעה זכותו באותו חלק ומ\"מ גדולי הצרפתים כתבו שבחלק פשיטות אין יכול להפקיע עצמו מן הירושה להפקיע עצמו מן החובות שמשעת מיתה נעשה לו יורש ונכנס בעל חוב אא\"כ יפקיר או ימכור או יתן וכבר ראיתי מי שכתב שאף משאר נכסיו כופין אותו לפרוע שאם מנכסי אביו לבד מהו צריך לכפותו בהם והרי מסלק עצמו מהם וקחם בשלו ואם להטריחו למכור הרי אף בבעל חוב עצמו אין עושין כן כמו שאמרו בפרק הכותב ומ\"מ אי אפשר להם שאמרוה אלא בכדי שיעור החוב שהרי בפרק מי שהיה נשוי יראה כן להדיא בההוא דשכיב ואסיקו ביה מאה זוזי ושבק קטינא דארעא שויא חמשין זוזא וזבנוה יתמי וכו' ואף בזו יש לתמוה והיאך ישתעבדו נכסיו של זה אף לאותו שיעור והרי אף המטלטלין שירשו לא נשתעבדו אלא מכח תקנה ואף גאוני ספרד כתבו בפירושיהם שהפשוט נכנס במקום המוריש שכופין אותו להטפל ולמכור ולא יראה כן כמו שכתבנו אלא שאפשר שבחלק פשטות אם לא רצו להטפל צריך להזמנת בית דין ולשומא אבל חלק בכורה נוטלו בעל חוב להדיא ומ\"מ נראין דברי גדולי המפרשים שהדברים אמורים לענין חזרה לענין פסק ומ\"מ לענין פירוש כתבו קצת מפרשים שאין אנו צריכין לכך שהפשוט לא הוצרך להשמיענו בו דין זה כלל ואם אינו רוצה לזכות בחלקו לא יפרע ואם יטול אין לו פסידא שהרי לא יפרע אלא כשיעור חלקו אבל הבכור אפשר שתגיע לו פסידא אם יפרע כשנים מצד הראוי והשבח שאין לו בהם בכורה כיצד הגע עצמך שהירושה שוה שש מאות ויש בה שלש מאות שבח ואינם אלא שני אחים הרי שאין כאן בכורה אלא בשלש מאות ונמצא חלקו מאתים ואח\"כ חולקים בשוה השלש מאות ונמצא לחלק הבכור שלש מאות וחמשים ויצא עליהם חוב בארבע מאות וחמשים אם יהא פשוט יכול לומר טול חלק בכורה ופרע פי שנים לא ישארו לו מכל ירושתו אלא חמשים דינרין ונוח לו שלא יטול ויחלקו בשוה ויפרעו בשוה:",
                "<b>שני</b> חלקים אלו של בכור חלק אחד הם ומתוך כך כשהם חולקים נוטל את שתיהן כחלק אחד במצר אחד וכבר כתבנוה בפרק ראשון:"
            ],
            [
                "<b>יש</b> לפקפק בשבח זה הבא על ידי שנוי שפסקנו עליו שאין הבכור נוטל בו פי שנים אם תפיס אם מוציאין מידו אם לאו שהרי לא הוחלט בגמ' לפסוק כרבנן אלא שאמרו מטין איתמר ומ\"מ השביחו היורשים אף ר' מודה בה ואפילו תפש מוציאין מידו:",
                "<b>כבר</b> התחלנו לבאר שהבכור אינו נוטל פי שנים במלוה ומעתה אין צריך לומר ברבית שבה אף אותו שעלה בחיי האב שאף לר' אינו נוטל בו,,, דבר זה אין בו חלוק בין על פה בין בשטר שאין אומרין כיון דנקיט שטרא בידיה כמאן דגביא דמי אלא ראוי הוא בין שגבו קרקע בין שגבו מעות ואע\"פ שבמלוה בשטר אנו אומרים שעבודא דאורייתא אינו נוטל בה וקצת מפרשים פירשו הטעם הואיל והלכה מכאן ולהבא הוא גובה אינו קרוי מוחזק שהרי אם הקדיש מלוה או מכר אינו כלום ועוד מתנה קרייה רחמנא ואין בכורה אלא בדבר הראוי לינתן ואי אפשר להפקיעו אבל מלוה אף אחר מתנה או מכירה יכול למחול ואע\"פ שביתומים שלא נשאר להם קרקע מאביהם וגבו קרקע בחובת אביהם פסקנו שבעל חוב חוזר וגובה אותה מהם טעם הדבר מפני שהיה החוב משועבד לו מדר' נתן וכמו שאמרוה בפסחים פרק כל שעה אבל לענין בכור אינו מוחזק ואין חלוק במלוה גם כן בין שהגיע זמנה בשעת מיתת המוריש ובין שלא הגיע זמנה וכן יראה ממה שכתבנו שאין חלוק בין שטר שיש בו שעבוד נכסים לשאין בו ואפילו יש בו אפותיקי מפורש ויש לפקפק בה ושמא לא נאמר אלא בשאין שם שעבוד נכסים אבל כל שיש שם שעבוד נכסים וכל שכן אפותיקי לא ומ\"מ ממה שהזכירו דברי רבא שאמר גבו קרקע יש לו בענין שעבודא דאוריתא בסוף המסכתא יראה שאע\"פ שיש שם שעבוד נכסים אינו מוחזק ויראה שכן הדין אף באפותיקי הואיל ואפשר להסתלק במעות ומ\"מ אם יש על מלוה זו משכון בידו יש לנו לדון בה דרכים אחרים והוא שאם יש בידו קרקע ממושכן על הלואה זו כתבו גאוני ספרד שאם הגיע זמנה בחיי האב הויא ליה כהלואה גרידא הואיל ויכול לסלקו אבל אם לא הגיע זמנה הואיל ואין יכול לסלקו הרי הוא כקרקע שלו ובמקום שנהגו לסלק בכל עת שירצו הרי היא מלוה גמורה כמו שכתבנו במציעא פרק נשך אע\"פ שיש דברים שיש בה דין קרקע גמור לפי מה שכתבו הגאונים אפילו הגיע זמנה או במקום שנהגו לסלק הואיל והוא מוחזק בה בחיי הלוה כגון ליפרע שלא בשבועה וכן אם המלוה מכר החוב והחזיק את הלוקח במשכונה שאינו יכול למחול ויש אומרים שהבכור נוטל בה פי שנים ולא אמרו בפרק נשך שלא ליטול בה הבכור פי שנים אלא בריוח היוצא ממנה ומטעם שבח אבל כשתפדה נוטל בה פי שנים וכן כתבוה שם גדולי המפרשים ויש מוסיפין על דבריהם שהבכור יכול לכופם לחלוק גוף המשכונה ומ\"מ במקום שאין מסלקין נוטל אף בשבח היוצא ממנה:",
                "<b>היה</b> גוף המשכונה למוריש זה ר\"ל שלוה ומשכן קרקעו יש מי שאומר שהדין בה בהפך שאם הגיע זמן או הוא במקום שנהגו לסלק הרי הקרקע כמוחזק ביד אביהם והבכור מכריח את אחיו לפדותו ואם אין בידו לסלק אינו מוחזק ואף לאחר פדיונו אינו נוטל בה ומ\"מ עיקר הדברים שהקרקע בחזקת בעליה לא גרע משדה החוזרת ביובל היה ביד המוריש קרקע שגבאו בחובו על ידי שומת בית דין הסכימו כל המפרשים שאע\"פ שהשומא חוזרת הואיל ואינה מן הדין אלא משום הישר והטוב הרי הוא קרקע שלו והבכור נוטל בה פי שנים היה משכון זה של מטלטלין יראה שאע\"פ שבידו לחלק הואיל והוא קונה משכון והוא ברשותו עד שיכול לקדש בו שהוא מוחזק גמור ונוטל בו פי שנים בכל ענין:",
                "<b>אע\"פ</b> שהחלטנו את הדבר שלא ליטול בכור במלוה מ\"מ מלוה שהבכור בעצמו חייב לאביו יש אומרים שנוטל בה חלק בכורה שמוחזקת היא ומפרשים מה שנאמר כאן במלוה שעמו פלגי כלומר שחולקים בה כחלוקת שאר נכסים ועיקר הדברים בפירושה שחלק הבכורה חולקין ר\"ל שהוא נוטל חציה וחציה האחר חולקין בשוה שהדבר ספק אם נקראת מוחזקת הואיל ומוחזקת תחת ידו או שמא אינה מוחזקת הואיל ולא היתה מוחזקת אצל אביו ומתוך כך נוטל חציה וכן כתבוה גדולי המחברים וגדולי הצרפתים:",
                "<b>כבר</b> ביארנו בשם מסכת בכורות שהאשה בכתבתה והבנות במזונותיהן אין נוטלות בשבח ואע\"פ שבעל חוב גובה את השבח מקולי כתבה שאנו כאן וכן ביארנו שם שהיבם אינו נוטל בשבח שבחלק המת ולא סוף דבר בשבח שבין מיתה ליבום אלא אף בשבח שבין יבום לחלוקה מפני שכל עצמו דינו כבכור מה בכור אין לו קודם חלוקה אף יבם כן ומה שאמרו למטה יש לו לבכור קודם חלוקה דוקא בעיקר ממונא כמו שיתבאר וכן כתבוה גדולי הפוסקים ואע\"פ שתחלה כתבוה בדרך אחרת כמו שכתוב בקצת הלכות חזרו אח\"כ לכתוב כמו שכתבנו:"
            ],
            [],
            [
                "<b>כבר</b> ביארנו שאין הבעל נוטל בראוי כבמוחזק הוזכר כאן מעשה באחד שצוה נכסי לזקנתי ואחריה ליורשיה והיתה לה בת נשואה ומתה הבת בחיי הזקנה ובחיי הבעל וכשמתה הזקנה תבעה הבעל אותם הנכסים והופקע מהם מדין ראוי שכל האומר אחריך אינו כמעכשו שתהא הבת נדונת כמוחזקת הא אם היה יורש לזאת הבת יורשין אותם הנכסים שכל היורשים מחמת קורבה יורשין בראוי וכל האומר אחריה ליורשיה הוא הדין ליורשי יורשיה וכן למדנו שאלו היה כאן מעכשו היו יורשי הזקנה נידונין כמוחזקין והיה הבעל זוכה בהן וכן לענין מה שתלוי בטעם זה גם כן והוא אם הראשון יורד ומוכר אם לאו הואיל והאומר אחריך אינו כאומר מעכשו הלכה יורד ומוכר ואין לשני אלא מה ששייר ראשון וכמו שאמרו כאן דאי קדמה סבתא וזבינה זבינה זביני ואם אמר מעכשו אין לראשון אלא פירות:",
                "<b>יש</b> שואלין מה הוצרך לומר ואחריה ליורשיה הרי משאמר נכסאי לסבתא ממילא הוחלטו בידה להיות יורשיה יורשין אחריה ואי אפשר לומר שאם מכרה הזקנה יהו יורשיה מוציאין מידי הלקוחות שהרי פסקנו יורד הראשון ומוכר ושמא מהנה לעכבה לכתחלה וכמו שיתבאר למטה ומ\"מ הרי לשון זה מועיל לגדולה הימנה והוא שכתבו בה גדולי המפרשים שאם מתה הזקנה והחזיקה זו בנכסים אם באו בעלי חוב של זקנה להוציא מידה אף היא אומרת שלא מכח אמה היא מחזקת בהם אלא מכח המתנה ולמדנו שאע\"פ שאם מכר מכר אם לוה מיהא אין מוציאין מיד האחרון וכן מועיל שלא תוכל להניחה במתנת שכיב מרע לאחרים:",
                "<b>כבר</b> ביארנו שאלו היה יורש לזו הבת הוא יורשן ולא יורשי הזקנה ר\"ל שהבן היה יורשן מכח הנותן ולא מכח הזקנה והוא ענין מה שאמרו לירתה ואפילו לירתי ירתה שנמצאו יורשי יורשיה יורשים מכח המוריש הראשון מעתה צריך לבאר שהרי אמרו בפרק זה נכסי לך ואחריך לפלני מת שני בחיי ראשון יחזרו ליורשי ראשון ולא ליורשי שני לדעת רשב\"ג שהלכה כמותו פירשו בה מפני שנאמר בה ואחריך של שני לשלישי שנמצא שהפקיע מהם יורשי שני אבל אם מת שלישי בחיי שני כיון שיורשי שלישי ראויים לירש הם יורשים וכן אם אין שם שלישי ומת שני בחיי ראשון יחזרו ליורשי שני ויש אומרים שאפילו מת שני בחיי ראשון אם יש שם השלישי או יורשיו אין אומרים יחזרו הנכסים ליורשי הראשון אלא לשלישי או ליורשיו ובתוספתא אמרו תנו שדה פלני לפלני ואם מת תנוהו לפלוני ואם מת תנוהו לפלני וכו' הראשון אוכל פירות ואם מת ינתנו לשני השני אוכל פירות ואם מת ינתנו לשלישי מת שני עד שלא ימות ראשון ראשון אוכל פירות ואם מת ינתנו לשלישי ולא נאמר למטה יחזרו ליורשי ראשון אלא בשאין שלישי ואע\"פ שבסוף התוספתא אמרו מת שלישי עד שלא ימות שני שני אוכל פירות מת יחזרו ליורשי נותן ולדעת ר' וממילא לרשב\"ג יחזרו ליורשי שני אפשר בשאין שם יורשי שלישי ויש אומרים שבריתא האמורה למטה פירושה יחזרו ליורשי ראשון אפילו בשיש שם שלישי ודוקא באחריך ומה שאמרו בתוספתא מת שני ינתנו לשלישי בלשון אם מת שכל שאמר אחריו של שני לשלישי לא זכר את השלישי אלא לאחר השני וכן נראה מתלמוד המערב שבפרק הכותב שאמרו שם נכסי לפלני ואם מת לפלני מת שני בחיי ראשון מכיון שלא זכה השני שלא זכה השלישי ואמר ליה כך פירשה ר' אושעיא נכסי לפלני ואחריו לפלני מכיון שלא זכה השני לא זכה השלישי ואע\"פ שבמעשה זה נאמר לשון אחריך אלו אמר ובתרה לברתה הכי נמי שלא זכו יורשי הבת מכח הבת אלא מכח הזקנה אם היו שם יוצאי ירכה של בת אבל מאחר שאמר לירתה יורשי היורשים בכלל היורשים הם ויש שמחזיקין תוספתא זו במשבשת וכבר נתבלבלו בה המפרשים הרבה ולא נתבררה להם כהוגן:",
                "<b>זה</b> שכתבנו בשמועת האומר אחריך כאומר מעכשו שאינה הלכה גדולי הראשונים שבקטלונייאה נחלקו בה לומר שלא נדחית אלא לענין שאם קדמה הזקנה ומכרה מכרה אבל מ\"מ כל שלא מכרה מוחזק הוא מעכשו אלא שמאחר שאם מכרה מכרה לענין בעל הוה ליה ראוי הא אם נתן בלשון אחריה והתנה על מנת שלא תמכור הרי הוא מוחזק ובעל יורש כאלו היה שם מעכשו ואף הם כתבו חדוש אחר שאף במעכשו אם קדמה ומכרה זבינה זביני ואין מדמין אותה לכותב נכסיו לבנו לאחר מותו שהבן מוציא מיד הלקוחות שבזו כבר קנה הגוף מהיום אבל זה כשהקנה לראשון אף הגוף הקנהו וזה שאמר אחריך מעכשו לפלני פירושו כשתרד בנכסים שישייר לך הראשון קנה לך מהיום והדברים זרים ויש גורסין בשמועה זו ובתרה לירתאי והקשו בה היאך נאמר בזו שאם קדמה ומכרה והלא אמרו למטה בשמועת ההיא איתתא דהוה לה דיקלא בארעא דרב ביבי לא אמר רשב\"ג אלא באחר אבל אם שייר לעצמו לא כגון זו של רב ביבי שלא קנאו אלא בחייו ואחריו היה חוזר למוכרת עצמה וכל ליורשיה כעצמה דמי ושמא בנו כאחר דמי וחכמי הדורות שלפנינו כתבו כן שלא אמרוה שם אלא שלא קנאו לכל ימי חייו ואחריו חוזר לה הא אלו אמרה ואחריה ליורשי אם מכר מכר ואין חלוק בין ליורשיו בין לאחר וגדולי המחברים פירשו בדברי רשב\"ג לא אמר רשב\"ג אלא לאחר פירוש שמכרו לאחר אבל מכרו לעצמו ר\"ל לבנו או לראוי לירשו לא עשה כלום והרי הוא כמי שלא מכר ולא יראה כן שאם כן היאך קורא זה לעצמו ואם בבנו קטן ומפני שאוכל פירות מעתה בנו גדול מאי ואף גדולי המגיהים תמהו בה מצד אחר:"
            ],
            [
                "<b>כבר</b> ביארנו שכל שבח ששבחו נכסים לאחר מיתת האב הואיל והוא שבח שעל ידי הוצאה או עמל או אפילו שבח הבא מאליו אלא שנשתנה אין הבכור נוטל בו פי שנים מ\"מ בכור שמיחה מיחה כלומר שאם אמר לאחיו רוצה אני שנחלוק ותתברר חלקי ואני אשביח שני חלקי ואם אי אתם חולקים איני שותק מלחלוק אלא על מנת שאטול בכורה בשבח כאלו חלקי מסויים מעכשו ואחר מחאתו נתיאשו מלחלוק והשביחו מחאתו מחאה ונוטל פי שנים אף במה שהשביחו שבמחאתו נעשו חלקיו מסויימות והרי זה כיורד לשדה חברו והשביחה שלא ברשות שאין לו אלא הוצאה שבהוצאה מ\"מ אינו נוטל כלום בד\"א בשבח שלא נשתנו הדברים מכל וכל אע\"פ שבעמלם הושבח כגון שהניח אביהם ענבים מחוברים ובצרום או זיתים מחברים ומסקום והדבר ידוע שהבצורים שוים יותר מן המחברים מ\"מ לא נשתנו ולא קנו האחים את השבח בשנוי אבל אם דרכום אינו נוטל פי שנים הואיל ונשתנה הגוף מכל וכל והרי הן כגוזל עצים ועשאן כלים שאין משלמין אלא כשעת הגזילה ומ\"מ נראה שנוטל בהם כשיעור דמי ענבים בצורים ואינו יכול לבא בטענה מרומיא כלומר יותר היה שוה לי בענבים שהייתי עושה בהם צמוקים ונמצאת זאת הדריכה היזק אצלי והיאך תנכו לי בשבחה אלא אומדים שבח הדריכה לדעת רוב בני אדם ומנכין לו וזהו ענין דמי היזק ענביו ויש מפרשים בענין היזק ענביו שאם אירע היזק והפסד בענבים או בזיתים כגון שנשפך היין והשמן או נתקלקל ונמצא שהענבים או הזיתים היו שוים יותר משלמין לו כדמי הענבים והזיתים הואיל ושלא ברשותו עשו הא אם עשו כן ברשותו אין חייבין לו בנזקו ופירשו שרבה ורב יוסף לא נחלקו כלל אלא רבה אמר שאינו נוטל בשבח דריכה ורב יוסף פירש עוד שמשלמין לו האחים היזק הדריכה ואע\"פ שלענין פירוש הסוגיא לא יראה כן לענין פסק הדברים נראין:",
                "<b>יש</b> מפרשים שמועה זו לענין מה שיתבאר בסמוך שהבכור שנטל חלק כפשוט ויתר ובא עכשו להשמיענו שאם מיחה בכך מיחה ר\"ל שאם הקדים ואמר בעדים כל זמן שאחלוק עמך כפשוט איני מוותר בחלק הבכורה כלום מיחה ואפילו ראינוהו אח\"כ שנטל חלק כפשוט במקצת נכסים אין אומרים שויתר בכל הנכסים אלא באותו מקצת בלבד הואיל וכבר מיחה קודם לכן ואינו צריך למחות בכל עת שעל מחאה ראשונה הוא סומך ודוקא בשלא נשתנה הגוף מכל וכל שמאחר שאותו הגוף בעצמו קיים סומך הוא על מחאה ראשונה אבל דרכום נעשו כנכסים אחרים וצריך לחדש מחאה אחרת ואין הראשונה מועלת לו שאין זה ממין אותן הנכסים ואין הדברים נראין לא לענין פירוש ולא לענין פסק לא לענין פירוש שענין דמי היזק ענביו אינו מתפרש יפה ואע\"פ שגאוני ספרד דחקו ופירשוה בפירושיהם אינו עולה כהוגן ולא לענין פסק שכל שמיחה בעדים ראוי להיות מחאתו מועלת אף בדריכה ובכל דבר ומ\"מ יש שפירשוה בדרך זה על מחאה פרטית כגון שיאמר כשאחלוק בענבים אלו כפשוט איני מכוין להניח חלק בכורה ר\"ל אף מאותם ענבים בעצמם ואף מחאתם שבמחובר מועלת לכשנבצרו הא לכשנדרכו לא וגדולי המחברים פירשוה בדרך זה אלא שמפרשים הויתור על שאר הנכסים והוא שכתבו שכל שחלק עם אחיו בין בקרקע בין במטלטלין כפשוט ויתר בכל הנכסים בד\"א בשלא מיחה אבל אם מיחה ואמר בפני שנים ענבים אלו שאני חולק עם אחי בשוה לא מפני שאני מוחל חלק בכורה הרי זו מחאה ולא ויתר בשאר נכסים אפילו מיחה בענבים מחוברים ובצרום וחלקום בשוה לא ויתר בשאר נכסים אבל אם דרכום וחלק עמהם בשוה ביין ולא מיחה משנעשה יין ויתר בכל הנכסים אין זה אלא כמי שמיחה בענבים וחלק עמהם בשוה בזיתים ונראה מדבריהם שלענין מה שמחלק עמהם בשוה אין מחאה כלום:",
                "<b>יש</b> מפרשים שמועה זו לענין שבח כמו שביארנו תחלה ובדרך אחרת והוא שהבכור שמיחה שלא להשביח מיחה בד\"א בשמיחה בענבים מחברים ובצרום שהרי היה להם לישמע לו שלא לבצור שלא ברצונו אלא שיחלוקו אבל אם היו הענבים בצורים ומיחה שלא לדרכם עד שיחלקו אין מחאתו כלום שהרי יפסדו לשעתם קודם שיאותו זה לזה על צדדי חלוקתם וכן בדרוכים שמיחה שלא להמשיכו ואע\"פ שלענין פירוש אין זה כלום שאין לשון מעיקרא עינבי מתישב כלל לפירוש זה הדין מ\"מ דין אמת:",
                "<b>זה</b> שביארנו שכל שחלק עם אחיו כפשוט במקצת הנכסים ויתר בכל הנכסים ולא באותה שדה לבד טעם הדבר מפני שיש לו לבכור קודם חלוקה שאלו אמרנו אין לבכור קודם חלוקה ר\"ל חלק פשוט הוא שנעשה ממונו משעה שמת אביו ואע\"פ שלא נתברר אבל חלק בכורה לא נעשה ממונו עד לאחר חלוקה היינו דנין שלא ויתר אלא באותו שחלק שלא זכה אלא במה שבא לידו אבל מכיון שיש לו לבכור קודם חלוקה ר\"ל שאע\"פ שלא חלק נעשה חלק בכורה ממונו משעה שמת אביו כחלק פשיטות מכיון שויתר במקצת ויתר בכל מעתה מכר חלק בכורה לאחר קודם חלוקה מכירתו מכירה כחלק הפשיטות ואם מכר לאחיו אין שם אלא מחילה ואף בלא קנין וכן כתבו חכמי הדורות שלפנינו אבל מ\"מ לענין שבח אין רואין אותו כממונו כמו שביארנו:"
            ],
            [
                "<b>ממה</b> שכתבנו למדת שאין צריך לומר בחלק פשיטות שאם מכרה קודם חלוקה מכר ובאמת כך הוא וגדולי הצרפתים כתבו דוקא חלק בכורה אבל חלק פשיטות לא והדברים זרים ושמא הביאם לומר כך מה שראו בסוגיא זו בבכור שמכר חלקו וחלק אחיו לא עשה כלום בכלהו ר\"ל בכל החלקים בחלק בכורה ופשיטות ושל אחיו ומ\"מ בחלק בכורה הוא שאין הלכה כן מצד שפסקנו יש לבכור קודם חלוקה אבל חלק פשיטות לא ואינו כן שלא בא לומר בכולהו אלא לחלק בכורה ולחלק אחיו לחלק בכורה מצד שהיה סובר אין לבכור קודם חלוקה וחלק אחיו מפני שאין לו בה כלום אבל חלק פשיטות לית דין ולית דיין שיכול למכור:",
                "<b>המשנה</b> החמישית והכונה לבאר בה ענין החלק הרביעי על איזה צד אדם יכול להפקיע ירושה מן הראוי לירש הן בבכור הן בפשוט ואמר על זה האומר איש פלוני בכורי הוא לא יטול פי שנים איש פלני בני לא יירש עם אחיו לא אמר כלום מפני שהתנה על מה שכתוב בתורה וכל המתנה על מה שכתוב בתורה תנאו בטל המחלק נכסיו על פיו רבה לאחד ומיעט לאחר והשוה להם את הבכור דבריו קיימין אם אמר משום ירושה לא אמר ולא כלום כתב בין בתחלה בין באמצע ובין בסוף מתנה דבריו קיימין האומר איש פלני ירשני במקום שיש בת בתי תירשני במקום שיש בן לא אמר כלום מפני שהתנה על מה שכתוב בתורה ר' יוחנן בן ברוקא אומר אם אמר על מי שראוי לירשו דבריו קיימין על מי שאין ראוי לירשו אין דבריו קיימין אמר הר\"ם ר' יוחנן בן ברוקא אומר כי יש לו לאדם רשות להוסיף לאחד מאחיו אם הוא מורישם וכמו כן יוסיף בירושת אחד הבנים כשמוריש את בניו אלא אם היה אחד הבנים בכור שאינו יכול אומר על אחר משום ירושה ואם אמר כך אין שומעין לו אלא יטול חלק בכורה לפי שנאמר לא יוכל לבכר ונאמר בבנים ביום הנחילו את בניו התורה נתנה רשות לאב להנחיל לכל מי שירצה ואמרו בתחלה ובאמצע ובסוף ר\"ל כי כשיזכור לשון מתנה ואמר אחר כן יירשוה או יירשוה ואחר כך אומר תנתן או יירשוה ותנתן לו כיון שזכר מתנה אם היא צואה בלא שטר או בגוף השטר דבריו קיימין:",
                "<b>אמר</b> המאירי האומר איש פלוני בכור לא יטול פי שנים לא אמר כלום וכו' שאע\"פ שאמרו במתנה על מה שכתוב בתורה בדבר שבממון תנאו קיים מ\"מ פרשת נחלות הואיל ונאמרה בה חקת משפט אין תנאי יכול לבטלה כך היא רמוזה במדרשות ובגמ' הוסיפו בה טעם אחר מעתה האומר פלני בני אע\"פ שהוא בכור לא יטול פי שנים או פלוני בני שהוא פשוט לא יירש עם אחיו לא אמר כלום ואע\"פ שהלכה כר' יוחנן בן ברוקא שאם אמר על מי שראוי לירשו דבריו קיימין ובזה הרי שאר האחים ראויים לירש כמוהו דוקא שלא עקר את הנחלה בפירוש אלא שהיו לו שני בנים או שלשה או כמה ואמר פלני בני יירש כל נכסי ושאר האחים נסתלקו ממילא אבל זה שעקר הנחלה בפירוש ואמר לא יירש פלוני לא אמר כיום וגאוני ספרד מטעימים אותה בפנים אחרים שכשאמר פלוני יירשני הרי הוא הקנה הירושה לאותו שאמר אבל זה פלני לא יירש לא הקנה הירושה לשום אדם והרי הירושה מתגלגלת מאליה במקומה ומאחר שמאליה היא מתגלגלת ולא ייחד לה הוא מקום לנוח שם הרי היא מכינה לעצמה כל מקומה וגאוני הראשונים כתבו שלא נאמר כן אלא בשהפקיעו מכל וכל אבל אם אמר לא יירש אלא כך וכך דבריו קיימים וכן יש מי שכתב שאם אמר עקירת ירושה זו על תנאי כלומר אם יעשה פלני בני דבר זה לא יירש עם אחיו או אם ינהג שלא כשורה שאינו יורש ואין זה עוקר דבר מן התורה שהרי הוא הוא הגורם לעקור ויש אצלם קצת ראיה במסכת גיטין פ\"ג א' בשמועת נענה ר' טרפון ואמר הרי שהלכה זו ונשאת וכו' ונראה משם שהגורם לעקור דבר מן התורה אינו נקרא מתנה לעקור ודברים אלו אינן אלא כשאמר בלשון ירשה אבל אם אמר בלשון מתנה דבריו קיימים והוא שאמרו אחריה:",
                "<b>המחלק</b> נכסיו על פיו ריבה לאחד ומיעט לאחר והשוה להם את הבכור דבריו קיימים ולכאורה היה ראוי לפרשה כדי להמשיכה עם מה שלפניה אפילו אמר בלשון עקירה כגון שיש לו ארבעה בנים ואמר ינתן רביע פלני לפלני ולא ינתן לפלני בכור אלא רביע פלני ולא לפלני פשוט אלא שתות ואם אמר בלשון ירשה לא אמר כלום על הדרך שביארנו אלא שאמרו בגמ' בפירוש כתב לה משום מתנה בין בתחלה בין בסוף בין באמצע כגון שאמר תנתן לו שדה פלנית ויירשה או יירש שדה פלונית ותנתן לו או יירש שדה פלונית ותנתן לו ויירשה דבריו קיימין וממנה אתה למד שמשנה זו השניה ר\"ל המחלק נכסיו אינה מתפרשת בלשון עקירה אלא בלשון פלני בני יירש כך ופלני בני יירש כך וכן פירשוה הגאונים ולא עוד אלא שדעתם שבלשון עקירה אפילו אמר לא יטול לא אמר כלום וחכמי האחרונים ראיתי שהם מספקים בה ואין בידי להכריע ואם כן ראוי לתמוה אפילו בלשון ירושה אמאי אין דבריו קיימין מיהא בפשוטים והרי כל האומר על בן שבין הבנים פלני בני יירשני הואיל והוא מן הראוים לירשו דבריו קיימים כר' יוחנן בן ברוקא שהלכה כמותו אפשר שלא אמרה ר' יוחנן בן ברוקא אלא בשאין שם בכור אבל הבכור אין יכול להפקיע בכורתו בלשון ירושה לאחים אף כשהמוריש את הראוי ליורשו שנאמר לא יוכל לבכר כמו שיתבאר ואחר שבטלו דבריו בבכור בטלו בכלם שהרי כשהשוה את הבכור לאחיו כלם מעטו בחלקו ומ\"מ אם הניח לבכור שני חלקיו וריבה ומיעט לאחרים דבריו קיימים וכן כתבוה חכמי ההר ואף לגאוני ספרד מצאתיה כן וקצת מפרשים כתבו שמ\"מ אם מחל הבכור על זה הכל קיים ויראה לי דוקא שמחל בשעת הצואה הא לאחר מיתת אביו הרי מ\"מ לא נעשית הצואה כתקנה וגדולי הצרפתים פירשו על זה שאינה שנויה כהלכה ולא לדעת ר' יוחנן בן ברוקא והלכה שבכלם דבריו קיימין אף בלשון ירושה חוץ מן הבכור וכן כתבוה גדולי המפרשים ולא עוד אלא שחכמי התוספות אמרוה אף בבכור ומה שאמרו בגמ' לר' יוחנן בן ברוקא מלא יוכל לבכר נפקא שנראה משם שבחלק בכורה אף ר' יוחנן בן ברוקה מודה דוקא לכתחלה אבל דיעבד מה שעשה עשוי ועבר בלאו וכשאין בכור אפילו איסור אין כאן שהרי התורה נתנה רשות להנחיל מי שירצה מן הראויים לירש ומ\"מ אי אפשר לומר כן ובהדיא אמרו בספרי לא יוכל לבכר יכול לא יבכר ואם בכר מבוכר ת\"ל לא יוכל הא אפילו בכר אינו מבוכר:",
                "<b>האומר</b> איש פלוני וכו' בא להשמיענו דין אחר שאם הוריש מי שאין ראוי לירש במקום הראוי לירש כגון אח במקום בת או בת במקום בן אף שלא בלשון עקירה לא אמר כלום הואיל ובלשון ירושה אמרה אבל בן בין הבנים או בת בין הבנות דבריו קיימין כר' יוחנן בן ברוקא שהלכה כמותו:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הם:</b>",
                "<b>המקדש</b> את האשה על מנת שלא יהא עלי שאר כסות ועונה הרי זו מקודשת ותנאו קיים בשאר כסות ובטל בעונה שהמתנה על מה שכתוב בתורה בדבר שבממון תנאו קיים ויש אומרים שאף לענין עונה תנאו קיים הואיל וניתן הוא למחילה כמו שאמרו בפרק אע\"פ התלמידים יוצאים לתלמוד תורה שלא ברשות שלשים יום ושאלו בגמ' ברשות עד כמה והקשו עליה ברשות כמה דבעי אלמא ניתן הוא למחילה ואין הדברים נראין ואע\"פ שביארנו במשנתנו בתנאי ירושה שאינו מועיל כבר ביארנו הטעם מצד שנאמר בה חקת משפט ובגמ' הוזכר בו טעם אחר והוא שאמרו התם ידעה וקא מחלה הכא מי ידע דמחיל ונראה מכאן שאלו ידע מחיל ומ\"מ אנו אין גורסין אלא הכא לא מחיל ופירושו שבקדושין כבר ידעה בדבר ואינה מתקדשת על כרחה ועל מנת כן נתקדשה אבל זה מה בידו עד שנאמר על מנת כן קבל ואפילו חלק לפניו ושתק וכי חוב היה לו עליו עד שמחה בידו:",
                "<b>האב</b> נאמן להעיד על בנו שהוא בכור אע\"פ שאין לנו בו חזקה ומ\"מ אם אמר פלוני בני בכורי הוא ומת נוטל פי שנים על פי דבור זה אבל אם אמר בכור הוא אינו כלום שמא בכור לאמו הוא ולענין פדיון הוא שאמר כן כתבו גדולי הצרפתים שאפילו תפש חלק בכורה מוציאין מידו שאין זה יכירנו לאחרים ואין צריך לומר אם אין לנו בו חזקה אלא שקבלנו עדות שהיה אביו קוראו בוכרא סיכלא או בכור שוטה שאין זה כלום כל שהוא בכור לאמו אדם קוראו בוכרא סיכלא כלומר חסר שאינו בכור גמור או ראוי ויש נעזרים בפירוש זה מלשון הדס שוטה אלא שאני מפרש בו שנקרא כן מצד שענפיו מרובים ומתפשטים אילך ואילך מלשון שוטיתא כתובות י\"ז א' והעבות אינו נמצא אלא בבדים ישרים ומ\"מ כל שהוחזקנו בזה שהוא בכור או שראינו שלא נשא אשה אחרת ושזה הוליד תחלה הרי זה בחזקת בכור ואע\"פ שהיה אביו קוראו שוטה מפני שטותו היה ואפילו היה פקח כך דרכו של אב להתגעגע בבנים וכן אין חוששין שמא היו לו בנים מעבירה ואין זה ראשית און שאין אומרים אומדות כדי לבטל את החזקות הא אם נודע כן הופקעה בכורתו אא\"כ היה הראשון בא מן השפחה או מן הגויה אפילו לא הוחזק לנו אלא מצד דברים המוניים ובלתי אמתיים כגון שהיו תובעין את רקו לרפואות רגילות אצל ההמון בזמנים הקדומים היו צריכין בהם לרקו של בכור לאביו סומכין על אותה חזקה בלא עדות אחרת וכן לכל כיוצא בזה עד שיתברר ההפך בעדות הנאמנים עליו:",
                "<b>האיש</b> שבכר ונמצא בכורו טומטום אע\"פ שנקרע ונמצא זכר אינו נוטל חלק בכורה שנאמר והיה הבן הבכור עד שיהא כן משעת הויה ולא עוד אלא שאף אינו ממעט בחלק בכורה כיצד הרי שהיו שלשה אחים אחד בכור ושנים פשוטים ואחד מן הפשוטים טומטום שנקרע ונמצא זכר ונפלו לשלשתן תשע מאות דינרין בירושת אביהם הרי זה הטומטום לענין חלק בכורה כמי שאינו ונוטל הבכור מן האמצע שלש מאות דינרין שהוא חלק הבכורה לחשבון שני אחים ומניח חלק פשיטותו ונמצא שנשארו שש מאות דינרין וחולקין אח\"כ בשוה ולענין חלק פשיטות ודאי ממעט שהרי יורש הוא עם אחיו בנכסי האב ונמצא שהגיע לחלק הבכור חמש מאות ולפשוטים לכל אחד מאתים:",
                "<b>התבאר</b> במסכת נדה פרק דופן והביאוה במסכתא זו פרק מי שמת שהבן שנולד לאחר מיתת אביו כגון שילדה תאומים שהיוצא ראשונה בכור או שהיו לו הרבה נשים וילדו כלן אחר מיתתו אינו נוטל פי שנים יכיר בעינן והא ליכא ולא עוד אלא שאינו ממעט בחלק בכורה נולד בחיי אביו ומת אביו לאלתר ואח\"כ מת הולד ביומו הרי זה ממעט בחלק בכורה ואם הוא בכור נוטל פי שנים שהתינוק בן יומו נוחל ומנחיל ודוקא שכלו חדשיו ולא סוף דבר יצא כלו בחיי האב אלא כל שיצא פדחתו בחיי האב אע\"פ שלא יצא כל ראשו ומ\"מ נולד לאחר מיתת אביו אפילו מת ביומו נוחל ומנחיל בחלק פשיטות על הדרך שביארנו בטומטום:",
                "<b>טומטום</b> ואנדרוגינוס אינם בדין בן סורר ומורה שנאמר בן בן ולא בת בן ולא טומטום בן ולא אנדרוגינוס אפילו נקרע הטומטום ונמצא זכר אינו בדין סורר ומורה שנאמר כי יהיה לאיש בן שיהא בן משעת הויה:"
            ],
            [
                "<b>המפלת</b> טומטום הואיל ולא נודע אם זכר אם נקבה וכן המפלת אנדרוגינוס הואיל וחציו זכר וחציו נקבה הרי זו יושבת לזכר ולנקבה ר\"ל שנותנין לה טומאת לידה כשיעור נקבה והוא שבועים אע\"פ שלא ראתה דם ואין נותנין לה ימי טוהר אלא עד תשלום ארבעים יום מיום הלידה שאין נותנין לה ימי טוהר אלא כשיעור זכר שלשים ושלשה יום וצא מהם שבעה שצירפת עם ימי טומאת לידה מספק נקבה ונמצא שאין לה ימי טוהר אלא ששה ועשרים ולמדת מ\"מ שלידת טומטום ואנדרוגינוס לידה גמורה היא שאלו היינו מספקים על לידתם אם היא לידה אם לאו לא היינו נותנים לה ימי טוהר כלל שאין טוהר אלא ללידה וכן אם היה בריא לנו שאינה לידה לא היינו נותנין לה ימי טומאה בלא דם כלל שאין טומאה בלא דם אלא ללידה אבל כל שאנו מספקים בנולד אם זכר אם נקבה ואם היא קרויה לידה אם לאו יש לה ימי טומאה בלא דם כשיעור נקבה ואין לה דם טוהר כלל אלא כל דם שתראה בחזקת דם נדה היא וזהו מה שאמרו בקצת לידות תשב לזכר ולנקבה ולנדה כגון מי שלא הוחזקה במעוברת והפילה כשהיא עוברת בנהר ואין ידוע מה הפילה שמא זכר הפילה שמא נקבה הפילה שמא לא ולד הפילה הואיל ולא הוחזקה במעוברת שמא תאמר והלא די לנו בישיבה לנקבה ולנדה ר\"ל לנקבה ליתן לה שבועים טומאה אף בלא דם ולנדה שלא ליתן לה שום טוהר אלא כל דם שתראה יהא דם נדות ומה מוסיף או גורע ישיבה לזכר למי שיש לה לישב לנדה דבר זה התבאר במסכת נדה והענין הוא שכבר ידעת שהנדה מכיון שראתה פעם אחת טמאה שבעה ולאחר שבעה אם פסקה טובלת לערב בין שראתה כל שבעה בין שלא ראתה אלא יום אחד מעתה הגע עצמך שראתה ביום ארבעים ללידתה ואח\"כ חזרה וראתה ביום מ\"ז אילו לא חששנו לזכר היתה ראיית ארבעים תחלת נדה וראיית מ\"ז סוף נדה וטובלת לערב שאם מחשש נקבה ימי טוהר הם ואם מחשש נדה סוף נדה הם אבל עכשו שחששנו גם כן לזכר ראיית ארבעים שמא של טוהר היתה וראיית מ\"ז תחלת נדה וכן אתה אומר בראתה יום שמנים שמחשש נקבה אלא שבנקבה כבר מצאת בה חומר ממקום אחר לטומאת לידה בלא דם:",
                "<b>מאחר</b> שביארנו שלידת טומטום ואנדרוגינוס לידה גמורה היא ואין צורך בהם לישיבה לנדה אלא לזכר ולנקבה אף אתה אומר בטומטום שאם נקרע בתוך זמן זה שאין ישיבה אלא למה שהוא אם זכר זכר ואם נקבה נקבה וכן אתה דן בטומטום שחל יום שמיני שלו בשבת שנקרע תוך שמנה שמילתו דוחה שבת וכן באנדרוגינוס ואין אומרין בשני אלו ר\"ל בטומאת לידה ובמילת שבת וילדה זכר עד שיהא זכר משעת לידה ומ\"מ ראיתי לחכמי ההר שפסקו לענין מילה בטומטום שאינה דוחה שבת ואע\"פ שנשארו דבריו בקושיא אין דוחין פסק שמועה משום קושיא ומילה לחוד וטומאה לחוד ולא יראה לי כן:",
                "<b>מי</b> שהוא ספק בכור ספק פשוט אינו נוטל פי שנים אלא אומרין לו הבא ראיה וטול:",
                "<b>שתי</b> נשים של איש אחד שילדו שתיהן זכרים במחבואה אחת ולא נודע איזה מהם קודם וכשגדלו ובאים לירש עם אחיהם כל אחד מהם תובע חלק בכורה מספק ואחיהם דוחים אותם ואומרים לכל אחד מהם לכשתברר שאתה בכור טול בכורתך אם הוכרו תחלה ולבסוף נתערבו הואיל וברור היה בשעת לידה כותבין הרשאה זה לזה ונוטלין חלק בכורה ממה נפשך ואם לא הוכר מעולם איזה מהם קודם אין הרשאתם כלום וכן הדין בשתי נשים של שני אנשים וכל אחד בכור לאביו ונתערבו עד שכשבאו לירש זה בנכסי ראובן וזה בנכסי שמעון יורשי ראובן דוחים את זה שבא אצלם לומר שמא של שמעון אתה ויורשי שמעון דוחין את זה הבא אצלם לומר שמא של ראובן אתה אם הוכרו ולבסוף נתערבו כותבין הרשאה זה לזה הואיל ובשעת לידה כל אחד היה בכור לאביו אבל אם לא הוכרו כלל הרי כל אחד מהם בכור ספק ואין הרשאתם מועלת לענין חלק בכורה ומ\"מ באלו אנו צריכים לברר חלק פשיטותם שהרי היורשים יכולים לדחותם אף מחלק פשיטות לומר הבא ראיה שאחינו אתה וראיתי לגאוני ספרד שכתבו לפי תמם אבל בחלק פשוט כותבין ואף לקצת חכמי הראשונים שבהר ראיתי כן והביאוה ממה ששנינו בבכורות פרק בכור לנחלה שתי נשים של שני אנשים שלא בכרו עדין וילדו שני זכרים פירוש ולא נודע זה למי וזה למי כל אחד מהם נותן חמש סלעים לכהן מת אחד מהם בתוך שלשים אם לכהן אחד נתנו מחזיר להם חמש סלעים ואם לשני כהנים נתנו לא יחזירו והקשו בגמ' לנסח זה מאי שנא לשני כהנים דלכי אזלי לגבי האי מדחי להו ולכי אזלי לגבי האי מדחי להו כלומר מה שנטלתי משל חי נטלתי כהן אחד נמי ליזיל להאי ולדחייה וליזל להאי ולדחייה כלומר ואין המת בנך אלא החי ותירצוה בבאים בהרשאה והרי משנה זו סתם נאמרה אפילו לא הוכרו מעולם ובאותו פרק בעצמו נאמר בחלק בכורה מי שלא שהתה אחר בעלה שלשה חדשים וילדה בכור לכהן ולא לנחלה והקשו בגמ' בנסח זה בכור לנחלה הוא דלא הוי הא כפשוט שקיל אמאי כי אזיל לגבי האי לדחייה וכי אזיל לגבי האי לדחייה ותירצו לא נצרכה לבא אחריו והכי קאמר בכור לכהן והבא אחריו אינו בכור וכשהראשון תובע דוחים אותו שמא לא משל בעל שני הוא והקשו ליכתבו הרשאה להדדי ומתרץ לה ממה שלא הוכרו מעולם אלמא בחלק בכורה נאמרה ובראשונה לא אמרוה מפני שאינה עסוקה בבכור זהו דעת הגאונים והרבנים ואע\"פ שכדאי הם לסמוך מ\"מ ממקום שבאו אינה הכרח לדעתי שמא הראשונה בהוכרו ולבסוף נתערבו ואע\"פ שבסתם היא שנויה מפני שסתם הדברים כל שבשתי נשים לשני אנשים הוכרו תחלה הוא אבל זו שלא שהתה שלשה חדשים על כרחך לא הוכרו מעולם ונמצא סתמן של אלו כפירושן ולא עוד אלא שבראשונה האבות הם התובעים ולא הספקות ומאחר שהאבות בעלי דבר והם נכרין ראוי לומר שתהא הרשאתם מועלת ומ\"מ אחר שגאוני עולם מסכימים בה ראוי לילך אחריהם ואף הם למדו מדברי עצמם שמי שזכה מנה לאחד מבניו של פלני ולא פירש לאיזה בן כותבין הרשאה זה לזה וגובין את המנה וחולקין אותו:"
            ],
            [
                "<b>מי</b> שהוחזקו בני אדם על אחד מבניו שהוא בכור ואמר אביו על אחר שהוא בכור או שאין זה בכור נאמן מ\"מ ואין צריך לומר במי שלא הוחזקו כלל ואמר על אחד שהוא בכור שהכתוב האמינו לאב בענין זה שנאמר יכיר יכירנו לאחרים ואינו צריך לעדות אחרת ולא תאמר בנאמנות זו שהיא מתוך שיכול ליתן לו מעכשו שלא סוף דבר שנוטל פי שנים בנכסים אלו אלא אף בנכסים שנפלו לו לאחר מיכן בחייו או שהוא גוסס ואין יכול להרכין בראשו שכל אלו אין בידם ליתן מעכשו ואעפ\"כ עדותו מועיל ליטול בהם פי שנים ומ\"מ יראה מכאן שאם הוחזקו בו שהוא בכור נוטל פי שנים על פי אותה חזקה אע\"פ שלא אמר אביו בכורי הוא הואיל ולא אמר כן גם כן על אחר שאם לא כן היה לו לומר כל שלא החזיקו אביו אינו בכור ומ\"מ כתבו גדולי הרבנים שזו שאמרנו שאביו נאמן לבטל החזקה דוקא חזקת קול בעלמא או לאיזה צד שהוחזקו בו לכך אבל אם היתה שם עדות שראו שנולד קודם לאח אינו נאמן וחכמי ההר חולקים שלעולם נאמן לענין הפקעת חלק בכורה ונתינתה לאותו אחר שמא כוונתו לומר שאותו שנולד תחלה ממזר הוא ואינו בנו ובנחלה לבכור לאב אנו צריכין וזהו שהוא נאמן אף בתינוק בין הגדולים ושמא בזו אף חלק פשיטותו הופקע כמו שיתבאר למטה:",
                "<b>כשם</b> שאדם נאמן לומר זה בני בכור כך נאמן לומר זה בני בן גרושה ובן חלוצה ומגאלו מן הכהנה ויש שפירשוה בשאומר לא הכרתי בה עד שנתעברה שאם לא כן היאך נאמן לשים עצמו רשע ויש חולקין בה הואיל והכתוב אומר יכיר הכל תלוי בהודעתו וכן יש אומרים דוקא נאמן בשאין בנים לבן אבל יש לו בנים אינו נאמן וכמו שאמרו ביבמות פרק חולץ נאמן על בנו קטן ולא בגדול ולא קטן ממש וגדול ממש אלא קטן ויש לו בנים זהו גדול גדול ואין לו בנים זהו קטן וגדולי המחברים כתבו בה שאע\"פ שכיש לו בנים לבן אינו נאמן עליו לפסלו לענין יחס ולהחזיקו בממזר לענין ירושה מיהא אם טוען שממזר הוא ואינו בנו נאמן ולא יירשנו אחר שהוא מעיד שאינו בנו ושמא תאמר היאך הוא נאמן לפסול את בנו אע\"פ שאין לו בנים והרי אמרו בפרק החולץ באחד שבא לפני ר' יהודה ואמר נתגיירתי ביני לבין עצמי ואמר לו נאמן אתה לפסול עצמך ואי אתה נאמן לפסול את בניך זו כבר הקשוה בגמ' בפרק החולץ ותירצו שם שכך אמר לו לדבריך הואיל וגר צריך שלשה גוי אתה ואין עדות לגוי אף לפסול את הבנים:",
                "<b>למדת</b> ממה שכתבנו שאע\"פ שהוחזק לנו בזה שהוא בנו של פלני וכשר ובכור שהוא נאמן לומר שאינו בכור ושהוא בן גרושה וחלוצה או ממזר ר\"ל שנאמן לומר שבנו הוא אלא שהוא ממזר שנולד לו מן האסורות ומ\"מ לענין בכורה אף הממזר יורש ונוטל פי שנים אלא שפוסלו מלבא בקהל וכן נאמן לומר שאינו בנו כלל ושהוא ממזר ר\"ל שאמו ילדתו ולא ממנו וכן בעובר ר\"ל שנתעברה אשתו ואמר אין זה בני ובכל אלו אינו נאמן אלא כשאין בנים לבן הא אם יש בנים לבן אינו נאמן אף על בנו אבל לפסול עצמו כגון שאמר ממזר אני נאמן לפסול עצמו ואם אין בנים לבנו נאמן אף לפסול בנו:",
                "<b>התבאר</b> בקדושין פרק יוחסין ששלשה נאמנין להעיד על הבכור שהוא בכור החיה והאם והאב חיה לאלתר כלומר שאם העידה זה יצא ראשונה נאמנת אמו כל שבעה אביו לעולם:",
                "<b>הגוסס</b> הרי הוא כחי לכל דבריו ואע\"פ שאינו נידר ונערך כמו שיתבאר במקומו מ\"מ נוחל ומנחיל זוקק ליבום ופוטר מן היבום והוא הדין שקונה ומקנה א\"כ מה הוא שאמרו כאן לא צריכא בנכסים שנפלו לו כשהוא גוסס שמשמען של דברים שאינו יכול להקנות על כרחך אתה צריך לפרש כשאין יכול לדבר או שיכול לדבר ואינו מדבר כהוגן וכן שאין יכול להרכין בראשו לומר על הן הן ועל לאו לאו שלשה פעמים שאם היה בו כן הרי הוא יכול להקנות וכמו שאמרו במסכת גיטין פרק קורדיקוס בודקין אותו שלשה פעמים אם אמר על לאו לאו ועל הן הן יכתבו ויתנו ונאמר עוד שם כשם שבודקין לגיטין כך למשא ומתן ולעדות ולירושות וכן אמרו בפרק כל הגט המביא גט והניחו זקן או תולה נותנו לה בחזקת שהוא קיים ואמרו לא שאנו אלא חולה שרוב חולים לחיים אבל גוסס לא והטעם מפני שיש לחוש שבשעה שיתננו כבר מת אבל כל שנודע שהוא חי באותה שעה נותנין אלמא כל שהוא בדעת מיושבת ויכול לדבר או להרכין בראשו מקחו מקח וממכרו ממכר ומתנתו מתנה והרי אף בשחט בו שנים או רוב שנים ורמז ואמר כתבו גט לאשתי יכתבו ויתנו ואע\"פ שאי אפשר לו לחיות כל שכן זה שמיעוטן מיהא חיים ובראשון של ערכין אמרו שנודר ומעריך את אחרים אע\"פ שהוא אינו נידר ונערך מצד שאין לו דמים ודברים אלו דברים ברורים הם ולא הוצרכנו להאריך בהם אלא שגאוני הראשונים שבספרד כתבו בה בכאן שאינו בר הקנאה ולא כתבוה אלא דרך פירוש אבל לענין פסק אינו כן כמו וכתבנו ולא באו בזו אלא בשאינו יכול לדבר או שאינו מדבר כראוי ובזו לא סוף דבר גוסס שאף בכל חולה או בריא שנשתתק כן מעתה האב שנשתתק בודקין אותו כדרך שבודקין לגיטין אם רמז או כתב שזה בנו בכורו נוטל פי שנים:",
                "<b>מי</b> שבא וראינו בן כרוך אחריו ואמר בני הוא וחזר ואמר עבדי הוא אינו נאמן והולכין אחר דבורו הראשון שאלו היה עבדו לא היה קוראו בנו ודבר זה פירשוה גדולי הצרפתים אף כשחזר תוך כדי דבור וזה תמה שהרי אף בעדות יכול לבטל עדותו תוך כדי וכן אנו אומרים תמיד כל תוך כדי דבור כדבור דמי ויש אומרים לסייע את דבריהם שלא נאמר תוך כדי דבור כדבור אלא בשאומר דבור אחרון בדרך חזרה אבל מי שאומרו כמי שאינו מרגיש ומכוין להכחיש עדותו הראשון עדות שניה היא ואי אפשר לו להעיד שתי עדיות אבל אם אמר עבדי וחזר ואמר בני נאמן שאין כאן הכחשה ואפילו לאחר כדי דבור נאמר שאף הבן עבד הוא לאביו ומשמשו כעבד ומ\"מ אם היה מראה מתחלה שעל עבדות גמור הוא אומר כן כגון שאומר עבדא מצר מאה כלומר עבד זה הרי הוא לי כמצר שוה מאה ר\"ל כקרקע שוה מנה וכיוצא באלו אף כשחזר ואמר בני אינו נאמן היה עובר בדבורו הראשון על המכס שדרכן של מוכסין ליטול מכס מן העבדים ולא מן הבנים הרי הדבר בהפך שאם אמר תחלה בני הוא וחזר ואמר עבדי נאמן לא אמרה תחלה אלא ליפטר מן המכס אבל אם אמר תחלה עבדי וחזר ואמר בני אינו נאמן:",
                "<b>זה</b> שאמרנו באלו נאמן ואינו נאמן פירושו בין לירושה בין לפטור את אשתו מן החליצה ומן היבום ואע\"פ שאמרו האומר זה בני נאמן הואיל ובידו לגרשה בזו נשתנה הדין הואיל וסותר דבורו הראשון ולירשה אינו נאמן אף לנכסים של עכשו אע\"פ שהיה לנו להאמינו מתוך שהוא יכול ליתן לו מתנה:",
                "<b>בתוספתא</b> אמרו היו מוחזקים בו שהוא בנו ובשעת מיתתו אמר עבדי הוא אינו נאמן היו מוחזקים בו שהוא עבד ובשעת מיתה אמר שהוא בנו נאמן יש מי שאומר שתוספתא זו שלא כהלכה היא שנויה שהרי פסקנו שנאמן אדם לומר זה בני ממזר ולמה לא יהא נאמן לומר שהוא עבד ומ\"מ יש פוסקים אותה ומפרשים שבני ממזר אינו מכחיש החזקה שמוחזקים בו לגמרי שדרכו של אדם לגדל בן שנולד לאשתו מן הזנות בחזקת בנו מפני כבוד עצמו שלא לפרסם קלון אשתו אבל אין דרך לגדל את עבדו בחזקת בנו ולהתנהג עמו כאב עם בנו ולדעת זה מה שכתבנו באמר בני וחזר ואמר עבדי שאינו נאמן לא סוף דבר אמר אלא אף כשהיו מוחזקים בו כן כך הדין ולא תפשו לשון אמר אלא משום סוף השמועה ר\"ל אמר עבדי וחזר ואמר בני שנאמן וזה שתפש בתוספתא בשעת מיתתו הוא הדין בבוריו אלא שבשעת מיתה רצה ללמדנו שאינו נאמן לפטור את אשתו מן החליצה ומן היבום ואע\"פ שיכול לפטרה בגט הואיל וסותר החזקה שמוחזקין בו והוא הדין לענין ירושה וכן כתבוה חכמי ההר:"
            ],
            [
                "<b>מי</b> שאמר לחברו עבדי גנבת והוא אומר לא גנבתי מה טיבו אצלך אתה מכרתו לי אתה נתתו לי במתנה והרי שהמחזיק היה פטור לגמרי וכגון שהיה העבד קטן המוטל בעריסה שיש לו חזקה לאלתר כשאר מטלטלין או בגדול ולאחר שלש או שלא ראהו זה בעדים בביתו של זה שהוא יכול לומר לא היו דברים מעולם ושבועה לא היתה מועלת לתובע שכל הנשבעין שבתורה נשבעין ולא משלמין וגזם זה הנתבע לתובע שישבע ויטול וכן עשה אין המחזיק יכול לומר לו אח\"כ איני מקבל שבועתך שמשטה הייתי בך אלא שכיון שהטיל שבועה עליו ונשבע אינו יכול לחזור הא אם לא נשבע עדין יכול לחזור הואיל ולא מן הדין הטילה עליו שמא תאמר והלא מן הדין יש על הנתבע להשבע היסת ואע\"פ שאין נשבעין על העבדים דוקא שבועת התורה והמשנה אבל שבועת היסת אף על הקרקע הותקנה כמו שכתבו גדולי הפוסקים בפרק חזקת הבתים ואפילו בענין גנבה כמו שכתבו גם הם בפרק שבועת הדיינין אע\"פ שטענת התובע רעועה שאין מחזיקין את האנשים ברשעים ואם כן הרי יש למחזיק לישבע היסת וכל שיש לו לישבע וליפטר יכול להפכה שיהא האחר נשבע ונוטל וא\"כ כשאמר לו בבית דין השבע וטול כדין אמר לו והיאך יכול לחזור אע\"פ שלא נשבע עדין ובפרק שבועת הדיינין אמרו אם אמר איני נשבע פוטרין אותו מיד ר\"ל שאם רצה לחזור ולישבע אין מקבלין הימנו ואף בזו יש לנו לומר כן ומ\"מ זו אינה קושיא שאפשר שלא אמרוה אלא מצד חומר שבועה שלא יצטרך האחר להשבע אבל כאן שאם לא ישבע זה ישבע התובע אין מרויחין כלום מעתה יכול לחזור כל זמן שלא נשבע אפילו אמר לו בבית דין או שמא מה שאמרו שם שאם אמר איני נשבע פוטרין אותו מיד לא שלא יוכל האחר לחזור אלא אדרבה מפני שיכול לחזור ממהרין את הדבר לפטרו קודם שיחזור אבל מ\"מ נחזור לראשונה שמאחר שבדין אמר לו כן ובבית דין היאך יכול לחזור אע\"פ שלא נשבע אפשר שחוץ לבית דין אמר לו כן או שמא שמועה זו נשנית קודם תקנת היסת הא לאחר היסת ובבית דין אינו יכול לחזור ומ\"מ יש גורסין מפני קושיא זו נשבע ואינו יכול לחזור ואע\"פ שאמרו מחלקת לאחר גמר דין אבל קודם גזר דין יכול לחזור בזו הואיל ואמר לו כן בבית דין והוא קבל עליו כן בפניהם גמר דין הוא ומ\"מ בפרק המפקיד אמרו במי שאינו חייב לשלם ואמר הריני משלם וחזר ואמר איני משלם אלא שאשבע ואפטר שיכול לחזור אלמא כל מילתא יתירתא ומוגזמת יכול לחזור בה קודם המעשה אם לא קנו מידו בין באתן לך בין במחול לך וכן הסכימו רוב מפרשים:",
                "<b>בעלי</b> דין שקבלו עליהם קרובים או פסולים להיות להם דיינין או עדים אפילו אחד בשנים או בשלשה בין באתן לך ר\"ל ליתן כל מה שהאחר טוענו בעדותו של פסול או בדינו וכל שכן במחול לך ר\"ל למחול מה שהוא טוען לחברו בעדות זה הפסול או בדינו אם קנו מידו אינו יכול לחזור ואם לא קנו מידו קודם גמר דין יכול לחזור אבל אם נגמר הדין אינו יכול לחזור:",
                "<b>כבר</b> ידעת שהמטלטלין של יתומים אין בעל חוב גובה חובו מהם צריך שתדע שהעבדים אע\"פ שהוקשו לקרקעות דוקא לדברים הכתובים בתורה כגון לקנותם בכסף שטר וחזקה ושלא לישבע עליהם ושלא לכללם בדין אונאה אבל לענין בעל חוב כמטלטלין הם שאין דעת המלוה סומכת עליהן אלא על הקרקעות כבר ידעת שתקנת הגאונים קדומה להגבות לבעל חוב מן המטלטלין ונשענו על מה שמנהג בני אדם להתעסק בסחורות ובהלואות ודעת המלוה סומכת עליהם על דרך מה שאמרו בכתובות פרק מציאה בגמלים שבערביא ובתותבי דבי מיכסיא שהאשה גובה כתבתה מהם מפני שכל עסקיהם בסחורות אלו ודעת בעל חוב סומכת עליהם כמו שיתבאר שם וא\"כ מכח תקנתם גובין אף מן העבדים ומ\"מ לענין לקוחות הרי הם כמטלטלין ואין בעל חוב טורפם אא\"כ נשתעבדו לו בפרט ובאגב כמו שביארנו בפרק חזקת:",
                "<b>הקרובים</b> פסולים לעדות זה לזה וענין זה יתבאר במסכת סנהדרין אבל מה שאנו צריכין לו עכשו הוא שהאחים נקראים ראשון בראשון ובניהם נקראים שני בשני ובני בניהם שלישי בשלישי ראשון בראשון ושני בשני וראשון בשני ושני בראשון כלם פסולין זה לזה שלישי בשלישי או שלישי בשני אפילו שלישי בראשון כשרים לעדות זה לזה גדולי הפוסקים והמחברים כתבו שהאב עם בנו ראשון בראשון ועם בן בנו ראשון בשני ומתוך כך פסולים זה לזה הא עם בנו של בן בנו הוא שלישי בראשון וכשר ומה שאמרו בכאן מר בר רב אשי אכשר באבא דאבא ולית הלכתא כותיה פירושו מפני שהיה האב עם בן בנו וזהו ראשון בשני הא אם היה עם בנו של בן בנו כשר ומ\"מ גדולי הצרפתים פירשו שזה שאמרו ולית הלכתא כותיה לא מפני שהוא שני בראשון שהאב עם בנו ראשון בשני הוא ועם בן בנו ראשון בשלישי הואיל ויש ירידת קורבה מזה לזה ואינם במדרגה אחת אלא שכל יוצאי ירכו עד כמה דורות פסולים זה לזה ולא יראה כן:",
                "<b>הרבה</b> מיני בני אדם נכתבו במקומם לענין פסול עדות ומכללם הקרובים אע\"פ שאין קורבתם מצד עצמם אלא מצד נשותיהם וכן הסומא והחרש והשוטה היה יודע לו בעדות עד שלא נסתמא ונסתמא אע\"פ שבשעת הדבר שעליו רוצה להעיד כשר היה הואיל ובשעת הגדה אינו ראוי אין סומכין על עדותו בין בגלימא בין בקרקע בין בנסכא ואין אומרים הרי בן דעת הוא זה ואע\"פ שהוא סומא עכשו הרי יכול להעיד על מה שראה ואם הוא קרקע הרי יכול להודיע שעל קרקע זה הוא מעיד בכוון המצרים וכן בגלימא במדת ארך ורוחב וכן בנסכא במדת משקלות שאין סומכין על כוון זה כלל ואינו מעיד על מה שאינו יכול לומר בבירור זהו שאני מעיד עליו ומ\"מ בדברים שאין אנו צריכים בו לשום כוון אלא להודעה על מה שהיה כגון שבפניו הלוה פלני לפלני מנה או שחבל בו או שנעשה בפני כך וכך ונסתמא אע\"פ שלא נתפתח כשר אחר שהוא בן דעת וכמו שאמרו במסכת גיטין פרק שני שכשר להביא את הגט שאין אנו צריכין לעדותו אלא שבפניו נכתב ונחתם והרי יכול להעיד על כך ולסמוך על עדותו אבל האחרים שהוזכרו כגון נתחרש ונשתטה ונעשה חתנו אין מקבלין עדותם עד שתהא תחלתם וסופם בכשרות מעתה היה יודע לו בעדות עד שלא נעשה חתנו ואח\"כ נעשה חתנו פסול מתה בתו חזר לכשרותו היה פתוח ונסתמא פסול שצריך הוא לכוון חזר ונתפתח כשר פקח ונתחרש פסול חזר ונתפקת כשר שפוי ונשתטה פסול חזר ונשתפה כשר ויש חולקין בסומא לפסלו אף בדברים שאין צריכים כוון ולא נראו הדברים וזה שכתבנו בנעשה חתנו ומתה בתו פירושו אע\"פ שהניחה בנים כמו שיתבאר בסנהדרין:"
            ],
            [
                "<b>האומר</b> על בן בין הבנים שיירש כל נכסיו דבריו קיימין כמו שביארנו במשנה אמר על תינוק בין הבנים זהו בכורי אע\"פ שהיינו מוחזקים באחר כן על צד מה שראינוהו גדול קומה יותר מזה נאמן ונוטל זה חלק בכורה וחולק עם האחרים בפשיטות ומ\"מ אם אמר דבר זה על תינוק בין הגדולים שלא יפלו תחת אומד איזה נולד תחלה שהדבר ניכר על כרחנו שהאחרים נולדו תחלה הרי הוא כמי שאומר שהגדולים אינן בניו ואף חלק פשיטות הופקע מכל אותם שלמעלה הימנו:",
                "<b>שכיב</b> מרע שאמר תטול אשתי כאחד מן הבנים או בריא שאמר כן ובקנין ובדרך המועיל שלשון תטול בקנין אינו כלום שאינן אלא כקנין דברים אלא שמקנה לה חלקה באותו ממון במתנה נוטלת כאחד מן הבנים ופרשו גדולי המפרשים שאע\"פ שלא הזכיר שיתר על כתבתה נותן לה כן לא הופקעה כתבתה בכך ונוטלת כאחד מן הבנים יתר על כתבתה ואף לדעת האומר כיון שעשאה שתף בין הבנים אבדה כתבתה כמו שיתבאר דוקא במחלק נכסיו אבל זה אינו מחלק ולא בא אלא להוסיף לה וכן השמיענו בזו שאע\"פ שעשאה יורשת שהרי אמר כאחד מן הבנים והמוריש אחר במקום בת או בת במקום בן לא אמר כלום מ\"מ הואיל ואמר תטול לשון מתנה הוא ומ\"מ דוקא בנכסים של עכשו אבל בנכסים שנפלו אח\"כ הן בחייו הן בקבר אינה נוטלת בהם כלום שהרי אינה ירושה אלא מתנה ואין אדם מקנה דבר שלא בא לעולם ואפילו שכיב מרע כמו שיתבאר ומ\"מ כל שנתרבו אותם הנכסים מחמת עצמן דרך שבח חולקת עמהם ויש אומרים אף בריוח הבא מחמת נכסים של עכשו שזהו כדין דקל לפירותיו והדברים רופפים ומ\"מ יראה דוקא בשלא נשתנה הגוף לגוף אחר הא כל שהוא כן אינה חולקת אלא לפי מה שהיה שם באותה שעה ואם אבדו אותם הנכסים ובאו אחרים מצד אחר אינה חולקת נתחדשו לו בנים אח\"כ הן שנולדו בחייו הן עוברין שנולדו אח\"כ אין האשה טוענת הרי נתן לי כאחד מבניו של אותה שעה אלא אף אותם שנתחדשו ממעטין בחלקה שהרי אינה זוכה אלא לאחר מיתה ובשעת שזכת הרי כלם שוין בירושה ושמא תאמר אם כן הרי זו כאומר שתטול כאחד מן הבנים הבאים ואם כן הרי זה קני כחמור מ\"מ אי אתה מפרש אלא כאחד מן הבנים של עכשו והרי בנים של עכשו מתמעטים בחלק הבאים וגאוני ספרד כתבו בחבוריהם אפילו אמר כאחד מן הבאים או שאין לו בנים עכשו ואמר כאחד מן הבנים אין זה קני כחמור שלא נאמר דין קני כחמור אלא בשזיכה לעובר מה שאין ראוי לו בירושה ואמר לזה קני לך כעובר זה אבל זה שאינו מזכה להם אלא מה שראוי להם מצד ירושתם הרי זוכים בה ואינם אצלה חמור וכשאמר על זה שיקנה כמותם אין זה קני כחמור:",
                "<b>יראה</b> לגדולי הצרפתים שאם נתמעטו הבנים ונתרבה חלק הנשארים שאף היא נוטלת כאחת מהם שהרי לבנים שבשעת חלוקה נתכון הן נתרבו הן נתמעטו ויש חולקין בה מטעם שיד בעל השטר על התחתונה:",
                "<b>המוציא</b> שטר חוב על חברו מלוה אומר לא נפרעתי כלום ותובע מנה ולוה אומר פרעתי מחצה ומודה בחמשים והעדים מעידים שפרע כלו והרי שאלו היו העדים מכוונים עם הנתבע היה הנתבע פטור ונותן מה שהודה בלא שבועה ונפטר ואלו לא היו שם עדים כלל היה הנתבע חייב לפרוע כתביעת המלוה ואין שבועה מפקיעתו שאין שבועת מודה מקצת לנתבע בשטר אבל בזו הדין משתנה מדרכו ודנין בו כן שישבע הלוה שבועת התורה שמחצה פרע כדין מודה מקצת שהשטר כבר נתבטל בעדות העדים וגובה מקצת האחרים מנכסים בני חורין אבל לא מן המשועבדים שהלקוחות על עדות העדים סמכו וכגון שהעדים אינן נוגעין בדבר מצד הלקוחות ויש שואלין אחר שהודאת בעל דין כמאה עדים הוכחשו העדים ונשאר השטר בחזקתו כמי שאין שם עדים כלל עד שדחקו לומר שאין מעידין אלא על מנה סתם ולא על פרעון חוב זה ואלו טען המלוה שמצד אחר קבלם היה גובה מנכסים משועבדים אלא שהוא מודה שלא נתחייב לו מצד אחר ומ\"מ אין הלוה מכחיש העדים שלא על פרעון שטר חוב זה העידו וגדולי המפרשים תירצו שאלו אמר הלוה מחצה פרעתי ולא יותר ודאי הוכחשו אבל פרעתי מחצה לבד אינה הכחשה כאדם שאומר עד כאן זכורני שפרעתי והעדים נזכרים ביתר הימנו ואף הם חוזרים ושואלים לעצמם אחר שאינם מוכחשים כלל למה הלוה צריך שבועה כלל והרי העדים מעידים שפרע חמשים שהרי חמשים בכלל מנה ומפרשים שאין הדבר ברור אם היא הכחשה אם לאו ולענין לקוחות אתה דן לומר שאינה הכחשה ולענין עצמו אתה דן לומר שהיא הכחשה קצת חכמי הצרפתים תרצו שעדות העדים בטל על ידי הודאתו והשטר ע\"י עדים ואין הדבר נשאר אלא על פי הודאתו ואפילו הוכחשו העדים לגמרי כגון שהם העידו על פירעון שטר זה ושבפעם אחת פרעו כלו הדין כך וחכמי ההר תירצו בה שאם אמרו הודאת בעל דין כמאה עדים לחייב את עצמו לא אמרו לדון את העדים כמוכחשים שאין שנים מוכחשים על פי אחד ועדותם לא זזה ממקומה אלא שאין בנו כח לפטור את זה בעדותם אחר שהוא מחייב את עצמו ועוד שבמה שהודה אין לעדותם שם עדות שאין עדות אלא הבאה על ידי כפירת בעל דין ואם כן אין עדות אלא במחצה האחר והרי אינם מוכחשים בו ומ\"מ נפגם השטר וחזר לדין מלוה על פה ולמודה מקצת והוא הענין שהוא נשבע שאין אומרין שלא להשבע על כח שטר שהרי כפירת שעבוד קרקעות היא אלא בשטר שיש בו כח שטר:",
                "<b>וגאוני</b> ספרד כתבו בתשובת שאלה על מי שאמר לחברו מנה לי בידך בקנין ועדים ולא הספיקו עדים לכתוב עד שהלכו ואמר אח\"כ אין לך בידי אלא חמשים ובקנין חייב בשבועת מודה מקצת ואע\"פ שמודה שאותם החמשים בקנין וסתם קנין לכתיבה עומד והרי הוא כפירת שעבוד קרקעות הואיל ואין יכול לטרוף בהם לקוחות אחר שאין אנו רואין השטר מודה מקצת הוא וראיה לזה בראשון של מציעא בשמועת מלוה אומר חמש ולוה אומר שלש ובשטר שנשבע על סלע שלישי הואיל ואין יכול לטרוף בו לקוחות וכן אם אבד שטרו של זה והודה לו חברו ששטר היה לו אלא שאינה אלא סך פלני אין זה כפירת קרקעות ונשבע ואף בזו הואיל ושטר זה אינו גובה ממשועבדים אין לו תורת שטר וחזר הדין לדין מודה מקצת הגמור ולענין שטר שכתוב בו סילעין סתמא מלוה אומר חמש ולוה אומר שלש אם הוא בדין מודה מקצת או בדין משיב אבדה כבר ביארנו הענין בראשון של מציעא:"
            ],
            [
                "<b>זה</b> שביארנו במשנה שהדברים שאם אמרם בלשון ירושה לא אמר כלום ואם אמרם במתנה דבריו קיימין שאם כתב לשון מתנה בין בתחלה בין באמצע בין בסוף דבריו קיימין אע\"פ שהזכיר לשון ירושה לא סוף דבר באדם אחד ושדה אחד שלשון המתנה חוזר על אותו אדם ועל אותו שדה כגון שאמר תנתן שדה פלונית לפלוני ויירשנה או יירש פלוני שדה פלונית ותנתן לו או שאמר יירש פלני שדה פלנית תנתן לו ויירשנה אלא אפילו אדם אחד ושתי שדות זו במתנה וזו בירושה שאין לשון המתנה סובב אלא על השדה האחד כגון שאמר יירש פלני שדה פלני ותנתן לו שדה פלני או שדה אחת לשני בני אדם לזה במתנה ולזה בירושה שאין לשון המתנה אלא על אדם אחד משניהם כגון שאמר תנתן שדה פלני לפלני ויירשה עמה פלני או אפילו שתי שדות לשני בני אדם שדה אחד לאדם אחד בירושה ושדה אחד לאחר במתנה כגון שאמר יירש פלני שדה פלני ותנתן לפלני שדה פלני שאין לשון המתנה סובב אלא לאחד מהם ולא לשני ולא לשדה הנתון לשני אעפ\"כ קנה אף אותו שנאמר לו בירושה אפילו היו עשרה שדות לעשרה בני אדם ולא הסב לשון מתנה אלא לאדם אחד ולשדה אחד ודוקא שהיה כל דבור מאלו תוך כדי דבור של חברו והוא בכדי שאלת תלמיד לרב הא אם שהה בין דבור לדבור בכדי שאלת תלמיד לרב או יותר לא קנה את שנאמר עליו לשון ירושה עד שיהא לשון המתנה סובב לכלם אפילו באדם אחד ושתי שדות צריך שיאמר יירש פלוני שדה פלני עם שדה פלנית שנתתים לו במתנה או ינתנו שדה פלני ופלני לפלני ויירשם ואם בשני בני אדם ושדה אחת צריך שיאמר יירש פלני שדה פלנית ותנתן לו ולפלני עמו או תנתן לפלני ופלני שדה פלנית ויירשוה ואם הם שני בני אדם ושתי שדות צריך שיאמר פלני ופלני יירשו שדה פלנית ופלנית שנתתים להם במתנה וכן כל כיוצא באלו מלשונות שיראה מהם שלשון המתנה סובב על כל אחד מן הזוכים ועל כל אחד מן השדות הן בתחלה הן באמצע הן בסוף וזהו דעת ריש לקיש והלכה כמותו וזו היא אחת מן השלש שהלכה כר' שמעון בן לקיש אף במקום ר' יוחנן כמו שהתבאר בפרק החולץ:",
                "<b>זה</b> שיצא מפינו לפי תמנו שלאחר כדי דבור לא קנה את שנאמר עליו לשון ירושה שהדברים מוכיחים שאותו שנאמר לו בלשון מתנה קנה כך היא דעתנו וכן ראינוה לגדולי המפרשים ולגדולי הצרפתים ולגאוני הראשונים ומ\"מ חכמי התוספות כתבו שאף אותו שבלשון מתנה לא קנה שזהו את וחמור ולא יראה לי כן אף לדעת האומר באת וחמור שלא קנה אחר שאינו בדבור אחד:"
            ],
            [
                "<b>מי</b> שמנה אפטרופסים על ממונו ואמר להם תנו שקל לבני בשבת והם ראויים ליתן להם סלע ר\"ל שאין מסתפקין בשקל שאינו אלא חצי סלע נותנין להם סלע שלא כיון אלא לזרזם ואין כונתו לדחקם במזונות מצומצמים יתר מדאי ואפילו אמר אל תתנו להם אלא שקל אע\"פ שבלשון מניעה ועכוב דבר התבאר בכתבות פרק מציאה שאין זו קפידא ולא אמר כן אלא כדי לזרזם ונותנין להם כל צרכם ואם אמר אם מתו יירשו אחרים תחתיהם הואיל והעמיד יורשים אחריהם אפילו אמר תנו אין נותנין להם אלא שקל שאין מתנדבים על גב הראויים לירש אחריהם שאלו חכמי הראשונים והיאך האחרים ראויים לירש והרי אמרו נכסי לך ואחריך לפלוני והראשון ראוי לירשו אין לשני במקום ראשון כלום שאין לשון מתנה אלא לשון ירושה וירושה אין לה הפסק ואם כן אחר שהראשונים בניו ראויים הם לירשו והרי אין לה הפסק תירצו גדולי המפרשים שלא נאמר אין לה הפסק אלא כשהוריד הראשונים בנכסים אבל זה שלא השליט את הראשונים אלא שמסרם ביד שליש ודאי יש לה הפסק ולדעת זה אותם השקלים מיהא אין האחרים יורשים אותם:",
                "<b>ויש</b> שאין גורסין בכאן שאין לשון מתנה אלא ירושה אלא שאינה לשון מתנה כלומר שאין לשון נכסי לך לשון מתנה אלא לשון ירושה שלשון מסופק הוא ואצל יורש דנין אותו כלשון ירושה שאין לה הפסק אע\"פ שאצל אחר דנין אותו בלשון מתנה הא אם אמר בלשון מתנה גמורה כלומר ינתנו כל נכסי לפלני ואחריו לפלני אף בראשון ראוי לירשו יש לה הפסק וזהו דין תנו שקל וכו' ולדעת זה אם אמר יירשו בני נכסי ואם מתו יירשו אחרים וכו' אין לה הפסק אף במסר ביד שליש ומ\"מ גדולי הפוסקים גורסים שאין לשון מתנה אלא לשון ירושה כלומר שאע\"פ שנכסי לך לשון מתנה הוא אין לשון מתנה אצל יורש אלא לשון ירושה וכל שנותן ראוי לירשו אף בלשון מתנה גמורה אינה אלא ירושה ואין לה הפסק ולא יראה לי כן ממה שאמרו למטה בשמועת שכיב מרע שכתב כל נכסיו לאחר וכו' ופירשו בו שיצא לנו ממנה לענין הפסק ואלמלא שמלשון ירושה זוכה בהם היה לה הפסק כמו שרמזנו שם ומ\"מ יש לתרץ הקושיא לדעתי שלא נאמר שאין לה הפסק בין במתנה בין בירושה בין באו הנכסים לידם בין ביד שליש אלא דוקא שנתן את כל הנכסים מעיקרם לראשון הראוי לירשו ואחריו לשני כגון שאמר נכסי לך ואחריך לפלני או יירשם פלני אחריך אבל זה שלא הרשה את הראשון הראוי לירש אלא לדבר ידוע והוא שקל בשבת הרי לא עשאו יורש כלל אלא מקבל מתנה פרטית ואותם אחרים הם היורשים הגמורים ולדעת זה אתה צריך לפרש בשאותם האחרים ראויים לירש וכנגד ארבעה בנים דברה ואמר תנו שקל לשני בני מאותן הנכסים ולכשימותו יירשו שני בני האחרים תחתיהם ואותם אחרים הם היורשים הגמורים שאם האחרים אין ראויים לירש הרי הוא מוריש אחרים במקום בן וכבר העמידו בסוגיא זו אותם אחרים בשראויים לירש ומ\"מ לשאר התירוצים אתה מפרשה אף בשאותם אחרים אין ראויים לירש ואע\"פ שאין לשון ירושה נאמר אצל אחר הואיל וצירף בה לשון מתנה בתוך כדי דבור וכמו שהיה דעת המקשה ממנה שהיה דעתו שאין אותם אחרים ראויים לירש וכבר עלו דבריו כהלכה במסקנת הסוגיא ואף לדעת גדולי הפוסקים אתה יכול לפרשה אלא שהוא דוחק אחר שהוא עושה האחר יורש גמור:",
                "<b>גדולי</b> המחברים הסכימו לדעת הפוסקים שלשון מתנה אצל יורש ירושה היא ומ\"מ הם תירצו בזו של תנו שקל לבני שאמר בפירוש לא משום ירושה אני נותן להם אלא בלשון מתנה וכל כיוצא בזו אף ביורש אינה לשון ירושה ויש לה הפסק ואין הדברים נראין ומ\"מ אף אתה יכול לפרשה לדעתם אף בשאין אותם אחרים ראויים לירש ושמא אתה חוכך לומר שזו שאמרו בתנו שקל וכו' ואם מתו יירשו אחרים תחתיהם שדבריו קיימים בסתם ראויים לירש כמו אלו הראשונים על הדרך שכתבנו וזו שאמרו בנכסי לך ואחריך לפלוני שאם ראשון ראוי לירשו אין לה הפסק בשאחריך אין ראוי לירשו אלא שתדע שדין זה ר\"ל שהירושה אין לה הפסק פירושה אף בשני ראוי לירשו והואיל והראשון מ\"מ ראוי לירשו אין לה הפסק והירושה חוזרת לבני הראשון אע\"פ שהאחריך היה ראוי לירש את זה המוריש כראשון וכבר הביאו חכמי הדורות שלפנינו ראיה לדבר זה ממה שהקשו בסוגיא זו נכסי לך ואחריך יירש פלני ואחריך יירש פלני מת ראשון קנה שני מת שני קנה שלישי והא הכא דכשתי שדות ושני בני אדם דמי שהרי שלשה בני אדם הם ואע\"פ ששדה אחת היא מ\"מ הואיל ובשעה שקנה זה לא קנה זה כשלשה שדות הם ומכיון שהראשון בלשון מתנה ר\"ל נכסי לך אע\"פ שהאחרים בלשון ירושה שהרי אמר ואחריך יירש פלני וכו' קנו כלם אף אותם שאין לשון המתנה מוסב עליהם ואם תאמר שאף זו בראוי לירשו מת ראשון היאך קנה שני והא אין לה הפסק ויש גורסין מת שני היאך קנה שלישי שהשני הואיל ולא זכה הראשון אלא מתורת מתנה ודאי יש לה הפסק אבל השני שהוא יורש מפני מה קנה שלישי ואם כדברינו היה לו לתרץ בשהשני גם כן ראוי לירשו וכן השלישי וכן אתה למד מכאן שזו שאמרו ירושה אין לה הפסק לא סוף דבר בשכיב מרע אלא אף בבריא שאמר שאם לא כן היה לו לתרץ גם כן הכא בבריא:",
                "<b>מה</b> שכתבו גדולי הפוסקים שלשון מתנה ליורש לשון ירושה הוא יש מקשים בה ממה ששנינו המחלק נכסיו על פיו ריבה לאחד ומיעט לאחד והשוה להם את הבכור דבריו קיימים ואם אמר בלשון ירושה לא אמר כלום אלמא אף ביורש אנו מחלקים בין לשון מתנה ללשון ירושה ותירצו בה לדעתם שכל שיש שם בכור הואיל ואין לשון ירושה מועיל בהשואת חלק בכורה אין לשון מתנה נדון בו כלשון ירושה:",
                "<b>מקצת</b> מפרשים כתבו שאם אמר נכסי לבני ואחריהם לפלני בקנין ומעכשו אינו מועיל ולא יראה כן וכבר כתבנו למעלה שכל שיש בו מעכשו מועיל אף במתנת שכיב מרע וכל שכן בקנין אע\"פ שאתה יכול לומר שאינה כן בראוי לירשו איני רואה הפרש בזו הואיל והוא מקנה מעכשו ובקנין:",
                "<b>זה</b> שאמרנו בנכסי לך ואחריך לפלני שאם ראשון ראוי לירשו אין לה הפסק אף בשני ראוי לירשו מ\"מ אומר אני שאם שייר בה זכות לעצמו יש לה הפסק וכדרך שאמרו בנכסי לך ואחריך לפלני ואין הראשון ראוי לירשו שאין לשני אלא מה ששייר ראשון ואם מכר מכר שלא אמרוה אלא לאחר אבל כל ששייר לעצמו לא ומכאן אני אומר שאם צוה נכסי לבני ואחריהם להקדש הואיל והנחתו התכליתיית בהקדשו לכונת ירושת העניים ולא להיות הוא זוכה בהם יש לה הפסק שאין אדם ראוי לירש במקום עצמו והרי הוא כמקדיש מעכשו ומ\"מ אם אמר אם מתו בלא יורש יהו הנכסים להקדש הואיל ובתליה הוא מקדיש ואינו מחליט להקדש מעכשו אין הקדש זה חל עד אותה שעה וכבר נעשה זה יורש ואין לה הפסק הא אם אמר מעכשו הקדשו הקדש וכבר חלקו עלי גדולי הדור בקצת דברים אלו וזה נראה לי יותר אלא שלרוחא דמילתא ראוי לעושה כן שיקנה במתנה לזה שרוצה להורישו על מנת שאם ימות בלא בנים יחזרו להקדש ועם כל זה יש לפקפק שאין הדבר מסור אלא שאנו מחזיקים את המוריש בטועה וכמו שאמרו למטה והא איהו אפסקה ותירץ הוא סבר יש לה הפסק אלמא אחר מחשבתו אנו דנים והוא סבור שיש לה הפסק ואין לה הפסק ומעתה אף במשייר לעצמו אחר מותו ואחר מיתת היורש הראשון דמה בינו ובין משייר לאחר ובכלם הוא סבור שיש לה הפסק ואינו מכווין להוריש לשני אלא אחריו של ראשון אפילו לעצמו כגון הקדש וליפות כח הקדש אין לנו בדין זה אלא כל שבענין ירושה דין הקדש ודין הדיוט שוים וראיה לדבר לדעתי למטה במה שאמרו הכותב נכסיו לאחרים ומניח את בניו שאין רוח חכמים נוחה הימנו ואמר רשב\"ג אם אין בניו נוהגים כשורה זכור לטוב ושאלו בה אם חלקו חכמים בזו והביאו מיוסף בן יועזר שלא היה בנו נוהג כשורה והקדיש נכסיו אלמא דשפיר עבד ולא תירץ שאני הקדש וכו' ולא עוד אלא שאף בהקדש העלו בביאור המסקנא לאו שפיר עבד:",
                "<b>זה</b> שכתבנו כל תוך כדי דבור כדבור דמי כך הוא הדין והענין בכל הדברים שכל שאמר דבר וחזר בו תוך כדי דבור חזרתו חזרה חוץ מעבודה זרה שאם הקצה או התפיס דבר לע\"ז וחזר בו תוך כדי דבור נאסרה ואין חזרתו מועלת וכן בקדושין שאם קדש בפני עדים וחזר בתוך כדי דבור ואמר יהו מתנה ולא קדושין אין שומעין לו וכתבו גדולי הצרפתים שהיא מקודשת מספק ולהחמיר ובמסכת נדרים כללו בדין זה מחרף ומגדף וגירושין ונראה שהמחרף ומגדף בכלל ע\"ז וגירושין בכלל קדושין:",
                "<b>כל</b> אלו שכתבנו שאדם יכול להפקיע את הירושה באיזה לשון אין ירושת הבעל בנכסי אשתו בכלל אבל אין האשה יכולה להפקיעם ממנו בשום לשון ואף שום תנאי אין מועיל בבטולה אא\"כ התנה עמה בעודה ארוסה כמו שיתבאר במקומו:"
            ],
            [
                "<b>גאוני</b> ספרד כללו דינין אלו שכתבנו בהעברת נחלה על איזה צד אדם יכול להעבירה ועל איזה צד אינו יכול להעבירה בארבעה דרכים ואלו הן השער הראשון הוא שהעביר את הירושה ממי שראוי לה למי שאין ראוי לה ודין זה שאם אמר בלשון מתנה דבריך קיימים בלשון ירושה לא אמר כלום אא\"כ צירף בה לשון מהנה השני שהעבירה מראוי לראוי ואין המועבר בכור ודין זה שאף בלשון ירושה דבריו קיימין ובלבד שלא בלשון עקירה השלישי מראוי לראוי והמועבר בכור אם שהשוהו עם האחרים אם שמיעט חלק בכורתו ודין זה שבלשון מתנה דבריו קיימין ובלשון ירושה לא אמר כלום ואע\"פ שיש בזו חולקים כבר הכרענוהו ממה שנאמר לא יוכל לבכר ואפילו היו אחים מרובים הואיל ובטלה צואתו לענין בכור בטלה לענין האחרים שהרי כל אותם שריבה חלקם צריכים הם למעטה להוסיף בחלק הבכור והואיל ובטל מכללה בטלה כלה הא אם הוריש לבכור שני חלקיו ורבה ומיעט לאחרים דבריו קיימין הרביעי שהעבירה מן הראוי הן לראוי הן לשאינו ראוי אלא שלא לאלתר אלא לזמן כגון שאמר לראוי לירשו נכסי לך ואחריך לפלני הן שיהא האחריך ראוי לירש הן שלא יהא ראוי לירש ודינה שאין העברתו כלום שהירושה אין לה הפסק ומה שאמר לאחר מיתת פלני יירש פלני הרי הוא כמתנה בנכסי אחרים:"
            ],
            [
                "<b>אין</b> למדין הלכה לא מפי תלמוד ר\"ל אע\"פ שאנו מוצאין לפעמים נאמר והלכה כדבריו אין סומכין על כך ואפילו מן המשנה ואע\"פ שיש מהם שאנו פוסקין כן מ\"מ אין סומכין עליהם לפסוק כן בכל מקום שהן ולא אף מפי המעשה הכתוב במשנה ובבריתא שהרבים חלוקים עליו ואין סומכין אלא על דבר שאדם שואלו למעשה והרב אומר בה הלכה למעשה שאל ואמרו לו הלכה למעשה ילך ויעשה מעשה ובלבד שלא ידין מעצמו מדבר לדבר אא\"כ יודע בעצמו שהוא כדאי לסמוך וכמו שאמרו אין אומרין בטרפות זו דומה לזו כמו שביארנו במקומו וגאוני ספרד גורסין אין למדין הלכה מפי תלמיד ר\"ל כשהתלמיד שונה משנתו ועלה בידו שהלכה כפלני אין סומכין עליו למעשה שמא לא עיין בה כל הצרך ולא מפי מעשה שראינוהו שעשה על פי סברתו עד שיאמר לו רבו הלכה למעשה בתלמוד המערב של פאה אמרו ר' זעירא בשם ר' שמואל אומר אין למדין מן ההלכות ולא מן ההגדות ולא מן התוספות אלא מן התלמוד ר\"ל מה שפסקו האמוראים שכל שאמרוהו אמרוהו אחר העיון ומגדולי החכמים היו מצוים לתלמידיהם כשתשמעו מפי שאני אומר הלכה אל תלמדו ממנה למעשה עד שאומר לכם בהדיא הלכה למעשה וכן אמרו ברביעי של גיטין וכי מפני שאנו מדמים נעשה מעשה ודבר זה דבר שהמשכיל צריך שיתקענה בלבו והוא ממה שראיתי דור זה נכשל בענינים אלו שכל שבא לידינו הוראה או מעשה הראוי לאסור או להתיר לזכות או לחייב להכשיר או לפסול לטמא או לטהר מדין התלמוד ומעיקרא של הלכה הם נסמכים לחלוק בנימוקי בלאות של חדושין ותוספות ולקוטין של לשונות וצווחים ככרוכיא ראה זה מצאתי שכך כתב פלני מבלי שידעו או שישגיחו אם נאמר כראוי אם לאו ומבלי שיסמכו להם על התלמוד ולא ישגיחו לא האומר ולא על המאמר ואם יתנדבו לפעמים להשגיח על האומר ויארע להם שהוא מגדולי ההוראה הרי המאמר מוחלט על כל פנים יהיה נאמר על איזה צד שיהיה לא שישגיחו על המאמר אם הוא אמתי אם לא או אם הוא מאמר דרך פסק מוחלט או דרך פירוש או דרך תירוץ קושיא ודברים אלו מצאתים בדורי מכשילים הרבה הרבה ואנו אם באנו לדין אחר כלם או אחר מקצתם יש לנו לדון וכו' אלא שהרבה פעמים אומר הרב או הגאון או החכם איזה דבר דרך תירוץ קושיא או דרך דחיה ולא שיהא אומרו על דעת לסמוך עליו והוא ממין מה שאמר זה החכם וכי אמינא הלכה לא תעבדו עובדא עד דאמינא הלכה למעשה:",
                "<b>ואחד</b> מהם אמר בסוגיא זו לתלמידיו שכל זמן שיראו פסק הלכה או פסק דין כתוב וחתום בשמו ויראו בענינו דבר שהוא קשה בעיניהם לא יסמכו עליו ולא יפסלוהו לגמרי אלא יניחוהו עד שיבאו לפניו ואם ידע בו טעם יעמידהו ואם אינו יודע בו טעם יחזור בו על מה שאמר או שכתב ולא עוד אלא שצוה להם שאם יראו פסק הלכה בשמו אחר מיתתו ויהא הדבר קשה או חשוד להם לא יסמכו עליו לומר אדם גדול אמרה שאין לדיין אלא מה שעיניו רואות אלא שמ\"מ יניחוהו שמא יש בו טעם אבל כל שלא יודע להם בו טעם לא יסמכו עליו בשום פנים שכמה פעמים אומר הרב או הגאון או החכם סברא מדרך הפלפול לישב הקושיא או הסוגיא ולא מדרך פסק או הוראה ומעשה וזהו שאמרו למטה אטו אנן אשנויא נקום ונסמוך כלומר שנדחה תלמוד ערוך או ברייתא מפני התירוצין ואם כן נאמר על התנאים ועל האמוראים ימחלו הגאונים והרבנים על כבודם כל שיגיענו מדבריהם בחדוש או בזרות הרי אנו לקבל דבריהם במה שיש סעד בראיות תלמודיות או שהוא דבר מקובל הרבה על הלב מצד השכל והשאר אם הלכה נקבל ואם לדין יש תשובה ומי לנו גדול מחכמי התלמוד והנה אמרו במסכת כתבות פרק האשה על דבר שנחלקו בו אביי ורב יוסף שלחו לקמיה דר' חנינא שלחה כרב יוסף אמרו ליה לאביי ואמר אטו ר' חנינא כיפי תלה בה ושלחה והמשל בענין כיפי ר\"ל מרגליות הוא על ראיות מספיקות הדר שלחוה לקמיה דרב מניומי ושלחה כאביי ושלח להו ואי אמר רב יוסף בה טעמא שלחו לי ראה איך הורו שאין הכרעה במאמר החכם ואם הוא גדול אא\"כ מצד סעד אל ראיה וביבמות אמרו פרק נושאין צ\"ז ב' על היתר עשאו רב אמא בר יעקב אמר ליה רבא והא רב ששת אסר אמר ליה הוא אסר ואנא שרינא כלומר אין מאיסורו טענה עלי אא\"כ מצד ראיה ומעתה בכל עניני הוראה ומשא ומתן אין ראוי להורות ככל הנמצא כתוב לחכם או למחבר או למפרש בדבר מחדש ביותר אם להקל אם להחמיר אא\"כ בראיה וסוף הדברים אשרי מי שבא לכאן ותלמודו בידו:"
            ],
            [
                "<b>זה</b> שביארנו שכל שהעביר הנחלה מראוי לראוי אף בלשון ירושה דבריו קיימים דוקא בשכיב מרע שמתנתו דרך ירושה והתורה זכתהו להנחיל מי שירצה מן הראויים לירש בשוה אבל בריא שמתנתו אינה דרך ירושה כל שהקנה לאחד מבניו בקנין שלא בלשון מתנה אלא לירש כל נכסיו מעכשו ולאחר מיתה כתבו גדולי הפוסקים שהדבר ספק אם דבריו קיימין אם לאו ואין מגבין לו ואם תפש אין מוציאין הימנו ומ\"מ יראה לפי הסוגיא שאף בבריא כן חדא שהרי מסוף הסוגיא עולה לנו כן ואפילו נאמר שאין ללמוד ממשא ומתן ודחייה בעלמא מ\"מ מאחר שאמר שניתם משנתכם כר' יוחנן בן ברוקא אלמא פשוט היה לו שר' יוחנן בן ברוקא היה סובר כן ולא נשאר הספק אלא אם משנת בנין דיכרין באה לדבריו או לדברי הכל:",
                "<b>אע\"פ</b> שהבעל יורש אשתו תקנו חכמים שאם מתה ונשארו לו בנים ממנה ונשא אחרת ולו בנים מן השניה גם כן ומת הוא שיהו הבנים יורשים כתבת אמן המתה יתר על חלקם שעם אחיהם וכתבה זו אינה נגבית מן המשועבדים שלא אמרוה אלא בתורת ירושה ר\"ל אינון יירתון כסף כתבתיך וכו' ושמא תאמר ואפילו אמרו יסבון תנן היאך טורף ממשעבדי והלא מתנה הוא ומתנה אין לה אחריות מתנה זו הואיל ולא משלו נתן שהרי אף ירושת הבעל אינה אלא מדברי סופרים הרי היא כחוב גמור ואין לדמותה לשאר מתנות ומתוך כך אתה צריך לבא בה מטעם לשון ירושה שמא תאמר והלא כתבה זו לא באה לעולם שאע\"פ שהנכסים בעולם מ\"מ הוא מתנה שכשיירשם הוא וימות יורישם לבניה והלא עדין לא ירשם הוא ועוד שהרי אותם שהוא מקנה להם לא באו לעולם מ\"מ תנאי בית דין הוא וכל שהוא תנאי בית דין אין מדת הדין מעכבתהו ויש מפרשים בה מפני שהנכסים באים לעולם ולא כתבו בכאן אין אדם מקנה דבר שלא בא לעולם אלא להתגלגל לדין שאין אדם מקנה למי שלא בא לעולם:",
                "<b>הבנות</b> ניזונות אחר מיתת האב מנכסי היתומים עד שיבגרו או שיארסו מכח תנאי בית דין גם כן וכל שהוא תנאי בית דין אינו יכול להעבירו מן הראוי ר\"ל שאם צוה שלא ליזון אלמנתו ובנותיו או שלא ליטול הבנים כתבת אמן אין שומעין אבל לדעת גדולי הפוסקים שנסתפקו בבריא אם לשון ירושה מועלת בו מ\"מ אם כתב לשון ירושה ולשון מתנה אף בשני בני אדם ושתי שדות פשוט הוא שדבריו קיימים אחר שבדבור אחד נאמרו שהרי אמרו כאן בפירוש כל לזה במתנה ולזה בירושה אפילו רבנן מודו:"
            ],
            [
                "<b>מזון</b> הבנות כבר ביארנו שאין חיובו אלא לאחר מיתת אביהם והוא שאמרו הבנים יירשו ר\"ל כתבת בנין דיכרין והבנות נזונות מה בנים אין יורשין כתבה זו אלא לאחר מיתת אביהם כמו שביארנו אף בנות אינן ניזונות אלא לאחר מיתת אביהן וכל שבחיי האב אין כופין אותו אלא בקטני קטנים עד בן שש כמו שיתבאר במקומו בע\"ה:",
                "<b>הכותב</b> כל נכסיו לאשתו אע\"פ שבלשון מתנה כתב שאלו לגבי אחר היתה לו מתנה גמורה לגבי אשתו אינה כלום הואיל וכל נכסיו כתב לה בלא שום שיור אמדן הדעת הוא שלא עשאה אלא אפטרופא כדי להנחילה כבוד על הבנים או על היורשים שיתפרנסו על ידה ואין בזה הפרש בין אשה במקום בניה בין אשה במקום בני הבעל בין אשה שאין לבעלה בנים אלא שהיא במקום אחים ואם שייר כל שהוא בין בקרקע בין במטלטלין קנתה הכל ומ\"מ דוקא באשתו נשואה אבל גרושה או ארוסה הרי היא כאשה דעלמא ואע\"פ שלא שייר כלום מתנתו מתנה הואיל ולא בלשון ירושה אמרה ובת אצל הבנים גם כן לא עשאה אלא אפטרופיא אא\"כ שייר ויש ספרים שאין גורסין בזו בת אצל הבנים:",
                "<b>הכותב</b> כל נכסיו לאחד מבניו במקום שיש בנים ולא שייר כלום לאחרים לא עשאו אלא אפטרופוס ולא סוף דבר בנו גדול שדרך בני אדם בכך אלא אף בנו קטן רוצה הוא לכבדו יותר מן האחרים אפילו מוטל בעריסה רוצה הוא שיתכבד לכשיגדיל ואם שייר כל שהוא בין קרקע בין מטלטלין קנה הכל הא כל שלא שייר לא קנה כלום אלא בשוה עם אחיו בין שאמר בלשון מתנה בין שאמר בלשון ירושה וזה שאמרו למטה שכיב מרע שכתב כל נכסיו לאחד אם ראוי לירשו נוטלן משום ירושה ואם אין ראוי לירשו נוטלן משום מתנה פירושו באח בין האחים או בבת בין הבנות שאין דרך למנות את אלו אפטרופסין בסתם אבל בן בין הבנים לא נעשה אלא אפטרופוס וגדולי המפרשים כתבו בבת אצל הבנות שאף היא אינה אלא אפטרופיא מעתה יש לך לשאול והלא משנה שלימה פסקנו איש פלוני יירשני וכו' בראוי לירשו כגון בן בין הבנים דבריו קיימים כדברי ר' יוחנן בן ברוקא שהלכה כמותו ואף לרבנן בלשון מתנה מיהא דבריו קיימים פירשו גדולי הפוסקים שזו שדבריו קיימין באומר בלא כתיבה וזו שבכאן בכותב ואין הדברים נראין שאין לחלוק בשכיב מרע בין כותב לאומר וגדולי המפרשים תירצו משנתנו בשפירש בהדיא שלא משום אפטרופסות ולגדולי האחרונים שבספרד ראיתי שנוטים לכך שלא בא ר' יוחנן בן ברוקא אלא ללמד שאף לשון ירושה מועיל בה ומ\"מ דוקא בשגלה דעתו שלהקנאה גמורה הוא מתכוין אבל כך שלא גלה דעתו בין בכותב בין באומר אין כאן אלא אפטרופסות ויש מי שפירש משנתנו בששייר אלא שמיעט לאחד וריבה לאחד אבל אם כתב הכל לאחד או לקצת אין כאן אלא אפטרופסות שאדם עשוי לרבות ולמעט אבל אין אדם עשוי להפסיד לקצתם מכל וכל וגדולי הצרפתים כתבו שלא נאמר כאן שאינו אלא אפטרופוס אלא בלשון מתנה ומשנתנו בלשון ירושה וכל שאמר לשון ירושה אין כאן לשון אפטרופסות וזו שלמטה גם כן ר\"ל שכיב מרע שכתב כל נכסיו לאחד וכו' אף בבן בין הבנים ובלשון ירושה:",
                "<b>הכותב</b> כל נכסיו לאשתו ולאחר במתנה זכה האחר בחציין מתורת מתנה ואשתו אינה אלא אפטרופיא על החצי האחר וכן אם כתב לבנו ולאחר זכה האחר בחצין והבן אינו אלא אפטרופיא על החצי האחר וחולק עם אחיו באותו חצי ויש מפרשים שהאחר זכה בכל והבן או האשה אפטרופסין עליו ואין זה כלום:"
            ],
            [
                "<b>דברים</b> אלו שכתבנו באשה ובן שלא נעשו אלא אפטרופסין לא סוף דבר בשכיב מרע אלא אף בבריא ובקנין ויראה לי אף במעכשו שהרי אמרו עליה ניחא ליה דלישתמען מילי מהשתא עד שישייר או שיברר שלא לאפטרופסות הוא מכוין וכן כתבוה גדולי הפוסקים והמחברים ומ\"מ הואיל ובגמ' שאלוה ונשארה אצלם בספק יראה שאם תפשו אין מוציאין מידם מעתה כל הרוצה ליתן נכסיו לבן בין הבנים או לאשתו נשואה בין היורשים צריך שישייר במקצת ובשאר מתנות אינו צריך שיור שמא תאמר זה שאמרו למטה הכותב כל נכסיו לבנו צריך שיכתוב לו מהיום וכו' אף במהיום היאך מועיל והרי לא עשאו אלא אפטרופוס שמא באין שם בנים אחרים או שבירר שלהקנאה גמורה הוא מתכוין או שמא בנותן מקצת נכסים וכן מצאנוה בספרים מדוייקים הכותב נכסיו ולא כל נכסיו:",
                "<b>מי</b> שכתב לאשתו מקצת נכסיו במתנה מתנתה קיימת וגובה כתובתה מן השאר אפילו זיכה לה כל קרקעותיו לפירות אע\"פ שגוף הקרקע זיכה לה הואיל ולאכילת פירות כתבו זוכה בפירות וגובה כתבתה מגוף הקרקע שלא הקנה לה גוף הקרקע אלא לאכילת פירות לבד שאלמלא לא הקנה גוף הקרקע לא היתה זוכה בפירות וכמו שיתבאר קמ\"ז ב' שאם אמר ידור פלני בבית זה או יאכל פירות דקל זה אינו כלום וצריך להקנות בית לדירה ודקל לפירות ומ\"מ איני מכוין להקנאת גוף הקרקע ומעתה לא אבדה כתבתה אלא זכתה בפירות מצד המתנה וגובה כתבה מגוף הקרקע ויש אומרים בשני אלו שהמתנה נכנסה בכלל הכתבה ואין גובה אלא מה שהכתבה יתרה הואיל ולא אמר בראוי לו ואין הדברים נראין כלל ולמטה יתבאר ענין זה:",
                "<b>כתב</b> לה כל נכסיו בלא שום שיור על צד שתזכה בהם כגון שבירר שלא לשום אפטרופסות הוא עושה או שהיא גרושה שלא פרע לה כתבתה עדין איבדה כתבתה שיורדת היא בנכסים מחמת המתנה ומבטלת כח הכתבה מעתה אם יצא חוב על הנכסים והוא קודם למתנה אלא שהכתבה קודמת לו הרי היא קרחת מכאן ומכאן מצד המתנה שהרי החוב קודם לה ומצד הכתבה שהרי נמחלת ואע\"פ שהולכין במתנה אחר אומדן הדעת וכמו שבארנו במי שהלך בנו למדינת הים ושמע שמת וכו' כל נכסיו לאחרים בלא שום שיור ואח\"כ בא בנו שאין מתנתו כלום אא\"כ ישייר כל שהו בין קרקע בין מטלטלין שאומדין דעתו שאלו ידע שבנו קיים לא היה כותבם בלא שיור ואף כאן היה לנו לומר שאין דעתה למחול שעבוד הכתבה אלא על דעת שהמתנה תתקיים אצלה אין זה כלום שזו מתוך שהיא נהנית מפרסום חשיבותה אצל בעלה רוצה היא בהפקעת כתבתה ולעמוד על המתנה ובוטחת ואין שם חוב בכדי הכל ואם יש שם בכדי מקצת אינה קפידא להנאת פרסום חשיבותה וכן בוטחת שהבעל יסלק בעלי החוב במעות ומאחר שאין במתנה טעות הופקעה כתבה ויראה מכאן שאפילו באו הנכסים לבעל אינה גובה עוד כתבתה מהם שהרי אמרו תקרע כתבתה ומ\"מ גדולי הצרפתים כתבו שלא אמרו דוקא תקרע אלא שהיא כנקרעת אצל נכסים אלו ומ\"מ אם קנה נכסים אחר מכן גובה מהם ודברים אלו יראה במנה מאתים ותוספת:",
                "<b>זה</b> שנתגלגל בידינו בשמע שמת בנו וכתב כל נכסיו לאחרים ובא בנו שאינו כלום אף במתנה יש מי שאומר דוקא שנתנם אחר השמועה אבל אם שהה אחר שמועתו זמן מרובה אומדין שמדעתו כתב ואין הדברים נראין וכי אין אדם עשוי להמלך למי יוריש את נכסיו אחר שאין לו בנים ושמא אין שהיה זו אלא להמלכה:",
                "<b>הכותב</b> כל נכסיו לבניו והיה מחלק לזה שדה פלוני ולזה שדה פלני עד שחלק כל נכסיו וכתב לאשתו עמהם קרקע כל שהו או אפילו דקל כל שהו איבדה כתבתה אפילו לא קבלה עליה להתרצות בחלוקו ואפילו לא היתה היא משתדלת בחלוקה זו עד שיהא מזכה להם על ידה ואפילו לא אמר לה טלי קרקע זה בכתבתיך אלא הואיל ועשאה שתף עמהם בפניה ולא מיחה לומר היאך אתה מחלק כל הנכסים ולא יספיק הנשאר לכתבתי אבדה כתבתה וזהו ענין מחלק בפניה והיא שותקת ומ\"מ אם שייר לעצמו קרקע כל שהו או אפילו אילן אחד הואיל ויש לאשה עליו שעבוד כתבה לא מחלה כתבתה ומתוך שיורדת לאותו שיור יורדת לכל מה שחלק הא שייר מטלטלין אינו כלום הואיל ואין שעבודה עליהם לא שייר כלום אלא שקנה נכסים לאחר מיכן או באו לו בירושה הרי זו גובה כתבתה מהן וגאוני האחרונים כתבו שלא נאמר כן בשכיב מרע אלא בבריא אבל בשכיב מרע מחלה לגמרי ואפילו בנתרפא וקנה לאח\"כ אין לה:",
                "<b>ומ\"מ</b> בין בריא בין שכיב מרע מר כדאית ליה ומר כדאית ליה דוקא שקנה בחיים לא שיעשה אחר מיתה יורש בקבר להגבותה כתבתה וזהו שאמרו בההוא דאמר תילתא לברת ותילתא לברת ותילתא לאתתא ושכיבא חדא ברתא ודנו להגבותה אותו חלק פירושו שמתה בחיי האב ונעשה הוא יורש:",
                "<b>לא</b> הניח לה כלום לא אבדה כתבתה ואפילו הניח לה מטלטלין ויש אומרים שעכשו שתקנו הגאונים שעבוד כתבה אצל מטלטלין נעשה שיור המטלטלין שיור הן ששיירו לעצמו הן שכתבם לה וגאוני הראשונים פרשו בשמועה זו שלא נקרא עשאה שותף בין הבנים להיות כתבתה נמחלת אלא בשקבלה להתרצות על חלוקת בעלה אלא שלא מחלה כתבתה שזהו תורת שותפין שאין משתתפין אלא מדעת שניהם ואין הלשון מוכיח כן אלא שראוי לדון כן:"
            ],
            [
                "<b>דברים</b> אלו עיקרן נאמר בשכיב מרע אבל בבריא הדבר בספק שמא היא סומכת על מה שיקנה אח\"כ ומפני זה שותקת או מתרצה לפירוש הראשונים ולא מתורת מחילה ומעתה ראוי לדון שלא להגבותה אלא שאם תפשה תפשה ומ\"מ ראיתי המפרשים חלוקים גדולי המחברים כתבו שאף הבריא דינו בזו כשכיב מרע ויש מי שאומר שחולקין וגאוני הראשונים כתבו בפירושיהם שמעמידין שטר בחזקתו ואין נראה כן ויש מקשים בה בבריא מיהא תידון בנחת רוח עד שתרצו שלא נאמר דין נחת רוח אלא כשהמעות נשארים ביד הבעל ולדעתם במתנה אין יכול לומר דין נחת רוח ולא יראה כן ויש מתרצים שלא נאמר דין נחת רוח הואיל והיא נוטלת חלק כל שהוא וחכמי הדורות שלפנינו תירצו שלא נאמר דין נחת רוח בכתבה על הדרך שאין דנין דין נחת רוח בנכסי מלוג שאין אשה עשויה למחלה בשביל נחת רוח והרי מצינו מוחלת כתבתה לבעלה או שמא אין דין נחת רוח נאמר אלא במוכר אבל במחלק לפניו אין ראוי לומר דין נחת רוח וכן נראה לי:"
            ],
            [
                "<b>שכיב</b> מרע שכתב כל נכסיו לאחד ולא הוזכרו בה לא לשון מתנה ולא לשון ירושה אלא שאמר נכסי לפלני אם הוא ראוי לירשו נוטלם משום ירושה ואם אין ראוי לירשו נוטלם משום מתנה שכיב מרע שצווחו לו ואמרו לו נכסיך למי שמא לפלני והוא משיבם בדעת מכוונת אלא למי קנה פלני זה כל הנכסים ואם הוא מן הראויים לירש נוטלם משום ירושה ואם אינו ראוי לירש נוטלם משום מתנה שמא תאמר הואיל ומ\"מ זכה בהם מה לי אם בלשון ירושה מה לי אם בלשון מתנה כבר ביארנו שאם הוא ראוי לירש ונטלם משום ירושה אין לה הפסק ומ\"מ לדעת גדולי הפוסקים הואיל וכל לשון מתנה אצל יורש ירושה היא אף בלשון מתנה כן ויראה לי לפרשה לדעתם אם ראוי לירשו נוטלם על כל פנים משום ירושה שאף בלשון מתנה גמורה כן ואם אינו ראוי לירשו שאלו היה נדון בלשון ירושה היה מפסיד דנין לו בלשון מתנה:",
                "<b>גדולי</b> הפוסקים כתבו מכח שמועה זו ששכיב מרע שחלק נכסיו במתנה אלמנתו ובנותיו נזונות מנכסיו ואע\"פ שאמרו אין מוציאין למזון האשה והבנות מנכסים משועבדים דוקא במתנת בריא או מכירתו אבל מתנת שכיב מרע הואיל ואינה קונה אלא לאחר מיתה אין תנאי בית דין נדחה מפניה שאף היא ר\"ל מתנת שכיב מרע תקנת חכמים היא ואע\"פ שבאחים ששעבדו לאחר מיתת אב אמרו בכתבות שאין מוציאין מ\"מ אף זו מתנת בריא או מכירתו הוא ואע\"פ שהם קדמו אין מוציאין אבל מתנת שכיב מרע אינו נקרא שעבוד והאשה והבנות ניזונות אע\"פ שלא נתנם בלשון ירושה והם גורסין בכאן מי גרע השתא ומה בירושה דאורייתא ניזונות במתנת שכיב מרע דרבנן לא כל שכן וכן כתבו גדולי המחברים בדין זה וגדולי המגיהים כתבו עליהן שלענין מזונות אלמנתו הואיל ומחיים זכתה בהם לא פקע שעבודם אבל לענין מזונות הבת וכתבת בנין דכרין כמשועבדים הם ופקע זכותם ומ\"מ קצת הגאונים גורסין מיגרע גרע ואין גורסין השתא ומה וכו' אלא אף בראוי לירשו הואיל ולא זכהו בלשון ירושה בפירוש אין נזונות שהכל נקרא שעבוד ולא ירושה גמורה ויש מפרשים בזו כדברי גדולי הפוסקים ומטעם אחר והוא שמתנה כירושה שויוה רבנן לכל המקבלה ולא כדעת גדולי הפוסקים שפירשו דדוקא הויא כירושה לראוי לירשו כמו שיתבאר דעתם במעשה של איסור ורב מרי בנו וראיה לדבר ממה שאמרו במסכת כתבות קריביה דר' יוחנן הות להו אתת אבא דהות מפסדא מזוני אתו לקמיה דר' יוחנן אמר להו אמרו ליה לאבוכון דנייחד לה ארעא למזונהא וחלק עליו שכנגדו ואם כדברי הגאונים היה לו לומר שיאמרו לאביהם להניח להם נכסיו בלשון מתנה חוץ מקרקע אחד:",
                "<b>מכאן</b> למדו גאוני האחרונים שבספרד בשכיב מרע שנתן נכסיו לאחד אפי' מלוה על פה גובה מהם שכל מקבלי מתנת שכיב מרע כיורשים הם ומלוה על פה גובה מן היורשים וכבר הביאו קצת חכמים ראיה לדבר זה ממסכת יבמות במה שאמרו יש מוכר את אביו להגבות לאמו כתבתה כיצד לקח עבד ושפחה מן השוק ויש להם בן שחרר את השפחה ונשאה וכתב כל נכסיו לבנה והקשו בה והא עבדא כמטלטלי דמי ותירצו ר' מאיר היא דאמר מטלטלי משתעבדי לכתבה ואיבעית אימא עבדא כמקרקעי דמי ומעתה אתה צריך לברר בה על איזה צד נתן הבעל נכסיו לבן השפחה אם במתנת בריא היאך גובה הימנו והרי מכרם ומטלטלין לאחר מכירה אין גובין מהם אף לר' מאיר... הרי אף לדעת חכמים גובה הימנו כמו שביארנו בפרק חזקת אלא דוקא במתנת שכיב מרע ומ\"מ כשתעיין בה יפה אין ממנו הכרח אלא שהדין דין אמת הוא:"
            ],
            [
                "<b>המשנה</b> הששית והכונה בה ככונת מה שלפניה ואמר על זה הכותב נכסיו לאחרים והניח את בנו מה שעשה עשוי אבל אין רוח חכמים נוחה הימנו רשב\"ג אומר אם לא היו בניו נוהגין כשורה זכור לטוב אמר הר\"ם ואין הלכה כרשב\"ג והלכה כר' יוחנן בן ברוקה:",
                "<b>אמר</b> המאירי הכותב כל נכסיו לאחרים והניח את בניו וכגון שעשה כן בלשון המועיל כגון שנתנם במתנה מה שעשה עשוי אבל אין רוח חכמים נוחה הימנו רשב\"ג אומר אם לא היו נוהגים כשורה זכור לטוב ומ\"מ הלכה כתנא קמא וכמו שאמרו לא תיהוי באעבורי אחסנתא אפילו מברא בישא לברא טבא דלא ידעת הי זרעא מעליא נפיק מיניהו ואל תפקפק בדברי רשב\"ג שבמשנתנו שאין למדין מן הכללות:",
                "<b>זהו ביאור המשנה ופסק שלה ומה שנכנס תחתיה בגמרא כך הוא:</b>",
                "<b>לא</b> סוף דבר כתב לאחרים והניח את בניו שאין רוח חכמים נוחה הימנו אלא אפילו הקדיש כל נכסיו והניח את בניו עניים אין רוח חכמים נוחה בכך והבנים אצל נכסי אביהם כעין מוחזקים הם מיהא במקצתם והמשיל לאותם מהם מכל וכל אין רוח חכמים נוחה הימנו אלא יהא כל אדם נותן חקו לכל דבר ומכלכל את העניים כראוי להם יקדיש ויתן ויוריש וזהו כבודו וכבוד שמים ואפילו אין בניו נוהגים כשורה שמא יצא מהם מי שהוא ראוי לכך ואם חושש להפסד ממונו ימנה להם אפטרופוס הזריז בשמירתם ויעשה הוא המוטל עליו ודעת קונו מה שתרצה תעשה:",
                "<b>מעשה</b> באחד שלא היו בניו נוהגין כשורה וכתב כל נכסיו ליונתן בן עוזיאל מה עשה יונתן בן עוזיאל תיקן את המתקלקל עם צירוף קיום מצות המת ומכר שליש לעצמו והקדיש שליש והחזיר לבניו שליש והיו מקצת חכמים מוחים בידו על שהיה מעביר כונת המוריש ולא השגיח בהם אחר שלא התנה הנותן על כך ואפילו היתה כונתו לכך דברים שבלב אינם דברים הא אם התנה הנותן בפירוש על מנת שלא להחזיר כלום לבניו והחזיר בטלה המתנה שכל תנאי שבמתנה הן שהתנה הנותן הן שהתנה המקבל וזכה בהם נתקיים התנאי נתקיימה המתנה לא נתקיים התנאי בטלה המתנה אחר שהתנה תנאי הראוי על הדרכים שכבר ביארנו בדיני התנאים ויש מפרשים במעשה זה שהאב הדיר את הבנים הנאה וזהו שהזכירו בו ענין בית חורון:"
            ],
            [
                "<b>התנה</b> עמו תנאי שלא נשאר במתנה זכות למקבל שיהא הקדשו באותו זכות הקדש אינה מתנה מעשה באחד שהיה אביו מודר הנאה ממנו והיה משיא את בנו ואמר לחברו הרי חצר וסעודה נתונים לך במתנה ואינן לפניך אלא על מנת שיבא אבא ויאכל עמנו ואמר לו אם שלי הם הרי הם מוקדשים לשמים אמר לו לא נתתי לך את שלי על מנת שתקדיש לשמים אמר לו אתה נתת לי את שלך על מנת שתהיו אתה ואביך אוכלים ושותים ומתרצים זה לזה ויהא קולאר תלוי בצוארי ואמרו חכמים כל מתנה שאם הקדישה אינה מוקדשת אינה מתנה ואע\"פ שבאתרוג זה נתון לך במתנה על מנת שתחזירהו לי ונטלו ויצא בו אם החזירו יצא ואע\"פ שאי אפשר לו להקדישו מ\"מ יש שם דבר שהקדש תופש בו שהרי נותן הוא כמה שיהא בידו אתרוג לצאת בו כך פירשוה גדולי המפרשים וכן במכר שאמרו בקדושין שקנה יש לו טובת הנאה למוכר אע\"פ שעליו להחזירו שהוא יכול לקנות בו מצד אחר באותו תנאי בעצמו ויש מי שאומר שמתנה על מנת להחזיר גם כן אף בשאמר שתחזירהו לי אם הקדישה מוקדשת ומחזיר הדמים ויש חולקין בה מכח שמועת איצטלית דוקא האמורה במסכת גיטין אלא שהם משיבים שלא נאמר כן אלא באיצטלית וכיוצא בה שהוא דבר שדרך בני אדם להקפיד עליו אבל אתרוג אם זה צריך לצאת בו דיו בדמיו ואם צריך לצאת בו ישלם לו אחר ודיו אלא שמ\"מ קשה לי לדבריהם מה שאמרו בשור זה נתון לך במתנה על מנת שתחזירהו לי מידי דחזי ליה קאמר אחר שאמר לי ונראה מכאן שאינו מוקדש ואף גדולי המחברים כתבו בה שאינו קדוש אלא שיראה לי לפרשה לדעת ראשון שהוא קדוש ולא אמר מידי דחזי ליה קאמר אלא לומר שאינו מוחזר וצריך לשלם והוא שאמר שאם אמר על מנת שתחזירהו ולא אמר לי אם הקדישו הרי הוא מוקדש ומוחזר ואין משלם לו כלום אחר שאינו שומר עליו ולדעת גדולי המחברים מיהא כל שאמר על מנת שתחזירהו לי אינה מתנה הואיל ואם הקדישו אינו מוקדש אבל על מנת שתחזירהו הרי הוא קדוש וכן הדין אם אמר על מנת להחזיר שהוא מוקדש ומוחזר ועל מנת להחזירו לי אינו קדוש ויש מתרצים בה שאינו קדוש קדושת הגוף אבל קדוש הוא קדושת דמים אחר שאותה שעה שלו היא וצריך לפדותו ולהחזירו בעינו ויש מפרשים שלא הצריכו שיהא יכול להקדישה אלא לגבי נדר שאפילו ויתור אסור בו ודין הוא שלא יהא מסלק הימנה להתירה למודר הנאה שלו אא\"כ יכול להקדישה אבל בעלמא הוא מתנה והוא ואמרו בנדרים בסוגית קנה על מנת להקנות דלרב נחמן קנה והקשו בה והא מתנת בית חורון קנה על מנת להקנות היא ולא קנה ותירץ ההיא ר' אליעזר היא דאמר כי הני אסור במודר הנאה ועוד תירצו בה התם סעודתו מוכחת עליו כלומר ויש בה הערמה ואף בתלמוד המערב נראה שלא אמרו שכל אם שהקדישה אינה מוקדשת אינה מתנה אלא למעט מתנה שהיא בהערמה והוא שאמרו שם מעתה אין אדם נותן מתנה לחברו על מנת שלא יקדישנה לשמים כיני מתניתא כל מתנה שהיא כבית חורון שהיא בהערמה אם אינה מוקדשת אינה מתנה ונמצא שהמתנה על מנת להחזיר הואיל ואין שם הערמה אע\"פ שאם הקדישה אינה מוקדשת מתנה היא שהרי האומר בפירוש על מנת שלא יקדישנה הרי היא מתנה ובתוספות תירצו שזה שהוזכר בה לשון הקדש לאו דוקא אלא שמעשה שהיה כך היה:",
                "<b>וכונת</b> הענין כך הוא כל מתנה שאין המקבל יכול ליהנות בה לשום דבר כגון זו שלא נתן אלא שיבא אביו ויהנה אינה מתנה אבל כל שיכול ליהנות בה לאיזה דבר וכל שכן כשעיקר המתנה לכונת אותה הנאה כגון אתרוג לצאת בו מתנה היא וכן מכר על מנת להחזיר שיכול ליהנות בה לקנות בה מצד אחר וכן תרומה על מנת להחזיר אפשר שרשאי לאכלה ולשלם דמיה ואע\"פ שאמרו גיטין ע\"ד ב' אצטלית דוקא בדבר שיש בו קפידא אבל תרומה אין בה קפידא שהרי אף הישראל מוכרה לכהנים והוא שאמרו במסכת קדושין שנותנין כסף לעבד על מנת לצאת בו לחירות וכן לאשה למה שהיא נותנת בפיה והרי שני אלו אין יכולין להקדיש והדברים ברורים אלא שקשה להם והרי אף זה יכול ליהנות לסעוד בה עמהם עד שקצת חברים מתרצים לדבריהם שכבר היה הוא מן הקרואים ואין מתנתו מוספת באכילה כלום ומ\"מ נראה לי לישב את הדברים כך כל מתנה שאין עיקר כונת הנותן להנאת המקבל כגון זה שלא היתה עיקר כונתו במתנתו אלא שיבא אביו ויאכל אינה מתנה אבל כל שעיקר כונתו של נותן ליהנות בה המקבל לאיזה דבר כגון אתרוג לצאת בו מתנה היא ובנתינת פרוטה לקנין על מנת להחזיר אף עיקר המתנה להנאת המקבל שאף הוא מקבל תועלת להיות ממכרו ממכר אחר שנצטרך לכך ותרומה על מנת להחזיר אף המקבל מתכוין בה ליכנס עמו בחבה שיתנה לו פעם אחרת במוחלט וכמו שאמרו עליה במסכת קדושין שנראה ככהן המסייע בבית הגרנות:",
                "<b>וזה</b> שאמרו בראשון של קדושין גזבר שנתן מעות בבהמה אפילו בסוף העולם קנה אתה צריך לומר שאף בלא נתינת מעות כן ולא תפשו שם נתינת מעות אלא מצד הגזבר שכל שנתן מעות אף הגזבר אין יכול לחזור וכמו שאמרו שם אטו הקדש לאו במי שפרע קאי:",
                "<b>המשנה</b> השביעית והכונה לבאר בה ענין החלק החמישי והוא שאמר האומר זה בני נאמן וזה אחי אינו נאמן יטול עמו חלקו מת יחזרו נכסים למקומם נפלו לו נכסים ממקום אחר יירשו אחיו עמו אמר הר\"ם נאמן לירש אותו ושלא תצטרך אשתו חליצה ולא יבום ומה שאמר באחי אינו נאמן לענין יבום וחליצה אבל לירושה יירש נכסיו ואמרו אחר כן ונוטל עמו בחלקו הוא ענין אחר ואינו תלוי במה שלפניו וזה כי אדם שיודה שיש לו אח יירש עמו בחלק שירש מאביו כמו שאבאר וזה כי כשמת אדם והניח ארבעה בנים וששים דינרין והודה אחד מן האחים שיש לו אח חמישי ואמר אחינו הוא זה וחמשה בנים הניח אבינו כשמת ושאר האחים אומרים אין אנו יודעים אם הוא אחינו או אינו אחינו יקח זה שהודה שזה הוא אחיו שנים עשר דינרין ויתן לאותו שהודה עליו השלש דינרין מהרובע שלו ואם נפטר האחד המסופק בו ישובו אותם השלשה דינרין וזהו שאמרו יחזרו נכסים למקומן ואם הרויח זה האב נכסים מלבד השלשה דינרין ונפטר יירשו אותו כל האחים הארבעה בין אותו שהודה בו בין אותם שנסתפקו בו לפי שאמרו אתה מודה לנו שהוא אחינו וזה כשלא כפרו האחים כשאמר להם זה אחינו אלא שאמרו לא נדע ולפיכך כשימות יירשוהו אבל אם כפרו בו ואמרו אינו אחינו לא יירשנו אלא המודה בו בלבד:",
                "<b>אמר</b> המאירי האומר זה בני נאמן ואפילו לא היה זה מוחזק לנו שהוא בנו הואיל והוא מעיד עליו שהוא בנו נאמן ופוטר את אשתו מן היבום ומן החליצה ואפילו נודע לנו שיש לו אח ואין צריך לומר שהוא נאמן לענין ירושה שהרי מעכשו היה יכול ליתן לו ומ\"מ לענין ירושה כתבו גדולי הצרפתים שאינו נאמן אלא בנכסים של עכשו שהרי אם רצה נותנם מעכשו ואינו דומה לבכור שנוטל אף בנכסים הבאים אחר מיכן בחייו או כשהוא גוסס כמו שביארנו שהבכור כבר נודע שהוא בנו ויש קצת ראיה לדבריהם ממה ששאלו בגמ' לירשו פשיטא אי בעי למיהב ליה מי לא יהיב ולא תירץ בה כלום אלא שאמר לפטור מן היבום איצטריכא ליה והיה לו להשיב לא צריכא בנכסים שנפלו לו לאחר מיכן אלא שנראה שאינו נאמן בהם ומ\"מ גדולי המפרשים כתבו שמאחר שבחלק בכורה נאמן אף בנכסים הבאים אחר מכן כמו שהתבאר כל שכן בחלק פשיטות וכן יראה לי ממה שאמר נאמן במוחלט אלמא נאמן על כל פנים וזה שלא תירצו בגמ' כן מפני שאין הדבר מצוי ועוד שהדבר פשוט בידו ויש הרבה ספרים שאין גורסין בגמ' אי בעי למיתן וכו' אלא לירשו פשיטא ודעת זה עיקר ואל תזוז ממנו ולענין חליצה ויבום מיהא אע\"פ שהוחזק לנו בו שיש לו אחים או שנודע לנו כן ולא הוחזק זה אצלנו שהוא בנו וכן לא הוחזק הוא אצלנו שיהו לו בנים בשום מקום נאמן לומר זה בני או יש לי בנים סתמא ופוטר את אשתו מן החליצה ומן היבום:",
                "<b>זה</b> אחי אינו נאמן ודבר זה גם כן אתה מפרשו לענין חליצה ויבום ולענין ירושה לענין חליצה ויבום לפי סוגית הגמרא כגון שאינו מוחזק אצלנו שיהו לו אחים והואיל ואינו מוחזק בכך אינו נאמן לאסרה ומ\"מ דוקא שלא יצא עליו קול שיש לו אחים במדינת הים אבל יצא עליו קול בכך וכן יצא קול שיש עדים במדינת הים על כך נאמן ולא עוד אלא שבזו אף אם אמר הוא אין לי אחים חוששין לה עד שיתברר הקול ואע\"פ שבשבויה שאמרה נשביתי וטהורה אני נאמנת מטעם הפה שאסר הוא הפה שהתיר ואין אומרים שמא יש עדים במדינת הים אדרבה אומרים עידיה בצד אסתן ותאסר בשבויה הקלו כמו שיתבאר במקומו ולענין ירושה שאם מת האב והניח שלשה בנים ושלש מאות דינרין והרי שראויים כל אחד ואחד ליטול מנה ובא אחד מהם והביא אחד מן השוק ואמר גם זה אחינו אינו נאמן למעט ירושת האחרים אלא שנוטל עמו בחלקו כמה שמתרבה מתוך חלקו של זה והוא כ\"ה דינרין שהרי אלו חלקו השלש מאות לארבעה חלקים היו מגיעים לחלק כל אחד מהם ע\"ה דינרין ואם מת אותו האח יחזרו נכסים למקומם ר\"ל שאותן כ\"ה דינרים נוטל זה שנתנכו מחלקו ואין האחרים חולקין בהם עמו שאין האחים יכולין לומר הרי מ\"מ זכה באותם כ\"ה והרי אתה מודה שאחינו הוא שהרי מ\"מ מה נפשייכו אם אחיכם הוא כבר נתעכב חלקו בידכם:",
                "<b>נפלו</b> נכסים לאותו רביעי ממקום אחר או שקנאם הוא ואין מערער בירושתו אלא אלו הרי השנים חולקין בנכסיו עם השלישי שהרי הוא מודה שהם אחיו כמהו ופירשו בגמ' דוקא כשהשנים אומרין אין אנו יודעין ואין ביד זה לברר ומספק אין מורידין אותו לירושתם והרי זה כמנה לי בידך והלה אומר איני יודע שפטור כמו שיתבאר אלא שנשבע היסת שאינו יודע כמו שכתבו בכאן גדולי הצרפתים ואפילו היה האח הרביעי אומר בבריא שכן וכל שכן אם לא היה הרביעי אומר כן אלא שהשלישי טוען עליו שזהו כמנה לפלני בידך והלה אומר איני יודע ומ\"מ אם היו השנים טוענין בבריא אין זה אחינו אין נוטלין עם השלישי בנכסיו כלל ומ\"מ כל שאמר זה אחי לענין ירושת נכסי עצמו כלומר זה אחי וראוי לירש בנכסי בין שאר האחים או שאין לו אחים ואמר זה אחי אבי וראוי לירש בכלל שאר אחי האב או איזה בכלל שאר היורשים הרי הוא בכלל זה בני ויורש:",
                "<b>ודברים</b> אלו ר\"ל זה בני וזה אחי לענין ירושתו שהוא נאמן אין בהם הפרש בין שאמר כשהוא בריא בין שאמר כשהוא שכיב מרע ואפילו נשתתק ובדקוהו וכתב בכתב ידו או הרכין בראשו על הדרכים שהתבאר נאמן וכן מה שכתבנו בזה אחי שאינו נאמן למעט בו ירשת השאר דוקא שאין מוחזק לנו בו שכן הא אם מוחזק לנו בו שהוא אח אע\"פ שמקצת אחיו מערערין עליו ואין בידו לברר יורש בחזקה שכל שיש לו עדים שהוא מוחזק בבנו של פלני אע\"פ שאינו עדות להעלותו ליוחסין עדות היא לענין ירושה הא כל שהוא ספק ואין לו לא חזקה ולא עדות אינו נוטל כלום במקום ודאי ואם שניהם ספק חולקין:",
                "<b>זהו ביאור המשנה וכלה על הצד שביארנוה הלכה היא ודברים שנכנסו תחתיה בגמרא אלו הן:</b>"
            ],
            [
                "<b>בעל</b> שאמר גרשתי את אשתי למפרע אינו נאמן ר\"ל שאם זינתה בעדים ובא הבעל ואמר גרשתיה ופנויה היתה אינו נאמן מכאן ולהבא ר\"ל לפטרה מן החליצה ומן היבום אע\"פ שבידו לגרשה והיה לנו להאמינו לגמרי אינו כן אלא נאמן הוא במקצת ואינו נאמן לגמרי וחוששין לה וחולצת ולא מתיבמת ואם כנס מוציא שאין זו אלא ספק גרושה וכל שכן במי שאמר קדושין על תנאי נתתי לה ולא נתקיים התנאי ואף כשכנסתיה לא בעלתי עד שיהא התנאי מחול בבעילתי אלא נזהרתי שלא לבעול כדי שלא ימחל התנאי והרי לא נתקיים התנאי ונמצאת שאינה צריכה חליצה שאינו נאמן להכשירה לכהן וכל שכן להחזיקה בבתולה ולהפקיעה מדין אלמנות ולהכשירה לכהן גדול ואין זה דומה ליש לי בנים שנאמן לפטרה שזה עוקר את הנשואין הן בקדושי תנאי הן בגט ועקירת נשואין באשה מוחזקת תחת בעלה אין להאמינו כל כך:",
                "<b>חכמי</b> הדורות שלפנינו כתבו גם כן באשה שאמרה לבעלה גרשתני שהיא נאמנת שחוששין לה וקל וחומר אם בגרשתי את אשתי שיש בו טעם מה לי לשקר הואיל ובידו לגרשה חוששין לה גרשתני שאין שם אלא חזקה דאינה מעיזה לא כך שכן שחוששין לה הילכך אין מתירין אותה לשני בלא גט ואע\"פ על פי שבפרק התקבל אמרו וליהמנה מדרב המנונא אלמא רב המנונא אף לכתחלה הוא אומר כן מ\"מ לענין פסק חוששין לה וחולצת ולא מתיבמת ובחייו אין לה התר בלא גט ויראה מדבריהם שאם כנס שני קודם שגירש ראשון מוציאין כזו שביארנו בגרשתי את אשתי ויפה כיוונו וכבר יש לנו בדברי רב המנונא דרכים אחרים כמו שיתבאר במקומו בע\"ה:",
                "<b>בעל</b> שאמר גרשתי את אשתי ודבר זה אמרו למפרע כגון שזינתה באחד בניסן ובאו עדיה בחמשה עשר בו ואמר כבר גרשתי מאדר שכבר כתבנו שאינו נאמן כלל ואם אמר כן מכאן ולהבא לענין חליצה ויבום כתבנו שאינו נאמן לגמרי וחוששין לה ומ\"מ לענין אם היא מזנה מכאן ואילך נאמן מעתה צריך שתדע שאם אמר כן עליה למפרע הואיל ואינו נאמן על מה ועבר אינו נאמן עליה בעדות זו אף לענין אם היא מזנה מכאן ואילך שאין חולקין עדות אחת להאמין בחציו ולהכחיש בחציו ואע\"פ שבבעל שהעיד בבית דין איש פלוני בא על אשתי אמרו בראשון של סנהדרין י' א' שהוא מצטרף עם אחד שבשוק להרגו אבל לא להרגה שהרי אצל אשתו פסול הוא לעדות אלמא שחולקין את עדותו ונאמן אצל בועל ואינו נאמן אצל האשה וכן בפרק ברירה כ\"ה א' אמרו שם בבר בינתוס דאסהיד חד עליה דלדידיה אוזיף ברביתא והימנוה לגבי בר בינתוס ולא לגבי דידיה למפסלה וכן ביבמות בעד שאמר הרגתיו שמשיאין את אשתו דמהימנינן ליה על מיתת הבעל ולא להריגה דידיה למיפסליה בכל אלו שני גופים הם וכל שמעיד בשני גופים חולקים את עדותו להיות כל גוף מהם עדות אחת בפני עצמה אע\"פ שהעדות אחת אבל בעדות אחת שבגוף אחד אין חולקין את עדותו ועל דרך שכתבנוה בראשון של גיטין בעבד שהביא גיטו וכתוב בו עצמך ונכסי קנויים לך או כל נכסי קנויים לך שקנה עצמו ולא קנה נכסים שחולקין הדבור וקנה עצמו מפני שהוא נאמן להביא גיטו ואינו צריך לקיימו כמו שיתבאר שם ולא קנה הנכסים עד שיתקיים הגט בחותמיו שאין אדם קונה נכסים אלא בראייה:",
                "<b>מעתה</b> צריך אתה לברר שבתלמוד המערב אמרו כתב נכסיו לשני בני אדם והעדים קרובים לזה ורחוקים לזה ר' יוחנן אמר פסול ר' שמעון בן לקיש אמר כשר אמר ר' אלעזר מתניתין מסייעא לר' יוחנן מה שנים נמצא אחד מהם קרוב או פסול עדותן בטלה וכו' וודאי הלכה כר' יוחנן שהרי כל שנחלקו שניהם הלכה כר' יוחנן וכל שכן בתלמוד שלו וכן פסקוה גדולי הפוסקים במסכת מכות ונמצא שאף בשני גופים אין הדבור נחלק ופוסלין אותו אף אצל זה שהעדים כשרים אצלו עד שמתוך כך פסקו מחשובי תלמידיהם של גדולי הפוסקים שהלכה כר' שמעון בן לקיש ואע\"פ שברוב מקומות הלכה כר' יוחנן זו אין עיקר המחלוקת שלהם לענין פלגינן דבורא מחלקת ישנה היא וכל בתרי גופי פלגינן והראיה בראשון של מכות באילעאי וטוביה דהוו קריביה דערבא ולא פסלום לענין מלוה ולוה אלא מטעם דאי לית ליה ללוה בתר ערבא אזלינן אלמא כל בתרי גופי פלגינן דבורא וכן ראיה ממה שאמרו בתלמוד המערב בראשון של גיטין כתב כל נכסיו לעבדו הוא גיטו הוא מתנתו מה את עבד ליה בגט ועררו בטל ר\"ל שאם אמר בפני נכתב ובפני נחתם יהא עררו בטל אף אצל המתנה או במתנה ויהא עררו קיים כלומר אע\"פ שבטל אצל הגט ייבא כהדא כתב כל נכסיו לשני בני אדם ועדים רחוקים לזה ר' יוחנן אמר פסולים לשניהם וריש לקיש אומר כשרים לזה ופסולים לזה אמר ר' אלעזר מתני' מסייעא לר' יוחנן מה שנים נמצא אחד וכו' איתפלגון ר' חנינא חברין דרבנין ורבנין חד אמר יאות אמר ר' אלעזר וחד אמר לא אמר יאות מאן דאמר יאות נעשה כעדות אחת באיש אחד ובטלה מקצתה בטלה כלה מאן דאמר לא יאות נעשה כשתי עדויות כשרים לזה ורחוקים לזה זהו נסח דבריהם ומאחר שפסקנו בראשון של גיטין בעצמך ונכסי קנויים לך עצמו קנה נכסים לא קנה אלמא הלכה כדברי האומר לא אמר ר' אלעזר יאות ואף רבינו האיי כתב בתשובה בשטר צואה שעדיה קרובים לזה לאחד מן היורשים או מן המקבלים מתנותיו ופסולים לאחר שכשרים הם אצל הרחוק ופסולים לקרוב ומטעם דכל בתרי גופי פלגינן דבורא ומ\"מ לענין מה שפסקו גדולי הפוסקים כר' יוחנן חזרה קושייתנו ויש מתרצין בה שאין דומה לאותן שהזכרנו שאלו שבסנהדרין וביבמות עיקר העדות בהן שרבע או שהלוה ברבית או שמת ושאר הדברים אינם מכוונים כלל וראוי לחלוק את הדבור להכשיר מה שבו עיקר הכונה אבל זו הכונה אחת לשתיהן וגדולי קדמונינו שבנרבונה תירצוה שכל שהפסלות משום קורבא אין חולקין את הדבור שהרי התורה לא חלקתה אדרבה אמרה מה שנים נמצא אחד מהם וכו' וזו שבתלמוד המערב פסול קורבא הוא אבל כל שאין פסולו של זה בא מפסול קורבא אצל זה אלא שהוא בעל דבר ואינו ראוי להעיד עליו כלל אין זה נקרא עדות כלל אצל זה עד שיהא ראוי להזכיר בה חלוקת דבור של עדות שכל שאצל אשתו בעל דבר הוא וכל שכן אצל עצמו כההיא דהרגתיו ולדידי אוזיף ברביתא והביאו ראיה ממה שאמרו במסכת מכות לדעת ר' יוסי שאמר אפילו הם מאה ונמצא אחד מהם קרוב או פסול עדותן בטלה אפילו לא נתכוונו להעיד אלא מעתה הורג ורובע יצילו הואיל ואין כשרים לעדות שקרובים הם אצל עצמן ותירץ על פי שנים עדים יקום דבר במקיימי דבר הכתוב מדבר אבל בעלי דבר אין פוסלין בצירופן ואין אומרים מצדם נמצא אחד מהם וכו' וזהו שאמרו בפרק חזקת וליסלקו תרי מנייהו ולידיינו ואין פוסלין אותם מפני שהיתה תחלתם בפסלות שאין עליהם תורת עדות כלל הואיל וקודם שנסתלקו היו להם בעלי דבר ולדעתם יראה שאם אמר איש פלוני בא על אחותי שהפסול משום קורבא אין חולקין את הדבור ואין הבועל נהרג בצירופו עם אחר ואם כן הוא לא היה לו לבעל התלמוד להשמט ממנה ומ\"מ אנו כתבנוה שם בהדיא כדעת זה ומ\"מ למדנו מדבריהם שענין זה אין בו חלוק בין עדות שבשטר לשבעל פה כל שהעדים קרובים לזה ורחוקים לזה פסול לשניהם בכל דבר שחל עליו שם עדות:",
                "<b>וגדולי</b> הראשונים שבקטאלוניאה פירשו זו שבכאן בעדות על פה ושל תלמוד המערב בשטר וכל שהוא בשטר אחד אין חולקין את הדבור הא כל שבעל פה פסולים לזה וכשרים לזה ושמא תאמר והלא זו שבגיטין בשטר הוא לא נאמר כן אלא בשיש פסלות בשטר כגון שקרובים לזה אבל זו שבגיטין אין פסלות בשטר כלל שאלו היה מקיימה קנה אף הנכסים ועדין יש לומר שיביא עדים ויקיים ויזכה בנכסים ומ\"מ אף בשטר ואף בשיש בה פסלות דוקא בשנתערבו המתנות כגון שכתב נכסיו לשני בני אדם אבל אם חילק המתנות כגון שיאמר לראובן שדה פלנית ולשמעון חצר פלנית ועדים קרובים לזה ורחוקים לזה זה שהם רחוקים לו מתנתו קיימת ששתי עדויות הם אע\"פ שהם בשטר אחד ואין עדות של זה תלויה בשל זה וכן פסקוה גדולי המחברים:",
                "<b>בראשון</b> של מכות התבאר שכל שהעדים קרובים לערב אע\"פ שאין קרובים ללוה ולמלוה פסול מאחר שאם אין ללוה הולכין אחר הערב הרי הוא כגוף אחד ואף בזו יש לדקדק עליה דרכים אלו שכתבנו מתוך הירושלמי שהזכרנו ושם יתבארו עיקרי הדברים בע\"ה:",
                "<b>זה</b> שנתגלגל למעלה מלשון תלמוד המערב ענין נמצא אחד מהם קרוב או פסול שעדותן בטלה לא כל המדות שוות בו וענין זה עיקר באורו בראשון של מכות וקצור הדברים בדין זה הוא שאפילו הם מאה אם נמצא אחד מהם קרוב או פסול עדותן בטלה ומ\"מ דוקא בשנתכוונו כלם להעיד וכיצד בודקין אותם אומרים להם כשבאתם לראות ענין זה שמא היתה כונה שלכם להעיד או שמא לא היתה כונתכם אלא כמי שבא לראות ואם אמרו שלהעיד באו הכל בטל ואין חוששין שמא יאמרו כן שלא נחשדו ישראל להעיד שקר אלא והצילו ושפטו כשם שמצוה להציל כך מצוה לדון ואם אמרו שלא באו אלא לראות תתקיים העדות בשאר ודברים אלו כתבו גדולי הפוסקים דוקא בעדות שבעל פה אבל בעדות שבשטר שיש בו עדים כמה שיהיו ונמצא ביניהם קרוב או פסול או שהעדים קרובים זה לזה כל שלא נודע בעדות ברורה שכלם ישבו להעיד וכתבו עדותם זה בפני זה אין מבטלין אותה מספק ואומרים כל חד וחד רווחא למאן דקשיש מיניה שבק והקרוב חתם באותו ריוח שלא מדעת חברו הא מ\"מ צריך להזהר שלא לחתום במעמד אחד וזה בפני זה ואם אין שם אלא שנים ואחד מהם קרוב או פסול אע\"פ שנמסר בפני שנים פסול שהרי זה מזוייף מתוכו כמו שיתבאר במקומו וכבר הארכנו בדין זה בראשון של מכות:"
            ],
            [],
            [
                "<b>זה</b> שביארנו במשנה באחד שאמר לאחיו על אחד שבשוק שאחיו הוא ואחיו אין מאמינין בו שנותן לזה מחלקו כמה שהוא מודה שיש לו בה ואם מת יחזרו למקומן ואם קנה נכסים ממקום אחר יורשין אחיו עמו צריך אתה לידע אם השביח זה חלקו שיצא לו מתוך חלקו של אותו אח שהודה לו שהוא אחיו אם אותו שבח חוזר למקומו אחר הקרן או אם דינו כשאר נכסים שיקנה ממקום אחר ומאחר ששאלוה בגמ' בלא שבח ששבחו נכסים מאליהם אתה למד שאם מחמת הוצאה השביח כשאר נכסים הם אבל כל שמאליו אם הוא שבח המגיע לכתפים ר\"ל שאין צריכין לקרקע הרי הן כתלוש וכשאר נכסים הם אבל אם הם צריכים עדין לקרקע הרי הוא בכלל הקרקע והרי הוא כגוף הקרקע שהעלה שירטון וכדקל שנתעבה והרי זה ספק ויראה שראובן לבדו הוא היורש ואם תפשו האחרים אין מוציאין מידן:",
                "<b>המשנה</b> השמינית והיא מענין החלק החמישי גם כן ואמר על זה מי שמת ונמצא דיאתיקי חגורה לו על ירכו הרי זה אינה כלום זכה בה לאחד בין מן היורשין ובין שאינו מן היורשין דבריו קיימין אמר הר\"ם ודיאתיקי מלה מורכבת פירושו דא תהא למיקם ולקנות וזהו דיאתיקי היא צואת החולה מתנה וזולתם משאר הצואות:",
                "<b>אמר</b> המאירי מי שמת ונמצא דייתיקי חגורה לו על מתניו ר\"ל צואת שכיב מרע והיא נקראת דיאתיקי על שם חזקה ותקפה שאינה צריכה קנין כלומר דא תהא למיקם ולהיות ולא צוה שכיב מרע זה בפני עדים כלל אלא שכתבה בכתב ידו או וכתבוה עדים ובלשון מזכרת חלוק הנכסים כאדם שאומר כתבו לי על הסדר מה שאני אומר לכם מחלוק נכסי כדי שיהא לי למזכרת מפני שאני רוצה לחלק נכסי על פי ואינו מכוין בשטר אלא להיותו מזכרת בעלמא לא שיאמר כתבו עלי וכו' וחתמו ותנו וכו' ואמר שאם נמצאת דיאתיקי וכו' ר\"ל אפילו מצאנוה חגורה לו על ירכו שאין לומר שאחרים כתבוה אין זה כלום הואיל ולא צוה לעדים בפיו מה שנכתב בספר או שלא אמר בפיו שיהא חלוק זה הולך על דרך מה שנכתב במזכרת זה וכן שלא אמר למקבלים זכו בדיאתיקי זה או שלא זכה להם על יד אחר שיזכה בשביל כלם הן אחד מן היורשים בשביל כלם הן אחר בשבילם והואיל ואין כאן אחת מכל אלו אע\"פ שהחזיק בה לאחר מיתה אינו כלום שמא כתבה לצוות בה ונמלך ולא צוה כן ובשעת מיתה לא גמר להקנות בה כלל או שמא לא גמר להקנות עד שתבא לידם והרי לא באה עד לאחר מיתה ואין שטר לאחר מיתה ואע\"פ שאין זה שטר מ\"מ מאחר שהוא מכוין שלא להקנות אלא בו ולאחרי מיתה אינו כלום אבל אם היתה שם אחת מכל אלו קנה ואין לומר שמא לא גמר להקנותו אלא בשטר וכו' שאין בזה דין שטר כמו שביארנו וגדולי המחברים פירשו משנה זו שהיא כתובה וחתומה בעדים ולא עוד אלא שקנו בה מידו כדי ליפות את כחו כמו שיתבאר ואעפ\"כ הואיל ולא זיכה אותם בה או אחר בשבילן או לא צוה בפיו שיהא כן אני אומר שמא חזר בו ויראה לי שלא היה להם להזכיר בה קנין שלא הוצרכו אלא להפקיעה מדין שטר לאחר מיתה ואף בלא קנין יש בה דין שטר לאחר מיתה הואיל ואמר כתבו ותנו אא\"כ הזכיר הכתיבה בלשון יפוי כח כלומר ואף כתבו והבו ליה כמו שיתבאר בסמוך:",
                "<b>זהו ביאור המשנה וכן הלכה ודברים שנכנסו תחתיה בגמרא אלו הן:</b>",
                "<b>מתנת</b> שכיב מרע והיא הנקראת דיאתיקי אין צריך בה קנין ולא מהיום כמו שיתבאר במשנה התשיעית אבל מתנת בריא שאינה כלום ולא בשטר או קנין אינו קונה באלו אא\"כ קנה מחיים שאין שטר לאחר מיתה ומתוך כך צריך להקנותו מהיום ואם אינו רוצה שיזכה בהם עד לאחר מותו כשכיב מרע כותב לו מהיום ולאחר מיתה ומ\"מ אם יש זמן בשטר אין צריך בה מהיום שאלו לא היה דעתו להקנות לו הגוף מהיום לא היה כותב שם זמן כמו שיתבאר למטה ואלו שכיב מרע שנתן מהיום וצוה לעשות שטר אם בא השטר בחייו ליד המקבל או קנו לידו אף בזה זכה המקבל ואין לזה דין מתנת שכיב מרע שיהא יכול לחזור הא מהיום ולאחר מיתה דין מתנת שכיב מרע יש לו אלא שאף בכתבו וחתמו יראה שקנה שהרי מאחר שיש בה מהיום אין בה דין שטר לאחר מיתה ודין מתנת בריא מ\"מ אין לה אחר שאין בה קנין:",
                "<b>שכיב</b> מרע שאמר כתבו ותנו מנה לפלני ומת אין כותבין ונותנין ואע\"פ שהיה מצוה מחמת מיתה או שהיה מחלק כל נכסיו שאם לא כן הרי צריך קנין כמו שיתבאר ופשוט הוא שאין כותבין אלא אף במחלק כל נכסיו או שמצוה מחמת מיתה אין כותבין ונותנין שמא מכיון שאמר כתבו ותנו אין גומר להקנות אלא בשטר ואין שטר לאחר מיתה ואם צוה בכתיבה זו בדרך יפוי כח כלומר תנו מנה לפלני ואף כתבו וחתמו לו לא כיוון זה להקנאת שטר כלל וכותבין לו אף לאחר מיתה ופירשו גדולי הצרפתים בדין זה שזה שאמרו אין כותבין דוקא לאחר מיתה הא אם כתב מחיים קנה ואף לשון גדולי המחברים יורה כן שכתבו ומת קודם שיכתבו ויתנו לו וגדולי קדמונינו כתבו בה שאפילו כתב ונתן מחיים אינו כלום שהרי מ\"מ אין מתנת שכיב מרע קונה אלא לאחר מיתה ואין שטר לאחר מיתה וכמו שאמרו בגט לאחר מיתה שאפילו נתנו מחיים אינו כלום בריא שאמר כתבו ותנו מנה לפלני ומת אין כותבין ונותנין ושמא תאמר ואף מחיים היאך כותבין ונותנין והרי מנה מטלטלין הם ואין מטלטלין נקנין בשטר ואם בקנין אין מטבע נקנה בחליפין מתוך שאלה זו יש שאין גורסין ומת אלא אף בחייו אין כותבין ונותנין ויש גורסין ומת ומפרשים מנה קרקע שוה מנה:",
                "<b>כבר</b> ביארנו ששכיב מרע שאמר כתבו ותנו אין כותבין ונותנין אא\"כ הזכיר כתיבה זו בדרך יפוי כח וזהו שאמרו בסוגיא זו תבדק כלומר בודקין אם נאמר דרך יפוי כח אם לאו ומ\"מ יש לגאוני ספרד פירוש אחר בבדיקה זו ויצאה להם הוראה נכונה מתוך פירושם והוא שהדבר ידוע שמתנת שכיב מרע הואיל ואינו מקנה מעכשו יכול לבטלה ולשנותה לכל מה שירצה והוא שאמרו דיאתיקי מבטלת דיאתיקי מעתה אם חלק את נכסיו תחלה ועכשו נמלך לחלקם בדרך אחרת אפילו אמר כתבו כותבין שאין זה מכוין לשטר אלא מפני שכבר צוה בדרך אחרת צוה בכתיבה זו לחלקה ולא למה שלא תהא הראשונה חשובה כלל או להודיע מתוך הזמן שזו היא האחרונה וזו היא שאמרו תבדק שאם צוה תחלה בדרך אחרת ואמר באחרונה כתבו ותנו אע\"פ שלא אמרה בלשון יפוי כח כותבין ונותנין והדברים נראין:"
            ],
            [
                "<b>המשנה</b> התשיעית ויתחיל בה בביאור החלק הששי ואמר על זה הכותב נכסיו לבנו צריך שיכתוב לו מהיום ולאחר מיתה דברי ר' יהודה ר' יוסי אומר אינו צריך אמר המאירי הכותב נכסיו לבנו צריך שיכתוב לו מהיום ולאחר מיתה פירוש אע\"פ שבשכיב מרע כתבנו שאין צריך בה מהיום שכיב מרע הוא מפני שתקנו בו שיהו דבריו שבעל פה ככתובים וכמסורין כלומר כאלו נכתב השטר ונמסרו הנכסים בידו מעכשו שיקנה אותם לכשימות המצוה וכשמת לו המצוה נתגלה הדבר למפרע שמחייו נמסרו ובאו הנכסים לידו והילכך בין שיש שם כתיבה בין שאין שם כתיבה אין צריך בה מהיום שהרי כמסורים בידו מהיום הם ומהיום אין מועילה בהם ולא מוריד אבל מתנת בריא אם לא כתב בה מהיום נמצא שלא הקנהו כלום עד לאחר מיתה ואחר מיתה כבר פקע רשותו ובא לרשות היורשים ומתוך כך צריך שיכתוב בה מהיום ולאחר מיתה שנמצא שהגוף קנה מחיים דברי ר' יהודה ויש מפרשים אותה דוקא בדאמר קני גופה מהיום ופירא לאחר מיתה ואין נראה כן כמו שכתבנו בראשון של מציעא בסוף סוגיא של משנה השמינית ר' יוסי אומר אינו צריך שמאחר שיש זמן בשטר זמנו מוכיח שמהיום הקנה שאלו לא הקנה לו הגוף מהיום למה כתב זמן בשטר והרי זמן זה לא הועילו כלום שאם יקנה אותם אח\"כ לאחר ודאי יקנה האחרון אחר שלא יקנה זה הגוף מהיום הא ודאי לא כתב זמן אלא להודיע שמהיום מקנהו הגוף ואינו יכול להקנותו עוד לאחר והלכה כר' יוסי שהרי בגמ' פסק רב הלכה כר' יוסי ואע\"פ שבמסכת גיטין פרק המגרש אמרו שהוא בעצמו התקין בנסח הגט מן יומא דנן לאפוקי מדר' יוסי ממונא מאיסורא לא ילפינן וכן הסכימו רוב גאונים ומ\"מ מקצתן חששו לה ופסקו כר' יהודה:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>",
                "<b>במסכת</b> גיטין התבאר ששכיב מרע שאמר לאשתו הרי זה גיטיך אם מתי או הרי זה גיטיך מחולי זה או הרי זה גיטיך לאחר מיתה אינו כלום שאין גט לאחר מיתה אמר מהיום אם מתי מגורשת לכשימות אמר מהיום ולאחר מיתה הרי זה ספק מגורשת ואם מת חולצת ולא מתיבמת שהדבר ספק אם זה שאמר ולאחר מיתה הוא תנאי כעין שכתבנו באם מתי או חזרה כלומר שחזר ממה שאמר מעכשו ולא גמר בדעתו אלא לאחר מיתה שמא תשאל מה ענין שלשון זה ר\"ל מהיום ולאחר מיתה נסתפק לנו בגט אם תנאי אם חזרה ולענין כותב נכסיו לבנו מהיום ולאחר מיתה אין אנו מסתפקין בו לענין חזרה כלום טעם הדבר מפני שהאשה אין בה פירות עד שנאמר שהגוף הקנה לה מעכשו והפרי לאחר מיתה א\"כ כל שהוא משייר אינו משייר אלא בגוף ואין זה כריתות אבל מתנה הואיל ויש בה פירות כל שהוא משייר אינו משייר אלא בפירות וזהו שאמרו בתלמוד המערב במתנה כתב בה מהיום מתנה ברורה היא לאיזה דבר כתב לו לאחר מיתה לשייר בה אכילת פירות בגיטין כתב לה מהיום כרות הוא לאיזה דבר כתב לה לאחר מיתה לשייר בו את הגוף:",
                "<b>שטר</b> שכתוב בו קנין ר\"ל שקנו ממנו במתנה זו לאחר מיתה אף לר' יהודה ולדעת הפוסקים כמותו אין צריך בה מהיום הואיל ויש שם זמן וקנין שאף ר' יהודה לא נחלק עליו אלא בשטר שאין בו קנין אלא זכרון דברים שהיה בפניו בזמן פלוני שאמר לנו פלוני כתבו שטר לפלני שנתתי לו שדה פלני לאחר מיתה וכיוצא בזו שלדעת ר' יהודה אין הזמן בא בכאן אלא דרך זכרון אימתי נמסר להם עדות זו אבל כל שיש שם זמן וקנין אין צרך בהם למהיום כלל אף לדעת ר' יהודה או לדעת הגאונים שפסקו כמותו ולא סוף דבר שכתבו העדים תחלה ואקנייה ואח\"כ וקנינא מיניה שהוא הלשון הברור שמספרין אז תחלה שהקנה לו ואח\"כ מעידים שהם קנו ממנו כדרך שכותבין בשטרות יודעים אנו וכו' וקנו ממני ובסוף השטר כותבין וקנינא מיניה אלא אפילו כתבו תחלה וקנינא מיניה ואח\"כ ואקנייה שהוא לשון שאינו ברור מ\"מ קנין הוא:",
                "<b>הרבה</b> מפרשים כתבו בסוגיא זו דברים שאינם מהם שכתבו שאף לדעת הפוסקים כר' יהודה כל שאין בה מהיום קנה לאחר מיתה ואין צרך למהיום אלא שלא יוכל לחזור ומהם שכתבו שאף בקנין צריך מהיום ואף בכל מיני הקנאה שבעולם כגון שאמר לו לך חזק וקני לאחר מיתה ולא אמרו לדעתם בהקנאה היאך אלא בסתם ר\"ל שלא כתב בה לא מהיום ולא לאחר מיתה ואף חכמי הדורות שלפנינו נסכמים בזו והוא תמה גדול:",
                "<b>המשנה</b> העשירית והכונה בה ככונת משנה שלפניה ואמר על זה הכותב נכסיו לבנו לאחר מיתתו האב אינו יכול למכור מפני שכתובין לבן הבן אינו יכול למכור מפני שהם ברשות האב מכר האב מכורים עד שימות האב מכר הבן אין ללוקח כלום עד שימות האב האב תולש ומאכיל לכל מי שירצה הניח תלושין הרי הם של יורשים אמר המאירי הכותב כל נכסיו לבנו לאחר מותו ר\"ל מהיום ולאחר מיתה האב אינו יכול למכור מכירה מוחלטת שהרי גוף הנכסים קנוי לבן מהיום כמו שביארנו למעלה ואין לאב בהם אלא קנין פירות והבן אינו יכול למכור גם כן מעכשו להעמידם ביד הלוקח מעכשו שהרי הן ברשות האב ויש לו בה קנין פירות כל ימי חייו מעתה מכרן האב הרי הם מכורין למה שיש לו בו והוא שעומדין ביד הלוקח עד שימות האב ואע\"פ שמכירה מוחלטת מכר והלוקח ירד בה על דעת גוף ופירות לעמד בידו לעולם ונמצאת מכירה בטעות מ\"מ המכר מכר למה שיש לו בו ונזקק עמו לדין על מה שאין לו בו ומכרו שכל המוכר דבר אע\"פ שנמצא שמכר יותר ממה שלא היה בידו למכור מ\"מ המכר מכר לענין מה שיש לו בה והאחר נזקק לו לדין על מה שמכר לו יותר ממה שלא היה לו בה ומ\"מ כשימות האב הבן בא ומוציא מידם ואפילו מת הבן בחיי האב ולא הניח יורש שנמצא אביו יורש מן הדין ואח\"כ מת האב והיורשין תובעין מצד האח שהלקוחות יכולות לומר כבר נעשה האב יורש משזכה בהם זכינו בהם אף אנו שהרי הוא מכרם לנו במוחלט וכבר הוחלטו בידו קודם לכן ומ\"מ אם לא מכרם מכירה מוחלטת אלא מה שיש לו בהם ואח\"כ מת הבן בחיי האב בלא יורש ונעשה האב יורש וזוכה בגוף הנכסים מכח נחלה משונה של בן ואח\"כ מת האב הרי יורשיו מוציאים מידם ואין הלוקחים יכולים לומר כל זכות שתבא לידו מכר שאין אומרים מה מכר לו ראשון לשני כל זכות שתבא לידו אלא במכר דבר שאינו שלו שנמצא שלא הקנהו כלום אבל זה כבר חל המכר על מה שמכר וזכות זו דבר אחר הוא ואינו ממין מה שמכר ואף מקצת גאונים הסכימו שאפילו פירט ואמר הריני מוכר כל זכות שתבא בה לידי או כל מה שאני עתיד לקנות בו או אפילו פירט ואמר שאם חס ושלום יפטר בנו בחייו בלא יורש ויבא הגוף לידו שהוא מוכר הכל אין זה כלום שזהו מה שאירש מאבא שאין בין מה שאירש מאבא למה שאירש מבני אלא שזו נחלה מתוקה וזו נחלה מבוהלת ויש חולקים בזו ולהם ראיה רמוזה בתלמוד המערב שבפרק הכותב בשמועת מכרה היא ומת הוא אלא שאין בה הכרח:",
                "<b>מכר</b> הבן אין ללוקח כלום עד שימות האב ומ\"מ כשימות האב קנה לוקח ואין כאן טענה ממה שאירש מאבא הואיל והיה הגוף קנוי לו מעכשו הא בחיי האב מיהא אין הלוקח יורד בה כלל והאב תולש ומאכיל למי שירצה אלא שהלקוחות מוחין בידו שלא לקלקל בגוף הקרקע ואם מת האב והניח שם פירות תלושין הרי הם של יורשיו ואין הלקוחות זוכים בהם ויראה מכאן שהמחוברים זכה בהם הבן לאחר מיתת האב או הלוקחים ממנו והקשו עליה בגמ' ממה שאמרו שמין את המחובר ללוקח ר\"ל ללוקח מן האב ואין הבן נוטלם אלא בדמיהם על פי השומא ופירשוה כאן בבנו כאן באחר שאם לא מכר האב מה שיש לו בה ר\"ל קנין הפירות ומת האב הרי הבן זוכה בכל הפירות המחוברים ואין שאר היורשים נוטלין בהם כלום שדעתו של אב קרובה אצל בנו ומאחר שהגוף שלו מוחל לו הפירות המחוברים בה ואע\"פ שדעתו מתרחקת בכך אצל שאר הבנים דרכו של אב לוותר החבל לבעל הדלי אבל כשמכר האב את זכותו והבן מוציא מיד הלוקח לא זכה בפירות המחוברים ויראה לי בשאין צריכים לקרקע וכך ראיתיה רמוזה בפירוש גאוני ספרד ואף הלוקח אינו יכול ליטלם הואיל ומחוברות הם אלא שמין אותם ר\"ל כמה שוה הקרקע בפירות אלו וכמה נפחת שוויה בהעדר הפירות ממנה ונותן הבן ללוקח דמי תוספת שווי זה ומכאן למדו גאוני ספרד בפירושיהם במי שגרש את אשתו ויש לו בקרקע שלה פירות שאם הם תלושים הרי הם של בעל ואם הם מחברים שמין לו בהם על הדרך שביארנו שאין הבעל מוחל לאשתו אחר שהוא מגרשה ומ\"מ אנו כתבנוה בדרך אחרת במסכת כתבות פרק נכסים:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הם:</b>"
            ],
            [
                "<b>זה</b> שביארנו במכר הבן שהלוקח זוכה בהם לאחר מיתת האב לא סוף דבר שמת האב בחיי הבן וזכה הבן בנכסים ובשעה שזכה הוא זכו לוקחיו שבזו אף לדעת האומר קנין פירות כקנין הגוף כן שאין קנין פירות של אב יותר מקנין הגוף של בן וכמו שהאריכו גאוני ספרד בזו דרך פירוש בפירושיהם אלא אף במת הבן בחיי האב שלא הגיעו הנכסים ליד הבן מעולם קנה לוקח לאחר מיתת האב מפני שהוא במקום הבן לזכות תחתיו וטעם הדבר מפני שקנין פירות שהיה לאב בשעת מכירת הבן אינו כקנין הגוף שאלו היה כקנין הגוף היינו אומרים שבשעה שמכר הבן לא היה לו שום זכות אפילו בגוף וכשמת בחיי האב נמצא שלא הגיע לו מעולם שום זכות בנכסים אלו והיאך הלוקח זוכה במה שהמוכר לא זכה בו מעולם ולא עוד אלא שלדעת קצת אם היה בן לבן אינו יורש לדעת האומר קנין פירות כקנין הגוף אלא שאין נראה כן אלא הבן יורש והלה תובע דמיו ממנו ומחזיר לו כדין מה שאירש מאבא מכור לך שלא אמר כלום וצריך להחזיר הדמים ומ\"מ אנו אין לנו בה שהרי אף הלוקח זכה בה מפני שקנין פירות אינו כקנין הגוף כמו שביארנו ואף לענין בכורים אמרו שהמוכר שדהו לפירות מביא ואינו קורא שקנין פירות אינו כקנין הגוף ואין יכול לומר מן האדמה אשר נתת לי:",
                "<b>ושמא</b> תאמר נכסי לך ואחריך לפלני בשאין ראשון ראוי לירשו ומת שני בחיי ראשון שאמרו יחזרו ליורשי ראשון לדעת רשב\"ג שהלכה כמותו היה לנו לומר כדברי ר' שיחזרו ליורשיו נותן שהרי לראשון אין בהם אלא קנין הפירות ומשמת השני הוחלט הגוף למקומו ואע\"פ שהיה לנו לומר יחזרו ליורשי שני על הדרך שאמרנו במכר הבן ומת בחיי האב שקנה לוקח אינו דומה שבנו זה שקנה לוקח הוא שהרי אמר לו מהיום ומאחר שקנין פירות אינו כקנין הגוף ממילא נתרוקן הקנין לבן אבל אחריך לא קנה השני כלום עד שימות הראשון ומשמת הוא קודם הראשון פקע זכותו לגמרי והיה לנו לומר לחזור ליורשי נותן שלא נסתלק זכותו מהם אחר שלא הגיעו ליד האחריך אחר שקנין פירות אינו כקנין הגוף וכן שאמרו נכסי לך ואחריך לפלני וירד הראשון ואכל ומכר אפילו גוף קרקע מה שמכר מכר ואין לשני אלא מה ששייר ראשון ואם קנין פירות אינו כקנין הגוף היאך הראשון מוכר מה שאין הגוף קנוי לו מכירה מוחלטת תירצו בגמ' אחריך שאני כלומר אף לדעת האומר שקנין הפירות אינו כקנין הגוף מודה הוא במקום אחריך שלשון אחריך משמעו שלא הקנה לשני כלום עד שימות הראשון לא גוף ולא פירות ומעתה כל שמת שני בחיי ראשון אין ליורשיו בהם כלום אלא שיש מפרשים אותה דוקא כשיש שם שלישי כמו שכתבנו למעלה ואף לדעת זה אמה יכול לפרש קושיות הסוגיא יפה וכן משמעו שהקנה לראשון גוף ופירות ואע\"פ שבעלמא קנין פירות אינו כקנין הגוף בזו הרי הוא כמי שהקנה הגוף והפירות בפירוש ומתוך כך אין לשני אלא מה ששייר ראשון וכן הנותן נסתלק מהם לגמרי ויראה לי הוא הדין אם אמר נכסי לפלני ואם ימות יחזרו לפלני ולא בא למעט אלא שאם אמר נכסי לך מהיום ולאחר מיתת ראשון או מעכשו ולאחר מיתת ראשון לא שייר לראשון אלא פירות ויחזרו ליורשי שני וכן בזו אין הראשון מוכר כלום ואם מכר השני מוציא מידם וכן מצאתיו לגאוני ספרד בפירושיהם וכן כתבו גדולי הפוסקים ויש חולקין לומר שאף באם ימות כן כמו שביארנו למעלה בשמועת סבתא:"
            ],
            [
                "<b>זה</b> שכתבנו בנכסי לך ואחריך לפלני שאם מכר הראשון מכר חכמי התוספות מספקים בה שמא דוקא מכר ואכל אבל אם המעות עדין בעין זכה בהם השני והדברים נראין ובלבד בשנתברר שאותם המעות הם שיצאו להם משם ומ\"מ אם לוה ושעבד אותם הנכסים או נשא אשה אין בית דין מגבין מהם החוב או הכתבה אלא מפירותיהם אע\"פ שהראשון קיים וכן כתבו גדולי המחברים ואם מת הראשון ובא בעל חוב ואשתו לגבות מנכסים אלו אין מגבין להם ואפילו עשאן אפותיקי או ייחדן לאשתו בכתבתה השביח הראשון את הנכסים יראה לי שהשני נוטל אף השבח ואפילו שבח שעל ידי הוצאה שכל שהוא אוכל פירות ראוי לדון בו מה שהוציא הוציא ומה שאכל אכל:",
                "<b>אע\"פ</b> שהדין כך הוא ר\"ל שאם מכר מכר מ\"מ לכתחלה אסור לו למכור את הנכסים או לגרום אבדתם וחסרונם וכל העושה כן על דעת גרמת פסידא נקרא רשע ואוכל גזלות והמשיא עצה על כך נקרא רשע ערום:",
                "<b>אע\"פ</b> שאם מכרם מכורים נתנם במתנת שכיב מרע לא עשה ולא כלום אפילו בלשון מתנה ואין צריך לומר בלשון ירושה שמתנת שכיב מרע אינה קונה אלא לאחר מיתה וכבר קדמו אחריך בשעת מיתה ופירשוה חכמי הצרפתים אפילו אמר מהיום שאין מהיום במתנת שכיב מרע מעלה ומוריד ויש חולקים בה לומר שמהיום קנאו וקדם לאחריך ואע\"פ שמהיום אינו מוציא מדין מתנת שכיב מרע מ\"מ מועיל לכך על הדרך שביארנו למעלה שמועיל להוציא מדין שטר לאחר מיתה ולפי דרכך למדת מ\"מ שמתנת שכיב מרע לדברי הכל אינה עד לאחר גמר מיתה ולא עם גמר מיתה ואחריך קונה עם גמר מיתה הואיל ואינה תלויה בזה הנותן אלא בנותן הראשון ונותן ראשון דעתו להקנות לשני עם גמר מיתה של ראשון ואע\"פ שבראשון של גיטין בשמועת שכיב מרע שאמר הולך מנה לפלני יראה הפך הדברים טעם הדברים מפני שאמרו הולך כזכה הרי הוא כמעכשו ומ\"מ לדעת חכמי הצרפתים שפירשו שאין מעכשו מעלה ומוריד בה קשה הדבר לפרש אלא שנראין הדברים לשטתם שבמעכשו או במהיום לא קנה שאם רצה לחזור חוזר שלא נאמר בשכיב מרע לאחר מיתה בין במהיום בין במעכשו אלא לתנאי ולא לקנות גוף מהיום ואינו דומה למשוך פרה וקנה אותה מעכשו ולאחר שלשים שאין יכול לחזור שהרי בפרה יש לומר בה קנין הגוף מהיום ומ\"מ עיקר הדברים שאין ירושה חלה לעולם ממוריש עד לאחר מיתה:",
                "<b>לפי</b> דרכך למדת שאם נתנם במתנת בריא הרי הם נתונים ואפילו אם היו שם עבדים והוציאן לחירות אע\"פ שעבר בעשה של לעולם בהם תעבודו מה שעשה עשוי ואפילו עשאן תכריכין למת שנמצא שאסרם בהנאה לכל העולם וכן הדין אם זרקם על המת ונגעו במטה הנקברת עמו שקנאם המת ונאסרו בהנאה מה שעשה עשוי ואין יכול הלה לשמטן ולומר שאין אדם אוסר דבר שאינו שלו שכל שמכר מכר והרי הם כמכורים:",
                "<b>ממה</b> שכתבנו בנכסי לך ואחריך לפלני שאין לשני אלא מה ששייר ראשון ושאף הגוף קנוי לראשון למדנו שמי שאמר לחברו אתרוג זה נתון לך במתנה ואחריך לפלני ונטלו ראשון ויצא בו יצא שהרי הגוף קנוי לו מעכשו וכדעת רשב\"ג ואע\"פ שאמרו בכאן שמחלקת רשב\"ג ור' תלוי בקנין פירות אם כקנין הגוף אם לאו אין הלכה כן אלא אף רשב\"ג מודה שקנין פירות אינו כקנין הגוף ואחריך שאני כמו שביארנו וכן אם מכרו או אכלו יצא ואין דין שיש לאחריך בו מעכב ומכאן אתה למד וזו שאמרנו אין לשני אלא מה ששייר ראשון לא סוף דבר בקרקע שיש שם גוף ופירות אלא אף במטלטלין כן:"
            ],
            [
                "<b>האחים</b> שקנו אתרוג מתפיסת הבית או מאיזה ממון המשתף ביניהם ונטלו אחד מהם ויצא בו אם יכול לאכלו עד שלא יקפידו אחיו או שתפיו עליו יצא אף ביום ראשון ואם לאו לא יצא ויש גורסין בה דוקא אתרוג כלומר שאין אומרים אף בשאין לאחיו קפידא עליו שיצא אלא כשהניח להם אתרוג לכל אחד ואחד שאע\"פ שצריך שומא בחלוקתם לפי חשיבותם וגריעותם מ\"מ הואיל וסתמן למצוה אין קפדים זה על זה בכך והרי זה כדבר שאין צריך שומא שכל אחד רשאי לחלוק שלא מדעת חברו אבל אם לא הניח להם אתרוג אע\"פ שהניח להם שוה אתרוג בשאר פירות אין זה כלום וחכמי הצרפתים אין גורסין כן אלא אף בשלא הניח להם כנגדו כלום כל שאין קפדים בכך יצא וכתבו שעל זו סמכו מנהג לצאת כל הקהל בלולב אחד קנוי מן הקפה שדעת כל הקהל להיות חלק כלם נתון לנוטל עד שיצא בו ואח\"כ יחזיר וסתמן כפירושן וכן המנהג:",
                "<b>מי</b> שאמר לחברו אתרוג זה נתון לך במתנה על מנת שתחזירהו לי נטלו ויצא בו החזירו יצא שמתנה על מנת להחזיר שמה מתנה לא החזירו לא יצא הואיל ולא נתקיים התנאי בטלה המתנה למפרע ואין כאן ערער מצד תנאי ומעשה בדבר אחד שהתנאי בטל והמעשה קיים שכל שבעל מנת אינו צריך לרוב דיני התנאי וזה אחד מהם כמו שכתבנו במציעא פרק (האומנין) צ\"ד א' ומה שיצא ערער בשמועה זו מצד שאם הקדישה אינה מוקדשת כבר ביארנו הענין למעלה:",
                "<b>כל</b> זה שביארנו ואם ירד ראשון ומכר ואכל אין לשני אלא מה ששייר ראשון דוקא כשאמר ואחריך לפלני אבל אם אמר ואחריך לעצמי כגון שמכר לו לפירות לכל ימי חייו אין בידו למכור כלום מעשה היה באשה אחת שהיה לה דקל בתוך שדה של אחד מן החכמים ומתוך שהיה קפיד עליה בכל עת שהיא באה לשב מצד דישת הקרקע התפשרו ביניהם והקנתה לו הדקל לכל ימי חייו והלך הוא והקנהו לבנו ואמרו לו שלא עשה כלום שזו כיונה להיות הדקל חוזר לעצמה וכל שמשייר לעצמו הרי הוא משייר גוף הקרקע לגמרי ואין ביד הלוקח למכור וכן הדין אם אמר אחריך ליורשי שכל שמשייר לעצמו משייר הוא לראוי לירשו אחריו ויש חולקים בזו אלא שהדברים נראין כן ויש מי שאומר שאף במשייר לעצמו או ליורשו דוקא בדרך זה שלא הקנה לו אלא לכל ימי חייו אבל אם הוסיף עוד לומר ואחריך לי או ליורשי אם מכר מכר ואין הדברים נראין כלל גדולי המחברים כתבו שלא נאמר מכר מכר אלא כשמכר לאחר אבל אם מכר לבנו או ליורשו אין זה כלום וכבר כתבנו ענין זה למעלה וכן פירשו גאוני הראשונים ואע\"פ שאין הדברים נראין לענין פירוש השמועה יראה מ\"מ שהדין כך הוא:",
                "<b>מי</b> שאמר לחברו שור זה נתון לך במתנה על מנת שתחזירהו הקדישו והחזירו הרי זה מוקדש ומוחזר אבל אם אמר על מנת שתחזירהו לי מוקדש אבל לא מוחזר וחייב לשלם ואף לדעת האומר אומרים באיסורי הנאה הרי שלך לפניך בזו הואיל והתנה בחזרתו לחזרה מעליא הוא צריך וגדולי המחברים כתבו שאינו קדוש וכבר כתבנו מזה בכדי היכולת למעלה:",
                "<b>התבאר</b> בכתבות פרק מי שהיה נשוי שמי שאמר לאשה פנויה נכסי לך ואחריך לפלני ונשאת הרי הבעל נקרא לוקח ואין לאחריך במקום בעל כלום אבל אם היא נשואה הרי הוא כמי שאמר אחריך יקנה פלני ולא הבעל ואם מכרה לאחר ומתה הבעל מוציא מיד הלוקח והאחריך מיד הבעל והלוקח מיד האחריך ומעמידין אותה ביד הלוקח ואין אומרים יחזרו חלילה עד שיעשו פשרה מפני שהבעל והאחריך לא הפסידו כלום שלא הוציאו בה דמים אבל הלוקח הוציא בו מעותיו וראוי לחוס עליו:"
            ],
            [
                "<b>הכותב</b> כל נכסיו לאחר וצווח הלה מעיקרו ר\"ל בשעת המתנה ואמר אי אפשי בהם או איני רוצה במתנה זו או בטלה היא או מבוטלת היא או תבטל או כל לשון שבעולם שמראין הדברים שאינו רוצה בה לא קנה והרי אותם הנכסים בחזקת הבעלים שתק בשעת המתנה כאדם שרוצה לקבל ואח\"כ צווח ואמר שאינו רוצה בה קנה אחר שהודה ושתק הרי קבלה ומשקבלה אינו חוזר ודבר זה ענינו בשכיב מרע שאמירתו כמסירתו הא בבריא הרי לא קנה עד שיגיע שטר המתנה לידו ומ\"מ אף בבריא אתה מפרשה בשנתן השטר לתוך חיקו או שהקנהו בקצת דרכי הקניות שקונות בלא הגעת השטר לידו ושיעור שבין שתיקה לצווחה לא התבאר בגמ' ולחכמי התוספות ראיתי שנתנו בו שיעור כל שהו אחר כדי דבור של גמר המתנה ואין הדברים נראין אלא כל שעסוקין באותו ענין הוא לדעתי תוך כדי דבור אבל כשנעתקו מאותו ענין לענין אחר או שיצאו מאותו מעמד הוא נקרא שתק ולבסוף צווח:",
                "<b>ובמסכת</b> גיטין התבאר דין זה בבריא ונתגלו שם דברים שאתה צריך לגלגלן בדין זה בשתק ולבסוף צוח והוא ששם אמרו שמקבל מתנה שאמר לאחר שבאה מתנה לידו מבוטלת תבטל אי אפשי בה לא אמר כלום שכל אלו לשון עתיד הם כלומר שהוא רוצה לבטלה עכשו ואחר שקבלה והוא מודה שזכה בה אין בידו לבטלה והמחזיק בה לא זכה אא\"כ יפקירנה בפירוש ואם זכה הוא יכול אח\"כ להוציאה מידו אבל אם אמר לשון מוכיח שבשעת מתנה בטלה כגון בטלה היא אינה מתנה דבריו קיימים שהודאתו כמאה עדים ומ\"מ לא שתחזור לבעלים אלא שהיא הפקר וכל המחזיק זכה ואע\"פ שגדולי הרבנים חולקים בזו לומר שחוזרת לבעלים סוגיא שבמס' כריתות פרק אחרון תעיד לך כן ומ\"מ במקום בעלי חוב אין דבריו קיימין כל שקבלה אף בלשון עבר ואע\"פ שאם צוח מעקרו רשאי שאינו רוצה לקבל מתנות כדי לפרוע הקפותיו מ\"מ אחר שקבלה קבלה ובמקום שחב לאחרים אינו נאמן ויש חולקים אף בזו ואל תחוש לדבריהם כלל מעתה דברי תורה עניים במקום אחד ועשירים במקום אחר ומה שחסר זה גלה זה ואתה צריך לגלגל דין זה בכאן שזה שאמרו בשתק ולבסוף צוח בשכיב מרע שקנה ואין צוחתו מעכבתו דוקא באי אפשי בה או מבוטלת תבטל אבל אם אמר בטלה היא אינה מתנה דבריו קיימים במקום שאין חב לאחרים להיותה הפקר ולא להחזירה אצל יורשי השכיב מרע וגדולי המחברים לא הפרישו בה כלל בין לשון ללשון והוא תמה:",
                "<b>ונמצאת</b> למד לשטתנו שלש חלוקות אחת שבשעת המתנה מבטלה בכל לשון אף במקום שחב לאחרים ונשארת לבעלים שתק ולבסוף צוח בלשון עכשו אינו מבטלה כלל ובלשון עבר מיהא היכא דאינו חב לאחרים מבטלה ולא לחזור לבעלים אלא להיות המחזיק זוכה אלא שאם חב לאחרים הוא בדין האמצעית שאינו מבטלה כלל וכן נמצאת למד שמבוטלת תבטל ואי אפשי בה לשון עכשו הם ואין מועילים אלא בשעת המתנה ובטלה היא אינה מתנה לשון עבר הוא ומ\"מ צריך אתה לידע שגירסא זו שבמסכת גיטין בלשונות אלו מתחלפת בקצת ספרים עם גירסא שבמסכת כריתות פרק אחרון והוא ששם אמרו הנותן מתנה לחברו ובאת לידו ואמר אי אפשי בה כל המחזיק בה זכה והקשו עליה מזו שבגיטין והביאוה בנסח זה מקבל מתנה שאמר לאחר שבאה מתנה לידו תבטל מבוטלת אי אפשי בה דבריו קיימים בטלה היא אינה מתנה לא אמר כלום מאי לאו דבריו קיימים והדרא למרה ומינה הא בטלה היא אינה מתנה לא אמר כלום למיהדר למרה אלא שכל המחזיק זכה ומתרץ דבריו קיימים והמחזיק זכה הא בטלה היא אינה מתנה לא אמר כלום ואם החזיק בה אחר מוציאה כל זמן שירצה וזה הפך מה שכתבנו בנסח סוגיא שבגיטין והפך מה שפסקנו ותדע שהרבה מפרשים טרחו לישבה ולא עלתה בידם כהוגן ונסח זה בשום פנים אי אפשר לישבו שאף כשתבא לשנות בשטתנו ולומר שכל בשתק ולבסוף צוח בלשון עכשו מפקירה הוא מעכשו וכל המחזיק זכה היכא דלא חב לאחרים ולפרש לא אמר כלום לענין מהדר למרה אלא שהמחזיק זכה וכדמסקינן התם דבריו קיימים והמחזיק זכה אם כן בטלה היא אינה מתנה דקאמר הכא דבריו קיימים פירושו למהדר למרה והיאך נפרש בלשון זה שם שאמר בה לא אמר כלום אם חוזרת לבעליה כל שכן שדבריו קיימים ואם תפרש לומר לא אמר כלום למהדר למרה אלא שהמחזיק זכה הינו הך ומ\"מ גדולי הפוסקים העידו על נסחא שבכריתות שהיא שנויה בדרך אחרת בנסח זה הנותן מתנה לחברו ובאת לידו ואמר הלה אי אפשי בה כל המחזיק זכה והקשו מזו שבגיטין בנסח זה מקבל מתנה שאמר אחר שבאה מתנה לידו מתנה זו מבוטלת תבטל אי אפשי בה לא אמר כלום בטלה היא אינה מתנה דבריו קיימים מאי לאו אי אפשי בה לא אמר כלום וכל המחזיק לא זכה ותירצה לא אמר כלום לחזור לבעליה אלא שכל המחזיק זכה ונמצא לנסח זה גם כן שלש חלוקות הראשונה כדרך שכתבנו בשטתנו שכל שבשעת המתנה צווח מבטלה בכל לשון אף במקום שחב לאחרים וזו אין בה מחלקת ופקפוק כלל אבל שתק ולבסוף צוח בלשון עכשו כל שאינו חב לאחרים הרי הוא מפקירה מעכשו והמחזיק זכה וזהו שאמרו מבטלת תבטל אי אפשי בה לא אמר כלום ופירושה לא אמר כלום לחזור לבעליה אלא שהמחזיק זכה וכמו שתירצוה שם והן הן דבריו של ריש לקיש הא בטלה היא אינה מתנה במקום שאין חב לאחרים דבריו קיימים וחוזרת לבעליה ועל הדרך שאמרו במסכת גיטין כתבתי ונתתי שדה פלני לפלני והוא אומר לא כתב ולא נתן לי הודאת בעל דין כמאה עדים וחוזר לנותן ואע\"פ שזו מ\"מ לא באה לידו מעולם מ\"מ סתמא נאמרה וכן שהבעלים היו מסלקים הימנה ואפשר שגדולי המחברים כונו לדעת זה אלא שקצרו בדבריהם והרבה פוסקים פסקוה כן ועל דרך האמת על כרחנו צריכים אנו לענות בה אמן מפני שהסוגיאות מתישבות בה כראוי אע\"פ שאנו צריכים לשנות בה בפסק שלנו וכל שכן שבאמת גדולי המחברים נראין מכונים לשטה זו:",
                "<b>ולמדת</b> שלדברי הכל זו שבמסכת גיטין וזו שבכריתות כלם בשתק ולבסוף צוח הם שאם בשעת מתנה לית דין ולית דיין כמו שכתבנו ואע\"פ שבקצת הלכות ובקצת ספרים אין גורסין בזו שבכריתות ובאת לידו פירושה מ\"מ כך הוא שכל שצוח מעיקרו ודאי לנותן היא חוזרת שאין אדם נותן אלא על דעת המקבל וכמו שאמרו בפרק הגוזל זוטא רב ספרא הוה אזיל בשייראתא לוינהו חד אריא כל ליליא הוו שדי ליה חמרא ההיא ליליא שדא ליה רב ספרא ולא אכליה קדים רב ספרא זכה ביה ואמר ליה רב אחא מדפתי לרבינא למה ליה לרב ספרא לאקדומי למיזכי ביה והא אדעתא דאריא אפקריה אדעתא דכולי עלמא לא אפקריה ותירץ לה לרוחא דמילתא עבד ולמדנו שאין אדם מסלק עצמו מן הדבר אלא על דעת שיקבלנו האחר ואף ממקומו מוכרע כן ואע\"פ שאין הם גורסים בדברי ריש לקיש שם ובאת לידו הרי מ\"מ הקשה לו ממה שאמור במסכת גיטין שנאמר שם אחר שבאת לידו ואף מה שהקשו לו שם משמועת הכותב נכסיו והיו בהן עבדים מעידה כן שהעמידוה כאן בשתק ולבסוף צוח והרבה נוטים לשטתנו לענין פסק ומחזיקים זו שבכריתות כמשבשת וכן יש שאין גורסים שם ובאת לידו גם כן אלא שמפרשים שדעת ריש לקיש היא בצווח מעיקרו ומפרשים שהוא מקשה לו מסוף השמועה ר\"ל בטלה היא אינה מתנה דבריו קיימים שכל שאומר שלא היתה מתנה בשעת מתנה הרי הוא כצווח מעיקרו ואמר דבריו קיימים מאי לאו דבריו קיימים והדרא למרה ומתרץ לא אלא דבריו קיימים להיותה הפקר ואע\"פ שלדעתנו במבוטלת ובאינה מתנה כך היא מ\"מ מה שהיה ר\"ל כן בצווח מעיקרו ולדמות בטלה היא ואינה מתנה לצווח מעיקרו אינה בשום פנים ולדעתי יש לפרש בשטה זו שאף ריש לקיש לא אמרה אלא בצווח ולבסוף שתק והמקשה הבין מדבריו שאמרה אף בצווח מעיקרו והקשה מבטלה היא אינה מתנה והיה מדמה אותה לצווח מעיקרו ותירץ לו שאף לפי סברתו שמדמה אותה זו לזו אינה קושיא שהרי אף זו הפקר היא ומ\"מ עיקר דבריו לא היו אלא בשותק ולבסוף צווח ובטלה היא אינה מתנה אינה דומה לזו וסוף הדברים אין הסוגיאות מתישבות כלל אלא למה שכתבנו בנסח גדולי הפוסקים ועל הדרך שפירשנו בדבריהם והן הן הדברים:",
                "<b>מתנה</b> זו שלא נמסרה ליד המקבל עצמו אלא שזכוה לו על ידי אחר הן שכיב מרע באמירה הן בריא בהקנאה ושתק ולבסוף צווח או שלא היה בפניו וכששמע ושתק ואח\"כ צווח גדולי המחברים פסקו בה שהדבר ספק שמא מאחר ששתק בשעת ידיעה קבלה ועכשו רוצה לחזור או שמא לא היה בדעתי לקבלה וזה שלא צוה מתחלתו הואיל ולא הגיע לידו כלום וסופו הוכיח על תחלתו לפיכך אם קדם אחר וזכה זכה שמא זכה זה ועכשו חוזר והרי היא הפקר ואם חזרו הבעלים ותפשוה אין מוציאין שהרי שמא המקבל לא קבלה מעולם והיה דינה לחזור לבעליה ונראה שזה שנסתפקו בה הוא ממה שאמרו הכותב נכסיו לאחר והיו בהם עבדים ושתק ולבסוף צוח שאם היה רבן שני כהן הרי אלו אוכלין בתרומה לדעת רבנן שהם סוברים שמששתק קנה וזה שחזר וצוח אינו כלום ולדעת רשב\"ג אין אוכלין שמעולם לא קבלם וסופו הוכיח וזכו בהם יורשי ראשון או הוא בעצמו במתנת בריא שבהקנאה ואמרו בשני של חולין מכח שמועה זו בענין אחר בקסרי היה מעשה ולא אמרו בה לא איסור ולא התר ומ\"מ רוב פוסקים כתבו שלענין ממון קנה בשתיקה כרבנן ולענין איסור כגון תרומה לעבדים אלו ושאר דברים כיוצא בה שהוזכרו בשני של חולין הוא שיש להחמיר מספק הא זכה לו על ידי אחר שלא בפניו וכששמע צוח אין ספק שזהו כצווח מעיקרו וידו על העליונה שאם רצה הנותן לחזור קודם שידע זה אינו רשאי שזכין לאדם שלא בפניו ואם לא רצה זה לקבלה אינה מתנה שאין נותנין מתנה לאדם בעל כרחו:",
                "<b>שכיב</b> מרע שאמר תנו מאתים זוז לפלני ושלש מאות לפלני וארבע מאות לפלני אין אומרים כל הקודם בשטר זכה תחלה אלא כלם זכו כאחד ולפיכך אם יצא עליו שטר חוב גובה מכלם לפי השבון העזבונות ר\"ל שאם החוב רביע העזבון כל אחד פורע רביע עזבונו וכן התבאר במסכת כתבות שאם לא נמצא שם בכדי כל העזבונות חולקים את הנמצא לחשבון מה שאמר הוא אבל אם אמר תנו מאתים זוז לפלני ואחריו שלש מאות לפלני ואחריו ארבע מאות לפלני אומרים כל הקודם בשטר זכה לפיכך אם יצא עליו שטר חוב גובה מן האחרון אין לו גובה משלפניו אין לו גובה משלפני פניו וכן אם לא נמצא שם בכדי החוב נוטל הראשון תחלה וכן על הסדר וגדולי המפרשים חדשו בדין זה שאם היו המתנות שוות ר\"ל תנו מאתים לפלני ומאתים לפלני אפילו לא היה שם לשון אחריו כל הקודם זכה שהרי היה יכול לומר תנו שש מאות לפלני ופלני ופלני למה חלקם אלא שהוא מכוין להקדים ואף חכמי הדורות שלפנינו נסכמים בה הא בריא שהקנה כל שבשטר אחד ויום אחד אין כאן דין קדימה כלל:",
                "<b>שכיב</b> מרע שאמר תנו מאתים זוז לפלני בכורי בראוי לו נוטלן ונוטל את בכורתו שאין אומרים שלא אמר בראוי לו אלא שרצה לומר במה שראוי לו מצד הבכורה אלא כאדם שאומר ראוי לו שיטול כך וכך במתנה לפי מה שקדמני מאהבתו ומעבודתו ומ\"מ אם אמר בפירוש בבכורתו ידו על העליונה ואם מאתים זוז אלו יתרים מחלק הבכורה נוטלם ואם חלק הבכורה יתר נוטל חלק בכורה שאין ברשות האב למעט בה כמו שביארנו ואע\"פ שזה בלשון מתנה ובלשון מתנה יכול למעט אף חלק בכורה מ\"מ דוקא אם אמר כן בלשון נתינה לאחרים כלומר שחלק נכסיו במתנה והשוה להם את הבכור אבל אמר תנו לו בחלק בכורתו כך וכך אינו יכול למעטה:",
                "<b>וכן</b> שכיב מרע שאמר תנו מאתים זוז לאשתו בראוי לה נוטלתן יתר על כתבתה ואם אמר בכתבתה ידה על העליונה ואם המאתים זוז יתרים על כתבתה נוטלם ואם הכתבה יתרה נוטלת כתבתה ודבר זה אתה צריך לפרשו בשאינה לשם שאם היא לשם הרי אמרו בטלי קרקע זה בכתבתיך שמחלה כתבתה או שמא אף כשהיתה לשם וכבר ביארנו שלא נאמר כן אלא במנה מאתים וזו שבכאן אתה מפרשה בנדוניא:"
            ],
            [
                "<b>אמר</b> תנו מאתים זוז לפלני בעל חובי בראוי לו נוטלן ונוטל את חובו שאע\"פ שאין דעתו קרובה אצלו כל כך כבנו וכאשתו מ\"מ אין בראוי לו מוכיח שבחובו הוא נותן שאם כן לא היה מוסיף בדברים אלא שהיה אומר בחובו הא אין בראוי לו אלא כמי שאומר ראוי לו לקבל מתנתי שכמה חסדים קבלתי ממנו ואם אמר בחובו אין ידו על העליונה ואפילו היו המאתים יתרים על חובו אינו נוטל אלא חובו מאחר שאמר בחובו הרי זה נראה כרבית וכן שהדברים מוכרחים שבטעות אמרה ושסבור היה שכך היה חייב לו שאין דעתו קרובה אצלו כל כך ומ\"מ אם לא אמר בחובו ולא בראוי לו אלא תנו לו לפלני בעל חובי מאתים זוז נוטלם ונוטל את חובו כן התבאר בכתבות פרק אלמנה לשטתנו וכל שכן באחרים ולא [באו] בשמועה זו אלא ללמד שאין בראוי לו מפקיע הבכורה או הכתבה והחוב אבל כל שהוא אומר סתם תנו מאתים זוז לפלני בני או לפלני אשתי או לבעל חובי נוטלן מלבד הבכורה והכתבה והחוב וכמו שביארנו למעלה בכותב פירות נכסיו לאשתו ואע\"פ שיש שהעמידוה באומר בראוי לו אינו כלום כמו שכתבנו וזהו שאמרו בכתבות פרק אלמנה ששכיב מרע שאמר תנו מאתים זוז לפלני בעל חובי שאם רצה ליטלם במתנה נוטלם כלומר שאם אין שם אלא אותם המאתים מבני חרי אם רצה ליטלם בחובו נוטלם והמתנה נפקעת שהרי אין לו עוד נכסים בני חורין ומתנה אינה טורפת משועבדים ואם רצה נוטלם במתנה וגובה חובו מן המשועבדים וכמו שאמרו שם אם נוטלם במתנה לא כחו יפה שהרי נוטל שניהם שאין מתנת המאתים דינרין הנחת מקום שאין הנחת מקום במטלטלין וגדולי קדמונינו מקשים מזו לזו ומתרצים אותה שכתובות בשהשכיב מרע אמר כן בפירוש ולא יראה כן:",
                "<b>ולענין</b> מה שנתגלגל כאן מענין בור ודות כבר התבאר בפרק המוכר את הבית:",
                "<b>שכיב</b> מרע שאמר מנה לי אצל פלני אע\"פ שהעדים אין מכירין אותו פלני או שאין יודעים אם הוא חייב לו מנה זה כמו שהוא אומר כותבין צואה על פיו ונותנין ליורש שהרי אינם כותבים שהוא חייב לו כך אלא שהוא צוה ואמר שפלני חייב לו כך וכשיבא היורש לגבות צריך להביא ראיה מצד אחר שאין זו ראיה לו כלל ואם לא הביא ראיה פקע זכותו אלא שחכמי התוספות כתבו שמשביעין זה שהשטר יוצא עליו אע\"פ שהיורש שמא שהרי בצואת אביו הוא טוען בבריא ואין חוששין לבית דין טועים שיהו מגבין על פי צואה זו כלומר אם לא שנתברר להם שפלני חייב לו כך לא היו כותבין כן בשטר צואה שאין חוששין לבית דין טועים שכל בית דין שבא לפניהם איזה עדות הן שבכתב הן שבעל פה חוקרים הם ובודקים אחר העדים ואין דנין בו עד שמתישבים בעדותו:",
                "<b>בית</b> דין שהיבמה באה לחלוץ לפניהם אין חולצין לה אא\"כ מכירים אותה ואת יבמה או יתברר להם שהוא אחי המת שאם תאמר שתחלוץ ולא יכתבו לה גט חליצה להתירה לינשא עד שתתברר שמא משנחלצה בפניהם תביא עדים בבית דין אחר שנחלצה בבית דין פלני ויכתבו לה גט חליצה ויתירוה לינשא אע\"פ שאין מכירין שהיא יבמתו של זה שכל בית דין שבא לפניהם מעשה של בית דין אחר אין בודקין אחריו כך אמרו חכמים בי דינא בתר בי דינא לא דייקי ומאחר שכך הוא ר\"ל שאין עושין מעשה החליצה אלא במכירין כל שהביאה עדים בפני איזה בית דין שכבר נחלצה בבית דינו של פלני כותבין לה גט חליצה אע\"פ שאין מכירין שהרי הדיינין שחלצה בפניהם הכירוה יש שואלין והרי בשלישי של קדושין אמרו באומר קדשתי את בתי ואיני יודע למי ובא אחד ואמר אני הוא שנאמן ליתן גט לדברי הכל מפני שאין אדם חוטא ולא לו ואף בזו יהא החולץ נאמן מטעם זה ותרצו שבזו אפשר לחקור ולעמוד על בוריו של דבר מה שאין כן בקדושין ויש אומרים ואם חלצה מ\"מ אע\"פ שאין מכירין כשרה בדיעבד ובתשובות הגאונים מצאתי שלא נאמר כאן אלא כשהיא אומרת זהו אחי של בעלי והוא אומר איני יודע שצריכה להביא ראיה אבל אם הוא אומר שהוא אחיו ובא לחלוץ נאמן ומטעם אין אדם חוטא ולא לו וכבר תירצנוה בפנים אחרים בפרק מצות חליצה ומ\"מ בירור זה שכתבנו יש אומרים אפילו מפי אשה או קרוב ויש אומרים דוקא בעדים וכבר ביארנוה בפרק החולץ:",
                "<b>אף</b> לענין קטנה שהשיאוה אמה ואחיה שמיאנה בפני שנים צריכים אותם השנים שיהו מכירים אותה שמא יכתבו לה הם בעצמם גט מיאון ותנשא בלא היכר ומאחר שכך הוא ר\"ל שאין מקבלין דבריה במיאונה אא\"כ מכירין אותה אע\"פ שלא כתבו לה גט מיאון כל שהביאה עדים בפני אחרים שמיאנה יכולים לכתוב לה גט מאון אע\"פ שאין מכירים אותה שכבר הכירוה אותם שמיאנה בפניהם ואע\"פ שהמיאון אינו נעשה בבית דין אלא בעדים שתמאן בפניהם והיה לנו לומר שידקדקו כותבי הגט בעדות מ\"מ אלו היה הגט צריך בית דין היינו אומרים כן אבל כשם שאין המאון צריך בית דין כך אין הגט צריך בית דין אלא אותם השנים או שנים אחרים כותבין לה שמיאנה בפניהם וכשם שאין בית דין מדקדקים אחר בית דין אחר כך אין עדים מדקדקין אחר עדים אחרים אבל בית דין אחר עדים מדקדקים ומ\"מ במיאון מיהא אין צריך שיביא את הבעל שהרי יכולה היא למאן אף שלא בפניו ומה לה לשקר תמאן בכל מקום שהוא אלא אין קפידא אלא בהכרת הקטנה שמא אביה קדשה ומחזקת עצמה באחרת וגדולי המחברים כתבו אף בזו שצריכים להכיר אותה ואת בעלה ואין נראה כן וגדולי ספרד כתבו כדברינו בפרק י\"א של יבמות:",
                "<b>גאוני</b> ספרד למדו מסוגיא זו שכל שהביא שטר לפני בית דין לקיימו שלא בפני בעל דין על הצדדין שאנו מקבלין עדות שלא בפני בעל דין כמו שביארנום בקמא פרק אחרון והביא להם מקיימי החתימות אין להם לקיים על פיהם עד שיחקרו בהם ויבדקו אחריהם אם יש בהם שום פסול הן של קורבא הן של דבר אחר ומ\"מ אם הזכירו שמות המעידים אין צריכים לכך הא כל שלא הזכירו לא יקבלו עדותם אא\"כ הכירו שאם יאמר הבעל דין עליהם כלום לא ישגיחו הבית דין עליהם מצד שיאמרו שאלו כן לא היה בית דין הראשון מקבלים עדותם וכן כל כיוצא בדברים אלו:"
            ],
            [
                "<b>המשנה</b> האחת עשרה והכונה בה לבאר ענין החלק השביעי ואמר על זה הניח בנים גדולים וקטנים אין הגדולים מתפרנסין על הקטנים ולא הקטנים מתפרנסין על הגדולים אלא חולקין בשוה נשאו גדולים ישאו קטנים אם אמרו קטנים הרי אנו נושאין כדרך שנשאתם אתם אין שומעין להם אלא מה שנתן להם אביהם נתן הניח בנות גדולות וקטנות אין הגדולות מתפרנסות על הקטנות ולא הקטנות מתפרנסות על הגדולות אלא חולקות בשוה נשאו גדולות ישאו קטנות וזה חומר בבנות מבבנים שהבנות נזונות על הבנים ואין הבנות נזונות על הבנות אמר הר\"ם הגדולים צריכין פרנסה והוא שצרכיהם יותר מהקטנים לפי שלובשין ומשתמשין יותר מהם והקטנים צריכים מזונות יותר מן הגדולים לפי שהם אוכלים פעמים רבות ומפזרין בעת האכילה וכשישאו הגדולים נשים אחר מות האב ישאו כמו כן הקטנים מנכסי השותפות ומה שאמר אין שומעין להם כשנשא גדול אשה בחיי האב שהבנות ניזונות על הבנים אם הניח בנות קטנות ובנים גדולים יאכלו כלם בלא חשבון ואע\"פ שהקטנים מפוזרים בעקר הנכסים ומקלקלים ואינו כן כשלא הניח אלא בנות שאז חולקות הבנות ביניהן בשוה ותאכל כל אחת מהן משלה:",
                "<b>אמר</b> המאירי הניח בנים גדולים וקטנים והרי שהגדולים צריכים פרנסה ר\"ל הוצאת מלבוש יותר מן הקטנים וכן הקטנים צריכים מזונות יותר מן הגדולים מפני שאין קצבה באכילתם אלא שאוכלים כמה פעמים ושהם צריכים להוציא בצרכי למוד או אומנות אין אומרים שתעשה הוצאתם מתפישת הבית הן חסר הן יתר אלא אין הגדולים מתפרנסים על הקטנים ולא הקטנים נזונין על הגדולים אלא חולקין בשוה ויעשה כל אחד בחלקו מה שלבו חפץ ואם נתפרנסו ונזונו אלו על אלו מחשבין אותה כשעת חלוקה אלא שיתבאר בגמ' על גדול אחים המתעסק בנכסי הבית שאם לבש מתפיסת הבית בבגדי כבוד מה שעשה עשוי ואינו מחשב עמהם על כך שנוח להם בזו כדי שיהא נשמע לבריות ומכובד בעיניהם אא\"כ מיחו הא אם מיחו יראה לי שאינו רשאי ואף בלא מחאה דוקא בגדול אחים המשתדל ומתעסק בשלהם אבל אדם בטל אין הדין בו כך ומשנה זו שיראה ממנה שאף בגדול אחים מחשב עמהם היא שנויה על כיוצא בזה ר\"ל שאינו משתדל ומתעסק בעניניהם והוא שאמרו בגמ' התם בשדכה פי' אדם נח ובטל ויש מפרשים בו בשדכה בגד ארגמן ויצא לנו מפירושם שאף בגדול אחים המתעסק לא נאמר שמה שלבש לבש אלא בדרך ממוצעת לפי הראוי לו אבל אם לבש ביתר מן הראוי לו לא כל הימנו לצאת מן הגדר ולפזר על גבי האחים וגדול אחים המתעסק והמשתדל בצרכי הבית מיהא אע\"פ שהוזכר כאן בלשון דיעבד חכמי התוספות כתבו שאף לכתחלה כן:",
                "<b>נשאו</b> גדולים ישאו קטנים כלומר שאם נשאו גדולים נשים ונסתפקו צרכי חפה ונשואין מתפיסת הבית ישאו קטנים כמותם או יחשבו עמהם ויראה שאין הגדולים יכולין לומר המתינו עד שתשאו אם אין הקטנים רוצים בכך ולא תפס כאן לשון ישאו קטנים אלא ללמד מה שביאר אח\"כ אם אמרו קטנים וכו' כלומר שאם נשאו הגדולים בחיי אביהם ואמרו קטנים לאחר מיתת אביהם הרי אנו נושאים מתפיסת הבית כדרך שנשאתם אתם בחיי אבינו אין שומעין להם אלא מה שנתן להם אביהם נתן וכן בשאר מתנות שנתן האב בחייו:",
                "<b>הניח</b> בנות גדולות וקטנות וכו' יש מפרשים משנה זו בבנות יורשות והיא היא בעצמה המשנה הסמוכה לה שאין הגדולות מתפרנסות על הקטנות ולא הקטנות נזונות על הגדולות אלא חולקות בשוה ושאם נשאו גדולות והביאו פרנסתן מתפישת הבית אף הקטנות נישאות כן ובאותו סך בעצמו והוא הדין שאם נישאו גדולות בחיי האב שאין הקטנות שלאחר מיתת האב יכולות להבליע להם נדוניא שנתן להן אביהן בחשבונן ואין בנישואיהן לא שומת אב ולא עשור נכסי אחר שהן יורשות אלא שחולקות בשוה וגדולי המפרשים מרחיקין פירוש זה מכמה פנים חדא שאם כן לא הוצרכה משנתנו להביאה כלל מאחר שהן יורשות הרי הן כבנים ועוד שאם הביאה על כל פנים היאך השמיט מה שהיה צריך ללמדנו בה יותר והוא שאם נשאו גדולות בחיי האב ואמרו הרי אנו נושאות כן אין שומעין להן ועוד אם יורשות הן היאך הוכיחו ממנה בגמ' שהבעל יורש ומחשב מה שנשאו הגדולות מחלקן מלוה על פה והלא מכיון שיורשות הן גזלה גמורה היא ונגזל חוזר אצל לוקח כביורש ומ\"מ כל אלו אינן קושיות חזקות לדעתי שאע\"פ שלא הוצרכה לשנות אדם שונה לפעמים משנה יתרה וכל שכן בזו שנתחדש בה דבר והוא ענין זה חומר בבנות וכו' ואע\"פ שהשמיט שאם נשאו גדולות בחיי הבעל וכו' והלא אלו לא נשנית כלל כבר מחלת אם מחלת בכולה מחול במקצתה ועוד מפני שהניח לה מקום במקום הראוי לה יותר וכן שהיה צריך להשמיענו בה יותר ממה שלא למדנו במשנת הבנים שלא סוף דבר אם השיא בחייו את הגדולות ונשארו הקטנות שאין אומרים יטלו פרנסתן ואח\"כ יחלקו בשוה אלא חולקות כלן מעכשו בשוה גדולות וקטנות אלא שאף מי שמת והניח כמה בנות וקדמה הראשונה לאחר מיתת האב ונטלה עשור נכסי ולא הספיקו אחרות עד שמת הבן ונפלו כל הנכסים לפני כלן אין האחרות נוטלות עשור אחר שנעשו יורשות אלא כלן חולקות בשוה וזכתה הראשונה בעשור שלה ולענין מה שהיא גזלה ואין בה הפרש בין יורש ללוקח שמא דרך הלואה נטלו ומ\"מ הם טרחו לפרש את המשנה בבנות בין הבנים ויש שם בנות גדולות וקטנות וכלן ראויות ליטול עשור מה ששיירה אותה שלפניה ואם באו לינשא כאחת חוזרות וחולקות בשוה ואמר שאין הגדולות מתפרנסות על הקטנות להרבות בנדונייתן על גב האחרות ואם הביאו הרי הקטנות מוציאות מבעליהן שהוא יורש וזו ודאי מלוה היא שבת אצל הבנים בעשור נכסי בעלת חוב של אחים היא ואני תמה היאך דחו פירוש ראשון מפני קושיות חלושות ופירשו מה שהוא סובל כמה הרחקות שהרי לדעת זה אי אתה יכול לפרשה דרך פסק שהרי לפרנסה מוציאין מן המשועבדים בכל מה שמכרו האחים או משכנו כמו שאמרו מוציאין לפרנסה ואין מוציאין למזונות ועוד היאך יפרשו ולא הקטנות ניזונות על הגדולות ומה ענין מזונות קטנה על הגדולה והלא כלם מזונותיהן על האחים אלא שעיקר הדברים כדעת ראשון:",
                "<b>זה</b> חומר בבנות מבנים כלומר בדבר זה יפה כח הבנות מכח הבנים שהבנות ניזונות על הבנים יש מפרשים בנכסים מועטים שהבנות יזונו והבנים ישאלו על הפתחים ואין צרך בכך אלא שאף בנכסים מרובים הבנות ניזונות על הבנים שהרי מזונותם עליהם מתנאי כתבה ואע\"פ שהוצאת הבנות מרובה מהוצאתם מצד שהן תדירות ואין להם להתעסק אלא בצרכי הבית ואכילתן מצויה תמיד וכל שכן אם הם קטנות אעפ\"כ אין מצמצמין במזונותיהן לומר היאך נוציא במזונותיכם יותר מבשל עצמנו שהרי משלחן תנאי בית דין זכו בראוי להן ואלו היו בנות עם בנות לא היו הגדולות זנות אותן אלא שחולקות בשוה ומוציאות כל אחת בשלה כרצונה:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>",
                "<b>הבעל</b> בנכסי אשתו יש דברים שהוא נדון בהם כלוקח גמור ויש דברים שהוא נדון בהם כיורש ויש דברים שלא נתברר אם הוא אצלם כלוקח או כיורש מעתה אשה פנויה שלותה ואכלה ועמדה ונשאת והרי כל נכסיה ביד בעלה ספק הדבר אם כלוקח הוא ומלוה על פה אינה גובה מן הלקוחות אם כיורש ומלוה על פה גובה מן היורשים והוא הדין אם לותה בשטר ולענין מטלטלין שהכניסה ואחר התקנה והילכך אין המלוה גובה מן הבעל בספק ויראה שאם תפש המלוה תפש אלא שלא יראה מן הסוגיא כן אחר שבאו בה מטעם איהו דאפסיד אנפשיה דלא הוי ליה לאוזופי בלא שטרא וכן הביאוה גדולי הפוסקים ואיני יודע לדעתם לותה בשטר ולענין מטלטלין מה הם דנים בה וגדולי תלמידיהם כתבו אף בזו שאינה גובה שאין חוששין אלא לפסידת הבעל שהנכסים בחזקתו ואע\"פ שלפסידת אלמנה חששו כבר אמרו בכתבות נכסי בחזקת אלמנה קיימי ועוד שאין אדם רוצה שתתבזה אשתו בבית דין דבר זה פירשוהו חכמי התוספות כשמתה בחיי בעלה עד שלא תבע מלוה שאם היא קיימת כופין אותה למכור בטובת הנאה על הדרך שאמרנו בפרק החובל באשה שחבלה וכל שכן בלותה ואכלה ויש דוחים את דבריהם ממה שאמרו בסוגיא זו נשאת הבת אלמנתו נזונת מנכסיו בשלמא אם אמרת יורש הוי היינו דאלמנה ניזונת מנכסיו אלא אי אמרת לוקח הוי וכו' אלמא בחיי האשה אנו עסוקים ומ\"מ אפשר לפרש שממתה הבת הוא מקשה ויש לפרש לדעתם באשה בחייה וכגון שהכניסה הכל בנכסי צאן ברזל אלא ששיטת הסוגיא מוכחת שהיא בנכסי מלוג אחר שהביאו בה תקנת אושא ולקצת מפרשים ראיתי שכתבו דבר זה בשלותה קודם שנתארסה שאם לאחר שנתארסה הרי אמרו אדם מביא קרבן עשיר על נדרים שהדירה אשתו כשהיא ארוסה ואף במה שלותה בו וכבר ראיתי גם כן מי שדחאה לומר ששמועת הקרבן אמורה לדעת מלוה הכתובה בתורה ככתובה בשטר דמיא וגובה מן הלקוחות אבל זו אף בלותה משנתארסה הרי מלוה על פה היא ומ\"מ הם הפריזו מדעתם לאמרה אף לפרוע משלו והביאוה ממקום אחר לומר שאחריותה עליו שכך כתב לה אחריות דאית לך עלאי מקדמת דנא ואין בה הכרח כמו שיתבאר בפרק המקבל:",
                "<b>למדת</b> מ\"מ שלענין לותה ואכלה לא נתברר אם הבעל כיורש אם כלוקח ומ\"מ יש פוסקין שגובה מן הבעל דכל דאיכא פסידא לאחריני שויוה כיורש בה אם לותה כשהיא פנויה ונשאת ולותה גם כן אחר שנשאת ונפלו לה נכסי מלוג דמלוה ראשון מוציא מיד הבעל משום דקדים ומלוה שני מוציא ממנו החצי מדין לוה וחזר ולוה ואח\"כ קנה שיחלוקו אבל שואלין בה אם מלוה של ראשון על פה ושניה בשטר... מלוה על פה וגבי מבעל מכח קדימה אצל הבעל והדר אתי מלוה שני שהוא בשטר ומוציא מיד אותו שבעל פה שמלוה בשטר קודמת למלוה על פה כמו שביארנו בכתבות הדר אתי בעל ומפיק מיד אותו שבשטר משום דאיהו אפסיד אנפשיה דלא הוי ליה לאוזופי לאתתא דתותי גברא אי הדר אתי מלוה על פה להוציא מיד בעל ויחזרו חלילה ומכריעין בה במלוה על פה שהיא קודמת זוכה לגמרי ואיני יודע למה:",
                "<b>לענין</b> מזונות האלמנה אין הבעל אלא כיורש כיצד מי שמת והניח אלמנה ובת יורשת הרי האלמנה נזונת מן הנכסים שהרי אף בנכסים מועטים אלמנה נזונת דהבת תשאל על הפתחים נשאת הבת והכניסה כל הממון לבעלה לא הופקעו מזונות האלמנה בכך ולא עוד אלא אפילו מתה הבת אמר שנשאת ונעשה הבעל יורש אלמנה זו נזונת מ\"מ משום פסידא דאלמנתו עשאוהו כיורש והרי מזונות האלמנה כמלוה על פה וגובה מן היורשים ואלו היה דינו כלוקח לא היתה נזונת מהם שהרי אין מוציאין למזון האשה והבנות מנכסים משועבדים כמו שהתבאר:"
            ],
            [
                "<b>אף</b> לענין חזרה ביובל עשאוהו כיורש והוא שהבעל שירש קרקעות של אשתו ירושה גמורה היא ואינה חוזרת ביובל חוץ מבית הקברות ר\"ל שאם ירש ממנה בית הקבר מחזיר לבני משפחה משום פגם משפחה ומחזירין לו דמי שוויו אלא שמנכין לו דמי קבר אשתו שהרי היה הוא חייב לקברה ודבר זה התבאר בבכורות:",
                "<b>אחים</b> שחלקו כבר ביארנו שלקוחות הם ומחזירין זה לזה ביובל לא סוף דבר חלק פשיטות שכבר נטלו האחרים חלק זה כנגד זה ונעשה הדבר כעין מכירה אלא אף חלק בכורה חוזר ונוטל חלק אחר כנגדו ואע\"פ שאמרו מתנה קרייה רחמנא כבר אמרו שהנותן שדהו במתנה חוזרת ביובל שנאמר תשובו איש אל אחוזתו לרבות המתנה ומ\"מ במתנת שכיב מרע אני מספק ושמא הדבר תלוי במחלקת הקדמה לפוסקים אי מתנת שכיב מרע כירושה אצל הכל או שמא אינה כירושה אלא אצל יורש וכל שהיא כירושה אינה חוזרת ביובל:",
                "<b>האשה</b> שמכרה בנכסי מלוג בחיי בעלה ומתה הבעל מוציא מיד הלקוחות לענין זה נעשה כלוקח גמור והרי הוא לוקח ראשון ולא חששו בזו לפסידת לקוחות שהם חבלו בעצמם שלא היה להם ליקח מאשה היושבת תחת בעלה שמא תאמר ומה ראיה מזו שהוא לוקח ואפילו הוא יורש הרי מ\"מ הוא יורש משעת הנשואין ונמצאת ירושתו קודמת ללקוחות פירשו גאוני ספרד שאינו נעשה יורש משעת נשואין אלא לענין פירות אבל לענין הגוף אם תמצא לומר שהוא לוקח יש לומר שנתגלה הדבר שמשעת נשואין נעשה לוקח שאדם מוכר מעכשו ולאחר מיתה אבל ירושה אינה חלה מחיים בשום פנים ואפילו במהיום כמו שהתבאר:",
                "<b>למדת</b> שלענין זה עשאוהו לוקח לתועלתו ולענין חזרה ביובל עשאוהו יורש לתועלתו לענין מזונות האלמנה עשאוהו יורש מפני שחששו לפסידת האלמנה לענין לותה ואכלה הדבר מסופק שמא משום פסידא דמלוה שויוה כיורש או שמא הוא חבל בעצמו כשהלוה בלא שטר ואין חוששין לו ודנין בו על הדרך שביארנו:",
                "<b>ונשלם</b> הפרק ת\"ל:",
                "<b>מי</b> שמת וכו' כבר ביארנו בראש המסכתא על החלק החמישי שבזאת המסכתא שהוא בא לבאר עניני הנחלות ודיני הצואות והספקות הבאות בין היורשים מזה לזה וכבר הותחל ביאור זה החלק בפרק יש נוחלין ובא זה הפרק להשלים ביאור אלו הענינים עד תכליתן ועל זה הצד יתחלקו עניני זה הפרק לחמשה חלקים הראשון לבאר במוריש שלא חלק נכסיו על פיו והניח בנים ובנות היאך דנין בבנים והיאך דנין בבנות וכן אם הניח טמטום כיצד דנין בו השני לבאר בו במחלק נכסיו לעוברין כגון שהניח אשתו מעוברת וייעד אם זכר בדרך זה ואם נקבה בדרך זה אם ילדה זכר ונקבה או טומטום היאך דנין בה השלישי במניח בנים גדולים וקטנים והגדולים משבחים כיצד דנין בהם בשבח זה עם הקטנים ויתגלגל בזה ענין אלמנה שהשביחה בנכסי בעלה וכן אם הרויח אחד מהם באמנותו כיצד דנין בו ואם הוציא האחד יותר מאחיו כגון ברפואה או באיזה ענין כיצד דנין בו וכן בשושבינות שנפרע לאחד מהם אם הוא לאמצע אם לאו שהיה דרכם לשגר דורנות לחתן ולאכול ולשתות עמו והיה הוא משלם לו כן ויתגלגל בזה איזה שושבינות נגבה בבית דין ואיזה אינו נגבה בבית דין ודין חזרת סבלונות המשולחים הרביעי בדין צואה איזו נקראת צואת שכיב מרע ואיזו נקראת מתנת בריא ורוב דיני הצואה ואם אירע מחלקת בדבר זה ר\"ל אם היא מתנת שכיב מרע אם מתנת בריא על איזה צד דנין בה החמישי על ספק שאירע מצד המיתה ר\"ל כגון שמתו האב והבן והיה הבן חייב לאחרים ומתו שניהם ולא נודע איזה מת תחלה ובעלי חוב טוענין בהפך וכן בבעל ואשתו וטענו יורשי הבעל שהאשה מתה תחלה וכבר באו הנכסים ליד הבעל ויורשי האשה טוענין בהפך וכן כל כיוצא באלו הספקות זהו שרש הפרק דרך כלל אלא שיבאו בה דברים הרבה על ידי גלגול כי חק לסוגיית התלמוד הוא על הדרך שכבר קדם:",
                "<b>והמשנה</b> הראשונה ממנו אמנם תכוין לבאר ענין החלק הראשון והוא שאמר מי שמת והניח בנים ובנות בזמן שהנכסים מרובים הבנים יירשו והבנות נזונות נכסים מועטים הבנות נזונות והבנים ישאלו על הפתחים אדמון אומר בשביל שאני זכר הפסדתי אמר רשב\"ג רואה אני את דברי אדמון הניח בנים ובנות וטומטום בזמן שהנכסים מרובים זכרים דוחים אותו אצל הנקבות נכסים מועטים נקבות דוחות אותו אצל הזכרים אמר הר\"ם שיעור הנכסים מרובים כדי שיזונו בהם אלו ואלו עד שיתברר מה שהוא פחות מזה הם מועטין ואין הלכה כאדמון:",
                "<b>אמר</b> המאירי מי שמת והניח בנים ובנות וכו' פי' כבר ידעה שהבנות נזונות מנכסי האב לאחר מותו מכח תנאי כתבה עד שיבגרו או עד שיתארסו ובא להודיע במשנה זו שאם הניח בנים ובנות ונכסים מרבים הבנים יירשו והבנות יזונו אבל בנכסים מועטים הבנות יזונו והבנים ישאלו על הפתחים ושאלו בגמ' כמה הם מרובים ופירשו שכל שיש שם נכסים עד כדי שיזונו הבנים והבנות מהם עד זמן בגרות הבנות הרי אלו מרובים ומכאן ולמעלה אבל מכאן ולמטה הם נכסים מועטין ומוציאין משם מזון הבנות עד שיבגרו או יתארסו והשאר נותנין לבנים ואם אין שם אלא בכדי מזונות הבנות עד כדי שיעור זה לבד נזונות מהם והבנים ישאלו על הפתחים אדמון אומר בשביל שאני זכר כלומר והייתי ראוי לירש בנכסים מרובים הפסדתי בנכסים מועטים ואמר רבן גמליאל רואה אני דברי אדמון כלומר והבנים יזונו והבנות ישאלו על הפתחים ומ\"מ הלכה כתנא קמא ואע\"פ שבמסכת כתבות פרק אחרון ק\"ט א' אמרו כל מקום שאמר רבן גמליאל רואה אני דברי אדמון הלכה כמותו בזו הסכימו כל הגאונים שאין הלכה כמותו וכן סוגית שמועה זו מוכחת ומ\"מ כתבו גדולי הפוסקים בשם ראשי הישיבות שלא נאמר כן אלא בשיש שם קרקעות אבל אם אין שם אלא מטלטלין האיל ומדין התלמוד אין מזון הבנות מן המטלטלין ומתקנת הגאונים היא שהיו נזונות מהם דיים שתקנו להם להיות כבנים ליזון מהם אלו ואלו עד שיכלו הנכסים ואח\"כ ישאלו אלו ואלו הניח בנים ובנות וטומטום שהוא ספק זכר ספק נקבה בזמן שהנכסים מרובים הזכרים דוחים אותו אצל הנקבות ליזון ולא לירש עמהם ובזמן שהנכסים מועטים הנקבות דוחות אותו אצל הזכרים לשאול ולא ליזון עמהן שאין לך לדחותו מכל וכל דייך שתעשהו כפחות שבהם ואע\"פ שאמרו במשנה שאחר זו ילדה טומטום אינו נוטל אין הלכה כן כמו שיתבאר אלא עושין אותו כפחות שבהם על הדרך שביארנו כזכר במועטים וכנקבה במרובים וחכמי הדורות שלפנינו חולקים לפסוק שהטומטום אינו נוטל כלום ואין הדברים נראין כלל וזה שביארנו בנכסים מרובים שהבנים יירשו פירושו שאין הבנות נוטלות חלקן אלא שהבנים מתעסקים בהם והבנות נזונות עמהם ומ\"מ אם היו קרקעות ורצו הבנים למכור כדי להתעסק בסחורה פירשו הגאונים שהבנות יכולות למחות מפני שהפסידא מצויה בהם:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>"
            ],
            [
                "<b>היו</b> הנכסים מרובים בשעת מיתה ונתמעטו כגון שהוזלו עד שנעשו מועטין כבר זכו בהם יורשים והרי הם נזונים עם הבנות עד שיכלו כלם היו מועטין בשעת מיתה ונתרבו כגון שהוקרו הבנים חוזרין לירושתם ויראה דוקא כשהוקרו או הושבחו [מחמת עצמם אבל הושבחו] מחמת הבנות לבנות הוא אף בנכסים מועטים בשעת מיתה אם קדמו הבנים ומכרום קודם שיחזיקו בהם הבנות מה שמכרו מכרו ומ\"מ לאחר שהחזיקו בהם הבנות לא מכרו כלום שאין להם כלום בה ויש חולקים בזו וראיה להם ביבמות פרק אלמנה ס\"ז ב' כמו שכתבנו שם אלא שאין בה הכרח היו הנכסים מרובים בשעת מיתה אלא שהיה עליהם חוב מצד אביהם שאם תסלק שיעור החוב משווי הקרקע ישארו הנכסים מועטים או מזונות אלמנה או מזונות בת אשת אביו שפסק עליו אביו לזונה כל אלו הדבר ספק אם ממעטין אם לאו ומעתה נכסים בחזקת היתומים הם והמוציא מחברו עליו הראיה ואין ממעטין אלא הבנים מחזיקין בנכסים כיורשים ופורעים לבעל חוב את חובו וזנים אלמנת אביהם עד שתנשא או תתבע כתבתה ואחיותיהם עד שיבגרו או יארסו ובת אשת אביהם עד זמן שפסק אביהם או עד שתמות ואפילו נשאת שאין הנשואין מפקיעין שעבודה אחר שפסק לה זמן אבל מיתה שבתוך זמן ודאי מפקעת שעבודה:"
            ],
            [
                "<b>אלמנה</b> אצל הבת הרי היא בנכסים מועטין כנקבות אצל זכרים מעתה מי שמת והניח אלמנה ובת הן ממנה הן מאשה אחרת ואין בנכסים בכדי מזונות שתיהן תזון האלמנה והבת תשאל על הפתחים ושמא תאמר היאך משערים לאלמנה ואין זמן קבוע למזונותיה יראה שמשערין לה באומד ימי חייה ויש קובעין בה זמן שלשה חדשים שאינה יכולה לינשא ויש מפרשים שנים עשר חדש ממה שאמרו כתובות צ\"ז א' מוכרת לשנים עשר חדש ואין נראה לי כלל יש מי שאומר דוקא בבת שלו אבל בת האלמנה שפסק הוא עליו לזון הואיל ולזמן ידוע פסק לה ואין מיתתו מפקעת כמו שיתבאר במקומו הרי הוא חוב גמור ויש אומרים אף בזו שהאלמנה קודמת:",
                "<b>יש</b> מי שאומר שבנכסים מועטים שאם יש לבנים זכות כתבת בנין דיכרין נוטלין אותה הכתבה שאף היא תנאי בית דין כמזונות הבת וגדולי המחברים כתבו בה הפך הדברים אם מזון הבת עוקר ירושת התורה כל שכן שתעקור ירושה שמדברי סופרים:",
                "<b>בכור</b> בהמה שנולד אנדרוגינוס התבאר במקומו שאין בו קדושה כלל אלא הרי הוא כנקבה שאין לכהן בו כלום ומותר בגיזה ועבודה כחלין גמורים אבל נולד טומטום הואיל והטומטום ספק זכר ספק נקבה הרי זה ספק בכור ונאכל במומו כמו שיתבאר במקומו:",
                "<b>המשנה</b> השניה והכונה לבאר בה ענין החלק השני האומר אם ילדה אשתי זכר יטול מנה ילדה זכר נוטל מנה ואם נקבה מאתים ילדה נקבה נוטלת מאתים אם זכר מנה ואם נקבה מאתים ילדה זכר ונקבה זכר נוטל מנה ונקבה נוטלת מאתים ילדה טומטום אינו נוטל ואם אמר כל מה שתלד אשתי יטול מנה הרי זה יטול ואם אין שם יורש אלא הוא יורש את הכל אמר הר\"ם מעקרנו המזכה לעובר לא קנה לפי שלא תתקיים הקנאה אלא למי שהוא אדם נמצא בפועל והעובר אינו כן ומה שהצריך בכאן שיקנהו מה שנתן לו אביו בלבד ומתנה זו היא מתנה שתתקיים באמירה בלבד ומה שאמר ילדה טומטום אינו נוטל כלום דיחוי אבל נוטל כפחות משניהם וסלקא דעתין שהטומטום בריה בפני עצמה ואינו ממין האדם השלם ולפיכך לא יירש ואפילו היה הוא לבדו קמ\"ל שאין הדבר כן אלא אם אין לו יורש אלא הוא יורש את הכל:",
                "<b>אמר</b> המאירי האומר אם ילדה אשתי זכר יטול מנה ילדה זכר יטול מנה וכן אם אמר אם ילדה נקבה תטול מאתים ילדה נקבה נוטלת מאתים וכן אם אמר אם תלד אשתי זכר יטול מנה ואם נקבה מאתים וילדה זכר ונקבה נוטל הזכר מנה והנקבה מאתים וכן על דרך זה יתקיים מה שהוא אומר וכן הלכה ילדה טומטום אינו נוטל כלום כלומר שאינו לא זכר ולא נקבה וכבר ביארנו שאין הלכה כן אלא נוטל כפחות שבהם ואם אמר בזכר מנה ובנקבה מאתים נדון כזכר ואם הפך הפך ומעתה אין צריך לומר שאם אמר כל מה שתלד אשתי יטול שהוא נוטל וכן שאם אין שם יורש אלא הוא יורש את הכל וכן אם ילדה אנדרוגינוס אתה דנו מיהא כפחות שבשניהם ומשנה זו פירשוה גאוני ספרד בשכיב מרע שדבריו ככתובים וכמסורים ופירשו דבריהם מפני שאם תפרשה בבריא ובקנין אין המנה נקנה בקנין שמטבע אינו נקנה בחליפין ואם בשטר מטלטלי לאו בני שטרא נינהו ועוד קנין דברים הוא ועוד אסמכתא היא שהרי אומר אם ילדה וכו' ומ\"מ אין בכל אלו הכרח ולא עוד אלא שממה שאמרו בגמ' במבכרת עסקינן ובת ראשונה סימן יפה לבנים יראה שבבריא היא שנויה ומנה זה שוה מנה קאמר או שמקנהו אגב קרקע וכן אין בה דין קנין דברים שהרי הוא מקנה לו מנה אם תלד ודין אסמכתא אין כאן שהרי אין בה שום גזום ולא נאמר דין אסמכתא אלא בשיש שם מילתא יתירתא שאם לא כן אם לא באתי מכאן ועד שנים עשר חדש מפני מה אמרו שהיא מגורשת והלא אסמכתא היא ואע\"פ שיש מתרצים בה מפני שמאחר שהגט יוצא מתחת ידה אינה אסמכתא מ\"מ מה יאמרו באם לא באתי כתבו ותנו ועוד כל מתנת שכיב מרע אע\"פ שדבריו כמסורים היה לנו לומר דוקא כשאומר יטול כך וכך אבל כשמזכירה בלשון אם היה לנו לפקפק בה אלא שדין אסמכתא נאמר בקצת גזום כגון אם לא אפרעך שבפרע מקצת חובו לקמן קס\"ח א' ושבהלוהו על שדהו ב\"מ ס\"ה ב' אבל בגט אין כאן גזום אלא שהוא אומר מדרך חסידות שאם בא מכאן ועד יום פלני אינו רוצה להעמיד את אשתו עגונה ואע\"פ שאפשר שצד גזום יש כאן וכאדם שאמר אם איני בא לזמן פלני יהא כך וכך ואינו אומר כן אלא שבדעתו להשלים התנאי וכשאינו משלימו אנוס הוא מ\"מ אין אונס בגיטין אבל שכיב מרע אין בו צד גזום אלא שמחלק נכסיו אם ימות ואף בבריא המקנה אם יולדת כך יטול כך מעכשו להיות שלו אין כאן צד גזום ואין כאן דין אסמכתא כלל ויש מפרשים שאין דין אסמכתא אלא כשדבר אחר מכריחו כגון אם לא אפרעך וכו' שאין זה רוצה להשליש שטרו או להלוות על שדהו אבל מה שאדם מקבל על עצמו מאליו או דרך תנאי אין כאן אסמכתא ואף טעם זה עולה עם הראשון לענין אחד ולענין גט מיהא אם יכפוהו בית דין לגרש ואמר אם לא באתי וכו' או שהיא משתדלת לעכבו שלא לילך והוא רדוף לילך ומתנה עמה שאם לא בא וכו' יש מפקפקים בה אלא שיש אומרים שאין דין אסמכתא נאמר אלא בממון וכבר יצאו מכונת השמועה לומר שאין כאן דין אסמכתא ואפשר לפרשה אף בבריא ואף לדבריהם יש לפרשה במעכשו וכל שבעל מנת או מעכשו אין בו דין אסמכתא:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>"
            ],
            [
                "<b>אע\"פ</b> שמתנאי כתבה להיות הבנות נזונות מנכסי האב מ\"מ בחייו אין כופין אותו לזון לא בבנות ולא בבנים ודוקא מבני שש ולמעלה אבל עד בני שש כופין ומבני שש ולמעלה אע\"פ שאין כופין מצוה לו לזון הבנים והבנות ואם לא רצה מכלימין ומביישין אותו על הדרך שיתבאר ברביעי של כתבות מ\"ט ב':",
                "<b>שכיב</b> מרע שאמר אם תלד אשתי תחלה זכר ואחריו נקבה יטול הזכר מאתים והנקבה ולא כלום ואם תלד תחלה נקבה ואחריה זכר תטול הנקבה מנה והזכר מנה וילדה זכר ונקבה ולא נודע איזה ראשון הזכר נוטל מנה ממה נפשך והמנה האחר נעשה ממון המוטל בספק וחולקין ונמצאו לזכר מאה וחמשים שהם ששה דינרי זהב ולנקבה חמשים שהם שני דינרי זהב וכן כל כיוצא בזה ומ\"מ בזו אי אתה מפרשה בבריא ובהקנאה שאם כן הרי הנקבה והזכר באותו מנה מוציאים והאב מוחזק אלא בשכיב מרע שחלק נכסיו ומת ונשארו הנכסים בחזקת הראוי לזכות בהם או בבריא על הדרך שביארנו וכגון שהאב סלק עצמו מהם או שמת האב אח\"כ אף באלו יש לפקפק ולהעמיד את הנכסים בחזקת היורשים להיות האחרים מוציאין ומתוך כך ראוי לפרשה מדעת הנותן אבל שלא מדעתו לא ואף הרשאה אין מועיל בה שהרי לא הוכרו ולדעת האומר שהרשאה מועילה בפשוט אע\"פ שלא הוכרו אפשר לפרשה בהרשאה:"
            ],
            [
                "<b>שכ\"מ</b> או בריא על הדרך שהזכרנו שילדה אשתו וצוה המבשרני במה נפטר רחמה של אשתי אם ילדה זכר יטול מנה ואם נקבה יטול מאתים יתקיימו דבריו על הצד שאמרן ואם בשרו בזכר ונקבה אינו נוטל כלום ואע\"פ שבמשנה אמרו אם זכר ונקבה נוטל זכר מנה והנקבה מאתים מ\"מ במבשר אינו נוטל כלום שאין זה בשורה אצלו ופירשו בירושלמי בטלה צרת הבת את שמחת הזכר ופירשו שהתאומים מכחישין זה את זה ובא זה ומאבד את זה ואינו מתבשר בכך ואע\"פ שסוגיא זו מוכחת שבשורת הבת חשובה לו יותר והוא קוראה צרת הבת ושמחת הזכר מ\"מ תכלית הכונה מפני הזכר והבת תחלה שהוא מכוין בה להיותה סימן יפה לבנים ואם אמר אם ילדה זכר ונקבה יטול ולא פירש כמה הואיל ופירש לזכר לבד ולנקבה לבד נותן לזכר ונקבה כפחות שבשניהם ואם בשרו בולד שאינו בן קיימא אינו נוטל כלום וכתבו גדולי המפרשים שכן הדין בטומטום ואנדרוגינוס:",
                "<b>כבר</b> ידעת שאין אדם מקנה דבר שלא בא לעולם וכל שכן אין אדם מקנה למי שלא בא לעולם א\"כ המזכה לעובר לא קנה ומ\"מ בעובר שלו קנה הואיל ודעתו של אדם קרובה אצל בנו וזהו שאמרו במשנתנו אם ילדה אשתי זכר וכו' ויש אומרים דוקא בשכ\"מ אבל בבריא ודרך הקנאה לא ואין זה כלום ואף המפרשים משנתנו בשכ\"מ מטעמים אחרים נגעו בה כמו שביארנו אף בבנו כתבו גדולי קדמונינו דוקא בשהעובר בן ארבעים יום שכבר נקרא נוצר ונתנה בו נשמה אבל קודם ארבעים יום מיא בעלמא הוא ואין לו זכיה והרי הוא כמי שמזכה לבנים שיהיו לו מאשתו ולא נתעברה עדין שאין זה כלום ויש להם ראיה במסכת יבמות פרק אלמנה ס\"ט ב' ממה שאמרו שם לענין אכילת תרומה מיא בעלמא הוא ומ\"מ רוב מפרשים חולקים בזו ממשנתנו שהיא שנויה בסתם ועוד שמאחר שמן הדין לא קנה ומשום קורבת דעתו נגעו בה אין חלוק בין ארבעים לפחות מארבעים:",
                "<b>כבר</b> ידעת שבת ישראל הנשאת לכהן אוכלת בתרומה ואם מת בעלה ונשאר לה זרע ממנו אוכלת בשביל הזרע נשארה מעוברה אינה אוכלת בשביל העובר ואף עבדיו אין אוכלין בשביל חלקו של עובר אע\"פ שיש לו זכיה בנכסים שהילוד מאכיל שאינו ילוד אינו מאכיל היו לו אחים אוכלים בשביל אחיו ואם היה עובר זה חלל פוסלם מתוך חלקו הואיל ויש לו זכייה וגדולי המחברים חולקים בה לומר שאינו פוסל עד שנולד ואין הדברים נראין בת כהן שנשאת לישראל ומת בעלה אם אין לה זרע חוזרת לבית אביה ואוכלת בתרומה ואם יש לה זרע ישראל אינה חוזרת לאכילת תרומה ואפילו נשארה מעוברת העובר פוסלה מלאכול בתרומה וכן פוסל את העבדים מפני שיש לו זכייה בהם נמצא העובר פוסל בבת כהן שנתאלמנה מישראל ואינו מאכיל בבת ישראל שנתאלמנה לכהן:"
            ],
            [
                "<b>זה</b> שביארנו שהמזכה לעובר לא קנה פירושו אף אם אמר מעכשו ולכשתלד ובבנו קנה אף בלא מעכשו ובלא לכשתלד ויש חולקין בראשונה לומר שאף באחר קנה באומר לכשתלד ואין נראה כן שהרי בדבר שלא בא לעולם אמרו שאינו קונה אף בלאחר שאתגייר לאחר שתתגיירי וכו' וזהו כעין לכשתלד וגדולי המפרשים חולקין בה בדרך אחרת לומר שאף בבנו לא קנה אא\"כ אמר לכשתלד ובהלכות ספרד לגדולי הפוסקים ראיתי שהביאו את שתיהן ר\"ל המזכה לעובר לא קנה ובבנו קנה המזכה לעובר לא קנה ואם אמר לכשתלד קנה ואיני יודע אם כונו לפסוק בבנו אם באחר:",
                "<b>יש</b> אומרים שזה שאמרו בבנו שקנה דוקא בדרך זכוי אבל ירושה הבאה מאליה לא זכה בה עד שיולד והאריכו בה בראיות ויש אומרים שבירושה הבאה מאליה העובר והנולד שוים ככל היורשים וזכה בה העובר כאלו נולד וכמו שביארנו לענין תרומה שהוא פוסל מצד הזכיה ולא הוצרכו להודיע אלא במי שמזכה לרבות וימעט ועל אלו הוא אומר שבבנו קנה והוא שאמרו בגמרא ירושה הבאה מאליה שאני כלומר שדין העובר והנולד שוים בה אלמא אף לדעת האומר שבמזכה לא קנה בירושה הבאה מאליה קנה ומ\"מ יש לפקפק אם בכל ראוי לירש אנו דנין כבן לזכות לו ברבוי חלקו כגון שלא היה לו זרע והיו לו שני אחים ומת האחד ונשארה אשתו מעוברת אם יכול לזכות לאותו עובר יתר על חלק ירושה הבאה לו מאליה ושמא לא אמרוה אלא בבנו:",
                "<b>גר</b> שמת ובזבזו ישראל את נכסיו ואח\"כ שמעו שיש לו בן או שהיתה אשתו מעברת הרי אלו חייבין להחזיר החזירו ואח\"כ שמעו שמת הבן או שהפילה אשתו המחזיק עכשו קנה ולא מי שהחזיק בתחלה שהרי בשעת חזקתו היה הבן חי או האשה מעוברת ונמצא שלא החזיקו כראוי ואפילו במעוברת שאין אומרין הואיל ואין לעובר זכייה עד שנולד וכבר הפילה אינו מעכב חזקה ראשונה אלא יש לו זכייה ומעכב חזקתם לעשותה כמי שאינה עד שאע\"פ שהפילה אין אותה חזקה כלום שכל ירושה הבאה מאליה יש בה זכיה לעובר אף קודם לידה מעתה אם נודע להם שהיתה אשתו מעוברת אלא ששמעו שהפילה והחזיקו ואח\"כ נודע שלא הפילה באותה שעה והפילה אח\"כ אין חזקתם כלום שהרי מ\"מ זכיית העובר היתה מעכבת חזקתם ונעשית כמי שאינה ואין בה חזקה אלא לאחר ההפלה ויש פוסקין בזו שקנה הראשון הואיל ובחזקת שהפילה החזיק אע\"פ שלא היה כן בשעת חזקה הואיל ואירע כן נתגלה הדבר למפרע שחזקה מעליא החזיקו ואע\"פ שהיה עובר במעי אמו אין זכיה לעובר לדעתם בירושה הבאה מאליה עד שנולד כמו שכתבנו למעלה בשמם ולא אמרו בראשונה שלא קנה הראשון אלא שהחזיקו בשמועת מיתה לבד ואף הם לא היו בוטחים בחזקתם מצד שלא ידעו בבריא אם אשתו מעוברת אם לאו ולא מצד זכית העובר וראיה לדעתם בדבר זה ממה שרבא הוא שתירצה כן בסוגיא זו ר\"ל דרפוי מרפיא חזקה בידיהו מעיקרא ואביי הוא שתרצה כשטתנו מצד ירושה הבאה מאליה ולענין זכיית עובר ואביי ורבא הלכה כרבא ואף לענין תרומה פסקוה כן ר\"ל שאין חלק העובר פוסל ואוכלים בשביל אחיו ושלא כר' יוסי ונסעדו בה בגדולי הפוסקים שכתבוה כן ביבמות פרק אלמנה לכהן גדול ס\"ז א' אלא שבקצת הלכות מדוייקות לא מצאנוה ומ\"מ אין מזו ראיה שאין כיוצא באלו נקרא מחלקת אביי ורבא שכל שמחלקתם תלוי בדעת אחרים ואינה אלא כנותני טעמים אין זה בכלל מחלקת אביי ורבא כדי שנפסוק כרבא ולעולם פשטה של סוגיא שירושה הבאה מאליה עובר זוכה בה אף קודם לידה ופוסל לענין תרומה וכמו שביארנו בעובר חלל אע\"פ שגדולי המחברים כתבוה בהפך ולענין גר שמת אף בשמעו שהפילה ולא הפילה ואח\"כ הפילה ולא עוד אלא שלדעתי לא אמרה רבא אלא לדעת שהזכוי אינו מועיל ואמר שמאחר שאינו זוכה בזיכוי אינו זוכה בירושה הבאה מאליה אבל לדעת פסק אין כח הירושה פחות מכח הזכוי ומ\"מ בבן הגמור ששמעו בו שמת ולא מת ואח\"כ מת אף הם מודים בה שלא זכה הראשון על כרחך זכיית הבן מעכבת חזקה ואין הגירסא בכאן ששמעו בו שמת ולא מת ואח\"כ מת שאין זה כלום אצל הבן אלא כך היא הגירסא ששמעו שהפילה ולא הפילה ואחר כך הפילה ומ\"מ כל ששמעו שמת והחזיקו ושמעו שאשתו מעוברת או שהיה שם בן והחזירו ונודע אחר כן שלא היה שם בן ולא עובר כלל וכדין החזיקו זכו הראשונים הואיל ולא היה שם לא בן ולא עובר שיהא לו בהם שום זכייה ומ\"מ לדעת הפוסקים כרבא יראה הואיל וחזקתם על הספק אינה חזקה וכמדומה שזהו דעת גדולי המחברים אלא שבשמעו שהפילה ולא הפילה ואח\"כ הפילה לא ראיתי שפסקו בה דבר:",
                "<b>תינוק</b> בן יומו נוחל את אמו להנחיל לאחים מן האב אבל עובר לא וכבר ביארנוהו בפרק יש נוחלין וממה שהתבאר הטעם מפני שהעובר מת תחלה אתה למד שהעובר יש לו זכייה עד שאם היה הענין שהאשה מתה תחלה אע\"פ שלא בא העובר לכלל לידה היה זוכה להנחיל:"
            ],
            [
                "<b>בכור</b> שנולד לאחר מיתת אביו אינו נוטל פי שנים ולא עוד אלא שאינו ממעט בחלק בכורה ולא שאין לעובר זכייה אלא שאף בנולד אנו אומרים כן מטעם ילדה לו וכבר ביארנוה בפרק יש נוחלין:",
                "<b>המזכה</b> לעובר העתיד ר\"ל שלא נתעברה עדין והוא מקנה נכסים לבנים שתלד לו הואיל ולא נתעברה בשעה ההקנאה אפילו בשלו לא קנה ואין טענה ממזון בנות וכתבת בנין דכרין שתנאי בית דין הם ואם אמר לאחד הריני מקנה נכסי לבנים שתלד לי אשתי הוי את כאחד מהם אינו כלום מעשה באחד שנשא אשה וכתב לה להיות כל נכסיו לבנים שיהו לו ממנה והיה לו בן מאשה אחרת וקבל עליו והקנהו להיות כאחד מהם וכבר נולדו לו בנים ואח\"כ מת האב והיה הבן הגדול טוען שמתנת אלו שנולדו אח\"כ אינה כלום ומתנתו קיימת והגע עצמך שנולדו שנים נוטל הוא מעכשו לדעתו שליש הנכסים ואח\"כ יחזור ויחלוק עמהם והוא ענין אית חלק לטליא במקום בניא וגמרו את הדין שכמו שמתנת הנולדים לאחר מכן אינה כלום כך זאת שנתלית בהם לומר קני כהם אינה כלום וחולקין מעיקרן בשוה שאין הדבר אלא כמי שמקנה נכסיו לחמור ואמר לאחר קנה כחמור זה שאין זה כלום ואע\"פ שבתטול אשתי כאחד מן הבנים נוטלת כבר ביארנו הטעם בפרק יש נוחלין ומ\"מ אם לא תלה מתנתו בהם אלא שצירפו עמהם ולומר אתה והולדות שיהו לי מאשה זו תקנו כל נכסי קנה הוא חלקו ומחשבין את הבנים ואם היו לו שני בנים מזו השניה נוטל שליש הנכסים ואח\"כ חולק עמהם ואם אמר אתה ואחד מהם קנה הוא מחצה וחולק במחצה האחר והוא שאמרו את וחמור קנה מחצה וכן פסקו גדולי הפוסקים והמחברים ומ\"מ יש פוסקים באת וחמור שלא קנה כלום ומביאים ראיה מסוגית שתי אחיות האמורה למטה:"
            ],
            [
                "<b>כבר</b> ידעת שתרומה גדולה אין לה שיעור וחכמים נתנו בה שיעור לעין בינונית אחד מחמשים ומ\"מ כל שהרבה בתרומה הואיל ושייר מקצת חולין תרומתו תרומה וכן ידעת שהפירות חייבות בתרומה וגם שאסור לתרום מן הרעה על היפה אלא שתרומתו תרומה וכן ידעת שהפירות חייבות בתרומה ובמעשר מדברי סופרים מעתה הקשואים פנימיות שבהם מר ואין הדבר שוה בכל הקשואים אלא יש מהם שהרבה מן הפנימי מר ויש בהם שאין בהן מר אלא מעט ואם אינו תורם אלא אחת מחמשים שמא מר שבזה הנתרם הרבה ומר שבאחרים מועט ונמצא תורם מן הרעה על היפה לפיכך כשהוא תורם מוסיף על החיצון שבו כגון שיטול שנים מחמשים כדי שיהא בחיצונו בכדי חמשים לכל המתוק שבאחרים וכן כל כיוצא בזה:",
                "<b>האיש</b> שקדש הרבה נשים כאחת כגון שנתן בכדי פרוטה לכל אחת מהם ואמר להם הרי כלכן מקודשות לי אפילו הם מאה ונתרצו בכך כלן מקודשות קדש כאחת שתי נשים שהן ערוה זו בזו כגון שתי אחיות או אשה ובתה אין אחת מהן מקודשת ולא עוד אלא אפילו קדש נשים הרבה כאחד והיו ביניהן שתי אחיות או אשה ובתה הואיל וצירף את כלן ביחד והוא שאמר הרי כלכן מקודשות לי אין אחת מהן מקודשת שהרי זה את וחמור ואע\"פ שפסקנו שלענין ממון את וחמור קנה מחצה לענין קדושין אינן קדושין כלל ואם אמר הראויה מכם לביאה תתקדש לי הרי כלן מקודשות חוץ מן האחיות או האשה והבת וכן הדין בשהיתה ביניהן אחת שאינה ראויה לקדושין בשום פנים כגון גויה או שפחה או אשת איש שאם צירף את כלן ואמר הרי כלכם מקודשות אין אחת מהן מקודשת ואם אמר הראויה לביאה תתקדשי לי כלן מקודשות חוץ מאותה שאינה ראויה אמר לשתי אחיות או לאשה ובתה אחת מכן תתקדש לי או שאמר לאב אחת מבנותיך מקודשת לי שתיהן צריכות גט שקדושין שאין מסורים לביאה הם לענין שצריכה גט וכן אם אמר לכמה נשים כלכן ואחת מן האחיות מקודשות לי כלן מקודשות והאחיות צריכות גט זו היא שטת גדולי המחברים שאע\"פ שפסקו באמר את וחמור שקנה מחצה בקדושין בקדש הרבה נשים כאחת והיו ביניהן שתי אחיות או אשה ובתה הואיל וצירף את כלן ביחד אף הנכריות אינן מקודשות ומ\"מ אנו פסקנו במסכת קדושין שאף בזו הנכריות מקודשות כדין את וחמור שקנה מחצה ולא הוצרכו להעמידה שם בראויה לביאה תתקדש לי אלא לדעת האומר את וחמור לא קנה ויש מסכימים לדעת גדולי המחברים ואף רבותי פירשו בה הטעם כיון שדין את וחמור שבקדושין... שוה לשל דיני ממונות שבדיני ממונות לא כיון המקבל לזה אלא מחצה והרי נצטרפה מחשבתו למעשה אבל קדושין הוא סבור לקנות חמש נשים [ואינו] קונה אלא שלש אף כשתאמר קונה כאת וחמור והילכך ראוי לומר שלא קנו כלל:",
                "<b>המקדש</b> את האשה בגזל שגזל לאחרים קודם יאוש אינה מקודשת לאחר יאוש מקודשת ואם גזל לאישה עצמה וחזר וקדשה בו אם אמרה הן הרי זו מקודשת ואם שתקה אם היו שם שדוכין הרי זו מקודשת ואם לא היו שם שדוכין אינה מקודשת ואם היה שביעית וגזל ממנה פירות של שביעית וקדשה בהם הרי היא מקודשת שפירות שביעית הפקר הן ואין כאן גזל ולפי דרכך למדת שהמקדש בפירות שביעית מקודשת ושהמקדש בגזל אינה מקודשת אלא על הצדדין שאמרנו והוא שהוצרך לומר של שביעית היתה אחר שאמר שלהן היתה:",
                "<b>שכ\"מ</b> שאמר נכסי לפלני ופלני קנה כל אחד מחצה ואם אמר לפלני ולבניו קנה הפלני מחצה ובניו בין כלם מחצה אפילו הם מאה וכן כל כיוצא בזה מעשה באחד שאמר לאשתו נכסי ליך ולבניך אמרו חכמים תטול היא מחצה ובניה בין כלם מחצה אלא שמ\"מ נמחלה כתבתה אחר שנתחלקו כל הנכסים בפניה כמו שהתבאר:",
                "<b>לחם</b> הפנים מצותו לסדרו על השלחן בכל יום שבת ושל שבת זו מסלקין אותו בשבת הבאה ומסדרין אחר תחתיו ואת שמסלקין אותו חולקין אותו מחצה בין משמרה הנכנסת ומשמרה היוצאה ומחצה לכהן גדול כמו שיתבאר במקומו:",
                "<b>מלך</b> שהטיל מס ואמר שיעשו עטרה או איזה דבר אומה פלנית ואומה פלנית אפילו היתה אמה זו מרובה וזו מועטת עושין אותה בין שתיהן וכן אתה דן בכל כיוצא בזה:",
                "<b>כבר</b> ביארנו שהמנחות שערו חכמים שששים עשרונים נבללין בכלי אחד בשמן הראוי להם אבל ששים ואחד אין נבללין יפה בכלי אחד אפילו הכלי היה מחזיק כמה עשרונים ואם נדר יתר מששים עשרונים מביא הששים בכלי אחד והשאר אפילו לא היה אלא עשרון אחד מביאו בכלי אחר ואם הביא יתר מששים עשרונים בכלי אחד אפילו ששים ואחד פסול ואע\"פ שאמרו אם לא בלל כשר מ\"מ ראוי לבילה אין בילה מעכבת בו ושאין ראוי לבילה בילה מעכבת כמו שהתבאר מעתה מי שאמר הרי עלי מנחה מאה עשרונים מביא ששים בכלי אחד וארבעים בכלי אחר ואם הביא חמשים בכלי אחד וחמשים בכלי אחר יצא אלא שמן המובחר להביא ששים בכלי אחד הואיל ומתחלתו מכוין לקרבן גדול ואפילו אמר הוא בנדרו להביאם בשני כלים מ\"מ לא הזכיר שני כלים אלא מפני שידע שאי אפשר לו להביאם בכלי אחד ומ\"מ הואיל וכונתו לקרבן גדול כל כמה שאפשר לו להביא בכלי אחד מביא:"
            ],
            [
                "<b>שמועות</b> אלו שנזכרו כאן שהלכה בהם כרב יוסף כלם במסכתא זו ויש דברים אחרים שהלכה בהם כרב יוסף וכבר ביארנו את הענין בפרק יש נוחלין בשמועת קנין מאימתי הוא חוזר:",
                "<b>מי</b> ששלח לבני ביתו חפצים וכלי מילת וכיוצא באלו בדורון שיחלקוהו כראוי להם והיו שם בנים ובנות רואין ענין הדורון ונותנין את שראוי לבנים לבנים כגון ספרים וכלי מלחמה וכיוצא באלו ומה שראוי לכלם ר\"ל לבנים ולבנות הרי הם לבנים אבל מה שראוי לבנות לבד כגון תכשיטין וצניפין וכיוצא באלו אם היו שם בנות נשואות ונשי בנים נותנין אותם לנשי הבנים ואם יש שם בנות שאינן נשואות נותנין אותן לבנות וכל כיוצא בדין זה מדין אומדנא הוא יוצא שכך אנו אומדין דעת השולח ואם יש שם צדדין לעשות אומד על דרך אחרת דנין אותה לפי אומד הדעת ומפני זה כתבו גדולי הצרפתים בזו שלא היתה לו אשה שאם היתה לו אשה לאשה נותנין כל שראוי לנשים:",
                "<b>בתלמוד</b> המערב בכתבות פי\"ג ה\"א התבאר על מי ששלח כלים ממדינת הים ואמר ינתנו אלו לבני הרי בנותיו בכלל ויראה לי בשיש שם ראוי לבנות ואם בשעת מיתה ואמר אלו לבני אין הבנות בכלל:",
                "<b>שכ\"מ</b> שאמר נכסי לבני בלשון רבים ולא היה לו אלא בן אחד אבל היתה לו בת אין לבת כלום אפילו בלשון מתנה לא כיון זה ליתן אלא לבן ואע\"פ שהזכיר לשון בנים דרך הלשון הוא להזכיר לשון רבים במקום יחיד בענין זה כמו שנאמר ובני פלוא אליאב גדולה מזו שאפילו היה לו בן הבן שהרי זה ראוי לירשו עם הבן ואמר נכסי לבני בלשון רבים הואיל ולשון זה אינו לשון ירושה הכל לבן היחיד ואין אומרים מאחר שהזכיר בנים ואין לו אלא בן אחד אין זה אלא כמכוין לכלול בן הבן עם הבן שאין אדם עשוי לקרוא בן הבן בן במקום הבן והרי אמרו הנודר הנאה מן הבנים מותר בבני בנים:",
                "<b>התבאר</b> בכתבות ק\"ט ב' על מי שאמר הרי מניח דקל שלי לבתי ולא נמצא לו דקל אלא שנמצאו לו שני חצאי דקל זכתה הבת בהן שאדם עשוי לקרוא שני החצאין דקל:",
                "<b>ומי</b> שאמר נכסי לפלני ולא ידענו אם זה שבא הוא אותו שאמר אם לאו או שהיו שם שנים באותו השם ולא בירר לאיזה מהם ומת יש בזו דינין חלוקין והתבאר בכתבות פ\"ה ב' על ענין זה שמעשה היה באחד שאמר נכסי לטוביה שכיב ואתא טוביה ואמרו הרי בא טוביה אמר לטוביה ואתא רב טוביה אין זה כלום טוביה אמר רב טוביה לא אמר ואם היה גס בו עד שאינו מדקדק לכבדו כל כך דנין שעליו הוא אומר ומורידין אותו לנכסיו ואם באו שנים שכן ותלמיד חכם או קרוב ותלמיד חכם תלמיד חכם קודם שכן וקרוב שכן קודם שניהם שכנים שניהם קרובים שניהם תלמידי חכמים שודא דדייני:",
                "<b>במסכת</b> יום טוב פרק שני כ' א' התבאר על שכ\"מ שאמר תנו ארבע מאות זוז לפלני וישא את בתי הרי זו זוכה בארבע מאות והבת אם רוצה לישא ישא ואם לאו לא ישא שמאחר שהקדים זכיית המעות לנשואי האשה בשניהם למתנה הוא מתכוין וכל שנותן שתי מתנות הרי המקבל נוטל את שתיהן אם ירצה או אחת מהן אבל אם אמר ישא את בתי ויטול ארבע מאות לא נעשו המעות מתנה אלא בתנאי נשואי הבת ואינו נוטל עד שישא וכבר ביארנו הענין במסכת יום טוב:",
                "<b>המשנה</b> השלישית והכונה להתחיל בה בביאור החלק השלישי והוא שאמר הניח בנים גדולים וקטנים והשביחו הגדולים את הנכסים השביחו לאמצע ואם אמרו גדולים ראו מה שהניח לנו אבינו הרי אנו עושין ואוכלים השביחו לעצמם וכן האשה שהשביחה את הנכסים השביחה לאמצע ואם אמרה ראו מה שהניח לי בעלי הריני עושה ואוכלת השביחה לעצמה אמר הר\"ם כשהוציאו מקצת הנכסים בקצתם והשביחו הנכסים השבח לאמצע אבל אם הוציא אחד מהם משלו להשביח הנכסים והשבח לאותו שהשביח ואע\"פ שהוא אינו ממונה עליהם ואמרו האשה שהשבחה זו היא כשהיא יורשת בעלה עם שאר יורשיו כגון שהיא בת ראובן שנשאת לשמעון ומת ראובן ולא הניח בנים זולתי אשת שמעון ואח\"כ מת שמעון דודה ואישה הנה היא יורשת אותם עם שאר אחי שמעון והוצרך זה הענין האחרון לפי שיעלה על הדעת הואיל שיש לה בזו שם טוב שהיא שולטת ומשבחת הנכסים שתמחול קמ\"ל:",
                "<b>אמר</b> המאירי הניח בנים גדולים וקטנים והשביחו גדולים את הנכסים השביחו לאמצע פירשו בגמ' ששבחו נכסים מחמת נכסים ר\"ל ששכרו פועלים מתפישת הבית לנטוע ולזרוע ואע\"פ שהם משתדלים בכך וטורחים לצאת ולבא ולקצירה ובצירה כדרך בעלים לטרוח בשלהם שסתם הדברים גדולים מוותרים טרחם לקטנים וחכמי התוספות כתבו שאף גדולים לגדולים כן אלא שדבר בהוה ואין הדברים נראין ומ\"מ לדברי הכל גדולים וקטנים השבח לאמצע ר\"ל שכלם נוטלין לפי חלקם אבל אם השביחו מחמת עצמם ר\"ל ששכרו פועלים משלהם או שעשו הם בעצמן במלאכת שלא היו הקטנים יכולין לעשותם השביחו לעצמם וכיצד שבח זה לעצמם יש אומרים שאם לא השביחו אלא חצי הנכסים אותו שבח שלהם שלעצמם השביחו ואין זה נראה שמאחר שלא חלקו אין אומרים שחלקם השביחו אלא כל שהשביחו אם כל הנכסים אם מקצתם נותנין להם חצי השבח ובחצי השבח הנשאר נעשו כיורד ברשות כדין שותף שאמרו שהוא כיורד ברשות ושמין להם על העליונה ורשות ירידתם הוא כדי שלא יעמוד חלק הקטנים בורה וכן דעת גדולי המפרשים ויש אומרים לדונם כיורד שלא ברשות לשום לו על התחתונה ר\"ל שאם הוצאה יתרה יטלו השבח ואם שבח יתר יטלו ההוצאה ואין נראה כן ומ\"מ במלאכה שהיו הקטנים יכולים לעשותה השכר לאמצע שהיה להם להרגילם בכך ולא להתעסק בשכר במה שהם יכולים להתעסק לעצמם והוא שאמרו אפילו הניח להם אביהם אודייני השכר לאמצע וענין אודייני הוא כסא גדול שיושבין עליו ודומה לו בענין אבלות מו\"ק כ\"א א' לא ישב על גבי כסא ולא על גבי ספסל ולא על גבי אודייני ובעלים משכירין אותו עם גופן לשמור ממנו גנות ופרדסים ונמצא ששכר זה מחמת עצמן הוא ואע\"פ כן השכר לאמצע מפני שמלאכה זו אף הקטנים היו יכולים לעשותה:",
                "<b>ואם</b> אמרו ראו מה שהניח לנו אבא הרי אנו עושין ואוכלין השביחו לעצמן ופירשו בירושלמי בשאמרו כן בבית דין ולחכמי קטלונייאה ראיתי שדי בכך בפני עדים שאין זה אלא גלויי מילתא בעלמא ולפי מה שפירשנו אתה צריך לפרש שכל שאמרו כן בבית דין או בעדים לשטה האחרת אפילו השביחו הנכסים מחמת נכסים כגון ששכרו פועלים מתפישת הבית יטלו חצי השבח בחלקם ובחצי השבח האחר נוטלים חציו שהוא רביע כל השבח אלא שיראה לגדולי המפרשים שהם נותנים רביע ההוצאה לקטנים הואיל וההוצאה היתה מן האמצע או ששמין להם חצי ההוצאה בשבח ומה שהשביח חלק הקטנים יתר על ההוצאה נוטלים בו החצי לא שיהא כל השבח שלהם שאין אמירתם מועלת אלא שאין מוותרים להם דבר משלהם או מטרחם אלא שיעשו כיורד לשדה חברו אם ברשות ואם שלא ברשות על הדרכים שביארנו ואם ברשות בין שדה העשויה ליטע לשאינה עשויה ליטע על הדרך שהתבאר במציעא ק\"א א' וגדולי המחברים כתבו אף בזו ר\"ל שאמרו ראו מה שהניח לנו אבא וכו' דוקא בהשביחו מחמת עצמן והוא תמה וכבר הגיהו בה עליהם גדולי המגיהים:",
                "<b>וכן</b> האשה שהשביחה את הנכסים אחר מיתת בעלה פירשוה בגמ' באשה יורשת בנכסי בעלה כגון ראובן ושמעון אחים שהיו לשמעון שתי בנות ומת שמעון ונשא ראובן אחת מהן ומת בלא בנים שנמצאת אשתו יורשת עם אחותה וכן הדין אם עשאה היא שותפות עם היתומים ואם תאמר מה הוצרכה להשמיענו והיינו רישא שמא היית סבור לומר אף בהשביחו נכסים מחמת נכסים הואיל ואשה אין דרכה לטרוח הרי היא כמי שהתנית בבית דין שלעצמה משבחת או שמא אף באמרה בבית דין היית סבור לומר מתוך ששמועתה מתפרסמת על שהיא טורחת לפני היתומים מוחלת בכך ומ\"מ אלמנה שאינה שתפת בנכסים הרי היא כנכרי אצל הנכסים ונעשית כיורד לשדה חברו אם ברשות אם שלא ברשות מר כדאית ליה ומר כדאית ליה:",
                "<b>למדת</b> לפי דרכך על מי שמת והניח בנים גדולים וקטנים ועמד אחד מהם ונשא ונתן במעות בעסקים וסחורות ומיני פרקמטיאות השכר לאמצע אע\"פ שהוא משתדל בכך וטורח לצאת ולבא ומתבטל ממלאכתו ומ\"מ פירשו בגמ' שאם הוא תלמיד חכם וידוע בו שאינו מתבטל אלא בהכרח הרי זה כמי שהתנה וכמעשה שהוזכר כאן רב ספרא שבק אבוה זוזי שקלינהו ועבד בהו עיסקא אתו אחוה תבעוה בדינא קמי דרבא אמר להו רב ספרא גברא רבא הוא לא שביק גירסיה וטרח לאחריני ואע\"פ שלא התנה הרי הוא כמי שהתנה ומ\"מ אף אחר שנעשה באותה סחורה כתף וחמר הרי זה עמל הגוף ודומה לשבחו מחמת עצמן ואע\"פ שכלל השבח נכסים מחמת נכסים הוא משערין מה שיש בו מן השבח מחמת עצמו אבל רב ספרא לא נעשה כתף ולא חמר ואע\"פ שהיה יושב למכור ומתבטל או הולך לתבוע חובותיו הנה והנה אלמלא שבטולו בטול תורה היה לא היו שמין לו כלום אבל אחר שהיה בטולו בטול תורה שמו לו ליטול חצי שבח בחלקם וכן אתה דן בכל שיש בו הוכח ברור שאינו מוותר חלקו וגדולי המפרשים כתבו בענין זה שמעשה של רב ספרא לא היה כעין משנתנו ולא היה חלקו מעורב עם חלק אחיו אלא שנעשה אפטרופוס עליהם שמנהו אביו והיה יכול למסור המעות לאחר לשם עסק וחשב בעצמו שיהנה הוא בהן מה שיהנה בו מתעסק אחר והדבר ידוע שכל מה שכתבנו להיות השבח לאמצע הוא בשתף בנכסים אבל אפטרופוס אפילו טרח והשתדל בגופו או בממונו אין לו אלא הוצאתו שעל דעת השבחה נתמנה ואם הוציא בממונו יטול מה שהוציא ואם טרח בגופו יטול כשאר פועלים לא שיהא לו בשבח כלום אא\"כ התנה כן עם הממנה ומטעם זה היו אחיו באים בטענה עליו ודנו בו שמתוך שהוא אדם גדול לא היה מתמנה אלא בדרך זה ואין הדברים נראין ואלו באפטרופא אין להפריש בין תלמיד חכם לשאינו תלמיד חכם וכל שכן שאבי יתומים בטוח בתלמיד חכם יתר מן האחרים אלא שהיה שתף בנכסים ומעצמו ירד כגדול אחים המשתדל בשביל האחים ובשביל עצמו:",
                "<b>ויש</b> שואלין בגופה של משנה היאך בית דין מניחין את הגדולים להשתדל בנכסי הקטנים והלא אמרו אין מורידין קרוב בנכסי קטן ופרשו שזו בניזונים יחד ואין להם חזקה זה על זה וכן שהממון בידם אבל הורדה מתחלה אף במתפרנסים יחד או אפילו לעכב בידם אם לא היו מתפרנסים יחד אין בית דין מניחים להם אא\"כ נתמנה מצד האב וכן כתבנוה בפרק המפקיד ב\"מ ל\"ט א' זהו ביאור המשנה על הדרך שיתבארו עניניה בגמרא ובדברי המפרשים וכלה על הצד שביארנוה הלכה פסוקה היא ודברים שנכנסו תחתיה בגמרא אלו הן:"
            ],
            [
                "<b>זה</b> שביארנו במשנה באלמנה שהשביחה בנכסי בעלה אחרי מותו שהיא כאחר היורד לשדה חברו יראה שאם היא אמן של יתומים דינה כיורד ברשות ואם היא אשת אב דינה כיורד שלא ברשות ומ\"מ אם היתה נזונת יראה שאין שמין לה כלום שהרי מעשה ידיה שלהם ואע\"פ שהם מלאכות שאינה חייבת בהם מ\"מ אם עשאתם הרי הם בכלל ידיה ואם לא היו שם אלא מטלטלין שאינה נזונת מהם הרי מעשי ידיה משועבדים לכך ונזונת מהם בכדי שכר טרחה ולא מן השבח כלל ואם תפשה האשה מטלטלין ואמרה בעדים שהיא תופשת על דעת ליפרע שתפיסה בלא עדים אינה כלום להוציא הנכסים מחזקת יורשים אבל אם תפשה בעדים הדבר תלוי בתפישה זו אם מועלת אם לאו שהתפיסה לכתבה אינה מועלת אלא מחיים ולמזונות מועלת אף לאחר מיתה ואחר התקנה מועלת תפישת מטלטלין אף לכתבה וכל שתפיסתה מועלת אם לכתבה כל השבח שלה ואם למזונות נזונת היא מהם אבל אין לה בשבח כלום אלא שנזונת ממנו מתורת מעשי ידיה לא מדין השבח שהרי מזונות האשה והבנות אין נוטלין מן השבח כמו שהתבאר בבכורות נ\"ב א' וכל שכן שאין לה בשבח כלום שתפישה למזונות אינה מוציאה הנכסים מחזקת היתומים ולעולם כל שאין תפישתה מועלת אין לה בשבח לא למזונות ולא לכתבה לא במקרקעי ולא במטלטלי בין עיקר כתבה בין תוספת בין נדוניא בין השביחה היא בין השביחו אחרים אלא שבהשביחה היא נזונת ממנו מתורת מעשי ידיה ואם תפשה בעדים לא לכתבה ולא למזונות אלא דרך גזלה או גנבה כל השבח שלה שכל תפישה המוציאה את הנכסים מחזקת היתומים עושה את השבח שלה ומעתה תפשה שטרות אינו כלום שהרי אין תפישתן אלא כעין משכון כמו שיתבאר במקומו:",
                "<b>המשיא</b> אשה לבנו בבית מיוחד שאין לו שם דירה קנאו הבן ודוקא בבנו הגדול ושהשיאו בתולה ושהיא אשה ראשונה לבן זה ושלא השיא עדין האב שום בן קודם לזה ושלא נשתמש האב בבית זה בכלום הא אם נשתמש שם בכלום אפילו לא נשתמש שם אלא שתלה כלי אחד קטן לא קנאו ייחד לו בית וכלי בית קנה כלי הבית אבל לא הבית ייחד לו בית ועליה קנה הבית ולא קנה העליה בית ואכסדרה או שני בתים זה לפנים מזה הדבר בספק אם קנה שתיהם אם לאו ומתוך כך פסקו גדולי המחברים שלא קנה אלא אותו שנשא בו ודבר זה כבר עשאוהו כדבר שאין לו טעם אלא שמתוך רוב שמחתו אנו אומדין דעתו שגמר והקנה:",
                "<b>מי</b> שאמר לחברו מנה לי בידך תנהו לפלני במעמד שלשתן קנה ויש בדין זה הרבה דברים וכבר כתבנו קצתם במציעא פרק המקבל אלא שעיקר ענינם יתבאר בשלימות במסכת גיטין פרק ראשון בע\"ה:",
                "<b>הכותב</b> כל נכסיו לאשתו בלא שום שיור לא עשאה אלא אפטרופא וכבר ביארנוה בפרק יש נוחלין:"
            ],
            [
                "<b>המשנה</b> הרביעית והיא מענין משנה שלפניה ואמר על זה האחים השתפין שנפל אחד מהם לאומנות נפל לאמצע חלה ונתרפא נתרפא משל עצמו אמר הר\"ם זה האומנות עבודת המלך היתה והוא שהוציא על עבדי המלך מן האמצע כדי שיבא לו ריוח מן המלך אותה תועלת לאמצע הואיל שבאה התועלת ההיא בשביל מה שהוציא מן האמצע אבל אם עשה סחורה לעצמו או עשה מלאכה והרויח אותו הריוח הוא לו לבדו ומה שאמרנו שיתרפא מנכסי עצמו לא מן האמצע הוא כשהוא סבב עליו אותו החולי בכונה והוא שינהג עצמו כמנהג שהוא ידוע אצל המון העם שהחולי יבא בסבתו בהכרח כגון שאכל המאכלות שהם מפורסמות ברעה והתמיד בהם או שעמד זמן רב לחום השמש או לקור כי דין זה כדין מי שפוצע עצמו בידו:",
                "<b>אמר</b> המאירי האחים השותפים שנפל אחד מהם לאומנות נפל לאמצע פירשו גדולי המפרשים האחים שהם שותפין ואין גורסין האחים והשותפים אלא האחים השתפים כלומר שלא חלקו ושהם נזונים כאחד ואם נזדמן אחד מהם לאומנות נזדמן לאמצע ופירשו בגמ' בענין זה שני תנאים אחד דוקא לאומנות המלך והשני שנזדמן לכך מחמת האחים כגון שזה שנתמנה מצד המלכות הוא מצד פרסום העשר שבתפישת הבית או מצד שהיה אביו מפורסם בכך ואע\"פ שאפשר שעם כל זה נברר הוא לכך מצד חריפותו מ\"מ הואיל ושאר הדברים עיקר הרי הריוח לאמצע אבל אם לא נתמנה אלא מצד עצמו מרוב חריפותו ובקיאותו במשא ומתן הרי זה לעצמו וכן אם נזדמן לאומנות אחרת אע\"פ שמחמת אחים ולמדוהו הוא הרי זה לעצמו והוא שאמרו בתלמוד המערב בן שנראה חלוק בנכסי אביו מה שסגל סגל לעצמו כהדא חד איתעביד סופר ויש גורסין איתעביד ספר בעו אחוי מיפלג עמיה אתא עובדא קומי ר' אמי אמר מצא מציאה אחיו חולקין עמו בתמיהא נמצא שאומנות המלך שמחמת עצמו או אומנות אחרת אף מחמת אחים הכל לעצמו ואין לאמצע אלא מנוי המלך ומחמת אחים ואף זו בנזונים כלם ביחד ובבית אחד בעיסה אחת שאם היו חלוקים בתשמיש אע\"פ שלא נחלק הממון אין שום ריוח הבא מצד גופם לאמצע וכן שתפים דעלמא אין שום ריוח הבא מצד גופן לאמצע:",
                "<b>חלה</b> ונתרפא פי' זה שנפל לאומנות או אחד מהם נתרפא לעצמו ופירשו בגמ' שחלה בפשיעה כגון מרוב חום או מרוב קור שבידי אדם להזהר מהם אבל אם חלה באונס מתרפא מן האמצע הואיל וריוח הבא מצד גופו לאמצע אף הוצאה הבאה מצד גופו לאמצע ואפילו לא נזדמן המנוי הואיל והדין כך הוא אף בהוצאה הבאה מצד הגוף דנין בה כן על דרך אותן האמורות בכתובות מ\"ז ב' שנתקנו זו תחת זו פירקונה תחת פירות שאף בשאין לה פירות מתחייב בפרקונה הואיל והדין כך הוא וכן בכלן ומתוך כך אתה מפרש חלה ונתרפא בין באותו שנפל לאומנות בין באחד מן האחרים ומעתה אף בזו אתה מפרש בנזונים ביחד ובעיסה אחת שאם לא כן אע\"פ שהממון משותף כל אחד מתרפא לעצמו אפילו חלה באונס וכן בשותפין דעלמא ואע\"פ שאף בדרים ומשתמשים ביחד אמרו בפרק נוחלין שאין הגדולים מתפרנסים על הקטנים ולא הקטנים נזונים על הגדולים ואחר שכן היאך מתרפאים זה מממונו של זה טעם הדבר שכבר הענין ידוע שפרנסת הגדולים יתרה מן הקטנים ומזונות הקטנים יתרים על הגדולים אבל זה הצד השוה הוא שהרפואה פעמים צריכה לזה ופעמים לזה ופירשו בתוספתא דוקא ברפואה שאין לה קצבה הא יש לה קצבה לעצמו ואפילו באונס ויש מהפכין התוספתא לומר שביש לה קצבה לעצמו בפשיעה אבל אין לה קצבה אף בפשיעה מן האמצע ואין נראה כן ושאר אונסין מ\"מ אינן לאמצע שלא אמרו בחולי אלא שהוא כעין מזונות וכל שכן רפואה שאין לה קצבה הא אונסין אחרים כלם לעצמו ואין צריך לומר בשתפים:",
                "<b>מעתה</b> הגע עצמך שהיה הולך בשביל העסק ונתפש או ששללוהו לסטים אין זה אלא לעצמו לא יהא אלא שואל את חברו ליטלהו למקום אחר ואנסוהו ליסטים מהו חייב לו והלא אם שאל את הפרה ושאל את הבעלים עמה פטור שאל הוא עצמו לא כל שכן ואע\"פ שאלו הרויח היו שאר האחים או השתפים נוטלים חלקם כבר נשתלם דבר זה בשאף אם הוא מפסיד מפסידים בו חלקם אבל אונס גופו אין חייבין לו בכלום ודומה לו מציאתו שאין האחרים חולקים עמו הואיל ואינו מצד העסק אף אונס גופו אינו מצד העסק ובירושלמי פירשו על משנה זו שאם נעשה גבאי לצרכי המדינה הרי הוא כאומנות המלך ואם מחמת אחים כגון שמתמנים מצד בתי אבות זה אחר זה כל הריוח לאמצע:",
                "<b>וכן</b> פירשו בגמ' על משנה זו שכמו שכל שמחמת עצמו לעצמו כך אינו יכול לכופם ליתן לו כדי ללמוד והוא שאמרו אחד מן האחים שנטל מאתים זוז מן האמצע והלך ללמוד תורה או אומנות יכולים האחים לומר אם אתה אצלנו יש לך מזונות ואם לאו אין לך מזונות כלומר אין לך מזונות אלא לחשבון ברכת הבית ומה שנטלת יתר משיעור ברכת הבית אתה מפרנס בחשבון חלוקתך:",
                "<b>זהו ביאור המשנה וכלה על הצד שביארנוה הלכה היא ולא נתחדש עליה בגמרא דבר שלא ביארנוהו:</b>",
                "<b>המשנה</b> החמישית והכונה בה ככונת המשניות שלפניה והוא שאמר האחים שעשו מקצתם שושבינות בחיי האב חזרה שושבינות חזרה לאמצע מפני שהשושבינות נגבית בבית דין אבל השולח לחברו כדי יין וכדי שמן אינן נגבית בבית דין מפני שהם גמילות חסדים אמר הר\"ם שושבינות הוא המתנות שנותנין קצת בני אדם לקצתם ממונם בשעת הנשואין ואם נשא על דרך משל ראובן בתולה ויהיו אלו הנשואין באשתו שניה ונתן לו שמעון דינר בשעת אלו הנשואין כדי לעזרו בהוצאת חופתו ונשא שמעון אשה אחר כן חייב ראובן לתת לו מתנה כמו שנתן לו ואם לא נתן יכול שמעון לתבוע לראובן ויוציא ממנו הדינר ובלבד שיהיה שמעון נושא בתולה ותהיה האשה השניה לפי שראובן יכול לומר לו לא אעשה עמך אלא כדרך שעשית עמי ואם היה יעקב על דרך משל שנתן שושבינות בנשואי אדם אחד ואחר כך נשא יעקב אשה ובא לשם האיש ההוא ואכל ושתה ולא נתן מה שהיה ראוי לתת לו מן השושבינות ומת יעקב אותה השושבינות תחזור לאמצע בלי ספק ואם ראובן הוא ששלח השושבינות לאיש בחיי האב ולא הודיע שהוא שלח אותו משלו בלבד אלא שלח אותו סתם בנכסי אביו במקום אביו ואח\"כ מת יעקב כמו שאמרנו כשתחזור השושבינות חזרה לאמצע ואלו פירש הוא או אביו כי זה הדבר הוא מתנה משל ראובן היה הדין שתחזור לראובן:",
                "<b>אמר</b> המאירי האחים שעשו מקצתם שושבינות בחיי האב וחזרה שושבינות חזרה לאמצע שהשושבינות נגבה בבית דין צריך שתדע קודם שתכנס בביאורה של משנה זו שדרכם של ראשונים היה אדם נושא אשה היו בני גילו שולחים לו דורנות לצרך הוצאת ימי המשתה והיו אותם המשלחים אוכלים ושותים עמו כל שבעת ימי המשתה או מקצתם לפי המנהג ודורנות אלו נקראים שושבינות והמשלחים אותם נקראים שושבינים ופירשו במשנה זו ששושבינות זה אינה מתנה גמורה אלא כעין הלואה שאין בדעתו של אדם ליתנן בשביל אכילה ושתיה שאוכלים ושותים שם אלא על דעת שיהא הוא מחזירם לו כשישא גם הוא אשה וכל שלא החזיר בשעה הראויה להחזיר הרי הוא נגבה בבית דין אלא אם כן יש שם קצת תנאים שמפקיעין את החזרה כמו שיתבארו בגמ' וזהו שאמרו במשנה והוא נגבה בבית דין ושושבינות זו גדולי המחברים פירשוה שאינו נאמר אלא במעות והוציאו דבר זה ממה שאמרו בסוף המשנה אבל השולח לחברו כדי יין וכדי שמן אין אלו נגבין מפני שהוא גמילות חסדים ויראה שהם מדמים כל דבר מאכל ליין ושמן ומחזירין דין השושבינות למעות לבד ולא יראה לי כן אלא כך נראה לי שהשושבינות אינה אלא בדורונות שדרך בני אדם לשלחם לעשירים כגון עופות וחתיכות הראויות להתכבד מתוך שמנן ויפין ומיני תבלין ופירות המשובחים וחפצים נאים אבל כל ששולח דרך צדקה אינו שולח מיני דברים אלו אלא יין ותבואות ושמנים וכיוצא באלו ומתוך כך אמר בהם שלא על דעת חזרה נשתלחו אלא על דעת צדקה וגמילות חסדים וכל שכן שהדין כן במעות וגדולי המפרשים נוטים לומר ששושבינות בכל דבר הוא נאמר ולא אמרו על השולח כדי יין שאינן נגבין אלא בשולחם בשאר ימות השנה ומ\"מ כונו במשנה זו לבאר את הדין בשושבינות החוזרת:",
                "<b>ואמרו</b> על זה האחים שעשו מקצתם שושבינות בחיי האב וכו' כלומר אחד מן האחים ששלח שושבינות לאחד מנכסי אביו בחיי אביו וחזרה שושבינות לאחר מיתת האב אע\"פ שעל שם עצמו שלחה הואיל ומנכסי אביו שלחה חוזרת לאמצע ודבר זה אין הלכה כן שהרי הקשו עליה בגמ' ממה שאמרו שלח לו אביו שושבינות ר\"ל ששלח לאחר על שמו כשהיא חוזרת חוזרת לו אלמא שאפילו שלחה האב הואיל ועל שמו של זה שלחה כשהיא חוזרת לאחר מיתת האב חוזרת לזה הבן ששלחה האב בשמו וכל שכן כששלחה הבן עצמו אע\"פ שמנכסי האב שלחה ותירצו משנתנו בשושבינות ששלחה האב על יבם בנו או על שם אחד מבניו ולא פירש על שם מי והרי כלם בכלל ועליו הוא אומר שאם חזרה לאחר מיתת האב חזרה לאמצע ואין אומרים שמן הסתם על יבם הגדול או על שם החביב הוא הא כל ששלח האב על שם בן זה בפרט וחזרה לאחר מיתתו חוזרת לאותו הבן ואין צריך לומר אם שלחה הבן עצמו אע\"פ שמנכסי האב שלח וכן הלכה:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>",
                "<b>זה</b> שביארנו שהאב ששלח שושבינות בשם בניו סתם שכשהיא חוזרת חוזרת לאמצע אין פירושו שכל אחד מן הבנים כשישא אשה ישלח להם חלקו מן השושבינות ר\"ל שאם היו למשלח בשם בניו ארבעה בנים ושלח שוה שמנה דינרין שישלח בנשואי כל אחד ואחד שוה שני דינרין אלא כל שנושא מהם ראשון ישלח לו כל השמנה ואם כן מהו לאמצע פירושו שאוכלים כל האחים עמו מן השושבינות ואם יש מהם שלא אכל נותנין לו חלקו או שיעור חלקו במעות וכן כתבוה גדולי המפרשים אבל גאוני האחרונים כתבו שמאחר שנעשו כלם שושביניהם אינו חייב לשלם הכל עד שישמח עם כלם אבל כל שנשא אחד ושמח עמו מחזיר חלק זה ששמח עמו והוא לאמצע וכן כתבוה גדולי המחברים ויראה לי שאם כל בני המשלח שמחו עם זה ראוי לדון כדברי הגאונים אבל סתם הדברים שלא שמח עמו אלא אחד מן הבנים וכל שהוא כן ראוי לדון כדעת ראשון:",
                "<b>מי</b> שנשתלחה לאביו שושבינות אע\"פ שבנשואיו של בן זה נשתלחה לו הואיל ומ\"מ לאביו נשתלחה כגון שהיתה סעודת החופה נעשית בהוצאת האב כשהיא חוזרת אחר מיתת האב חוזרת מן האמצע אבל אם נשתלחה השושבינות לבן כגון שהיתה הוצאת הסעודה נעשית משל בן אינה חוזרת אלא מחלק הבן ומ\"מ בראשונה אע\"פ שחוזרת מן האמצע אין אומרים שיהו כלם שושבינין לשמח כלם עמך שמאחר שבנשואיו של זה נשתלחה אין שם שושבין כדי לשמוח עם זה אלא הוא לבד:"
            ],
            [
                "<b>כל</b> שדברנו בדין זה בין בחוזרת לאמצע בין בחוזרת לזה בין בחוזרת מן האמצע בין מחלקו של זה הוא שהשושבינין קיימים ואע\"פ שמת זה ששלח או שנשתלח לו ר\"ל האב מ\"מ כשהוא משלח על שם בניו הוא משלח אם בסתם אם במפרש וכשנשתלח לו על שם נשואי הבן נשתלח לו וכגון שהוא עושה ההוצאה ובכל אלו הבנים נעשים שושבינין ולא הוא ואין כאן תביעה ליורש ולא יורש שהוא נתבע אבל האב ששלח שושבינות ולא בשם אחד מבניו אלא בשם עצמו שהרי הוא נעשה עכשו שושבין ולא בניו או אחד מן הבנים ששלח שושבינות בשם עצמו או איזה אדם שנשלח שושבינות בשם עצמו ומת המשלח קודם שתחזור לו השושבינות או זה שנשתלח לו יש בה צדדים לפטור ויש בה צדדין לחיוב וכיצד הוא הדין כל שמת המשלח קודם שנשא אשה או שנשא ומת תוך שבעה ובאו יורשיו לתבוע אין מי שנשתלחו לו חייב להחזיר כלום ליורשיו מפני שאף הוא אומר להם תנו לי שושביני ואשמח עמו אבל אם שלמו שבעת ימי המשתה כבר התחייב בהחזרה ומשלם ליורשיו וזהו שתירצו בגמ' ששמח עמו שבעת ימי המשתה ולא הספיק לפרעו עד שמת מת זה שנשתלחו לו אם מת לאחר שנשא המשלח ושלמו ימי המשתה גובה משלח זה מיורשיו שכבר נתחייב אביהם לשלם ואם מת קודם שנשא המשלח או קודם ששלמו שבעת ימי המשתה כתבו גאוני האחרונים שהדבר תלוי במנהג מקום שנהגו לגבות שושבינות מן היורשים גובה מיורשיו אלא שמנכין לו מה שהיה ראוי לשמח עמו על הדרך שיתבאר מקום שלא נהגו אין משלמין כלום והביאו ראיה ממה שאמרו בסוגיא זו כן לענין קדושין ויש אומרים שבכל מקום נגבית מן היורשין:",
                "<b>יתבאר</b> למטה בסוף סוגיא זו שחמשה דברים נאמרו בשושבינות נגבית בבית דין מפני שהיא כעין מלוה כמו שביארנו במשנה ואינה חוזרת אלא בעונתה והיא שעת הנשואין ואין זה יכול לכופו קודם לכן וכן זה אין רשאי להחזיר קודם לכן אא\"כ מדעתו ואם עשה לא הופקע שעבודו ואין בה משום רבית אפילו שלח לו כפלים או כמה ביתר ממה ששלח לו חברו שלא לשם מה שעשה הוא מוסיף לו אלא לכבוד עצמו ואין שביעית משמטתה שהרי אינו בר נגישה עד שישא ופירשו גדולי המפרשים שאפילו נשא ועבר זמנו אין שביעית משמטתה הואיל ועבר הראשון ולא השמיט דומיא דמלוה את חברו לעשר שנים שאינו משמט לעולם וכמו שביארנוה במסכת מכות ג' ב' וכן יש בו שאר דברים שאפשר שיהו בה שמפקיעין את החזרה ואין הבכור נוטל בה פי שנים מפני שהוא ראוי וכן אין היבם נעשה בה יורש של אחיו לבדו אלא כל האחים יורשים אותו בשוה אם מת לאחר ששלמו שבעת ימי המשתה שכבר נתחייב בהם מי שנשתלחו לו ואין מקום לדין תנו לי שושביני ואשמח עמו:",
                "<b>זה</b> שביארנו במשנה שיש דברים שמפקיעין שעבודו של שושבינות וחזרתו כך הדברים מתבארים למטה בסוף סוגיא זו שאין זה שנשתלחו לו חייב להחזיר עד שישא המשלח נשואין הדומין לנשואיו של זה שנשתלחו אם בתולה בתולה ואם אלמנה אלמנה אם זוג ראשון זוג ראשון ואם שני שני ומעתה עשה עמו באחת ומתה וחזר ונשא אינו חייב לעשות עמו אלא באחת ואם עשה הוא עמו בשתים אף הוא עושה עמו בשתים שמח זה עמו בגלוי ובפרהסיא ורוצה זה לשמוח עמו בהחזרתו בצנעה יכול לומר לו בפומבי אני עושה עמך כדרך שעשית עמי וכן ההפך להפך:",
                "<b>כבר</b> ביארנו שהמשלח דרכו היה לשמח ולאכול ולשתות עם אותו ששלח לו השושבינות וכן זה כשמחזיר לו אוכל ושותה עמו אם אירע שזה שנשתלחו לו לא אכל ושתה עמו והלה תובע שושבינותו בבית דין והלה רוצה לנכות לו דמי מה שהיה ראוי לאכול ולשתות רואין אם במקום שנהגו לקרות קרא לו זה המשלח ראשון ולא רצה לבא ואם במקום שלא נהגו לקרות אלא שמקישין בטבלא וכל השומע מבין שבהקשה זו קוראין לאותם הראויים לאכול שם והיה זה במדינה ושמע ולא בא אינו מנכה לו כלום שהרי קראו במקום שדרכן לקרא ובמקום שלא נהגו לקרוא כבר הודיעו בהקשת טבלא ומה לו לעשות עוד אבל אם לא היה זה בעיר היה לו להודיעו וכל שלא הודיעו והוא תובעו שושבינותו הרי זה יכול לנכות לו דמי מה שהיה ראוי לאכול ולשתות ומחזיר השאר וכן הדין אם היה במדינה במקום שדרכן לקרוא ולא קראו או אם לא הקיש בטבלא במקום שנהגו בכך ואע\"פ שמנכה לו יש לו עליו תרעומת על שלא הודיעו וכיצד מנכה לו אם לא שלח לו זה אלא דינר אינו מחזיר כלום שמה שאכל אי אפשר שאינו שוה דינר ותצא פרה בטלית והוא שאמרו כאן אכלה בכרסיה כלומר כבר אכל באתו שיעור ואם שלח לו יותר מדינר עד סלע מנכה לו מחצה מסלע ולמעלה הכל לפי חשיבותו שאם הוא רחב לב ורגיל בסעודה משפעת מנכה לו הרבה וההפך להפך וכל שגובה מן היורשים או שהיורשים גובים הימנו גובה או גובים על הדרך שהיה נגבה ממנו או היה גובה הוא אם היה קיים אם כלה אם בנכוי על הדרך שביארנו:",
                "<b>ארוסה</b> כבר ביארנו בראשון של מציעא י\"ז ב' ששיטת התלמוד מוכחת שיש לה כתבה מנה מאתים ולענין פסק כתבנו שם דוקא בכתב לה ובא ללמדנו שאין אומרין בעיקר כתבה שלא כתב על מנת לכנסה ואפילו נאסרה לו אח\"כ כגון אשת כהן שנאנסה שהיא אסורה לו לא הפסידה כתבתה הואיל ונאנסה:",
                "<b>הקדושין</b> אין חוזרין לעולם אפילו קדשה בככר זהב ואח\"כ נמלכו לגרש הן שגרמה היא את הגירושין הן שגרם הוא או מת הוא או מתה היא אין חוזרין כלל ואפילו לפרעון כתבתה אינן עולים כלל שהקדושין לטיבועין נתנו שהרי גוף האשה נקנית בהן ואינן בדין חזרה כלל בשום פנים אחר שלא היו קדושי טעות אע\"פ שכתבנו שהקדושין אין חוזרין ואין הלכה כדברי האומר קדושין לאו לטבועין נתנו מ\"מ יש אומרים שאם אנו מכירים במרדה ושהיא מצערתו הרבה עד שהוא מוכרח לגרש מתוך צערה קונסין אותה להחזיר הכל אע\"פ שהלכה קדושין לטבועין ניתנו מדרך קנס עושין בה כן ויש שואלין בה היאך עלה בדעת שום אדם לומר במתה היא לאו לטיבועין ניתנו ויחזרו הקדושין אחר שלא נשאת והלא האשה נקנית בהן היאך הכסף חוזר והלא כשמתה היא הרי הוא כלוקח קרקע ושטפה נהר שאין הכסף חוזר לבעלה ותירצו כיון שאין דמים לאשה ועיקר קנינה בפרוטה הוא סובר שכל מה שמוסיף על שוה פרוטה אינו אלא כעין סבלונות ולא אמר חוזרין אלא על מה שיש בהן יותר משוה פרוטה שנקנית בה אלא שמתוך שאין לה חשיבות לא הוזכרה:",
                "<b>לפי</b> דרכך למדת שאע\"פ שאמרנו שהקדושין אין חוזרין הסבלונות מיהא חוזרין והוא שאמרו כאן מוהרי הדרי ואין כאן הפרש בין במת הוא בין במתה היא בין חזר בו הוא בין חזרה היא אלא שיש חלוק בזה בין סבלונות לסבלונות וכמו שיתבאר בסמוך וכן אם היה מנהג העיר שלא להחזיר אף סבלונות אין חוזרין ובסמוך יתבאר ענין זה וכל שנשא מיהא אין ספק שאף סבלונות אין חוזרין:"
            ],
            [
                "<b>לעולם</b> יהא אדם זריז ללמוד ולא יהא לבו בטוח על מה שלמד שכל עוד שהוא חוזר ללמוד חדודו מתחזק ומתחדשים לו הרבה דברים או שמא תתחדש ידיעת מה שלא למד וכדי שיחזיק אדם עצמו בחסר ובבלתי נשלם העירו בכאן שמיני הידיעה חלוקים ואי אפשר להמצא בשלמות אלא אחר היגיעה והוא שאמרו עתיר נכסין עתיר פומבי זהו בעל אגדות והמשל בזה שהוא קורא ניכסין עבודת האדמה וחרישתה שהוא דבר שבמעט עושר אדם טריד בה כל השנה ופומבי הוא בלשון פרסי צמר גפן והיא סחורה שכמותה גדול ובמעט סחורה ממנו ימלאו כמה בתים וכך היא דרכם של בעלי אגדות דורשין ברבים וידמה מהם שתהא חכמתם עולה עד לרקיע וכשתריח בקנקנם כלה הריח בקירוב ארבע אמות עתיר סלעין עתיר תקוע זה בעל פלפול וזה שעתיר סלעין הוא שיש לו כספים לסחור בהם וריוח שלו מתוסף בכל יום וכן עתיר תקוע ר\"ל בתים שהם קבועים ואין ידו של אדם צריכה להיות עובדת בהם ופירותיהם יוצאים בלא טרח עבודה וכן שיש לו מסים וארנוניות והקרן קיים והפירות באין תמיד וכן בעל פלפול מיתוספת ידיעתו בכל יום וקרנו קיימת עתיר משח עתיר כמוס זהו בעל שמועות ר\"ל בעלי ידיעת הסוגיא והגמ' בלא פלפול ודמה אותם לשמן ומרגלית שהם דברים נכבדים או שמא מצד שידיעתם אינה אלא בשופי אבל אם יבאו למשא ומתן ומחלקת אין להם כח לעמד בו כשמן זה שהוא מבקש מנוחה וכשאדם מנידו מעט הוא מתבלבל ונעכר וכן עתיר כמוס ר\"ל טמון של מרגליות וענינם שאין אדם יכול להנידן כל כך בלא קלקול ומ\"מ הכל צריכים למרי חטיא ר\"ל ידיעת התלמוד אלא שצריך אדם להזדרז עד שיהא שליט בכל:"
            ],
            [
                "<b>המשנה</b> הששית והכונה בה ככונת משניות שלפניה והוא שאמר השולח סבלונות לבית חמיו ושלח שם מאה מנה ואכל שם סעודת חתן אפילו בדינר אין אלו נגבין לא אכל שם סעודת חתן הרי אלו נגבין שלח סבלונות מרובין שיחזירו עמה לבית בעלה הרי אלו נגבין סבלונות מועטין שתשמש בהן בבית אביה אין אלו נגבין אמר הר\"ם סבלונות משאות וגזרתם מענין נושא סבל שנושאין אותם מיד זה ליד זה ומה שאמר אפילו בדינר אחד אין ר\"ל למעט אלא לדקדק לפי שאם אכל פחות מדינר יגבה ופסק ההלכה שכל מה שישלח יגבה בין מרובין בין מועטין בין אכל בין לא אכל בין מת הוא בין מתה היא אז יחזיר הכל מלבד מה שאכלו ושתו שאינו חוזר ואם הדרא היא תחזיר אפילו המאכל והמשתה ואפילו דמי הירק תשלם וכל מה שבלה או אבד דינו כדין המאכל והמשתה:",
                "<b>אמר</b> המאירי השולח סבלונות בבית חמיו לכבוד ארוסתו אפילו שלח שם מאה מנה ואכל שם סעודת חתן אפילו בדינר שכך היה דרכם כשהיה משלח סבלונות היה אוכל שם ואמר שמכיון שאכל שם אין אלו נגבין אם מתה אשתו קודם שישאנה אבל אם לא אכל שם הרי אלו נגבין שלא שלח אלא על מנת לכנסה ואח\"כ חזר ואמר שהדבר תלוי בין מרובין למועטין ולפי שטת הגמ' כך פירוש משנה זו השניה שלח סבלונות מרובים שיחזרו עמה לבית בעלה הרי אלו נגבין פי' אע\"פ שאכל וענין מרובים פירושו דברים שאין עשויין לבלות סתמן לא נשלחו אלא [שיחזרו עמה לבית בעלה וענין מועטים דברים שעשויים לבלות וסתמן לא נשלחו אלא] להשתמש בהם בבית אביה ואינן נגבין ודוקא בשאכל ומשנה ראשונה שאמרה שלח שם מאה מנה פירוש שוה מאה מנה אלא שמ\"מ הם דברים העשויים לבלות ומתוך כך הם תלויים באכילה ונמצא כלל המשנה שסבלונות העשויים לבלות אם אכל אין נגבין ואם לא אכל נגבין ושאין עשויים לבלות אפילו אכל נגבין ומ\"מ אין הלכה כן ולפי מה שיתבאר בגמרא כך הוא פסק הדברים שכל ששלח סבלונות בין מרובים בין מועטים בין עשויים ליבלות כגון בגדים בין שאין עשויין ליבלות כגון כלי כסף וכלי זהב בין שאכל שם סעודת ארוסין בין שלא אכל בין מת הוא בין מתה היא או שחזר הוא יחזרו כלן חוץ מענינים שבמאכל ומשתה שכבר נאכלו ואם חזרה היא משלמת אפילו המאכל והמשקה אלא שמשלמת דמים בזול והוא פחות שליש אלא שאם הם בעין חוזרין וכן כלים שהם מצויין ליבלות מהר ושדמיהם קלים ודרך שלוחם אינו אלא ליבלות בבית אביה והוא שקראו אותן בגמ' יובא וסנתכא והם מיני בגדים קלים מצויים אצלם יפים לשעתם ובלים מהרה כתבו הגאונים שהם כמאכל ומשתה ואם חזר בו הוא ובלו אין חוזרין ואם הם קיימים חוזרין ואם חזרה היא אע\"פ שבלו משלמתן בזול ויש חולקין בזו זהו ביאור המשנה ופסק שלה ודברים שנכנסו תחתיה בגמרא כך הם:",
                "<b>מקומות</b> יש שנהגו שהארוס עושה סעודה או מחלק מעות לשמשים ולחזנים וכיוצא באלו כתבו גאוני ספרד שכל שעשה כן וחזרה בה משלמת הכל שהרי גרמה לאבד ממונו וכל שיש לו עדים כמה הוציא יטול ומ\"מ אינו נשבע ונוטל:",
                "<b>מכיון</b> שביארנו שאין הדבר תלוי באכילה ושתיה כלל אין צריך לשאול אם השתיה נדונת כאכילה ואם האכלת שלוחו או השקאתו נדונת כהשקאת עצמו אם לאו ואם לא אכל שם בבית חמיו אלא ששגרו לו משם ואכל בביתו אם נדון כאכילה לשם אם לאו וכן אם אכילת דינר האמורה במשנה לכל הסבלונות אם מועיל אכילת חצי דינר לחצי הסבלונות או שליש דינר לשליש הסבלונות והיא שאלת מהו שישלש ומאחר שפסקנו שאין האכילה עושה כלום אינך צריך לשאלות אלו כלל ותמה אני על גדולי הפוסקים למה טרחו להביאם ויש מפקפקין לתלות הדבר באכל אלא שגאוני ספרד כתבוה בפירושם כשטתנו ופרשו על מה שפסק רב ייבא בסוף הסוגיא שאף באכל הוא אומר כן כמו שהכריעו בפירושיהם בראיות וכן פסקוה גדולי המחברים:",
                "<b>כל</b> שהסבלונות חוזרין ושבחו הסבלונות מחמת עצמן כגון שנתיקרו כתבו גאוני ספרד שחוזרין כמות שהן ומה ששאלו כאן שבח סבלונות מהו ועלה בתיקו פירושו על שאלת מהו שישלש לדעתם והם מפרשים מהו שישלש ממה שייחדו במשנה אכילת דינר להפקעת מאה מנה אם תועיל אכילת חצי דינר להפקעת חמשים מנה ושאל עליה אם תמצא לומר שמשלשין אם שלח סבלונות שוים חמשים מנה ונתיקרו ועמדו על מאה מנה ואכל בחצי דינר אם נדון סבלונות אלו בחמשים מנה כשעה ששלחן והופקעו כלן או בתר השתא אזלינן ואין אכילת חצי דינר מפקעת את כלם:",
                "<b>כבר</b> ידעת שהבעל יורש את אשתו והתבאר במסכת כתבות מ\"ח ב' שמשיצאה מרשות אביה אע\"פ שעדין לא נכנסה לחפה יורשה והוא שאם נתארסה ומסרה אביה לבעל או שלוחיו יורשה אבל אם הלך האב או שלוחיו עם הבעל אינו יורשה נכנסה עמו לחצר ונתיחדו שניהם אם לשם נשואין יורשה ואם לשם לינה לבד אינו יורשה ואם נכנסו בחצר שלה סתמה ללון ואם בחצר שלו סתמה לנשואין ומ\"מ אף במקום שסתמה לנשואין אם נכר שלסבה אחרת נתיחד עמה כגון לבדוק בה באיזה דבר אין סתם יחודו לנשואין ואינו יורשה מעשה באחד שאמרו לו על ארוסתו שהיא תתרנית ר\"ל אטומת האף מהרגשת חוש הריח ונכנס אחריה לחורבה לבדקה ואמר לה ריח צנון אני מריח ואף היא השיבתהו מאן יהיב לן מכותבות דיריחו ואכלינן בהו נפלה עליה חורבה ומתה ואמרו חכמים הואיל ולא נכנס אחריה אלא לבדקה אינו יורשה ולמדת מדברינו במעשה זה שארוסה היתה וחצר שלו היתה וגדולי הצרפתים פירשוה בנשואה ומכיון שנכנס אחריה לבדקה הרי נתן עיניו לגרשה וכל שנתן עיניו לגרשה אינו יורש ומ\"מ לענין פסק זו אינה אף לענין פירות כמו שיתבאר בשני של גיטין י\"ז ב' ואף גאוני ספרד פירשוה בנשואה ובטענה אחרת והוא שמאחר שהוא מגלה דעתו שמחזיק עצמו במוטעה ובמחזר אחר בטול הנשואין לעשותן מקח טעות ואע\"פ שאין תנאי בנשואין דוקא שלא להוציאה בלא גט וכמו שאמרו המקדש על תנאי ובעל צריכה הימנו גט אבל מ\"מ כל שהתנה ולא נתקיים תנאו או שמצא מהם אינו חייב ליתן כתבה כמו ששנינו כנסה סתם ונמצאו בה מומים תצא שלא בכתבה וכל שמפקיע עצמו מכתבה מצד נשואי טעות אף ירושתה נפקעת ממנו:"
            ],
            [
                "<b>המשנה</b> השביעית והכונה להתחיל בה בביאור החלק הרביעי והוא שאמר שכיב מרע שכתב כל נכסיו לאחרים שייר קרקע כל שהו מתנתו קיימת לא שייר קרקע כל שהו אין מתנתו קיימת לא כתיב ביה שכיב מרע והוא אומר שכיב מרע הייתי והם אומרים בריא היה צריך להביא ראיה שהיה שכיב מרע דברי ר' מאיר וחכמים אומרים המוציא מחברו עליו הראיה אמר הר\"ם כששייר קרקע נאמר שדעתו היה שיעמוד מחליו ולפיכך שייר לעצמו מה ששייר ולפיכך לא יחזור בו ובלבד שקנו מידו על כל פנים ואם לא קנו מידו יכול לחזור ואפילו שייר לעצמו ואפילו מת שכיב מרע לא יקנה אותה מתנה משעת קיומה ככל מתנת בריא הואיל ואין שם קנין לפי שמעקרנו מתנת שכיב מרע במקצת בעיא קנין בין עמד בין לא עמד כשרוצה להקנותו אותו המקצת מחיים אבל אם אמר תנו לפלני כך וכך אחר מותו הרי זה קיים ודע שאם שייר לעצמו מטלטלין דינו כדין מי ששייר קרקע ואם לא שייר לעצמו כלום יכול לחזור בו ממה שנתן ואפילו קנו מידו ושכיב מרע הוא החולה אבל אם הוא מצוה מחמת מיתה [ראה בפיה\"מ הנדפס בגמ'] שיהיה החולה שיחשוב שימות על כל פנים מאותו חולי וחכמים שאומרים עליו להביא ראיה הוא שיביא אותה ראיה שיש בידם שטר מתנה בעדים שהיה שכיב מרע בעת כתיבתו ומה שצריך שתדע כי כשימות שכיב מרע ונמצא במתנתו קנין בין שהיא מתנה במקצת או בכל הנכסים אותה מתנה בטלה שיש לומר שמא לא גמר להקנותו אלא בשטר ואין שטר לאחר מיתה אלא אם יהיה כמיפה את כחו והוא שיכתוב בשטר וקנינא מיניה מוסף על מתנתא דא או שזכה לו על ידי אחר כבר שלא יוכל לחזור ואפילו נתן כל הנכסים ואעפ\"י שיש שם קנין לפי שזכוי על ידי אחר כבר נתקיימה בו המתנה ובא הקנין ליפות את כחו ואין הלכה כר' מאיר:",
                "<b>אמר</b> המאירי שכ\"מ שכתב וכו' וצריך שתדע דרך כלל והקדמה שהבריא אין לו צד לעשות מתנותיו מתנת שכיב מרע ואף אם צוה בפירוש מחמת מיתה שלא אמרו בשכ\"מ להיותה בלא קנין אלא שלא תטרף דעתו והילכך כל בריא שנתן בלא קנין אינו כלום ולא זכה בה אף לאחר מיתה ואם קנו ממנו קנין גמור אין יכול עוד לחזור אף בחייו וכגון שנתנה לו מעכשו אם לאחר מיתה וכגון שנתנה לו מהיום ולאחר מיתה אבל השכ\"מ יש לו צד ליתן כמתנת בריא שאם רצה ליתן מעכשו במתנה גמורה ובקנין גמור כמתנת בריא רשאי אם מעכשו לגמרי אם מעכשו ולאחר מיתה ואינו יכול עוד לחזור אבל מה שאנו קורין מתנת שכ\"מ עד שאם עמד בטלה צואתו מאליה ושאף בתוך חליו אם רצה לחזור חוזר הוא שהוא שכ\"מ וחילק כל נכסיו שמראה בדעתו שהוא מעלה על דעתו שמת ומתוך כונת מיתה הוא מצוה ואפילו לא צוה מחמת מיתה בפירוש וכן שלא יהא בה קנין שאם יש שם קנין הרי אין דעתו להקנות עד לאחר מיתה ואם יש שם קנין שמא אין דעתו להקנותו אלא בשטר ואין שטר לאחר מיתה אא\"כ הזכיר בו שלא לקנין גמור הוא מכוין בו אלא ליפוי כח ובא לבאר במשנה זו שיש צדדים במתנת שכיב מרע שאינה אלא מתנת בריא והוא שאמר שכ\"מ שכתב כל נכסיו לאחרים כלומר שברור לנו שזהו שכ\"מ וחלק נכסיו ולא פירש שמחמת מיתה הוא נותן אם לא שייר קרקע כל שהו אין מתנתו קיימת כלומר אם עמד בטלה מתנתו שבודאי מחמת מיתה הוא מכוין ליתן שאלמלא כן היה משייר קצת לעצמו לסמוך על אותו שיור והרי זה מתנת שכ\"מ גמורה כאלו פירש הוא להדיא שמחמת מיתה הוא מצוה ואם שייר קרקע כל שהוא מתנתו קיימת ר\"ל שאין יכול לחזור שדינה כמתנת בריא ויתבאר בגמ' שאף בשיור מטלטלין כן ומ\"מ דוקא בקנין הא בלא קנין אינה שוה כלום לא מחיים ולא לאחר מיתה שמתנת שכ\"מ במקצת הואיל ואינו מצוה מחמת מיתה צריכה קנין כמו שיתבאר:",
                "<b>לא</b> כתב בה שכ\"מ הייתי וכו' פירוש אף זו מתנה סתם היא ולא פירש בה שמחמת מיתה הוא מצוה ואין כאן שיור נכסים וכן לא פורש בה שהיא מתנת בריא אלא שאין ברור לנו שהוא שכ\"מ הוא אומר שכ\"מ הייתי וכבר עמדתי מחליי ובטלה מתנתי ואע\"פ שהגיע השטר ליד המקבלים אחר שאין שם קנין והמקבלים אומרים שבריא היה ואע\"פ שאין שם קנין הרי קרקע נקנה בשטר ובחזקה כבחליפין הילכך הואיל וסתם בני אדם בריאים הם וכן שהוא עכשו בריא עליו להביא ראיה ששכ\"מ היה דברי ר' מאיר וחכמים אומרים המוציא מחברו עליו הראיה והילכך על המקבלים להביא ראיה שבריא היה וכן הלכה ואפילו היו שם מוחזקים קרקע בחזקת בעליה עומדת וגדולי המחברים כתבו שאם לא מצא ראיה ישבע הנותן היסת ששכ\"מ היה ויעמדו נכסים בחזקתו ומ\"מ אם היו שם מטלטלין ובאו ליד המקבלים מתוך שיכולים לומר שהם שלהם נשבעים היסת שבריא היה בשעה שנתן:",
                "<b>זהו ביאור המשנה וכלה על הדרך שכתבנו הלכה היא ודברים שנכנסו תחתיה בגמרא אלו הן:</b>",
                "<b>לפי</b> דרכנו למדנו ממשנה זו שהולכין אחר אומדן הדעת והואיל ולא שייר כלום אע\"פ שלא פירש שמחמת מיתה צוה אומדין דעתו שכך היא וכן כל שהדברים מראים שאינו מכוין ליתן אלא בצדדין ידועים דנין בהם על פי האומד כאלו התנה עליהם מעתה מי שהלך בנו למדינת הים ושמע אביו שמת ועמד וכתב כל נכסיו לאחרים בין במתנת בריא מהיום ולאחר מיתה בין במתנת שכ\"מ ואח\"כ בא בנו אין מתנתו מתנה שאילו היה יודע שבנו קיים לא היה נותנן ודוקא שלא שייר כלום אבל אם שייר בין קרקע בין מטלטלין כתבו הגאונים שמתנתו קיימת ואע\"פ שכלל ידוע דברים שבלב אינן דברים כתבו גדולי הצרפתים שבחמשה מקומות בתלמוד מצינו שהם דברים וסימן השמועות זו שבכאן ומתנה טמירתא ומברחת וההיא בצורתא דהוה בנהרדעא וזבון אפדנייהו והקדש שאמרו שיש בה שאלה וטעם כלם משום אומדנא דמוכח ולא היה רואה עצמו צריך אלא לגלוי הדעת אבל מכר היה לו לגלות דעתו וכן בכל דבר הבא דרך תנאי מאדם לחברו אבל דברים שהזכרנו אינן בדרך זה ומתוך כך הולכין בהם אחר האומד וכן הענין בכותב נכסיו לאשתו או לבנו שלא עשאן אלא אפטרופסין כמו שהתבאר ואיני יודע למה לא צירפום עם אותם חמשה שהוזכרו:",
                "<b>יתבאר</b> במקומו שהאומר לשנים כתבו גט לאשתי הרי אלו כותבין וחותמין אבל אין נותנין לאשתו עד שיאמר להם כתבו ותנו ומ\"מ המפרש מן היבשה לים והיוצא בשיירה למדברות והמסכן והיוצא בקולר מתוך שהם בהולים על עצמם אין משלימין את דבורם לומר תנו ומ\"מ אומדן הדעת הוא שלנתינה נתכונו וכותבין וחותמין ונותנים לאשה אע\"פ שלא אמר תנו יוצא בקולר זה שהזכרנו פירשו בתלמוד המערב לא סוף דבר קולר של נפשות אלא אף של ממון שכל קולר סכנה וכן התבאר על היוצא בקולר שמתנתו כמתנת שכ\"מ ודבריו ככתובים וכמסורים וכן יראה ממסכת גיטין ס\"ה ב' ממעשה של גניבא שהוזכר שם ומתוך כך יש מי שמשוה את המדות בכלם ואף מפרש ויוצא בשיירא דבריו ככתובים ומסורים וכן דעת גדולי הפוסקים כמו שיתבאר במסכת גיטין ולא יראה כן היוצא בקולר שאני דמה לי אם מסור למיתה בידי אדם או בידי שמים ועוד שהרי למדוה מאחיתופל שנאמר ויצו אל ביתו בצואה בעלמא מסכן זה שכתבנו יש מפרשים שהוא נוטה למות עד שהוא גוסס או קרוב לכך ועיקר הדברים שפירושו אף בחולה לבד אע\"פ שאינו מסוכן כל כך שכל חולי בחזקת סכנה והראיה שהרי במסכת גיטין אמרו בריא שאמר כתבו וכו' ור' שמעון בן שזורי היא ודוקא בריא אבל חולה כותבין ונותנין ובראשון של גיטין י\"ג ב' אמרו לא מיתוקמא מתני' בשכ\"מ והביאו עליה זו של ר' שמעון בן שזורי ואם מסכן דוקא שנוטה למות היה להם להעמידה בשכיב מרע שאינו מסכן כל כך ובירושלמי פירשו כל שקפץ עליו החולי שלשה ימים והענין הוא שמן הסתם אין אדם מחזיק חולי של סכנה ברוב החליים עד שנמשך בו שלשה ימים הא מ\"מ אם קפץ עליו חולי והכביד מיד כך הדין וכן כתבו גדולי המחברים וכן אף תוך שלשה כל שאנו או הוא עצמו מחזיק אותו בחולי של סכנה דנין בו כן וכן הדברים נראין והוא שכתבו גדולי הצרפתים מסכן שכ\"מ:"
            ],
            [
                "<b>הרי</b> שהיה חולה ומוטל במטה ואמרו לו נכסיו למי ואמר סבור הייתי שיש לי בן או שאשתי מעוברת עכשיו מכיר אני מדבריהם שאין לו בן או שאין אשתו מעוברת יהו נכסיו לפלני ואח\"כ נודע שיש לו בן או שאשתו מעברת אינה מתנה ואפילו הפילה או מת הבן אח\"כ:"
            ],
            [
                "<b>זה</b> שאמרו במתנת שכ\"מ שקונה בלא שום דרך קנין אלא בצואה בעלמא כאלו היא נחלה מדברי סופרים הוא וטעם תקנה זו שמא תטרף דעתו עליו ר\"ל שאם אתה מצריכו קנין בעוד שהם משתדלים על דרכי ההקנאה תטרף דעתו ר\"ל שיבא לידי שבוש הדעת ולא יוכל להקנות ומתוך כך תקנו שכל שהוא מצוה בין בחול בין בשבת בין כתבו בין לא כתבו יהו המקבלים זוכים כשימות ואין צריך להזמין עדים ולומר אתם עדי אלא כל השומע הרי זה עד ואע\"פ שאינה של תורה עשאוה כשל תורה לענין זה שאע\"פ שאמרו המוכר שטר חוב לחברו וחזר ומחלו מחול ואפילו יורש מוחל וטעם הדבר שמכירת השטר הואיל ואין גופה ממון אין לה מכירה מן התורה אף בכתיבה ומסירה והמחילה בין מבעל דבר בין מיורשו מועלת מן התורה אם נתן החוב במתנת שכ\"מ ומת אין היורש יכול למחול שעשו מתנת שכ\"מ כזוכה בה מן התורה ונעשה המקבל יורש עליה אבל הוא עצמו אין צריך לומר שיכול למחול שכל שאלו עמד חוזר במתנתו:",
                "<b>זה</b> שביארנו שהשטר אין לה מכירה מן התורה אף בכתיבה ומסירה יש שואלין בה והלא אמרו במציעא נ\"ו א' על מכירת השטר שאין בה אונאה וממעט לה מדכתוב ממכר מי שגופו מכור יצאו שטרות וכו' ואם מכר השטר אינו אלא מדברי סופרים היאך ממעט לה מן התורה עד שכתבו מזו קצת חכמי צרפת שמכר השטרות ונתינתם מן התורה אלא שאין יכול למכור ההלואה שאינה בעין שהרי להוצאה נתנה אבל שעבוד הקרקעות שהוא בעין מוכר וחלה המכירה על השעבוד מן התורה אבל אינה חלה בגוף ההלואה ונמצאת הלואה ברשות מוכר ויכול למחול וכשמחל פקע השעבוד מאליו שהשעבוד תלוי במלוה והיא עיקר וכשהמלוה בטלה השעבוד בטל וסוגיא שבכאן הם מפרשים אותה אי אמרת בשלמא שמתנת שכיב מרע נקנית בדבור בעלמא מן התורה שהיא כירושה דין הוא שלא יהא יכול למחול שהרי יש זכיה למקבל בגוף ההלואה כמו היורש אלא אם מדברי סופרים היא שעשאוה כמתנת בריא בקנין מפני מה אין יכול למחול והיאך כחה גדול ממתנת בריא וכתבו מכאן שאם מכר שטר חוב לחברו ומחל הקונה אין מחילתו מחילה ויכול לחזור ולומר שעבוד הקרקע קניתי גוף ההלואה לא קניתי ולא מחלתי אלא שעבוד הקרקע ונשארה מלוה על פה ואין זה נראה כלל שלא אמרו שאינו קונה גוף ההלואה אלא מפני שאין יכול להקנות לו מה שאינו ברשותו אבל מ\"מ דעתו להקנות לו כל חובו והרי הוא כשלוחו לעשות מן החוב כל מה שירצה הגע עצמך הרי ודאי יכול לקבל המעות אע\"פ שלא מכר לו גוף ההלואה אלא השעבוד וכשקבלם אינו יכול לומר תנם לי שלא מכרתי אלא השעבוד אלו היה פורעך בקרקע ואחר שכן הרי כל מחילה הרי היא קבלת פרעון:",
                "<b>ויש</b> להקשות לגופן של דבריהם היאך המתנה חלה על השעבוד והרי אינו יכול להקדיש שכבר פסקנו בפסחים ל\"א א' כרבא שבעל חוב מכאן ולהבא הוא גובה ואם הקדיש מלוה אינו קדוש וכל מתנה שאם הקדישה אינה מוקדשת אינה מתנה ואפשר שאע\"פ שאין יכול להקדיש גוף הקרקע עד שיהא שלו חל הוא מ\"מ על שטר החוב ולכשיתברר שעבודו יהא קדוש מכאן ולהבא וא\"ת מי איכא מידי דהשתא לא קדיש ולקמיה קדוש מ\"מ הואיל ויש עליו קנין כל שהו לגבי השעבוד מתפשט ההקדש מחמת אותו קנין וכן באומר הרי עלי מנה להקדש נשתעבדו כל נכסיו להקדש ואין ההקדש חל עליהם עד שיגבנו בחובו ואף לרבא שאמר מכאן ולהבא מודה שיש לו קניה באותם קרקעות למפרע שטורפם מיום ההלואה ואם לא שקנה היאך הוא טורפם מאותה שעה אלא שיש לו בהם קניה אלא שאינה מועלת לחול עליה הקדש מעכשו שכל לגבי הקדש לרשותו ממש אנו צריכים וכל שיכול לדחותו מאותו שעבוד אין זו רשותו ממש תדע שהרי מטלטלין אע\"פ שיכול להוציא בדיינין אין יכול להקדישם ומ\"מ כל שמקדיש שטר החוב חל ההקדש באותו כח שיש לשעבוד מכח השטר שהוא ברשותו וההקדש יהא תובע החוב כקונה שטר חוב מחברו:",
                "<b>אע\"פ</b> שדברי שכ\"מ ככתובים וכמסורים הם מ\"מ במקום שאין לבריא בו דרך הקנאה אין דבריו כלום דיו שבמה שהבריא צריך הקנאה יהא רשאי הוא להקנות באמירה אבל מה שאף הבריא אין יכול להקנותו אף בדרכי ההקנאה אף שכ\"מ אין דבריו בהם כלום מעתה הקנה דבר שלא בא לעולם או דבר שאין בו ממש לא אמר כלום אחר שכן שכ\"מ שאמר תהא דירת בית זה קנויה לפלני כל ימי חייו או לזמן פלני או ידור פלני בבית זה שנמצא שלא הקנה לו אלא דבר שאין בו ממש או יאכל פירות דקל זה כל העתידין לבא שנמצא שהקנהו דבר שלא בא לעולם לא אמר כלום עד שיאמר תנו בית זה לפלני לדור בו ותנו דקל זה לפלני לאכול פירותיו ויש מפרשים אף בפירות שהם בדקל ומצד דבר שאין בו ממש שהדירה והאכילה אין בהם ממש והרי הם כדבור בעלמא וכמקנה ריח האתרוג או טעם הצנון הואיל ולא הקנה גוף הפירות אלא אכילתם וכן כל כיוצא בזה וגדולי המפרשים באים בשתיהם מטעם דבר שלא בא לעולם שאין נקראת דירה עד שידור שם ואותה עמידה אינה בעולם עדין והרי הן כפירות העתידין לבא גדולי המחברים כתבו שאם הקדיש ואמר דירת בית זה לעניים ופירות דקל זה לעניים זכו בהם עניים מפני שדין העניים כנדרים והקדש ולא כדין הדיוט ואלו אמר כל שתלד בהמתי הקדש לבדק הבית או יהא אסור עלי או אתננו לצדקה אע\"פ שאינו הקדש גמור לפי שלא בא לעולם חייב הוא מ\"מ לקיים דבריו שנאמר ככל היוצא מפיו יעשה וכשם שמצווה לקיים את הנדר כך הוא מצווה לקיים את דבריו בצדקה או בהקדש ורוב גאונים חולקים לומר שאין עניים זוכים אלא במה שההדיוט זוכה וכן יראה ממה שכתבנו בקמא ל\"ו ב' במעשה ההוא גברא דתקע ליה לחברי' וכו' וכבר כתבנו מענין מחלקת זה במי שאמר נכסי לך ואחר כך לעניים:",
                "<b>שכ\"מ</b> שאמר הלוו מאתים זוז לפלני שירויח בהם עד זמן פלני יראה ממה שכתבנו שקנה שהרי זה כבית לדור בו אבל אם אמר תנו לו ריוח מאתים זוז בכל שנה לא אמר כלום אלא אם כן ייחד לו המאתים זוז וצוה להתעסק בהם בשבילו:"
            ],
            [
                "<b>שכ\"מ</b> שאמר הלואתו לפלני ר\"ל חוב שפלני חייב לי יהא קנוי לפלני דבריו קיימין ואע\"פ שהבריא אינו מקנה הלואתו אף בקנין שהרי אין מטבע נקנה בחליפין וכל שכן מלוה שאינה בעין וכן אינו נקנה אגב קרקע שאין מה שאינו בעין נקנה אגב קרקע וכתיבה ומסירה אין כאן שהרי הלואה זו אף בעל פה אנו עסוקים בו מ\"מ הרי יש לבריא בו דרך הקנאה במעמד שלשתן:",
                "<b>ומכאן</b> אתה למד שדין מעמד שלשתן קנה אע\"פ שלא אמר הלוה אני אתנם לך ושלא סלק את הממחה ואין אומרים מכיון שלא אמר זה אני אתנם לך אומר לו הרי לא קבלתי לפרעם לך וזה נוח לי שימתין יותר ממך וכן כל שלא סלק זה את הממחה יכול הוא לחזור ולתבעו אם רואהו משופע יותר מזה אלא ממילא נעשה חייב לזה ונסתלק הממחה הואיל והביאו גבי שכ\"מ אלמא שבריא ושכ\"מ שוין בו ובראשון של גיטין יתרחבו הדברים בדין מעמד שלשתן בע\"ה שמא תאמר ומה אנו צריכין להקנאת הבריא בהלואה מדרך מעמד שלשתן והלא אף בלא מעמד שלשתן יש לבריא בו דרך הקנאה וכהודאה כמו שיתבאר למטה במעשה של איסור יש מתרצים שאין הודאה קונה אלא בפקדון שהוא בעין אבל מלוה שלהוצאה נתנה אינה נקנית בהודאה ואין הדברים נראין ולענין הקושיא מ\"מ אינו רוצה בהודאת מה שאינו כן:",
                "<b>ומ\"מ</b> טעם אחר הוזכר בכאן להלואתו לפלני שנקנית בשכ\"מ הואיל ויורש יורשה וכל שנקנה בירושה מאליה נקנה במתנת שכיב מרע מה שאין כן בדירת הבית ואכילת פירות הדקל שאין יורש יורשם בלא הגוף ומתוך שני תירוצין אלו ר\"ל הואיל ויורש יורשה והקנאה במעמד שלשתן יש שנסתפק אם אדם יכול ליתן במתנת שכ\"מ הלואה שהלוה כופרה למלוה או גזלה שהרי זו יורש מ\"מ יורשה אבל מ\"מ אין בריא יכול להקנותה ואף לדעת האומר שדין מעמד שלשתן הוא אף על כרחו של לוה כמו שיתבאר בראשון של גיטין מ\"מ דוקא בהלואה שאינו כופרה ואע\"פ שיש צדדין שכותבין בה הרשאה כמו שהתבאר בקמא ע' א' שליחות בעלמא היא ולא הקנאה וכן גזלה אין בה דרך הקנאה:",
                "<b>שכ\"מ</b> שאמר בהלואה בשטר תהא לפלני אין ספק שקנה שהרי אף הבריא יש לו בה הקנאה בכתיבה ומסירה וגאוני ספרד פירשו כן ענין הלואתו לפלני:",
                "<b>גדולי</b> חכמי צרפת כתבו בחמשי של כתבות נ\"ה ב' שאם אמר הלואה שפלני חייב לי תהא נתונה לפלני והוא במדינת הים וקנו ממנו קנה אע\"פ שבבריא אין קנין אלא בפני הזוכה ואף הם מוחים בדבריהם מצד שמעשים בכל יום שקונין שלא בפני הזוכה ואע\"פ שיראה כן במסכת קדושין כ\"ו ב' במה שאמרו דליתיה למקבל מתנה אלמא שאין קונין שלא בפני מקבל אין סוף הדברים אלא שבחליפין צריך כליו של קונה או של אחר בשבילו וכבר הקשינו שם יקנה לו על ידי אחר בשבילו ותירצנו שלא מצא מי שיקנה סודרו בשבילו שהיה דרכם שכליו או סודרו של קונה היה נשאר ביד המקנה אבל מ\"מ כל שמוצא לעשות כן קונין לו אף שלא בפני המקבל:",
                "<b>שכ\"מ</b> שצוה להיות הבית לאחד ודירתו לאחד או בריא שהקנה כן וכן דקל לאחד ופירות לאחר הרי הכל לזה שזכה בבית או בדקל ואין לאחר בו כלום שלא שייר לו בגוף הבית או הדקל כלום אבל בריא שהקנה הבית או הדקל לאחד ושייר דירתו או פירותיו לעצמו כגון שאמר חוץ מפירותיו אע\"פ שלא פירש שיור מקום זכה בדירה או בפירות לכל אותו זמן שקצב לעצמו או לעולם הוא ויורשיו אם לא קצב זמן שכל לגבי עצמו בעין יפה הוא משייר ואם הקנה אותם לאחר אח\"כ קנה השני והוא הדין לדעתי בשכ\"מ ששייר פירות ליורשיו הא כל שהקנה הגוף לפירותיו קנה והרי הוא כמוכר גוף הקרקע לזמן קצוב וגדולי המחברים מחלקים ביניהם שהלוקח גוף קרקע לזמן קצוב הרי זו מכירה ובונה והורס ועושה בגוף ככל חפצו ולסוף הזמן חוזרת לבעליה וקונה קרקע לפירותיה אינו יכול לשנות בצורת הקרקע וכן יש הפרש בינו לשוכר שהקונה קרקע לפירות רשאי לנטעה ולזרעה בכל מין שירצה מה שאין כן בשוכר כמו שיתבאר נמצא קונה שדה לפירות למעלה משוכר ולמטה ממוכר גוף קרקע לזמן קצוב וכן שהשוכר אינו רשאי להשכיר וכל הקונה מקנה כל מה שקנה ומ\"מ גדולי המפרשים כתבו בהגהותיהם שאף המוכר לזמן קצוב אינו בונה והורס אא\"כ במוכרו עד היובל או בנכסי לך ואחריך לפלני ואף בנכסי לך ואחריך לפלני שמא דוקא בירושה אבל במכירה כגון נכסי לך במנה ואחריך לפלני במאתים ובדרך הקנאה היאך הראשון בונה והורס ומפסיד לשני ואף הם חוככים לומר כן מפני שעל ספק זה נתן בו השני דמים:"
            ],
            [
                "<b>המוכר</b> בית לחברו ואמר לו על מנת שדיוטא העליונה שלי דיוטא העליונה שלו ולענין הוצאת זיזין מכר בית לאחד ודיוטא לאחר אין כאן שיור כלל שייר לעצמו כגון שאמר חוץ מדיוטא העליונה שייר מקום שכל לעצמו בעין יפה משייר וכבר ביארנוה בפרק המוכר את הבית ויש מפרשים שבלשון חוץ אף באחר כגון שאמר חוץ מדיוטא שמכרתי לפלני יש כאן שיור מקום:",
                "<b>שכ\"מ</b> שצוה בבית לאחד חוץ מדיוטא יש אומרים הואיל והדיוטא ליורשים שהוא כמשייר לעצמו ויש כאן שיור מקום להוצאת זיזין והדברים נראין:",
                "<b>שכ\"מ</b> שהיה מצוה לכתוב כל נכסיו לאחרים בלא שיור נכסים לעצמו ולא היה מצוה מחמת מיתה רואין אם כמחלק כלומר שאינו מפסיק בנתים אלא יטול פלני שדה זו ופלני בית זה וכו' עד ופלני כל שאר הנכסים הואיל ומתנה זו בבת אחת היא ואין כאן הקדמה ואיחור אלא על הצד שאין הפה יכולה להוציא שני דברים כאחד הרי זו מתנת שכ\"מ ואם מת קנו כלן ואם עמד חוזר בכלן ר\"ל שבטלו כל המתנות ואם כנמלך כלומר שנראה מדבורו שבשעה שצוה לראשון לא היה בדעתו לצוות ליתן לשני כלום ושתק הרבה ואח\"כ נמלך וצוה לכתוב לשני ועל דרך זה בכלם הרי כל הראשונים יש במתנתם שיור ודינם כמתנת בריא ואם קנו מידו קנו לגמרי ואם עמד אינו חוזר ואם לא קנו מידו לא זכו אף לאחר מיתה והאחרון הרי הוא בדין מתנת שכ\"מ וקנה לאחר מיתה בלא שום קנין ואם עמד חוזר ואם יש שם קנין צריך שיהא ליפות את כחו על הדרך שיתבאר ואין אומרים בודאי אף כשנתן לראשון היה בדעתו שלא לשייר אלא שמעיין בעצמו היאך הוא מסדר עניניו שסתם שכיב מרע מדקדק תחלה ואח\"כ כותב או מצוה וכתיבה זו שאנו אומרים בשכ\"מ פירושה כתיבה דרך מזכרת הן בכתב ידו הן על ידי אחר:",
                "<b>שכ\"מ</b> שהיה מחלק נכסיו ולא פירש שמחמת מיתה הוא עושה כן וכן לא אמר שכל נכסיו הוא מחלק או שיאמר באחרון ושאר כל הנכסים לפלני אע\"פ שכבר חלק כל מה שידוע לנו מנכסיו חוששין לה למתנת מקצת ואם קנו מידו ועמד אינו חוזר ואע\"פ שהאחר מוחזק שהרי קנין לכתיבה עומד ושטר שבידו ראיה וכן לא קנו בלא קנין שמא שייר בנכסיו ומ\"מ אם אמר כל נכסי שהם אלו וכל שכן אם אמר כל נכסי סתם או שהיה מוחזק לנו שאין לו עוד נכסים אלא אלו הרי זו מתנת שכ\"מ ואם עמד חוזר ואם יש שם קנין צריך שיהא ליפות את כחו:",
                "<b>שכ\"מ</b> שחזר במקצת חזר בכל כיצד הרי שצוה ונתן כל נכסיו לאחד ואח\"כ נמלך וחזר ונתן מקצתם לשני והניח שאר הנכסים שלא פירש אם ישארו לראשון אם ליורשים הרי חזר בכל ולא קנה הראשון כלום אבל שני קנה אם בשמת ובלא קנין מפני שאין כאן שיור שהרי מקצתן הראשון לא היה דעתו לשיירן אלא שממילא ישתירו ליורשים ואם אתה מפרשה בשעמד אתה מפרשה בקנו מידו לגמרי שאם ליפות את כחו הרי אין קנין של יפוי כח מפקיע תורת שכ\"מ כמו שיתבאר למטה ממה שאמר שמואל שכ\"מ שכתב כל נכסיו לאחרים אע\"פ שקנו מידו אם עמד חוזר ופירשנוה בקנין של יפוי כח אלא שאתה צריך לפרש בזו בקנין גמור או שמא לא אמרה שמואל אלא בכותב כל נכסיו אבל במקצת אף קנין של יפוי כח מקנהו בתורת בריא וכן נראה אלא שדעת גאוני ספרד וגדולי המחברים המקבלים מהם נראה בדרך אחרת ואף בשמת אתה יכול לפרשה מ\"מ בקנין ומתורת מתנת בריא שמתנת בריא מת או עמד דין אחד הוא וראשון לא קנה שהרי מ\"מ מתנתו מתנת שכ\"מ היה וחזר במקצת חזר בכל ואפילו היה שם קנין הרי באותה שעה לא היה שם שיור ושני קנה שהרי מתנת מקצת היה ובקנין נתן מקצתן לראשון ואח\"כ נתן כלם לשני ומת אם קנו מידו קנה ראשון מקצתו ושני קנה השאר ר\"ל הנשאר אם היה ליפות את כחו או שלא היה בו קנין ואם עמד קנה הראשון מקצתן ושני לא קנה כלום וכן אתה דן לכל כיוצא בזה:",
                "<b>ולענין</b> ביאור הסוגיא הוא שאל בנותן כל נכסיו וחזר במקצת והניח הדבר בסתם ר\"ל שלא גלה דעתו אם חזר בשאר אם לאו ומת ובאים היורשים ליטול אותו השאר מטעם חזרה במקצת הויא חזרה בכל והראשון מערער לומר שאינה חזרה אלא במה שפרט בחזרתו היאך דנין בו והשיבו תשמע כתב כלן לראשון וחזר לכתוב מקצתן לשני שני קנה ר\"ל אותו מקצת וראשון לא קנה הנשאר אלא שהוא ליורשים מאי לאו בשמת וראשון לא קנה דחזרה במקצת הויא חזרה בכל ושני קנה שאע\"פ שחזר בכל ויש כאן שיור מ\"מ מקצת הראשון לא היה בדעתו לשיירם כמו שביארנו אלא שלא נקנו לשני וליפוי כח והשיב לא בשעמד שאלו מת אף ראשון קונה שאין חזרת מקצת חזרה בכל אלא בשעמד ושני קנה וכגון שקנו לו קנין גמור וראשון לא קנה שהרי לא היה שם שיור ולא קנין ונמצאת מתנת שכ\"מ שאם עמד בטלו מתנותיו הכי נמי מסתברא דקתני סיפא מקצתן לראשון וכלן לשני ר\"ל כל הנשאר ראשון קנה שני לא קנה אם אמרת בשלמא בשעמד היינו דראשון קנה שמתנת מקצת מתנת בריא הוא וכגון שהיה שם קנין ושני לא קנה שהרי לא היה שם שיור וכל שאין שם שיור מתנת שכיב מרע היא אפילו היה שם קנין ליפוי כח וכל שכן בקנין סתם אלא אי אמרת בשמת תרויהו ליקנו כל שאין שם קנין סתם אלא יפוי כח ראשון שהרי לא חזר בו שכשנתן לשני לא נתן אלא מה שנשאר מן הראשון וכן שני יקנה שהרי אין כאן שיור והרי היא מתנת שכיב מרע לגמרי ואמר ליה רב יימר תהוי נמי רישא בשעמד אי אמרת בשלמא חזרה במקצת הויא חזרה היינו דשני מיהא קנה שהרי שייר מה שחזר בו מן הראשון וכגון שקנו לו אלא אי אמרת לא הויא חזרה תרויהו לא ליקנו ראשון שהרי מ\"מ כשנתן לו בלא שיור נתן ושני שהרי אף הוא בלא שיור שהמקצת הראשון בחזקת ראשון הוא והלכתא חזרה במקצת הויא חזרה בכל ורישא משכחת לה בין בשמת בין בעמד וכמו שפירשנוה בשתיהן אבל סופא ר\"ל מקצתן לראשון וכלן לשני לא משכחת לה אלא בשעמד שאלו מת שניהם קונים ועל הדרך שביארנו:",
                "<b>שכ\"מ</b> שהקדיש כל נכסיו לבדק הבית אע\"פ שלא צוה מחמת מיתה הרי הן כדברי שכ\"מ ואם עמד בטל הקדשו הואיל ולא שייר כלום וכן אם הקדישם לעניים או הפקירן ויש אומרים שהדבר ספק ואם תפשו אין מוציאין מידן ומ\"מ גדולי המחברים כתבוה כשטתנו הא אם הקדיש מקצתן ושייר בנכסים שלא חילק את כלן הרי זה מתנדב מקצת ואינה צריכה קנין כשאר מתנות שכ\"מ במקצת שהרי אף בבריא אמירתו כמסירתו והילכך כל שלא פירש מחמת מיתה אם עמד אינו חוזר:",
                "<b>יש</b> שואלין זה שאמרו בפרק גט פשוט קע\"ד ב' שכיב מרע שהקדיש כל נכסיו וחזר ואמר מנה לפלני בידי נאמן חזקה אין אדם עושה קנוניא על ההקדש מה הוצרכנו לטעם זה והלא יכול הוא לחזור בהקדשו שמא זו נאמרה בשהקדיש מעכשו שאין לו דין שכ\"מ ששכיב מרע שכתב כל נכסיו ופירש שנתן הכל מעכשו והקנה מחיים אין זה אלא מתנת בריא וכל שהגיע השטר ליד המקבל או שקנו מידו אין יכול לחזור ובשם גדולי המפרשים ראיתי שאלמלא טעם זה ר\"ל חזקת אין אדם עושה קנוניא על ההקדש היינו חוששין שמא מתוך שאין הדבר נאה לו לחזור הוא אומר כן אע\"פ שאם חזר חזר וכעין מה שאמרו בפרק חזקת הבתים ל\"ג א' לקוחה היא בידי לא מצית אמרת דהא נפק עליה קלא וכו' כלומר ואין הדבר נאה לך:",
                "<b>שכ\"מ</b> שמכר כל נכסיו בלא שיור ולא פירש שאם יעמוד יחזור וכן לא קנה מעכשו ועמד אם המעות בעין חוזר ואם פרע מהם הקפותיו אינו חוזר:",
                "<b>שכ\"מ</b> שאמר יטול פלוני כל נכסי או כך וכך בנכסי או יחזיק או יזכה או יקנה כלם לשון מתנה הם ואדם יכול לעקור בהם ירושת התורה הא אם אמר יחזיק ויירש אינו כלום אלא למי שראוי לירשו כמו שהתבאר אמר יהנה בהם יעמד בהם ישען בהן יראה בהם לא אמר כלום ולא קנו בין ראוי לירשו בין שאין ראוי לירשו:"
            ],
            [
                "<b>שכ\"מ</b> שהודה שחפץ פלוני שברשותו של פלוני או שחוב שיש לו על פלני שהוא של פלני הודאתו הודאה כבריא הגמור שאמרו עליו הודאת בעל דין כמאה עדים ומעתה אם עמד אינו חוזר בה ואפילו הודה למי שאינו יכול להקנותו בדרך אחרת אלא בדרך זה כגון גר שיש לו בן שאין הורתו בקדושה שאינו יכול להורישו וכן שאינו יכול ליתן לו במתנת שכיב מרע שהרי לשון מתנה אצל הבן כלשון ירושה היא ואלו קנה נמצא יורש את אביו והרי אינו יכול לירשו והודה בנכסיו או במקצתן שהן שלו הודאתו הודאה ואין אומרין הערמה היא ולא נתכון אלא למתנה ולא קנה אלא לאחר מיתה ואם עמד חוזר אלא הודאה גמורה היא וקנה משעת הודאה ואין יכול לחזור וכן אפילו הודה בדבר שאינו יכול להקנותו לא במתנה ולא בשום הקנאה הודאה מיהא מועלת בו כגון דבר שאין בו ממש:",
                "<b>מעשה</b> היה באיסור גיורא שהיה לו בן שהיתה הורתו שלא בקדושה והיו לו ביד אחד מן החכמים ממון גדול וכשחלה ונטה למות היה הנפקד דן בעצמו שמן הדין לא היה אותו הבן קונה אותם כלל וכשיחזירם לו הוא מתורת חסד או מצד שתהא רוח חכמים נוחה הימנו יצא לו שם חסידות או שיהא המוחזר גומל לו כראוי והיה אומר בעצמו היאך אותו הבן קונה נכסים אלו אם בירושה אינו בר ירושה ואין אדם יכול להוריש מי שאינו בר ירושה אם במתנת שכ\"מ מתנת שכ\"מ כירושה שויוה רבנן כל שהוא בירושה הוא במתנה וכל שאין בירושה אינו במתנה אם במשיכה אינם אצלו אם בחליפין אין מטבע נקנה בחליפין אם באגב קרקע אין לו קרקע אם במעמד שלשתן איני הולך אצלו ודין מעמד שלשתן אינו על ידי שליח כמו שביארנו בראשון של גיטין וסוף הדברים השיבו אחד מן החכמים שאם האב מודה שהם שלו קנאם בהודאה ונתפרסם הענין עד שעשה כן:",
                "<b>לפי</b> דרכך למדת שהמעות נקנים אגב קרקע אע\"פ שאין המעות ברשותו של מקנה והטעם מפני שפקדון היה והפקדון ברשות בעלים הוא אחר שהוא קיים הא מלוה אינה קנויה אלא במעמד שלשתן ואם היתה מלוה בשטר מקנה את השטר בכתיבה ומסירה או אגב קרקע וכן פקדון שכפר בו אינו נקנה אגב קרקע וכן הנותן ואין המעות או המטלטלין ברשותו אינו נקנה אגב קרקע וכן כתבוה גדולי המחברים ויש חולקין בקצת דברים וכבר כתבנו מזה בבבא קמא:",
                "<b>זה</b> שאמרנו שכל שאינו בירושה אינו במתנה לא נאמרו הדברים אלא ביורש כגון זה שהיה בנו והיה יורש אלמלא שגרות אביו מפקיעתו וכל לגבי יורש מתנה וירושה אחד הם וכמו שאמרו שאין לשון מתנה אלא ירושה וירושה אין לה הפסק אבל למי שאינו יורש אע\"פ שאין לשון ירושה מועיל בו לשון מתנה מועיל בו ואפילו גר לגר דעלמא שאינו מיורשיו או גר לישראל או ישראל לגר ויש אומרים אף לגוי וכן כתבוה ראשוני הגאונים אלא שגדולי המחברים חולקין בה במתנה אא\"כ הוא בדרך הודאה שאפילו הודה לגוי שומעין לו ונראין דברי הגאונים יש חולקין לומר שאף באדם אחר כל שאין יכול להוריש אין יכול ליתן כגון הגר שאין מתנתו מועילה אף לישראל והם מפרשים כל היכא דאיתיה בירושה על המוריש כלומר כל שיכול להוריש הא כל שיכול להוריש לאחד יכול ליתן במתנת שכ\"מ למי שירצה שעשו הנותן אצל המקבל כמוריש אצל היורש וגדולי המפרשים פרשו כל דאיתיה בירושה שראוי לירש כגון ישראל וקונה מן הגר אבל כל שאין ראוי לירש אין מתנתו כלום ונמצא שהגר אינו קונה במתנת שכ\"מ אף מישראל ונראין דברי הראשונים:",
                "<b>הודאה</b> זו שהזכרנו בשכ\"מ אם בפניו היא ועל ידי תביעתו של אחר אין צריך בה לאתם עדי אע\"פ שבבריא שמודה על ידי תביעת אחר צריך לאתם עדי כמו שביארנו בפרק חזקת בשכ\"מ אינו כן שאין אדם משטה בשעת מיתה וכן יתבאר בפרק גט פשוט ואם היא שלא בפניו אם כמערים הוא כמי שרוצה להראות עצמו מגולגל אינו כלום שאדם עשוי שלא להשביע את בניו אא\"כ אמר בפירוש תנו ואם הוא כמוסר דברים כגון שאומר כן בצנעה בפני שנים דבריו קיימים אפילו לא אמר תנו וזו היא שדברו בה בכאן ובא להשמיענו שאין אומרים שהערמה היא אחר שאין יכול ליתן לו:",
                "<b>יש</b> מקשים במעשה זה של איסור מפני מה לא קנאם בדין מצוה לקיים דברי המת שהיא מצוה שכופין עליה כמו שיתבאר במקומו עד שפרשו שכל שאינו בירושה אינו בדין מצוה לקיים וכו' ואין זה כלום שהרי עבד כנעני אינו בירושה ואלו אמר עשו לו קורת רוח ר\"ל שיעשו אותו בן חורין כופין את היורשים בכך ומ\"מ גדולי הצרפתים פירשו שלא נאמר דין מצוה לקיים דברי המת אלא בממון שיצא מתחת ידו ונמסר ליד שליש על דעת כן כדין משליש מעותיו לבתו וכמו שמפורש בכתבות פרק מציאת ס\"ט ב' וחכמי קטלונייא פירשו שלא נאמר דין מצוה לקיים דברי המת אלא במצוה כגון עשו אותו בן חורין עשו לה קורת רוח תנו כך וכך לפלני ואע\"פ שבתנו מנה לפלני לא באו בה מצד מצוה זו מ\"מ לשון הודעה הוא כלומר תנו מנה לפלני שאני חייב לו אבל כל שעיקרו צואה גמורה נותנין מצד מצוה זו וכבר הרחבנו הדברים בדבר זה במסכת גיטין פרק ראשון:"
            ],
            [
                "<b>כבר</b> ביארנו במשנה במי שחלק כל נכסיו והוא שכ\"מ ולא פירש שמחמת מיתה הוא מחלק שאם לא שייר כל שהוא הרי היא מתנת שכ\"מ ואם עמד חוזר הא אם שייר בכל שהוא הרי היא מתנת בריא לא סוף דבר אם שייר בכדי פרנסתו אלא אף בכל שהו גמור וכן לא סוף דבר בשייר קרקע אלא אף בשייר מטלטלין:",
                "<b>הכותב</b> כל נכסיו לעבדו הכנעני קנה עצמו וקנה כל הנכסים שהרי הוא עצמו בכלל הנכסים הוא ומכיון שכתב לו כל נכסיו הרי הוא עצמו בכלל שייר קרקע כל שהו לא קנה כלום שמאחר שגוף העבד הקנה לו בכל נכסיו בדבור אחד ושייר באותם הנכסים הרי היא כמי ששייר בגוף העבד ואין זה גט חירות הגמור לקנות עצמו ואחר שלא קנה עצמו לא קנה הנכסים ולא סוף דבר שייר קרקע אלא אף בשייר מטלטלין כן ואין צריך לומר אם לא פירט החלק המשוייר כגון שיאמר כל נכסי נתונים לפלני עבדי חוץ מאחד מרבוא שבהם ובראשון של גיטין יתבארו קצת דברים שהם משתלשלין עם דינין אלו בע\"ה:"
            ],
            [
                "<b>אע\"פ</b> שבענינים אלו עשו מטלטלין כקרקע לענין כתב כל נכסיו לבנו וכתב לאשתו קרקע כל שהו שאבדה כתבתה אינו כן אלא אם כתב לה מטלטלין לא אבדה כתבתה אפילו אם ייחד לה מטלטלין וישנם בעין ויש מפרשים שהדבר מוסב לשייר לעצמו שלא אבדה כתבתה שאם שייר מטלטלין אבדה שהרי הוא כאלו לא שייר אחר שאין יכולה לגבות מהם ומ\"מ גדולי הפוסקים כתבו שבזמן הזה שתקנו הגאונים לגבות כתבה מן המטלטלין אף בכתב לה מטלטלין איבדה כתבתה ולא יראה לי כן שלא תקנו דבר זה אלא לתועלתה ולצורך גובינת הכתבה ולא להפקיע את זכותה ולא עוד אלא שדין זה דיו בחדושו הבו דלא לוסיף עליה:",
                "<b>קרקע</b> כל שהו חייבת בהנחת פיאה ובהבאת ביכורים ובוידוי שלהם ר\"ל קריאת הפרשה וכבר ביארנוה בסוף פרק לא יחפור:",
                "<b>כבר</b> ביארנו במקומו שכל שאין לו חמש רחלות פטור מראשית הגז הא אם יש לו חמש חייב ודוקא שיהא משקל מנה ופרס בין כלם וכן פירשנו שם דבר זה במנה בן ארבעים סלעים שיהא בין כלם משקל ששים סלעים וכן פירשנו שם הענין דוקא שיהו מחמשות כלומר שיהא בכל אחת מהן משקל י\"ב סלעים הא אם היתה באחת מהן פחות מיכן אע\"פ שחברתה ממלאה את חסרונה או יותר פטורות:",
                "<b>מי</b> שהקנה לפלני מטלטלין שלו הקנאה הראויה בריא כדינו ושכ\"מ כדינו הרי זה קנה כלי תשמישו אבל לא חטים ושעורים וכל שכן אוכלין ומשקין כגון יין ושמן וקמח וכיוצא בהן אבל כל מטלטלין שלי קנה אף חטים ושעורים ואפילו ריחים העליונה וכן העבדים בכלל המטלטלין ויראה אף בלא אמר כל המטלטלין ומ\"מ ריחים התחתונה הואיל וקבועה בארץ לא קנה ואם אמר כל מטלטלין אף ריחיים התחתונה ומ\"מ גדולי המחברים כתבו באוכלין ומשקין שלא קנה אא\"כ אמר לשון נכסים חכמי הדורות שלפנינו כתבו שהמעות הרי הם בכלל מטלטלין ומביאין ראיה ממה שאמרו בפרק הזהב מ\"ד ב' כל המטלטלין קונין זה את זה ואמרו שם אפילו כיס מלא מעות בכיס מלא מעות ואע\"פ שהעמידוה שם בפסלתו מלכות מ\"מ לענין לשון מטלטלין דינם שוה וכן כתבו גדולי המפרשים בבהמה שהיא בכלל מטלטלין שהרי היא נעשית חלפין כמו שאמרנו בחמור ופרה ועוד ממה ששאלו בעבד ולא שאלו בבהמה אלמא פשוט הוא שהבהמה מטלטלין:",
                "<b>המוכר</b> את העיר מכר בתים וחצרות בורות שיחין ומערות ומרחצאות ושובכות ובתי הבדים ובית השלחין אבל לא את המטלטלין שלא נמכרו עם מכירת הבתים ולא את העבדים ואם אמר לו היא וכל מה שבתוכה הרי כלן מכורים ואפילו בהמה ועבדים וכבר ביארנו ענין זה בפרק המוכר את הבית:"
            ],
            [
                "<b>חמשה</b> הם שאין נידנין בדין האמור בהם עד שיכתבו כל נכסיהם בלא שום שיור והם שכ\"מ שכל ששייר כלום אינו נדון בדין מתנת שכ\"מ כמו שביארנו במשנה והשני אשה והוא שאמרו הכותב כל נכסיו לאשתו נשואה בין בריא בין שכ\"מ לא עשאה אלא אפטרופא שאם שייר כלום בין קרקע בין מטלטלין קנתה כל מה שכתב לה והשלישי עבד והוא שהזכרנו למעלה שהכותב כל נכסיו לעבדו קנה שאם שייר כל שהוא לא קנה והרביעי הכותב כל נכסיו לבניו בין בריא בין שכ\"מ וכתב לאשתו קרקע כל שהו שאבדה כתבתה כמו שביארנו בפרק יש נוחלין שאם שייר לעצמו קרקע כל שהו כתבתה קיימת שהרי היא סומכת על מה ששייר ויראה לי אחר התקנה אף בשיור מטלטלין החמישי מברחת וענינה שכשהאשה רוצה להנשא ויש לה נכסים הרבה שאינה רוצה להביא את כלם לבעלה ומתיראה שיהא בעלה זוכה בפירותיהם או אף בגופן לאחר מיתתה וכותבת לאחד מבניה או קרוביה כל נכסיה ואח\"כ נשאת ונתגרשה או מת בעלה ודנין בה שמתנתה בטלה שלא נתכונה אלא להבריח את הנכסים מבעלה על הדרך שביארנו ואם שיירה כלום שלא כתבה לו אפילו מטלטלין מתנתה קיימת שאלו לא נתכוונה אלא להבריח כל מה שנשתיירה בידה אמר מה שהביאה לבעלה היתה כותבת הא למדת שכלם אף שיור המטלטלין נעשה שיור חוץ מכתבת אשה כמו שביארנו:",
                "<b>זו</b> שהבריחה את נכסיה שמתה היא בחיי בעלה יראה ממסכת כתבות שקנה המקבל אבל אם פרשה במתנתה ואמרה מהיום לכשארצה תחול המתנה לא קנה שכל שלא אמרה רוצה אני לא חלה המתנה ואף הבעל לא קנה שנעשו כנכסים שאין ידועים לבעל לדעת ר' שמעון כמו שהתבאר שם ומ\"מ לכל זמן נשואיה מיהא מתנתה קיימת שהרי עיקר כונתה כך הוא:",
                "<b>אע\"פ</b> שביארנו במי שאמר מטלטלין שלי לפלני שיש הרבה דברים שאינן בכלל מטלטלין מ\"מ במלת נכסים אינו כן אלא כל שאמר נכסי לפלני והקנה כראוי בריא כדינו ושכ\"מ כדינו הכל בכלל מטלטלין ועבדים וקרקעות ובגדים ובהמה וחיה ועוף ושטרות ומעות וכספים וספרים ותפלין אבל ספר תורה הדבר בספק אם הוא בכלל נכסים אם לאו ומתוך כך אינו נוטל ואם תפש תפש:",
                "<b>נכסים</b> שיש בהם אחריות נקנין בכסף ושטר וחזקה על הדרך שיתבאר במקומו ושאין להם אחריות עיקר קנינם במשיכה או אגב קרקע וכבר התבארו ענינים אלו במסכת זו אלא שעקר מקומן בראשון של קדושין:",
                "<b>האומר</b> זכו בשדה זו לפלני וכתבו לו את השטר חוזר בשטר ואינו חוזר בשדה על מנת שתכתבו לו את השטר חוזר בין בשדה בין בשטר קדם המוכר וכתב שטר ללוקח שהרי כותבין שטר למוכר אע\"פ שאין לוקח עמו כיון שהחזיק זה בקרקע נקנה לו שטר בכל מקום שהוא הואיל ומקנהו לו אגב קרקע כדין כל קניית מטלטלין אגב קרקע וכבר ביארנו דיני שלשה שטרות אלו בארכה בפרק הספינה:"
            ],
            [
                "<b>מאחר</b> שביארנו שהמוכר את נכסיו נמכרו התפלין בכלל אין צריך לומר במקדיש שכן והוא שאמרו המקדיש את נכסיו מעלין לו תפליו כלומר שמסלקין אותם הימנו מפני שהם של הקדש:",
                "<b>יש</b> שואלין מה ענין שבארעתא ודיקלי אמרו בפרק המוכר את הבית ס\"א ב' מיעוט ארעתא שנים ובמטלטלין ונכסים אנו מרבין הכל עד שפירשו אף בזו שאינו נותן אלא שנים מאותם שירצה ואין זה כלום אלא שארעתא ודיקלי הם דברים פרטיים ואין דבר נכלל תחתיהם אבל מטלטלי ונכסי הם דברים כלליים והפרטים נכנסים תחתיהם:",
                "<b>המקדיש</b> את נכסיו והיו בהם בהמות אם זכרים ימכרו לצרכי עולות ויקריבו אותם עולות ואם נקבות ימכרו לצרכי שלמים ויקריבום שלמים והדמים לבדק הבית היו בהם יינות שמנים וסלתות ועופות ימכרו לצרכי אותו המין והדמים ילקח בהם זכרים ליקרב עולות שמאחר שהיין והשמן והסלת והעופות שנפסלו אין להם פדיון צריך כל שיש שם מדברים הראויים ליקרב להעלות על גבי מזבח הוא והיוצא מהם אבל בהמה הואיל ואם הוממה יש לה פדיון צריך שתקרב היא עצמה אבל לא דמיה כך כתבו טעם חלוק זה גדולי המחברים וגדולי המגיהים כתבוה בדרך אחרת ועיקר דבר זה במסכת שקלים:",
                "<b>כבר</b> ביארנו בכותבת נכסיה בכונה שתבריחם מבעלה שאם מת בעלה או נתגרשה חוזרת במתנתה דבר זה לא סוף דבר במגלה את דעתה שמפני הנשואין היא עושה כן אלא אף מן הסתם אנו דנין כן ומ\"מ כתבו גאוני ספרד שאם כתוב בשטר המתנה דברים המוכיחים שמתנה מוחלטת היא כגון מתנת עלמין וכיוצא בזה יצאה לה מדין הברחה אא\"כ גלתה דעתה בפירוש מתחלה שעל דעת כן היא נותנת וכן אם היתה סבורה לינשא ולא נשאת מתנתה מתנה אם לא גלתה דעתה על כך הא כל שגלתה דעתה חוזרת כמו שאמרו במוכר וגלה דעתו שהוא רוצה לילך לארץ ישראל שהוא מוכר ביתו מטעם זה אע\"פ שלא התנה שאם ישאר תהא מכירתו בטלה חוזר שגלוי הדעת בדבר זה כתנאי הא כל שלא גלה דעתו אע\"פ שיש שם דברים המראים כך אינן חוזר שדברים שבלב אינם דברים כמו שיתבאר במקומו:",
                "<b>כל</b> מתנה שהיא נידונת במתנת שכ\"מ כגון שכ\"מ שכתב כל נכסיו בלא שיור או מחלק במקצת ובמצוה מחמת מיתה כבר ביארנו שאם עמד חוזר לא סוף דבר שאם עמד חוזר הא בתוך חליו מיהא לא יהא יכול לחזור ותהא המתנה תלויה ועומדת שאם ימות תהא שלו אלא אף אם רצה לחזור בתוך חליו הן לשייר לעצמו הן לחלק לאחר רשאי כל שאלו עמד חוזר חוזר במתנתו אף בתוך חליו וזכה האחרון:",
                "<b>מתנת</b> שכ\"מ מועלת אף בדברים שאינן ברשותו כגון אם אמר הלואה שיש לי אצל פלני תהא לפלני דבריו קיימין ואין צריך לומר בפקדון אף השטרות נקנין במתנת שכ\"מ וכל שאמר שטרות אלו לפלני אע\"פ שלא כתב ומסר זכה בכל זכות השטר ולא עוד אלא שאף היורש אינו יכול למחול כמו שהתבאר:"
            ],
            [
                "<b>שכ\"מ</b> שכתב כל נכסיו מעכשו ובקנין הרי זו מתנת בריא לגמרי וכל שהגיע השטר ליד המקבל או קנו מידו זכה וכל שלא היה שם קנין או הגעת שטר לא קנה אף לאחר מיתה שאין זו אלא מתנת בריא ואין דין מחמת מיתה במי שמקנה מעכשו אפילו בכל נכסיו הואיל ולא פירש שמחמת מיתה הוא מצוה וכן אם כתב מתנת מקצת וקנו ממנו אף בלא מעכשו הרי זו כמתנת בריא וכל שלא פירש מחמת מיתה אינו חוזר צוה מחמת מיתה חוזר ולא סוף דבר שאמר בפירוש שמחמת מיתה הוא מצוה אלא אף כשהדברים מוכיחים כן כגון שהיה אומר אוי לו שהוא הולך למות וכיוצא בדברים אלו מעשה היה באשה אחת שהיתה לה כרם אחד והיתה חולה תמיד וכל זמן שהיתה חולה היתה מצוה להיותו אותו כרם לאחיה וכל שמתרפאת חוזרת פעם אחת חלתה ושלחה בעד אחיה שיבא אצלה ותורישנו מאותו הכרם ומתוך שהיתה מוחזקת אצלו להתרפא לא רצה לילך ושלחה לו שיבא ותקנהו לו ככל רצונו הלך אצלה והשתדל עמה לשייר בצואתה עד שתהא מתנת מקצת וקנו ממנה ולא הזכירה שמחמת מיתה היא מצוה והיה סבור להחזיק בה כמתנת בריא וכשנתרפאת וחזרה בה יצאו עדים ששמעו שהיתה אומרת ואי לה דקא מיתא ובא מעשה לפני חכמים ודנוה כמצוה מחמת מיתה:",
                "<b>למטה</b> יתבאר במתנה שכ\"מ שכתוב בה בחיים ובמות בין בכל בין במקצת דינה כמתנת שכ\"מ לא אמר ובמות אלא לומר שלא יקנה אלא לאחר מיתה וזה שכתב בחיים אינו אלא דרך סימן טוב להעלות על דעתו שיחיה מאותו חולי וכן אפילו כתוב בה מחיים:",
                "<b>מתנת</b> שכ\"מ במקצת הואיל ואינו מחלק כל נכסיו והדברים מוכיחים שלבו חס על השיור כדי לסמוך עליו הרי היא כמתנת בריא הואיל ואינו פורט בה שמחמת מיתה הוא מצוה או שלא אמר דברים המוכיחים על כך והילכך אם יש בה קנין קנה מחיים ואם עמד אינו חוזר ואם אין שם קנין לא קנה אף לאחר מיתה והגעת השטר ליד המקבל אין עושה בזו כלום על כל פנים לקנין הוא צריך וכל שפורט שבמתנת שכ\"מ הוא נותן הרי הוא כמפרש שמחמת מיתה הוא מצוה ואפילו במקצת ובקנין אם עמד חוזר ואין צריך לומר בכל:",
                "<b>נתן</b> מקצת הנכסים במתנת שכ\"מ או שצוה בפירוש מחמת מיתה או שנתן כל נכסיו שדינו כמתנת שכ\"מ אף בסתם אינו צריך קנין כלל שדברי שכ\"מ ככתובים וכמסורים הם ולא עוד אלא שאם קנו מידו יש לפקפק בה שמא לא גמר להקנות אלא בשטר והואיל ומתנה זו אינה קונה אלא לאחר מיתה אין שטר לאחר מיתה ומתוך כך מבטלין צואה זו ואין תפיסה מועלת בו שכבר זכו בה יורשים וכן כתבוה גדולי הגאונים אלא שגדולי המפרשים נוטים לומר שאם תפש אין היורשים מוציאים מידם ואין זוכה בה מדין מצוה לקיים דברי המת שאין דין זה נאמר אלא על הדרכים שכתבנו למעלה ואם פירש בקנין זה שליפות את כחו הוא מכוין כגון שיכתוב וקנינא מיניה מוסף על מתנתא דא או שיאמר בפירוש וקנינא ממנו ליפוי כחו הרי זה קנה ואין הקנין מעכב ובכל אלו אע\"פ שקנו מידו ליפוי כח אם עמד חוזר שאין קנין העשוי ליפוי כח מפקיע תורת שכ\"מ כלל:",
                "<b>שכ\"מ</b> שאמר תנו גט שחרור זה לעבדי ומת קודם שיתנוהו לו לא יתנו לאחר מיתה ומ\"מ אם לא מת אינו יכול לחזור אע\"פ שלא הגיע ליד העבד וכשיגיע לידיו יצא לחירות אמר תנו גט זה לאשתי ומת לא יתנו לאחר מיתה ואף קודם מיתה אם רצה חוזר אמר תנו מנה לפלני ומת יתנו לאחר מיתה שדבריו ככתובים וכמסורים אמר כתבו ותנו מנה לפלני ומת קודם שיכתבו ויתנו לו אין כותבין שמא לא גמר להקנותו אלא בשטר ואין שטר לאחר מיתה ואם צוה בכתיבה זו ליפוי כח כגון שאמר תנו מנה לפלני וכתבו לו בהן שטר כדי ליפות כחו וכיוצא בדברים אלו כותבין ונותנין אף לאחר מיתה:"
            ],
            [
                "<b>שכ\"מ</b> שאמר הלואתו לפלני הרי הלואתו לפלני ואינו צריך למעמד שלשתן ויש בביאור דבר זה דרכים אחרים כמו שביארנו למעלה שכ\"מ שנתן כל נכסיו כבריא מהיום ובקנין כותבין אותו אף לאחר מיתה שהרי מהיום קנה וכן כתבו הגאונים שכ\"מ שכתב לזה וחזר וכתב לזה האחרון קנה שהרי בידו לחזור כמו שביארנו וזהו שאמרו דיאתיקי מבטלת דיאתיקי כתב כל נכסיו ובקנין אם אין הקנין ליפוי כח אין דבריו כלום כמו שביארנו כתב כל נכסיו מהיום ובקנין הרי ודא מתנת בריא לגמרי כמו שביארנו כתב כל נכסיו ולא כתב מהיום אלא שזכה לו עכשו על ידי אחר אין זכוי זה מפקיעו מתורת מתנת שכיב מרע ואם כתב לאחר זכה האחרון כתב וזיכה וקנו מידו הרי הזכוי עושהו כמעכשו ואחר שיש שם קנין הרי היא מתנת בריא לגמרי מאחר שלא מחמת מיתה צוה אלא שמצד שלא שייר כלום הוא שאומדין את דעתו מכיון שקנו מידו וזכה לו על ידי אחר מכלל שלמתנה גמורה מעכשו נתכון וזה שאמרו בכאן אין לאחר קנין כלום פירושו בקנין וזכוי או בקנין ומהיום וכל שאמרו שיכול לחזור או שאין יכול לחזור אין בו הפרש בין שחוזר בו בין לצרך עצמו או שחוזר בו לצורך אחר:"
            ],
            [],
            [
                "<b>השוכר</b> את האומנין וחזרו בהם אם היתה מלאכת האבד שוכר אחרים עליהם או מטעה אותם ומגזם להם ליתן יתר ממה שהתנה ואינו נותן וכבר ביארנוה במקומה במציעא פרק ששי:",
                "<b>כבר</b> ביארנו במקומו שהליצנות מדה מגונה עד מאד וכל שכן שהדיינים והמנהיגים צריכים להזהר בה שהם נענשים בה ביותר מעשה באחד שבא לפני אחד מן החכמים לדין ודן בו לחיוב כפי סברתו והיה מטריחו לחזור ולדונו לזכותו מחמת שהיה אותו הענין מחלקת בין החכמים והוא דנו כאחד מהם והיה מטריחו לדונו כאותם האחרים ומרוב הטרחתו רצה לסלקו מעליו וצוה לסופר שלו שיכתוב לו בפתק אחד דברים שלא ממין הטענה ויחתמהו לו יילך לו בחזקת זכות וכשהרגיש זה בטעותו חלשה דעתו ונענש אותו חכם ואם בארזים נפלה שלהבת העונש מה יעשו אזובי קיר:",
                "<b>כבר</b> ביארנו שכל שכ\"מ שעמד חוזר ולא שתאמר חוזר הא אם לא חזר ומת לו לאחר כן מתוך חליים אחרים צואתו קיימת אלא כל שעמד מאותו חולי שצוה בו בטלה מתנתו ואפילו חלה אח\"כ ומת אין מקבלי המתנות זוכים בכלום ובמסכת גיטין התבאר ששכ\"מ שצוה ונתק מחולי לחולי אם לא עמד ולא הלך על משענתו בשוק סתמו שמחמת חולי הראשון מת ואם עמד בין אותו חולי שצוה בו לאותו חולי שמת בו והלך בלא משענת בשוק סתמו שמחמת חולי שני מת ואין צואה שבחולי ראשון כלום עמד בין שני החליים והלך על משענתו אומדין אותו על פי רופאים אם מחמת חולי ראשון מת אם מחמת חולי שני מת ודנין אותו בכפי האומד אלא שלפי מה שפירשו שם גדולי הרבנים משמע שאין דין אומד אמור אלא כשפרט במתנתו מחולי זה אבל מתנת שכ\"מ סתם אפילו הלך על משענתו מתנתו קיימת בלא אומד אבל גדולי הפוסקים פירשוה כאן אף בסתם וכן הדין שהרי סתמו כפירושו אלא שהם כתבוה אף בגט ואין הדברים נראין כמו שכתבנו בפרק קורדיקוס:",
                "<b>מעתה</b> צריך שיהו העדים שבצואה כותבין בינם לבין עצמם זכרון דברים בשעת הצואה ולאחר מיתה כשיבאו לכתוב אותם הדברים ולחתמם בשטר צריך שיהו כותבין בשטר הצואה שהם יודעים שמתוך אותו חולי שצוה בו נפטר לבית עולמו ואם לא כתבו כן חוקרים את העדים ומקבלין עדותם על כך או עדותם של אחרים ואם אין מצויין לשאול להם אע\"פ שמת המצוה אין הצואה כלום ואין אומרים הרי מת והרי קברו מוכיח עליו ואע\"פ שכתוב בשטר שהיה חולה ומושכב על מטתו שמא לא מת מאותו חולי אלא עמד ממנו ונתק לחולי אחר שמת הימנו ומעתה הרי הנכסים בחזקת היורשים עד שיביא ראיה שרוב חולים לחיים ואפילו הביא ראיה שהיה גוסס מתוך החולי שצוה בו מ\"מ הואיל ומיעוטן לחיים אין מוציאין בלא ראיה ומגדולי הדורות מנהיגים לכתוב דלא קם ואזל על רגלוהי בשוקא ואין נראה כן שהכל בכלל מגו מרעיה שאלו הלך בשוק בלא משענת לא היו אומרים עליו מגו מרעיה וכו':"
            ],
            [
                "<b>ספינה</b> שטבעה בים נותנים לאותם שהיו בתוכה חומרי חיים וחומרי מתים ואם היה גט אחד מהם ביד שליח אינו נותנו בחזקת שהוא חי ואם נתנו הרי זו ספק מגורשת שמא חי הוא וכן אם היה שם כהן אוסרין את אשתו מלאכול בתרומה שמא מת לו ואם היתה בת כהן והיה לה שם בן אין מחזירין אותה ללחם אביה שמא בנה חי וכן כל כיוצא בזה ועיקר דבר זה יתבאר במסכת גיטין פרק שלישי:",
                "<b>כבר</b> ביארנו במשנה שמתנה בכל שהיא כתובה סתם ר\"ל שלא נאמר בה שהוא מצוה מחמת מיתה הוא אומר ששכ\"מ היה ובטלה מתנתו והמקבלים אומרים שבריא היה וכבר קנו ממנו באחת מדרכי ההקנאות הנכסים בחזקת הבעלים והוא שאמרו מי מוציא מיד מי הוא מוציא מידם בלא ראיה אפילו החזיקו שהנכסים בחזקת הבעלים ואין אומרים הואיל ועכשו מיהא בריא הוא עליו להביא ראיה ששכ\"מ היה הכל כמו שביארנו במשנה:",
                "<b>אף</b> לענין טומאה דנין כן ר\"ל שאין מדקדקין להעמיד את הדבר בחזקת מה שהוא עכשו כיצד הבקעה שיש בה שדות הרבה והיא מוקפת גדר בימות הגשמים שיש שם זרע ואין רגלי כל אדם מורשים לילך לשם הרי היא רשות היחיד בין לענין שבת לחייב המטלטל מרשות הרבים לתוכו בין לענין טומאה לטמא את ספקו ובימות החמה והוא משנעקרה התבואה עד שתרד רביעה שניה הרי היא רשות היחיד לשבת ורשות הרבים לטומאה ומ\"מ דוקא שמזמן שאירע לה ספק טומאה זו לא עברו עליה ימות הגשמים אבל אם עברו עליה ימות הגשמים משאירע בה ספק טומאה זו הואיל וירדה לה שם רשות היחיד אין הטומאה נפקעת משם בימות החמה ואע\"פ שאמרו בטהרות פ\"ו מ\"א רשות היחיד ונעשה רשות הרבים רשות הרבים ונעשה רשות היחיד בזמן שהוא רשות היחיד ספקו טמא בזמן שהוא רשות הרבים ספקו טהור ואין אומרים כיון שעברו עליה ימים שהיה רשות היחיד אינו נדון עוד כרשות הרבים פירושה בשנפלו המחיצות ויש הכר גדול בין עכשו לזמן שהיה רשות היחיד אבל זו אין בה היכר אלא מצד מרמס רגלי העוברים ואין זה היכר מפורסם ויש מפרשים בזו שלא עברו עליה ימות הגשמים מעולם אלא אפילו קודם שבאה הטומאה לשם כגון שנעשית הבקעה מתחלה בימות החמה:"
            ],
            [
                "<b>זה</b> שביארנו בהוא אומר שכ\"מ הייתי והם אומרים בריא היה שעליהם להביא ראיה נחלקו בגמ' על ראיה זו מהם שאמרו ראיה בעדים שיעידו שמתנת בריא היתה ואפילו קיימו שטרם אינו כלום שהרי אף הוא מודה בה אלא שאומר ששכ\"מ היה ומהם שאמרו ראיה בקיום השטר כלומר שאע\"פ שהנותן מודה בשטר הואיל וטוען מצד אחר ששכ\"מ היה הפה שאסר הוא הפה שהתיר שהמודה בשטר שכתבו צריך לקיימו ואם לא קיימו אין הודאת הלוה מועלת לו אחר שטוען מצד אחר שפרע או שאמנה היה או איזו טענה אבל משקיימוהו הרי זו ראיה ואינו נאמן לומר שכ\"מ הייתי והלכה כדברי האומר ראיה בעדים אבל קיום השטר אין מועיל בה שמאחר שהיה ראוי להזכיר שמתנת בריא היתה ושהוא מהלך על רגליו ולא כתב מסתמו דנין אותו בשכ\"מ ואע\"פ שהיה לנו לומר גם כן שאלו היה שכ\"מ היה לו להזכיר שהיה חולה ומושכב על מטתו או שיצוה בפירוש מחמת מיתה מ\"מ אחר שיש לדון בשני פנים העמד ממון על חזקתו:",
                "<b>העדים</b> שאמרו כתב ידינו הוא זה אבל אנוסים היינו מחמת נפשות או קטנים היינו קרובים היינו מוטעים היינו אם אי אפשר להתקיים מצד אמר נאמנים לפסול עדותם שהפה שאסר הוא הפה שהתיר והרי זה כמודה בשטר שכתבו שהוא צריך לקיימו אבל אם אפשר להתקיים מצד אחר הרי היא כמי שנחקרה עדותם ואין נאמנין לפסול עדותם:",
                "<b>התבאר</b> במסכת גיטין שהמפרש מן היבשה לים והיוצא בשיירא למדברות והיוצא בקולר כלם סתמם מצוים מחמת מיתה ודינן כש\"מ לכל עניני חלוק נכסיהם אבל הסומא או הפסח או הגדם או (החליל) [החלוש] באחד מאבריו הרי הם כבריא לכל דבריו וכן הוזכרו שם קצת פרטים בעניני שכ\"מ ושם יתבאר ענינם בע\"ה:"
            ],
            [
                "<b>מאחר</b> שבארנו שהמודה בשטר שכתבו צריך לקיימו מי שהיה אוכל שדה בחזקת שלו ויצא עליו ערער בעדים שהיא שלו והוציא זה שטר שהמערער מכרה לו או מורישו וכיוצא בזה ואמר הלה איני מכיר בשטר זה מעולם יתקיים השטר בחותמיו ואפילו הודה בשטר שכתבו אלא שאמר פסים הוא או אמנה ר\"ל שמכרתי ולא נתת לי דמים אף זו יתקיים בחותמיו ואע\"פ שהודה שכתבו הפה שאסר הוא הפה שהתיר:"
            ],
            [
                "<b>קטן</b> שמכר אין מכירתו מכירה בקרקע כמו שיתבאר הרי שמכר ומת ובאו קרוביו וערערו לומר שקטן היה בשעה שמכר ואין להם עדים על כך אלא שאומרים אף כשמת קטן היה והרי בידינו לבדוק אין שומעין להם משתי סבות אחת מפני שהוא נוול והשנית שהסמנין עשויים להשתנות ואפשר שהיו לו סימנין ונשתנו לאחר מיתה עד שדומה עכשו שאין לו והילכך יתקיים השטר וחזקה על העדים שאין חותמין אלא אם כן ידעו שהוא גדול עד שיתברר בעדים אחרים שקטן היה לא נתקיים השטר אלא שקרוביו מודים שמכר וכתב שטר זה הואיל ואף הם טוענים מצד אחר שקטן היה הפסיד שהמודה בשטר שכתבו צריך לקיימו נתקיים השטר אפילו היו היורשים מוחזקים וטוענים שהמוכר קטן היה הלקוחות מוציאין מידם חזקה אין העדים חותמים אא\"כ ידעו שהוא גדול כמו שביארנו:",
                "<b>הקטן</b> שאין לו אב יש צדדין שמכירתו מכירה ויש צדדין שאין מכירתו מכירה ואף משנעשה גדול אין הדרכים שוים בו אלא יש מהם שממכרו ממכר ויש מהם שאין ממכרו ממכר וכן יש בו חלוק בין מכירה למתנה ובין מכירת קרקעות למכירת מטלטלין וכיצד הם דינין אלו התבאר בחמישי של גיטין שאף במטלטלין עד בן שש אין מעשיו כלום ואינו רשאי להקנות לאחרים בשום פנים אפילו היה חריף כתינוקות של ירושלם בשעתה משגמרו לו שש שנים עד שיגדיל והוא לתינוק שלש עשרה שנה ויום אחד ולתינוקת שתים עשרה שנה ויום אחד הולכין אחר דעתו וחריפותו במשא ומתן ואם הוא כדאי מקחו מקח וממכרו ממכר במטלטלין וכן מתנתו מתנה בין הרבה בין מועט בין מתנת בריא בין מתנת שכ\"מ ופירשו בששי של כתבות ע' א' שדוקא כשאין לו אפטרופוס אבל יש לו אפטרופוס אין הקנאתו כלום אלא אם כן האפטרופוס רוצה לקיים הקנאתו וראשונן של גאונים חייבו לומר שהמתנה מועילה אף ביש לו אפטרופוס ואין נראה כן ואם היה לו אב ויש לקטן נכסים מצד אבי אמו ואין לו בהם אפטרופוס יראה לי שהאב נעשה לו אפטרופוס מן הסתם:",
                "<b>זה</b> הקטן שביארנו עליו שמשאו ומתנו קיים במטלטלין כגון משש ולמעלה שהיה יודע בטיב משא ומתן ואין לו אפטרופוס אם טעה במקחו וממכרו פירשו בו בחמישי של גיטין וטעותו בכמה עד שתות כגדול ומתוך כך כתבו גדולי המחברים שדינו כגדול לכל עניני אונאה למחילה בפחות משתות ולחזרת אונאה בשתות ולבטול מקח ביתר משתות אלא שגדולי המפרשים חולקין לומר שאינם בדין מחילה וכעין מה שאמרו יתמי לאו בני מחילה נינהו:",
                "<b>גדולי</b> המחברים חדשו בענין זה לומר שלא אמרו בקטן שהזכרנו שמקחו וממכרו קיים אלא כשמשך או משכו ממנו אבל אם נתן מעות אינו במי שפרע ומ\"מ אחרים שנתנו לו מעות עומדים במי שפרע בחזרתם וכן דעתם שאם קנו מידו או שכרו ממנו מקום המטלטלין לא קנה הלוקח ויכול לחזור בו שאין קנינו ושכירות מקומו כלום וכן אם הוא לוקח מטלטלין מאחרים וקנו מיד האחרים או השכירו לו מקומם לא קנה עד שימשוך שאינו זוכה בקניות אלו ומביאים ראיה לסברא זו שהרי קטן אין חצרו או ארבע אמות זוכות לו כלל הואיל ונתרבו אצלו מדין שליחות ולא מדין ידו כמו שביארנו בראשון של מציעא ומעתה קטנה שנתרבה לה קנין חצרה מתורת ידה הואיל וחצרה קונה לה קונה מאחרים בקנין ובשכירות ומ\"מ גדולי המפרשים חולקין לומר שכל שהכסף קונה בו הקנין קונה בו כמו שיראה במסכת גיטין ל\"ט ב' במעשה ההוא דשדר ליה מרא כומתא וכו' וכן אם קנה הוא מאחרים קונה בקנין אבל אם השכיר הוא מקום הפירות אינו מועיל שהשכירות כמכר ואין לו צד מכר בקרקע כמו שיתבאר:"
            ],
            [
                "<b>הגיע</b> הקטן לפרקו והוא שלש עשרה ויום אחד לתינוק ושתים עשרה ויום אחד לתינוקת והביא שתי שערות אע\"פ שאינו יודע בטיב משא ומתן מקחו מקח וממכרו ממכר ומתנתו מתנה וכל משאו ומתנו קיים במטלטלין ואם לא הביא שתי שערות נידון עדין בקטן עד שיהא בן עשרים ויראו בו סימני סירוס או עד שיגיע לרוב שנותיו אע\"פ שלא יראו בו סימני סירוס:",
                "<b>דברים</b> אלו שכתבנו כלם במטלטלין הם אמורים ואין בהם חלוק בין נכסי עצמו לנכסים שבאו לו מירושת אביו אבל הקרקעות אינן בדין זה וכיצד הוא הדין בהם כל שלא הגיע לפרקו אין מעשיו בקרקע כלום אפילו היה חריף ביותר ואפילו הביא שתי שערות שאין שערות אלו סימן אלא שומא בעלמא ומ\"מ כתבו גדולי המחברים שהקטן שקנה קרקע ונתן דמים והחזיק תעמוד בידו ואע\"פ שאין מכירתו כלום שהקטן כמי שאינו לפנינו הוא וזכין לאדם שלא בפניו והרי המקנה זיכה לו ואין הדברים נראין ומ\"מ גדולי המפרשים תמהו לשטתם שאם כן קנה מטלטלין ושכר את מקומם למה אמרו למעלה שלא קנה והרי המוכר זיכה לו המטלטלין על ידי השכירות ובכל מיני זכיה זכין לאדם שלא בפניו וזכה בשכירות מקומם ואע\"פ שאין לו קנין חצר וארבע אמות לא אמרו אלא לענין מציאה ומ\"מ נראין הדברים שאין מעשיו כלום בקרקע:",
                "<b>הגיע</b> לפרקו והביא שתי שערות ויודע בטיב משא ומתן מקחו מקח אבל ממכרו אם בנכסי עצמו שנפלו לו מאבי אמו או שקנה לו אפטרופוס שלו קיים ואם בנכסי אביו אינו קיים עד שיהא בן עשרים לא הביא שתי שערות הרי הוא כקטן עד שיהא בן עשרים ויראו בו סימני סירוס או שיגיע לרוב שנותיו אף בלא סמני סירוס שכל שאינו מביא שתי שערות אינו נעשה גדול אלא בעשרים ובסמני סירוס או ברוב שנותיו אף בלא סמני סירוס כמו שיתבאר במסכת נדה וסמני סירוס יתבארו במסכת נדה ובמסכת יבמות הגיע לפרקו והביא שתי שערות ואינו יודע בטיב משא ומתן אין ממכרו ממכר עד שידע בטיב משא ומתן לפי ראות עיני בית דינו או שיגיע לעשרים ואפילו בנכסי עצמו ואם הגיע לעשרים והביא שתי שערות או סמני סירוס ממכרו ממכר אע\"פ שאינו יודע בטיב משא ומתן ואף בנכסי אביו ויש מפקפקין לומר שאם אינו יודע בטיב משא ומתן אין ממכרו ממכר לעולם ומ\"מ ממה שאמרו ההוא פחות מבן עשרים וכו' אמרו ליה קרובים אכול תמרי ושדי קשייתא בי רבא וכו' יראה שלא תפש פחות מבן עשרים אלא להודיע שאין אנו צריכים לבקיאות משא ומתן אלא בפחות מבן עשרים ועוד יראה לי ראיה לדברינו שאם כדבריהם מה הוצרכו במקום אחר לומר שהשוטה אין ממכרו ממכר:",
                "<b>דברים</b> אלו כלן במכירה אבל במתנה כל שהגיע לפרקו והביא שתי שערות ויודע בטיב משא ומתן מתנתו קיימת אף בנכסי אביו בין מתנת בריא בין מתנת שכיב מרע שאלו לא הגיע לו הנאה ממנו לא היה נותן לו אבל מכירה מתוך שדעתו קרובה אצל המעות שמא מוזיל ומוכר יש חולקים בזו לומר שלא אמרו מתנתו מתנה אלא בנכסי עצמו אבל בקרקע של אביו דוקא עד שיהא בן עשרים ומ\"מ דוקא במתנת בריא אבל שכ\"מ ודאי נותן שהרי מוריש הוא ומתנת שכ\"מ כירושה היא ואין הדברים נראין שלא הוצרך לומר ומתנתו מתנה אלא במקום שאין ממכרו ממכר גאוני ספרד כתבו שזה שאמרו מתנתו מתנה פירושו בי\"ג ויום אחד והביא שתי שערות אע\"פ שאינו יודע בטיב משא ומתן שאין צורך לבקיאות משא ומתן אלא במכירה אבל במתנה אין אדם טועה ליתן אלא למי שנהנה ממנו ודין נכסי עצמו ונכסי אביו כלם שוים הם לענין מתנה כל שאין ממכרו ממכר שמכר חוזר ומחזיר ליד הלוקח כל הפירות שאכל וכתבו הגאונים שאם הוציא הוצאות או נטע וזרע שמין לו ומחזיר השאר ומ\"מ גדולי המחברים סוברים שאפילו קטן שמכר בנכסי אביו אם נעשה בן עשרים ולא מיחה אינו יכול לחזור כיון וקבל המעות ונשתמש הלוקח בקרקע רצה בממכרו ואף גדולי המגיהים מחלו להם בזו ואם כן הוא הדין בנכסי עצמו לכשנעשה בן שלש עשרה ולא יראה כן ומ\"מ מודה אני לדבריהם בפחות מבן עשרים שמכר בנכסי אביו ונעשה בן עשרים הואיל ומ\"מ גדול היה בשעת מכירה ומ\"מ גדולי הדורות שלפנינו מביאים סעד לדבריהם של גדולי המחברים ממה שאמרו בפרק איזהו נשך ס\"ו ב' מודינא דאי שמיט ואכיל לא מפקינן מיניה דמחילה בטעות הויא מחילה במכר ואכיל לאו דוקא אלא אע\"פ והם בעין וכן כתבוה חכמי צרפת ומ\"מ לכשתעיין בה אין ממנה ראיה כל כך:",
                "<b>יש</b> חולקים בקצת דברים שכתבנו ואף גדולי המפרשים שבצרפת פירשו שאין חלוק בין נכסי אביו לנכסי עצמו ובשניהם כל שהוא בן שלש עשרה והביא שערות ויודע במשא ומתן ממכרו ממכר ואם אינו יודע בטיב משא ומתן בשניהם עד שיהא בן עשרים וכן כתבוה קצת גאונים ואינו נראה כן ומאחר שאמר ובנכסי אביו וכו' משמע שיש חלוק בין נכסי אביו לנכסי עצמו:",
                "<b>הסריס</b> אין ליבמתו זיקה עמו כלל ואינו חולץ ואינו מיבם ויבמתו מותרת לזר ופירוש דבר זה דוקא בסריס חמה שלא היתה לו שעת הכושר כלל כמו שיתבאר במקומו במסכת יבמות:",
                "<b>כל</b> שהגיע לפרקו ולא נמצאו לו שתי שערות כשאנו בודקין בו מדקדקין הרבה בענינו ואם הוא כחוש מבריאין אותו ואם הוא שמן מכחישין אותו שסמנין אלו פעמים שמתגלים מחמת כחש ופעמים שמתגלים מחמת שומן:",
                "<b>כל</b> שאנו צריכין לזמן הן שש למטלטלין ובחריף הן שלש עשרה שנה ויום אחד למטלטלין אף כשאינו חריף או למכירת קרקע ובחריף הן עשרים למכירת נכסי אביו בכלם צריך שיהא הזמן נשלם לגמרי ואפילו מכר ביום אחרון של זמן אינו כלום עד שיושלם וזהו שאמרו תוך זמן כלפני זמן ואע\"פ שאמרו עליה מכללא איתמר כבר נפסקה למטה בהדיא תוך זמן כלפני זמן ושנה אחרונה כלה היא הקרויה תוך זמן:",
                "<b>הקטן</b> אפילו היה חריף כמה אע\"פ שממכרו ממכר במטלטלין אין עדותו עדות כלל שנאמר ועמדו שני האנשים אנשים ולא קטנים וכבר התבאר במקומו שבעדים הכתוב מדבר:",
                "<b>הגיע</b> לפרקו ר\"ל שלש עשרה ויום אחד גמורות ולא הביא שתי שערות הרי הוא קטן עד שיגיע לעשרים בסמני סרוס או לרוב שנותיו אף בלי סמני סרוס ועשרים אלו שכתבנו שהוא גדול בהם עם סמני סירוס ענינו משיכנס בשנת עשרים שלשים יום וגדולי המחברים כתבו עשרים פחות שלשים יום ולא יראה כן הגיע לפרקו והביא שתי שערות עדותו עדות למטלטלין אע\"פ שאינו יודע בטיב משא ומתן אבל לא בקרקעות עד שיהא בן עשרים ואף בבן עשרים אם הם פתאים ביותר ואינן מבינים בענינים אלו כלל הרי הם בכלל השוטים והכל לפי ראות עיני הדיינים:"
            ],
            [
                "<b>קטן</b> שנודע לנו שהגיע לכלל שנותיו אם נראו בו סמני גדול מלמעלה כגון שערות בזקן אין אנו צריכין עוד לבדקו אבל אם לא נראו לנו בו סמני גדול מלמעלה יש דברים שצריכין אנו בהם לבדקו אם הביא סימנין אם לאו ויש דברים שאין אנו צריכים לבדקו כיצד לענין עדות אין מקבלין עדותו עד שיבדק קדש את האשה ונתקדשה מיד לשני בודקין אותה אם נמצאו לה שתי שערות אין קדושי שני כלום אף לאחר שהגדילה יבם בן תשע שבא על יבמתו קנאה ולא יכתוב לה גט עד שיגדיל וצריך בדיקה לגיטו שלא להתיר אשת איש מן הספק וכן לחליצה בין לאיש בין לאשה כשם שאין היבם חולץ עד שנעשה איש כך היבמה לא תחלוץ עד שתעשה אשה ולענין יבום אינו כן כמו שיתבאר במקומו ומעתה כל לחליצה צריך בדיקה ודברים אלו כלם לאחר הפרק שאם בתוך הפרק אפילו הביאה סמנין אינם אלא שומא ואע\"פ שבמסכת נדה אמרו קטנה שהגיעה לכלל שנותיה אינה צריכה בדיקה חזקה שהביאה סמנין לא נאמר כן אלא לחומרא ולענין מיאון ר\"ל שאינה ממאנת מעתה מהו שנאמר כאן שלמיאון צריכה בדיקה אם בתוך זמן הרי הוא כלפני זמן ואפילו היו שם סמנין הרי הם נדונין כשומא בעלמא ואם לאחר זמן כבר אתה אומר שאין בה בדיקה חזקה שהביאה סמנין ואפילו בדקו ולא מצאו חוששין שמא נשרו ואינה ממאנת כמו שהתבאר בנדה פרק יוצא דופן פירשו גדולי הפוסקים במסכת יבמות שזה שאמרו חוששין שמא נשרו בקדש תוך זמן ובעל לאחר זמן שיש בה ספק תורה אבל אם לא בעל לאחר זמן שאין שם ספק תורה אין חוששין וספק חכמים להקל וכל שלא מצאו בה סמנין יכולה למאן הא אם מצאו אין יכולה למאן אע\"פ שאותם שערות עדין בתחלת גדולם ואין השחור שבהם רבה עדין על הלבן ואם כן זה שאמרו בודקין למיאון לאחר זמן וכגון שלא בעל ויש שפירשוה כגון שקבלה קדושין מאחר שאם אין לה סמנין צריכה גט משניהם מן הראשון שמא נשרו ואין יכולה למאן ומשני שמא לא נשרו וקדושיה הן הן מאוניה שהרי ספק נשרו הוא וזיל הכא לחומרא וזיל הכא לחומרא:",
                "<b>המשנה</b> השמינית והיא גם כן מענין החלק הרביעי ואמר על זה המחלק נכסיו על פיו ר' אליעזר אומר אחד בריא ואחד מסוכן נכסים שיש להם אחריות נקנין בכסף בשטר ובחזקה ושאין להם אחריות אין נקנין אלא במשיכה אמרו לו מעשה באמן של בני רוכל שהיתה חולה ואמרה תנתן כבנתי לבתי והיא בשנים עשר מנה ומתה וקיימו את דבריה אמר להם בני רוכל תקברם אמם וחכמים אומרים בשבת דבריו קיימין מפני שאין יכול לכתוב אבל לא בחול ר' יהושע אומר בשבת אמרו קל וחומר בחול וכיוצא בו זכין לקטן ואין זכין לגדול דברי ר' אליעזר ר' יהושע אומר לקטן אמרו קל וחומר לגדול אמר הר\"ם כבר ביארנו בפרק ראשון מקדושין הפנים שיתקיים בהם קנין המקרקעי וקנין המטלטלי ר' אליעזר אומר שאי אפשר לשום אחד לקנות שום דבר אלא באותם הפנים ואפילו יהיה המקנה לזולת במשיכה לא בדבור בלבד ואמרו אבל לא בחול ר\"ל החולה כשמחלק נכסיו בחול ופסק ההלכה שדברי שכיב מרע ככתובין וכמסורין דמי ואין הפרש בין דבורו בשבת או בחול ואין צריך קנין כמו שהקדמנו אבל אם רצה הוא שיקנה מידו קונין ממנו ואפילו בשבת שמא תטרף דעתו עליו אם היו מטריחין עליו לחפש אחר עדים שיכתוב ולחתום והלכה כחכמים והלכה זכין לגדול ותרגום הרדידים כבינתא:",
                "<b>אמר</b> המאירי המחלק את נכסיו על פיו פירוש שלא למי שראוי לירש ר' אליעזר אומר אחד בריא ואחד שכ\"מ אינו נקנה בדברים אלא בדרכי ההקנאות קרקעות בכסף ושטר וחזקה ומטלטלין במשיכה וכן בשאר דרכי הקנינים שאינו סובר דברי שכ\"מ ככתובים וכמסורים כלל אלא במחלק לראויים לירש אע\"פ שמרבה לזה וממעט לזה אמרו לו חכמים והלא מעשה היה באמן של בני רוכל שהיתה חולה ואמרה תנתן כבנתי לבתי והיא שוה שנים עשר מנה ומתה וקיימו חכמים את דבריה ובת אצל הבן הרי היא כאחר שהרי אינה ראויה לירש כלל ואמר להם בני רוכל תקברם אמם כלומר שרשעים היו ורוח חכמים נוחה להשאירה לבת משיחזרו הנכסים לבנים הא מן הדין אין בדבריה כלום ואע\"פ שהיה להם לחוש להטיית הדין שמא הבנים לא הזמינוה לדין על כך ומ\"מ הלכה כחכמים ודברי שכ\"מ ככתובים וכמסורים דמו אף לזרים ונחלקו אח\"כ בטענה אחרת שר' אליעזר אומר בשבת דבריו קיימים מפני שאין יכול לכתוב עשו בו תקנה אבל לא בחול אלא הואיל ויכול לכתוב יכתוב ר' יהושע אומר קל וחומר בחול שמאחר שאיפשר בכתיבה אין כתיבה מעכבת כענין מה שאמרו כל הראוי לבילה אין בילה מעכבת בו וכן הלכה אלא שלא מן השם הוא זה אלא שלא תטרף דעתו עליו כשידע שאין דבריו כלום כיוצא בו זכין לקטן מפני שמאחר שאינו בר זכיה זכין לו ואין זכין לגדול הואיל ובר זכיה הוא יזכה לעצמו ר' יהושע אומר קל וחומר לגדול וכן הלכה ואפילו בפניו זהו ביאור המשנה ופסק שלה ודברים שנכנסו תחתיה בגמרא אלו הן:"
            ],
            [
                "<b>הבריא</b> אינו קונה ומקנה בדברים אלא באחת מדרכי ההקנאות וכבר ידעת שאחת מהן היא הקנאת המטלטלין אגב קרקע וכבר ביארנו בענינה קדושין כ\"ו א' שאין צריך שיהו המטלטלין צבורים בה אלא אע\"פ שאין צבורים כיון שקנה קרקע נקנו המטלטלין בכל מקום שהם מעשה במריני אחד שהיה בירושלם והיו לו מטלטלין הרבה ובקש ליתנם במתנת בריא אמרו לו אין להם תקנה עד שיקנם על גבי קרקע הלך ולקח בית סלע אחד סמוך לירושלם ואמר צפונה לפלני ועמו מאה צאן ומאה חביות דרומה לפלני ועמו מאה צאן ומאה חביות וקיימו חכמים את דבריו:",
                "<b>המקיים</b> כלאים בכרם אע\"פ שלא נטען הוא הואיל וראה שצמחו בכרמו אפילו מאליהם וקיימם ר\"ל שהניחם שם הרי זה קדש ומ\"מ עשבים שאין דרך בני אדם לזרעם שמצא מהם בכרמו אע\"פ שרוצה ונהנה בקיומם הן לרפואה הן לבהמה הן לאיזו סבה לא קדש עד שיקיים על הדרך שרוב העם מקיימין אותו באותו מקום מעתה המקיים קוצים בכרם והם מיני עשבים דומים לקוצים ונקראים קארדונ\"ש לא קדש ואם היה בערביא שנוהגים לקיים מהם שדות שדות לגמליהם הרי זה קדש וכן כל כיוצא בזה:",
                "<b>מאחר</b> שביארנו ששכיב מרע אינו צריך קנין אם אמר שיקנו ממנו ליפוי כח קונין ממנו אפילו בשבת הואיל ואינו צריך אין חוששין לו:"
            ],
            [
                "<b>המשנה</b> התשיעית והכונה בה לבאר ענין החלק החמישי והוא שאמר נפל הבית עליו ועל אביו עליו ועל יורשיו עליו ועל מורישיו והיתה עליו כתובת אשה ובעלי חוב יורשי האב אומרים הבן מת ראשון ואחר כך מת האב ויורשי הבן אומרים האב מת ראשון ואחר כך מת הבן בית שמאי אומרים יחלוקו ובית הלל אומרים נכסים בחזקתן נפל עליו הבית ועל אשתו יורשי הבעל אומרים האשה מתה ראשונה ואח\"כ מת הבעל ויורשי אשה אומרים הבעל מת ראשון ואח\"כ מתה האשה בית שמאי אומרין יחלוקו ובית הלל אומרים הנכסים בחזקתן וכתבה בחזקת יורשי הבעל ונכנסים הנכנסין והיוצאין עמה בחזקת יורשי האשה נפל הבית עליו ועל אמו אלו ואלו מודים שיחלוקו אמר ר' עקיבא מודה אני בזה שהנכסים בחזקתן אמר לו בן עזאי על חולקין אנו מצטערין אלא שבאת לחלוק עלינו את השוין אמר הר\"ם מה שאמר יורשי האב אומרים הבן מת ראשון ואחר כך מת האב אין להם תועלת עם יורשי הבן לפי שיורשי הבן ירשו זקנם כשמת כמו שקבענו עקר בפרק שלפני זה אבל אומר זה לבעל חוב דכן יורשי הבן ר\"ל שאותם שזכו בנכסיו כמו שזכו בהם היורשים ומה שאומרים בית הלל נכסים בחזקתם ר\"ל בחזקת יורשי האב כבר ביארנו במקומות מסדר נשים ששם כתבה נופל על מנה מאתים שהוא שטר כתבה עם התוספת שהוסיף לה משלו ונכסים הנכנסין והיוצאין עמהם נכסי מלוג וכבר בארנו זה לשם ומה שאמרו בכאן נכסים בחזקתן הוא נכסי צאן ברזל ולא נתבאר בתלמוד בחזקת מי והיתה המסקנא יחלוקו מזה למדנו שיורשי האשה נוטלין כל נכסי מלוג וחצי נכסי צאן ברזל לבד וכבר נתבאר בשביעי מיבמות ובהרבה מקומות אחרים איזה נכסים הם הנקראים נכסי מלוג ואיזה מהם נקראים נכסי צאן ברזל זה שאמר ר' עקיבא בחזקתן ר\"ל בחזקת יורשי האם והלכה כר' עקיבא:",
                "<b>אמר</b> המאירי נפל הבית עליו ועל אביו או על שאר מורישיו ומתו שניהם ר\"ל היורש והמוריש והיתה עליו ר\"ל על הבן כתבת אשה ובעל חוב ואין לו נכסים מצד אחר אלא מאותה ירושה בעל חוב או האשה אומרים האב מת ראשון ואח\"כ מת הבן ונמצא שבשעת מיתת האב זכה הבן באותה ירושה ואנו נפרעים מאותה ירושה ושאר היורשים אומרים הבן מת ראשון ולא זכה בירושה כלל בית שמאי אומרים יחלוקו ובית הלל אומרים נכסים בחזקתם ר\"ל בחזקת היורשים ואין נפרעים האשה והבעל חוב כלום וכן הלכה וכן הדין באיזה צד שמתו שניהם כאחד ולא נודע איזה מת תחלה כגון שטבעו בים או נפלו לאש או מתו ביום אחד זה במדינה זו וזה במדינה אחרת ואפילו היה זרע לבן אין אותו זרע חייב בכלום נפל הבית עליו ועל אשתו יורשי הבעל אומרים האשה מתה תחלה וירשה הבעל ואנו יורשים את הבעל ויורשי האשה אומרים הבעל מת תחלה ואנו יורשים את האשה בית שמאי אומרים יחלוקו ובית הלל אומרים נכסים בחזקתן כתבה ר\"ל מנה מאתים ותוספת בחזקת יורשי הבעל ונכסים הנכנסים והיוצאין עמה ר\"ל נכסי מלוג בחזקת יורשי האשה וכן הלכה והתבאר בגמ' שנכסי צאן ברזל בחזקת שניהם ויחלוקו ויש מפרשים שאף במשנה נזכר כן ומה שאמר נכסים בחזקתן פירושו בחזקת שניהם ופירוש נכסים הוא נכסי צאן ברזל והטעם שמאחר שעיקרן לאשה ואחריותן על הבעל הרי יד שניהם שוה בו אבל כתובה ותוספת הוא ממון הנטל מן הבעל ומפני זה הוא בחזקת יורשי הבעל ואפילו פטרה מן השבועה היא ויורשיה ממנו ומיורשיו שאם לא כן אין אנו צריכין לזו שהרי אין טענה ליורשי האשה שאין אדם מוריש שבועה לבניו ונכסי מלוג הם ממון האשה ואין לבעל בגופן כלום ומפני זה הם בחזקת יורשי האשה נפל הבית עליו ועל אמו יורשי האם אומרים הבן מת תחלה ונמצא שלא זכה בירושת אמו והרי אנו יורשים אותו ויורשי הבן שהם אחיו מאביו אומרים האם מתה ראשונה וזכה הבן בירושתה ואח\"כ מת הבן ואנו יורשיו אלו ואלו מודים שיחלוקו אמר ר' עקיבא מודה אני בזה שהנכסים בחזקתן ופירשו בגמ' בחזקת יורשי האם שהוחזקה הנחלה לאותו השבט ויורשי הבן מכוונים לעקור נחלה זו משבט זה שהוחזק בה לשבט אחר וכן הלכה:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>",
                "<b>המלוה</b> את חברו בשטר אע\"פ שלא פירש בהדיא שיהו כל נכסיו אחראין וערבאין מן הסתם כל נכסיו אחראין לחוב זה ואם מכר בעל חוב טורף מן הלקוחות ואין צריך לומר שאם הוריש גובה מן היורשין ודברים אלו בקרקע הא במטלטלין אין בהם טירפא אא\"כ הקנה באגב קרקע כמו שביארנו פרק חזקת המלוה את חברו בעל פה בעדים אינו גובה אלא מנכסים בני חורין הא מבני חרי מיהא גובה וכן אם מת גובה מן היורשים מלוה על פה גובה מן היורשים כמו שיתבאר אבל אם מכר אינו טורף מן הלקוחות:",
                "<b>זה</b> שאמרו במלוה בשטר שטורף בה מן הלקוחות פירושו בקרקעות שהיו לו בעת שלוה שחל השעבוד עליהם בשעת הלואה אבל אם קנה קרקעות אלו אחר שלוה ומכרן אין בעל חוב טורף מהם שהרי לא חל השעבוד עליהם ומ\"מ אם הם בידו עדין הרי אמרו מיניה ואפילו מגלימא דעל כתפיה בין שהיתה לו בשעת הלואה בין שבאה לו אחר כן והרי חובו אצל אותם הנכסים כמלוה על פה וכן אם מת והורישן גובה אותם מן היורשים ומ\"מ אם כתב לו בשעת הלואה דאקנה ר\"ל ששעבד לו נכסים שיש לו ושהוא עתיד לקנות מכיון שקנאם חל עליהם השעבוד ואם מכרם טורף בעל חוב מהם ואע\"פ שאין אדם מקנה דבר שלא בא לעולם בזו תכף כשקנאה נשתעבדה לכל הקפותיו מאליו כמו שאמרו מיניה אפילו מגלימא דעל כתפיה וכיון שנשתעבדו לו מאליהם ומן הסתם ר\"ל אע\"פ שלא כתב דאקנה למה נפקע שעבודם כשמכרם אלא שחסו על הלקוחות מפני שהם סוברים שאינה משועבדת להם אחר שלא כתב דאקנה וכי כתב לו מיהא חזר הענין לדינו ונשתעבד משעת המקח מן הדין ולא מצד הקנאתו וכן בכל שעבוד שכתוב בו דאקנה כגון מכר או מתנה באחריות היו עליו חובות הרבה ולא היה בידו כדי להיות כלם גובים חובותיהם כל הקודם זכה ובעל חוב מאוחר שקדם וגבה לא גבה ומוציאין אותה מידו בקרקע אבל לא במטלטלין שאין במטלטלין דין קדימה זה שאמרו בקרקעות שהקודם תחלה דוקא בקרקעות שהיו לו בשעה שלוה אבל אם קנאם אחר ההלואה כלם שוין בו אפי' קנאם אחר שלוה מן הראשון קודם שלוה מן השני חולק בה השני עמו וכן כלם ומ\"מ אם כתב לו דאקנה גובה הקודם ובלבד באותם שקנה קודם שלוה מן השני כיצד לוה וכתב לו דאקנה ואח\"כ קנה שדה ואחר שקנה לוה מן השני הרי הראשון קודם בו וכן בכלם כמה שיהיו אבל אם לוה וחזר ולוה ואחר שלוה משניהם קנה קרקע אע\"פ שכתב לראשון דאקנה הרי יד השני שוה עמו וכן כלם ויחלוקו וגדולי המחברים כתבו שכל שקדם וגבה גבה:",
                "<b>המוציא</b> שטר חוב על חברו והלה הוציא שטר שמכר לו שדהו אחר זמן ההלואה וטוען עכשו אלו הייתי חייב לך היאך מכרת לי את השדה ואם הוצרכת למעות היה לך להפרע ממני ולא שתמכור לי שדך אין זה כלום שהרי אפשר שזה היה מתירא עליו שיעלים מעותיו ולא היה יכול למשכנו ועכשו מכר לו קרקע שיהא בידו למשכנו ופרשוה בתלמוד המערב כתובות פי\"ג ה\"ח אע\"פ שאין הקרקע שוה ככל החוב וכן אמרו שם הגע עצמך דהוה ליה קרקע יכיל הוא מימר קרקע טב אנא בעי הגע עצמך דהוה ליה קרקע טב יכיל מימר דידי אנא בעי ומאתה אם הוא מכר עדית וגובה בינונית איני רואה פקחותו היכן הוא אלא שאמרו שם טעם אחר לית בחיילי טרחיהון דתרי כלומר ואחר שראיתי שהיה לי לגבות קרקע ממך מכרתי לך את שלי ליטול מעות ממנו ואתפרנס בקרקע שאגבה ממך ופירשו במקומה במסכת כתובות פרק אחרון שדברים אלו אינן אלא במקום שאין נותנין את המעות עד שיכתבו את השטר אבל במקום שנותנין את המעות תחלה ואח\"כ כותבין את השטר ודאי יכול לומר לו היה לך ליפרע את שלך כמו שיתבאר במקומו דבר זה אפילו במי שלא כתב לו דאקנה הוא נאמר שהרי אע\"פ שאין קרקע זה משועבד לו אם מכרן הרי מ\"מ הוא סבור עליו שלא ימכרנו ומיניה אפילו מגלימא דעל כתפיה כמו שביארנו:"
            ],
            [
                "<b>שטרי</b> חוב המוקדמין פסולין שהרי זה שלוה בתמוז וכתב שטר מניסן טורף כל מה שמכר זה מניסן ועד תמוז שלא כדין והמאוחרים כשרים שהרי זה שלוה בתמוז וכתב לו שטר מתשרי הבא אחריו תבא עליו ברכה שמחל שעבודו בכל מה שימכר מתמוז ועד תשרי ומ\"מ דוקא בשכתב לו דאקנה שהרי אם לקח זה אחר תמוז כבר היה משועבד לו ואין כאן חשש זיוף אבל אם לא כתב לו דאקנה יש כאן לחוש שמא יקח זה אחר תמוז ונמצא שלא נשתעבדו לו שהרי לא היו לו בשעת ההלואה וכשיוציא זה שטרו מתשרי יאמר שכבר היו לו אותם קרקעות בשעה שלוה וכשמוכרם אח\"כ הוא טורפם שלא כדין ולפיכך כל שלא כתב לו דאקנה אף מאוחרים פסולין:",
                "<b>מי</b> שמכר שדה לחברו והשביחה לוקח מחמת הוצאה והרי היא יוצאה מתחת ידו מטירפת בעל חוב של מוכר כשהוא גובה מן המוכר גובה את הקרן מנכסים משועבדים ואת השבח מנכסים בני חורין ומ\"מ שבח זה הוא כלוה ולוה וחזר וקנה שיחלוקו וכבר ביארנו ענין זה במציעא פרק ראשון:",
                "<b>מלוה</b> על פה כבר ביארנו שהיא נגבית מן היורשים ואין אנו צריכין לבא בה משום מצוה על היתומים לפרוע חובת אביהם הא לא נאמר מצוה על היתומים לפרוע חובת אביהם אלא במטלטלין שהניח אביהם וקודם תקנת הגאונים בין במלוה בשטר בין במלוה על פה ומצוה זו יש אומרים שאינה אלא על הבנים מפני כבוד אביהם אבל על יורשים אחרים כגון אחים או שאר קרובים אין למצוה זו מקום בה ואף על הבנים מצוה היא ואין כופין עליה ומה שאמרו בכתבות אי אמר לא ניחא לי למעבד מצוה מאי מכין אותו עד שתצא נפשו דוקא באב עצמו ולדעת האומר שעבודא לאו דאוריתא אפילו מבני חרי ומצד מצוה כופין אותו אבל ביתומים לא ואם תפש מחיים תפש כמו שיתבאר במקומו:",
                "<b>בן</b> שלוה בחיי אביו ומת בחיי אביו והניח בן וכשמת הזקן נעשה בן זה יורש אין בעלי חוב נפרעין מבן זה אע\"פ שמכח הלוה הוא יורש אין דנין אותו אלא כיורש את הזקן במקום אביו וכמו ואמר תחת אבותיך יהיו בניך ואחר שאין הוא עצמו משועבד אין ירושתו משועבדת ולמדת שאין בעל חוב נוטל בזו בראוי וכן הדין בשאר יורשים כגון שמת ראובן אחיו של שמעון והניח בן ואח\"כ מת שמעון בלא יורש ונמצא בנו של ראובן יורשו אין בעל חוב של ראובן גובה ממנו ואע\"פ שאין לומר כאן תחת אבותיך וכו' מ\"מ מדת הדין אחת היא וקרא אסמכתא בעלמא וכן יראה ממה שאמרו בסוגיא זו נפל הבית עליו ועל מורישיו והיתה עליו כתבה ובעל חוב יורשי האב אומרים הבן מת ראשון ובעל חוב אומר האב מת ראשון מאי לאו יורשי האב בני מורישיו אחי ופירוש מורישיו אחי כגון שנפל הבית על שני אחים ר\"ל ראובן ושמעון ואומרים יורשי האב שהם בני ראובן ראובן מת ראשון ונמצאנו אנו יורשיו של שמעון אלמא אף בשאר יורשים כן ומה שתירץ לא יורשי האב אחי אין הלכה כן ואינה אלא דחייה בעלמא כמו שפירשנוה במשנה אף בשיש זרע לבן ונמצא שאין בעל חוב נוטל בראוי אלא לענין שבח שהשביח לוקח ומ\"מ חכמי הדורות שלפנינו נוטים בה ידעת אחרת לומר דוקא באבי האב ומטעם תחת אבותיך וכו' ומפרשים יורשי האב בני אעליו ועל אביו וחזקו הטעם שמאחר שנאמר בה שקשה היא בדיני ממונות אין לך בו אלא חדושו והוא אבי אביו הא בשאר יורשין בעל חוב נוטל בראוי ואין הדברים נראין כלל וכל היורשים הוא מגוף החדוש ואין מדת הדין לוקה ליחלק בחנם וחכמי הצרפתים כתבו בשמועת יתומים שגבו קרקע לעיל קכ\"ד ב' שאין בעל חוב נוטל בראוי כדברינו אלא שהם מפרשים את דבריהם ביתומים שאין בעל חוב נוטל בנכסים שקנו ובשבח שהשביחו וכן מה שפירשו חכמי הצרפתים בבכורות בענין ולא האשה בכתבתה שהוא הדין לבעל חוב הוא לדעתם מפני שאותה משנה לכאורה ביתומים היא שנויה אבל בעלמא בעל חוב נוטל בראוי שהרי גובה את השבח וכן יש שמעמידין דבריהם בנכסים שנפלו ללוה אחר מיתתו וכאותה סברא שכתבנו שאבי האב ושאר יורשים בדין אחד:"
            ],
            [],
            [],
            [
                "<b>בן</b> שמכר בנכסי אביו בחיי אביו ומת המוכר בנו של מוכר מוציא מיד הלקוחות פירוש בלא מעות שאם אתה אומר במעות מה הוצרכנו בזו פשוט היא שהמכר בטל שהרי מה שאירש מאבא מכור לך הוא אלא שבא לומר שחוזרין לו בלא דמים שאינו יורש של אביו אלא של אבי אביו ולא סוף דבר בפשוט אלא אף בכור שמכר חלק בכורה בחיי אביו ומת המוכר בנו מוציא מיד הלקוחות ושמא תאמר והלא אם הוא יורש את אבי אביו ולא את אביו מה לו אצל חלק בכורה והלא אינו ראוי ליטלה בנכסי אבי האב מ\"מ יכול הוא לומר אבי האב אני יורש ובמקום אב אני עומד:",
                "<b>מי</b> שהיה יודע בעדות לחברו עד שלא נעשה גזלן ונעשה גזלן הוא אינו מעיד על כתב ידו אבל אחרים מקיימין אותה ומאמינים כתב ידו המקויים על פי אחרים והוא שהוחזק כתב זה ונתקיים בבית דין קודם שנעשה גזלן שאין לחוש שלאחר שנעשה גזלן כתב ומה שאמרו בעד זומם שלמפרע הוא נפסל ביאורו משעה שהעיד שקר אע\"פ שלא הוזם עדין היה יודע לו בעדות עד שלא נעשה חתנו ונעשה חתנו הוא אינו מעיד על כתב ידו אבל אחרים מעידין לו ואע\"פ שלא נתקיים בבית דין קודם שנעשה חתנו שפסול קורבא אינו מחשש עדות שקר אלא מגזרת מלך שהרי אף משה ואהרן בעדות אחת אין נאמנין:"
            ],
            [
                "<b>נפל</b> הבית עליו ועל אשתו שביארנו במשנה שנכסי צאן ברזל הם בחזקת שניהם ויחלוקו יורשי הבעל ויורשי האשה יש שואלין שהרי בשומרת יבם שנפלו לה נכסים אמרו בכתבות שנכסי צאן ברזל בכלל כתבה ותוספת בחזקת יורשי הבעל ומתרצים מפני שהיבם במקום בעל אבל כל שאין יבם שוה חזקתם ויחלוקו וחכמי התוספות כתבוה בדרך אחרת וזו נראית יותר ובמסכת כתבות יתרחבו בה הדברים בע\"ה:",
                "<b>הבן</b> אינו יורש את אמו והוא בקבר כדי להנחיל לאחים מן האב כמו שהתבאר:",
                "<b>האב</b> שנשבה ולא נודע יום מותו ולא היה לו בן אלא בת ואותה בת היתה לה בן ומתה ואח\"כ מת הבן והרי יורשי האב ר\"ל האחים אומרים שהבן מת תחלה ולא זכה בנכסי האב ואין יורש אלא הם ויורשי הבן אומרים שהאב מת תחלה וזכה בהם הבן להנחילם ליורשיו והם אחיו שמצד אביו ולא מצד אמו או אחי אביו הרי אלו יחלקו וכן הדין בבן שנשבה ומת אבי אמו כך פסקו גדולי הפוסקים והמחברים וגדולי קדמונינו חלקו בה הואיל ובנפל הבית עליו ועל אמו אמרו שהם בחזקת יורשי האם:",
                "<b>זה</b> שהוזכר כאן באחד שאמר לחברו נכסי דבי בר סיסין מזביננה לך והיה שם קרקע שהיתה נקראת כן אלא שלא היתה מאותן הנכסים וכן באחד שהחזיק בקרקע של חברו וטען בה שני חזקה עם טענת מקח והלה משיב בשכוני גואי הואי כלומר ואין חזקתך כלום כבר ביארנו הכל יפה במסכתא זו בפרק חזקת הבתים:",
                "<b>ונשלם</b> הפרק ת\"ל:"
            ],
            [
                "<b>גט</b> פשוט וכו' כבר ביארנו בתחלת המסכתא על החלק הששי שבה שהוא בא לבאר עניני תקון שטרות ודיני הספיקות הנולדות בעניניהם והטפסתן ותכונת עניניהם ודיני שעבוד הלוה והערב והלוקח ושזה החלק אמנם יתבאר בפרק זה על השלמות ועל זה הצד יחלקו עניני זה הפרק לשבעה חלקים הראשון לבאר חלוק שבין פשוט למקושר בתכונתם ובדיניהם ודיני הקיום ר\"ל התקונים שהוא צריך לקיימן השני לבאר בספקות הבאות מצד לשונות מתנגדים או מצד חסרון ביאור השלישי לבאר השטרות שהסופר יכול לכתבן במצות האחד לבד בלתי חברו והשטרות שאין הסופר יכול לכתבן אלא עם היות שם המזכה והזוכה ושכר השטר על מי הוא מוטל הרביעי בפורע מקצת חובו ומשליש את השטר בתנאי חזרה על איזה צד יכול השליש להחזירה ואם אינו מוסרה ביד שליש היאך יעשה מן הנשאר החמישי בעניני הטפסת השטר הששי בספק הנולד מצד גוף השטר ר\"ל שאין הדבר ברור מי הוא שחייב בכך או שמא נפרע השביעי בדיני השעבוד הן בלוה הן בערב הן בלוקח:",
                "<b>זהו</b> שרש הפרק דרך כלל אלא שיבאו בה הרבה דברים על ידי גלגול כדרך סוגית התלמוד על הדרך שקדם:",
                "<b>והמשנה</b> הראשונה ממנו אמנם תכוין להתחיל בביאור עניני החלק הראשון והוא שאמר גט פשוט עדיו מתוכו מקושר עדיו מאחוריו פשוט שכתבו עדיו מאחוריו מקושר שכתבו עדיו מתוכו שניהם פסולין ר' חנינא בן גמליאל אומר מקושר שכתבו עדיו מתוכו כשר שיכול לעשותו פשוט רשב\"ג אומר הכל כמנהג המדינה גט פשוט עדיו שנים מקושר עדיו שלשה פשוט שכתוב בו עד אחד ומקושר שכתוב בו שני עדים שניהם פסולין אמר הר\"ם גט נקרא כל שטר וכבר ביארנו זה פעמים ומקושר שטר מקופל כעין אותם המקופלים העשויין אצלנו במערב והם מקלף שמנשבין בהם להסיר הזבובין וטעם תקוני אלה השטרות מפני שהיו באותן הדורות קופצים לגרש והתקינו להם גט מקושר כדי שיתעכב בעשייתו מתוך כך כדי שיעבור כעסו בזמן עשיית אותם קשרים ולא רצו לשום הפרש בין גיטי נשים ושאר השטרות והתקינו שיהיה גם כן שטר מקושר במקח וממכר וזולתם למי שירצה לעשות כן והכל מודים כי כשיהיה מנהג המקום שאין כותבין אלא גט מקושר ואמר לסופר כתוב לי גט סתם ולא פירש לא פשוט ולא מקושר וכתב הסופר פשוט שהוא פסול ואם היה מנהג העיר לכתוב פשוט ומקושר ואמר הוא לסופר כתוב לי גט פשוט או אמר לו גט מקושר וכתב לו הסופר הפך מה שאמר לו ר\"ג מכשיר הואיל ומנהג המדינה לכתוב כמו שכתב הסופר ולא יקפיד הבעל בכגון זה וחכמים אומרים פסול עד שיכתוב כמו שאמר לו והלכה כחכמים הודיענו כי כמו שגט פשוט פסול בעד אחד מדאוריתא כך גט מקושר פסול בשני עדים:",
                "<b>אמר</b> המאירי גט פשוט עדיו מתוכו כלומר שחותמין בפני השטר והוא שכותבין כל עניני השטר רצופין ואחר שנכתבו כל הענינים והתנאים והזמן חותמין העדים למטה ומקושר עדיו מאחוריו וצריך שתדע שמלאכת המקושר התבאר בגמ' שעקרה נתקנה על גט אשה ובמקומות של כהנים שהיו נמהרים בכעסם והיו מגרשים את נשותיהם על עסקי הבלים ומתחרטים לשעתם ולא היו יכולים להחזיר ותקנו מלאכה זו בגיטין שלהם כדי להאריך מתון בעניניהם עד שתבא חרטתם קודם שיגמר ענין הגט ולא יהו נותנין אותו ומ\"מ מאחר שנתקנה המלאכה בגיטין נתפשטה לכל שאר השטרות ואיכות מלאכה זו מבולבל ביד המפרשים זה אומר בכה וזה אומר בכה ואין לנו הכרח על אחד מן הביאורים שבה ומה שהוא שגור בפינו מצד קבלתנו בענינה כך הוא:",
                "<b>כבר</b> ידעת בגט אשה שנהגו בו שנים עשר שטין היו כותבין שלש שטין ומניחין שלש שטין חלק והיו כופלין שלש שטין הכתובות על החלק והיו רצועות יוצאות בסוף החלק מן הגט עצמו אחת מימין הגט ואחת משמאלו והיו קושרין בהם קלף של שלש שטין הכתובות עם קלף של שלש של חלק מכאן ומכאן וחוזרין וכותבין שלש שטין ולא היו כופלין עליהם הכפל הראשון עד שישכיבו אחורי הקלף הכרוך על שלש שטין השניות אלא מניחין אותו הכפל וכורכין אותו לאחוריו בלא קשירה עד שנראה כאלו שטה ראשונה של שלש השניות הוא תחלת הקלף ואחר שכתבו שלש שטין אלו מניחין שלש אחרות חלק וכופלין הכתובות על החלק וקושרין כבראשונה וחוזרין וכותבין שלש שיטין שלישיות ומניחין שלש חלק וכופלין הכתב על החלק וקושרין כבראשונות ונמצאו שלש כפולות מופרדות מאחוריהן בשלשה דפין מתאימות מגביהן וחוזרין וכותבין שלש שטין אחרונות לסיום הגט ובשאר שטרות עושין גם כן שלשה קשרים הן משלש לשלש שטין הן מארבע לארבע הן כמה שירצה ולעולם משאירין בסוף הקלף לסיים בו סוף השטר בלא קשר שלא להפקיע ענין הפשוט מכל וכל והוא הנקרא פשוט שבמקושר ולא היו מדקדקים באותו שיור להיות שטין שבו מצומצמות כשטין שבין קשר לקשר אלא כפי שהיה מזדמן וכן אם היה רוצה להרבות בקשרים בין בגט אשה בין בשטרות היה מרבה כרצונו אפילו רצה לכתוב שטה ולהניח שטה חלק לכפול עליה ובלבד שירבה בעדים כבקשרים ואם היה רוצה להרבות בעדים יותר מקשרים עושה אבל אם היו קשריו מרובים מעדיו היה נקרא גט קרח ודינו מתבאר במקומו במסכת גיטין פ\"א ב' אבל לעולם לא היו שם פחות משלשה עדים ושלשה קשרים עד אחד לכל קשר שכך היתה הכונה להרבות בעדים ולדקדק בכתיבה כשיעור חלק וחלק כשיעור כתיבה ולהרבות בקשרים כדי ליתן מתון בעניני עשייתו וזהו שאמר מתוך שנתרבה בקשריו נתרבה בעדיו כלומר מתוך שדקדקו להאריך בקשריו דקדקו להרבות בעדים כדי להאריך בענין:",
                "<b>ואמר</b> על גט זה שחתימת עדיו היתה מאחריו ונחלקו בענין זה בגמרא מהם שאמרו אחורי הכתב כנגד הכתב מבחוץ בשטה אחרונה ולא כסדר הכתיבה שאם כן יכול להוסיף בפנים ויאמר שלא הניח מאחריו מה שכנגד שטה אחרונה אלא כדי שירבה בעדים או שיחתים שם עדים עד שטה אחרונה שאין הכרח בהרבאת עדים על הקשרים ומתוך כך פירשו בה שהם חותמין מלמטה למעלה בהפך שאם יבא להרבות בעדים חותמין כנגד שטה השניה לחשבון מפרע ר\"ל כשתמנה השטין מלמטה למעלה ויש מפרשין בה שאם השטר כתוב שתי חותמים הם ערב ומתחילים בשטה אחרונה וכך פירשוה בירושלמי שאמרו שם גט פשוט עדיו לרחבו מקושר עדיו לארכו ולדעת זה לא היו צריכין לכתוב שריר וקים מחמת זיוף שהרי העדים חותמין בדרך שאין שם זיוף ומהם שאמרו בפירוש עדיו מאחריו שחותמין בין קשר לקשר והוא שהם היו כותבין כל הגט קודם קשירת הרצועות שאם לא כן היאך יחתום העד וענין השטר לא נכתב כלו אלא שהיו כותבין כל הגט בשיטין של כתב ובשטין של חלק ואחר שנכתב הכל היו תופרין רצועות וכופלין וקושרים על הדרך האמור והיה עד אחד חותם ברחב הקלף בין קשר לקשר ר\"ל בין קשר ימיני לקשר שמאלי והיה בגמרא מי שהיה טועה לומר שבצד הכתב היה העד חותם במקום חלק שבו ושיהא פירוש עדיו מאחוריו כאדם שאומר עדיו למפרע כלומר שחותמין במקום שעדין ענין השטר בא מתחתיו והקשו על סברא זו ממה שאמרו שם על רבינו הקדוש שלא היה בקי במלאכת המקושר ובא גט מקושר לפניו וראה תשלום הכתב וענינו במקום שהשאירו לכתוב בדרך פשיטות בלא קשר על הדרך שציירנו ולא ראה שם תחלת השטר והיה תמה ואומר רבי אין זמן בזה כלומר אין כאן התחלת ענין השטר שבו הזמן כתוב עד שדקדק והתיר הקשרים ואם כן היה לו לשאול גם כן אין כאן עדים אלא שחתימת עדים אלו אחורי הכתב בגב הקלף וכבר ראה העדים בכפילות ואע\"פ שהיה לו לתמוה על מקום חתימתם אחר שלא היה בקי במלאכה זו מ\"מ הזכיר מה שהיה חושב שהיה נעדר משם מכל וכל והניח מה שהיה רואה שהיה שם אלא שהיה חושב שיהא שם שלא בתקון ולדעת זה צריך לכתוב בגט שריר וקיים על הדרך שיתבאר בגמרא שאם לא כן הרי יכול לכתוב בפנים כל מה שירצה כמו שיתבאר בגמ':",
                "<b>ופירשו</b> בגמ' חלוק אחר בין פשוט למקשר שעליו דין משנה זו סובב והוא שכבר ידעת שהם היו כותבין שנות המלכים בשטרותיהן ובפשוט היו כותבין כתקנן אם בשנה ראשונה ראשונה ואם בשניה שניה אבל במקושר היו כותבין על ראשונה שניה ועל שניה שלישית וכן בכלם וכל שהיו רואים במקשר שנה פלונית היו מבינין מענינו שהיא שנה הקודמת לה ויראה שכל זה היה מענין התקנה שאף כשיגיע הגט לידו יהא המגרש טועה וחושב עדין אתה רשאי לגרש בגט זה שהרי הוזכרה בו שנה הבאה ונותן לעניניו מתון עד שיתחרט ומ\"מ הרי הוא כמי שנכתב בשטר שנה הקודמת לאותה שנה הנזכרת שם הן לטרוף מזמן שנה הקודמת לה הן לכל דבר:",
                "<b>ומאחר</b> שכן פשוט שכתבו עדיו מאחוריו פסול שהרי מכיון שכתב בו שנה כתקנה כשמחתים עדיו לאחוריו אנו דנין בו שהוא מקושר שאין עיקר המקושר אלא בהחתמת העדים לאחוריו לא בחלק וקשרים וכן עיקר הפשוט בהחתמת עדיו מתוכו ונמצא פשוט שכתבו עדיו מאחוריו ששנה הנזכרת לשם תורה על שנה הקודמת לה והרי הוא מוקדם וכן מקושר שכתבו עדין מתוכו אפילו הרגיש המלוה באיחור זמנו ומחל שעבודו הואיל ומתחלה לשם מקושר עשאו ולא לשם איחור פסול שמא לפעמים לא ירגיש המלוה ענין האיחור אחר שלא לכונת איחור עשאו אלא לכונת מקושר ויטעה לומר שמאחר שיש שם חלק וקשרים אין דין מקושר נפקע הימנו ונמצא שעבודו נפקע שלא בידיעה ועוד שמאחר שאף הלוה אינו מרגיש באיחורו שמא יפרענו וכשתובע שטרו אומר לו שאבד וכותב לו שובר על שטר פלני ולזמן שני חוזר ותובעו ור' חנינא בן גמליאל אומר מקושר שכתב עדיו מתוכו כשר מפני שיכול לעשותו פשוט פירוש שיכול להודיעו שבתורת פשוט כתב זמן זה ובכונת איחור וימחול שעבודו מה שאין כן בפשוט שעשאו מקושר שאין יכול להקדים אף בהודעה ואם מחשש האחר פירשו בגמ' לדעתו שהוא סובר שאין כותבין שובר וכל שאין מוציא שטרו הפסיד והלכה כתנא קמא:",
                "<b>והוא</b> הביאור בעצמו במקשר שדינו בשלשה שלא החתים בו אלא שנים שפסול ופירשוה בגמ' פסול לגמרי כשאר הפסולים מן התורה ר\"ל כפשוט שלא החתים בו אלא אחד שיוציא והולד ממזר ושאר הדרכים השנויים בה במשנת גיטין ופשוט שלא החתים בו אלא אחד לא הוצרך לומר שפסול אלא שבגמ' יתבאר על מה הוצרך לומר כן:",
                "<b>רבן</b> גמליאל אומר הכל כמנהג המדינה וכו' לפי מה שיתבאר בגמ' לדברי הכל כל שצוו לסופר לכתוב ולא הזכירו לא פשוט ולא מקושר אפילו עשה פשוט במקום שנהגו במקושר או מקושר במקום שנוהגין בפשוט כשר הואיל ועשאו פשוט כתקנו ומקושר כתקנו ואם נצטוה בפשוט במקום שנהגו בפשוט או במקשר במקום שנוהגין במקשר פסול ואם גט אשה אינו גט ואם גט חוב הרי הוא כמלוה על פה אמר לו פשוט במקום מקושר או מקושר במקום פשוט יראה שאף זו קפידא ומשנתנו במקום שנהגו בשניהם וצוהו באחד מהם רבן גמליאל סובר הואיל ומנהג המדינה בשניהם אין זה אלא מראה מקום וחכמים סוברים שקפידא היא והלכה כדבריהם ויש מפרשים בדברי ר' חנינא שיכול לעשותו פשוט בהתרת הקשרים וצריך לחקור בדבריהם שהרי יכול הלה לכתוב בשטות החלק כל מה שירצה וכבר טרחו הם בדברים אלו וסוף דבריהם שמציירים את הענין בדרך שלא יהא הזיוף מצוי שם בלא הכר:",
                "<b>וכלל</b> הדברים כל שיש לחוש לזיוף פסול ובזמן הזה אין אנו רגילים במקושר כלל ואף אין אנו בקיאים בהלכותיו כל כך ואין כותבין אלא בפשוט וכל שבמקושר פסול ומ\"מ כתבו הגאונים שאלו נמצא השטר חלק בין שטה לשטה יותר מכדי שיעור האחרות אין חוששין לזיוף ומקרה הוא שקרה לסופר ואם היה החלק מרובה עד שאין לתלותו במקרה או שהיה הקלף מסורגל פסול:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>"
            ],
            [
                "<b>כל</b> שהעידו הרבה עדים בדבר אחד ונתכונו כלם להעיד אם נמצא אחד מהם קרוב או פסול או שנים קרובים זה לזה עדותן בטלה בין בדיני נפשות בין בדיני ממונות ואין אומרים תתקיים העדות בשאר אע\"פ שנשארו שם שנים או יותר וזהו שאמרה תורה על פי שנים עדים או על פי שלשה עדים ואם עדות מתקיימת בשנים למה פירט לך הכתוב שלשה להקיש שלשה לשנים מה שנים נמצא אחד מהם קרוב או פסול עדותן בטלה שהרי אין בשאר בכדי שתתקיים העדות אף שלשה והוא הדין למאה נמצא אחד מהם קרוב או פסול עדותן בטלה אבל אם לא נתכוונו כלם להעיד שואלין להם אם באו להעיד או שלא באו אלא לראות לבד וכל שלא נמצא קרוב או פסול באותם שבאו להעיד תתקיים העדות בהם ודברים אלו בעדות על פה הא שטר שנמצא אחד מעדיו קרוב או פסול או שני עדים קרובים זה לזה ואין העדים קיימים עד שנשאל להם כן אם יש שם עדות ברורה שכלם ישבו לחתום הרי זו כונה להעיד ואם לאו תתקיים העדות בשאר שסתם הדברים חתמו הכשרים והניחו ריוח לגדוליהם ומלאהו בעל השטר בקרובים כמו שאמרו מלאהו בקרובים כשר וכבר כתבנוה בפרק יש נוחלין:",
                "<b>כבר</b> התחלנו לבאר שכל שיש לחוש לזיוף השטר פסול שלא תקנו חכמים מעשה שטר לתקלה וליתן יד לפושעים ומקום למזוייפים מעתה צריך שתחקור במלאכת המקשר הואיל ועדיו חתומים בין קשר לקשר ואינם חתומים בסוף השטר הרי יש לחוש שמא יוסיף ויכתוב בסוף השטר לאחר תשלום הכתב מה שירצה ויאמר שמכלל עניני השטר הוא שהרי ציירנו שכותב כמו שרוצה אחר הקשרים כדרך שכותבין בפשוט ואין הכרח לצמצם שלא יהו שיטין אחר הקשרים אלא כשטין שבין קשר לקשר ואחר שכן הרי יש כאן מקום חשש לזיוף פירשו מפני זה בגמרא שהמקושר צריך שיכתבו בו שריר וקים אע\"פ שאין שם תלויות ומחקין ונעשה שריר וקים כעין חתימת עדים שאם ימצא אחריו תוספת יהא ניכר שזיוף הוא ואין למדין הימנו ועדין אני אומר שמא יוסיף לכתוב אחר השריר וקים מה שירצה או ימחוק ויתלה ויכתוב שריר וקים פעם אחרת אלא שפירשו בגמ' שאין כותבין שני שריר וקים ושמא תאמר שמא ימחוק השריר וקיים ויכתוב מה שירצה ויכתוב אחר כן שריר וקים הרי אמרו במקושר שהתלויות שנתקיימו הוא שכשרות בו אחר שנתקיימו אבל המחק אע\"פ שנתקיים פסול כל שהוא נראה שהיה ראוי להיות בו שריר וקיים כגון שאנו רואים שכבר נשלמו התנאים והותחל בו נסח שכותבין בסוף השטר כגון ואחריות וחומר וכו' וכיוצא בזה ואם נמחק הרבה עד שיש לחוש שמחק הכל וחדש בו דברים פוסלין אותו הא כל שנמחק במקום שלא היה ראוי ליכתב שם שריר וקים כגון קודם נסח שאדם רגיל לכתוב בסוף או אפילו במקום שריר וקיים אם לא היה המחק כשיעור שתי מלות אלו ר\"ל כשיעור שייר וקיים כשר ונמצא שאין מקום עוד לזיוף:"
            ],
            [
                "<b>וכן</b> למי שאמר על עדים שבמקשר שהם אחורי הכתב כנגד הכתב מבחוץ כבר ביארנו שמלמטה למעלה הם חותמין ואין עוד מקום לזיוף ואין אנו צריכין בה לשריר וקים כמו שכתבנו ושמא תאמר עדין יש לחוש שמא אם חתם שמו בשטה אחרונה שהיא ראשונה לעד כשהפך השטר תחתונו לעליונו ושם אביו בשטה שלמטה הימנה ונזדמן שנכתב פרעון בשטה אחרונה או איזה דבר המזיק לבעל השטר וחותך אותה שטה ושם העד שכנגדה מאחריו ונכשרת בשם אביו שבשטה שניה שהרי נאמר שם בן פלני והרי אמרו באחרון של גיטין בן איש פלני עד כשר יש בזה תקון בשני פנים אחת שהוא כותב ראובן בן בראשונה אע\"פ שהיא נכשרת ביעקב עד הנשאר שהרי אמרו איש פלני עד כשר מ\"מ כשיבא לקיים החתימה ימצא שאין זו כתיבת יעקב ואין דנין שהבן חתם בשם אביו שאין אדם מניח את שמו לחתום בשם אביו ואין אומרים שהוא דרך סימן כמו שהיו חכמים הרבה עושים זה בסימן ספינה וזה בסימן דג כצורת חותם שבטבעותיהם וממנה היה נכר לכל שהיא חתימתם אע\"פ שאין לסמוך עכשו בכיוצא בדברים אלו הואיל ומ\"מ בזמנם היו רגילים אנשים חשובים ומפורסמים הרבה בכך שמא אף הוא נוהג באותיות אלו דרך חותם וסימן אין חוששין לכך שאין אדם עושה שם אביו סימן והתקון השני שלא יחתום עד ואין נכשר בבן יעקב או ביעקב אחר שאין שם עד ומ\"מ אי אתה צריך לכל זה שלדעת זה במקשר כל שאין עדיו כלים בשטה אחת פסול ואין כאן לעדיו אלא שטה אחת ואם נגזז אחד נגזזו כלם ומ\"מ הלכה שעדים שבמקושר חותמין בין קשר לקשר ותקונו בשריר וקים על הדרך שביארנו:",
                "<b>מתוך</b> מה שכתבנו אתה למד שלא הוקבע לכתוב שריר וקים על כל פנים אף במקום שאין תלויות ומחקים ושלא לכתוב שנים הן על שגיאה שנפלה בקיום עצמו הן על שגיאה שנפלה באמצע השטר ששכחה הסופר לכתבה בקיום הראשון אלא במקשר ולדעת האומר עדיו מאחריו בין קשר לקשר שאלמלא כן היה יכול לזייף ולכתוב כמה שירצה אבל בפשוט כותב והולך כמה שירצה שהרי מן העדים ולמטה אין בו חשש והרי העדים אין מרחיקין אלא שטה אחת מסוף הכתב כמו שיתבאר ואין חוששין להם שמא הרחיקו יותר שאין מחזיקין את העדים בטועים ונמצא שלא נשאר לך מקום לחוש אלא שיוסיף באותה שטה שהם מניחין הן תנאי חדש הן תלויה ומחוקה ויקיימנה באותה שטה והרי אם עשה כן לא הועיל שאין למדין מאותה שטה כמו שיתבאר הואיל והורשו בהנחתה ואע\"פ שאנו כותבין בה הקיום ולמדים הימנה כמו שיתבאר מ\"מ אם נמצא שם תרי שריר וקיים אין סומכין עליהם כלל שמא מחק או תלה ברצונו וקיים בשריר וקיים השני אבל כל שנמצאו בשטה שאחריה שטה אחרת אם חלק אם מענינו של שטר כשר שאלמלא לא נכתבו קודם חתימת העדים נמצאת אומר שהעדים הרחיקו שני שיטין ומחק או תלה וקיים בשטה שניה שבאחרית השטר והחזיר מענין השטר באחרונה ואנו אין לנו לחוש לעדים טועים ולא אמרו שלא ללמוד משטה אחרונה אלא מאותה שהעדים סמוכים לה בשטה שתחתיה שאם נכתב בה דבר אין למדין הימנו הואיל והורשו בהנחתה מצד שהאחד מניח מקום לחברו וחברו אינו רוצה לחתום אלא לאחריו וחכמי התוספות פירשו בה הטעם מפני שאין העדים בקיאים בכתיבה כל כך עושין אותה עולה ויורדת ומתיראים שמא יגיעו בסוף השטר ומרחיקים שטה אחת ומ\"מ חכמי קטלונייאה כתבו לי שהם מנהיגים את סופריהם לסיים את השטר בחצי שטה ולחתום הם בחצי שטה הנשארת מצד שיש לומר כאן בודאי שאותה חצי שטה היתה כתובה קודם שיחתמו העדים שאלמלא כן היאך התחילו הם לחתום בחצי שטה והרי היה להם להזהר מחשש שטר הבא הוא ועדיו בשטה אחת שהוא כשר כמו שיתבאר ולעולם אין חוששין לעדים טועין ואין חוששין לזו להרחקת שטה אחת שהרי שטר הבא הוא בשטה אחת ועדיו בשטה אחרת פסול כמו שיתבאר והוא הדין אם הרחיקו שטה אחת הואיל ואנו מוצאים שטה אחת חלק למדין משטה האחרונה שאין חוששין לשטה האחרונה הרחוקה מחתימתם שטה אחת וכן כל כיוצא בזה:",
                "<b>מ\"מ</b> אתה צריך לשאול על מנהגנו שכותבין בשטה אחרונה מחקין ותלויות ומקיימין אותן שם והעדים סומכים וחותמין עד שנעשית שטת הקיום שטה אחרונה והרי יש לחוש שמא אותה שטה העדים הניחוה וכתב זה בה מה שרצה ומחק והגיה באמצע השטר וקיים בה מחקין ותלויות שחידש עד שמתוך כך כתבו קצת מפרשים שאף הפשוט כותבין בו שריר וקים אף בלא מחקין ותלויות ואין כותבין בו שנים ומאחר שאין אתה רואה מחק או גרר בשטה השניה לשטת העדים ולמפרע אין לך לחוש לשטה אחרונה וכן היו רבותי מנהיגים ואע\"פ שבגמ' לא נאמר אלא במקושר מ\"מ אלו הנהיגו לכתוב הקיומין בשטה אחרונה הוצרכו לקבעה אף בפשוט ועל דעת זה כתבו מפרשים אלו שלא אמרו אין למדין משטה אחרונה אלא בשאין שם שריר וקיים אבל כל שיש שריר וקיים למדין משטה אחרונה הן קיומין הן תנאי חדש ומ\"מ אין כח בידינו לחדש דינין שלא הוזכרו בגמרא או שלא יצאו מתוכה אלא שיש מי שאומר שהמנהג שלא כהוגן וכל שאין העדים מרוחקים משטת הקיום שטה אחת או שחתמו בחצי שטה הסמוכה לקיום אין למדין הימנה ויש מפרשים שבזמן הזה כל שהרחיקו אפילו שטה אחת פסול שלא הורשו בכך אלא או מפני שלא היו בקיאים לקרב חתימתם אצל כתב השטר או להניח ריוח לחברו ועכשו כלנו בקיאים ואין דרכנו להניח ריוח לגדול והדברים נראים לדעתי שכל שאין שם מחקין ותלויות אין צרך בו לשריר וקים ואין הכרח אם סמכו העדים לשטה אחרונה שהרי כל שאין שום צורך לקיום אין בשטה אחרונה אלא מענינו של שטר כגון וקנינא מיניה על כל מאי וכו' ואין צרך ללמוד הימנה הא כל תנאי חדש שבה אין למדין אבל כל שיש שם מחקין ותלויות והם כתובות בשטה אחרונה הדבר ראוי לדון לכתוב בו שריר וקיים ושלא יחתמו העדים אם לא ראו בו כן ושלא לכתוב בו שנים ושאם נראה בו מחק במקום הראוי לכתוב בו שריר וקיים וכשיעור שריר וקיים שנפסלהו ובזה נסתלק חשש כל זיוף ואם כן כל שנפלה שגיאה בקיום עצמו אין בה תקון אחר שאין לכתוב שריר וקיים השני ושאם נמחוק את הראשון נפסל ומ\"מ יש לי בה תקון שירחיקו העדים חתימתם שטה אחת וכל שהרחיקו שטה אחת אנו דנין שכל מה שנכתב קודם לחתימתם אין בו זיוף הן שהיו שם תרי שריר וקים הן תנאי חדש שאין מחזיקין את העדים כטועים בשום פנים וממה שכתבנו אתה יכול להתבונן בדברים אלו ולדון בשטר הבא לידך אם יש לחוש בו אם לאו וכל שאירע לך ספק בשטה אחרונה אי אתה למד הימנה על הדרך שביארנו ויש לקצת מפרשים סברות אחרות בענינים אלו ומה שכתבתי הוא הנכון בלי שום פקפוק:"
            ],
            [
                "<b>כל</b> המחקין כלם צריך שיכתוב קיומיהם וכן שאר הדברים ושיאמר אות פלני או מלה פלנית דעל המחק או דעל הגרר או דביני חטי עם כל מה שכתוב בשטר שריר וקים ואם יש שם מלות שהעביר עליהם קולמוס שאין יכול לומר בהם שריר וקים יתחילם בתחלת הקיום ויאמר מלה או אות פלונית דעבר עליהן קולמוס ליכא למיחש לזיופא ומלה או אות פלנית דביני חטי או דסוף השטה או דעל המחק או דעל הגרר שריר וקים וכל שאתה רואה המחק או הגרר במקום שהיה ראוי להיות בו שריר וקיים ובשיעור שריר וקיים או יותר פסול שמא מחק שריר וקיים והוסיף בקיום וכתב אחר הכל שריר וקיים וכן אתה דן בכל כיוצא בזה וכל שיש בו מחק או גרר או ביני חטי ולא נתקיים יש אומרים שכל השטר פסול ולא יראה כן אלא שאין למדין מאותו מחק או גרר או ביני חטי אבל שאר השטר קיים ואין חוששין שמא תנאי היה שם וכן כתבוה לי חכמי קטלונייאה והביאו קצת ראיה ממה שאמרו בענין גט גיטין י\"ז ב' גזייה לזמן ויהביה ניהליה וכו' שאין פוסלין אותו בכך ואין אומרים שמא במקום הגיזה לא זמן היה כתוב בו אלא תנאי וכבר כתבו בה גדולי המחברים שאף לכתחלה מתירין אותה לינשא בו כמו שיתבאר במקומו ועוד שהרי אמרו למעלה במקושר תלויה מקויימת כשרה מחק פסול אע\"פ שמקויים ולא אמרו מחק פסול אלא במקום שריר וקיים וכשיעור שריר וקיים ואלמלא כן אף שלא במקום שריר וקיים שמא תנאי היה בו אלא שאין פוסלין אלא מקום המחק ובמקשר לדעת האומר בין קשר לקשר מבחוץ ממקום המחק ולמטה אם נמחק במקום שריר וקיים וכשיעור שריר וקיים ומ\"מ יש לחוש שמא יש שם תנאי כנגדו ומחקו וכתב בו דבר אחר ודי לו שלא ללמוד ממה שנכתב שם ולפיכך יראה לי שאם היה המחק ראוי לדון בו כן חוששין לו ואין לדיין אלא מה שעיניו רואות וכן יראה ממה שאמרו למטה כתוב בו כסף זוזין דאינון ונמחקו שמאחר שאין לתלות שם שום תנאי אלא סך בעלמא אין פוסלין אותו אלא שדנין בפחות:",
                "<b>וכן</b> צריך שיכתוב מענינו של שטר בשטה אחרונה ופירוש דבר זה הוא שלא יכתוב בשטה אחרונה ר\"ל אותה הסמוכה לעדים שום דבר חדוש אלא או יניחנה חלק או יכתוב בה מענינו של שטר כגון וקנינא מיניה על כל מאי דכתוב וכו' וכיוצא בזה מפני שאין למדין משטה אחרונה שמאחר שהורשו העדים להרחיק שטה אחת חוששין שמא העדים הניחוה וזה בא והוסיף בה מדיליה תנאי חדש:"
            ],
            [
                "<b>ממה</b> שכתבנו שהורשו העדים להניח שטה אחת למדת שאם הרחיקו שני שטין פסול שיש לחוש שמא יזייף באחת מהן מה שירצה שהרי לא אמרו אין למדין אלא באחרונה הסמוכה לעדים ואע\"פ שאנו רואין שלא כתב בה כלום כיון שנעשה השטר מוכן לזיוף אין עליו דין שטר ואין גובין בו ממשועבדין אחר שאנו רואין שאין העדים בקיאים שמא טעו אף בדבר אחר וגדולי המפרשים כתבו שאם באו העדים והעידו שהם הרחיקו ולא היה שם שום זיוף דנין אותו בשטרא מעליא ולא יראה כן ולדבריהם אני תמה מה צרך לביאת העדים אחר שלא נכתב שם כלום ושמא שאם לא באו חוששין שמא הרחיקו יותר ונכתב שם שלא כדין אבל לטעות אחר אין חוששין והדברים נראין כדעת ראשון:"
            ],
            [
                "<b>ומ\"מ</b> בכל שהוא פחות משני שטין כשר כגון שטה ומחצה ושטה ומחצה שאמרו פירושו ברחב כגון רוחב שטה ומחצית רוחב שטה אחרת אבל בארך ר\"ל מצד ימין הכותב לשמאלו פסול שאם השלים השטה בחצי שטה והרחיקו חצי שטה הנשארת ושטה אחרת והעדים חתמו בראש השטה השלישית יש לחוש שמא באותה חצי שטה יכתוב מה שירצה ונמצא שטר שעדיו מרוחקים שטה אחת שהוא כשר ואם נשלם השטר בסוף שטה והניח שטה אחת ובשטה שניה חתמו בסוף השטה שמא יחתוך שטת העדים ויכתוב בחצי שטת החלק מה שירצה ונמצא שהוא שטר הבא הוא ועדיו בשטה אחת שהוא כשר ושמא תאמר אף כשהרחיק שטה אחת מן הכתב מפני מה הוא כשר נחוש שמא יחתוך כל השטר ויכתוב מה שירצה בחצי שטת החלק ויזייף חתימת עדים בחצי הנשאר כדי לעשותה שטר הבא הוא ועדיו בשטה אחת וכשיבא לקיימה תתקיים בעדים החתומים בשטה השניה יתבאר למטה שכל כיוצא בזה אין מקיימין מעדים של מטה אלא מאותן של מעלה וכל שלא נתקיימו אותן שבאותה שטה נעשה שטר הבא בשטה אחת ועדיו בשטה אחרת שהוא פסול ויש מפרשים שטה ומחצה בדרך אחרת ואין דבריהם נראין כלל:",
                "<b>הרחיקו</b> שני שטין או יותר ומלא הריוח בעדים אפילו קרובים או פסולין קודם שיבא לבית דין השטר כשר שהרי מ\"מ אין יכול להזדייף דרך צחות גלגלו בכאן מה שנאמר בענין סכה אויר פוסל בשלשה סכך פסול פוסל בארבעה ולמדת לפי דרכך שאם היו ארבעה או חמשה עדים חתומים בשטר ונמצא אחד מהם קרוב או פסול תתקיים העדות בשאר כמו שכתבנו למעלה:"
            ],
            [
                "<b>שני</b> שטין שאמרו דוקא הן ואוירן ר\"ל אויר למעלה מן השטה הראשונה שאם יכתוב בה אות ל' יהא מקום לצואר הלמ\"ד לעמוד בה ואויר למטה משטה שניה קודם חתימת העדים שאם תזדמן בה אות נו\"ן זקופה שיהא מקום לארך הנו\"ן לעמד בה ואויר שבין שטה לשטה ונמצאו שני שטין ושלשה אוירים ואין מצריכין לשני אוירים בנתים כדי שאם תזדמן כ\"ף זקופה או נו\"ן זקופה בראשונה ולמ\"ד באחרונה תחתיה שיהא מקום לארך הכ\"ף ומקום לארך הלמ\"ד שיכול הוא להעמידן ארכה של זו בצד ארכה של זו:",
                "<b>שיעור</b> השטין משערין אותו בשיעור כתיבת העדים או שאר בני אדם שאין בקיאים בכתיבה כל כך ואין משערין אותו בכתיבת הסופר שהיא כתיבה דקה ומצומצמת שכל המזייף אינו הולך אחר הסופר שמתירא הוא ממנו אלא אחר שאר בני אדם ולא עדים דוקא אמרו אלא כל שאר בני אדם הוא קורא עדים חוץ מן הסופר ולמדנו מכאן שאם נתמלאו שטין אלו בכתב אע\"פ שאינן מכתב ידי אותו שכתב את השטר אין פוסלין אותו שאם כן מה הוצרכנו לכתב ידי עדים והלא כל שאינו בכתב ידי הסופר אתה פוסל ומעתה כל שכן באמצע השטר שאם נתחלפה כתיבה מסופר לסופר או מגסה לדקה או מקולמוס לקולמוס וכיוצא באלו אין שום חשש בכך:",
                "<b>כבר</b> ביארנו ששני שטין אלו שהניח או מלאם בקרובים כשר מ\"מ אם מלאו בשריטות ושריטות של דיו או בכפתורים ופרחים מצויירים וכיוצא באלו פסול שמא לא חתמו העדים על גוף שטר אלא על אותם הציורים:"
            ],
            [
                "<b>הרחקת</b> שטה זו שהורשו העדים בה דוקא בין סוף השטר לחתימת העדים ואין לחוש שיחתוך כל אותה שטה ויכתוב בה מה שירצה ויבאו העדים למטה הימנה ותתקיים כתיבת השטה שהניח על ידי אותם העדים שהרי מטעם זה פסלנו שטר שבשטה אחת ועדיו בשטה אחרת ואם תאמר יזייף חתימת עדים בשטה שהניח עד שיהא שטר הבא הוא ועדיו בשטה אחת וכשיבא לקיים תתקיים בשאר כבר ביארנו שכל כיוצא בזה אין מקיימין אותם אלא בעדים שבאותה השטה כמו שכתבנו אבל קיום בית דין אפילו הרחיקו שטה אחת מן העדים פסול שמא יחתוך כל השטר ועדים שבו ויכתוב בחצי שטה החלק מה שירצה ויזייף חתימת שני עדיו באותה שטה עצמה ויבא הקיום על אותה חתימה המזוייפת וצריך לקיים את השטר מצד אחר ואם מלא כל הריוח שריטות וציורין של דיו כשר אפילו בהרחקת כמה שטין שהרי חשש זיוף אין כאן ואין אומרים שמא על הציורין חתמו שאין חוששין לבית דין שיקיימו על השריטות אלא על גופו של שטר ושמא תאמר עדין יש לחוש שמא יחתוך כל השטר ועדים שבו וימחוק כל אותן השריטות ויכתוב בה מה שירצה ויזייף שם חתימת עדים שהרי שטר הבא הוא ועדיו על המחק כשר כמו שיתבאר ויבא הקיום על אותה חתימה המזוייפת תדע שכל כיוצא בזה ר\"ל שטר הבא הוא ועדיו על המחק וקיום בית דין למטה על הקלף אין מקיימין אותו מעידי הקיום אלא מעדי השטר מחשש זה שהזכרנו:"
            ],
            [
                "<b>שטר</b> הבא הוא ועדיו על המחק כשר ואם תאמר חוזר ומוחק מה שלשטר וכותב מה שירצה אינו דומה נמחק פעם אחת לנמחק שני פעמים והרי נכר הזיוף שמקום העדים לא נמחק אלא פעם אחת ומקום השטר שני פעמים ואם תאמר שמא כשנמחק הכל תחלה הטיל דיו על מקום העדים עד שנמחק מקומו שני פעמים ואין העדים מרגישין אחר שעין שם כתב וחותמין או שלא אמרו אינו דומה נמחק פעם אחת לנמחק שני פעמים אלא בבית דין שבודקין את השטר בשעת הדין אבל העדים אין מרגישין וחותמין וכשיחזור וימחוק השטר ויכתוב כל מה שירצה נמצא הכל נמחק שני פעמים כבר תקנו חכמים שאין העדים חותמין על שטר מחוק אא\"כ נמחק בפניהם:",
                "<b>שטר</b> הבא על הנייר ועדיו על המחק פסול שהרי יש לחוש שיהא הוא מוחק את השטר ומזייף ונמצא הוא ועדיו על המחק ומ\"מ אם כתבו העדים אנחנא סהדי חתימנא אמחקא ושטרא אניירא כשר ודוקא שכתבו כן בין עד לעד שאם לאחר העדים הרי חותכו משם לגמרי ואם למעלה מן העדים הרי ימחוק הכל כשימחוק הוא את השטר אבל בין עד לעד אין בו מקום זיוף שאפילו תאמר שימחוק מה שבין עד לעד ויכתוב בה ושטרא אמחקא אינו דומה נמחק פעם אחת לנמחק שני פעמים והרי יתגלה הדבר בדין:",
                "<b>היה</b> השטר על המחק ועדיו על הנייר פסול ואפילו כתבו אנחנא סהדי חתימנא אניירא ושטרא אמחקא שמא ימחוק פעם שניה ויכתוב כל מה שירצה ואין בדיקה מנמחק שני פעמים הואיל ואין כאן נמחק פעם אחת שהרי העדים בנייר הם חתומים ושמא תאמר להביא קלף אחר וימחוק בו פעם אחת ויקיף בו עם מחק השטר שמא אינו דומה מחק קלף זה לשל זה ושמא תאמר להביא העדים ולקבל חתימתם או לקיימה ואח\"כ ימחקו העדים ויחתימום פעם אחרת או יכתבו שם הבית דין איזה דבר להקיף שני המחקים אינו דומה נמחק בן יומו לנמחק משני ימים ושמא תאמר להשהותו שמא יתרשלו בדבר:",
                "<b>זה</b> שכתבנו למעלה שכותבין בין חתימת העדים אנחנא סהדיא חתימנא אמחקא ושטרא אניירא יראה לי שבעל התלמוד קיצר את הדברים לכלול דברי שניהם בלשון אחד ומ\"מ יראה לי ששניהם כותבין כך ר\"ל שהראשון יחתום ראובן בן יעקב עד וחתימנא אמחקא ושטרא אניירא ויסמוך השני את חתימתו ויאמר גם אני חתמתי אמחקא ושטרא אניירא שמעון בן יהודה עד ואם לא כן אלא שהאחד יכתוב כן בלשון שניהם והשני יחתום כפשוטו הרי אין לנו בזה אלא עד אחד ומ\"מ דבר זה לא ראיתיו לאחד מן המפרשים וכלם סוברים שאינו שם אלא מכתיבת האחד ולדבריהם מיהא יראה לי דוקא שכתב כן הראשון והרי ראה השני כן כשחתם וחתם על הכל אבל אם לא כתב כן אלא האחרון ואע\"פ שבלשון שניהם כתב היאך סומכין עליו והרי שמא לא כתב מדעת חברו ושמא אף שלא בפניו שהרי אין העדים צריכים לחתום זה בפני זה ומ\"מ ראיתי לגדולי קטלונייא שפירשוה אף באחרון מפני שאין חוששין עד אחד בשקרן ולא כתב כן אלא מדעת חברו ובהסכמתו ומכאן יצא להם על ידי מעשה בשטר שהיה כתוב בו מנה והיה ראוי לכתוב בו מאתים וחתם האחד עד שלא נתקן והיו הבעלים רדופים לילך מצד שהיה מפרש מן היבשה לים ואין בעל הספינה משגיח בו ולא היה אפשר לו להתעכב עד שיחליפו את השטר והורו שימחוק מנה ויכתוב מאתים ויכתוב בין עד לעד אנחנא סהדי חתימנא אשטרא דנא דכתיב ביה מאתים אמחקא ואפילו על ידי אחרון ואע\"פ שיש לפקפק שמא לא נאמרה בכאן אלא בשחתמו על המחק שחזקה לא חתם הראשון על המחק בשטר שהוא על הנייר עד שהסכים שיכתוב חברו אנחנא סהדי וכו' אבל כל שחותמין על הנייר הואיל ולא כתב כן אלא השני אין כאן אלא עד אחד על קיום מחק זה אין לך לומר כן שהרי הקשו עליה משטר על המחק ועדיו על הנייר שפסול וליכתוב אנחנא סהדי וכו' ותירץ משום דסוף סוף מחיק ליה וכו' וכמה תירוצים כמו שכתבנו ואם כדבריך היה לו לתרץ שני הכא דסהדא חתים אניירא ולאחר שחתם נמחק וכתב השני אנחנא סהדי ואין סומכין על האחד אלא נראה שכל שכתב האחד בלשון שניהם אין חושדין אותו בזיוף והרי הוא כמי ששניהם כתבו כן ומ\"מ הדברים נראין כמו שכתבנו:"
            ],
            [
                "<b>כבר</b> ביארנו במשנה שנוהגין היו במקשר שאם מלך שנה מונין לו שתים וכל שהיו רואין בשטר שנה פלנית היו דנין אותה על שנה הקודמת לה והיו סומכין בזה על המנהג הידוע אצלם ומונין משנה הקודמת מעתה כל שנוהגין במקום שנעשה בו השטר באיזה דבר חדוש הולכין אחריו ודנין בו בכל מקום אף הם הזכירו שהיו נוהגים שבשנה ראשונה של מלך קורין לו ארכן כלומר ראוי למלוך מלשון לא אריך לניא למחזי ובא שטר ליד בית דין שהיה כתוב בו בשנת פלנית ארכן ולא הוזכר בה אם ראשונה אם שניה אם שלישית ודנו בה שהיא שנה ראשונה שלו הואיל ומנהג אותה אומה היתה לקרות לו שנה ראשונה ארכן ואע\"פ שהיה אפשר לנו לפרש בארכן ענינים אחרים כלומר שהאריך במלכותו ימים דנין מ\"מ אחר המנהג וכן בכל כיוצא בזה:",
                "<b>כל</b> שנדר נזירות לזמן מרובה הרי זה נזיר לאותו זמן שקבע ואם נדר סתם סתמו שלשים יום וכן כל שנדר נזירותו לפחות משלשים יום נזירותו שלשים יום שאין נזירות לפחות משלשים יום נדר שתי נזירויות או שלשה או ארבעה הרי זה נזיר לכל נזירות שלשים יום ובסוף כל נזירות שבהם מגלח ומביא קרבנותיו ומתחיל למנות נזירות שניה וכל הלשונות אדם נודר בהם הן בלשון הקדש הן בלעז מעתה אמר הריני נזיר הן הריני נזיר פעם אחת שבלשון יוני אומרים הן במקום אחת אמר הריני נזיר דיגון הרי הן שתים טריגון הרי הן שלש טטריגון ארבע פנטיגון חמש שכל אלו כך הם בלשון יוני וכן הדין בשאר הלשונות:",
                "<b>אין</b> הבית מטמא בנגעים עד שיהא מרבע בארבע קרנות של כותלים אבל אם היה כלו עגול או בעל שתי קרנות כגון שהיה עשוי כקשת עם המיתר כגון זה <img> או בעל שלש קרנות כעין משלש כגון זה <img> או שהיה בעל חמש כגון שהיה יוצא מקרן מזרחי דרומי לקרן מזרחי צפוני אלכסון כגון זה <img> אינו מטמא בנגעים:",
                "<b>כבר</b> ידעת על הרכילות שהוא בלא תעשה שנאמר לא תלך רכיל ולשון הרע הוא בכלל לאו זה והוא כל שמספר בגנות חברו אפילו היה אמת הן על פגם או מום שידע בו הן על מעשה שעשה שלא כהוגן הן על טעות שטעה בהוראה ובדברי תורה אף המספר בשבחי של אדם יותר מדאי הרי זה אבק לשון הרע מפני שהוא גורם שיספרו בגנותו וצריך להזהר בענינים אלו הרבה מפני שהם דברים המצויים להכשל בהם עד כמעט שאין אדם נמלט מהם הואיל ואין בהם לשון הרע הגמור אמרו חכמים שלש עברות אין אדם ניצל מהם בכל יום ואלו הן הרהור עברה ועיון תפלה ואבק לשון הרע וכן אמרו רוב בני אדם נכשלין בגזל ומיעוטן בעריות וכלן באבק לשון הרע:"
            ],
            [
                "<b>המקדש</b> את האשה על מנת שהוא כהן ונמצא לוי או על מנת שהוא עשיר ונמצא עני אינה מקודשת ואפילו הטעה לשבח כגון שאמר על מנת שהוא עני ונמצא עשיר אינה מקדשת כל שהטעה מ\"מ אינה מקדשת:",
                "<b>האשה</b> שאמרה לשלוחה התקבל לי גיטי במקום פלני והלך וקבלו לה במקום אחר אינו גט שאין זה מראה מקום לבד אלא קפידא גמורה וכן האיש שאמר לשלוחו תן גט זה לאשתי במקום פלני ונתנו במקום אחר אינו גט ומ\"מ אם אמר הרי היא במקום פלני ונתנו לה במקום אחר כשר שזה ודאי אינו אלא כמראה מקום:",
                "<b>עד</b> אחד חתום בשטר ועד אחד על פה מעיד כמעשה השטר ועל הלואת מנה שבה הרי אלו מצטרפין ואפילו היה עד שבכתב מעיד על אחד בשבת ושבעל פה על שני בשבת שאין הלכה כדברי האומר אין עדותם מצטרפת עד שיראו שניהם כאחד אלא כר' יהושע בן קרחה שאפילו הלואה אחר הלואה והלואה אחר הודאה מצטרפין על הדרכים שביארנו בסנהדרין ואין צריך לומר שהודאה אחר הודאה והודאה אחר הלואה שאפשר שאין הכחשה ביניהם שהם מצטרפין בין שניהם על פה בין אחד מהם בשטר ואחד מהם על פה ואע\"פ שזה שבשטר מעיד על אחריות נכסים וזה שבעל פה אינו מעיד אלא על בני חרי מצטרפים הם מ\"מ להגבות מבני חרי כמלוה על פה אבל לא להיות כשטר לענין משעבדי שכל שאין בשטר אלא עד אחד אין לו קול והוא שכתבו גדולי המחברים שאם אמר זה שלא כתב עדותו קניתי מידו על דבר זה ולא שאל ממני לכתוב שניהם מצטרפין לעשות המלוה מלוה בשטר ואין יכול לומר פרעתי כלומר אבל לא לגבות ממשעבדי וחכמי הצרפתים כתבוה אף לענין היותה נדונת כשטר ואין הדברים כלום וכל שכן אם היה עד אחד בכתב הודאה שאין שם אחריות ושאין העד מדבר אלא בלשון יחידי שבפניו הלוה פלני לפלני מנה ועד אחד שבעל פה מצטרף עמו שהרי הם עדות אחת יותר מעד שבשטר העשוי בלשון שנים ואין שם חתום אלא אחד אע\"פ שעד שני מצטרף עמו ומ\"מ אף בזה מצטרף לענין בני חרי ומ\"מ עד אחד בכתב ואין שם צירוף עד שבעל פה אם הוא בלשון יחיד יראה שהוא מחוייב שבועה כעדות על פה אבל אם היה השטר כתוב בלשון שנים ולא היה שם חתום אלא אחד אין כאן חיוב שבועה כלל ואם היו שם שנים חתומים ולא נתקיים אלא האחד יראה שזה בא לחייב שבועה והוא שאמרו בתלמוד המערב שבכתבות פרק שני עד אחד בכתב מהו לזקקו לשבועה וכי עד אחד בכתב כלום הוא לא צריכא בשהיו שנים אחד יכול לקיים ואחד אין יכול לקיים ולמדנו מכאן שכגון זה נשבע ויש מפרשים שזו שאמרו שם שמצטרפין כגון זו היא אבל עד אחד חתום בשטר העשוי בלשון שנים אינו כלום אף לענין צירוף עם אותו שבעל פה הואיל ולענין שבועה אינו כלום וכן נראה לי ואף כן היא שנויה בתלמוד המערב בכתובות פרק שני בפירוש ושמא תאמר אם כן מה הוצרך אמימר בסוגיא זו לומר כשהקשו לו ממשנתנו לא שמיעא לי כלומר לא סבירא לי היה לו לומר שמשנתנו בעד אחד חתום בשטר שהוא עשוי בלשון שנים שאינו כלום אפשר שזו לא הוצרכה כלל:",
                "<b>וגדולי</b> המחברים כתבו עד אחד חתום בשטר ואמר ליה פרעתי מתוך שאין יכול לישבע משלם מפני שהם מדמים אותה לדין נסכא דר' אבא כלומר לישלם ליכא תרי סהדי שאלו היו שנים לא היה יכול לטעון פרעתי נפטריה איכא חד סהדי לשתבע הא קא מודה הוה ליה מחוייב שבועה שלא יכול לישבע ומשלם ואע\"פ שבתלמוד המערב נראה שאין עד אחד בכתב מביא לידי שבועה כמו שכתבנו ואפשר שהם סמכו על סוגיא זו שאמר שמצטרפין ואלמלא שעד אחד מביא לידי שבועה לא היו מצטרפין והם מפרשים אותה בעד אחד חתום ממש ושמע מינה שעד אחד החתום בשטר משביעין עליו ומ\"מ גדולי המגיהים מתמיהים היאך אין שבועת הפרעון עומדת כנגד העד ור\"ל שהרי טענת פרעתי ראויה ליאמן מצד עצמה אחר שאין כאן מעשה שטר והלא אף הם כתבו בכתב ידו שנאמן בפרעתי עד שעכשו דבריהם בטען תחלה בבית דין לא היו דברים מעולם והוציא עליו שטר זה שלוה ואח\"כ טען פרעתי:"
            ],
            [
                "<b>שנים</b> שהעידו על הלואה זו אחד בבית דין זה ואחד בב\"ד זה הרי ב\"ד אחד מעיד לחברו שפלני העיד בפניהם על הלואה זו שאין הלכה כדברי האומר עד שיעידו שניהם כאחד אלא כדברי האומר שומעין דבריו של זה היום ולכשיבא חברו למחר שומעין לו ולא סוף דבר בשיעידו שניהם בב\"ד אחד אלא אפילו העידו זה בב\"ד זה וזה בב\"ד אחר הואיל וב\"ד זה מעיד לחברו שכן מצטרפין שנים שהעידו בב\"ד זה וחזרו והעידו בב\"ד זה וחזרו והעידו בב\"ד זה ומתו העדים קודם שיגמר הדין או הלכו למדינת הים וכן קצת הדיינין ולא נשאר אלא אחד מכל בית ובית דין הרי אלו שלשה הנשארים מצטרפין לחתוך את הדין וגומרין אותו כאלו שלשתן קבלו עדות זו ביחד אבל עד ודיין אין מצטרפין כמו שיתבאר בכתבות פרק שני והוא שאמרו שם מאי דמסהיד סהדא לא מסהיד דיינא ומאי דמסהיד דיינא לא מסהיד סהדא כמו שביארנו שם ופירוש עד ודיין לדעת זה הוא שהעד מעיד על ההלואה והדיין מעיד שבא הדין לפניהם וחייבוהו ואין מצטרפין אע\"פ שהודאה אחר הלואה מצטרפין ומ\"מ יש בענין עד ודיין פירושים אחרים יתבארו במקומם במסכת כתבות:",
                "<b>כתבו</b> הגאונים מעשה באחד שהיה הולך תמיד למדינת הים וכל שעה שהיה הולך היה מצוה ומניח מתנה לראובן ומת ובא ראובן לירד במתנתו ומחמת מצוה מחמת מיתה שהרי מפרש ויוצא בשיירה כשכיב מרע הם כמו שהתבאר והזקיקוהו לדין והוציא עד אחד מצואת ניסן והיה עמו חבר אלא שמת והוציא עד אחד מצואת תשרי והיה עמו אחר אלא שמת ודנו בו אחולי אחליה לשעבודא קמא ואין כאן אלא עד אחד שאם לא כן מה הוצרך לשנות במתנתו אלא שכיון שחזר בטלה מתנתו ומ\"מ אם לא כתב אחרת יראה שאין אומרים שבטלה מאליה כעמד מחליו שהרי אחרי שהולך ובא תמיד דעתו לפרוש ולצאת ואינו נקרא חוזר ורוצה הוא בקיומה:",
                "<b>שלשה</b> שישבו לקיים את השטר וקבלו עדותם ומת אחד מהם קודם שחתמו צריכים לכתוב במותב תלתא כחדא הוינא וחד ליתוהי שאם לא כן יאמרו שלא קבלו עדות אלא בשנים ולענין קיום שטרות צריך שלשה ואף לדעת האומר שנים שדנו דיניהם דין מ\"מ קיום שטר אינו אלא כעדות בעלמא ואם אין שם אלא שנים הרי הדיינים כעדים והרי הם כעד מפי עד ומ\"מ לענין שנים שדנו פסקו גדולי הפוסקים שאין דיניהם דין ומגאוני הראשונים שדיניהם דין וכבר ביארנו עקרי דברים אלו וקצת ראיות שבהם במסכת כתבות ובסנהדרין:",
                "<b>המשנה</b> השניה והכונה להתחיל בה בביאור ענין החלק השני ואמר על זה כתוב בו זוזין מאה דאינון סלעין עשרים אין לו אלא עשרים זוזין מאה דאינון סלעין תלתין אין לו אלא מנה כסף זוזי דאינון ונמחקו אין פחות משנים כסף סלעין דאינון ונמחקו אין פחות משנים דרכונות דאינון ונמחקו אין פחות משתים אמר הר\"ם וכבר ביארנו כי גט שם לכל שטר ולכך אמר כתוב בו ואלה הזוזין הנזכרים בכאן הם דינרין שיש ארבעה מהם בסלע כמו שזכרנו פעמים כי הסלע ארבעה דינרין:",
                "<b>אמר</b> המאירי כתוב בו זוזין מאה דאינון סלעין עשרין והרי שעשרים סלעים אינם אלא שמנים זוז אין לו אלא עשרים והולכין אחר פחות שבלשונות וכן אם היה כתוב בו זוזין מאה דאינון תלתין סלעין שנמצא עכשו מוסיף בחמש סלעים אין לו אלא מנה ומטעם זה שהזכרנו ר\"ל שאין הולכין אלא אחר הפחות לתובע שיד בעל השטר על התחתונה מפני שהוא מוציא מחברו עד שיביא ראיה לדבריו ומ\"מ אם פרע לו את היתר אינו חוזר וגובה שהרי חזר הדין להיות הלה תובע ועליו הראיה כתוב בו כסף זוזין ולא הוזכר סך הכספים כמה הם או שהיה שם כסף זוזין דאינון ונמחק הסך או ניטשטש אין פחות משנים וגובה מיהא שנים ולא יותר אלא אם כן בראיה וכן בשאר המטבעות כגון דרכונות ושאר המטבעות:",
                "<b>זהו ביאור המשנה וכלה הלכה היא ודברים שנכנסו תחתיה בגמרא אלו הן:</b>",
                "<b>שטר</b> שכתוב בו כסף סתם אין דנין בו פחות מדינר כסף כתוב בו כסף דינרין או דינרין כסף או דינרי כסף אין פחות משני דינרין היה כתוב בו כסף בדינרין אין פחות מכדי שני דינרי זהב כסף וזה שאמרו בכסף סתם שאין פחות מדינר דוקא שכתוב בו מטבע כסף ואין לדון בו פרוטה שאין עושין פרוטות של כסף אלא של נחשת ומ\"מ במקום שעושין בו פרוטות של כסף חוששין הא אם לא היה שם מטבע דנין אותו בנסכא בשיעור הקטן שאפשר לשער בו:"
            ],
            [
                "<b>היה</b> כתוב בו דינרין זהב או זהב דינרין אין פחות משני דינרין זהב היה כתוב בו זהב בדינרין דנין אותו בזהב שוה שני דינרין של כסף ואין אומרים דהבא פריכא בשני דינרין של זהב הוא אומר שיד בעל השטר על התחתונה וזה שאמרו בדינרין זהב או זהב דינרין שהם שני דינרין זהב דוקא כשאומר דינרין בחרק הד' שכך הוא לשון של זהב אבל אם אמר דינרין בצירי תחת הד' אין זה אלא לשון כסף ויש גורסין בלשון זהב דינרי בלא נו\"ן שהוא ראוי להיות נסמך וודאי הוא סומכו לזהב שמתוך שאין אדם רגיל בו כל כך אדם פורט בו ואומר דינרי זהב אבל כשיש בו נו\"ן הוא נזכר בסתם ואדם מכוין בו על של כסף שאין אדם צריך בו פרט:",
                "<b>הזבה</b> והיולדת הרי הן ממחוסרי כפרה ר\"ל שאע\"פ שעלו מטומאתן וטבלו והעריבו שמשן אינן אוכלות בקדשים עד שיביאו קרבנן הקבוע להן והוא שתי תורים או שני בני יונה לזבה אחד לעולה ואחד חטאת וכבש עם תור או יונה ליולדת כבש לעולה ובן יונה או תור לחטאת אם ידה משגת בכך ואם אין לה השג יד מביאה שתי תורים או שני בני יונה אחד לעולה ואחד לחטאת ועניני הזיבה והלידה מפורשים במקומם שיש צדדין בזיבה שאינה זבה כלל אלא נדה או טהורה ואין עליה שום קרבן ויש צדדין שהיא זבה גמורה ומביאה קרבן וחטאתה נאכלת ויש צדדים שהדבר בספק ונקראת ספק זבה כגון שנתקלקלה במנינה ומביאה קרבן אלא שאין חטאתה נאכלת שכל חטאת העוף הבאה על הספק נשרף כעולה וכן בלידה יש צדדין שהיא טמאה לידה לגמרי אף במפלת ומביאה קרבן וחטאתה נאכלת ויש צדדין שאין בהפלתה טומאת לידה כלל והרי היא פטורה מן הקרבן ויש צדדין שהדבר בספק כגון שלא ידעה מה הפילה ומביאה קרבן ואין חטאתה נאכלת וכל המפלת הרבה ולדות זה אחר זה כל שהן בתוך ימי מלאת לראשון נגררין אחריו ונפטרין בקרבן אחד ואם הפילה לאחר ימי מלאת שהם ארבעים לזכר ושמנים לנקבה מביאה על השני קרבן שני וכן בכמה היו עליה כמה קרבנות אם ספקות אם ודאות בין בלידה בין בזיבה הרי דין הספקות חלוק מדין הודאות כיצד היו עליה ספק חמש לידות ספק חמש זיבות או כמה מביאה קרבן אחד ואוכלת בזבחים ואין השאר עליה חובה היו עליה חמש לידות ודאות או חמש זיבות ודאות מביאה קרבן אחד ואוכלת בזבחים והשאר עליה חובה ואם היו עליה חמש לידות ודאות וחמש לידות או חמש זיבות ספק מביאה שני קרבנות אחד על הודאות ונאכל ואחד על הספקות ונשרף ואוכלת בזבחים ושאר הודאות חובה עליה ושאר הספקות אין עליה בהם חובה:",
                "<b>המשנה</b> השלישית והיא מענין משנה שלפניה כתוב בו מלמעלה מנה ומלמטה מאתים מלמעלה מאתים ומלמטה מנה הכל הולך אחר התחתון אם כן למה כותבין את העליון שאם תמחק אות אחת מן התחתון ילמד מן העליון אמר המאירי כתוב בו מלמעלה מנה כלומר כשהזכיר את הסך שלוה פלוני מפלני ולמטה כשהזכיר שעבוד נכסיו על אותו הסך כתוב בו מאתים או מלמעלה מאתים ולמטה מנה הכל הולך אחר התחתון בין שהוא פחות בין שהוא יתר אם כן למה כותבין את העליון שאם נמחק או נטשטש אות אחת מן התחתון למדין אותו מן העליון ומפרש בגמ' שאם נמחקו מן התחתון שתי אותיות אין למדין אותן מן העליון אלא אם אפשר לדונו בפחות דנין כפי מה שיראו הדיינין ושמא תאמר ולמה לא אמרו בזה לילך אחר פחות שבלשונות על הדרך שאמרו בזוזין מאה דאינון תלתין וכדין אסתירא מאה מעי ומאה מעי אסתירא על הדרך שביארנו במציעא פרק השואל ובמס' זו פרק בית כור מפני שבאלו דבור אחד הוא והאחד תלוי בחברו וכל שכותב מאה שהם מאתים או מאתים שהם מאה וכיוצא בזה אינו נוטל אלא בפחות שבלשונות אבל כל שהם דבורים מחולקים וכל אחד מהם דבור בפני עצמו ואינו צריך לחברו ולא תלוי בו אין זה אלא שדקדק בתחתון יותר מבעליון וחזר בו מן העליון ולפיכך אין למדין אלא מן התחתון ומכאן כתבו קצת מפרשים שאם נמחק התחתון כלו אין דנין אותו אלא על הפחות שאפשר וכן הדברים נראין:",
                "<b>זהו ביאור המשנה וכן הלכה ודברים שנכנסו תחתיה בגמרא אלו הן:</b>"
            ],
            [
                "<b>שטר</b> שהיה כתוב בו למעלה שם אחד אם בלוה ואם במלוה ונשתנה השם למטה דנין אחר התחתון נמחק אות אחת בשל מטה למדין אותו משל מעלה ודוקא אות אחת כגון חננ מחנני או עננ מענני וכיוצא בזה אבל שתי אותיות לא שפעמים שיזדמן שם בן שלש אותיות כגון אמי ואסי ונמצאת למד רוב השם מעליונו ולא התירו אלא במעוטו או בחציו כגון שם בן שתי אותיות ומ\"מ כל שאין לחוש בו לפי מה שיראה הדיין למדין:",
                "<b>אע\"פ</b> שבדבורים חלוקים כתבנו שהולכין אחר התחתון כל שאנו יכולין למעט את התחתון או לדקדק בו עושין היה כתוב בו ספל מלמעלה וקפל מלמטה והרי שהקפל פחות מן הספל שהספל פירושו סאה ופלגא והקפל פירושו קבא ופלגא הולכין אחר התחתון שהוא הפחות ואין מהרהרין אחריו היה כתוב קפל מלמעלה וספל מלמטה אומרים שמא סמ\"ך זו קו\"ף היתה ובא זבוב והסיר רגל הקו\"ף ונעשית סמ\"ך ואינו גובה בו אלא מדת הקפל וכן כל כיוצא בזה ואם נתברר לדיין שאינו כן דנו בתחתון כפי מה שיראה וכל שהוא יכול למעט ולצמצם לתובע עושה כל שיש לחוש לכך אף מן הספק הואיל ונולד רעות בשטרו:",
                "<b>שטר</b> שהיה כתוב בו שלוה פלני מפלני שש מאות וזוז זה היה מעשה ודנו בו שש מאות איסתרין וזוז ולא דנו בו שש מאות זוז וזוז מפני שיד בעל השטר על התחתונה ושמא תאמר היה להם לדון שש מאות פרוטות וזוז אינו כן שכל חשבון פרוטות הסופר כולל אותם לזוזין וכותבם בלשון זוזין וכן אתה דן בכל מקום ובכל זמן לפי הנהגת המקום ושטת הדיינין ובני אדם שבו:"
            ],
            [
                "<b>מ\"מ</b> צריך הסופר שיזהר שלא יהא נותן יד לפושעים לזייף אלא יתבונן בכתיבתו ויצמצם במקום הראוי לצמצם עד שלא יהא שם מקום מוכן לזיוף כל שיכול להזהר שלא יזדמן לו משלש עד עשר בסוף שטה יעשה שהרי יש מקום לזיוף להוסיף שם יו\"ד מ\"ם ואם נזדמן לו כן על כל פנים מחזיר את הדבור הרבה פעמים עד שתזדמן לו כתיבתו באמצע שטה וכן כל כיוצא בזה וכן הדיין צריך שיתבונן בשטר אם יש אותיות דחוקות כגון ואוי\"ן וזייני\"ן שכתיבתן במקום דחוק מצויה ויתבונן אם שום זיוף יוצא מהם ומתוך כך אם יש שם שום זיוף מוציאו לאור וכן אם יש ריוח בין תיבה לתיבה יותר מדאי אם הוא מצד זיוף הכל לפי מה שיראה ויתבונן:",
                "<b>מעשה</b> באחד שכתב לחברו שהיה מוכר לו משלו שליש בפרדס ובא בעל השטר ומחק גב הבי\"ת מאחוריה ועשאה וא\"ו וקרא הדיין שליש ופרדס והתבונן הדיין שהיה ריוח מצוי בין מלת שליש למלת ופרדס והרבה בחקירת העדים עד שנתברר לו הזיוף וכן מעשה היה באחד שכתבו לו עדים בשטרו שלקח חלק ראובן ושמעון אחי והיה לראובן ושמעון אח אחד ששמו אחי וכתב וא\"ו בדוחק אצל אחי וכשבא אצל הדיין טען שלקח חלק שלשתן והתבונן הדיין על דוחק הוא\"ו והרבה בחקירת הדבר עד שנתברר לו הזיוף וכן מי שהוצרך להראות חתימת ידו לבית דין כדי לקיים חתימתו מתוכה על הדרך האמור בכתבות פרק שני שצריך לעשות וכגון שהוא צריך להעיד עם אחר על כתב ידי חברו ואם יעיד על של עצמו נמצאו שלשת רבעי הממון יוצאין על פיו יזהר שלא יחתום באמצע המגלה אלא בראשה שמא ימצאנה אחד ויכתוב עליו מודה אני שאני חייב וכו' כמה שירצה ותנן הוציא עליו כתב ידו שהוא חייב לו גובה מנכסים בני חורין ומעשה במוכס אחד רשע שבא לפני אחד מן החכמים כמתחסד ואמר לו שימסור לו חתם ידו עד שאם יעברו התלמידים וחתימת ידו בידם יתבונן מתוכה ויעבירם בלא מכס ובלא שכר והיה החכם חותם בראש הקלף והיה המוכס מושך לו הקלף עד שיחתום באמצע והרגיש בו ואמר לו כבר קדמוך רבנן וכן צריך להתבונן בכל ענין שהוא רואה בכתב או בחתימת העדים שיש בה איזה דבר תימה שירבה בחקירות עד שיתגלו לו סתרי הענין וידון לבסוף כפי מה שיראה מתוך חקירתו מעשה באחד שהוציא שטר שזייף בו חתימת עדים יפה יפה עד שנראה למקיימים ככתיבת אותם החתומים לגמרי והראוה במקרה לאחד מן החתומים ואמר ודאי כתב ידי הוא זה אלא שאני תמה אם חתמתי קודם חברי שהוא גדול ממני מעולם ומתוך כך הרבו בחקירות עד שנודע להם הזיוף וכל שנראה לדיינים כיוצא בזה רשאים לנגוש את החשוד בעיניהם כפי מה שיראה להם מענינו וזהו שנאמר בכל אלו כפתיה ואודי ויש אומרים שלא הותר להם כך בשום פנים ולא נאמר כפתיה אלא דרך איום כמי שמראה עצמו בריא על הדבר וכופתו על העמוד להלקותו ולא שילקהו וכן הדברים נראין:",
                "<b>המשנה</b> הרביעית וענינה לבאר בה ענין החלק השלישי והוא שאמר כותבין גט לאיש אע\"פ שאין אשתו עמו ושובר לאשה אע\"פ שאין בעלה עמה ובלבד שיהא מכירן והבעל נותן שכר כותבין שטר למוכר אע\"פ שאין לוקח עמו ואין כותבין ללוקח עד שיהא מוכר עמו והלוקח נותן שכר כותבין שטר ללוה אע\"פ שאין מלוה עמו ואין כותבין למלוה עד שיהא לוה עמו והלוה נותן שכר ואפילו בעיסקא אין כותבין שטרי ארוסין ונשואין אלא מדעת שניהם והחתן נותן שכר אין כותבין שטרי אריסות וקבלנות אלא מדעת שניהם והמקבל נותן שכר אין כותבין שטרי בירורין וכל מעשה בית דין אלא מדעת שניהם ושניהן נותנין שכר רשב\"ג אומר לשניהם כותבין שנים לזה בפני עצמו ולזה בפני עצמו אמר הר\"ם כבר בארנו פעמים כי השובר הוא מחילה ומה שאמר שובר לאשה ר\"ל שטר שיהא כתוב בו שאשתו מחלה לו כתובתה ובלבד שידעו העדים שזהו פלוני וששם אשתו הוא אותה שזכר שיש לחוש שמא יכתוב גט על שם אשת איש אחר ששמו כשמו ותוציא אותו הגט אותה האשה והיא אינה גרושה וכמו כן השובר צריך שידע כי פלני שם בעלה ובכן יוכל להעיד עליו וזהו פירוש מה שאמר ובלבד שיהא מכירן ומה שאמר והלוה נותן שכר ואפילו הוא שותפות כגון שיתן לו ממון לעשות בו סחורה ולא יהיה אצל אותו שמתעסק בו נכסים כלל וזהו הנקרא עיסקא ודינו אצלנו פלגא מלוה ופלגא פקדון ואע\"פ שחציו בלבד הוא שהוא בתורת מלוה ישלם כל השכר פירוש אריסות הוא שותפות בפירות הקרקע וקבלנות הוא שמקבל הארץ בחלק מפירותיה ולפיכך הוא נותן השכירות ואפילו הוביר אותה כמו שנתבאר בתשיעי ממציעא ושטרי בירורין התרצות כל אחד מבעלי דינין באיזה איש שיהיה שידין לו כמו שיתבאר במסכתא שאחר זה זה בורר לו אחד וזה בורר לו אחד וכמו כן לכתוב טענותיהם רשב\"ג אומר שהוא יכתוב לכל אחד מבעלי דינין שטר אחד בו טענותיו וזכיותיו ולחברו אחד כמו כן ואינה הלכה אבל יכתוב שטר אחד ויהיו בו טענת כל אחד משניהם ואיך פלני נתרצה בפלני הדיין וטען כך וכך ופלני נתרצה בפלני וטען כך וכך:",
                "<b>אמר</b> המאירי נותנין גט לאיש אע\"פ שאין אשתו עמו ר\"ל שכותבין וחותמין אותו לאיש אע\"פ שאין אשתו עמו ושלא נטל הסופר רשות ממנה מפני שאין צריך בו לדעת האשה שהרי אף בעל כרחה מתגרשת וכן כותבין שובר לאשה שנתקבלה כתבתה כדי להיות מוכן בידה ליתנו לבעל אמר שיגרשנה ויפרענה אע\"פ שאין בעלה עמה ושלא נטל הסופר רשות ממנו שהרי אין בו שום חובה לבעל ובלבד שיהא מכירן פירשו בגמ' בין בגט בין בשובר שיהא מכיר שם האיש ושם האשה שאם לא ידע שם האשה שמא החליף שם אשתו בשם אשת חברו ששמו כשמו ונותנו לאשת חברו וכל שכן אם לא ידעו לא שמו ולא שם אשתו שיש לחוש שיחליף שמו בשם חברו ושם אשתו בשם אשת חברו ונותנו לאשת חברו וכן הענין בשובר ובשובר מיהא כשנותנין לה צריך שתהא מוחלת הכתבה מעכשו שאם לא כן יש לחוש שמא נכתב השובר בניסן ולא נתנה עד תשרי ומוכרת כתבתה באמצע זמן זה והלה מוציא שוברו הכתוב מניסן והפסידו לקוחות שלא כדין:",
                "<b>ובענין</b> הגט הקשו בגמ' שאע\"פ שמכירין שם האיש ושם האשה היאך נותנין לו בלא דעת האשה שמא יש בעיר מי ששמו כשמו ושם אשתו כשם אשתו וזהו הנקרא לענין גיטין שני יוסף בן שמעון הדרים בעיר אחת ר\"ל ששמותיהן ושמות נשותיהם שוים והילכך נותנו לאשת חברו ותירצו בה זאת אומרת שני יוסף בן שמעון הדרים בעיר אחת אין מגרשים נשותיהם אלא זה בפני זה ויש מפרשים שאין נותנין את הגט לאיש אא\"כ מגרש את אשתו בפנינו ושתהא אשתו עמו לפנינו בשעת נתינה לידו ויש מפרשים שיהו השני יוסף בן שמעון בפנינו יחד ובפרק כל הגט יש בו דרך שלישי והוא ששני יוסף בן שמעון אין מתירין אשת אחד מהם אע\"פ שגיטה יוצא מתחת ידה אלא בעידי מסירה וכל הדרכים האלו בה ודי לנו באחת מהן איזו שתזדמן וכל שאמת מהן מוציאה גט ונמצא יוסף בן שמעון אחר בעיר בלא שום הכר צריך שתביא ראיה על אחת משלש אלו והילכך אין לחוש לזו ושמא תאמר והיאך כותבין גט לאיש בלא אשתו ושמא יכתוב בניסן ולא יתן עד תשרי ומוכר פירות באמצע הזמן ומוציאה את הגט שמניסן וזוכה בפירות שלא כדין כבר פירשו במסכת גיטין בכיוצא בה שלדעת האומר כיון שנתן עיניו לגרשה שוב אין לבעל פירות כדין היא טורפת ולדעת האומר יש לבעל פירות עד שעת נתינה אומרים לה אייתי ראיה אימת מטא גיטא לידך כמו שיתבאר שם:",
                "<b>ומ\"מ</b> חזרו והקשו בגמ' שמא הולך לו בעיר אחרת ומיסב שמו יוסף בן שמעון כשם זה שבעיר זו וכן מיסב שם אשתו כשם אשתו של חברו והרי עדי אותה העיר מוחזקים עליו בשם שהוא מיסב לו ומקבלו ונותנו לאשת חברו ואין טענה מצד העיר שנכתב בה שלא הלך לשם אלא דרך סחורה ואין כותבין לו אלא שם עירו והיא היא עיר של חברו ולא אמרו במסכת גיטין שמו שביהודה וגליל עמו אלא כשהיה שם דרך קבע ואע\"פ שכותבין מ\"מ שבמקום פלני נכתב הגט מאן מוכח שלא הלך פלני האחר לשם סוף סוף מה הועלנו בהכרת העדים שמו ושם אשתו אבל מ\"מ אין להקשות שיוסף בן שמעון של עיר זו יביאהו לאשת יוסף בן שמעון שבעיר אחרת שהרי צריך לכתוב שם שם עירו ושם עירה ומ\"מ דוקא בגט ומחשש איסור אבל בשובר אין מדקדקין כל כך ואין אנו צריכים בו לשם עירו ושם עירה ותירצו שאין כותבין לו עד שיוחזק שמו בעיר שלשים יום וכל שהוחזק שמו בעיר שלשים יום אין חוששין לומר שמא שם אחר יש לו ושנה שמו לאיזה רמאות וכל שלא הוחזק אין כותבין לו עד שיביא ראיה שזהו שמו או שיוחזק ואפילו בדקוהו לקרותו פתאום בשם זה והוא עונה אין זה כלום רמאה ברמאותיה מזדהר וכן הדין בכל השטרות שבעולם בין אותם שהסופר יכול לכתבם לאחד בלא חברו בין אותם שאין הסופר יכול לכתבם אלא מדעת שניהם אין כותבין אותם עד שיהו העדים מכירין שמותיהם שמא יבאו שנים ויעשו קנוניא ויעלו שמותיהם בשמות אחרים וכל שהוחזק שלשים יום אין חוששין לו עוד שאם כן אין לדבר סוף ולמדת שמי שבא ואמר כתבו שטר לזה שאני חייב לו מנה והיו העדים מכירים שם הזוכה אבל לא שם המתחייב אין כותבין עד שיביא ראיה שזהו שמו או יוחזק וכל שכן בהפך:",
                "<b>והבעל</b> נותן שכר הגט ופירשו בגמ' שעכשו נהגו ליתן האשה שכר הגט כדי שלא ישהנו ביד הסופר והבעל נותן שכר שוברו:"
            ],
            [
                "<b>כותבין</b> שטר ללוה אע\"פ שאין מלוה עמו הואיל ומכירין שהרי אין בו זכות ללוה והלוה נותן שכר ומפרש בגמ' אע\"פ שהיתה מלוה זו בתורת עסק שאין כל הריוח למלוה ואין כל ההפסד על הלוה ושאם ירצה המלוה ליפרע אין לו רשות בכך עד שיגיע זמנו ופירשו גאוני ספרד דוקא בשהעיד הלוה על עצמו שכבר קבל המעות אבל אם לא העיד על עצמו כן אין כותבין אלא מדעת שניהם ומ\"מ אין כותבין למלוה אלא מדעת הלוה וכן לא אמרו שכותבין ללוה אע\"פ שאין מלוה עמו אלא בשטר שיש בו קנין שאם אין בו קנין יש לחוש לכתב בניסן ולא לוה עד תשרי שאין לו לטרוף אלא משעת הלואה כמו שביארנו בראשון של מציעא:",
                "<b>כותבין</b> שטר למוכר אע\"פ שאין לוקח עמו שהרי אין כאן שום חובה ללוקח אבל לא ללוקח אא\"כ מוכר עמו והלוקח נותן שכר ופירשו בגמ' אף במוכר שדהו מפני רעתה כגון שמוציאין בה יתר על היוצא ממנה שמ\"מ המוכר מפסיד וכמו שאמרו זבנת קנית זבינת אפסידת ואף בזו כתבו גאוני ספרד דוקא כותבין למוכר בלא לוקח כשהעיד על עצמו שקבל הדמים מן הלוקח שאם לא כן שמא מכוין הוא למכור לו על כל פנים ולדחקו בנתינת הדמים ואין דעתי נוטה בכל אלו שבכלם פירושם שאם המלוה או הלוקח יתרצו בכך יתרצו ואם לאו ולא כלום:",
                "<b>נמצאו</b> גט ושובר ומלוה ומכירה נכתבין לבעל ולאשה וללוה ולמוכר שלא מדעת האחרים וכל השטרות במכירין אין כותבין שטרי אירוסין ר\"ל שטרי פסיקאתא והם עניני התנאים שהוא נותן לבתו ושזה נותן לבנו וכן שטרי נשואין והוא שטר הכתבה והנדוניא אלא מדעת שניהם ושיסכימו שניהם בכך שמא יפחות לה מן הראוי ויש כאן חוב לשניהם והחתן נותן שכר שהוא הקונה ופירשו בגמרא אפילו היה צורבא מרבנן שמן הסתם היא נהנית בנשואיו ומהירה לגמור נשואיה ואינה קפידה על השכר אין השכר אלא על הבעל:",
                "<b>אין</b> כותבין שטרי אריסות וקבלנות אלא מדעת שניהם שיסכימו זה בהקנאתו לאריס וזה בקבלת טורח העבודה והמקבל נותן שכר ופירשו בגמ' אפילו בשדה בור שיש לומר שהבעלים נהנים הרבה בכך אין כותבין שטרי בירורין וכל מעשה בית דין אלא מדעת שניהם פירשו בגמרא שטרי בירורין בשני פנים אחד שטרי הטענות שכותבין שם כך וכך טען פלני וכך השיב לו פלני והשני שטר ברירת הדיינים כשבורר לו זה אחד וזה אחד והיאך כותב עד שיסכימו שניהם כל אחד על שלו ומכאן אתה למד שמשכתבו ברירתם וחתמו אין יכולין לחזור שאם כן מה צרך לדעת שניהם ושניהם נותנין שכר שהרי שניהם זוכין עכשו בשוה רשב\"ג אומר לשניהם כותבין לזה בפני עצמו ולזה בפני עצמו פירוש בשטרי טענות ובמעשה בית דין שלדעת תנא קמא אין כותבין אלא אחד וכותבין בו זכות כל אחד מהם וחובתו ומשתתפין שניהם בשכר הסופר ודמי השטר ונהנין כל אחד בשל חברו וכל שאומר אין רצוני להשתתף עמך אלא כתוב שלך לבד ואני שלי לבד מדת סדום היא ורשב\"ג אומר שאין זו מדת סדום שאם כן כל זמן שאני צריך לעיין ולהתבודד על הטענות אתה אומר שאתה צריך לו ושמא תאמר לעיין בה ביחד דמית עלאי כאריא ארבא והלכה כרבן שמעון:",
                "<b>זהו ביאור המשנה וכלה על הצד שביארנוה הלכה פסוקה היא ודברים שנכנסו תחתיה ממה שלא נתבאר בביאורה כך הוא:</b>",
                "<b>מאחר</b> שביארנו שכל שלא הכירוהו העדים או שלא הוחזק שמו אצלם אין חותמין לו כל שטר שיצא בפנינו וצוח הלוה שלא לוה ממנו ושמא אחד העלה שמו כשמו אין חוששין לדבריו שלא חתמו העדים עד שהכירו או שהוחזק שמו אצלם ואפילו אמר העד לא זה היה אינו חוזר ומגיד אלא שחוקרין את הדבר יפה וכל שלא נמצא שם זיוף גובים בשטר זה ומ\"מ בתלמיד חכם ושהחייב בשטר זה אשה שאין דרך תלמיד חכם לעיין בה כל כך חוששין לדבריו מעשה היה באחד מן החכמים שהיה חתום בשובר של אשה וצוחה לפני הדיין שמעולם לא עשתה שובר זה ובא החתום לפני הדיין וכששמע קולה אמר אף אני אמרתי באותה שעה שלא הייתי סבור לפי הקול שתהא היא אותה האשה הרמוזה עד שאמרו לי שמתוך בגרותה בגר קולה ונתעבה ועל דבר זה נשענתי וחתמתי ודנו בזה שאע\"פ שאמרו אינו חוזר ומגיד צורבא מרבנן אין דרכו לבדוק בנשים כל כך ומ\"מ אם אמר בודאי זו היא שחתמתי עליה נאמן אע\"פ שאין דרכו לדקדק היכא דדק דק:",
                "<b>וגדולי</b> המפרשים כתבו שמכאן אתה למד שזה שהצרכנו להיות העדים מכירים שמותיהם בכל השטרות סומך בזה אפילו על פי אשה ואפילו על פי קרובים וכמו שאמרו בענין חליצה שכותבין ואשתמודעינהו דאחוה דאבוה הוא אפילו על פי אשה שאם תאמר שאין לו לסמוך אלא מפי עדים היאך יכול לחזור ואף כשסמך על פי אשה או קרוב אין מקבלין חזרתו אלא בצורבא מרבנן ולענין אשה אבל אחר שדרכו לדקדק בעיון חזקה מדקדק וחותם ואיני מבין תוכן דברים אלו שכל שאינו נשען על הכרתו יראה בודאי שאינו סומך אלא על פי עדים ומעשה זה שהזכרנו טועה היה בה מאיזה צד דמיון אלא שהיה מפקפק בה מצד הקול עד שאמרו לו שמתוך בגרותה נתעבה קולה ומ\"מ על הכרתו היה סומך ואין זה דומה לחלוצה שסומכין על עבד או אשה וקטן לומר שזהו אחי פלוני מאביו וחולצים על פיהם שבחליצה טעם הדבר מפני שהוא דבר העשוי להגלות ולהיות אמתת הענין מתבררת שלא מפיהם והוא הוא הטעם בעדות אשה שאף בעבד ואשה ועד מפי עד ומפי הכתב נאמנין משום עגונה הקלו בה הואיל והדבר עשוי להגלות ולהתברר ומ\"מ אתה למד מכאן שעל קצת הכרת עצמו הוא נסמך בענינים אלו ומ\"מ זו של חליצה יש אומרים שאין הבית דין סומכין לחלוץ על פי קרוב או אשה אלא שהעדים המעידים שזהו אחיו מאביו נודע להם דבר זה קודם מעשה מפי קרוב או אשה וכבר ביארנוה במקומה בפרק החולץ:"
            ],
            [
                "<b>המשנה</b> החמישית וענינה לבאר בה ענין החלק הרביעי והוא שאמר מי שפרע מקצת חובו והשליש את שטרו ואמר לו אם לא נתתי לך מכאן ועד יום פלני תן לו שטרו והגיע הזמן ולא נתן ר' יוסי אומר יתן ר' יהודה אומר לא יתן אמר הר\"ם ר' יוסי סבר אסמכתא קניא והוא שיאמר אדם כשתעשה כך או כשיהיה דבר פלני על ענין זה יש לפלוני עלי כך וכך מזהב וכיוצא בזה וכל מה שיהיה על דרך זה יקרא אסמכתא ואין מתקיים מזה כלומר ואינו ראוי בשום פנים אלא אם נטל קנין על זה בבית דין חשוב ויתפיס זכיותיו ויאמר כי כשיהיה הדבר תעשה ממה שבזכויות האלה כך וכך וראוי שיעיינו בזה הרבה שמא הוא אנוס ומתוך האונס אינו יכול לקיים האסמכתא ואין שם בית דין חשוב אלא כשהיו סומכין בארץ ישראל כמו שנבאר עוד:",
                "<b>אמר</b> המאירי מי שפרע מקצת חובו והשליש את שטרו ביד שליש והתנה שאם לא יפרע אותו מקצת הנשאר מכאן ועד יום פלני יהא אותו שליש מחזיר לו שטרו לגבות את כלו שלא ינכה ממנו אותו מקצת שפרע והגיע זמן ולא נתן ר' יוסי אומר יתן מפני שהוא סובר אסמכתא קניא ואע\"פ שאין כאן במה יקנה שהרי אין כאן קנין הרי הוא כמי שאומר שאותן שפרע מחולין ויהיה כל השטר בקיומו ור' יהודה אומר לא יתן אסמכתא לא קניא והלכה כר' יהודה וכן בכל דבר שיש בו צד גזום כגון אם יהיה כך אתן לך כך ואם לא אעשה כך אתחייב לך בכך וכבר ביארנו במציעא ס\"ו ב' שיש צדדין שהאסמכתא קונה בו כגון מעכשו וכגון שקנו מידו עליה בבית דין חשוב ושהתפיס זכיותיו בבית דין על כך (ובטל)... את כחם ליתנו לבעל דינו אם לא בא שכל כיוצא בזה אם הגיע היום נותנין אא\"כ ארעו אונס כגון שעכבו נהר וכמו שמפורש במסכת נדרים כ\"ז ב' וכבר כתבנו הענין במציעא ומ\"מ כל שמחייב עצמו סתם שלא כדרך אסמכתא ר\"ל שלא תלה חובו באיזה דבר אם יהיה אם לא יהיה אלא שחייב עצמו במנה הן בעדים ובאתם עדי הן בשטר אע\"פ ששניהם והעדים מודים ויודעים שלא היה חייב לו כלום חייב וכן כתבו הגאונים ואף סוגיא שבכתבות פרק הנושא ק\"א ב' מוכחת כן בפירוש לפי מה שביארנו בה כמו שכתבנו שם וכן כתבו בכאן גאוני ספרד שכל שאמרה שלא בלשון אסמכתא כגון שפרע מקצת חובו והשליש את שטרו ואמר לו פלני חייב לי כל מנה שבשטר אלא שאם יפרעני כך וכך מכאן ועד יום פלני יהא מקצת החוב מחול לו מעכשו מחזיר וגובה את הכל ואין כאן משום רבית הואיל ואלו פרעו לזמן שקבע לו היה מוחל לו אותו מקצת:",
                "<b>זהו ביאור המשנה ופסק שלה ולא נתחדש עליה בגמרא דבר שלא ביארנוהו:</b>",
                "<b>המשנה</b> הששית והכונה לבאר בה ענין החלק החמישי והוא שאמר מי שנמחק שטר חובו מעמיד עליו עדים ובא לפני בית דין והם עושים לו קיום איש פלני בן פלני נמחק שטרו ביום פלני ופלני עדיו נקרע פסול נתקרע כשר נמחק או נטשטש אם היה רשומו נכר כשר אמר המאירי מי שנמחק שטר חובו כגון שנפל עליו מים או דיו ומתירא שמא ימחק עד שלא יהא רשומן של אותיות נכר הרי זה מעמיד עליו עדים שיהו רואין ענין השטר קודם שיטשטש כלו ושיקיימו חתימת העדים אם מתירא שמא ימחק כלו קודם שיגיע לבית דין ואח\"כ בא לב\"ד וב\"ד עושין לו קיום ואם עדין רשומן נכר כותבין לו איש פלני נמחק שטרו ביום פלני ומתירא שמא יטשטש כלו ובא לפנינו וכו' וזהו נסחו ופלני ופלני עדיו ופירשו בגמ' שאם כתבו בהטפסה זו שהוזקקנו לעדותן של עדים החתומים ונמצאת מכוונת והוא הדין אם נתקיימה חתימתן בפניהם גובה בשטר זה החדש אף ממשעבדי ואין צריך להביא עדים ראשונים ולקיים חתימתם וב\"ד קורעין שטר הראשון ומעמידין אותו על זה ואם לא כתב כן הרי אפשר שהוא עצמו כתב שטר זה וזייף חתימת עדים ואם כן כשמטפיסין לו אין מטפיסין לו אלא שענין השטר כך היה ושהיו חתומים שם פלני ופלני אלא שלא נתקיימה חתימתם לפניהם ומשאירין השטר הראשון בידו שאם תתקיים חתימתם גובה ואם לאו אינו גובה ומ\"מ עיקר הענין שלא יטפיסו עד שתתקיים חתימתם לפניהם ואם נטשטש הכל כשהגיע לידם מעידים העדים שראוה אחר שנמחקה ומעידים על ענינה ופרטיה ושם עדיה ושהכירו חתם ידיהם ומטפיסין הענין אע\"פ שאי אפשר להם להעתיק מלה במלה ומ\"מ עדי השטר עצמם אין כותבין לו שטר אחר אע\"פ שנמחק בפניהם אלא באים לב\"ד וב\"ד עושין לו קיום על הדרכים שהזכרנו וגדולי המפרשים כתבו שאם נמחק כלו כשהגיע לב\"ד צריך שתהא חתימת העדים נכרת והם יקיימוה שלא יהא הקיום בשנים שהרי קיום שטרות בשלשה אם כן זה שאמר ופלני ופלני עדיו פירושו על עדי המחק ולא יראה כן:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>"
            ],
            [
                "<b>שטר</b> שנמחק או נטשטש אם רשומו נכר כבר למדת שהוא כשר ואם אין רשומו נכר כבר למדת הצדדין שאפשר לב\"ד להטפיסה יצא השטר מקורע קרע שאינו של ב\"ד והוא שתי וערב אלא קרעים שנראין כנעשים על ידי סבה ומקרה כגון מסמר והדומים לזה כשר ואם נקרע קרע ב\"ד והוא שתי וערב פסול וכן הדין בכל קרע שיראה ממנו שנעשה על ידי אדם בכונה וכל שכן בקרע שאדם רגיל בו אע\"פ שאינו שתי וערב:",
                "<b>יש</b> בנימוקי הגאונים צדדים אחרים שעליהם ב\"ד מטפיסין שטר כגון ראובן שיש לו חוב על שמעון ושמעון במדינת הים והלה הולך לו לתבוע חובו ומתירא שאם יוליך שטרו עמו שתאבד ממנו מחשש ליסטים או זעף הים וכיוצא באלו מניח שטרו ביד ב\"ד וב\"ד כותבין ושלטעם זה הטפיסוהו לו ונתקיימה חתימתם בידו וכשיגבה את חובו יברר הלה לב\"ד שגבה אותו השטר וב\"ד קורעין אף את זה ואם אבד ממנו מברר אבדתו בעדים ומחזירין לו ב\"ד את זה שבידם וכן יש צדדין להטפיס שטר כגון שטר שיש בו זכות לפלני אם מעכשו אם שאפשר שיגיע לו זכות ממנו ומתירא שמא לכשיגיע לו אותו זכות לא יהא אותו שטר בידו ונמצא מפסיד ב\"ד כותבין דבריו ומטפיסין לו אחר שתתקיים בפניהם חתימת השטר ושיעידו הם כן בהטפסתם:",
                "<b>יש</b> עוד צדדין בהטפסות שטר כגון שבא שטר ליד ב\"ד ונפל לאור מידם או קרעוהו בטעות כגון שהיו סבורים לקרוע שטר אחר שכותבין לו שטר אחר במקומו מזמן השטר ומשעבדין נכסי הלוה מאותו הזמן ואם אין הזמן ברור להם כותבין מה שנתברר להם כגון חדש או שנה ואם אין ברור להם כלל כותבין לו מאותו היום ומודיעין סבת כתיבתם. ואם נתקיימה חתימתם כותבין לו כן ואין צריך ראיה אחרת ואם לא נתקיימה חתימתם כותבין לו שפלני ופלני היו עדיו אלא שלא נתקיימה חתימתם בפניהם והלה צריך להביא אותם העדים לכוין עדותם ולגבות ממשעבדי או שיודה לו הלוה ולגבות מבני חרי:",
                "<b>נחתם</b> השטר ביד העדים ונשתהה בידם ואבדה ברשותם או נפלה מידם לאור וכיוצא באלו יש אומרים שהעדים יכולים לחזור ולחתום ואין כאן משום עשו שליחותם כמו שכתבנו בקמא פרק הגוזל קמא צ\"ח א' בענין שורף שטרותיו של חברו ויש אומרים שאין העדים יכולים לחזור ולחתום אלא באים ומעידים לב\"ד וב\"ד כותבין לו שכך היה וכל שיש לחוש שמא ימצא השטר הראשון כגון שאבדה שלא בידיעת הסבה כותבין שטר אחר ללוה שכך היה וכל זמן שיגבה אחת מהן יהא פטור משתיהן ששתיהן אינן אלא אחת או שבפרעון זה יהא פוטרו מעכשו מכל שטר שבידו אם יש עוד שטר בידו חוץ משטר פלני ופלני וכיוצא בזה לפי הענינים אבל כל שטעו העדים באיזה דבר ולא הרגישו עד לאחר שחתמו בודאי רשאין לקרוע ולחזור ולחתום לו שהרי לא נגמר מעשה שלהם עדין נפל מיד המלוה אע\"פ שהלוה מודה לו אין כותבין לו אלא מהיום אא\"כ נתבררה נפילתו בעדים ויעידו עליה בב\"ד וב\"ד כותבין ומקיימין על הדרכים שפירשנו:",
                "<b>יש</b> צדדים שהדברים מראים שיהא ראוי לב\"ד להטפיס את השטר ואין בידם לעשות כך כיצד הרי שבאו אלמים ואנסים וגוזלים שדות בני אדם ומתירא הנגזל שמא כשם שאנסו לו את שדהו כך יאנסוהו עד שיביאו להם שטר שבידם או שהתחילו לעשות כן כדי שלא יהא ראיה ביד הנגזלים להוציאו מתחת ידם ובאין לב\"ד שיראו שטרותיהם ויקיימום ויטפיסום להם עד שאם יאנסו מהם הראשונה תשאר המוטפסת בידם אין לב\"ד לעשות כן שכל שהשטר קיים אין כותבין שני שטרות על שדה אחת שמא יטרוף ויחזור ויטרוף כגון שיבא בעל חוב של מוכר וטורף קרקע זה מיד הלוקח ובא הלוקח וטורף מלקוחות שלקחו אחריו וקורעין ב\"ד שטר מקח שבידו מן הראשון ומעמידין אותו בזה שטרף מן הלקוחות שבאו אחריו ואח\"כ יעשה קנוניא עם בעל חוב שטרף קרקעו הראשון ממנו להחזירו לו ולהעמידו שם בשופי מעט זמן ואח\"כ יחזור ויטרוף וטורפין לו והוא חוזר וטורף בשטר מכר שבידו ואע\"פ שיש לפקפק הואיל ובאו לקוחות אחריו היאך טורף בעל חוב ממנו והרי הניח מקום אפשר באפותיקי או שבשעת ההלואה לא היה לו קרקע אלא זה וכשמכרו לזה מכרו בקבלת אחריות ובדאקנה או שקנאן קודם שמכרו וזה שכתבנו שבעל חוב חוזר וטורף לא בעל חוב דוקא שהרי בשעת הטירפא קורעין שטר חובו אלא שבא מכח אבותיו ר\"ל שהביא ראיה שהיתה של אבותיו וגזלה מוכר זה מידו שאין כאן שטר חוב לקרקעו ושמא תאמר מה הוצרך להעמידו שם בשופי איזה זמן ולעשות תחבולה עם אותו שטרף לו ממנו והלא יש לחוש שיטרוף בשטר האחר ללוקח אחר תרצו בגמ' שאם כן נפישי עליה בעלי דינין כלומר אם טורף מלוקח זה וחוזר וטורף מזה האחר עד שלא תשוב בידו הקרקע באים שני הלקוחות וצווחים עליו שהרי נכר הדבר שמחמת אותו מקח בעצמו הוא טורף אבל כשמחזיר לו הקרקע והוא עומד בה מעט וחוזר זה בעדי אבות וטורפה ממנו אין הדבר נכר כל כך ללקוחות שמחמת אותו מקח בעצמו הוא אלא שסוברים שמחמת מקח אחר הוא:",
                "<b>מעתה</b> אפילו אבד לו שטר מקחו אין כותבין לו שטר אחר ומ\"מ אם העדים קיימים כותבין לו שטר שני ומפרשים בשטר זה שבמקח זה אם יטרף ממנו לא יגבה בו מן המוכר או מלקוחות שאחריו שאינו גובה בו לא מבני חרי ולא ממשעבדי ולא כתבנוהו אלא להעמיד השדה בידו שאם יבא המוכר או יורשיו לומר שלא נמכר לו מעולם יסלקם מעליו בשטר זה ולמדת לפי דרכך שאחריות טעות סופר הוא ואם לא שהוא כותב לו כך בפירוש היה לו דין אחריות מן הסתם כמו שביארנו במציעא שמא תאמר נכתוב לו שטר שני על מקחו באחריות ונכתוב למוכר שכל שטרות שיצאו על אותו קרקע חוץ מזה יהו בטלים שמא יטרוף מן הלקוחות שבאו אחריו שאין שטר זה אצלם ושמא תאמר אף במלוה ואבד שטרו לא נכתוב שובר שמא ימצא שטרו ויטרוף מן הלקוחות שאין השובר אצלם סתם הדברים שהלקוחות חוששין שמא נפרע וחוקרין את הדבר עם המוכר שמאחר שמעות הלוה מתפייס הוא במעות אבל זה שלקח קרקע וטרפוה ממנו אין חוששין שבעל הבית פייסו במעות שמן הסתם אין אדם מתפייס במעות מפסידות קרקע ואין נותנין על לבם לשאול כן:",
                "<b>שטרי</b> הלואה אם בא המלוה ואמר אבד שטרי אע\"פ שהביא עדים שאמרו אנו כתבנו וחתמנו אין כותבין ונותנין שמא פרעו ואפילו היה החוב לזמן ובא להם תוך זמן ואינו גובה בעדים אלו אלא כעדים שבעל פה שאם אמר פרעתי נאמן ואם אמר לא היו דברים מעולם הוחזק כפרן בעדותם וגובה מבני חרי הא כל שנתבררה אבדתו לעדים באים לב\"ד על הדרכים שכתבנו:"
            ],
            [
                "<b>ממה</b> שכתבנו בשטר מכר שאבד שחוזרין וכותבין לו חוץ מן האחריות שבו אתה למד שהנותן מתנה לחברו וכתב לו שטר והחזיר המקבל את השטר לנותן שלא חזרה מתנתו והוא הדין למוכר שאם החזיר הלוקח שטר מקחו למוכר לא חזרה המכירה או המתנה בכך ואם תאמר שכתב ומסר או הקנה אגב קרקע כל שהוא כן יברר המוכר את הדברים וילך לו:",
                "<b>זה</b> שאנו אומרים במחזיר שטר המכירה או המתנה שלא חזרה המתנה או המכירה אא\"כ הקנה לו באחד מדרכי ההקנאה טעם הדבר מפני שאין אותיות נקנות במסירה שכבר פסקנו כן בפרק הספינה ואם כן לדעת הפוסקים שאותיות נקנות במסירה כמו שכתבנו שם אף בזו נאמר לדעתם שחזרה מתנתו או מכירתו אלא שאף לדעתם יראה דוקא בשטר שאין בו קנין כגון שכתב לו במתנה שדי נתונה לך ובמכירה שדי מכורה לך בכך וכך דמים שקבלתי ממך והחתים עליה עדים שנמצאת הקנייה בגוף השטר והואיל והחזיר לו גוף הקנין חזרה מתנתו או מכירתו אבל שטר שיש בו קנין הואיל והקנין הוא עיקר ההקנאה ואין השטר אלא ראיה בעלמא לא חזרה המתנה או המכירה בהחזרת השטר ואף לדעתנו שאין אותיות נקנות במסירה ומ\"מ בכתיבה ומסירה או בהקנאה אגב קרקע קנה אין אומרים שחזרה המתנה או המכירה בכך אלא בשטר שאין בו קנין וזהו לשון והחזיר לו כלומר שכבר נתנו לו המוכר דרך קנייה והחזירו אבל שטר שנקנה הקרקע בקנין והשטר אינו אלא לראיה לא חזרה המתנה והמכירה בהחזרת השטר אף בהקנאתו וכן כתבוה גאוני ספרד:",
                "<b>סדר</b> גביית החוב ודרך שבה ב\"ד מורידין את המלוה לנכסי הלוה הן בבני חרי הן במשעבדי כבר ביארנו הכל בפרק הגוזל בתרא ושם ביארנו שתחלת ההורדה הוא שכותבין אדרכתא על קרקעותיו ואם מצאו לו מבני חורין כותבין לו על שדה פלנית ואם לא מצאו לו בני חורין כותבין לו דרך כלל על כל מה שימצא מנכסיו משועבדים מיום פלני שהוא זמן השטר ואילך וכותבין באדרכתא זו שכבר קרעו לו שטר החוב ואם מצא לו משועבדים הולך אצל ב\"ד וקורעין האדרכתא וכותבין לו טירפא שמצד שפלני נתחייב לו ולא מצאו לו בני חורין כתבו לו אדרכתא וכו' ועכשו קרעו אדרכתא שלו וחדשוהו לטרוף קרקע פלני שנמצא משועבד ביד פלני וכו' ואח\"כ מורידין בה שמאין ומכריזים עליה ומשביעין את הלוה שאין לו כלום ואת הטורף שחוב זה אינו פרוע ולא נמחל ומורידין אותו להשתמש בו כשלו וכותבין לו כך והוא הנקרא שומא ומזכירין בה שקרעוה לטרפא והוא שאמרו שכל אדרכתא שאין כתוב בה קרענוה לשטר הלואה אינה אדרכתא וכל טרפא שאין כתוב בה קרענוה לאדרכתא אינה טירפא וכל שומא שאין כתוב בה קרענוה לטירפא אינה שומא ומה שנשנית כאן בהפך והוא שהקדים טירפא לאדרכתא על כל פנים אתה מפרש כאן טירפא על בני חרי ואדרכתא על משעבדי או שמא הוא שבוש בספרים:"
            ],
            [
                "<b>מי</b> שנתן מעות לשלוחו לקנות לו קרקע סתמו שיש לו לקנות באחריות ר\"ל בסתם שהרי אחריות טעות סופר הוא כמו שהתבאר ואם קנה לו שלא באחריות הרי טעה השליח וכיצד הוא הדין השליח מעכבה לעצמו שלא באחריות על הצד שקנאה וחוזר ומוכרה למשלח באחריות ואחריותא עליו ר\"ל על השליח אא\"כ מתנה עמו שהוא עושהו שליח בין לתקן בין לעות ומ\"מ גאוני ספרד כתבו שאם המוכר לא רצה למכור אלא שלא באחריות שיכול השליח לומר אם אתה רוצה בה מוטב ואם לאו קבל מעותיך ותהא שלי אחר שלא פשע שכבר תבע כן ולא נתרצה לו המוכר בכך:",
                "<b>חכמי</b> הדורות שלפנינו כתבו בדין זה שלא נאמר אלא בשלקח סתם שלא הזכיר לו שלשם פלני הוא לוקחו אבל אם אמר לו כן אומר לתקוני שדרתיך וכו' והמקח בטל וראיה לדבריהם במסכת קדושין פרק שני מ\"ב ב' במה שאמרו האחים שחלקו לקוחות הן פחות משתות וכו' ואמרו שם עוד הא דאמרת פחות משתות נקנה מקח דוקא דלא שוי שליח אבל שוי שליח מצי אמר ליה לתקוני וכו' ובטל מקח אלמא כל שהדבר ידוע שהוא שליח ויש לומר בו לתקוני שדרתיך המקח בטל:",
                "<b>מי</b> שהיה מוחזק בקרקע ובא אחד וערער עליו וטען זה שלקחה ממנו ויש בידו שטר וכן שיש לו עדי חזקה מכיון שטען ששטר יש לו נדון תחלה בשטר ר\"ל שאומרים לו לברר את דבריו ולקיים את שטרו ומ\"מ לא אמרו נידון בשטר אלא לברר על הדרך שכתבנו הא אם לא מצא שטר או שלא מצא לקיימו סומכין על עדי חזקה ונשבע הסת שלקחה:",
                "<b>ראובן</b> שמכר שדה לשמעון וחזר שמעון והחזיר לו שטרו והחזיק ראובן בקרקעו ולאחר זמן חזר שמעון וערער עליו וטען שהחזיק בה מצד שהחזיר לו את השטר לא סוף דבר שאינו נדון בשטר שהרי אינו נקנה בהחזרה כמו שכתבנו אלא אף בחזקה כמו שכתבנו אינו נידון שהרי זו היא חזקה שאין עמה טענה אחר שאין הטענה כלום ומ\"מ אם טען שמכרה או נתנה מצד אחר נידון בחזקה:"
            ],
            [
                "<b>כל</b> שטר שהוא עשוי לקנות בגופו של שטר כגון שטר שהוא מקנה בו ואינו עשוי לראיה וכן גט אשה שעשוי לגרש בגופו של גט עקר ענינו בעדי מסירה אלא שתקנו בגט אשה עידי חתימה שמא ימותו עידי מסירה ונמצא הגט בידה כחרש הנשבר ומ\"מ בדיעבד כשר אף בעדי מסירה ואע\"פ שיש בו עדי חתימה צריך ליתן לה לכתחלה בפני שנים ומ\"מ אם לא מסר בפני שנים או שנמצאו עדי מסירה פסולים כשר בעדי חתימה נמצאו עדי חתימה פסולים או אחד מהם קרוב או פסול אע\"פ שמסרו בפני שנים כשרים פסול מפני שהוא מזוייף מתוכו וכן כל שהוזקקו לעדותן של אותם החתומים ונמצאת מזוייפת ומ\"מ בחזקת קרקע כל שיש לו שטר וחזקה ונמצא שטרו פסול נידון בחזקה שהרי מ\"מ טוען הוא טענת מכירה:",
                "<b>מי</b> שהוציא שטר על חברו ואינו יכול לקיימו והלוה מודה לו שכתבו אלא שטוען עליו איזו טענה אם של פרעון אם של אמנה או כתב ללוות ולא לוה או ענין אחר הרי זה נאמן ואין אומרים מאחר שהודה שכתבו כבר נתקיים ואינו נאמן עוד בטענותיו אלא הואיל ולא נתקיים אלא מפיו נאמן ונשבע הסת על טענתו ומ\"מ אם קיימו המלוה מצד אחר נתקיים והוא שאמרו מודה בשטר שכתבו צריך לקיימו:",
                "<b>ושאר</b> דברים הנאמרים בסוגיא זו מענין שנים אדוקים בשטר מלוה אומר שלי הוא ונפל ממני ומצאתו ולוה אומר שלך הוא ופרעתיו לך וכן מענין שנים אוחזין בטלית זה אומר אני מצאתיה וזה אומר אני מצאתיה כבר כתבנוה במציעא פרק ראשון ושם ביארנו כל מה שצריך בביאורה ובפסק שלה:",
                "<b>כבר</b> ידעת שהמלוה את חברו בעדים אין צריך לפרעו בעדים מ\"מ אם אמר לו פרעתיך בפני פלני ופלני אומרים לו שיבאו ויעידו כדי לברר את דבריו ומ\"מ אם הלכו להם או שבאו ואמרו שאינם זכורים בדבר נאמן שלא אמרו יבאו ויעידו אלא לברר את דבריו ומ\"מ כתבו גדולי המפרשים שאם העידו בבריא שלא פרעו כגון שאמר הוא שפרעו בפניהם ביום פלני והם העידו בודאי שלא פרעו בפניהם באותו היום שהוחזק כפרן וחוזר ופורע ואף גדולי הפוסקים וראשוני הגאונים כך הלא שטתם ומקשים לעצמם ממה שאמרו בשבועות פרק הדיינין מ\"א ב' ההוא דאמר ליה לחבריה הב לי מאה זוזי דמסיקנא בך אמר ליה ולאו פרעתיך בפני פלני ופלני אתו פלני ופלני ואמרו לא היו דברים מעולם ואמר רבא כל מילתא דלא רמיא עליה דאיניש אמר לה ולאו אדעתיה כלומר ולא הוחזק כפרן ואם כן קשיין אהדדי שהרי פסקנו שם כרבא ותירצו רבים שזו שבמסכת שבועות לא אמר בבריא שבפני אותם העדים פרעו והוא שדבר כמתמיה ולאו פרעתיך בפני פלני ופלני אבל זו שאמרה בבירור אם אמרו לא היו דברים מעולם חייב ויש מי שמפרש שזה אינו שהרי בכמה מקומות אומרים בתלמוד ולאו איתמר עלה וכו' וכיוצא בזה על דרך הבירור אלא שזו שבשבועות על העדים הוא אומר כל מילתא דלא רמיא עליה דאיניש וכו' מפני שאף הוא לא אמר עליהם שהוזקקו לעדות אלא שאירע שבפניהם היה אבל כל שאומר שהוזקקו לעדות והכחישוהו הוחזק כפרן ופורע ואחר שכן זו של שבועות כשלא אמר עליהם שהזקיקם להעיד על כך וזו שבכאן כשאומר שהוא הזקיקם להעיד ואף כשנפרש אמר לה ולאו אדעתיה על הלוה אפשר לפרש שמאחר שלא הוזקקו לכך אף הוא אינו זכור מי הם הא אם אמרו שאין זכורים אין כאן חזקת כפרן וגדולי המפרשים כתבו בה שאף בלא הוזקקו אם אמרו לא היו דברים מעולם הוחזק כפרן ומה שאמרו שם שלא הוחזק כפרן פירושו שאם חזר ואמר פרעתי אח\"כ נאמן הא מ\"מ חייב הוא עכשו לפרוע ואין נראה כן אלא עיקר הדברים שכל שאומר פרעתיך בפני פלני ופלני ובאו ואמרו לא היו דברים מעולם והוא עומד בדבריו וטוען שבפניהם היה אלא שאינם זכורים אינו נאמן וזו שבכאן כך היא אבל זו שבשבועות כשאומר אפשר שלא בפניהם היה אבל באמה פרעתיך ונאמן מגו דמצי אמר פרעתיך שלא בעדים שהרי אין צריך לפרעו בעדים:"
            ],
            [
                "<b>המשנה</b> השביעית והיא חוזרת לענין החלק הרביעי והוא שאמר מי שפרע מקצת חובו ר' יהודה אומר יחליף ר' יוסי אומר יכתוב שובר אמר ר' יהודה נמצא זה צריך לשמור שוברו מן העכברים אמר ר' יוסי וכן יפה לו שלא ירע כחו של זה אמר הר\"ם ואל ירע כחו של זה הוא רומז אל המלוה לפי שיהיה זמן חובו מוקדם וישוב עתה מאוחר וענין הנזק בזה ידוע והוא שלא יטרוף מן הלקוחות אלא מזמן השטר השני והלכה כר' יוסי וכותבין שובר על איזה ענין שיהיה:",
                "<b>אמר</b> המאירי מי שפרע מקצת חובו ואינם נסכמים להשליש את השטר ואף זה אינו יכול לפרעו עד שיהא הלה יכול לכופו בנשאר ר' יהודה אומר יחליף ר\"ל שיכתוב לו שטר מן הנשאר ויקרע את הראשון ונמצא מפסיד מלוה זכות קדימתו שהרי אין כותב לו שטר שני אלא מהיום ר' יוסי אומר יכתוב שובר על מה שפרעו ויהא שטר הראשון מונח בידו עד שיפרע הנשאר אמר ר' יהודה אם כן נמצא זה צריך להיות שומר שוברו מן העכברים אמר ר' יוסי וכן יפה ולא שירע כחו של זה יאבד זכות קדימתו:",
                "<b>זהו ביאור המשנה והלכה כר' יוסי ודברים שנכנסו תחתיה בגמרא כך הם:</b>",
                "<b>למדת</b> ממשנתנו שאם הסכימו להחליף אין כותבין לו מזמן ראשון אפילו ב\"ד ואין צריך לומר עדים אלא מזמן השני שאם כן לא היה לו לר' יוסי לומר וכן יפה ולא ירע כחו של זה שהרי אפשר שיחליף ולא ירע כחו כגון שיכתבו לו מזמן ראשון אלא הלכה שאין כותבין לו אלא מזמן שני לא עדים ולא ב\"ד ויש חולקין בב\"ד לומר שב\"ד כותבין להם מזמן ראשון אבל לא עדים וזו היא שטת גדולי המחברים ולדבריהם זה שאמר ר' יוסי וכן יפה וכו' ולא אמר שיחליפו לו ב\"ד מזמן ראשון לא אמרה אלא שיכוף לפרעו בכך ר\"ל שיהא מתירא על שוברו וישתדל לפרעו או שמא אין ב\"ד מזדמן וכן כתבוה חכמי הדורות שלפנינו ויש חולקים לומר שאף עדים כותבין מזמן ראשון ואע\"פ שעשו עדים שליחותם חוזרין ועושים ולא יראה כן שהרי נחלקו בה ר' יהודה ור' יוסי בבריתא ר' יהודה אומר היה נושה בחברו אלף זוז ופרע לו מהם חמש מאות עדים מקרעין וכותבין לו אחר מזמן ראשון ור' יוסי אומר יכתוב שובר כדי שיגבה מזמן ראשון וודאי הלכה כר' יוסי מ\"מ כל שנסכם המלוה להחליף מזמן שני עדים כותבין לו על כרח הלוה ואין כאן חזרת שליחות הואיל וראו הפרעון ואין לחוש שמא עשה לו שובר מאותו שטר כמו שיתבאר למטה וכן כל שנתברר לעדים שנשרף שטרו הראשון חוזרין וכותבין לו מזמן ראשון אפילו כמה שטרות זו אחר זו שאין זו שליחות לחדש שעבוד מחדש ולא אמרו אין כותבין שני שטרות על שדה אחת אלא כשהשטר הראשון קיים או שלא נתבררה אבדתו:",
                "<b>במה</b> דברים אמורים בשטר מתנה או מכר שאין בו אחריות שאע\"פ שעשו שליחותם חוזרין ועושין במקום שאין שם פסידת לקוחות אבל בשטר שיש בו אחריות אין חוזרין לשליחותם אלא הולכים ומעידין לב\"ד וב\"ד כותבין לו וכן בשטרי הלואה כמו שכתבנו למעלה כמו שביארנו בקמא בענין השורף שטרותיו של חברו:"
            ],
            [
                "<b>כל</b> שאמרנו שחוזרין ועושין שליחותן אע\"פ שלא מדעת הלוה הוא נאמר וכל שאמרנו שאין חוזרין ועושין שליחותם פירושו אפילו מדעת המלוה וגדולי המפרשים כתבו שכל מדעת הלוה חוזרין ועושין שליחותם אף בשטר שיש בו אחריות ולא יראה כן ומ\"מ כל שעדין לא נגמר השעבוד כגון שאין שם קנין אין חוזרין לשליחותם אפילו עשאוהו בטעות שמא ימלך:",
                "<b>ועיקר</b> הדברים שכל שכתבו וחתמו שטר שלהם כדינו ומסרוהו לבעליו אין חוזרין לשליחותם בשום פנים אלא ברשות המשועבד או בבית דין והוא שאמרוה כן בגיטין ס\"ג ב' בההוא דהוו קרו לה נפאתא וכתב טפאתא שכל שעשו במה שנצטוו כראוי אין חוזרין ומ\"מ גדולי המפרשים כתבו בה שאינו דומה שזו שבכאן הרי המלוה שבעדי המלוה מקצתה קיימת ומתוך כך חוזרין וכותבין ונותנין אבל זו שבגיטין נסתלקו לגמרי:",
                "<b>שטר</b> שזמנו כתוב בעשרה בתשרי שהוא יום הכפורים או בשבת והדבר ידוע שאין קונין לא בשבת ולא ביום הכפורים דינן אותו כמאוחר וודאי בערב שבת או בערב יום הכפורים היה ומכשירין אותה ואין אומרים שיד בעל השטר על התחתונה ולדונה כמוקדמת שאין אומרים יד בעל השטר על התחתונה אלא כששיש ספק במשמע השטר עצמו אבל זו שהשטר עצמו ברור ומקויים כל שיש דרך לומר בו שהוא מאוחר אין חושדין את העדים ומכשירין אותה ואף לדעת הפוסל במאוחר מחשש שמא יפרענו קודם זמן השטר וכשיתבע שטרו יאמר לו שאבד הימנו ויכתוב לו שובר על הלואה שבניסן והלה מוציא לו אח\"כ שטר שבתשרי בזו מודה שכשר שאפילו כתב לו שובר מהלואה שבערב שבת או ערב יום הכפורים ומוציא לו אח\"כ שטר שזמנו בשבת או ביום הכפורים הדבר ידוע שהשובר נעשה על אותה מלוה ומ\"מ הלכה שכל המאוחרים כשרים ואע\"פ שכותבין שובר כמו שיתבאר:"
            ],
            [
                "<b>זה</b> שאמרנו שכותבין שובר לא סוף דבר במקצת כגון מי שפרע מקצת חוב אלא אף בכלו ר\"ל שאם פרע כלו ואמר לו החזר לי שטרי ואמר לו אבד או שהוא תובעו את חובו והלה אומר לו הבא שטרך והלה משיב שאבד כופין אותו לפרוע כלו וכותב לו שובר שאם לא כן מה יעשה זה שאבד שטרו יאכל הלה את שלו בחנם ושמא תאמר ואם אבד שוברו של זה יאכל הלה את שלו מ\"מ יזהר על שוברו שכבר נאמר עבד לוה לאיש מלוה ומ\"מ כתבו הגאונים שיש ללוה להחרים על מי שכובש השטר וטוען שאבד ואם טען הלוה בבריא שהיא אצלו ושעכשו הצניעה בפניו משביעין אותו היסת:",
                "<b>שטרי</b> חוב המוקדמין פסולין ר\"ל שאם היה באייר וכתב לו הלואתו מניסן פסול שהרי בא לטרוף לקוחות שמניסן ועד אייר שלא כדין ולא סוף דבר שאינו טורף בו מזמן ראשון אלא אף מזמן שני אלא הרי היא כמלוה על פה שלא לגבות אלא מבני חרי אבל המאוחרים כשרים שהרי עכשו מוחל המלוה שעבודו ותבא עליו ברכה ואפילו לא כתבו בשטר לאו בזמניה כתבנוהו אלא אחרנוהו וכתבנוהו כשר:",
                "<b>דברים</b> אלו דוקא בשטרי הלואה אבל בשטרי מקח וממכר ר\"ל שלא נכתבו בזמנם אפילו מאוחרים פסולים מפני שיש בהם מקום מוכן לזיוף כיצד הרי שלקח ממנו קרקע בניסן וכתב לו מתשרי ונזדמנו לו מעות ביני ביני ופתחו בדברים עד שחזר ומכר לו אותו קרקע וכשיגיע תשרי הוא מוציא שטרו ואומר שמכרו לו פעם שניה ושמא תאמר אף בשטר מאוחר הואיל ופסקנו שכותבין שובר ואין צריך לכתוב בו לאו בזמניה כתבנוהו וכו' יש בה מקום לזיוף פעמים שהוא לוה ממנו בניסן וכותב לו שובר מהלואה שבניסן וכשיגיע תשרי מוציא שטרו ואומר שמלוה אחרת היא בזו כל שכותב שובר על הלואתו יש לו לחקור אחר זמן השטר אחר שנולד שם ריעות שאין זה מוצא שטרו וכל שלא נתברר לו הזמן יש לו לחוש על כך ולכתוב שוברו בלא זמן עד שאם יצא לו שטר שזמנו אחר השובר יהא השובר מפקיע את כחו ויזהר המלוה שלא להלוותו עוד וכל שלא עשה כן הפסיד על עצמו אבל מקח וממכר אין אדם מדקדק על השטר היכן הוא ונמצא מפסיד שלא בפשיעה יש מי שאומר שבמקח וממכר אם כתב בו לאו בזמניה כתבנוהו אלא אחרנוהו וכתבנוהו כשר שכשהוא מוציאו לאחר הזמן אדם מכיר בו שזה שמכר לו בנתים הוא הוא אותו המקח שנכתב זמנו בתשרי וכן מה שכתבנו למעלה שאף בהלואה כל שלא כתב דאקנה פסולים אם כתב בו אחרנוהו וכתבנוהו כשרים:",
                "<b>ודברים</b> הצריכים בביאור שמועה זו על איזה צד אנו מחזיקים שטר זה במוקדם ואיזה עדות מספיק לנו על כך כבר ביארנוהו בסדר מועד במסכת ראש השנה:"
            ],
            [
                "<b>שטר</b> שיש בו קנין מכיון שקנו מיד הלוה או המוכר נשתעבד וכל שאחרו כתיבת השטר אחר הקנין אם הם זוכרים יום שקנו ממנו כותבים מאותו היום ואע\"פ שנתאחרה כתיבתם וכן אע\"פ שאין כותבין שנתאחרה כתיבתם עד יום פלני ואם אינם זכורים יום הקנין כותבין מיום כתיבתם ואם זוכרים שבחדש שעבר היה אלא שאין זוכרין... כותבין מיהא חדש פלני ומ\"מ אין כותבים יום פרטי אא\"כ זוכרים בבריא אע\"פ שזוכרים שמקודם לא היה משום דמיחזי כשקרא וכן כתבו גדולי המפרשים ואין בזו חלוק בין שטר לשטר אלא בין מתנה בין מכר בין הלואה אע\"פ שבמכר והלואה יש בהם אחריות שמאחר שסתם קנין לכתיבה עומד ונשתעבד לו מאותו היום הרי הוא כמי שנכתב מאותה שעה וקצת חכמי הצרפתים כתבוה דוקא בשטר שאין בו אחריות כגון מתנה או מכר והלואה שנתפרש ענינם שלא באחריות אבל כל שיש בו אחריות לא והם הולכים אחר שטתם שבמקום אחר שפרשו בסתם קנין לכתיבה עומד שאין צריך להמלך בו הא מ\"מ אם חזר בו אין יכולין לכתוב ומאחר שכן אין זה נדון כאלו נכתב ולדבריו שטרי אקנייתא לאו דוקא אלא הוא הדין בהקנאת חזקה או הקנאת שטר והדברים ברורים כדעת ראשון וכן מעשים בכל יום:",
                "<b>מי</b> שנמסרה להם עדות במקום אחד בין בקנין בין שלא בקנין וכתבו השטר במקום אחר כשבאים לכתוב בזמן לפי המנין שהם מונין בו במקום פלני כותבין המקום ששם כותבין את השטר אע\"פ שנמסר להם העדות במקום אחר ואין כאן מיחזי כשיקרא שהרי אין כותבין שבכאן נמסרה להם העדות אלא שהמנין כמנין שרגילים למנות כאן היכן שנמסר העדות והיכן שלא נמסר:",
                "<b>למדת</b> לפי דרכך שאין אנו צריכים לידע מקום שנמסר להם העדות ואם לא כתבו מקום העדות לא הפסידו שלא נאמר כן אלא לעצה טובה שלא יבאו אחרים ויעידו עמנו הייתם אע\"פ שאין הזמה אצלם בכך כמו שהתבאר בסנהדרין פרק בורר וכן כל שטר שאין בו שום מקום בעולם שהרי המוציא שטר על חברו וכתוב בו בבבל מגבהו ממעות בבל לא היה בשטר שום מקום מגבהו במקום שהוא מוציאו שם כמו שיתבאר במקומו וכן הדין בשטר שאין בו זמן כלל שהוא כשר כמו שכתבנו למעלה בענין שובר ואע\"פ שכל שלא נודע המקום או הזמן אין העדות בא לידי הזמה אין מדקדקין בדברים אלו בדיני ממונות שאינם בדרישה וחקירה משום נעילת דלת כמו שיתבאר במקומו והיא הסבה להיות שטרי חוב המאוחרים כשרים אע\"פ שפקעה הזמתם:",
                "<b>ולמדת</b> שזה שאמרו כי קיימיתו בשילי וכו' פירושו בין בשטרי אקניאתא בין בשטרי דלאו אקניאתא ומ\"מ יש מפרשים אותה דוקא בשטרי דלאו אקנייתא שנמצא השעבוד משעת הכתיבה אבל בשטרי אקנייתא הואיל והזמן נכתב מיום הקנין אף המקום נכתב אותו שקנו בו ואין הדברים נראין:",
                "<b>מי</b> שיש לו על חברו שטר במנה ובא לסופר לעשות לו ממנה שנים בני חמשים חמשים אין שומעין מפני שזכות הוא ללוה להיות כלו בשטר אחד שאם יפרענו מקצת יהא שטרו פגום היו לו שנים בחמשים חמשים ובקש לעשותם אחד במאה אין שומעין לו זכות הוא ללוה להיותם שנים שלא יכופנו על הכל בפעם אחת היה לו שטר ובקש לעשותה אחת מחמשים ושהוא מוותר לו החמשים האחרים אין שומעין לו שמא נפרע מהכל וכתב לו שובר על שטר של מאה וחוזר ומוציא זו של חמשים שאינה בכלל השובר וכן בכל צד שהיא רוצה לשנות בשטרו או להוסיף או לגרוע מפשפשין בדבריו וכל שיש לחוש כלל הן מצד הלוה הן מצד קנוניא על לקוחות אין שומעין לו:",
                "<b>המשנה</b> השמינית ואינה מכונת הפרק אלא שנכתבה כאן על ידי גלגול מה שאמר במשנה שלפניה לדעת ר' יהודה שאין כותבין שובר ולדעת ר' יוסי שכותבין ואמרו עליה שאם אבד שוברו יאכל הלה וחדי הזכירו בסמוך לה משנה זו הדומה לה שאם אין לעני עבדים או זיתים יאכל הלה וחדי ואמר על זה שני אחים אחד עני ואחד עשיר והניח להם אביהם מרחץ ובית הבד עשאן לשכר השכר לאמצע עשאן לעצמו הרי העשיר אומר לעני קח לך עבדים וירחצו במרחץ קח לך זיתים ועשם בבית הבד אמר המאירי שני אחים אחד עני ואחד עשיר שהניח להם אביהם מרחץ ובית הבד ולא אמרו זה לזה גוד או איגוד אם עשאן לשכר משכירין והשכר לאמצע ואין יכולים לכוף זה את זה למכור ולא לחלוק לימים להשתמש בו כל אחד ביומו ואם עשאן לעצמו משתמשין בו כאחד ואם אין לעני במה להשתמש בהם הרי העשיר אומר לו קח לך עבדים וירחיצוך או זיתים ועשם בבית הבד ואין העני יכול להשכיר חלקו ולא לכופו לחלוק לימים ולעשות בו כרצונו ביומו שאף זה נהנה לרחוץ בכל יום ומ\"מ דין גוד או איגוד לא נפקע מכאן ואם העני יכול לומר כן אומר בין שנעשו לשכר בין לעצמו וכן אם רצה למסור חלקו לאחר בין במכר בין במתנה בין בשאלה ושכירות רשאי ויש מפקפקים בזו ויש מוסיפין בה לומר שאף העני כופהו לחלוק לימים ולא בא אלא למעט שאין העני אומר לו ליתן לו שכר בתשמישו כאלו נחלק לימים וכן שאין יכול לומר לו גוד בלא איגוד וכבר כתבנוה בפרק ראשון:",
                "<b>זהו ביאור המשנה ועל הצד שכתבנוה הלכה היא ולא נתחדש עליה בגמרא דבר:</b>",
                "<b>המשנה</b> התשיעית והכונה להתחיל בה בביאור ענין החלק הששי והוא שאמר שנים שהיו בעיר שם אחד יוסף בן שמעון ושם שני יוסף בן שמעון אינן יכולים להוציא שטר חוב זה על זה ולא אחר יכול להוציא עליהם שטר חוב נמצא לאחד בין שטרותיו שטרו של יוסף בן שמעון פרוע שטרות שניהם פרועים כיצד יעשו ישלשו ואם היו משלשין יכתוב סימן ואם היו מסומנין יכתוב כהן אמר המאירי שנים שהיו בעיר ושמותיהם שוים ר\"ל ששם כל אחד מהם יוסף בן שמעון אין יכולין להוציא שטר חוב זה על זה מכיון שהשטר אומר יוסף בן שמעון ליוסף בן שמעון הרי זה אומר לחברו אתה הוא שהיית חייב לי ופרעתני ולא עוד אלא שמאחר שכותבין שטר ללוה אע\"פ שאין הלוה עמו הרי הוא הולך אצל עדים ומבקש מהם לכתוב לו שהוא לוה מחברו מנה ומקבלו מהם ליתנו למלוה וכשבא לידו הוא מעכבה וטוען שהוא המלוה וכן פירשוה בגמ' וכן אין אחר יכול להוציא עליהם שטר חוב שהרי כשמוציאין אותו על זה הוא אומר שאינו אותו שהוא חייב לו וכן אם נמצא לאחד שוברו בכיסו או בפנקסו ששטר שהיה חייב ליוסף בן שמעון פרוע והיו שניהם מוציאים עליו חוב שניהם פרועים ודברים אלו כלם בשאין הדבר יכול להתברר על פי עדים אם עדי השטר אם עדים אחרים וכיצד יעשו אלו ששמותיהם שוים שלא יצטרכו לברר את הדבר בזולת השטר הן זה על זה הן אחרים עליהם ישלשו כלומר שזה שמו יוסף בן שמעון בן יהודה וזה יוסף בן שמעון בן ראובן ואם היו משלשים ר\"ל ששמותיהם של אבות אבותיהם שוים יכתבו סמן כגון יוסף בן שמעון האדום יוסף בן שמעון השחור והדומה לזה ואם אין הבדל בסמן יכתבו שאר התארים כגון כהן לוי ודומיהם ואם היו שניהם כך יכתבו דורות כל כך עד שיהו מוצאין הבדל באחד משמותיהם של אבות או איזה סימן אחר:",
                "<b>זהו ביאור המשנה ועל צד שביארנוה הלכה פסוקה היא ודברים שנכנסו תחתיה בגמרא אלו הן:</b>"
            ],
            [
                "<b>מי</b> שהוציא שטר חוב על חברו וכתוב בו אני ראובן בן יהודה לויתי ממך מנה וזה מוציאו על ראובן בן יהודה זה ולא הוזכר בשטר החוב שם המלוה כלל אלא לויתי ממך הואיל ושם הלוה ידוע ונזכר שם זה שיצא שטר זה מתחת ידו גובה בו ואין יכול לומר לא ממך לויתי אלא מאחר ונפל הימנו ומצאת שאין חוששין לנפילה וכן שני יוסף בן שמעון אע\"פ שאין יכולין להוציא חוב זה על זה ולא אחר עליהם יכולים הם מיהא להוציא על אחרים וכל שאחד מהם מוציא חוב על אחד מבני העיר אין הנתבע יכול לדחותו ולומר לא לך אני חייב אלא לחברך וממנו נפל השטר שאין חוששין לנפילה והמוציאו הוא הוא שגובה בו וזהו דעת משנתנו ואע\"פ שהבריתא חולקת בכך הלכה כמשנתנו זו היא שטת גדולי הפוסקים והמחברים ומ\"מ גדולי הדורות שלפנינו חולקים בה מצד מה שנאמר בסוגיא זו שבמשנתנו באה על דעת האומר אותיות נקנות במסירה ומאחר שכן אפילו שהיה כדבריו שמחברו לוה הואיל ולנפילה לא חיישינן הרי אתה צריך לומר שחברו מסרה לו והרי קנאה במסירה אבל הבריתא באה על דעת האומר אין אותיות נקנות במסירה הא מ\"מ אע\"פ שאין לחוש לנפילה יש לחוש שחברו מסרה לו ואין אותיות נקנות במסירה וכבר פסקנו שאין אותיות נקנות במסירה ולדעתי אין הכרח בדברים אלו שדברי סוגיא ומשא ומתן אין מכריעין לפסוק כבריתא במקום משנה ועיקר הדברים כדעת ראשון:",
                "<b>אותיות</b> כבר ביארנו שאין נקנות במסירה ואע\"פ שיש חולקים בה מכח סוגיא זו כבר בארנו הכל בפרק הספינה וכן ביארנו שם שיש מקום לפסוק כרבא במה שאמר אין צריך להביא ראיה במקום שלא הוצרכנו לכתיבה כגון מתנת שכיב מרע ושאר הדרכים הנזכרים שם בכדי הצרך מעתה אחד מן האחים שהיה בידו שטר יוצא בשם אביו וטוען שאביו נתנה לו צריך להביא ראיה בשטר מכר ואין עדי מסירה מועילין לו כלום אחר שפסקנו שאין אותיות נקנות במסירה ואם מתנת שכיב מרע הוא דיו בעדי אמירה אע\"פ שלא מסר כמו שהתבאר:",
                "<b>גט</b> שיש עליו עדים ואין בו זמן כלל פסול אבל אם לא כתב בו זמן מדוקדק ר\"ל יום פלני אלא שכתבו חדש פלני או שנה פלנית וכיוצא בזה או שכתב בו היום שמשמעו היום שמסרו לה כשר שהרי מתברר היום בעדי מסירה כמו שיתבאר במקומו:",
                "<b>גאוני</b> ספרד כתבו בכאן שמי שיוצא שטר מתחת ידו וטוען שבכתיבה ומסירה נתנה לו ואבד שטר המכר שבידו או שטען שנתנה לו אגב קרקע נאמן הואיל והשטר יוצא מתחת ידו ומ\"מ אח אצל האחים אינו נאמן הואיל והם נשמטים מלחלוק זה עם זה הא עם אחרים נאמן והוא שהלכה כרבא שאמר אין צריך להביא ראיה וכבר כתבנו הנראה לנו בפרק הספינה:"
            ],
            [
                "<b>זה</b> שכתבנו שאם נמצא לו שובר ששטר שיש ליוסף בן שמעון עליו פרוע שניהם פרועים דוקא בדיני אדם אבל לצאת ידי שמים חייב ואם אינו זכור לאיזה מהם פרע ישלם לשניהם שהרי זה כשני כריכות שהיה לן לדקדק ולזכור כמו שכתבנו בפרק המפקיד וכן לא נאמרו דברים אלו אף בדיני אדם כמו שכתבנו בקמא פרק הגוזל זוטא:",
                "<b>זה</b> שכתבנו בשני יוסף בן שמעון שאין אחד יכול להוציא עליהם שטר חוב אפילו מכר האחד כל נכסיו לחברו כן ואע\"פ שממה נפשך זכותו של זה אצל זה הוא אם מצד עצמו ואם מצד נכסי חברו אין זה כלום שהנכסים של לוה אין שעבודם אלא מדרך ערבות עד שיש לדיין להזמין את הבעל חוב קודם שישליט את המלוה בנכסיו כמו שיתבאר ומעתה הרי זה משיב לו איני אותו שהלוית לי וכשהלה משיב הריני בא מצד מה שלקחת יש לו טענה שילך תחלה אצל הבעל חוב שהנכסים אינם משועבדים אלא מדרך ערבות ולא יפרע מן הערב תחלה וכל שהבעל חוב מסלק עצמו מן הדין אף הערב מסולק מאליו וכן התבאר בבכורות פרק בכור לנחלה מ\"ח א' למדנו מדין זה שם במי שיש לו שתי נשים אחת בכרה ואחת לא בכרה וילדו שני זכרים שאמרו שם שנותן חמש סלעים לכהן ואם מת אחד מהם בתוך שלשים יום האב פטור מת האב בתוך שלשים יום בין חלקו בין לא חלקו פטורים כשם שאם חלקו אזיל לגבי האי ומדחי ליה אזיל לגבי האי ומדחי ליה הואיל ולא נתחייבו הנכסים עדין אף כשלא חלקו הוה ליה שני יוסף בן שמעון שלקחו שדה בשתפות או שמכר אחד מהם שדה לחברו ואם מת לאחר שלשים אם יש שם נכסים הרבה פורעין מתפיסת הבית בין חלקו בין לא חלקו ואם אין שם אלא חמש סלעים הואיל והאחים שחלקו יורשים הם לענין חוב אביהם כמו שהתבאר בפרק בית כור ומלוה על פה נגבית מן היורשים נתחייבו הנכסים וגדולי המחברים כתבו שאף בתוך שלשים בין חלקו בין לא חלקו חייבים כר' ירמיה שאמרה כן שם והוא תמה למה יאמרו בשני יוסף שלקחו אחד מחברו ועוד שהרי רבא שהוא אחרון אמרה שם בדרך שכתבנו:",
                "<b>המשנה</b> העשירית והכונה בה ככונת משנה שלפניה והוא שאמר האומר לבנו שטר בין שטרותי פרוע ואיני יודע איזהו שטרות כלם פרועין נמצא לאחד שם שנים הגדול פרוע והקטן אינו פרוע:",
                "<b>אמר</b> המאירי האומר לבנו שטר בין שטרותי פרוע ולא פירש איזהו כל שטרותיו פרועים וכל שהוא חייב לו יכול לטעון שטר שהיה לו עלי פרוע ואם נמצאו שם על אחד שני שטרות הרי הגדול פרוע והקטן מיהא אינו פרוע:",
                "<b>זהו ביאור המשנה וכן הלכה ומה שנכנס תחתיה בגמרא כך הוא:</b>",
                "<b>זה</b> שכתבנו שאם היו לו שני שטרות על אחד אין בכלל הפרעון אלא אחד והוא הגדול אבל הקטן מיהא אינו פרוע דוקא בשהזכיר לשון שטר אבל אם אמר חוב בין חובותי פרוע או חוב שיש לי על פלני פרוע אפילו היו כמה שטרות כלן פרועות שכלן בכלל חוב הן אמר לו שדי מכורה לך ויש לו כמה שדות לא מכר אלא הפחות שדות שיש לי מכורים לך לא מכר אלא שנים יד בעל השטר על התחתונה ומ\"מ אחד מיהא או שנים אם אמר שדות קנה אע\"פ שלא סיימם וכן בחצי שדה משמנין ביניהם ונוטל כחוש כמו שהתבאר אבל אם אמר קרקע מנכסי או נכסי חוץ ממקצתן או מקצת נכסי אינו כלום שאין כאן סיום כלל:",
                "<b>המשנה</b> האחת עשרה והכונה בה להתחיל בביאור החלק השביעי ואמר על זה המלוה את חברו על ידי ערב לא יפרע מן הערב ואם אמר על מנת שאפרע ממי שארצה יפרע מן הערב רשב\"ג אומר אם יש נכסים ללוה בין כך ובין כך לא יפרע מן הערב אמר הר\"ם אמרו לא יפרע מן הערב ר\"ל שלא יתבענו קודם שיתבע הלוה ודברי רשב\"ג אם יש לו נכסים ללוה לא יפרע מן הערב אין מחלקת בזה אבל מחלקת חכמים בקבלן ופירוש המשנה כך המלוה את חברו עד לא יפרע קבלן הוא שיאמר לו תן לו ואני נותן לך וערב הוא שיאמר לו הלוהו ואני ערב או תן לו ואני ערב או הלוהו ואני נותן לך ואין הלכה כרשב\"ג:",
                "<b>אמר</b> המאירי המלוה את חברו על ידי ערב ר\"ל שנכנס ערב למלוה על הלואתו הן בשטר הן בעל פה אע\"פ שערב בענין המועיל על הדרך שיתבאר ושנשתעבד מחמת ערבות לא יפרע מן הערב תחלה אלא תובע את הלוה ואם אין רוצה ליתן לו קובל עליו וכל שנמצאו נכסים ללוה לא יפרע מן הערב ואפי' לא היו בידו אלא זבורית ואף אם לא נמצאו נכסים ללוה לא יפרע מן הערב עד שישביעוהו שאין לו נכסים ומ\"מ כתבו הגאונים שאם היה אלם ואינו בא לדין נפרע מן הערב שזהו כמי שאין לו ואח\"כ עושה הערב דין עם הלוה או ישמתוהו עד שיתן ולא יראה כן אלא יכפוהו בית דין מעכשו ואם הודה שחייב וטען שאין לו נפרע מן הערב ואין שעבודו של ערב כדין אסמכתא אע\"פ שהיא דרך גזום שכל שאדם מחייב עצמו במה שאין הנאה מגעת לידו דרך גזום הוא מ\"מ בהנאה שיש לו כשאדם מאמינו גומר ומשעבד עצמו בין היו נכסים ללוה בשעת הערבות בין שלא היו לו ואם התנה עמו ואמר על מנת שאפרע ממי שארצה תחלה הרי זה תובע את הערב ונפרע ממנו תחלה אע\"פ שיש נכסים ללוה רשב\"ג אומר אם יש נכסים ללוה בין כך ובין כך לא יפרע מן הערב תחלה ואין הלכה כדבריו ומ\"מ יש פוסקים שאם היו לו נכסים ידועים נפרע מהם תחלה ולא אמרו נפרע ממי שירצה תחלה אלא בשאין לו נכסים ידועים שאינו זקוק לירד עמו לדין ולהשביעו ואף גדולי המפרשים נוטים בה וכן כתבוה חכמי הדורות שלפנינו ועיקר הדברים כדבר ראשון שכל שהתנה בדבר שבממון תנאו קיים:",
                "<b>זהו ביאור המשנה והלכה כחכמים על הדרך שביארנו ודברים שנכנסו תחת משנה זו בגמרא אלו הן:</b>"
            ],
            [
                "<b>הקבלן</b> שעבודו גדול יתר על שעבוד הערב וכל שנכנס קבלן לחברו על מה שהלוה לאחר אפילו לא התנה עמו על מנת שיפרע ממי שירצה תחלה נפרע ממנו תחלה אם ירצה ואפילו יש נכסים ללוה:"
            ],
            [
                "<b>ואיזהו</b> ערב ואיזהו קבלן כל שאמר לו תן לו ואני נותן לך הרי זה קבלן וכן אם אמר תן לו ואני קבלן שמאחר שאמר תן לו ולא אמר לשון הלואה הרי סלקו מדין הלואה לאותו שמקבל המעות וכן מאחר שאמר ואני נותן הרי סלקו מתביעה לאותו שהלוה וכן באני קבלן עם תן לו אבל אם אמר הלוהו אף באני נותן או אני ערב אף בתן לו כלם לשון ערבות הם מעתה הלוהו ואני ערב הלוהו ואני פורע הלוהו ואני חייב הלוהו ואני נותן אפילו הלוהו ואני קבלן וכן תן לו ואני ערב כלם לשון ערבות הם תן לו ואני קבלן תן לו ואני פורע תן לו ואני חייב תן לו ואני נותן כלם לשון קבלנות הם וגדולי הפוסקים פסקו שכלם לשון ערבות חוץ מתן לו ואני נותן או ואני קבלן ומפרשים דברי רבא על כלם ולא יראה כן:",
                "<b>כתב</b> שהוא נכנס לו ערב קבלן יש מי שכתב שיד בעל השטר על התחתונה והרי הוא ערב ולא יראה לי כן אין זה אלא ביאור כלומר שערבות זה היא קבלנות הרי שנכנס לו קבלן ורצה המלוה מ\"מ לתבוע ללוה תחלה אין הלוה יכול לדחותו אצל הערב אלא בידו לתבוע למי שירצה תחלה ומ\"מ אם נשא הקבלן המעות מידו של מלוה ונתן ליד הלוה הרי הלוה יכול לדחותו לגמרי אצל הקבלן ואין לו על הלוה כלום ומ\"מ בלשון ערבות אפילו נשא ונתן ביד נפרע מן הלוה תחלה על הדרכים שביארנו:",
                "<b>נמצאו</b> לשטתנו שלשה דינין בערב האחד ערב סתם ודינו שלא ליפרע מן הערב עד שישביעו את הלוה ואפילו לא היו לו נכסים ידועים השני ערב בעל מנת ודינו שיפרע מן הערב תחלה אפילו היו נכסים ידועים ללוה ואף הקבלן בדין זה והשלישי קבלן שנשא ונתן ביד ודינו שאין למלוה על הלוה כלום ולדעת גדולי המפרשים נמצאו ארבעה דינין הראשון ערב סתם ודינו שלא ליפרע מן הערב עד שישביעו את הלוה על הדרך שכתבנו והשני ערב בעל מנת ודינו שאם אין נכסים ידועים ללוה נפרע מן הערב ואין מזקיקין אותו לירד עמו לדין ולהשביעו אבל אם יש לו נכסים ידועים לא יפרע מן הערב השלישי קבלן שאפילו יש ללוה נכסים ידועים יפרע ממנו תחלה אלא שאם רצה לתבוע ללוה אין הלוה דוחהו אצל הערב והרביעי קבלן שנשא ונתן ביד שאין לו על הלוה כלום:",
                "<b>כשהמלוה</b> בא לבית דין וקובל על הלוה יש לבית דין להזמין את הלוה לבא לפניהם ואומרים לו שישלם ולא שירדו לנכסיו עד שיתבעוהו וכל דיין שטעה והוריד המלוה בנכסי הלוה עד שלא הזמינו מעבירין אותו ויראה שאפילו לא היה במדינה שולחין לו והוא שאמרו בירושלמי כתובות פ\"ט ה\"י אנן משלחינן בתריה תלת זמנין אי אתא טבות ואי לא מחלטין נכסיא הגע עצמך דהוא באתר רחיק משלחין ליה תלת אגרין חדא גו תלתין וחדא גו תלתין אי אתא טבות וכו' ופירשו הגאונים שאף מן הערב אין נפרעין שלא בפני לוה עד שמודיעין אתו וכן פירשו שלא להוריד מלוה בנכסי לוה עד שיודיעוהו אפילו היה במדינת הים ואפילו בשטר שיש בו נאמנות שמא יש בידו שובר ומ\"מ אם שלחו ולא בא או שלא נמצא או שלא ידעו היכן הוא אין להם עוד לעשות אלא משביעין את המלוה ומורידין אותו לנכסי לוה בין קרקע בין מטלטלין ואין חוששין לשובר ופירשו הטעם במסכת ערכין כ\"ב ב' שלא יהא כל אחד נוטל מעותיו של חברו והולך לו ומזקיקין אותו להביא שלש ראיות אחת לקיים את שטרו ואחת שבעל חובו אינו בכאן עד שנזקיקהו לבא לדין עמו והשלישית שהנכסים אלו של לוה:",
                "<b>למדת</b> ממה שכתבנו שאף בבני חורין אין מורידין עד שיזמינוהו שכל נכסיו של אדם אין משועבדין אלא מדין ערבות וכבר ביארנו שיש לנו להזקיק את הלוה תחלה ואין אנו צריכין לפרש מעשה הנזכר כאן בהורדה לנכסים משועבדים קודם שיתבע את הלוה וישביענו אם יש לו בני חורין ואע\"פ שגדולי המפרשים פירשוה כן:"
            ],
            [
                "<b>כבר</b> ידעת שמלוה על פה אינה נגבית מן היורשים אפילו גדולים אלא באחד משלשה דרכים אחת בשחייב מודה כן בתוך חליו אע\"פ שלא אמר תנו הואיל ומודיע שיש לפלני חוב עליו כך וכך והשניה שהיתה ההלואה תוך זמנה שחזקה אין אדם פורע תוך זמן כמו שיתבאר והשלישית שנדוהו על הלואה זו ומת בנדויו אבל כל שאין שם אחד מדרכים אלו אפילו באו עדים שזה הלוה לאביו אינו גובה מן היתומים כלום אפילו מן הגדולים וכן אפילו הוציא כתב ידו שהוא חייב לו מפני שיש לחוש שמא פרעו ומ\"מ מלוה בשטר נגבית מן היורשים כמו הבעל חוב עצמו ודוקא מן הגדולים אבל יתומים קטנים אין נזקקים לנכסיהם אף בחייב מודה ואף במת בנדויו ואף בתוך זמן אף במלוה בשטר ואפילו היה שם כל תנאי שבעולם עד שיגדלו היתומים אלא בדברים ידועים והם שטר שיש בו רבית שהיה אביהם חייב לגוי מפני שהרבית אוכלת בנכסיהם וכן לכתבת אשה אלמנה או גרושה כדי ליתן לה מקום לינשא ויש מפרשים דבר זה באלמנה לבד ומפני שהיא נזונת עליהם עד שתגבה כתבתה ויצא להם מפירוש זה שאם היו הנכסים כנגד הכתבה לבד או פחות אין נזקקין לה שהרי נוטלת הכל ואין כאן צד זכות ליתומים ולא חשש כלל לחן האשה ליתן לה מקום לינשא והדברים נראין כדעת ראשון וכן נזקקין לנכסיהם כל שהוא מצוה בחליו לומר תנו מנה לפלני או קרקע או כך וכך אם בחובו אם במתנה וכל שכן אם אמר תנו מנה זה או שדה זה וכן בנמצאת קרקע שאינה שלהם אלא שהיא גזל ביד מורישם ודברים אלה מתבארים במסכת ערכין וכן התבאר שם שבכל מה ונזקקים לנכסי יתומים אין נזקקין אלא בהעמדת אפטרופוס אם לא מנהו אבי יתומים חוץ מתנו מנה זה ושדה זה שאין צריך להעמדת אפטרופוס ויש פוסקין חוץ מנמצאת שדה שאינה שלו ויראה כדעת ראשון וכבר הארכנו בדברים אלו במסכת כתבות פרק אלמנה:",
                "<b>מעתה</b> צריך שתדע שכל שפרע הערב את חובו והוא חוזר ותובע את הלוה בכך או יורשיו אם אין בידו שטר הרשאה מן המלוה שהתקבל מעות אלו מידו וכמרשהו בכך הרי תביעת הערב ללוה כמלוה על פה שכבר נמחל שעבוד השטר והוא תובע בעל פה ואפילו הביא עדים שפרע שאם לא הביא עדים שפרע אין זה כלום שאין הגעת השטר לידו ראיה אלא אף אם הביא עדים שפרע הרי זה כתביעת מלוה על פה ואם יש בידו שטר זה הרי לא נמחל שעבוד השטר והרי הוא מורשה בו ונמצאת תביעתו כמלוה בשטר:",
                "<b>מעתה</b> הרי שלוה והכניס ערב ומת הלוה והניח יתומים גדולים וקדם הערב ופרע את החוב שלא בהודעה ליורשים אלו שהם גדולים שאלו הודיעם ופרע ברשותם היה הענין כאלו נתחייבו לו הם עצמם אלא שלא הודיעם ואין בידו שטר הרשאה הרי תביעתו להם כמלוה על פה ואינו נפרע מהם אלא באחד משלשה דרכים שהזכרנו ויש אומרים אף לא בתוך זמן שמא בשעת הערבות התפיס את הערב צרורות לסמוך עליהם ואינו נפרע מהם אלא בחייב מודה או נדהו מלוה ומת בנדויו וכן יראה לי מצד שלא הוזכר כאן אלא חייב מודה ושמתוה ומית בשמתיה ועוד שהתפסת צרורות האמורה כאן פירושו התפסה לערב לסמוך בהם על ערבותו ואם יש בידו שטר הרשאה הואיל ומלוה בשטר היא נפרע מהם ואין חוששין לכלום:",
                "<b>היה</b> המלוה גוי אפילו היה בידו שטר הרשאה אין נפרע מהם אלא בחייב מודה או נדוהו ומת לו תוך זמן שמצד שהגוי תובע את הערב תחלה ודאי לא נכנס לו ערב עד שהתפישו צרורות והתפשה זו מבוררת כל כך עד שאף מלוה בשטר אינה מפקיעתה ויש חולקין בזו לומר שכל שיש בידו שטר הרשאה אין חוששין לכלום שאין מערערין אחר מלוה בשטר ואין חלוק בין מלוה גוי למלוה ישראל אלא שבמלוה ישראל נפרע בלא שטר הרשאה בכל אחד משלשה דרכים שהזכרנו ואפילו תוך זמן ובמלוה גוי אינו נפרע בתוך זמן שמא התפישו צרורות ולא יראה לי כן שהרי מ\"מ אין באין אף במלוה ישראל מצד התפשת צרורות ויש נוטים לדעת שלישית שאין שום חלוק בין מלוה גוי למלוה ישראל ובשניהם כל שהוא באחד משלשה דרכים שהזכרנו נפרע מהם ואם אין שם אחד מהם לא יפרע או בשניהם נפרע בחייב מודה ובנדוהו ומת בנדויו אבל לא מת בתוך זמן כמו שכתבנו ולדעת זה לא הוצרכו גדולי הפוסקים והמחברים להביא מעשה השני הנזכר בכאן ר\"ל ההוא ערבא דגוי דפרעיה לגוי וכו' אלא שמאחר שהביאוהו יראה שהם נוטים שיש לחלק ביניהם על אחד מן הדרכים שהזכרנו ואי אפשר לומר אלא על הדרך השני שהרי במלוה ישראל כתבו הם עצמם שנפרע מהם אף בתוך זמן:",
                "<b>למדת</b> לפי שטתנו שסוגיא זו מתפרשת ביתומים גדולים וביאור הסוגיא דרך קצרה לדעת זה כך הוא ההוא ערבא דיתמי דפרעיה למלוה מקמי דלודעינהו ליתמי שאלו הודיעם ופרע ברשותם נעשו הם עצמם אצלו בעלי חוב שהרי גדולים הם אלא שפרע שלא בהודעתם ונעשה אח\"כ בתביעתו ליורשים כתובע מלוה על פה שהיתה לו אצל האב ואמר רב פפא פריעת בעל חוב במלוה על פה מצוה שאין כאן שעבוד כלל שיורידוהו ב\"ד לנכסיו אלא שכופין אותו מצד מצוה עד שתצא נפשו כמו שיתבאר בכתבות והילכך אינה נגבית מן היורשים והוא הולך על שטתו שאמר בפרק זה שאין מלוה על פה נגבית מן היורשים אלא משום נעילת דלת ולענין ערב אין בו משום נעילת דלת שלא נאמרה נעילת דלת אלא אצל מלוה ומעתה נעילת דלת אין כאן ומצוה אין כאן דיתמי לאו בני מיעבד מצוה נינהו כלומר אע\"פ שהם גדולים אין כופין אותם במצוה שהיתה מוטלת על אביהם והילכך אפילו היה חייב מודה אינו נפרע מהם:",
                "<b>רב</b> הונא בריה דרב יהושע אמר שלא נאמר לפטור בזו אלא שמא פרע את המלוה והתפישו צרורות או שהתפיס צרורות לערב בשעה שערב לו והרי הוא כאלו לא היה שם שטר שהרי חזרה מלוה שבשטר זו למלוה על פה וכשם שאלו לא היה שטר למלוה אלא שהיה זה ערב שבמלוה על פה שלא היתה מלוה זו נגבית לא מן היתומים ולא מן הערב כך עכשו שפרע הערב וחזרה מלוה על פה אינה נגבית אלא באחד משלשה דרכים אלו הא באחד מאלו נגבה ואף בתוך זמן לדעת קצת ולדעתנו דוקא במת בנדויו ובחייב מודה אבל לא בתוך זמן שהרי עקר התפשת צרורות לערב נאמר ומ\"מ באחד מן השנים נגבית ולא נאמר פריעת בעל חוב מצוה אלא במטלטלין כמו שביארנו בפרק מי שמת:",
                "<b>והקשו</b> ממה ואמרו ערב שהיה שטר החוב יוצא מתחת ידו ר\"ל והביא עדים שפרעו אינו גובה מפני שמלוה על פה היא הואיל ואין בידו שטר הרשאה ואם יש לו שטר הרשאה גובה והיה המקשה סבור שאין שטר ההרשאה עושהו מלוה בשטר אלא שלא יהא בה שום ענין אלא ראיית פרעון בשלמא לרב הונא ניחא שהרי נפרע כל שיש ראיה שפרע ודוקא באחד מן הדרכים שהזכרנו אלא לרב פפא וכו' ותירץ לו שהרשאה עושתה מלוה בשטר ולא משום ראיית פרעון לבד היא באה שאף בהביא עדים שפרע היא שנויה וכמו שפירשנו ואף לרב הונא נעתקה למלוה בשטר שלא לחוש לשום דבר וליפרע אף במקום שאין שם אחד מן הדרכים ואח\"כ הביא מעשה אחר במי שנעשה ערב בשביל ישראל לגוי ומת הלוה ופרע הערב את הגוי ודנו בו שאף לדעת האומר שאין חוששין להתפשת צררי בזו חוששין הואיל ודין הגוי לתבוע לערב תחלה אין אדם נכנס בו ערב אלא בהתפשת צרורות ואינו נפרע ממנו בלא שטר הרשאה אף בתוך זמן או אף במלוה בשטר לדעת קצת על אחד מן הדרכים שביארנו למעלה:",
                "<b>למדת</b> מדברינו שאלו היו היתומים קטנים אין הערב נפרע מהם בשום פנים אפילו פרעו בהודעה ואף בשטר הרשאה שהרי אף המלוה עצמו אינו נפרע מהם אלא מלוה נפרע מן הערב וכן כתבו גדולי המחברים בין במת הלוה בין בהלך למדינת הים והערב ממתין עד שיגדלו ונפרע מהם אם יש בידו שטר הרשאה ואם אין בידו שטר הרשאה אינו נפרע מהם אף לאחר שיגדלו אלא באחד מן הדרכים שהוזכרו זו היא שטתנו והיא עיקר כל מה שנאמר בה ומ\"מ חכמי הראשונים שבקטלונייה פירשוה ביתומים קטנים ונמשכו בה לפירושיהם של מקצת גאוני ספרד ולפירושי מקצת רבני הצרפתים אלא שהם מחדשים ומפרשים חשש התפשת צרורות למלוה וכן חדשו בפירוש מקמי דלודעינהו למלוה שאלו הודיע והיה המלוה תובעם כשם שהיו היתומים פטורים עד שיגדלו כך היה הערב פטור שאין הערב מתחייב אלא במה שהלוה מתחייב ולא יראה כן שאם כן אף היתומים לכשיגדלו יפטרו מן הערב שהרי זה כפורע חובו שלא מדעתו ויכולין לומר הוא מפייסנא ליה ומחיל ויש נוטים לדבריהם מיהא בערב שלא התנה לפרע ממי שירצה ולא יראה כן:",
                "<b>וכן</b> ראיתי לגדולי המפרשים בביאור סוגיא זו דברים שמהם יצא להם לומר שבקבלן הואיל והוא אצל המלוה כלוה ואצל הלוה כמלוה יכול לתבעו ולומר לו איני רוצה לעמוד עוד בערבות זו אבל ערב אינו יכול לומר כן ויש אומרים כן אף בערב שמא ימות ויפרע המלוה ממנו ויצטרך להמתין עד שיגדל ויש מי שנוטה לדעת אחרת שכל שיש ערב והוזקק לפרוע נזקקין לו מנכסי היתומים אפילו הקטנים שהרי זה כאלו הוכרחו הם מן הדין לפרוע וגברא אשלמו ליה למלוה ודברים אלו כלם נתחדשו להם בלא ראיה אלא סברא לבד ואיני סומך בהם כלל וכן חכמי הדורות שלפנינו נמשכו אחריהם לומר שבחייב מודה או מת בנדויו נזקקין אף לנכסי קטנים אף בעל פה אבל בתוך זמן לא עד שיגדלו ויחקרו אם התפיש אביהם צרורות ויש נמשכין לדעת זו אף בתוך זמן וסוף הדברים אין הדברים מתישבין אלא על הדרך שפירשנו ופסקנו:",
                "<b>וכשתעיין</b> בסוגיא זו יפה ובסוגיא שבערכין פרק שום היתומים תמצא ביאור הסוגיאות עולה לשטתנו יפה ואין בהם בכדי לפקפק אלא ממה שהקשו במסכת ערכין על מה שאמרו שאין נזקקין לנכסי יתומים ממה שאמרו הבא ליפרע מנכסי יתומים לא יפרע אלא מן הזבורית ואמרו שם בשלמא לרב הונא מוקים לה בשחייב מודה וזו ודאי ביתומים קטנים היא שנויה שהרי אמרו שם כשתרצוה בבעל חוב גוי שקבל עליו לדון בדיני ישראל אי קביל עליה לינטר להו עד דגדלו ומתרץ בשקבל עליו לזו ולא לזו אלמא כל סוגיא השנויה לשם בקטנים ואמרו עליה בשלמא לרב הונא כשחייב מודה אלא שאפשר לפרשה בשחייב מודה ושצוה ליתן ואם לא כן זו היא ראיה גדולה לדבריהם:",
                "<b>וכן</b> מה שכתבו גדולי המחברים שלא נאמר שלא ליזקק לנכסי יתומים במלוה בשטר אלא שמא כשיגדלו ימצאו ראיה שבה שוברין את השטר וחייב מודה ודאי אף בעל פה אין כאן חשש ולדבריהם מיהא יש לך להקשות שהרי בבבא קמא פרק ארבעה וחמשה ל\"ט א' בענין שור של קטן שנגח אמרו אין נזקקין לנכסי יתומים והרי זה כחייב מודה הוא שהרי נתבררה נגיחתו אלא שהם מתרצים שמא יטעון איזו טענה הפוטרת כגון שמירה או פשיעת הניזק ושמא תאמר והרי אין מקבלין עדים שלא בפני בעל דין ויתומים כשלא בפני בעל דין דמו אפשר שנגח בפני בית דין שאין שמיעה גדולה מראיה ומה שאמרו בערכין אם אמר תנו נזקקין פירשוה גם כן בשאמר כן בפני ב\"ד או שקבלו עדות בחייו או שכתבו העדים את השטר או הוא עצמו והרי מקיימין את השטר שלא בפני בעל דין ומ\"מ לדבריהם קשה לפרש זו שאמרו אם אמר תנו נזקקין הא אם לא אמר תנו אע\"פ שהודה אין נזקקין ומפרשים אותה במתנה שאין בה ענין ללשון הודאה אלא בצואה ליתן והוא הדין לחוב בהודאה וכן קשה לדבריהם כשהקשו במסכת ערכין על מה שאמרו שאין נזקקין לנכסי יתומים ממשנת שום היתומים וכו' עד שהוצרכנו לתרצה בכתבת אלמנה או בבעל חוב גוי שקבל עליו לדון בדיני ישראל היה לו לתרץ בשחייב מודה אלא שהם מתרצים שהמשנה נשנית בסתם אף בשאין חייב מודה ואין זה נראה לי שהרי תירצו בבעל חוב גוי ושקבל עליו לדון בדיני ישראל והרי נוח היה לו לתרצה בשחייב מודה:",
                "<b>המשנה</b> השתים עשרה והכונה בה ככונת משנה שלפניה ואמר על זה כיוצא בו אמר רשב\"ג אף הערב לאשה בכתבתה והיה בעלה מגרשה ידירנה הנאה שמא יעשו קנוניא על נכסיו של זה ויחזיר את אשתו אמר הר\"ם ומה שצריך שתדע כי ערב דכתבה אינו חייב כלל על איזה ענין שיהיה וקבלן דכתבה הוא אינו חייב כלל על איזה ענין שיהיה שיתן ויתבע ממנו תחלה אבל זה אחר שידירנה בעלה הנאה ואח\"כ יגרשנה כמו שזכר רשב\"ג:",
                "<b>אמר</b> המאירי כיוצא בו וכו' כלומר שמשנה זו שנויה גם כן לתועלת הערב והוא שאם נכנס ערב לאשה וגרשה בעלה והיא תובעת כתבתה לערב ידירנה בעלה הנאה בשעת הגרושין שלא להחזירה ולא ליהנות מנכסיה שמא אינו מגרשה אלא שאין לו די ספקו ומגרשה כדי שתפרע מן הערב ויחזור וישאנה ומ\"מ דוקא בשנעשה הדבר בב\"ד אבל אם גרשה שלא בב\"ד הרי היא גובה כתבתה מן הערב ואם ישאנה ישאנה וכך פירשו בגמ' באחד שהיה תלמיד חכם והיתה שעה דוחקתו והיה אביו ערב לכתבת אשתו ואמר אחד מן החכמים ליתן לו עצה לגרש עד שתגבה כתבתה מאביו ויחזור וישאנה וכשהקשו לו והא ידירנה הנאה תנן אמר אטו כל דמגרש בבתי דינא מגרש למדנו שכל שגרש בלא הדרת הנאה נפרעת ממנו בלא הדרת הנאה ואם יחזור וישאנה יחזור:",
                "<b>ובמסכת</b> ערכין התבאר במקדיש נכסיו וגרש את אשתו שהיא נפרעת מן ההקדש על הדרך שיתבאר שם ר\"ל אחר שיפדה מן ההקדש שהרי ההקדש הפקיע את השעבוד אלא כשיפדה מן ההקדש ויצא לחולין יש לאשה ולבעל חוב לגבותו מן הפודה שהרי שעבודה עומד על הקרקע ואין זה אלא כשני לקוחות שכתבה לראשון דין ודברים אין לי עמך ומכר לשני שטורפה מן השני וכשפודין את הקרקע משביעין את האשה או הבעל חוב כדין בא ליפרע מנכסים משועבדים ומכריזין עליה כמה אדם רוצה ליתן בשדה זו על מנת ליתן לאשה בכתבתה או על מנת ליתן לבעל חוב את חובו וטעם הדברים שיש מי שרוצה ליתן לאשה שנוטלתן מעט מעט ויש מי שרוצה ליקח על מנת ליתנם לבעל חוב שמיקל במעות כמו שהתבאר בערכין פרק שום היתמים ואחר שפודה פורע להם ולוקחה כפי מה שהיא אלא שאפילו היתה הכתבה או החוב יתרים לוקחה באיזה דבר אפילו בדינר כדי שלא יאמרו הקדש יוצא בלא פדיון וחוזר הפודה ומגבה לאשה או לבעל חוב ומ\"מ אם היתה הכתבה או החוב בכפל ההקדש כגון שהיה החוב מאתים וההקדש אינו אלא מנה אין פודין על מנת ליתן אלא שפודין סתם כמו שהתבאר שם ומ\"מ כל שהקדיש ואחר כך גירש אע\"פ שלא הדירה בשעת הגט אינה נפרעת מיד הפודה מן ההקדש עד שידירנה הנאה שמא קנוניא עשו על ההקדש אבל מכר נכסיו לאחרים וגירש את אשתו כדי לגבות כתבתה מהם רשאי ואין מדירין אותה לא בשעת גרושין ולא בשעת פרעון שאם אמרו בהקדש משום רוחא דהקדש ובערב משום מצוה ושלא חסרו כלום כמו שיתבאר לא אמרו בלוקח שאף הלוקח יודע שיש עליו כתבה והוא הוא שהפסיד על עצמו וכן התבאר בערכין:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>",
                "<b>ערב</b> של כתבה לא על כל הצדדין הוא משתעבד אלא יש צדדין שהוא משועבד ויש צדדין שאינו משועבד וכיצד הוא הדין אם הוא קבלן חייב ואם הוא ערב אפילו קנו מידו פטור שהרי מצוה עשה ולא חסר ממון ואם ערב זה הוא האב לכתבת בנו אף בערב חייב אם קנו מידו לדעת גדולי המחברים וגדולי המגיהים כתבו אע\"פ שלא קנו מידו דברים אלו לא נאמרו אלא במנה מאתים ותוספת אבל נדוניא שהביאה הרי היא כחוב דעלמא שהרי חיסרה ומשתעבד בה כדין חוב וכן אם גרשה אינה אצל נדוניא בדין הדרת הנאה שהרי אף בהדרה הנאה באו עליה במסכת ערכין מטעם מצוה עבד ולאו מידי חסרה:",
                "<b>גדולי</b> המחברים הורו בשם הגאונים בראובן שמכר לשמעון שדה ובא לוי וקבל אחריותה עליו שלא נשתעבד לוי שזו דרך אסמכתא היא ואם קנו מידו שהוא ערב לשלם דמי מכר זה בכל עת שיתבענו שמעון הרי זה חייב וגדולי המגיהים חולקין לומר שאם קבל אחריות בשעת מתן מעות משתעבד ואין בערבות משום אסמכתא אף הם כתבו על ערב או קבלן שחייבו עצמם על תנאי אע\"פ שקנו מידו לא נשתעבד כגון אני ערב אם יהא כך שכל התולה שעבוד שאינו חייב בו באם יהא כך לא גמר והקנה ואע\"פ שאין בערבות דין אסמכתא כמו שכתבנו למעלה דוקא באם של גוף הערבות כגון אם לא יפרעך אבל כל שתולה ערבותו באם אחר לא נשתעבד:",
                "<b>ובנימוקי</b> גאונים ראיתי שמי שערב לפרוע הממון למלוה אם לא יבא המלוה לפניו לשלשים יום ובמעכשו ולא בא לשלשים יום וקודם שיתבענו בא הלוה שאין זה חייב ואין נראה כן אלא אחר שהתנה ובמעכשו הכל לפי תנאו וכן כתבו ששנים שערבו לאחד כשיבא המלוה ליפרע מן הערב יפרע מאיזה מהם שירצה ואם לא היה לאחד כדי החוב חוזר ותובע את השני בשאר ואחד שערב לשנים כשיפרע למלוה יודיענו חוב איזה משניהם הוא פורע כדי שיחזור עליו וגדולי המגיהים כתבו בשנים שערבו לאחד שהכל לפי המנהג ולמדין מן הגוים לישראל:",
                "<b>בתלמוד</b> המערב שבשבועות פ\"ה התבאר ששנים שלוו מן האחד בשטר אחד או שלקחו מקח אחד וכן השותפין שלוה אחד מהם או לקח בשותפות הרי הם ערבאין זה לזה אע\"פ שלא פירש ושם הארכנו בדין זה:",
                "<b>גדולי</b> המחברים כתבו על מי שערב דבר שאינו קצוב כגון תן לפלני כמה שירצה ואני ערב וכיוצא בזה שאינו חייב כלום שלא סמכה דעתו בכך וגאוני ספרד כתבו שאפילו ערב לו בעשרת אלפי דינרי זהב חייב בכל וגדולי המפרשים מכריעים שהוא חייב עד כדי שהדעת סומכת על ערבותו אף הם כתבו שמי שערב על גוף הלוה ולא על הממון כגון שהלוהו ואני ערב להביאו לפניך או שהלוהו ותבעו ואמר לו שיניחוהו וכל זמן שיתבענו יביאהו לו וקנו מידו ולא יכול להביאו כגון שברח או שמת יש מן הגאונים שהורה שהוא חייב לשלם ויש מי שהורה שאסמכתא היא ולא נשתעבד וגדולי המגיהים מסלקין מכאן דין אסמכתא הואיל ונסתלקה מן הערבות כמו שהתבאר אלא אם אמר לו בשעת מתן מעות הלוהו ואני ערב להביא גופו ואם לא אוכל להביאו אשלם חייב ואם לאו אינו מתחייב ממון אלא שיש לומר להביא גוף תחת גוף עד שיתפשר עמו ונראין הדברים שחייב לשלם כדברי הגאונים:",
                "<b>אף</b> הם כתבו במי שעירב לחברו על פה ובא המלוה לתבוע את הערב והרי הלוה במדינת הים אין הערב פורע אלא אם כן הלה מברר שלא נפרע ואם הלוה לשם והערב מתירא שמא יעשו קנוניא על נכסיו אינו נפרע עד שישבע הלוה שאין לו ושלא פרעו ואם קדם ונתן חוזר וגובה בד\"א בשאמר לו הלוה בעת שנעשה לו ערב ערבני ושלם אבל אם עמד ברשות עצמו וערב או שאמר לו הלוה ערבני ולא הרשהו לשלם אין הלוה חייב לו כלום ואין דברים אלו נראין אלא כל ערבות שבעל פה כשם שיכול לומר למלוה פרעתי כך לערב ואם מודה לו שפרע בעבורו ודאי חייב ואין זה כפורע חובו שלא מדעתו שהרי יש כאן חיוב עליו גם כן:",
                "<b>כתבו</b> הגאונים שהמלוה שתבע את הלוה ולא מצא לו נכסים אינו יכול ליפרע מן הערב עד שלשים יום מיום שנתחייב הערב לשלם לא יהא כח זה פחות מן הלוה עצמו וזה תמה שהרי בפרק ראשון פסקנו שאין אומרים סתם הלואה שלשים יום ושמא לא אמרוה שם אלא שאין אומרים חזקה שלא לפרוע תוך שלשים:",
                "<b>כתבו</b> הגאונים שהקטן שערב פטור אף לכשיגדיל שאין לו דעת לשעבד עצמו במה שאינו מגיע לידו וכן כתבו שמי שערב לחברו וברח לו נותנין לו זמן לערב עד שיבקשהו ויביאהו לדין ואם הבורח במקום ידוע לבית דין נותנין לו זמן כשיעור הצריך לאותו מקום ואם אין ידוע איזהו מקומו נותנין לו שלשים יום ואם לא בא אם יש לו נכסים כותבין אדרכתא על נכסיו ופירשו בתוספתא שערב ולקוחות נפרעין מן הלקוחות תחלה אם אין שם על מנת דהא תלמוד אם פרע הערב חוזר ללקוחות ומ\"מ אני מסופק לדעת האומר שאף בעל מנת אם יש נכסים ידועים ללוה אין נפרעין מן הערב לקוחות אם דינם כנכסים ידועים אם לאו ונראה שאין אלו נקראים נכסים ידועים:",
                "<b>שכ\"מ</b> שהקדיש נכסיו ואחר שהקדיש אמר מנה לפלני בידי נאמן שאין אדם עושה קנוניא על ההקדש ושמא תאמר והלא מ\"מ מלוה על פה היא ומלוה על פה אינה גובה מן הלקוחות והקדש כלקוחות הוא מ\"מ הרי יכול לחזור בהקדשו כמו שביארנו בפרק מי שמת ומתוך שיכול לחזור נאמן ושמא תאמר אחר שיכול לחזור מה אנו צריכים מטעם שאין אדם עושה קנוניא בהקדש תיפוק לי מתוך שאם רצה לחזור חוזר כבר תירצנו שם שמתוך שאין הדבר נאה לו לחזור במה שהקדיש בטל לו דין מגו במקצת אלמלא שסייעתהו עכשו טעם זה שאין אדם עושה קנוניא על ההקדש ויש שפירשו דבר זה במנה פקדון שאינו בכלל ההקדש כלל ואין כאן צרך אלא למה שאין קנוניא בהקדש ואין אנו צריכין לכך שהרי פירוש הדבר כך הוא מתוך שאין אדם עושה קנוניא על ההקדש נאמן הוא במה שאומר מנה לפלני בידי כלומר ולא חל עליו הקדש מתחלה והוא כאלו אמר כל נכסיו לבד ממנה פלני ואפילו לאחר שהקדיש ואין אנו צריכין להעמידה גם כן בשעה שהקדיש כמו שכתבוה גאוני ספרד וגדולי המחברים פירושו שדבר זה לא היה צריך לומר כלל אלא אף לאחר שהקדיש וכיצד הוא הדין בזה אם אמר תנו נותנין אפילו במלוה על פה שאין כאן דין לקוחות שהרי לא חל עליו ההקדש וכל שכן אם יש בידו שטר אע\"פ שאינו מקויים שהרי כשאמר תנו קימו ואין צריך לומר בשטר מקויים שגובה בלא שבועה אע\"פ שבבריא אמרו במסכת שבועות הבא ליפרע מנכסי ההקדש לא יפרע אלא בשבועה ואם לא אמר תנו אין נותנין לו אלא אם כן היה בידו שטר מקויים ואם יש בידו שטר שאינו מקויים אומרים לו שיקיימנו וכל שכן במלוה על פה שאינו גובה שמא לא אמרה אלא שלא להשביע את עצמו ר\"ל שלא להראות שעשיר היה ורוצה להראות שמגולגל היה ושמא תאמר ומה לו בכך והוא הקדיש הכל חושש הוא לכבודו למפרע שלא יאמרו עשיר היה ולא היה יוצא ידי חובת צדקה ומעשים טובים ומ\"מ בריא שהקדיש אינו נאמן בכך לאחר הקדשו ואע\"פ שיש שאלה בהקדש והיה לנו לומר מתוך שיכול לשאל יהא נאמן מתוך שאין נאה לו בטל מגו ואפילו היה השטר מקויים ביד בעל חוב הפקיע הקדש את שעבודו ואינו גובה אלא על הדרך שביארנו למעלה ויש חולקין לומר כן אף בבריא ומגו דאי בעי מתשיל וקשה להם מה שאמרו בבא ליפרע מנכסי הקדש שאף בחייב מודה לא יפרע אלא בשבועה ומתרצים שאין לומר אצל המלוה מגו ומ\"מ אין דבריהם נראין כלל:",
                "<b>שכיב</b> מרע שלא הקדיש ואמר מנה לפלני בידי אם אמר תנו נותנין ואפילו על פה שהרי מלוה על פה נגבית מן היורשין ואם בשטר שאינו מקויים הרי קיימו ואם במקויים שגובה בלא שבועה ונמצאו בין מלוה בשטר מקויים בין שאינו מקויים בין על פה גובין בלא שבועה ואם לא אמר תנו אין נותנין שמא לא אמרה אלא שלא להשביע את בניו וצריך אתה לשאול שהרי אמרו בסמוך שכיב מרע שאמר מנה לפלני בידי ואמרו יתומים חזר אבא ואמר לנו פרעתיו נאמנין הא לא טענו כן נותנין ואע\"פ שלא אמר תנו תירצוה גדולי הפוסקים בשאמרה דרך הודאה ולא כדרך מי שאמרה שלא להשביע את בניו ואין כאן אלא ראות עיני הדיין לפי נסח הדברים וכעין מה שאמרו בסנהדרין ל' א' באחד שראוהו בניו מטמין מעות בשדה תיבה ומגדל ואמר של פלני הם של מעשר שני הם אם כמוסר דבריו קיימים ואם כמערים לא אמר כלום ויש מפרשים בה שאם אמר כן בפני אותו שהוא אומר שהוא חייב לו זהו דרך הודאה או בפני בנו או על ידי תביעה אבל אם אמר כן שלא בפניו זהו שלא להשביע וכן כל כיוצא בזה ויש מפרשים בשהביא זה ראיה שלוה ממנו אותו מנה ואין לנו לומר שלא להשביע וכו' זו היא שטת גדולי הפוסקים והמחברים אלא שחולקין עמנו שהם מפרשים אותה שאמר כן בשעת ההקדש ומפרשים שאם אמר כן אחר ההקדש אינו כלום ולא יראה כן:",
                "<b>וגדולי</b> הראשונים שבקטלונייאה מגיהים על גדולי הפוסקים לומר שכל שאין שטר בידו ואמר תנו אין נותנין שמלוה על פה הוא והקדש משועבד הוא ולא אף בשטר שאינו מקויים ואין תנו מועיל אלא לשטר מקויים ולגבות בלא שבועה וכן חולקין לומר שבשכיב מרע שאינו מקדיש כל שאמר מנה לפלני בידי נאמן ונותנין אע\"פ שלא אמר תנו ואין מדקדקין בין דרך הודאה לדרך שלא להשביע את בניו שהרי מלוה על פה נגבית מן היורשין כל שחייב מודה ואין מדקדקין בדרך הודאה ואין הלכה לומר שלא להשביע אלא בדרך האמור בסנהדרין אלו לא הוו לי לא פרעתינהו לפלניא וכיוצא בזה אבל כל שמודה במוחלט ואומר מנה לפלני בידי אע\"פ שלא אמר תנו נותנין ואין מדקדקין בלשונו כלל והוא הוא לשון האמור בסמוך באמרו יתומים חזר ואמר פרעתי שאם לא טענו כן היו נותנין אע\"פ שלא אמר תנו וזו שנאמרה תחלה לרב ושמואל לא אמר תנו אין נותנין אין הלכה כדבריהם שהרי הולכים הם לשטתם שאמרו מלוה על פה אינה נגבית מן היורשין ונראין דברי גדולי הפוסקים בשכיב מרע המקדיש ודברי המגיהים בשכיב מרע שאינו מקדיש ושמא תאמר כל שאמר תנו יגבו מצד מצוה לקיים דברי המת כבר התבאר שלא נאמר מצוה לקיים דברי המת אלא במסר הממון ליד שליש או לבית דין וכמו שאמרו במסכת גיטין תנו מנה לפלני יתנו לאחר מיתה והקשו והא לא משך ותירצוה בשכיב מרע או בבריא ובמעמד שלשתן ונמצא שלא באו עליה מצד מצוה לקיים דברי המת ויש אומרים שאין אומרים כן אלא במת נותן בחיי מקבל אבל מת מקבל בחיי נותן ואח\"כ מת נותן לא ובזו בריא אמר תנו סתמא ואפילו מת מקבל בחיי נותן נמצא שאין הטעם מצד מצוה זו:"
            ],
            [
                "<b>שכיב</b> מרע שאמר מנה לפלני בידי ואמרו יתומים חזר ואמר לנו פרעתיו נאמנין מאחר שלא אמר מתחלה תנו ודאי מפקפק היה ונזכר שכבר פרע אמר תנו מנה לפלני שאני חייב לו ואמרו יתומים חזר ואמר לנו פרעתיו אין נאמנין מאחר שאמר תנו כבר דקדק בדבריו ויש מפרשים שאם אמר פרעתי קודם ההודאה אינו נאמן שהרי בבריא שאמר אתם עדי אינו נאמן בכך ושכיב מרע שהודה הרי הוא כבריא באתם עדי ולא אמרוה אלא בפרעתי אחר ההודאה וכן כתבוה בשם גדולי המפרשים ולא יראה כן ששכיב מרע מתוך חליו יש לומר שלא היה זוכר הפרעון ומ\"מ יש מכריעין שאם אמרה מעצמו נאמן ואם על ידי תביעה אינו נאמן ונראים הדברים שהוא נאמן בכלם ולא חלקו בכאן אלא אם היתומים נאמנים לומר כן בשמו ונראה שאף הם נאמנין:",
                "<b>ומ\"מ</b> בין אמר תנו בין שלא אמר תנו אם אמרו יתומים פרענו אמר מצותו נאמנין אלא שנשבעים היסת ומה שאמרו כאן איפכא מסתברא כן פירושו אם יש לחלק בין מנה לפלני בידו ובין תנו מנה לפלני באמת ראוי לומר יותר בתנו מנה שיהו היתומים נאמנים לומר פרענו אבל לענין פסק נאמנין בין בתנו מנה לפלני בין מנה לפלני בידי:",
                "<b>שכיב</b> מרע שהודה ואמר מנה לפלני בידי אין עוד טענה לומר משטה הייתי בו שאין אדם משטה בשעת מיתה ואין כאן צרך לאתם עדי וכן אין צריך קנין או כתיבה שדברי שכיב מרע ככתובים וכמסורים דמו ושמא תאמר לדעת גדולי הפוסקים הרי אדם עשוי שלא להשביע את בניו פירשוה בדרך הודאה כמוסר דברים ומצוה או כמי שהודה על ידי תביעה שאלו בבריא היה יכול לטעון משטה הייתי בך כמו שיתבאר במקומו במסכת סנהדרין ואלו בשכיב מרע לא אבל בהודה מעצמו אדם עשוי וכו' על הדרך שכתבנו למעלה נמצא שכיב מרע שהודה שאין יכול לחזור וכמו שביארנו במעשה של איסור ורב מרי וכותבין אותה שלא ברשות כצואת שכיב מרע ומ\"מ אף כשנכתב אינו מועיל אלא לבני חרי שאין זו אלא צואת מלוה על פה ואין כאן שעבוד נכסים ומ\"מ מועיל לענין שלא לומר פרעתי כל זמן שהשטר יוצא מתחת ידי המקבל אבל צואה שכתבוה עדים מדעתם שלא במצות השכיב מרע כמלוה על פה היא ויכולים היתומים לטעון פרענו:",
                "<b>שכיב</b> מרע שהודה במקום שחב לאחרים כגון שהודה שיש בממונו כך וכך שהוא של פלני ונמצאת כתבת אשתו נפקעת בכך או בעלי חוב יראה שאינו נאמן ואין אומרים בזו אין אדם משטה בשעת מיתה אדם עשוי להעשיר את בניו בכל צד שיוכל ואין הכל פונים בראוי להם אף בשעה הראויה לכך:",
                "<b>בתוספתא</b> אמרו הודאת בעל דין כמאה עדים במה דברים אמורים בשטענו והודה אבל הודה מעצמו הפה שאסר הוא הפה שהתיר וכן הביאוה גדולי הפוסקים בתחלת בבא מציעא ודבר זה על כרחנו בשלא אמר כמוסר דברים אלא בשהוא כמערים ואומר שלא להשביע את בני נתכוונתי וכדעת גדולי הפוסקים:",
                "<b>שכיב</b> מרע שאמר תנו מנה לפלני ולא היו שם מעות כתבו מקצת גאונים שאין לו כלום ומביאין ראיה ממה שאמרו במסכת גיטין ס\"ו א' חמרא לא אמר וכו' אבל אם אמר מנה מנכסי הרי הכל בכלל נכסים ונותנין אף מן הקרקע ולא יראה כן אלא מן הסתם שוה מנה הוא אומר:",
                "<b>המשנה</b> השלש עשרה והיא מענין משנה שלפניה ואמר על זה המלוה את חברו בשטר גובה מנכסים משועבדים על ידי עדים גובה מנכסים בני חורין הוציא עליו שטר ידו שהוא חייב לו גובה מנכסים בני חורין אמר המאירי המלוה את חברו בשטר גובה מנכסים משועבדים פירוש אפילו לא נתפרש בהדיא לשם שעבוד נכסים מפני ששעבוד נכסים מן התורה הוא כמו שיתבאר ואפילו לא נתפרש ואין כאן פסידא דלקוחות שהרי מלוה בשטר קול יש לה והיה להם להזהר שלא ליקח על ידי עדים גובה מנכסים בני חורין ואע\"פ שהיה לנו לומר הואיל ושעבודא דאורייתא כבר נשתעבדו לו הנכסים חשו לפסידא דלקוחות אחר שהמלוים פשעו בעצמם שלא כתבו שטר הוציא עליו כתב ידו שהוא חייב לו אף זה כמלוה על פה הוא וגובה מנכסים בני חורין יכתבו בה גדולי הפוסקים והמחברים שאם טען בה פרעתי נאמן אלא שהרבה מן המפרשים חולקין בה ואף חכמי הצרפתים כתבו בהפך ומטעם שהרי יכול לומר שטרא בידי מאי בעי ולדברי הכל כפר בה והוחזק כתב ידו בבית דין או שהעידו עליו שכתבו הוחזק כפרן ומשלם שכל האומר לא לויתי כאומר לא פרעתי וכתב ידו שאמרו יש מפרשים דוקא בחתם ידו ואינו כן אלא חתם ידו אף בכתב ידי אחר דנין בה כן וכמו שאמרו כתובות כ\"א א' אבל אמגלתא לא וכן כתב ידו בלא חתימה דנין בה כן שהרי כתב ידו בלא חתם כשר בגיטין שהרי כתב ידו דומיא דכתב סופר שנינו בה ומ\"מ אפשר לי לומר דבגט היינו טעמא משום דמדכר שמיה בגויה אנא פלני וכו' וכן בזו אם כתב אני פלני לויתי וכו' והרי זה כחתם ידו אבל אם לא הזכיר שמו כלל אלא שהוחזק כתב ידו וכתוב אני לויתי מפלני מנה ביום פלני יש לחוש:",
                "<b>זהו ביאור המשנה וכלה הלכה היא ודברים שנכנסו תחתיה בגמרא אלו הן:</b>"
            ],
            [
                "<b>זה</b> שפסקנו שדבר תורה אחד מלוה בשטר ואחד מלוה בעדים גובה ממשעבדי ומטעם שעבודא דאוריתא מפני שהדברים נראין כך שמדת הדין משעבדת נכסים לכל הלואה במה שדעתו של מלוה סומכת עליו כגון קרקעות שבמטלטלין לא נאמר לעולם שעבודא דאוריתא שלא סמכה עליהם דעת מלוה ואם מפני שהוא גובה מהם בחיי לוה אין זה כלום שמה שהוא גובה ממנו אינו מתורת שעבוד ואין חולק בעצמו של לוה לומר שעבודא לאו דאוריתא דודאי מיניה ואפילו מגלימא דעל כתפיה אלא דוקא במקרקעי והיה מן הדין לטרוף מן הלקוחות אף מלוה על פה אלא שחשו לפסידת לקוחות והפקיעו מלוה על פה מדין זה ומתוך כך מלוה על פה נגבית מן היורשים אע\"פ שנשתנה רשות הנכסים וכך פסקה רב פפא במסכת קדושין פרק ראשון מלוה על פה נגבית מן היורשים שעבודא דאוריתא ואינה נגבית מן הלקוחות דלית ליה קלא ואע\"פ שהוא בעצמו אמר כאן מלוה על פה נגבית מן היורשים שלא תנעול דלת בפני לווין אלמא שלא מן הדין הוא לדעת עצמו אמרה וכמו שאמר למעלה פריעת בעל חוב מצוה וכבר פסקנו שאין הלכה כמותו ובמסכת קדושין אמרה שלא על דעת עצמו ראה רבים חולקים עליו ואחר שהיה הוא מודה בענין אע\"פ שהיה חלוק בטעם רצה להזכירה בטעם האחרים כדי שלא יפקפקו על הענין ויש שפירש כאן מלוה על פה גובה מן היורשים ומשום שעבודא דאורייתא שאלו לא סמכוה על התורה היתה כאן נעילת דלת:",
                "<b>ומ\"מ</b> אין מלוה על פה נגבית מן היורשים אלא באחד מן הדרכים שהזכרנו ואף דבר תורה לא היתה נגבית מן הלקוחות אלא בתוך זמן שאם חייב מודה יש לחוש לקנוניא אלא שאפשר בשמודה בשעת מיתה ולדעתי אף בשעת מיתה שאין הודאה לחייב אחרים נאמנת אף בשעת מיתה ואם תאמר בשמתוה ומית בשמתיה הרי כל שעמד בדין כמלוה בשטר היא כמו שהתבאר במציעא וכתבו רבותי שמקבל מתנה דינו כדין יורש לדין מלוה על פה וטורף ממנו ולא יראה לי כן מפני שאף המתנה כעין מכר היא דאי לאו דמטא מיניה הנאה לידיה לא הוה יהיב לה ומ\"מ גדולי המפרשים פוסקין כלשון זה שבכאן שלא אמרו בעל פה נגבית מן היורשים אלא שלא תנעול דלת הואיל וכך היא שנויה בכאן שהיא עיקר מקומה וזו שבמסכת קדושין פירושה שעשאוה כשעבודא דאוריתא משום נעילת דלת ומלוה בשטר עצמה נגבית מן הלקוחות ומטעם נעילת דלת:",
                "<b>ויצא</b> לנו ממחלקת זו שאתה יודע שלא נאמר שעבודא לאו דאורייתא אלא בשלא הזכיר שעבוד נכסים בפירוש שאלו הזכיר לית דין ולית דיין שקיום תנאי מן התורה הוא ואם יש כאן מלוה בשטר סתם ומלוה בשטר במפרש שעבוד נכסים והיתה שטר סתם קדומה לדעת האומר שעבודא לאו דאוריתא מגבין את השני תחלה ששעבודה מן התורה ולדעת האומר שעבודא דאוריתא הרי הוא כהוזכר שם השעבוד בפירוש וטעם האומר שעבודא דאוריתא יראה שמוציאו מדין ערב שהוא מן התורה מדכתוב אנכי אערבנו לקח בגדו כי ערב זר אם ערבת לרעך וכמו שהוזכר למעלה וכשם שבערב על ממך ערבותו הלוה כך זה על סמך נכסיו הלוה ומרגלא בפומייהו דאנשי ניכסוהי דבר אניש אינון ערבין ביה וטעם האומר שעבודא לאו דאוריתא שאין מדמין סתם למפרש:",
                "<b>יש</b> שואלין לדעת האומר שעבודא לאו דאוריתא נזקין היאך משתלמין מן היורשים הואיל ומלוה הכתובה בתורה לאו ככתובה בשטר דמיא שהרי אין לבא בהם מטעם נעילת דלת והרי אמרו החופר בור ברשות הרבים ונפל עליו שור והרגו פטור שהרי הוא גרם לתקלה לעצמו ולא עוד אלא שאם מת השור יורשי בעל הבור משלמין דמי השור לבעליו ואי אפשר להעמידה בעמד בדין שהוא כשטר שהרי הרגו והיאך עמד עמו בדין ושמא תאמר שעשאה טרפה הרי שנו עליה במקום אחר מת וקברו ר\"ל שנעשה השור עליו כסוי כקבר ולא קם עוד ההרוג מתחתיו עד שילך עמו לבית דין קודם שימות ואם שמא תעמידנה בשהיו הדיינים על פי הבור ועמד בעל השור עמו לדין קודם שימות ועמד בדין כמלוה בשטר הוא מ\"מ הרי זה כמלוה בשטר סתם ונעילת דלת אין כאן ותירצו דכל שעמד בדין הרי הוא כמי שהחליטו בית דין את הנכסים לניזק ויש מתרצים ועיקר שאף בנזקים יש נעילת דלת שלא להרבות נזקין בישראל ראיה לדבר במסכת סנהדרין אמרו דבר תורה אחד דיני ממונות ואחד דיני נפשות בדרישה וחקירה ומה טעם אמרו דיני ממונות אינן בדרישה וחקירה שלא תנעול דלת בפני לווין והגע עצמך בנזקים מפני מה אינם בדרישה וחקירה הואיל ואין בהם טעם נעילת דלת אלא שעל כרחך יש בהם צד נעילת דלת והוא שלא ליתן פתח לגזלנין ולמזיקין וחשש נעילת דלת וחשש פתיחת דלת אחד הוא ושמא תאמר נזקין שאינם בדרישה וחקירה מנא לן הרי אמרו שבכל נזקים המצויים ושיש בהם חסרון כיס הואיל וגובין אותם בבבל ומתורת שליחות ארץ ישראל כמו שהתבאר מצד נעילת דלת הוא שלא להרבות בנזקין והיא שמביאתנו לעשות שליחותם ואמרו עליהם שליחותיהו קא עבדינן מידי דהוה אהודאות והלואות אלמא כהודאות והלואות הם ועוד שהרי מ\"מ דיני ממונות הם וכן שאמרו בסנהדרין פרק אחד דיני ממונות כאן בדיני קנסות כאן בדיני הודאות והלואות אלמא בדיני קנסות דוקא מזקיקין לדרישה וחקירה אבל לא בממון ואפילו בגזלות וחבלות מפני שהודאות והלואות הדבר פסוק בהם שבכלם אין צרך לדרישה וחקירה אבל גזלות וחבלות יש לחלק ביניהם לענין זה בין המצויות ושיש בהם חסרון כיס לאותן שאין מצויות ושאין בהם חסרון כיס:",
                "<b>יש</b> שואלים הואיל ופסקנו שעבודא דאוריתא ואף מלוה על פה גובה בדין מן הלקוחות במקרקעי היאך מצינו דין מודה מקצת לשבועה והרי כפירת שעבוד קרקע הוא עד שהעמידוה בכופר בפקדון במקצת או בשהזכיר בפירוש שאין שם אחריות נכסים ועיקר הדברים שמאחר שיכול לטעון פרעתי ברוב הלואות אין דעת המלוה סומכת על הקרקעות:",
                "<b>הבכור</b> אינו נוטל בראוי כבמוחזק ומלוה ראויה היא והילכך אינו נוטל בה פי שנים ואפילו מלוה בשטר ואפילו גבו ממנה קרקע שכך אמרו בין גבו קרקע בין גבו מעות אין לו וכבר ביארנוה בפרק יש נוחלין:",
                "<b>כבר</b> ידעת שבעל חוב דינו לגבות חובו בבינונית מתקנת חכמים ומ\"מ דבר תורה מן הזיבורית הוא גובה שנאמר בחוץ תעמוד והאיש אשר אתה נושה בו יוציא אליך וכו' מה דרכו של בעל הבית להוציא פחות שבכלים ומה טעם אמרו בבינונית שלא תנעול דלת בפני לווים ויש חולקים לומר שדבר תורה בעדית היה גובה ולא הזכירוה לבינונית אלא שלא יהא קופץ להלואה מתוך חמדתו לשדה חברו וכבר ביארנו ענין זה בקמא פרק ראשון ומכאן אתה למד מ\"מ ששעבודא דאוריתא שהרי זו הלכה פסוקה היא בדבר תורה אם לעדית אם לזבורית על הדרך שביארנו והיא נמשכת לדעת שעבודא דאוריתא כמו שהזכירו בסוגיא זו:"
            ],
            [
                "<b>זה</b> שכתבנו בהוציא עליו כתב ידו שאינו גובה אלא מנכסים בני חורין וענינו אע\"פ שהוחזק כתב ידו בבית דין ואע\"פ שבעמד בדין אנו דנין כשטר דוקא כגון שתבעוהו לדין ויצא מידם מחוייב וכמו שאמרו למעלה דהוו דייני יתבי אפומא דבירא וחיבוה אבל זה לא עמד בדין לא על מנת לחוב ולא על מנת לזכות אלא לקיים כתב ידו של חברו ואין זה עמד בדין ולפיכך אינו אלא כמלוה על פה ואע\"פ שבגט שאין עליו עדים ר\"ל עדי חתימה אמרו שכשר וגובה בו כתבתה מן המשועבדים והרי אין כאן אלא כתב ידו לפעמים ושהוחזק בעדי המסירה פירשו בסוגיא זו טעם הדבר שמשעת כתיבת הכתבה נשתעבד והגט אינו אלא גלויי מילתא בעלמא ושמא תאמר תינח במקום שיש כתבה אבל במקום שאין כתבה היאך גובה בו את כתבתה ואלמה תנן הוציאה גט ואין עמה כתבה גובה כתבתה מ\"מ הואיל וכתבה תנאי בית דין הרי היא כמי שנכתבה ולא כיונו בה יפה שהרי במקומה באחרון של גיטין נתפרש בהדיא בזו שאמרו וגובה מנכסים משועבדים בשאר שטרות ולא לענין כתבה כלל ואם כן זו שבכאן חולקת עם אותה סוגיא ועלה דההיא איכא למסמך דאיתניא בדוכתה אלא שלפי אותה סוגיא יש לתרץ דהתם משום עדי מסירה הוא ואין הוחזק כתב ידו בבית דין כהוחזק הדבר בעדי מסירה או שמא אף הסוגיאות מתישבות ומפני שבאותה סוגיא סוברים שמכיון שגובה כתבתה בגיטה הדבר מוכיח שבכל שעבוד כן:",
                "<b>גט</b> שנכתב בכתב ידי סופר ולא חתם שם עד כלל או אפילו חתם שם אחד וכן שמסרו בינו לבינה ואפילו בעד אחד אינו כלום אבל אם כתב הגט בכתב ידו ואין עליו אלא עד אחד חתום הרי זה פסול ופוסל לכהנה וכן אם יש עליו עדים ואין בו זמן והילכך לא תנשא ואם נשאת לא תצא והולד כשר ומשתדלין ליתן לה גט אחר ואם אי אפשר גירש מעצמו הרי זה משובח אם אין לה בנים משני הא אם יש לה בנים ממנו לא יוציא מפני לעז בניו וכל שנתנו לה בפני עדים אע\"פ שלא היו שם עדי חתימה כשר לגמרי וגובה בו מנכסים משועבדים שהרי העיקר בעדי מסירה כמו שיתבאר במקומו נמצא שמה שאמרו במשנה זו יש בו זמן ואין בו אלא עד אחד פירושו כתב ידו ועד אבל כתב סופר ועד אין הולד כשר ושמא תאמר אם כן מה הוצרך ללמד בכתב ידו ואין בו עדים שהוא פסול ואם ללמד בו שכשר בדיעבד מה הוצרך ללמד בכתב ידו ועד פירשו בה שאלמלא הוזכר הראשון הייתי אומר בשני שתנשא בו לכתחלה ובא ללמדנו שבשניהם פסול ואם נשאת לא תצא ונמצא שאף כתב ידו בלא שום עד בדין זה ויש מפקפקין בזה ואינו כלום:",
                "<b>המשנה</b> הארבע עשרה והיא מענין מה שלפניה והוא שאמר ערב היוצא לאחר חתום שטרות גובה מנכסים בני חורין ומעשה בא לפני ר' ישמעאל ואמר גובה מנכסים בני חורין אמר לו בן ננס אינו גובה לא מנכסים משועבדים ולא מנכסים בני חורין אמר לו ר' ישמעאל למה אמר לו הרי שהיה חונק את חברו בשוק ומצאו חברו ואמר לו הנח ואני נותן לך פטור שלא על אמונתו הלוהו ואיזהו ערב שהוא חייב לו אמר לו הלוהו ואני נותן לך חייב שעל אמונתו הלוהו אמר ר' ישמעאל הרוצה להחכים יעסוק בדיני ממונות שאין מקצוע בתורה גדול מהם והרוצה לעסוק בדיני ממונות ישמש את ר' שמעון בן ננס אמר הר\"ם יאמר כי המלוה גובה מנכסים בני חורין של ערב כשיהיה הערב קודם שטרות וזה כגון שיהיה הערב בגוף השטר ואחר כך חתמו העדים ואם היה בו ופלני ערב סמוך על הלוה גובה המלוה מן הערב מנכסים משועבדים וכשלא נטל הערב בקנין מחוייב כלל בכל מה שזכרנו וזה כי פסק ההלכה שכל ערב צריך קנין על איזה דרך שיהיה אלא ערב בבית דין או ערב בשעת מתן מעות ובאיזה צד שיהיה זולתי שני הפנים האלה לא יתכן בלא קנין והלכה כר' ישמעאל:",
                "<b>אמר</b> המאירי ערב היוצא לאחר חתום שטרות ר\"ל שהלוה את חברו בשטר ואחר שחתמו העדים בא אחד וחתם לו שהוא ערב באותה מלוה על ידי עדים שקנו מידו וחתמו לו כן שכל ערב כיוצא בזה אינו משתעבד אלא בקנין כמו שיתבאר ואמר שאע\"פ שקנו מידו ונשתעבד אינו גובה ממשועבדים ששעבד אח\"כ אלא מבני חורין ומעשה בא לפני ר' ישמעאל והורה כן ובן ננס חולק ואומר שאינו גובה אף מבני חורין הואיל ולא עירב לו בשעת הלואה והוא שאמר לו הרי שהיה חונק את חברו בשוק ליתן לו את חובו ובא אחד ואמר לו הניחהו ואני ערב או הניחהו ואני נותן לך פטור שלא על אמונתו הלוהו ואף זה כן ואיזהו ערב והוא חייב כל שערב בשעת הלואה והוא שאמר הלוהו ואני ערב שהרי על אמונתו הלוהו ואמר ר' ישמעאל הרוצה להתחכם יעסוק בדיני ממונות שאין לך מקצוע בתורה גדול מהם מפני שהם כמעיין הנובע והרוצה לעסוק בהם ישמש את בן ננס ומ\"מ אע\"פ שקלס את בן ננס הלכה כר' ישמעאל וגובה מבני חורין וכן בכל שערב אחר הלואה כגון חונק את חברו שהזכרנו או תובעו בדין ואמר לו אחר הניחהו ואני ערב או ואני נותן כל שקנו מידו בין בפני בית דין בין שלא בפני בית דין אפילו בינו לבין המלוה חייב ומ\"מ אם לא קנו מידו לא נשתעבד הואיל ואינו בשעת מתן מעות הא כל שבשעת מתן מעות אינו צריך קנין כגון הלוהו ואני ערב וכן אם ערב ובית דין כגון שהיו בית דין רוצים לגבות מן הלוה ואמר להם הניחוהו ואני ערב לכם שכל כיוצא בזה נהנה על סמך בית דין עליו ומשתעבד:",
                "<b>זהו ביאור המשנה ופסק שלה ודברים שנכנסו תחתיה בגמרא אלו הן:</b>",
                "<b>יש</b> צדדין שאף ערב הבא קודם חתום שטרות אינו גובה אלא מבני חורין כיצד הרי שהיה ערב קודם חתימת העדים אלא שלא נקשר ענין חיובו עם עניני השטר אלא כמי שמתחיל בענין אחר ונאמר בשטר פלני ערב של מלוה זו שהוזכרה בשטר זה אינו גובה אלא מבני חרי אבל אם כתוב בו ופלני ערב שנקשר ענינו ונתערב עם המלוה הרי זה גובה ממשועבדים שלו ומ\"מ זה הבא קודם חתום אע\"פ שלא נתערב ענינו עם עניני המלוה גובה מבני חורין אף שלא בקנין:",
                "<b>הרי</b> שכתב בגט ענינים אחרים כגון שאילת שלום וחתמו העדים אחר שאלת שלום זה אם שאלת שלום זה מעורב עם לשון הגט הרי חתימת העדים מתפשטת על הכל וכשר ואם הוא ענין אחר שאינו מעורב עם עניני הגט הרי הוא פסול חוששין שמא על שאלת שלום חתמו:"
            ],
            [
                "<b>זה</b> שביארנו במשנה שערב היוצא לאחר חתום שטרות צריך קנין ואף לבני חורין חכמי הדורות שלפנינו חולקין בה לומר שאינו צריך קנין וראיה להם במסכת כתבות פרק הנושא שאף לריש לקיש שחלק על ר' יוחנן במה שאמר חייב אני לך מנה בשטר שהוא חייב מודה בערב היוצא לאחר חתום שטרות שהוא חייב הואיל ויש לו שם שיכות בשעבוד השטר ומכאן אתה למד שאף אם לא היו שם עדים אלא שחתם הוא ואני פלני ערב גובה מיהא מבני חורין ואין צריך קנין אלא לחנוק וערב דכתבה וכן לכל שאינו בשעת הלואה חוץ מיוצא לאחר חתום לדעת זה ויש אומרים שכל שקנו מידו משתעבד אף במשועבדים וכל המחלוקות תלויים בגרסאות המשתבשות בספרים בסוגיא זו:",
                "<b>גדולי</b> המפרשים כתבו שאדם שמנוהו בית דין אפטרופוס או שהורידוהו לנכסי שבוי הרי זה נקרא ערב של בית דין ומשתעבד אף בלא קנין:",
                "<b>גדולי</b> המחברים כתבו שכל שאירע מחלקת בערבות כגון ערבתיך והוא אומר לא ערבת או שלא מדעתי ערבת או שלא פרעת בשבילי או שפרעת ופרעתיך או שלא ערבת אלא מנה והוא אומר מאתים וכל כיוצא באלו אם אינו ערבות בשטר או שאין לו שטר הרשאה המוציא מחברו עליו הראיה ונשבע היסת או שבועת התורה במודה מקצת כשאר דיני ממונות:",
                "<b>וכל</b> שאינו צריך קנין בערבות משועבד אף למשועבדים כגון ערב של כתבה ושלאחר חתום לדעת קצת ויש שאינו משתעבד אלא לבני חרי כגון שאר ערביות שלא בשעת מתן מעות וכבר ביארנו שיש בזו חולקים אלא שכך הדברים נראים:",
                "<b>חכמי</b> נרבונה כתבו שכל שאמר הערב שלא בשעת מתן מעות פטור את הלוה ואני נותן לך שאינו צריך קנין ואין זה צריך לפנים שהרי זה אינו נכנס בכלל תורת ערבות אלא חוב הגמור:",
                "<b>גדולי</b> הפוסקים כתבו בתשובת שאלה שראובן שהיה שמעון חייב לו והקנה את חובו ללוי במעמד שלשתן ובא שמעון והכניס ללוי באותה שעה ערב הרי זה כערב שבשעת מתן מעות שהרי על אמונתו מקבל חובו עליו והרי הוא כמלוה על אמונתו ואין צריך קנין וכל שכן אם פוטרו בפירוש על סמך ערבותו והדברים נאים ומתקבלים:",
                "<b>ונשלם</b> הפרק ת\"ל:",
                "<b>ומהנה</b> נשלם מה שראינו לכללו בעניני מסכת בבא בתרא ת\"ל ובהשלמו נשלם ענין סדר ישועות כמו שהקדמנו וכל עניני שלשת הסדרים ר\"ל מועד נשים ישועות ת\"ל יבא אחריו מה שיכללהו סדר זרעים בע\"ה ויותחל המאמר בו במסכת פאה בשכבר ביארנו עניני מסכת ברכות בתחלת סדר מועד כמו שהקדמנו ובאלהים אעזר."
            ]
        ]
    },
    "schema": {
        "heTitle": "מאירי על בבא בתרא",
        "enTitle": "Meiri on Bava Batra",
        "key": "Meiri on Bava Batra",
        "nodes": [
            {
                "heTitle": "הקדמה",
                "enTitle": "Introduction"
            },
            {
                "heTitle": "",
                "enTitle": ""
            }
        ]
    }
}