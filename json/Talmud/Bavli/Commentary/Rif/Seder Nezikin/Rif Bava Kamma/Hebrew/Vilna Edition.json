{
    "status": "locked", 
    "versionTitle": "Vilna Edition", 
    "sectionNames": [
        "Daf", 
        "Comment"
    ], 
    "digitizedBySefaria": true, 
    "license": "Public Domain", 
    "title": "Rif Bava Kamma", 
    "licenseVetted": true, 
    "text": [
        [
            " פרק ראשון  (דף ב.)  ", 
            "ארבעה", 
            "  אבות נזיקין השור והבור והמבעה וההבער לא הרי השור כהרי המבעה ולא הרי המבעה כהרי השור ולא זה וזה שיש בהן רוח חיים כהרי האש שאין בו רוח חיים ולא זה וזה שדרכן לילך ולהזיק כהרי הבור שאין דרכו לילך ולהזיק הצד השוה שבהן שדרכן להזיק וממונך ושמירתן עליך וכשהזיק חב המזיק לשלם תשלומי נזק במיטב הארץ:", 
            "<b>גמ'</b>  מדקתני אבות מכלל דאיכא תולדות תולדותיהן כיוצא בהן או לא פירוש  כיון דקיי\"ל דנזק שלם ממונא הוא וחצי נזק קנסא הוא ומועד שהזיק משלם נזק שלם מן העליה ותם משלם חצי נזק מגופו בעינן למידע הני תולדות דהני אבות אי כיוצא בהן נינהו דכל מועד מינייהו תולדה דיליה כוותיה ומשלם נ\"ש מן העלייה ותם   תולדה דיליה כוותיה ומשלם חצי נזק מגופו או דלמא תולדותיהן לאו כיוצא בהן   דף ג:", 
            " ואסיקנא דכולהו תולדותיהן כיוצא בהן בר מתולדה דרגל ומאי ניהו חצי נזק צרורות דהלכתא גמירי לה  דלא משלם אלא חצי נזק ואמאי קרו לה תולדה דרגל דמשלם מן העליה ולפוטרה ברה\"ר  (לקמן בבא קמא דף טז:)  ומאי עלייה מעולה שבנכסיו כדתנן 14גיטין דף מט:  הניזקין שמין להן בעדית ובעל חוב בבינונית וכתובת אשה בזיבורית:", 
            " (דף ב:)  ת\"ר ג' אבות נאמרו בשור הקרן והשן והרגל תולדה דקרן מאי היא נגיפה נשיכה רביצה בעיטה. נשיכה תולדה דשן היא כי אמרי' תולדה דשן היא היכא דיש הנאה להיזקה הא אין הנאה להיזקה רביצה ובעיטה תולדה דרגל היא כי אמרי'   הנ\"מ היכא דהיזיקן מצוי הני אין היזקן מצוי:", 
            " (דף ג.)  תולדה דשן מאי היא נתחככה בכותל להנאתה וטינפה פירות להנאתה:", 
            "תולדה דרגל מאי היא הזיקה בגופה דרך הלוכה בשערה דרך הלוכה:", 
            "תולדה דבור מאי היא "
        ], 
        [
            " אבנו סכינו ומשאו שהניחן ברה\"ר והזיקו:", 
            " (דף ג.)  תולדה דמבעה מאי היא אי אליבא דשמואל דאמר מבעה זה השן הא אמינא לה ואי לרב דאמר מבעה זה אדם  כיחו וניעו:", 
            "תולדה דהבער מאי היא אבנו סכינו ומשאו שהניחם בראש הגג ונפלו ברוח מצויה  והזיקו:", 
            " (דף ד:)  וכולהו בין אבות בין תולדות מועדין מתחלתן נינהו לבר מקרן דתם ולבסוף מועד הוא ושן ורגל ברשות הרבים פטורין  משום דאורחייהו הוא:", 
            "  דף ד:", 
            " תני ר' חייא עשרים וארבעה אבות נזיקין ואלו הן השור והבור והמבעה וההבער ושומר חנם והשואל ונושא שכר והשוכר ונזק וצעד וריפוי ושבת ובושת ותשלומי כפל ותשלומי ארבעה וחמשה וגנב וגזלן ועדים זוממין והאונס והמפתה והמוציא שם רע והמטמא והמדמע  והמנסך הרי כ\"ד   ומוסר הרי כ\"ה   דף ה.", 
            " והאי דקרו להו אבות לאו מכלל דאיכא לכולהו תולדות אלא לשלם ממיטב הוא דקרו להו הכי:", 
            "מטמא ומדמע ומנסך:", 
            "כולהו היזק  שאינו ניכר הוא ולא שמיה היזק אלא קנסא הוא דקנסוהו רבנן משום דעבד איסורא דגרסינן בפרק השולח גט לאשתו   דף מד:", 
            "  אמר אביי נקטינן טימא טהרותיו של חבירו ומת לא קנסו בנו אחריו מאי טעמא היזק שאינו ניכר הוא ולאו שמיה היזק  קנסא דרבנן הוא לדידיה דעבד איסורא קנסוהו רבנן לבריה דלא עבד איסור אלא קנסוהו רבנן ובפרק הניזקין  (דף מד:) תנן המטמא והמדמע והמנסך בשוגג פטור במזיד חייב ופליגי בה   דף נג.", 
            " חזקיה ור' יוחנן חזקיה אמר דבר תורה אחד שוגג ואחד מזיד חייב מ\"ט היזק שאינו ניכר שמיה היזק ומה טעם אמרו בשוגג פטור כדי שיודיענו ורבי יוחנן אמר דבר תורה אחר שוגג ואחר מזיד פטור מ\"ט היזק שאינו ניכר לא שמיה היזק ומה טעם אמרו במזיד חייב כדי שלא יהא כל אחד ואחד הולך ומטמא טהרותיו של חבירו ואומר פטור אני ואותבינן עליה דחזקיה מהא דתנן   ב\"ק צו:", 
            "  גזל מטבע ונפסל תרומה ונטמאת חמץ ועבר עליו הפסח אומר לו הרי שלך לפניך ואי אמרת היזק שאינו ניכר שמיה היזק  (בד\"ס הגי' האי גזלן הוא ממונא בעי כו' וכ\"ה בגמ' ) הא ממונא וממונא בעי שלומי וסלקא בתיובתא וקי\"ל כר' יוחנן דאמר לא שמיה היזק:", 
            "   הכל שפת יתר עד וחזר הדין ואינו מהרי\"ף   ד\"ת) (הצד השוה שבהן לאתויי מאי אמר אביי לאתויי  אבנו סכינו ומשאו  שהניחן בראש הגג ונפלו ברוח מצויה  והזיקו רבא אמר הצד השוה שבהן לאתויי בור המתגלגל  ברגלי אדם וברגלי בהמה ה\"ד אי דאפקרינהו בין לרב בין לשמואל היינו בור מ\"ש בור שכן תחלת עשייתו לנזק וממונך ושמירתן עליך הני נמי תחלת עשייתן לנזק וממונך ושמירתן עליך אלא דלא אפקרינהו אי לשמואל דאמר כולן מבורו למדנו היינו בור ואי לרב דאמר כולן משור למדנו היינו שור לעולם דאפקרינהו ולא דמי לבור מה לבור שכן מעשיו גרמו לו תאמר בהני שאין מעשיו גרמו לו שור יוכיח מה לשור שכן דרכו לילך ולהזיק "
        ], 
        [
            " בור יוכיח וחזר הדין)  (ע\"כ נמחק):", 
            "וכשהזיק חב המזיק לשלם תשלומי נזק במיטב הארץ:", 
            "  דף ו:", 
            "   ת\"ר (שמות כ״ב:ד׳) מיטב שדהו ומיטב כרמו ישלם מיטב שדהו של ניזק ומיטב כרמו של ניזק דברי רבי ישמעאל רבי עקיבא אומר לא בא הכתוב אלא לגבות לניזקין מן העידית וקל וחומר להקדש ואסיקנא דבהא פליגי רבי ישמעאל סבר בדניזק שיימינן ור' עקיבא סבר בדמזיק שיימינן כלומר שאם היתה עידית דניזק כזיבורית דמזיק רבי ישמעאל סבר משלם ליה מזיבורית דידיה ורבי עקיבא סבר לא משלם ליה אלא מעידית דידיה   דף ז.", 
            " ותניא נמי בהדיא מיטב שדהו ומיטב כרמו ישלם מיטב שדהו ומיטב כרמו של ניזק דברי רבי ישמעאל רבי עקיבא אומר מיטב שדהו של מזיק ומיטב כרמו של מזיק וקיימא לן הלכה כרבי עקיבא מחבירו והאי דבעינן מיטב שדהו ומיטב כרמו הני מילי היכא דיהיב ליה ממקרקעי אבל אי יהיב ליה ממטלטלי כל  מידי דיהיב ליה מיטב נינהו ואפילו סובין דאי לא מזדבן הכא מזדבן הכא דתניא (שם כא )כסף ישיב לבעליו לרבות שוה כסף ואפילו סובין ואע\"ג דפליגי רב הונא ורב אסי   דף ט.", 
            "  הא קיימא לן כרב פפא ורב הונא בריה דרב יהושע דבתראי נינהו:", 
            "תניא הרי  שהיו לו בתים  שדות וכרמים   ואין מוצא למכור מאכילין אותו מעשר עני עד מחצה הוי בה רבה היכי דמי אי דזול ארעתא דכולי עלמא ודיליה נמי זולא בהדייהו אפילו פורתא נמי לא ליספו ליה ואלא דאייקור ארעתא דכ\"ע ודיליה איידי דעייל ונפיק אזוזי זלא ארעיה   דף ז:", 
            " אפי' טובא נמי ליספו ליה הדר אמר רבה לא נצרכה אלא דביומי ניסן יקרא   ארעא וביומי תשרי זלא ארעא דכ\"ע נטרי עד ניסן ומזבני והאי הואיל ואיצטריכי ליה זוזי זבן השתא עד פלגא אורחיה למיזל טפי לאו אורחיה למיזל:", 
            " ת\"ר אין לו אלא  עידית כולן ניזקין ובעל חוב וכתובת אשה גובין מן העידית בינונית כולן גובין מן הבינונית זיבורית כולן "
        ], 
        [
            " גובין מן הזיבורית היו לו  עידית ובינונית וזיבורית ניזקין בעידית ובעל חוב בבינונית וכתובת אשה בזיבורית   היו לו עידית ובינוני' ניזקין בעידית ובע\"ח וכתובת אשה בבינונית בינונית וזיבורית ניזקין ובעל חוב בבינונית וכתובת אשה בזיבורית   דף ח.", 
            " עידית וזיבורית ניזקין בעידית ובעל חוב וכתובת אשה בזיבורית  ותניא אחריתי בינונית וזיבורית ניזקין בבינונית ובעל חוב וכתובת אשה בזיבורית קשיאן אהדדי אמר רבינא בדעולא קמיפלגי דאמר עולא דבר תורה בעל חוב בזיבורית שנאמר (דברים כב )בחוץ תעמוד והאיש אשר אתה נושה וגו'   מה דרכו של אדם להוציא פחות שבכליו ומה טעם אמרו בעל חוב בבינונית שלא תנעול דלת בפני לווין מאן דאמר בעל חוב וכתובת אשה  בזיבורית לית ליה  דעולא ומאן דאמר בעל חוב וניזקין בבינונית אית ליה דעולא:", 
            "ת\"ר  מכרן  לאחד או לשלשה בני אדם כאחד   כולן נכנסו תחת הבעלים זה אחר זה כולן גובין מן האחרון אין לו גובין משלפניו אין לו גובין משלפני פניו האי מכרן לאחד היכי דמי אילימא בבת אחת השתא לשלשה בני אדם כאחד דאיכא למימר דחד מינייהו קדים אמרת כולן נכנסו תחת הבעלים  מכרן לאחד בבת אחת מיבעיא  (ד\"ת מחק כל זה) (אלא פשיטא בזה אחר זה ולימא ליה "
        ], 
        [
            " הנחתי לך מקום לגבות הימנו הכא במאי עסקינן כגון שלקח עידית באחרונה אי הכי ליתו כולהו לגבות מן העידית משום דאמר להו אי שתקיתו ושקליתו כדינייכו שקולו ואי לא מהדרנא   שטרא דזיבורית למריה ושקליתו מזיבורית אי הכי   דף ח:", 
            " בנזקין   נמי נימא הכי אלא ביתמי עסקינן דלאו בני פרעון נינהו הלכך ליכא למימר הכי) ואסיקנא מכרן לאחד אפילו בזה אחר זה ואי לקח זיבורית באחרונה מצי למימר לכל חד וחד מינייהו הנחתי לך מקום לגבות ממנו דלא אמרינן בכי הא מילתא כולן נכנסו תחת הבעלים אלא הכא במאי עסקינן כגון שלקח עידית באחרונה והיינו טעמא  דלא אתו כולהו   מעידית משום דאמר להו לוקח טעמא מאי אמור רבנן הנחתי לך מקום לגבות ממנו משום תקנתא דידי אנא לא ניחא לי בהאי תקנתא כדרבא דאמר רבא כל האומר אי אפשי בתקנת חכמים כגון זו שומעין לו מאי כגון זו כדרב הונא אמר רב דאמר רב הונא אמר רב יכולה אשה שתאמר לבעלה איני ניזונית ואיני עושה פשיטא מכר לוקח "
        ], 
        [
            " זיבורית ובינונית ושייר עידית לפניו אזלו כולהו גבו מעידית דאחרונה היא ובינונית   הא לית ליה דמצי למימר להו גבו מבינונית   דלא ניחא לי בתקנתא דרבנן אלא מכר עידית ושייר בינונית וזיבורית לפניו מאי סבר אביי למימר אתו כולהו גבו מעידית אמר ליה רבא מה מכר   ראשון לשני כל זכות שתבא לידו וכיון דאילו איתא לעידית גבי דידיה מצי למימר להו גבו מבינונית דלא ניחא לי בתקנתא דרבנן לוקח שני נמי מצי למימר להו גבו מבינונית דכי זבין לי לוקח ארעא דא בכל זכות דאית ליה בגווה זבנה ניהלי וכן הלכה:", 
            "אמר רבא ראובן  שמכר   כל שדותיו לשמעון והלך שמעון ומכר שדה אחת ללוי ובא בע\"ח דראובן רצה מזה גובה רצה מזה גובה ולא אמרן אלא דזבן בינונית אבל זבן עידית וזיבורית   א\"ל להכי טרחי וזבני ארעא דלא   לך ואפי' זבן בינונית נמי לא אמרן אלא דלא שייר בינונית דכוותה גבי שמעון אבל שייר בינונית דכוותה גבי שמעון   אמר ליה הנחתי לך מקום לגבות ממנו:", 
            "אמר אביי ראובן   שמכר  שדה לשמעון באחריות ובא בע\"ח דראובן וקא טריף לה מיניה    (ד\"ת מ\"ז ע\"פ כ\"י של הרי\"ף )(דינא הוא) ואזיל ראובן וקא משתעי דינא בהדיה לא מצי למימר ליה לאו בעל דברים דידי את דאמר ליה אי אפקת לה מיניה עלי דידי הדר ואיכא דאמרי אפי' שלא באחריות נמי דאמר ליה לא ניחא לי דתהוי לשמעון תרעומת עלי:", 
            "ואמר אביי ראובן שמכר שדה לשמעון שלא באחריות   דף ט.", 
            " ויצאו עליה עסיקין אם עד  שלא החזיק בה יכול לחזור בו משהחזיק בה אינו יכול לחזור בו מ\"ט דאמר ליה חייתא דקיטרי סברת וקבילת מאימתי מחזיק בה מכי דייש אמצרי   איכא דאמרי אפילו באחריות נמי "
        ], 
        [
            " דא\"ל  אחוי לי טרפך ואשלם לך יש שפירשו מכי דייש אמצרי כגון שהיתה אותה שדה שקנה סמוכה לשדה שלו והיה ביניהן מצר ועכשיו בשקנה אותה  (גי' ד\"ת)   אם דש אותו המצר שביניהן   שדה אחת הרי כבר החזיק בה ואינו יכול לחזור בו  ואם עדיין המצר קיים ולא עירבו עם השדות יכול לחזור בו:", 
            "איתמר   ג'  אחים שחלקו ובא בעל חוב ונטל   חלקו של אחד מהן רב אמר בטלה מחלוקת ושמואל אמר ויתר ורב אסי אמר נוטל  רביע בקרקע ורביע במעות  (גי' ד\"ת)   וכבר איפסיקא הלכתא בהדיא בפרק האומר לחבירו בית כור עפר אני מוכר לך  (ב\"ב דף קז. ) כרב דאמרינן התם והלכתא בטלה מחלוקת הלכך לגבי שני אחין שחלקו אחד נטל קרקע ואחד נטל כספים ובא בעל חוב ונטל את הקרקע דינא הוא דאזיל האי ושקיל פלגא  בכספים ולא מצי אידך למימר ליה להכי שקלי כספים דאי מיגנבי לא משתלימנא מינך ולהכי שקלת ארעא דאי מיטרפא לא משתלימת מינאי:", 
            "<b>מתני'</b>    דף ט:", 
            "   כל שחבתי בשמירתו הכשרתי את נזקו הכשרתי במקצת נזקו חבתי בתשלומי נזקו כהכשר כל נזקו נכסים שאין בהן מעילה נכסים שהם של בני ברית נכסים המיוחדים  חוץ מרשות המיוחדת למזיק ורשות הניזק והמזיק וכשהזיק חב המזיק לשלם תשלומי נזק במיטב הארץ:", 
            "<b>גמ'</b>   (דף י.) ת\"ר הכשרתי במקצת נזקו חבתי בתשלומי נזקו כהכשר כל נזקו כיצד החופר בור תשעה ברה\"ר ובא אחר והשלימו לעשרה האחרון חייב מתקיף לה רב ששת ותו ליכא והא איכא  מרבה  בחבילות  היכי דמי   דף י:", 
            " אי דבלאו "
        ], 
        [
            " איהו לא אזלא פשיטא אלא דבלאו איהו נמי אזלא מאי קעביד  (ד\"ת מ\"ז עד כחו נמי תבר )(מתקיף לה רב פפא ותו ליכא והא איכא הא דתניא חמשה  שישבו על ספסל אחד ולא שברוהו ובא אחד וישב עליו ושברו האחרון חייב ואמר רב פפא   כגון  פפא בר אבא היכי דמי אי דבלאו איהו לא מתבר פשיטא אלא דבלאו איהו נמי מתבר מאי קעביד סוף סוף מתניתין היכי מיתרצא לא צריכא דבלאו איהו קא מיתבר בתרתי שעי והשתא איתבר בחדא שעתא דאמרינן ליה אי לאו את הוה יתיבנא פורתא וקיימינן ולימא להו אי לאו אתון בגואי דידי לא הוה מיתבר כלל לא צריכא דבהדי דקם מסמיך סמיך בהו פשיטא מהו דתימא כחו לאו כגופו דמי קמ\"ל דכחו כגופו דמי וכל היכא דגופו תבר כחו נמי תבר):", 
            "חבתי בתשלומי נזקו:", 
            " חבתי בנזקו לא קתני אלא   בתשלומי נזקו תנינא להא דתנו רבנן תשלומי נזק מלמד שהבעלים מטפלין בנבלה:", 
            "תניא (שמות כ״ב:י״ב )אם טרוף יטרף יביאהו עד (הטרפה עד)   דף יא.", 
            " יביא עדים שנטרפה באונס  (ד\"ת מ\"ז )(ופטור) אבא שאול אומר יביאהו עד יביא עדודה לבית דין ודכולי עלמא פחת נבלה דניזק הוי ובטורח נבילה קא מיפלגי כדתניא אחרים אומרים מנין לבעל בור שחייב להעלות שור מבורו שנאמר  כסף ישיב לבעליו והמת:", 
            "אמר שמואל אין    שמין לא לגנב ולא לגזלן אלא  לניזקין   ואני אומר אף לשואל ואבא מודה לי.", 
            "גי' ד\"ת   ולשואל ההוא   גברא דשאיל נרגא מחבריה תבריה אתא לקמיה דרב אמר ליה זיל שלים ליה נרגא מעליא אמרי ליה רב כהנא ורב אסי "
        ], 
        [
            " לרב דינא הכי שתיק רב  והלכתא שמין ההוא מנא תבירא כמה הוה שוה מעיקרא קמי דאיתבר וכמה הוא שוה השתא לבתר דאיתבר ושקיל מרי נרגא  (גי' ד\"ת)   דיליה וממלא ליה ההוא שואל דמי נרגא שלימא  (בדפו\"י ליתא ) :", 
            "  דף יא:", 
            " אמר עולא א\"ר אלעזר בכור  שנטרף בתוך שלשים יום אין פודין אותו וכן תני רמי בר חמא מתוך שנאמר (במדבר י״ח:ט״ו )אך פדה תפדה את בכור האדם יכול אפילו נטרף בתוך שלשים יום ת\"ל אך חלק:", 
            "ואמר עולא אמר רבי אלעזר האחין  שחלקו  מה שעליהן שמין פירוש שקנו מנכסי אביהן קודם חלוקה מה שעל בניהם ובנותיהם אין שמין:", 
            "ובירושלמי  (פ\"ק דקדושין ה\"ד )אמרו שבגדים של בניהם ובנותיהם של רגל ושל שבת שמין:", 
            "אמר  (בגמ' איתא רב פפא )רבא פעמים אפי' מה שעליהן נמי אין שמין והיכי משכחת לה   בגדול אחי דניחא להו דלישתמעון מיליה   ואמר רבא שומר שמסר לשומר חייב  ול\"מ שומר שכר שמסר לשומר חנם דגרועי גרעי לשמירתו אלא אפילו שומר חנם שמסר לשומר שכר דעלויי עלייה לשמירתו חייב מ\"ט דאמר ליה אנת מהימנת לי בשבועה היאך לא מהימן לי בשבועה:", 
            "  דף יג:", 
            " נכסים שהם של בני ברית    למעוטי מאי למעוטי דעובד כוכבים:", 
            "נכסים המיוחדין למעוטי מאי א\"ר יהודה   למעוטי זה אומר שורך הזיק וזה אומר שורך הזיק במתניתא תנא פרט לנכסי הפקר כגון דנגחיה תורא דהפקר לתורא דידן ומקמי דליתפסיה קדם וזכה בו אחר דפטור רבינא אמר למעוטי נגח ואחר כך הקדיש נגח ואחר כך הפקיר תניא נמי הכי יתר על כן א\"ר יהודה אפילו נגח ואח\"כ הקדיש   אפילו נגח ואח\"כ הפקיר פטור שנא' (דשמות כ״א:כ״ט )והועד בבעליו ולא ישמרנו והמית  "
        ], 
        [
            " עד שתהא מיתה והעמדה בדין וגמר דין שוין כאחת:", 
            "חוץ מרשות המיוחדת למזיק דא\"ל תורא דידך ברשותי מאי בעי:", 
            "ורשות הניזק והמזיק:", 
            "אמר רב חסדא אמר אבימי  חצר השותפין  והבקעה חייב בה על השן ועל הרגל והכי קאמר חוץ מרשות המיוחדת למזיק דפטור ורשות הניזק והמזיק  וכשהזיק חב המזיק לשלם וכו' ור' אלעזר אמר חצר השותפין והבקעה פטור בה על השן ועל הרגל והכי קאמר  חוץ מרשות המיוחדת למזיק דפטור ורשות הניזק והמזיק נמי פטור וכשהזיק חב המזיק לשלם לאתויי קרן     דף יד.", 
            " איני והא תני רב יוסף חצר השותפין והפונדק חייב בה על השן ועל הרגל ותיובתא דר' אלעזר אמר לך ר\"א ותסברא והא תניא ארבעה כללות היה אומר ר\"ש בן אלעזר בניזקין כל שהוא רשות לניזק ולא למזיק חייב בכל למזיק ולא לניזק פטור בכל לזה ולזה כגון חצר השותפין והבקעה פטור בה על השן ועל הרגל על הנגיחה ועל הנגיפה ועל הנשיכה ועל הרביצה ועל הבעיטה תם משלם ח\"נ מועד משלם נ\"ש לא לזה ולא לזה כגון חצר שאינה של שניהם חייב בה על השן ועל הרגל ועל הנגיחה ועל הנשיכה ועל הנגיפה ועל הרביצה ועל הבעיטה תם משלם ח\"נ מועד משלם נזק שלם קתני מיהת חצר השותפין והבקעה פטור בה על השן ועל הרגל קשיא אהדדי לא קשיא כי תניא ההיא בחצר המיוחדת לזה ולזה בין לפירות בין לשוורים ודרב יוסף בחצר המיוחדת לפירות ואינו מיוחדת לשוורים דיקא נמי דקתני הכא פונדק דומיא דפונדק דהא פונדק מיוחד לפירות ואינו מיוחד לשוורים והכא דומיא דבקעה   מיוחדת בין לפירות בין לשוורים ש\"מ וכן הלכתא:", 
            "גופא ד' כללות היה רשב\"א אומר בניזקין כל שהוא רשות לניזק ולא למזיק חייב בכל חייב על הכל לא קתני אלא חייב בכל מני ר' טרפון היא דאמר משונה קרן בחצר  הניזק נזק שלם משלם אימא סיפא לא לזה ולא לזה כגון חצר שאינה של שניהם מאי לא לזה ולא לזה אילימא לא לזה ולא לזה כלל אלא לאחר והא בעינן ובער בשדה אחר וליכא אלא לאו לא לזה ולא לזה אלא דחד וקתני סיפא תם משלם חצי נזק ומועד משלם נ\"ש אתאן לרבנן דאמרי קרן בחצר הניזק ח\"נ הוא דמשלם רישא  ר\"ט וסיפא רבנן אין דהא א\"ל שמואל לרב יהודה שיננא שבוק מתני' ותא אבתראי רישא ר\"ט וסיפא רבנן רבינא משמיה דרבא אמר כולה ר\"ט היא ומאי לא לזה ולא לזה לא לזה ולא  לזה לפירות אלא לחד ולזה ולזה לשוורים דלגבי שן הויא לה כחצר הניזק ולגבי קרן הויא לה רה\"ר.", 
            "  אי הכי ארבעה "
        ], 
        [
            " שלשה הוו אמר רב נחמן בר יצחק   דף יד:", 
            " שלשה כללות בארבעה מקומות:", 
            "<b>מתני'</b>   שום כסף ושוה כסף בפני בית דין ע\"פ עדים בני חורין ובני ברית והנשים בכלל הנזק והניזק והמזיק בתשלומין:", 
            "<b>גמ'</b>  מאי שום כסף אמר רב יהודה שום זה לא יהא אלא בכסף תנינא להא דתנו רבנן פרה שהזיקה טלית   וטלית שהזיקה פרה אין אומרים תצא פרה בטלית וטלית בפרה אלא שמין אותה בדמים:", 
            "שוה כסף  כדתניא שוה כסף מלמד שאין ב\"ד  נזקקין אלא לנכסים שיש להם אחריות מאי משמע אמר רבא בר   עולא דבר השוה כל כסף ומאי ניהו קרקע דאין להן אונאה אי הכי עבדים ושטרות נמי אלא אמר רב אשי שוה כסף ולא כסף עצמו והני כולהו כסף נינהו והתניא ישיב לרבות שוה כסף ואפילו סובין הכא במאי עסקינן ביתמי כלומר הא דתניא אין ב\"ד נזקקין אלא לנכסים שיש להם אחריות ביתמי הוא דמטלטלי   לבעל חוב לא משתעבדי אימא סיפא קדם  ותפס מטלטלין בית דין גובין לו מהן ואי ביתמי אמאי גובין לו מהן כדאמר רבא אמר רב נחמן בשתפס מחיים הכא נמי בשתפס מחיים  א  והשתא דתקינו רבנן לבע\"ח לגבות מן המטלטלין גובה מיתמי בין ממקרקעי בין ממטלטלי  וכן הלכה  ואיכא מאן דפריש דכי תקינו רבנן לבעל חוב משום שלא תנעול דלת בפני לוין אבל לניזק לא תקינו מידי הלכך היכא דלית ליה למזיק קרקע ומת אין לניזק כלום ממטלטלין של יתומים:", 
            "בפני  ב\"ד פרט לב\"ד הדיוטות:", 
            "ע\"פ עדים  (דף טו.)   בני חורין ובני ברית בני חורין למעוטי עבדים בני ברית למעוטי עובדי כוכבים דהני לאו בני עדות נינהו:", 
            "והנשים בכלל הנזק דאמר רב יהודה אמר רב וכן תני דבי רבי ישמעאל אמר קרא (במדבר ה׳:ו׳ )איש או אשה כי יעשו מכל חטאת האדם השוה הכתוב אשה לאיש לכל עונשים שבתורה:", 
            "והניזק והמזיק בתשלומין:", 
            "ירושלמי מלמד שזה משלם חצי נזק וזה מפסיד חצי נזק:", 
            "איתמר פלגא ניזקא רב פפא אמר פלגא ניזקא ממונא ורב הונא בריה דרב יהושע אמר פלגא ניזקא קנסא   דף טו:", 
            " והלכתא פלגא ניזקא קנסא בר מחצי נזק צרורות דהלכתא גמירי לה דממונא הוא:", 
            "והשתא דאמרת פלגא ניזקא קנסא האי  כלבא דאכל אימרי ושונרא דאכל  תרננולי   רברבין   ולא מגבינן בבבל ודוקא רברבי אבל זוטרי אורחיה הוא ואי תפס לא מפקינן מיניה "
        ], 
        [
            "  ואי אמר  אזמינהו לדינא בהדאי לארץ ישראל מזמנינן ליה ואי לא אזיל משמתינן ליה בין כך ובין כך משמתינן ליה לסלוקי היזקיה מדר' נתן דתניא ר' נתן אומר מנין שלא יגדל אדם כלב רע בתוך ביתו ולא יעמיד סולם רעוע בתוך ביתו שנאמר (דברים כב )ולא תשים דמים בביתך:", 
            "<b>מתני'</b>  חמשה תמין וחמשה מועדין הבהמה אינה מועדת לא ליגח ולא ליגוף ולא לישוך  ולא  לרבוץ ולא לבעוט:", 
            "השן מועדת לאכול את הראוי לה והרגל מועדת לשבר בדרך הילוכה שור המועד ושור המזיק ברשות הניזק והאדם:", 
            "<b>גמ'</b>    דף טז:", 
            " ותו ליכא והא איכא הזאב  והארי והדוב והנמר והברדלס והנחש אמר רבינא חסורי מיחסרא והכי קתני חמשה תמין הן ואם הועדו חמשתן מועדים ושן ורגל מועדים מתחלתן וזה הוא שור המועד ושור המזיק ברשות הניזק מחלוקת ר' טרפון ורבנן רבי טרפון אומר נזק שלם וחכמים אומרים חצי נזק  (גי' מהר\"ם)   ויש מועדין אחרים כיוצא בהן:", 
            "<b>מתני'</b>    דף טו:", 
            " הזאב והארי והדוב והנמר והברדלס והנחש הרי אלו מועדים רבי אליעזר אומר בזמן שהן בני תרבות אינן מועדין והנחש מועד לעולם   דף טז:", 
            " מה בין תם למועד אלא שהתם משלם חצי נזק מגופו ומועד משלם נזק שלם מן העלייה:", 
            "<b>גמ'</b>  מאי עלייה א\"ר אלעזר מעולה שבנכסיו וכן הוא אומר (דה\"ב לב )וישכב  (גי' ד\"ת חזקיה )אסא עם אבותיו ויקברוהו במעלה קברי  בית דויד וא\"ר אלעזר אצל מעולין שבמשפחה ומאן נינהו דוד ושלמה:", 
            " וכבוד עשו לו במותו אמר רבא שהושיבו ישיבה על קברו פליגי בה ר' נתן ורבנן חד אמר ג'  (דף יז.) וחד אמר ז' ואמרי לה שלשים:", 
            "\n סליקו להו ארבעה אבות "
        ], 
        [
            " פרק שני ", 
            " (דף יז.) כיצד", 
            "  הרגל מועדת לשבר בדרך הלוכה הבהמה מועדת להלך כדרכה ולשבר היתה מבעטת או שהיו צרורות נתזין מתחת רגליה ושברה את הכלים משלם חצי נזק:", 
            " דרסה על הכלי ושברתו ונפל על כלי אחר ושברו על הראשון משלם נזק שלם ועל האחרון משלם חצי נזק:", 
            "   דף יז:", 
            " גמ'  ת\"ר הבהמה מועדת להלך כדרכה ולשבר כיצד בהמה שנכנסה לחצר הניזק והזיקה בגופה דרך הלוכה בשערה דרך הלוכה בשליף שעליה באוכף שעליה בפרומביא שבפיה בזוג שבצוארה וחמור במשאו משלמין נ\"ש:", 
            "<b> (דף יז.) מתני'</b>  התרנגולין מועדין להלך כדרכן ולשבר היה דליל קשור ברגלו או שהיה מהדס ושבר את הכלים משלם חצי נזק:", 
            "   דף יז:", 
            " גמ'  ת\"ר תרנגולין שהיו מפריחין ממקום למקום ושברו כלים בכנפיהן משלמין נזק שלם ברוח שבכנפיהן משלמין חצי נזק:", 
            "תניא אידך תרנגולין שהיו מהדסין על גבי עיסה או על גבי פירות וטינפו או ניקרו משלמין נזק שלם העלו עפר או צרורות משלמין חצי נזק:", 
            "אמר רבא כל  שבזב טמא בניזקין משלם נזק שלם וכל שבזב טהור בניזקין משלם חצי נזק ורבא צרורות אתא לאשמועינן לא  (עי' ברא\"ש הלכו' קטנ' הל' כלאים סי' ו' המתני' אין קושרין )עגלה מושכת  (ד\"ת מ\"ז) (בקרון) קמ\"ל:", 
            "תניא כותיה דרבא הרגל מועדת לשבר בדרך הלוכה כיצד בהמה שנכנסה לחצר הניזק והזיקה בגופה דרך הלוכה בשערה דרך הלוכה באוכף שעליה בפרומביא שבפיה בשליף שעליה בזוג שבצוארה וחמור במשאו ועגלה מושכת בקרון משלמין נזק שלם:", 
            " (דף יח.) תרנגולין שהיו מחטטין בחבל דלי ונפסק החבל ונשבר הדלי  משלמין נזק שלם  והוא דקא אזיל מיניה ומיניה:"
        ], 
        [
            "   דף יח:", 
            "  תאני רמי בר יחזקאל  א   תרנגול שהושיט ראשו לאויר כלי זכוכית ותקע בו ושיברה משלם נזק שלם   דף יט.", 
            " והוא דהוו ביה ביזרוני אבל לא הוו ביה ביזרוני משונה הוא וחצי נזק הוא דמשלם:", 
            "  דף יח:", 
            " אמר רב יוסף אמרי בי רב סוס שצנף וחמור שנער ושבר את הכלים משלם חצי נזק:", 
            "  דף יח.", 
            " (בעי רבא   חצי נזק   צרורות מגופו משלם או מן העלייה משלם מגופו משלם דלא אשכחן חצי נזק דמשלם מן העלייה או דילמא מן העלייה משלם דלא אשכחן כי אורחא דמשלם מגופו:", 
            "    דף יח:", 
            " בעי רבה  (בגמ' הגי' רבא ) יש העדאה לצרורות או אין "
        ], 
        [
            " העדאה לצרורות לקרן מדמינן ליה או דלמא תולדה דרגל היא).  (דף יט.) בעי ר' אבא בר ממל מר' אמי ואמרי לה מרבי חייא בר אבא היתה מהלכת  במקום שאי אפשר לה אא\"כ מנתזת ובעטה והתיזה והזיקה מהו כיון דאי אפשר לה אורחה הוא או דלמא השתא מיהא מחמת ביעוט  מנתזה וצרורות נינהו תיקו בעי מיניה  (בגמ' ר' ירמיה )ר' יוסי מרבי זירא היתה מהלכת ברשות הרבים והתיזה והזיקה מהו לקרן מדמינן לה וחייבת או דלמא תולדה דרגל היא ופטורה אמר ליה מסתברא תולדה דרגל היא:", 
            " (דף יט.) תרנגולין מועדין. אמר רב הונא לא שנו אלא שנקשר מאליו אבל קשרו אדם חייב. נקשר מאליו מאן חייב אילימא בעל הדליל ה\"ד אי דאצנעיה   אונסא הוא ואי לא אצנעיה פושע הוא אלא דאצנעיה   בעל תרנגול מ\"ש כולו נזק דלא איש בור   אמר רחמנא ולא שור בור ח\"נ נמי איש בור אמר רחמנא ולא שור בור אלא מתני' דאדייה אדויי וכי אתמר דרב הונא בעלמא אתמר דליל הפקר אמר רב הונא נקשר מאיליו פטור אבל קשרו אדם חייב משום מאי חייב אמר רב הונא בר מנוח משום בורו המתגלגל ברגלי אדם וברגלי בהמה:", 
            "<b>מתני'</b>  כיצד  השן מועדת לאכול את הראוי לה הבהמה מועדת לאכול פירות או ירקות אכלה כסות או כלים משלם ח\"נ בד\"א ברשות הניזק אבל ברה\"ר פטור ואם נהנית משלמת מה שנהנית כיצד משלמת מה שנהנית אכלה מתוך הרחבה משלמת מה שנהנית מצידי הרחבה משלמת מה שהזיקה מפתח החנות משלמת מה שנהנית מתוך החנות משלמת מה שהזיקה:", 
            "<b>גמ'</b>  ת\"ר השן מועדת לאכול את הראוי לה כיצד בהמה שנכנסה לחצר הניזק ואכלה אוכלין הראוין לה ושתתה משקין הראוין לה משלמת נזק שלם וכן חיה שנכנסה לחצר הניזק וטרפה בהמה ואכלה בשר משלמת נזק שלם וכן פרה שאכלה שעורים וחמור שאכל כרשינין וכלב שלקק את השמן וחזיר שאכל חתיכה של בשר משלמים נזק שלם אמר רב פפא השתא דאמרת כל מידי דלאו אורחיה ואכלה ליה על ידי הדחק שמה אכילה האי שונרא דאכל תמרי וחמרא דאכל ביניתא משלמין נזק שלם:", 
            "ההוא חמרא דאכליה לנהמא ופלסיה לסלא חייביה רב יהודה אנהמא נזק שלם ואסלא חצי נזק אמאי כיון דאורחיה למיכל נהמא אורחיה נמי לפלוסי סלא דאכיל והדר פלס:", 
            " (דף כ.) ההוא ברחא דחזא ליפתא אפומא דדנא סריך וסליק אכליה לליפתא ותבריה לדנא חייביה רבא אליפתא ואדנא נ\"ש מ\"ט כיון דאורחיה למיכל ליפתא אורחיה נמי לסרוכי ומסלק:", 
            "אמר אילפא בהמה ברה\"ר  ופשטה צוארה ואכלה "
        ], 
        [
            " מעל גבי חברתה חייבת מאי טעמא על גבי חברתה בחצר הניזק דמי   והוא דקפצה אבל עמדה לא דהיינו אורחה דאיתמר אמר רבי הושעיא בהמה ברשות הרבים הלכה ואכלה פטורה עמדה ואכלה חייבת ואמרינן מאי שנא הלכה דאורחה הוא עמדה נמי אורחה הוא   בקופצת:", 
            "במה דברים אמורים ברשות הניזק אבל ברה\"ר פטורה אהייא אמר רב אכולהו ושמואל אמר לא שנו אלא פירות או ירקות אבל כסות וכלים חייבת וכן אמר רבי יוחנן לא שנו אלא פירות או ירקות אבל כסות וכלים חייבת  (ד\"ת מ\"ז) (בחצי נזק) דלאו משונה הוא דעביד אינש דמנח גלימיה ברשות הרבים ומתפח:", 
            "ואם נהנית משלמת מה שנהנית.", 
            "וכמה רבה אמר  דמי עמיר  (בגמ' ליתא מילת בזול ) בזול ורבא אמר דמי שעורין בזול איכא מאן דפסק כרבה משום דהוא רביה דרבא ואיכא מאן דפסק כרבא דהוא בתרא:", 
            "  דף כא.", 
            " אמר  (בגמ' הגי' רב הונא אמר רב) רב סחורה אמר רב "
        ], 
        [
            " הונא  הדר  בחצר חברו שלא מדעתו אינו צריך להעלות לו שכר משום שנאמר (ישעיהו כ״ד:י״ב )ושאיה יוכת שער.", 
            "אמר מר בר רב אשי לדידי חזי  (צ\"ל לי' וכ\"ה בגמ' ובדפו\"י ) לי ומנגח בי תורא  (בדפו\"י הגי' אמר רב יוסף ) רב יוסף אמר  (ד\"ת מ\"ז) (ואיתימא רב הונא) ביתא דמיתבא יתבא מאי בינייהו א\"ב דקא משתמשי ביה בתיבנא וציבי ודוקא בחצר דלא קיימא לאגרא ואע\"ג דההוא גברא עביד למיגר מאי טעמא זה נהנה וזה לא חסר הוא אבל בחצר דקיימא  לאגרא צריך להעלות לו שכר ואע\"ג דלא עביד למיגר דהא חסריה ממונא:", 
            "( ההוא גברא דבנה אפדנא אקילקלתא דיתמי אגביה רב נחמן לאפדנא מיניה   לימא קסבר רב נחמן הדר בחצר חבירו שלא מדעתו צריך להעלות לו שכר ההוא מעיקרא קדמנאי הוו דיירי ויתבי ביה דהבו להו ליתמי דבר מועט אמר ליה רב נחמן זיל פייסינהו "
        ], 
        [
            " ליתמי לא אשגח ביה אגביה ר\"נ לאפדנא מיניה):", 
            " מצידי הרחבה משלמת מה שהזיקה:", 
            "אמר רב ובמחזרת  ושמואל אמר אפילו מחזרת נמי פטורה ושמואל היכי משכחת לה דמיחייבה כגון דשבקתה לרחבה ואזלה וקמה לה בצידי הרחבה:", 
            "   דף כא:", 
            " מתני'   הכלב והגדי שקפצו מראש הגג ושברו את הכלים משלמין נזק שלם מפני שהן מועדין. הכלב שנטל את החררה והלך לו לגדיש ואכל את החררה והדליק את הגדיש על החררה משלם נזק שלם ועל הגדיש משלם חצי נזק:", 
            "<b>גמ'</b>  תנו רבנן הכלב והגדי שקפצו מראש הגג  ממעלה למטה  (ד\"ת מ\"ז) (ושברו כלים) חייבין ממטה למעלה פטורים מנזק שלם וחייבין בחצי נזק     (דף כב.) ובדאפיך מיפך כלבא בסיקרא וגדיא בסירכא אבל כלבא בסירכא וגדיא בסיקרא בין ממעלה למטה בין ממטה למעלה חייבין נזק שלם ובן אדם ותרנגול שדילגו בין ממעלה למטה ובין ממטה למעלה חייבין נזק שלם אדם מועד לעולם ותרנגול אורחיה הוא:", 
            " כלב שנטל "
        ], 
        [
            " את החררה וכו':", 
            "איתמר אשו רבי יוחנן אמר אשו משום  חציו כלומר כאילו בידו הזיק ריש לקיש אמר אשו משום ממונו כלומר כאילו שורו הזיק:", 
            "  דף כב:", 
            " אמר רבא קרא ומתניתא מסייע ליה לר' יוחנן   קרא   (שמות כ״ב:ה׳ )כי תצא אש ומצאה קוצים תצא מעצמה שלם ישלם המבעיר את הבערה ש\"מ אשו משום חציו   פתח הכתוב   דף כג.", 
            " בנזקי ממונו וסיים בנזקי גופו לומר לך אשו משום חציו אי הכי טמון באש   היכי משכחת לה  וכו' אלא מאן דאית ליה משום חציו אית ליה  משום ממונו כגון שהיה לו לגדור ולא גדר דהתם לענין גלוי שורו הוא דלא טפח ליה באפיה וכי מאחר דמאן דאית ליה משום חציו אית ליה נמי משום ממונו מאי בינייהו איכא בינייהו לחייבו בד' דברים דמאן דאית ליה משום חציו מחייבי' ליה בארבעה דברים ולמאן דלית ליה משום חציו לא מחייבי' ליה בארבעה "
        ], 
        [
            " דברים:", 
            " (ד\"ת מוחק כ\"ז )(והכלב  שנטל חררה כו':", 
            "מאן חייב בעל כלב ולחייב נמי בעל גחלת כששמר גחלתו. אי כששמר גחלתו מאי בעי  התם כשחתר. אמר רב מרי בריה דרב כהנא זאת אומרת סתם דלתות חתורות הן אצל הכלב דאכלה היכא אילימא דאכלה בגדיש דעלמא הא בעינן ובער בשדה אחר וליכא לא צריכא דאכלה  בגדיש דבעל חררה)   דף כג:", 
            " תניא הנכנס לחצר של בעל הבית שלא ברשות ונגחו שורו של בעל הבית ומת השור בסקילה והבעלים פטורין מן הכופר בעלים פטורין מן הכופר מאי טעמא דא\"ל מאי בעית ברשותי שורו נמי לימא ליה מאי בעית ברשותי לענין קטלא לא אמרינן:", 
            " הנהו עיזי דבי תרבו דהוו קא מפסדי  להו לרב יוסף אמר ליה לאביי  (בד\"ס הגירסא זיל צנעינהו כו' )זיל אימא להו למרייהו דלצנעינהו א\"ל אמאי איזיל דאי אזילנא אמרו לי לגרור מר גדירא לארעיה ואי גדרי שן דחייב דחמנא היכי משכחת לה כשחתרה   אי נמי בנפל גודא בליליא וקי\"ל כרב יוסף וליתא לדאביי  דשינויא בעלמא הוא:", 
            "מכריז רבה ואיתימא רב יוסף   דסלקין לעילא ודנחתין לתתא הני עיזי דשוקא  מתרינן במרייהו זימנא תרי ותלתא אי צייתי צייתי ואי לאו  (בד\"ס הגי' מייתינן לי' לטבחי ושחטינן כו' ) שחטינן להו ואמרינן ליה תא תיב אמסחתא וקבל זוזך:", 
            "<b>מתני'</b>  איזהו תם ואיזהו  מועד מועד שהעידו בו שלשה ימים ותם משיחזור בו ג' ימים דברי ר' יהודה רבי מאיר אומר מועד שהעידו בו שלשה פעמים ותם שהתינוקות ממשמשין בו :", 
            "<b>גמ'</b>   (דף כד.) תנו רבנן איזהו מועד כל שהעידו בו שלשה ימים ותם שהתינוקות ממשמשין בו ואינו נוגח דברי רבי יוסי רבי שמעון אומר מועד כל שהעידו בו ג' פעמים ולא אמרו ג' ימים אלא לחזרה בלבד:", 
            "אמר רב נחמן אמר רב אדא בר אהבה הלכה כר' יהודה במועד שהרי רבי יוסי מורדה לו והלכה כר\"מ בתם שהרי רבי יוסי מודה לו דרבי יוסי נמוקו עמו:", 
            "  דף כד:", 
            " איבעיא להו המשסה כלבו של חבירו בחבירו מהו משסה ודאי פטור בעל כלב מאי מצי למימר ליה מאי עבדי לך או דילמא אמרינן ליה כיון דידעת ביה בכלבך דמשסו ליה ומשתסי לא איבעי לך לאשהוייה "
        ], 
        [
            " ואסקא  רבא אם תמצא לומר  המשסה כלבו של חבירו   חייב בעל הכלב שיסהו בעצמו פטור מ\"ט כל המשנה ובא אחר ושינה בו פטור אמר ליה רב פפא  הכי אמרינן משמיה דריש לקיש  שתי פרות ברשות הרבים אחת רבוצה ואחת מהלכת בעטה מהלכת ברבוצה פטורה   רבוצה במהלכת חייבת א\"ל אי משום הא לא תסייען אנן בההיא חיובא מחייבנא דאמר לה כי אית לך רשותא לסגויי עלי לבעוטי בי לית לך רשותא וכן הלכה:", 
            "<b>מתני'</b>  שור המזיק ברשות הניזק כיצד נגח נגף נשך רבץ בעט ברה\"ר משלם חצי נזק ברשות הניזק רבי טרפון אומר נזק שלם וחכמים אומרים ח\"נ:", 
            "<b>גמ'</b>   (דף כו.) איבעיא להו  רגל שדרסה  על גבי תינוק בחצר הניזק מהו שתשלם את הכופר מי אמרינן מידי דהוה אקרן קרן לאו  כגון דעבר תרי ותלתא זימנא אורחה הוא ומשלמת כופר הכא נמי לא שנא או דלמא קרן כוונתה להזיק האי אין כוונתה להזיק ואסיקנא דאיכא כופר ברגל ש\"מ:", 
            "<b>מתני'</b>   אדם מועד לעולם בין שוגג בין מזיד בין ער בין ישן סימא את עין חבירו ושבר את הכלים משלם נ\"ש:", 
            "<b>גמ'</b>  ירושלמי אמר רבי יצחק מתני' כשהיו שניהם ישנים אבל אם היה אחד מהן ישן ובא חברו וישן אצלו   זה שבא לישן אצלו הוא המועד:", 
            "קתני סימא את עין חבירו דומיא דשבר את הכלים מה התם נזק אין ארבעה דברים לא אף האי נמי נזק אין ד' דברים לא:", 
            "אדם מועד לעולם מנלן   דף כו:", 
            " אמר חזקיה וכן תנא דבי חזקיה אמר קרא  (שמות כ״א:כ״ה) פצע תחת פצע לחייבו על "
        ], 
        [
            " השוגג כמזיד ועל האונס כרצון אמר רבה היתה אבן מונחת לו בחיקו ולא הכיר בה מעולם ועמד ונפלה לענין ניזקין חייב לענין ד' דברים פטור לענין שבת פטור מלאכת מחשבת אסרה תורה לענין גלות פטור לענין עבד פלוגתא דרבן שמעון בן גמליאל ורבנן דתניא הרי שהיה רבו רופא ואמר לו כחול לי עיני וסמאה חתור לי שיני והפילה שיחק באדון ויצא לחירות רשב\"ג אומר אמר קרא (שמות כא )ושחתה עד שיתכוין לשחתה הכיר בה ושכחה ועמד ונפלה לענין ניזקין חייב לענין ארבעה דברים פטור לענין גלות   (במדבר לה )בשגגה מכלל דהויא ליה ידיעה והאי הויא ליה ידיעה לענין שבת   מלאכת מחשבת אסרה תורה לענין עבד פלוגתא דרבן שמעון בן גמליאל ורבנן:", 
            "נתכוין לזרוק שתים וזרק ארבע לענין ניזקין חייב לענין ד' דברים פטור  וכו':", 
            "ואמר רבה  זרק  בלי מראש גגו ובא אחר ושיברו במקל פטור מ\"ט דא\"ל מנא תבירא תבר:", 
            "ואמר רבה זרק כלי מראש גגו והיו תחתיו כרים וכסתות וקדם וסילקן או בא אחר וסילקן פטור דבעידנא דשדייה מיפסק פסיקי גיריה:", 
            "מסתברא לן "
        ], 
        [
            " דלית הלכתא בהא כרבה משום דסבירא ליה דלא דיינינן דינא דגרמי  דהוא דאמר בפרק הגוזל קמא  (בבא קמא דף צח. ) השורף שטרותיו של חברו פטור מדיני אדם וחייב בדיני שמים וקיימא לן דלית הלכתא ( (ד\"ת מ\"ז )כוותיה אלא כי) הכין דאמרין  (שם ע\"ב )אכפייה רפרם לרב אשי ואגבייה כי כשורא לצלמי:", 
            "\n סליקו להו כיצד הרגל \n", 
            " פרק שלישי  (דף כז.) ", 
            "המניח", 
            "  את הכד  ברה\"ר ובא אחר ונתקל בה ושיברה פטור ואם הוזק בה בעל החבית חייב בנזקו  (דף כח.) נשברה כדו ברה\"ר והוחלק אחר במים או שלקה בחרסיה חייב רבי יהודה אומר במתכוין חייב ובשאינו מתכוין פטור:", 
            "<b>גמ'</b>       (זה אינו מהל' הרי\"ף והוא שפת יתר. ד\"ת ) (פתח בכד וסיים בחבית אמר רב פפא היינו כר היינו חבית ומאי נפקא מינה למקח וממכר):", 
            "היכי דמי אילימא דכדא לא קרו ליה חביתא וחביתא לא קרי ליה כדא הא לא קרי ליה לא צריכא דרובא קרו ליה לכדא כדא ולחביתא חביתא ומיעוטא קרו לחביתא כדא ולכדא חביתא מהו דתימא זיל בתר רובא   דף כז:", 
            " קמ\"ל אין הולכין בממון אחר הרוב:", 
            "ושברה  פטור:", 
            "אמאי פטור לימא ליה איבעי לך עיוני ומיזל אמרי בבי רב משמיה דרב בממלא רה\"ר כולו חביות ושמואל אמר באפלה שנו ורבי יוחנן אמר בקרן זוית. ומסקנא אמר ליה רבי אבא לרב אשי אמרי במערבא משמיה דר' אלעאי לפי שאין דרכן של בני אדם להתבונן בדרכים הוה עובדא בנהרדעא וחייב שמואל בפומבדיתא וחייב  (בגמ' הגי' רבא ) רבה בשלמא שמואל כשמעתיה אלא רבה לימא כשמואל סבירא ליה אמר רב פפא התם קרנא דבי עצרי הוה כיון דברשות קא עבדי איבעי ליה עיוני ומיזל טעמא דברשות הא לא עבדי ברשות לא אמרינן ליה איבעי לך עיוני ומיזל לפי שאין דרכן של בני אדם להתבונן בדרכים הדין הוא סברא דילן וחזינן למקצת רבואתא זכרם לברכה בהאי דינא מאי דלא איסתבר לן ומשום הכי לא כתיבנא ליה:", 
            "שלח ליה רב חסדא לר\"נ הרי  אמרו לרכובה שלש לבעיטה חמש לסנוקרת שלש עשרה לפנדא דמרא לקופינא דמרא מאי שלח ליה חסדא חסדא קנסא קמגבית "
        ], 
        [
            " בבבל אימא לי  איזה גופיה דעובדא היכי הוה אמר ליה דההיא גורגותא דבי תרי דכל יומא הוה דלי חד מינייהו יומא חד אזל חד מינייהו וקא דלי ביומא דחבריה אמר ליה יומא דילי הוא לא אשגח ביה שקל פנדא דמרא מחייה אמר ליה למחייה  במאה פנדאי דמרא אפילו למ\"ד לא עביד איניש דינא לנפשיה במקום פסידא  עביד איניש דינא לנפשיה דאיתמר רב יהודה אמר לא עביד איניש דינא לנפשיה רב נחמן אמר עביד איניש דינא לנפשיה היכא דאיכא פסידא כולי עלמא לא פליגי דעביד איניש דינא לנפשיה כי פליגי היכא דליכא פסידא רב יהודה אמר לא עביד איניש דינא לנפשיה כיון דליכא פסידא ליזיל לקמי דיינא רב נחמן אמר עביד איניש דינא לנפשיה דכיון דדינא קעביד אמר לא מצינא דאיטרח:", 
            "והלכה כרב נחמן  א  דקי\"ל   כתובות דף יג.", 
            "  הלכה כרב נחמן בדיני:", 
            "האי דקאמר לרכובה שלש וכו' קמפרשי רבנן דהני דמי צער בלחוד הוא לבד מדמי בושת ורבנן אחריני אמרי האי דמי הכל   הוא ומסייעי' להאי מימרא ממעשה חנן בישא   דף לז.", 
            "  דלא חייביה אלא פלגא דזוזא דתנן התוקע לחבירו נותן לו סלע דהוא פלגא דזוזא ואנן הכי סבירא לן:", 
            " נשברה כדו ברה\"ר וכו'   דף כח:", 
            " מתניתין מני רבי מאיר היא דסבר  נתקל פושע הוא אבל חכמים אומרים נתקל אונס הוא ולפיכך פטור דתניא נשברה כדו ולא סילקה נפלה גמלו ולא העמידה ר\"מ מחייב   וחכמים אומרים   דף כט.", 
            " פטור מדיני אדם וחייב בדיני שמים ומודים חכמים לר' מאיר  באבנו סכינו ומשאו שהניחן   ונפלו ברוח מצויה והזיקו שחייב ומודה ר\"מ לחכמים במעלה קנקנים לגג על מנת   לנגבן ונפלו ברוח שאינה "
        ], 
        [
            " מצויה והזיקו שהוא פטור וקאמר אביי בתרתי פליגי פליגי בשעת   נפילה ופליגי לאחר נפילה פליגי בשעת נפילה בנתקל פושע הוא ר\"מ סבר נתקל פושע הוא ורבנן סברי נתקל לאו פושע הוא ופליגי לאחר נפילה במפקיר נזקיו  ר' מאיר   סבר מפקיר נזקיו חייב ורבנן סברי מפקיר נזקיו פטור ואם נתכוין לזכות בחרסיה חייב והיינו דקאמר רבי יהודה במתכוין חייב ובשאינו מתכוין פטור דס\"ל כרבנן דאמרי נתקל לאו פושע הוא ואפילו לאחר נפילה נמי פטור דכיון דאנוס הוא בשעת נפילה הוו להו להנך מים "
        ], 
        [
            " וחרסים כהפקר דאתי ממילא דהא איהו לא עבד ולא מידי אבל אם נתכוין לזכות בחרסים חייב דהא לאו הפקירא נינהו וכן הלכתא   דף כט:", 
            " ומפקיר נזקיו דעלמא דלאו אנוס   פלוגתא דר' יוחנן ור\"א חד אמר חייב וחד אמר פטור  (גי' ד\"ת)   ומ\"ד חייב אמר לך אנא דאמרי אפילו לרבנן דלא אמרי רבנן מפקיר נזקיו פטור אלא היכא דהוא אנוס אבל מפקיר נזקיו דעלמא חייב ואסתיים דרבי יוחנן הוא דאמר חייב  (גי' ד\"ת)   והלכתא כוותיה ולענין אבנו סכינו ומשאו שהניחן ברה\"ר קי\"ל כשמואל דאמר   דף כח:", 
            "  כולן מבורו למדנו ובכולן אני קורא בהן שור ולא אדם חמור ולא כלים והני מילי לענין קטלא אבל לענין נזקין אדם נמי חייב וכלים פטור בין אפקרינהו בין לא אפקרינהו דכל תקלה בור הוא א\"ר אלעזר לא תימא נתקל  באבן ונישף בה הוא דחייב אבל נתקל בקרקע ונישף באבן פטור אלא אפי' נתקל בקרקע ונישף באבן   חייב כמאן כר' נתן דאמר כל היכא דליכא לאישתלומי מהאי משתלם מהאי וכן הלכתא:"
        ], 
        [
            "מתני'", 
            "    (דף ל.) השופך את המים ברה\"ר והוזק בהן אחר חייב בנזקו המצניע את הקוץ ואת הזכוכית והגודר את גדרו בקוצים וגדר שנפל ברה\"ר והוזק בהן אחר חייב בנזקו:", 
            "<b>גמ'</b>  תניא כל אלו שאמרו פותקין ביבותיהן וגורפין מערותיהן בימות החמה אין להם רשות בימות הגשמים אע\"פ שיש להן רשות אם הזיקו חייבין לשלם:", 
            "המצניע  את הקוץ ואת הזכוכית וכו' א\"ר יעקב א\"ר יוחנן  לא שאנו אלא מפריח אבל מצמצם פטור מצמצם מאי טעמא פטור א\"ר אחא בריה דרב איקא לפי שאין דרך בני אדם להתחכך בכותלים:", 
            "תנו רבנן המצניע קוצותיו וזכוכיותיו בתוך כותלו של חברו ובא בעל הכותל וסתר את את כותלו ונפלו ברשות הרבים והזיקו  (חייב המצניע כ\"ה בגמ' )חייב אמר רבי יוחנן לא שאנו אלא בכותל רעוע אבל בכותל בריא פטור המצניע וחייב בעל הכותל אמר רבינא זאת אומרת  המכסה בורו בדליו של חבירו ובא בעל דלי ונטל את דליו והזיק חייב בעל הבור:", 
            "ת\"ר חסידים  הראשונים היו מצניעין קוצותיהן וזכוכיותיהן בתוך שדותיהן ומעמיקין להן ג' טפחים כדי שלא תעלם המחרישה רב ששת שדי להו בנורא רבא שדי להו בדגלת:", 
            "אמר רב יהודה האי מאן דבעי למהוי חסידא ליקיים מילי דנזיקין רבינא אמר מילי דאבות ואמרי לה מילי דברכות:", 
            "<b>מתני'</b>   המוציא תבנו וקשו לרה\"ר לזבלים והוזק בהן אחר חייב בנזקו  והקודם בהן זכה ההופך  הגלל ברה\"ר והוזק בהן אחר חייב בנזקו:", 
            "<b>גמ'</b>  לימא מתני' דלא כר' יהודה דתניא רבי יהודה אומר  בשעת הוצאת זבלים אדם מוציא זבלו לרה\"ר וצוברו כל שלשים יום כדי שיהא נישוף ברגלי אדם וברגלי בהמה שעל מנת כן הנחיל יהושע לישראל את הארץ ופריק רב נחמן בר יצחק מתני' שלא בשעת הוצאת זבלים ודברי הכל ואפילו הכי ליתא לדר' יהודה   דפטר בשעת הוצאת זבלים דהא אוקימנא בסוף בבא מציעא   דף קיח:", 
            "  בשיטה דאמר אביי רבן שמעון בן גמליאל ורבי יהודה ורבי שמעון כולהו סבירא להו כל שנתנו חכמים רשות והזיק פטור מלשלם וכל כי האי גוונא לית הלכתא כחד מינייהו:", 
            "<b>מתני'</b>    (דף לא.) שני קדרין  שהיו מהלכין זה אחר זה ונתקל הראשון ונפל ונתקל השני בראשון הראשון חייב בנזקו של שני     דף לא:", 
            " זה בא "
        ], 
        [
            " בחביתו וזה בא בקורתו נשברה כדו של זה בקורתו של זה פטור שלזה רשות להלך ולזה רשות להלך. היה בעל קורה ראשון ובעל חבית אחרון נשברה חבית בקורה פטור  (דף לב.) ואם עמד בעל קורה חייב ואם אמר לו לבעל חבית עמוד פטור. היה בעל חבית ראשון ובעל קורה אחרון נשברה חבית בקורה חייב ואם עמד בעל החבית פטור ואם אמר לו לבעל הקורה עמוד חייב. וכן זה בא בנרו וזה בא בפשתנו:", 
            "שנים שהיו מהלכין ברה\"ר אחד רץ ואחד מהלך או שהיו שניהם רצין והזיק זה את זה פטורין:", 
            " (ד\"ת מ\"ז )(המבקע ברה\"י והזיק זה את זה)   דף לב:", 
            " המבקע ברה\"י והזיק ברה\"ר ברה\"ר והזיק ברה\"י ברה\"י והזיק ברה\"י אחר חייב:", 
            "<b>גמ'</b>  שני קדרין וכו'. אוקמא  (דף לא.) רבי יוחנן בשהיה לו לעמוד ולא עמד ולפיכך חייב ואפילו לרבנן דאמרי נתקל לאו פושע הוא הכא כיון שהיה לו לעמוד ולא עמד נפיק ליה מדין אנוס וקם ליה בדין פושע אבל אם לא היה יכול לעמוד פטור ולא אמרינן היה לו להזהיר משום דטרוד הוא  וכן הלכתא ואי קשיא לך ההיא קמייתא  (דף כח.)  נשברה כדו ולא סילקה דאמר'   אנוס הוא ולא מחייב ואע\"ג דהוה ליה לסלק ולא סילק התם בנשברה כדו ולא סילקה כיון דאנוס הוא בשעת נפילה הוו להו הנך מים וחרסים כהפקר דאתי ממילא ולפיכך אע\"פ שהיה יכול לסלקם ולא סלקם פטור דמשעת נפילה איתפקרו להו אבל הכא איהו גופיה נפל ובגופיה איתקיל חבריה הלכך אף על פי שהוא אנוס בשעת נפילה אם יכול לעמוד ולא עמד חייב דגופיה לא הוי הפקר והשתא הואיל ויכול לעמוד ולא עמד לאו אנוס הוא:", 
            "תניא הקדרין והזגגין שהיו מהלכין זה אחר זה ונתקל הראשון ונפל ונתקל   השני בראשון והשלישי בשני ראשון חייב בנזקו של שני ושני חייב בנזקו של שלישי ואם מחמת ראשון נפלו ראשון חייב בנזקי כולם ואם הזהירו זה את זה כולם פטורים וכולם חייבים על נזקי גופן ופטורין על נזקי ממונן אמר רבא ראשון חייב בנזקי שני בין דאיתזק "
        ], 
        [
            "  בגופו בין דאיתזק בממונו ושני חייב בנזקי שלישי בדאיתזק בגופו אבל לאו בדאיתזק בממונו     דף לא:", 
            "  מ\"ט דא\"ל האי בירא לאו אנא כריתיה:", 
            "ואם מחמת ראשון נפלו וכו':", 
            "מחמת ראשון היכי נפול דשדי  כשלדא אי נמי כחוטרא דסמיאתא כלומר שנפל לרוחב הדרך ונתקל בו אחד  מכלפי ראשו ואחד מכלפי גופו ואחד במרגלותיו:", 
            " זה בא בחביתו וזה בא בקורתו וכו':", 
            "  דף לב.", 
            "  בעא מיניה "
        ], 
        [
            "  (בגמ' איתא רבה בר נתן מרב הונא) רבא בר נתן מרב חסדא המזיק את אשתו בתשמיש המטה מהו כיון דברשות קא עביד פטור או דלמא איבעי ליה לעיוני ואסיקנא אמר רבא ק\"ו ומה יער שזה לרשותו נכנס וזה לרשותו נכנס נעשה כמי שנכנס לרשות חבירו וגולה זה שלרשות חבירו נכנס לא כל שכן אלמא חייב בנזקה:", 
            "שנים שהיו מהלכין  ברה\"ר וכו':", 
            "תניא איסי בן יהודה אומר רץ חייב מפני שהוא משנה ומודה איסי בע\"ש בין השמשות שהוא פטור מפני שהוא רץ ברשות א\"ר יוחנן הלכה כאיסי בן יהודה:", 
            "ואם היו שניהן רצין והזיקו זה את זה אפילו בחול שניהן פטורין:", 
            " המבקע ברשות היחיד וכו':", 
            "  דף לב:", 
            " תנו רבנן הנכנס לחנותו של נגר שלא ברשות ונתזה לו בקעת וטפחה לו על פניו ומת פטור ואם נכנס ברשות חייב במאי חייב אמר רבי יוסי בר חנינא חייב בארבעה דברים ופטור מגלות רב פפא משמיה דרבא מתני ארישא הנכנס לחנותו של נגר שלא ברשות ונתזה בקעת וטפחה לו בפניו ומת פטור א\"ר יוסי בר חנינא חייב בארבעה דברים ופטור מגלות:", 
            "מאן דמתני לה אסיפא כ\"ש ארישא ומאן דמתני לה ארישא אבל אסיפא כיון דברשות עאל חייב גלות:", 
            "  דף לג.", 
            " רב זביד משמיה דרבא מתני לה אהא ומצא פרט לממציא את עצמו מכאן א\"ר אליעזר בן יעקב אם משיצאת אבן מתחת ידו הוציא הלה את ראשו וקבלה הרי זה פטור אמר רבי יוסי בר חנינא פטור "
        ], 
        [
            " מגלות וחייב בארבעה דברים מאן דמתני לה אהא כ\"ש אקמייתא ומאן דמתני אהך אבל הא פטור לגמרי  ומסתבר כמאן דמתני אקמייתא דפטר בהא לגמרי:", 
            "<b>מתני'</b>   שני שוורים תמים שחבלו זה בזה  משלם במותר ח\"נ שניהן מועדין משלם במותר נזק שלם אחד תם ואחד מועד מועד בתם משלם במותר נזק שלם ותם במועד משלם במותר חצי נזק וכן שני אנשים שחבלו זה בזה משלמין במותר נזק שלם אדם במועד ומועד באדם משלם במותר נזק שלם אדם בתם ותם באדם אדם בתם משלם במותר נזק שלם ותם באדם משלם במותר חצי נזק רבי עקיבא אומר אף תם שחבל באדם משלם במותר נזק שלם:", 
            "<b>גמ'</b>  תוספתא כיצד משלם במותר חצי נזק שור שוה מאתים שנגח לשור שוה מאתים הכחישו חמשים זוז חזר האחרון והכחישו שלשה דינר של זהב האחרון משלם לראשון חצי דינר זהב שהם שנים עשר זוז ומחצה:", 
            "<b>מתני'</b>   שור שוה מנה שנגח לשור שוה מאתים ואין הנבילה יפה כלום נוטל את השור:", 
            " (דף לד.) שור שוה מאתים שנגח לשור שוה מאתים ואין הנבלה יפה כלום אמר רבי מאיר על זה נאמר (שמות כ״א:ל״ה )ומכרו את השור החי וחצו את כספו אמר לו רבי יהודה וכן הלכתא קיימת ומכרו את השור החי וחצו את כספו ולא קיימת וגם את המת יחצון ואי זה זה שור שוה מאתים שנגח לשור שוה מאתים והנבלה יפה חמשים זה נוטל חצי החי וחצי המת וזה נוטל חצי החי וחצי המת:", 
            "<b>גמ'</b>  מכדי בין לר\"מ בין לרבי יהודה האי מאה ועשרים וחמשה שקיל והאי מאה ועשרים וחמשה שקיל   מאי בינייהו ואסיקנא   דף לד:", 
            " שבח נבלה איכא בינייהו רבי מאיר סבר שבח נבלה דניזק הוי ורבי יהודה סבר פלגא אבל פחת נבלה כ\"ע לא פליגי דניזק הוי דשמין לנבלה כמה שויא בשעת "
        ], 
        [
            " מיתה מעיקרא ואי פחתה פחתה לניזק ודכולי עלמא נמי וגם את המת יחצון פחת שפיחתתו המיתה מחצין בחי כגון שור שוה מאתים שנגח לשור שוה מאתים והנבלה יפה חמשים זוז כמה פחתתו מיתה מאה וחמשים הלכך משלם ליה שבעין וחמשה וחמשין דנבלה הא מאה ועשרין וחמשה והיינו דקא אמרינן האי מאה ועשרים וחמשה שקיל והאי מאה וכ\"ה שקיל:", 
            "<b>מתני'</b>   יש חייב על מעשה שורו ופטור על מעשה עצמו חייב על מעשה עצמו ופטור על מעשה שורו כיצד שורו שבייש פטור והוא שבייש חייב שורו שסימא את עין עבדו והפיל את שנו פטור והוא שסימא את עין עבדו והפיל את שנו חייב שורו שחבל באביו ובאמו חייב והוא שחבל באביו ובאמו פטור מפני שהוא נדון בנפשו שורו שהדליק את הגדיש בשבת חייב והוא שהדליק את הגדיש בשבת פטור מפני שהוא נדון בנפשו   (דף לה.) שור שהיה רודף אחר שור אחר והוזק זה אומר שורך הזיק וזה אומר לא כי אלא בסלע לקה המוציא מחבירו עליו הראיה היו שנים רודפין אחר אחד זה אומר שורך הזיק וזה אומר שורך הזיק   דף לה:", 
            " שניהם פטורים ואם היו שניהם של איש אחד שניהם חייבין היה אחד גדול ואחד קטן הניזק אומר גדול הזיק והמזיק אומר קטן הזיק אחד תם ואחד מועד הניזק אומר מועד הזיק והמזיק אומר לא כי אלא תם הזיק המוציא מחבירו עליו הראיה היו הניזוקין שנים אחד גדול ואחד קטן והמזיקין שנים אחד גדול ואחד קטן הניזק אומר גדול הזיק את הגדול וקטן הזיק את הקטן והמזיק אומר לא כי אלא קטן את הגדול וגדול את הקטן אחד תם ואחד מועד הניזק אומר "
        ], 
        [
            " מועד הזיק את הגדול ותם את הקטן והמזיק אומר לא כי אלא תם את הגדול ומועד את הקטן המוציא מחברו עליו הראיה:", 
            "<b>גמ'</b>  אמר רבה בר נתן  טענו חטים והודה לו בשעורים פטור לימא מסייע ליה דתניא טענו חטים והודה לו בשעורים פטור אי מהתם הוה אמינא מאי פטור פטור מדמי חטים ולעולם חייב בשעורים קמ\"ל דפטור לגמרי ואותבינן עליה מהא דתנן היו הניזוקין שנים אחד גדול ואחד קטן והמזיקין שנים אחד גדול ואחד קטן הניזק אומר גדול הזיק את הגדול וקטן את הקטן והמזיק אומר לא כי אלא קטן את הגדול וגדול את הקטן המוציא מחבירו עליו הראיה הא לא מייתי ראיה שקיל כדאמר מזיק אמאי חטים ושעורים נינהו ופריק ראוי ליטול ואין לו ואקשינן והא תניא הרי זה משתלם לקטן מן הגדול ולגדול מן הקטן ופריק דתפס והכי נמי לענין טענו חטים והודה לו בשעורים אי תפיס שעורים לא מפקינן מיניה והכי קא פסקי רבוותא כדכתיבנן:", 
            " (דף לו.) ואם היו שניהם של איש אחר   חייבים ואוקימנא כרבי עקיבא   דאמר תורא דשותפי נינהו וטעמא דאיתנהו לתרוייהו דלא מצי מדחי ליה אבל ליתנהו לתרוייהו מצי א\"ל זיל אייתי ראיה דהאי תורא אזקך ואשלם לך:", 
            "\n סליקו להו המניח את הכד "
        ], 
        [
            " פרק רביעי ", 
            "שור", 
            "  שנגח ארבעה וחמשה שוורים זה אחר זה ישלם לאחרון שבהן אם יש בו מותר יחזיר לשלפניו ואם יש בו מותר יחזיר לשלפני פניו והאחרון האחרון נשכר דברי רבי מאיר רבי שמעון אומר שור שוה מאתים שנגח לשור שוה מאתים ואין הנבלה יפה כלום זה נוטל מנה וזה נוטל מנה חזר ונגח שור אחר שוה מאתים האחרון נוטל מנה ושלפניו זה נוטל חמשים זוז וזה נוטל חמשים זוז חזר ונגח שור אחר שוה מאתים האחרון נוטל מנה ושלפניו חמשים זוז ושנים הראשונים דינרי זהב:", 
            "<b>גמ'</b>  והלכתא כרבי שמעון דהא אוקימנא למתניתין   דף לו:", 
            " רישא רבי ישמעאל דאמר בעלי חובות נינהו   וסיפא ר' עקיבא דאמר שותפי נינהו וקי\"ל הלכה כרבי עקיבא מחבירו וכיון דקאי רבי שמעון כוותיה הלכתא כוותיה:", 
            "והיכא  דתפסו ניזק לגבות ממנו נעשה עליו   שומר שכר לנזקיו ומחייב בניזקיה והיינו דקתני אם יש בו מותר יחזיר לשלפניו פרישנא הכי אם יש בו מותר בנזקיו יחזיר לשלפניו ובהא אפילו רבי שמעון מודה:"
        ], 
        [
            " תנן התם  התוקע לחבירו נותן לו סלע ההוא גברא דתקע ליה לחבריה שלחיה רב טוביא בר מתנה לקמיה דרב אסי סלע צורי תנן או סלע מדינה תנן ופשטה מהא דאמרינן רב יהודה אומר כל כסף קצוב האמור בתורה כסף צורי ושל דבריהם כסף מדינה אמר ליה ההוא גברא הואיל ופלגא דזוזא הוא לא בעינא ניתבוה לעניי הדר אמר להו ניתבוה ניהלי דאיזיל אברי ביה נפשאי א\"ל רב יוסף כבר זכו ביה עניי' ואע\"ג דליכא עניי' הכא דליזכו ביה אנן ידי עניים אנן   גיטין דף לז.", 
            " דאמר רב יהודה אמר שמואל יתומים אין צריכין פרוזבול "
        ], 
        [
            " וכן תני רמי בר חמא היתומים אינן צריכין פרוזבול רבן גמליאל ובית דינו אביהן של יתומים:", 
            "איכא מאן דפשט מהא דמאן דיהיב  מידי לעניי' באמירה ובעא למהדר ביה מצי הדר ביה ואמר הכי  א  מדאמר רב יוסף ואע\"ג דליכא עניי' הכא דליזכו ביה אנן ידי עניים אנן שמעינן מינה דדינא דעניים כדינא דהדיוט דמי דבהדיוט אי אמר ליה חד לחבריה  (גיטין דף יג. )מנה לי בידך תנהו לפלוני במעמד שלשתן קנה ואי לא לא קנה ה\"נ דינא דעניים ומש\"ה אמר רב יוסף ואע\"ג דליכא עניי' הכא דליזכו ביה בדינא דמעמד שלשתן אנן ידי עניים אנן ואנן אמרינן ליכא למשמע מינה הכי דבהדיא אמרי'  (ר\"ה ו.)   (דברים כג )בפיך זו צדקה אלמא בדיבור מיחייב והאי דאיצטריך רב יוסף הכא למימר ואע\"ג דליכא עניי' הכא דליזכו ביה אנן ידי עניים אנן דאלמא אי לאו הכי הוה מצי למיהדר ביה לאו משום דדין עניים כדין הדיוט דמי אלא משום דההוא פלגא דזוזא לאו ברשותיה הוה קאי דהא לא אתא לידיה כדאמרינן  (ב\"מ דף ז. ושם איתא אמר רב נחמן כל ממון שא\"י להוציא כו' אך האלפס גרס גם התם בב\"מ סי' רמ\"א דאמר רב כל ממון וכו' )   אמר רב כל ממון שאינו יכול להוציאו בדיינים והקדישו אינו קדוש ואקשינן הא יכול להוציאו בדיינים והקדישו קדוש והא\"ר יוחנן גזל ולא נתייאשו ממנו הבעלים שניהן אינן יכולין להקדיש   זה לפי שאינו שלו וזה לפי שאינו ברשותו ואוקימנא להא דרב במקרקעי דכי יכול להוציאו בדיינין ברשותיה קאי ושמעינן מינה דבמטלטלי אפילו ממון שהוא יכול להוציאו בדיינין והקדישו אינו קדוש ומשום הכי א\"ל רב יוסף אנן ידי עניים אנן דלא גרע מדינא דהדיוט דקני במעמד שלשתן אבל מידי  דאיתיה ברשותיה   ואמר הרי הוא לעניים כבר זכו ביה עניי ולא מצי למהדר ביה בדאמר בפיך   זו צדקה ואמר רבא צדקה מיחייב עלה לאלתר דהא קיימי עניים אבל ודאי אי בעי לשנויי ההוא מידי דיהב לעניים עד דלא אמטייה ליד גבאי במידי אחרינא דכוותיה מצי לשנויה כדגרסי' בערכין  (דף ו. ) אר\"נ אמר רבה בר אבוה אמר רב סלע זו לצדקה מותר לשנותו בין לעצמו בין לאחר ל\"ש אמר זו ול\"ש אמר עלי ות\"ר האומר סלע זו לצדקהעד שלא באת ליד גבאי מותר לשנותה משבאת ליד גבאי אסור לשנותה:", 
            "<b>מתני'</b>   (דף לז.) שור  שהוא מועד למינו ואינו מועד לשאינו מינו מועד לאדם ואינו מועד לבהמה מועד לקטנים ואינו מועד לגדולים למין שהוא מועד לו משלם נ\"ש ולמין שאינו מועד לו משלם ח\"נ:", 
            "אמרו לפני ר' יהודה הרי שהיה מועד לשבתות ואינו מועד לימות החול אמר להם לשבתות משלם נ\"ש ולימות החול משלם ח\"נ מאימתי יהי תם משיחזור בו ג' ימי   שבתות:", 
            "<b>גמ'</b>  אתמר רב זביד אמר ואינו מועד תנן ר\"פ אמר אינו מועד תנן רב זביד אמר ואינו מועד תנן הא סתמיה הוי מועד ורב פפא אמר אינו מועד תנן סתמיה לא הוי מועד וסוגיין כרב  פפא ואת\"ל איתא לרב פפא נגח שור חמור וגמל נעשה מועד לכל:", 
            "ת\"ר ראה שור   נגח שור לא נגח שור נגח שור לא נגח שור נגח שור לא נגח נעשה מועד לסירוגים   לשוורים:"
        ], 
        [
            " ת\"ר ראה שור נגח חמור לא נגח סוס נגח גמל לא נגח פרד נגח ערוד לא נגח נעשה מועד לסירוגין לכל:", 
            "<b>מתני'</b>    דף לז:", 
            " שור של  ישראל שנגח לשור של הקדש ושל הקדש שנגח לשור של ישראל פטור שנאמר (שמות כ״א:ל״ה )שור רעהו ולא שור של הקדש שור של ישראל שנגח לשור של כנעני פטור ושל כנעני שנגח לשור של ישראל בין תם בין מועד משלם נזק שלם:", 
            "<b>גמ'</b>   (דף לח.) מה נפשך אי רעהו דוקא דכנעני כי נגח דישראל נמי פטור ואי רעהו  לאו דוקא אפילו דישראל כי נגח דכנעני ליחייב אמר רבי אבהו אמר קרא (חבקוק ג׳:ו׳ )עמד וימודד ארץ ראה ויתר גוים מה ראה ראה שבע מצות שקיבלו עליהם בני נח ולא קיימום עמד והתיר ממונן לישראל:", 
            "<b> (דף לט.) מתני'</b>   שור של פקח שנגח שור של חרש שוטה וקטן חייב שור של חרש שוטה וקטן שנגח שור של פקח פטור שור של חרש שוטה וקטן שנגחו  (ב\"ד מעמידין )מעמידין להן אפוטרופין ומעידין להן בפני אפוטרופין:", 
            "נתפקח החרש ונשתפה השוטה והגדיל הקטן חזר לתמותו דברי רבי מאיר רבי יוסי אומר הרי הוא בחזקתו:", 
            "שור  האצטדין אינו חייב מיתה שנאמר (שמות כא )כי יגח ולא שיגיחוהו:", 
            " (דף מא.) שור שנגח את האדם ומת מועד משלם את הכופר ותם אינו משלם את   הכופר "
        ], 
        [
            " וזה וזה  חייב מיתה וכן בבן וכן בבת נגח עבד או אמה משלם שלשים סלע בין שהוא יפה מאה מנה בין שאינו יפה אלא דינר זהב:", 
            "  דף מד.", 
            " שור שהיה מתחכך בכותל ונפל על האדם ומת  נתכוין להרוג את הבהמה   והרג את האדם לכנעני והרג את ישראל לנפלים והרג בן של קיימא פטור:", 
            "  דף מד:", 
            " שור האשה שור היתומים שור האפוטרופין שור המדבר שור ההקדש שור גר שמת ואין לו יורשין הרי אלו חייבין מיתה רבי יהודה אומר שור המדבר שור ההקדש שור   גר שמת ואין לו יורשין פטורין מן המיתה לפי שאין להן בעלים:", 
            "שור היוצא ליסקל  והקדישו בעליו אינו מוקדש שחטו בשרו אסור אם עד שלא נגמר דינו הקדישו בעליו מוקדש שחטו בשרו מותר מסרו לשומר  חנם  ולשואל לנושא שכר ולשוכר נכנסו תחת הבעלים "
        ], 
        [
            " יצא והזיק   מועד משלם נזק שלם ותם משלם חצי נזק:", 
            "  דף מה:", 
            " קשרו בעליו במוסרה ונעל בפניו בראוי ויצא  והזיק אחד תם ואחד מועד חייב דברי רבי מאיר רבי יהודה אומר תם חייב ומועד פטור שנאמר (שמות כא )ולא ישמרנו בעליו ושמור הוא זה רבי אליעזר אומר אין לו  שמירה אלא סכין.  כלומר שאינו נפטר   מדין שמים אלא בשחיטתו:", 
            "<b>גמ'</b>     (דף מו.) מאי טעמיה דרבי אליעזר אמר אביי כדתניא רבי נתן אומר  מנין שלא יגדל אדם כלב רע בתוך ביתו ולא יעמיד סולם רעוע בתוך ביתו ת\"ל (דברים כב )ולא תשים דמים בביתך אע\"ג דקי\"ל כר' נתן לית הלכתא כר' אליעזר דאמר אין לו שמירה אלא סכין:", 
            "סליקו להו שור שנגח ד' וה' \n", 
            " פרק חמישי ", 
            "שור", 
            "  שנגח את הפרה ונמצא עוברה בצידה ואין ידוע אם עד שלא נגחה ילדה  ואם משנגחה ילדה משלם ח\"נ לפרה  א  ורביע לולד וכן פרה שנגחה את השור ונמצא ולדה בצידה ואין ידוע אם עד שלא נגחה ילדה ואם משנגחה ילדה משתלם חצי נזק מן הפרה ורביע מן הולד:", 
            "<b>גמ'</b>  אמר רב יהודה אמר שמואל זו דברי סומכוס דאמר ממון המוטל בספק חולקין אבל חכמים אומרים זה  כלל גדול בדין המוציא מחבירו עליו הראיה וקי\"ל דיחיד ורבים הלכה כרבים למה לי למימר זה כלל גדול בדין  דאפילו ניזק אומר ברי ומזיק אומר שמא אי נמי לכי הא דאיתמר המוכר שור לחבירו ונמצא   נגחן רב אמר הרי זה מקח טעות ושמואל אמר יכול לומר לו לשחיטה מכרתיו לך ואמרינן ונחזי אי גברא דזבין לרדיא לרדיא ואי גברא דזבין לנכסתא לנכסתא ל\"צ בגברא דזכין להא ולהא וכו' כדכתבנוה  (בריש פרק )בפ' המוכר פירות לחבירו ולא צמחו עד ושמואל אמר כי אזלינן בתר רובא באיסורא אבל בממונא לא אזלינן בתר רובא והמוציא מחבירו עליו הראיה:", 
            "  דף מו:", 
            " אמר רבי שמואל בר נחמני  (ג' תיבות א\"ר יונתן לית' בגמ' )אמר רבי יונתן מנין למוציא מחבירו שעליו הראיה שנאמ' (שמות כד )מי בעל דברים יגש אליהם יגיש ראיה אליהם מתקיף לה רב אשי הא למה לי קרא סברא הוא דכאיב ליה כיבא הוא אזיל לבי אסיא אלא קרא לכדרב נחמן  הוא דאיצטריך דאמר רב נחמן אמר רבה בר אבוה מנין  ב  שאין  נזקקין אלא לתובע תחלה שנאמר מי בעל דברים יגש אליהם יגיש דבריו אליהם אמרי נהרדעי משמיה דרב ופעמים נזקקין לנתבע תחלה והיכי דמי "
        ], 
        [
            " דקא זילי נכסיה:", 
            " וכן פרה שנגחה את השור וכו':", 
            "חצי נזק ורביע נזק מאי עבידתיה פלגא נזקא הוא דבעי שלומי ואסקה רבא כגון דפרה וולד דחד והכי קאמר איתא לפרה משתלם חצי נזק מן הפרה   דף מז.", 
            " ליתא לפרה משתלם רביע נזק מן הולד משום דלא ידעינן אי הוה ולד בהדה בעידנא דנגחה או לא דאי פשיטא לן דהוה ולד בהדה כי נגחה משתלם חצי נזק כוליה מולד וכיון דלא ידעינן משלם רביע נזק דהוה ליה ממון המוטל בספק וחולקין זו דברי סומכוס כדכתבינן אבל חכמים אומרים המוציא מחבירו עליו הראיה הלכך אי פשיטא לן דהוה ולד בהדה כי נגחה והשתא ליתא לפרה משתלם חצי נזק כוליה מולד ואי לא פשיטא לן וליתא לפרה דלישתלם מינה לית ליה ולא מידי:", 
            "גרסינן בפ' המוכר פירות     ב\"ב צג.", 
            " שור שהיה  רועה ע\"ג הנהר ונמצא שור הרוג בצדו אע\"פ שזה מנוגח וזה מועד ליגח זה מנושך וזה מועד לישוך אין אומרים בידוע שזה נשכו וזה נגחו ר' אחא אומר גמל האוחר בין הגמלים ונמצא גמל הרוג בצדו בידוע שזה הרגו וקיימא לן כתנא קמא:", 
            "אמר רבא פרה שהזיקה גובה  מולדה מ\"ט גופה היא תרנגולת שהזיקה אינה גובה מביצתה מ\"ט פירשא בעלמא הוא:", 
            "ואמר רבא אין שמין לא לפרה בפני עצמה ולא לולד בפ\"ע אלא שמין לולד על גב פרה שאם אתה אומר כן אתה מכחיש את המזיק וכן אתה אומר  בקוטע יד עבדו של חבירו וכן אתה אומר במזיק שדהו של  חבירו א\"ל רב אחא בריה דרבא לרב אשי ואי דינא הוא נכחוש מזיק אמר ליה משום דאמר ליה פרה  מעברתא אזיקנא מינך פרה מעברתא שלימנא לך:", 
            "פשיטא פרה דחד וולד דחד פיטמא לבעל פרה "
        ], 
        [
            " ניפחא מאי רב פפא אמר לבעל פרה רב אחא בריה דרב איקא אמר חולקין והלכתא חולקין:", 
            "<b>מתני'</b>   הקדר שהכניס את קדרותיו לחצר בעל הבית שלא ברשות ושברתן בהמתו של בעל הבית פטור ואם הוזקה בהן בעל הקדרות חייב ואם הכניס ברשות בעל החצר חייב:", 
            "הכניס פירותיו לחצר בעל הבית  שלא ברשות ואכלתן בהמתו של בעל הבית פטור ואם הוזקה בהן בעל הפירות חייב ואם הכניס ברשות בעל חצר חייב:", 
            "<b>גמ'</b>   (דף מז:)   (ושם אי' אמר רב לא שנו)אמר עולא אמר רב ל\"ש אלא שהוחלקה בהן אבל אכלה פטור מאי טעמא היה לה שלא תאכל:", 
            " (דף מח.) ההיא איתתא דעלתה למיפא בההיא ביתא אתא ברחא דמרי ביתא אכליה ללישה חביל ומית חייבה רבא לשלומי דמי ברחא לימא פליגא דרבא אדרב דאמר רב היה לה שלא תאכל הכי השתא התם שלא ברשות לא קבל עליה נטירותא הכא ברשות קבל עליה נטירותא ומאי שנא מהאשה שנכנסה לטחון חטים אצל בעה\"ב שלא ברשות ואכלתן בהמתו של בעה\"ב פטור ואם הוזקה בהן חייבת טעמא דשלא ברשות הא ברשות פטורה אמרי לטחון   חטים כיון דלא בעי צניעותא לא מסלקין מרואתא דחצר נפשייהו הלכך עלייהו דידהו רמיא נטירותא אבל למיפא כיון דבעי צניעותא סלוקי מסלקי מרואתא דחצר נפשייהו הלכך עלה דידה רמיא נטירותא:", 
            "<b>מתני'</b>   (דף מז.)   הכניס שורו לחצר בעל הבית שלא   דף מז:", 
            "  ברשות ונגחו שורו של בעה\"ב או שנשכו כלבו של בעה\"ב פטור נגח הוא שורו של בעה\"ב חייב נפל לבור  והבאיש את מימיו חייב היה אביו או בנו בתוכו משלם את הכופר ואם הכניס ברשות בעל חצר חייב רבי אומר בכולן אינו חייב עד שיקבל עליו בעל הבית לשמור:", 
            "<b>גמ'</b>   (דף מח.) אמר רבא הכניס שורו לחצר בעה\"ב שלא ברשות וחפר בה בורות שיחין ומערות בעל השור חייב בנזקי חצר ובעל חצר חייב בנזקי הבור ואע\"ג דאמר מר (שמות כ״א:ל״ג )כי יכרה איש בור ולא שור בור הכא כיון דאית עליה לאיתויי עפרא וממלי ליה ולא קא מייתי ומימלי כמאן דכרייה הוא דמי:", 
            "ואמר רבא הכניס שורו לחצר בעה\"ב שלא ברשות והזיק את בעה\"ב או בעה\"ב הוזק בו חייב  הרביץ גללים וטנפו כליו של בעה\"ב פטור דהוו להו גללים בור ולא מצינו בור שחייב בו את הכלים:", 
            "ואמר רבא נכנס לחצר בעל הבית שלא ברשות והזיק את בעל הבית או בעל הבית הוזק בו חייב הזיקו בעה\"ב פטור אמר רב פפא לא אמרן אלא דלא הוה ידע ביה אבל הוה ידע ביה   אפילו הזיקו בעה\"ב חייב מ\"ט משום דאמר ליה כי אית לך רשותא לאפוקן לאזוקן לית לך רשותא ואזדו לטעמייהו דאמר רבא ואיתימא רב  פפא   דף מח:", 
            " שניהן ברשות  שניהן שלא ברשות הזיקו זה את זה חייבין הוזקו זה בזה פטורין טעמא דשניהן ברשות ושניהן שלא ברשות אבל אחד ברשות ואחד שלא ברשות שברשות פטור ושלא ברשות חייב:", 
            " נפל לבור והבאיש מימיו:", 
            "הג\"ה אמר רב  (בגמ' איתא אמר רבא כו' ומ\"ש אמר רב ל\"ש הוא ט\"ס דהא בגמ' קאמר ע\"ז הניחא לשמואל כו' אלא לרב דאמר עד דמפקיר ליה מא\"ל ואם היה רב הבעל מימרא גופיה הו\"ל להגמ' להקשות והא רב הוא דאמר עד דמפקיר ליה ע\"כ ברור שצ\"ל רבא או רבה ) לא שנו אלא שהבאיש מגופו אבל הבאיש מריחו פטור מאי טעמא גרמא בעלמא הוא ע\"כ:", 
            "היה אביו או בנו בתוכו משלם את הכופר אמאי הא תם הוא ותם אינו משלם את הכופר אמר רב במועד ליפול על בני אדם בבורות  אי הכי בר קטלא הוא דחזא ירקא ונפל:", 
            "ואם הכניס ברשות בעל החצר חייב וכו':", 
            "איתמר  (בגמ' ליתא אמר רב הונא ) אמר רב הונא אמר רב הלכתא כתנא קמא ושמואל אמר הלכתא כרבי והלכתא כשמואל דקי\"ל הלכתא כשמואל "
        ], 
        [
            " בדיני:", 
            "<b>מתני'</b>   שור שהיה מתכוין לחבירו והכה את האשה ויצאו ילדיה פטור מדמי ולדות אדם שהיה מתכוין לחברו והכה את האשה ויצאו ילדיה  משלם דמי ולדות:", 
            "כיצד  משלם דמי ולדות שמין את האשה כמה היתה יפה עד שלא ילדה וכמה היא יפה משילדה אמר רבי שמעון בן גמליאל  (דף מט.) אם כן משהאשה יולדת משבחת אלא שמין את הולדות כמה הן יפין ונותנין לבעל ואם אין לה בעל נותנין ליורשיו היתה שפחה   ונשתחררה או גיורת פטור:", 
            "<b>גמ'</b>  שור שהיה מתכוין וכו':", 
            "טעמא דנתכוין לחבירו הא נתכוין לאשה גופה משלם דמי ולדות לימא תהוי תיובתיה דרב אדא בר אהבה דאמר שוורים כי נתכוונו לאשה פטורין מדמי ולדות אמר לך רב אדא בר אהבה הוא הדין דאפילו נתכוונו לאשה עצמה פטורין מדמי ולדות והאי דקתני שור שהיה מתכוין לחברו איידי דבעא מיתנא סיפא אדם שהיה מתכוין לחבירו דהכי כתיב קרא תנא רישא נמי שור שהיה מתכוין לחבירו וקי\"ל כרב אדא בר אהבה חדא דכי  (דף מב.) אתא רב חגא מדרומא אייתי מתניתא בידיה כותיה ועוד דהא רב פפא כותיה שייכא דאמר רב פפא  (דף מט.) שור שנגח את השפחה ויצאו ילדיה משלם דמי ולדות מ\"ט חמרא מעברתא הוא דאזיק דאמר קרא (בראשית כ״ב:ה׳ )שבו לכם פה עם החמור עם הדומ' לחמור:", 
            "   דף מט:", 
            " מתני'  החופר  בור ברה\"י ופתחו לרה\"ר ברה\"ר ופתחו לרה\"י ברה\"י ופתחו לרשות היחיד אחר חייב   דף נ:", 
            " החופר בור ברה\"ר ונפל לתוכו שור או חמור ומת חייב אחד החופר בור שיח ומערה חריצין ונעיצין א\"כ למה נאמר בור אלא מה בור שהוא כדי להמית י' טפחים אף כל דבר שהוא כדי להמית עשרה טפחים היו פחותין מי' טפחים ונפל לתוכן שור או חמור ומת פטור ואם הוזק בהן חייב:", 
            "<b>גמ'</b>    דף מט:", 
            " ת\"ר החופר בור ברשות היחיד ופתחו לרה\"ר חייב וזה הוא בור האמור בתורה דברי רבי ישמעאל ר' עקיבא אומר הפקיד רשותו ולא הפקיר בורו זהו בור האמור בתורה אמר רבה בבור ברשות הרבים כולי עלמא לא פליגי דחייב מ\"ט דאמר קרא (שמות כא )כי יפתח וכי יכרה אם על פותח חייב על כורה   לא כל שכן אלא שעל עסקי פתיחה באה לו ועל עסקי כריה באה לו לא נחלקו אלא  (דף נ.) בבור שברשותו רבי עקיבא סבר בעל הבור ישלם אמר רחמנא מה דאית ליה בעלים עסקינן ורבי ישמעאל סבר מאי בעל הבור בעל תקלה  ורב יוסף אמר בבור ברשות היחיד כולי עלמא לא פליגי דחייב וכו'. והלכתא כרבה דקיימא לן   ב\"ב דף קיד:", 
            " דכל רבה ורב יוסף הלכתא כרבה בר משדה קנין ומחצה וקיימא לן   עירובין דף מו:", 
            " הלכתא כרבי עקיבא מחבירו הלכך ל\"ש בור ברה\"ר ול\"ש בור ברשות היחיד אם הפקיר רשותו ולא הפקיר בורו חייב:", 
            "ת\"ר חפר ופתח ומסר לרבים פטור חפר ופתח ולא מסר לרבים חייב וכך היה מנהגו של נחוניא חופר שיחין שהיה חופר ופותח ומוסר לרבים וכשבא הדבר אצל "
        ], 
        [
            " חכמים אמרו קיים זה הלכה זו:", 
            "  דף נ:", 
            " ת\"ר  לא יסקל אדם מרשותו לרשות הרבים ומעשה באחד שהיה מסקל מרשותו לרשות הרבים ומצאו חסיד א\"ל ריקה מפני מה אתה מסקל מרשות שאינה שלך לרשות שלך לגלג עליו לימים נצרך אותו אדם ומכר את שדהו והיה מהלך באותו רה\"ר ונכשל באותן אבנים אמר יפה אמר לי אותו חסיד מפני מה אתה מסקל מרשות שאינה שלך לרשות שלך:", 
            " החופר בור ברה\"ר וכו' אמר רב  בור שחייבה עליו תורה להבלו ולא לחבטו אלמא קסבר חבטו קרקע עולם הזיקתו ושמואל אמר להבלו וכ\"ש לחבטו וא\"ת לחבטו ולא להבלו התורה העידה על הבור ואפי' מלא   ספוגין של צמר   מאי בינייהו איכא בינייהו דעבד גובהה ברה\"ר דרב אגובהה לא מחייב ושמואל מחייב נמי אגובהה והלכתא כרב  דתני רב חנניה לסיועיה   ואיכא מ\"ד הלכתא בשמואל דהלכתא כותיה בדיני:", 
            "ההוא  תורא דנפל לאריתא דדלאי שחטיה מאריה טרפיה רב נחמן דלא אשהייה מאריה מעת לעת אלמא קסבר רב נחמן דיש חבטה בפחות מי'  א  איתיביה רבא לרב נחמן תנן היו פחותין מי' טפחים ונפל לתוכן שור או חמור  פטור מ\"ט לאו משום דלית ביה חבטא א\"ל רב נחמן  (דף נא.) לא משום דלית ביה הבלא אי הכי הוזק בו חייב הא לית ביה הבלא אמרי אין בו הבל למיתה ויש בו הבל לנזיקין      דרב נחמן משום דקסבר מכריסא דתורא לארעא ארבעה אריתא דדלאי שיתא הא י' ומשום חבטא טרפיה דלמא נפסק  חוט השדרה  והא דקתני היו פחותים מי' ונפל לתוכן או שור או חמור  פטור באיגנדר איגנדורי לבור דליכא הבלא ולא חבטא ואי דרך   נפילה נפל ומת בחבטא חזינן אי איכא י' מכריסיה לקרקע הבור חייב ושמעינן מינה דר\"נ כשמואל ס\"ל:", 
            "<b>מתני'</b>   בור של ב'  שותפין ועבר עליו הראשון ולא כסהו והשני ולא כסהו השני  חייב  (בד\"ס איתא עוד בבא כסהו הראשון ובא הב' וגילהו השני חייב)  (דף נב.) כסהו הראשון ובא השני ומצאו מגולה   הב' חייב כסהו כראוי ונפל לתוכו שור או חמור ומת פטור לא כסהו כראוי ונפל לתוכו שור או חמור ומת חייב נפל לפניו מקול הכרייה חייב לאחריו מקול הכרייה פטור נפל לתוכו שור וכליו ונשתברו חמור וכליו ונתקרעו חייב על הבהמה ופטור על הכלים נפלו לתוכו שור חש\"ו חייב בן או בת   עבד או אמה פטור:", 
            "  דף נד:", 
            " אחד השור ואחד כל הבהמה לנפילת הבור ולהפרשת הר סיני ולתשלומי כפל ולהשיב אבדה "
        ], 
        [
            " ולפריקה ולחסימה ולכלאים ולשבת וכן חיה ועוף כיוצא בהן אם כן למה נאמר שור או חמור אלא שדבר הכתוב בהווה:", 
            "<b>גמ'</b>   א   (דף נב.) וכיון דכסהו כראוי היכי נפל אמר רב יצחק בר בר חנה שהתליע מתוכו:", 
            "  דף נא:", 
            " אמר רבי אלעזר  המוכר בור לחברו כיון דמסר לו דליו קנה ה\"ד אי בכספא ליקני בכספא ואי בחזקה ליקני בחזקה אמרי לעולם בחזקה ובעי למימר ליה לך חזק וקנה וכיון שמסר לו דליו כמאן דאמר ליה לך חזק וקנה דמי:", 
            "אמר ריב\"ל המוכר בית לחברו כיון שמסר  (דף נב.) לו מפתח קנה ה\"ד אי בכספא ליקני בכספא ואי בחזקה ליקני בחזקה אמרי לעולם בחזקה ובעי למימר ליה לך חזק וקנ' וכיון שמסר לו המפתח כמאן דאמר ליה לך חזק וקנ' דמי:", 
            "אמר רשב\"ל משום רבי ינאי  המוכר עדר לחברו כיון שמסר לו משכוכית לא צריך למימר ליה לך משוך וקנה דכמאן דאמר ליה לך משוך וקנה דמי מאי משכוכית  הכא תרגמו כרכשתא רבי יעקב אמר עיזא דאזלא ברישא כדדרש ההוא גלילאה עליה דרב חסדא כד רגיז רעיא על עאניה עביד להו נגידא סמיתא:", 
            "  נפל לפניו מקול  הכרייה חייב לאחריו מקול הכרייה פטור:", 
            "איבעיא להו כסהו כיסוי שיכול לעמוד לפני שוורים ואין יכול לעמוד לפני גמלים  (דף נב.) ושכיחי גמלים  והתליע מתוכו מהו מי אמרינן מיגו דהוי פושע לגמלים הוי פושע לענין התלעה או דלמא לגבי התלעה אונס הוא תא שמע נפל לתוכו שור חרש שוטה וקטן סומא ומהלך בלילה חייב פקח ביום פטור ואמאי נימא מדהוי פושע לענין חש\"ו הוי פושע נמי לענין פקח אלא לאו ש\"מ לא אמר מיגו "
        ], 
        [
            " שמע מינה:", 
            "  אמר רב לפניו לפניו ממש לאחריו לאחריו ממש וזה וזה בבור   דף נג.", 
            " רב לטעמיה דאמר בור שחייבה עליו תורה להבלו ולא לחבטו ושמואל אמר בבור בין לפניו בין לאחריו חייב שמואל לטעמיה דאמר בור שחייבה עליו תורה להבלו וכ\"ש לחבטו אלא היכי דמי לאחריו  מקול הכרייה דפטור כגון שנתקל בבור ונפל לאחריו חוץ לבור תני רב חנניא לסיועיה לרב ונפל עד שיפול כדרך נפילה   מכאן אמרו נפל לפניו מקול הכרייה חייב לאחריו מקול הכרייה פטור וזה וזה בבור:", 
            "אמר מר נפל לפניו מקול הכרייה חייב אמאי נימא כורה גרם ליה אמר רב שימי בר אשי הא מני רבי נתן היא דאמר בעל הבור היזקא עביד וכל היכא דליכא לאישתלומי מהאי משתלם מהאי דתניא שור שרדף  את חברו לבור בעל השור חייב בעל הבור פטור רבי נתן אומר בעל השור משלם מחצה ובעל הבור משלם מחצה והא תניא רבי נתן אומר בעל הבור משלם שלשה חלקים ובעל השור משלם רביע לא קשיא הא בתם והא במועד:", 
            "ובתם מאי קסבר רבי נתן אי קסבר האי כוליה היזקא עבד והאי כוליה היזקא עבד האי משלם פלגא והאי משלם פלגא ואי קסבר האי פלגא היזקא עבד והאי פלגא היזקא עבד בעל הבור משלם פלגא   ובעל השור משלם ריבעא ואידך ריבעא ניפסוד   אמר רבא רבי נתן דיינא הוא ונחית לעומקא דדינא לעולם קסבר האי כוליה היזקא עבד והאי כוליה היזקא עבד ודקשיא לך האי לישלם פלגא והאי לישלם פלגא משום דאמר ליה בעל השור לבעל הבור תמותאי ושתפותאי בהדך מאי אהניא לי איבעית "
        ], 
        [
            " אימא לעולם קסבר האי פלגא היזקא עבד והאי פלגא היזקא עבד ודקא קשיא לך בעל הבור משלם פלגא ובעל השור משלם ריבעא ואידך ריבעא ניפסוד משום דאמר ליה בעל השור לבעל הבור אנא תוראי בבירך אשכחתיה את קטלתיה מאי דאית לי לאשתלומי מהאיך משתלימנא ושארא משתלימנא מינך:", 
            "אמר רבא  הניח אבן על פי הבור ובא השור ונתקל בה ונפל לבור באנו למחלוקת רבי נתן ורבנן ומסתברא דהלכתא כרבי נתן דקיימא מתני' כוותיה:", 
            "  דף נג:", 
            " נפל  לתוכו שור וכליו ונשתברו וכו' מ\"ט דאמר קרא (שמות כ״א:ל״ג )ונפל שמה שור או חמור שור ולא אדם חמור ולא כלים:", 
            " (דף נד.) נפל לתוכו  שור חרש שוטה וקטן חייב מאי שור חרש שוטה וקטן   דף נד:", 
            " אמר רבא שור שהוא חרש שור שהוא שוטה שור שהוא קטן אבל שור שהוא פקח פטור מ\"ט דאמר ליה איבעי לך עיוני ומיזל תניא נמי הכי נפל לתוכו שור חרש שוטה וקטן וסומא ומהלך בלילה חייב פקח ביום פטור:", 
            "\n סליקו להו שור שנגח את הפרה \n", 
            " פרק ששי   דף נח:", 
            " הכונס   צאן לדיר ונעל בפניה כראוי ויצאה והזיקה פטור לא נעל בפניה כראוי ויצאה והזיקה חייב. נפרצה בלילה או שפרצוה ליסטין ויצאה והזיקה פטור הוציאוה ליסטין  א  הליסטין חייבין:", 
            "<b>גמ'</b>  תנו רבנן איזה הוא כראוי ואיזה הוא שלא כראוי דלת שיכולה לעמוד ברוח מצויה זה הוא כראוי דלת שאינה יכולה לעמוד ברוח מצויה זה הוא שלא כראוי:", 
            "א\"ר אלעזר ואמרי לה במתניתא תניא ארבעה דברים התורה מיעטה בשמירתם ואלו הן בור ואש ושן ורגל בור דכתיב (שמות כ״א:ל״ו )ולא יכסנו הא כסהו פטור אש דכתיב (שם כב )שלם ישלם המבעיר את הבערה עד דעביד כעין מבעיר שן דכתיב  ובער עד דעביד כעין ובער רגל דכתיב  ושלח עד דעביד כעין ושלח:", 
            "תניא ד' דברים אמר ר' יהושע כל העושה אותן פטור מדיני אדם וחייב בדיני שמים ואלו הן הפורץ "
        ], 
        [
            " גדר  בפני בהמת חבירו    והכופף קמתו של חבירו בפני הדליקה והשוכר עידי שקר להעיד  והיודע לחבירו עדות ואינו מעיד לו:", 
            "אמר מר הפורץ גדר לפני בהמת חבירו היכי דמי אילימא בכותל בריא בידי אדם נמי איחיובי מיחייב אכותל אלא (דף נו.) בכותל רעוע:", 
            "הכופף קמתו של חבירו בפני הדליקה היכי דמי   אילימא דמטיא ליה ברוח מצויה בידי אדם נמי איחיובי מיחייב אלא ברוח שאינה מצויה רב אשי אמר טומן קמתו איתמר משום דשויה טמון באש:", 
            " והשוכר עדי שקר היכי דמי אילימא לנפשיה ממונא בעי לשלומי אלא לחבריה:", 
            "והיודע עדות לחבירו ואינו מעיד לו ואפילו בחד סהדא משום דמחייבין ליה אפומיה שבועה דאורייתא:", 
            "ואיכא נמי מילי אחריני דפטור מדיני אדם וחייב בדיני שמים ואלו הן  הנותן סם המות לפני בהמת חבירו פטור מדיני אדם וחייב בדיני שמים והשולח את הבערה ביד חרש שוטה וקטן פטור מדיני אדם וחייב בדיני שמים והמבעית את חבירו פטור מדיני אדם וחייב בדיני שמים נשברה כדו ולא סילקה נפלה גמלו ולא העמידה ר\"מ מחייב בהיזקן וחכ\"א פטור מדיני אדם וחייב בדיני שמים:", 
            "<b>מתני'</b>    דף נה:", 
            " הניחה  בחמה או שמסרה ביד חרש שוטה  וקטן ויצאה והזיקה חייב:", 
            "  (הוציאוה ליסטין חייבין) מסרה לרועה נכנס הרועה תחתיו:", 
            "נפלה לגנה ונהנית משלם מה שנהנית ירדה כדרכה והזיקה משלם מה שהזיקה:", 
            "כיצד משלם מה שהזיקה שמין בית סאה באותה שדה כמה היתה יפה וכמה היא יפה:", 
            "ר\"ש אומר אם אכלה פירות גמורין ישלם פירות גמורין אם סאה סאה ואם סאתים סאתים:", 
            "<b>גמ'</b>    דף נו:", 
            " תחתיו דמאן אילימא תחתיו דבעל  (דבעל בהמה כ\"ה בגמ' )תנינא חדא זימנא   מסרו לשומר חנם ולשואל לנושא שכר ולשוכר כולן נכנסו תחת הבעלים אלא תחתיו דשומר כגון שמסרה הרועה  לברזיליה דאורחיה דרועה לממסריה לברזיליה אבל לרועה דעלמא לא דקי\"ל שומר שמסר לשומר חייב:", 
            "איתמר  שומר  אבדה רבה אמר כש\"ח דמי ורב יוסף אמר כש\"ש דמי רבה אמר כש\"ח דמי מאי הנאה דקא מטיא ליה מיניה ורב יוסף אמר כש\"ש דמי בההיא הנאה דלא בעי מיתב ריפתא לעניא דאמר מר כל העוסק במצוה פטור מן המצוה הוי עלה שומר שכר   וקי\"ל בהא כרב יוסף דאמרינן בפ' השוכר את האומנין  (בבא מציעא דף פב.) ובפ' שבועת הדיינין   (שבועות דף מד:)", 
            "  דכ\"ע אית להו דרב יוסף אלמא הלכתא כוותיה:", 
            "נפלה  לגנה  ונהנית משלם מה "
        ], 
        [
            " שנהנית   ואפי' נחבטה על גבי ירקות או על גבי פירות והוזקו משלם מה שנהנית וכל שכן אם אכלה:", 
            "היכי נפלה רב כהנא אמר   דף נח.", 
            " שהוחלקה במי רגליה  (בגמ' איתא רבא )ורב אמר כגון שדחפוה חברותיה מאן דאמר כגון שדחפוה חברותיה כ\"ש שהוחלקה במי רגליה ומ\"ד כגון שהוחלקה במי רגליה אבל דחפוה חברותיה פשיעה היא ומשלמת מה שהזיקה דא\"ל איבעי לך לאעבורי חדא חדא והכי הלכתא:", 
            "אמר רב כהנא לא שנו אלא באותה ערוגה אבל מערוגה לערוגה משלמת מה שהזיקה ור' יוחנן אמר אפי' מערוגה לערוגה ואפילו כל היום כולו עד שתצא ותחזור  אמר רב פפא לא תימא עד שתצא לדעת  ותחזור לדעת אלא כיון שיצאת לדעת אף על פי שחזרה שלא לדעת משלמת מה שהזיקה מאי טעמא כיון דאליפא להתם כל אימת דמשתמטא להתם רהטא וכן הלכתא:", 
            "   דף נז:", 
            " נפלה לגינה  ונהני' משלמת מה שנהנית:", 
            "אמר רב  בנחבטה אבל אכלה אפילו מה שנהנית נמי אינה משלמת נימא רב לטעמיה דאמר רב היה לה שלא תאכל אמרי  היכא דאיתזקה היא דמצי אמר  היה לה שלא תאכל אבל לאזוקי היא אחרינא דמיפטרת לשלומי מי אמר רב אלא   דף נח.", 
            " לא מיבעיא קאמר לא מיבעיא היכא דאכלה דמשלמת מה שנהנית אבל נחבטה  ליהוי כמבריח ארי מנכסי חבירו ומה שנהנית נמי לא משלמת קמ\"ל ואימא ה\"נ מבריח ארי מנכסי חבירו מדעתו    האי שלא מדעתו הוא א\"נ מבריח ארי מנכסי חבירו הוא דלא פסיד האי פסיד ע\"כ:", 
            "כיצד משלם מה  שהזיקה שמין בית סאה וכו':", 
            "  דף נח:", 
            " היכי שיימינן א\"ר יוסי בר חנינא סאה  בששים סאה חזקיה אמר קלח בששים קלחים רבי ינאי אמר תרקב בששים תרקבים וסוגיין כחזקיה דאמר קלח בששים קלחים כלומר אפילו לא אכלה אלא קלח אחד שמין אותו בששים קלחים וכן כל דבר שהיא אוכלת שמין אותו בששים כמותו בין מעט בין הרבה:", 
            "ת\"ר אין שמין קב בפני עצמה מפני שמשביח ולא בית כור כפני עצמו מפני שפוגם מאי קאמר אמר רב הונא בר מנוח הכי קאמר אין שמין קב בפני עצמו מפני שמשביח ניזק ולא קב בבית כור מפני שפוגם ניזק אלא בששים כחזקיה:", 
            "ההוא גברא דקץ "
        ], 
        [
            " קסבא מחבריה אתא לקמיה דריש גלותא א\"ל דיינא לדילי חזיין לי תלת תלת בקינא הויאן ושויאן מאה זוזי זיל הב ליה תלתין ותלתא ותילתא אמר בהדי ריש גלותא דדאין דינא דפרסאי למה לי אתא לקמיה דרב נחמן א\"ל בששים  (דף נט.) רב פפא ורב הונא בריה דרב יהושע עבדו עובדא כוותיה דרב נחמן בששים איכא דאמרי הכי שמין דיקלא אגב קטינא דארעא בששים והלכתא כוותיה דרב פפא בדיקלא ארמאה והלכתא כוותיה דריש גלותא בדיקלא פרסאה:", 
            "  דף נט:", 
            " רבי שמעון אומר אם אכלה פירות גמורין וכו' מ\"ט כי אמר רחמנא (שמות כב )ובער בשדה אחר מלמד ששמין על גב שדה אחרת הני מילי דצריך לשדה אבל הני כיון דלא צריכין לשדה בעיניהו בעי שלומי:", 
            "אמר רב הונא בר חייא א\"ר ירמיה בר אבא דן רב כר' מאיר ופסק הלכתא כרבי שמעון דן כרבי מאיר כי הא דתנן   כתבה לראשון ולא חתמה לו לשני וחתמה לו איבדה כתובתה דברי רבי מאיר רבי יהודה אומר יכולה היא שתאמר נחת רוח עשיתי לבעלי אתם מה לכם עלי ופסק כרבי שמעון מהא דתנן רבי שמעון אומר אכלה פירות גמורין משלם פירות גמורין אם סאה סאה ואם סאתים סאתים:", 
            "<b>מתני'</b>   המגדיש בתוך שדה חבירו שלא ברשות ואכלתן בהמתו של בעל השדה פטור ואם  הוזקה בהן בעל הגדיש חייב ואם הגדיש ברשות בעל השדה חייב:", 
            "<b>גמ'</b>  לימא תנן סתמא דלא כרבי דאי כרבי הא אמר עד שיקבל עליו בעל הבית לשמור אמר רב פפא הכא בנטר בי דרי עסקינן דכיון דא\"ל עייל עייל ואנטר לך קאמר ליה:", 
            "<b>מתני'</b>   השולח את הבערה ביד חרש שוטה וקטן פטור מדיני אדם וחייב בדיני שמים שלח ביד פקח הפקח חייב:", 
            "אחד הביא את האור ואחד הביא את העצים המביא את העצים חייב אחד הביא את העצים ואחד הביא את האור המביא את האור חייב בא אחר  וליבה המלבה חייב ליבתו הרוח הרי כולן פטורין  ג:", 
            "<b>גמ'</b>  אמר ר\"ל משמיה דחזקיה ל\"ש אלא שמסר לו גחלת וליבה אבל מסר לו שלהבת חייב מ\"ט מעשיו דידיה קא גרמו ורבי יוחנן אמר אפי'  מסר לו שלהבת פטור מ\"ט צבתא דחרש קא גרים ולא מיחייב עד דמסר ליה גווזא או  (דף ס.) סילתא ושרגא דההוא ודאי מעשיו דידיה קא גרמי ומסתברא לן דהלכתא כריש לקיש משמיה דחזקיה דחזקיה רבו של רבי יוחנן הוא ואיכא מאן דאמר כיון דלא אשכחן לחזקיה דפליג בהדי רבי יוחנן הלכתא כרבי יוחנן:", 
            "ליבתו הרוח הרי כולן פטורין:", 
            "ת\"ר ליבה   וליבתו הרוח אם יש בליבתו כדי ללבות חייב ואם לאו פטור ומאי שנא מזורה ורוח מסייעתו אמר רב אשי כי אמרי' זורה ורוח מסייעתו הני מילי לענין שבת דמלאכת מחשבת אסרה תורה אבל הכא גרמא בנזקין הוא וגרמא בנזקין פטור:", 
            "<b>מתני'</b>  השולח את הבערה ואכלה עצים או אבנים או עפר חייב שנאמר  כי תצא אש ומצאה קוצים ונאכל גדיש  :", 
            " (דף סא.) עברה גדר שגבוה ארבע אמות או דרך הרבים או נהר פטור:", 
            "  דף סא:", 
            " המדליק בתוך שלו עד כמה תעבור הדליקה רבי אלעזר בן עזריה אומר רואין אותה   כאילו היא באמצע בית כור ר' אליעזר אומר שש עשרה "
        ], 
        [
            " אמה כדרך רשות הרבים רבי עקיבא אומר חמשים אמה רבי שמעון אומר (שמות כב )שלם ישלם המבעיר את הבערה הכל לפי הדליקה:", 
            "<b>גמ'</b>  ואקשינן   למימרא דלית ליה לרבי שמעון שיעורא לפטור והא תנן   רבי שמעון אומר לא נאמרו כל השיעורים האלו אלא שאם הזיק יהא פטור מלשלם כלומר כיון שאמר רבי שמעון הכל לפי הדליקה מראין דבריו שאין לרבי שמעון שיעור לפטור אלא אם עברה הדליקה והזיקה חייב בין עברה הרבה בין עברה מעט ונמצא שאין לו שיעור לפטור ושנינן אמר רב נחמן אמר רבה בר אבוה אמר רב הכל לפי גובהה של דליקה כלומר שלא אמר רבי שמעון הכל לפי מה שתעבור הדליקה לפניה ותדליק  אלא הכל לפי גובהה של דליקה קאמר שאם תעבור יתר מן הראוי לה לגבהה פטור ואם לא עברה אלא כראוי לגבהה והזיקה חייב והא אית ליה לר' שמעון שיעורא לפטור ולא קשיא דידיה אדידיה:", 
            "א\"ר יוסף א\"ר יהודה אמר שמואל הלכה כר\"ש:", 
            "ואי קשיא לך מ\"ש התם גבי תנור דקא יהבי רבנן שיעורא ואפ\"ה אם הזיק משלם מה שהזיק ומאי שנא הכא דפטור לא תיקשי לך הכא דלפי צורך שעה קא מדליק   וקא מרחיק כשיעורא וקא עברה הדליקה יתירא משיעורא וקא מזקה אנוס הוא דמאי הוה ליה למעבד הלכך מכה בידי שמים היא ולפיכך פטור דלא יכול לאהדורה והתם גבי תנור ביון דתדיר הוא מדליק איבעי ליה לעיוני אי איכא היזקא לחבירו נסליק היזקא וכיון דלא עביד הכי פושע הוא ולפיכך חייב תדע דהא רבנן פליגי עליה דר' שמעון בתנור דקא יהיב שיעור לפטור והכא אינהו גופייהו קא יהבי שיעורא לפטור:", 
            "<b>מתני'</b>   המדליק את הגדיש והיו בו כלים ונדלקו רבי יהודה אומר ישלם כל מה שבתוכו וחכמים אומרים אינו משלם אלא גדיש של חטים או גדיש של שעורים:", 
            "היה גדי כפות לו ועבד סמוך לו ונשרף עמו חייב   עבד כפות לו וגדי סמוך לו ונשרף עמו פטור ומודים חכמים לרבי יהודה במדליק את הבירה שמשלם כל מה שבתוכה שכן דרך בני אדם להניח כלים בבתים:", 
            "<b>גמ'</b>  תנו רבנן המדליק את הגדיש והיו בו כלים ונדלקו ר' יהודה אומר ישלם כל מה שבתוכו וחכמים אומרים אינו משלם אלא גדיש של חטים או גדיש של שעורים ורואין מקום כלים כאילו מלא תבואה  (דף סב.) במה דברים אמורים במדליק בתוך שלו והלכה ואכלה בתוך של חבירו אבל במדליק בתוך של חבירו משלם כל מה שבתוכו ומורה רבי יהודה לחכמים במשאיל מקום לחבירו להגדיש והגדיש והטמין שאינו משלם אלא דמי גדיש בלבד אכל השאילו מקום להגדיש חטין והגדיש שעורין שעורין והגדיש חטין חטין וחיפן בשעורין שעורין וחיפן בחטין שאינו משלם אלא דמי שעורים בלבד:", 
            "אמר רבא הנותן  דינר זהב לאשה ואמר לה הזהרי בו של כסף הוא הזיקתו משלמת של זהב משום דאמר לה מאי הוה לך גביה דאזיקתיה פשעה ביה משלמת של כסף משום דאמרה ליה נטירותא דכספא קבילת עלי נטירותא דדהבא לא קבילת עלי:", 
            "אמר רב שמעית מילתא לרבי יהודה ולא ידענא מאי היא אמר שמואל ולא ידע אבא מאי שמיע ליה לר' יהודה  (בדפו\"י הגי' לר' יהודה דמחייב )דמחייב על נזקי טמון באש עשו תקנת נגזל באשו דמשתבע ושקיל כדתנן   שבועות דף מד:", 
            "  ואלו נשבעין ונוטלין הנגזל וכו':", 
            "בעי אמימר  עשו  תקנת נגזל במסור או לא כגון שיש לו עדים שמסר בו   "
        ], 
        [
            " ואיבד ממונו אבל אינם יודעים כמה איבד לו מי עשו תקנת נגזל במסור דמשתבע ושקיל או לא תיקו וכל תיקו דממונא לקולא:", 
            " (עי' בפ' המפקיד )ההוא גברא דבטש  בכספתא דחבריה שדייה במיא הוה קא טעין מרה הכי הוה בגויה והכי הוה בגויה יתיב רב אשי וקא מיבעיא ליה כה\"ג מאי אמר ליה רבינא לרב אחא בריה דרבא ואמרי לה רב אחא בריה דרבא לרב אשי לאו היינו מתני' דתנן מודים חכמים לרבי יהודה במדליק את הבירה שמשלם כל מה שבתוכה שכן דרך בני אדם להניח בבתים א\"ל אי דקא טעין זוזי ה\"נ לא צריכא דקא טעין מרגניתא   מי מנחי אינשי מרגניתא בכספתא או לא תיקו:", 
            "מהא שמעינן דלית הלכתא כר' יהודה לענין טמון באש דאי ס\"ד הלכתא כרבי יהודה אמאי קא מיבעי לן מי עבידי אינשי דמנחי מרגניתא בכספתא או לא הא קי\"ל דר' יהודה בתרתי פליג בהדי רבנן פליג במדליק בתוך שלו והלכה ואכלה בתוך של חבירו דרבי יהודה סבר מיחייב אטמון ורבנן סברי לא מיחייב אטמון ופליג במדליק בתוך של חבירו דרבי יהודה סבר ישלם כל מה שבתוכו ואפילו ארנקי ורבנן סברי כלים שדרכן להטמין בגדיש כגון מוריגין וכלי בקר הוא דמשלם וכלים שאין דרכן להטמין בגדיש לא אלא מדאיבעיא ליה לרב אשי הכי שמעינן דכרבנן סבירא ליה ועוד הא אשכחת בהדיא דרב אשי כרבנן סבירא ליה מדפריש בהכופף קמתו של חבירו בפני הדליקה טומן קמתו איתמר משום דקא משוי ליה טמון באש ש\"מ דטמון באש לרב אשי פטור ברבנן  א) וחזינא מאן דפסק הלכתא כר' יהודה ואייתי ליה טעמא מהא דאמר רב שמעית מילתא לרבי יהודה וכו' והאי לאו טעמא הוא מדאמרינן לר' יהודה דמחייב על טמון באש שמעינן דלית הלכתא כותיה ואי אמרת  למאי הלכתא אמרינן להא דרבי יהודה למיגמר מינה לרבנן במקום דעבידי אינשי דמנחין כגון האי דבטש בכספתא דחבריה ושדיה בנהרא וכגון המדליק את הבירה דמודו בה רבנן לר' יהודה שמשלם כל מה שבתוכה שדרך בני אדם להניח בבתים דמשתבע על דעבידי אינשי דמנחי בגוה ושקיל:", 
            "א\"ל רב יימר לרב אשי טענו כסא דכספא מאי א\"ל חזינן אי איניש דאמיד הוא למהוי ליה כסא דכספא אי נמי איניש מהימנא דמפקדי אינשי גביה משתבע ושקיל ואי לא לאו כל במיניה:", 
            "  ירושלמי  (הלכה ז )  ב) חד בר נש  אפקיד גבי חבריה שק צרור אירעו אונס הדין אמר סיגין הוה מלא והדין אמר מטכסין הוה מלא אתא עובדא קומי רב ואמר  ה\"ז נשבע ונוטל בעי ר' יוחנן מהו שיטעננו דברים שאינן ראויים לו   נשמעיניה מן הדא אריסיה דבר זיזא  אפקיד גבי חד בר נש ליטרא דדהבא מת בר זיזא ומת אריסיה אתא עוברא קומי רבי ישמעאל בר' יוסי אמר מאן לא ידע דכל מה דאית ליה לאריסיה דבר זיזא לבר זיזא הוא יתיהבון לבנוהי דבר זיזא הוו ליה לבר זיזא בנין רברבין ודקיקין אמר יסבון רברביא פלגא וכדרבן דקיקין יסבון פלגא דמך ר' ישמעאל בר' יוסי   אתא עובדא קומי ר' חייא "
        ], 
        [
            " אמר אי מן הדא לית את שמע כלום דאית בר נש דלא מפרסמא נפשיה יתיהבון לבני אריסיה א\"ל מריה דפקדונא כבר יהבית פלגא א\"ל מה שנתת על פי בית דין נתתה ומה שאתה נותן ע\"פ ב\"ד אתה נותן מהו דיימרון בנוי דאריסיה לבנוי דבר זיזא הבו לן מה דנסבתון יכלין למימר להו מה שנעשה ע\"פ ב\"ד נעשה מהו דיימרון דקיקיא לרברביא נחלוק עמכון יכלין למימר להו מציאה מצאנו  א  א\"ר יצחק לית דין דקיקיא לרברביא אלא כמי שניתן לו מתנה:", 
            "אמר ליה רב  (בגמ' איתא אדא )אחא בריה דרב אויא לרב אשי מה בין גזלן  לחמסן א\"ל חמסן יהיב דמי גזלן לא יהיב דמי א\"ל יהיב דמי חמסן קרי ליה והאמר רב הונא תלוייה וזבין זביניה זביני הא דאמר רוצה אני הא דלא אמר רוצה אני:", 
            "\n סליקו להו פרק הכונס \n", 
            " פרק שביעי   דף סב:", 
            "מרובה", 
            " מדת תשלומי כפל ממדת תשלומי ארבעה וחמשה שמדת תשלומי כפל נוהגת בין בדבר שיש בו רוח חיים בין בדבר שאין בו רוח חיים ומדת תשלומי ארבעה וחמשה אינה נוהגת אלא בשור ושה בלבד שנאמר (שמות כ״א:ל״ז )כי יגנוב איש שור או שה וגו':", 
            "אין הגונב אחר הגנב משלם תשלומי כפל ולא הטובח והמוכר אחר הגנב משלם תשלומי ארבעה וחמשה:", 
            "<b>גמ'</b>  אמר רבי חייא בר אבא אמר ר' יוחנן  הטוען טענת גנב בפקדון משלם תשלומי כפל טבח ומכר משלם תשלומי ד וה'   דף סג:", 
            " והוא דנשבע ואחר כך באו עדים אבל בלא שבועה אינו משלם אלא קרן. וגנב עצמו משלם תשלומי כפל אפילו בלא שבועה טבח ומכר משלם תשלומי ד' וה':", 
            " (דף סה.) אמר רב קרן כעין  שגנב תשלומי כפל ותשלומי ד' וה' בשעת העמדה בדין  ולא שגנב כחושה והשמינה דהא תניא כחושה והשמינה משלם תשלומי כפל ותשלומי ארבעה וחמשה כעין שגנב  משום דאמר ליה   אנא מפטימנא ואת שקלת ואי גנב שמינה והכחישה משלם תשלומי כפל ותשלומי ארבעה וחמשה כעין "
        ], 
        [
            " שגנב משום דאמר מה לי קטלה כולה מה לי קטלה פלגא אלא כי קאמר רב ביוקרא וזולא ולאו כגון דהוה שויא מעיקרא זוזא והשתא ארבע דהא אמר  (בגמ' איתא רבה )רבא   האי מאן דגזל חביתא דחמרא מחבריה מעיקרא שויא זוזא ולבסוף שויא ארבעה תבריה או שתיה משלם ארבעה איתבר ממילא משלם זוזא אלא כי קאמר רב כגון דמעיקרא שויא ארבעה והשתא זוזא   שמשלם קרן כעין  שגנב תשלומי כפל ותשלומי ארבעה וחמשה כשעת העמדה בדין וה\"מ לענין יוקרא וזולא אבל   דף סה:", 
            " גנב טלה ונעשה איל עגל ונעשה שור משלם תשלומי כפל כעין שגנב והיינו דקאמר   דף סו.", 
            " רבא טלאים כדמעיקרא דמים כשל עכשיו.", 
            "אבל תשלומי ארבעה וחמשה אינו משלם כרבי אלעאי דאמר רבי אלעאי גנב טלה ונעשה איל עגל ונעשה שור נעשה שינוי בידו וקנאו טבח ומכר שלו הוא טובח ושלו הוא מוכר והלכתא כותיה דאמרי' לקמן   דף צג:", 
            "  כל הגזלנין משלמין כשעת הגזלה ואמרינן   דף צו:", 
            "  כל לאיתויי מאי לאיתויי הא דר' אלעאי:", 
            "  דף סח:", 
            " איתמר  המוכר לפני יאוש רב נחמן אמר חייב בתשלומי ד' וה' ורב ששת אמר פטור ר\"נ אמר חייב טבחו או מכרו אמר רחמנא לא שנא לפני יאוש ולא שנא לאחר יאוש ורב ששת אמר פטור חיובו לאחר יאוש הוא דאהנו מעשיו דקנייה לוקח אבל לפני יאוש דלא אהנו מעשיו דלא קנייה לוקח פטור   דף סח:", 
            " וכן אמר רבי יוחנן חיוביה בין לפני יאוש בין לאחר יאוש וקי\"ל כרב נחמן חדא דהלכתא כוותיה בדיני ועוד דהא ר' יוחנן קאי כוותיה א\"ר יוחנן  גזל ולא נתיאשו הבעלים שניהן אינן יכולין להקדיש זה לפי שאינו שלו וזה לפי שאינו ברשותו דאמר קרא (ויקרא כז) ואיש כי יקדיש את ביתו מה ביתו שהוא ברשותו אף כל שהוא ברשותו:", 
            "  דף ע.", 
            " אמרי נהרדעי לא כתבינן אדרכתא  אמטלטלי  דכפריה טעמא דכפריה דמיחזי   כשיקרא אבל לא כפריה כתבינא הלכך מאן דמייתי אורכתא "
        ], 
        [
            " אמטלטלי דכפריה לא מהניא ליה ולא מידי ולית ליה רשותא לאשבועיה ולא לאשתעויי דינא בהדיה כלל דלא כתבינן אורכתא אלא אמאן דלא כפר בההוא מידי דמורכין ביה אבל אמאן דכפר לא כתבינן דקי\"ל כנהרדעי:", 
            "ואמרי נהרדעי כל אורכתא דלא כתיב ביה זיל דון וזכה והנפיק לנפשך לית ביה מששא מ\"ט דא\"ל האיך לאו בעל דברים דידי את:", 
            "אמר אביי ואי כתיב בה למחצה לשליש ולרביע מיגו דמשתעי אפלגא משתעי אכול':", 
            "ואמר אמימר ואי תפס לא מפקינן מיניה רב אשי אמר מדכתב ליה כל דמתעני מן דינא עלי   הדר שליח שריה ואיכא מאן דאמר שותפא שריה למאי נפקא מיניה למתפס פלגא איתמר משמיה דרב יהודאי גאון זצ\"ל דקי\"ל דשליחא שויא   הלכך אי בעי לבטולי שליחותיה ואורוכי איניש אחרינא אית ליה רשותא למעבד הכי:", 
            "<b>מתני'</b>  גנב על  פי שנים וטבח ומכר על פיהם או על פי שנים אחרים משלם תשלומי ד' וה' גנב ומכר בשבת גנב ומכר לעכו\"ם גנב וטבח   ומכר ביום הכפורים גנב משל אביו וטבח ומכר ואח\"כ מת אביו גנב וטבח ואח\"כ הקדיש משלם תשלומי ד' וה':", 
            "גנב וטבח לרפואה או לכלבים השוחט ונמצאת טרפה השוחט חולין בעזרה משלם תשלומי ד' וה' ר\"ש פוטר בשני אלו:", 
            "גמ'", 
            "  (דף עא.) גנב וטבח   ומכר ביוה\"כ "
        ], 
        [
            " משלם תשלומי ד' וה' אמאי נהי דקטלא ליכא מלקות  איכא הא קי\"ל   דאין לוקה ומת אין לוקה ומשלם   אמרי משמיה דר' יוחנן בטובח על ידי אחר וכי זה חוטא וזה מתחייב אמר רבא שאני הכא דאמר קרא (שמות כב )וטבחו או מכרו מה מכירה ע\"י אחר אף טביחה על ידי אחר רבי רבי ישמעאל תנא או לרבות את השליח דבי חזקיה תנא תחת לרבות את השליח:", 
            "  דף עא:", 
            " בעא מיניה רבא מרב נחמן גנב שור של  שותפין וטבחו   והודה לאחד מהן מהו  חמשה בקר אמר רחמנא ולא חמשה חצאי בקר או דלמא חמשה בקר אמר רחמנא ואפילו חמשה חצאי בקר פשט ליה חמשה בקר אמר רחמנא ואפילו חמשה חצאי בקר:", 
            "<b>מתני'</b>    דף עב:", 
            " גנב על פי  שנים וטבח או מכר על פיהם ונמצאו זוממין משלמין לו את הכל גנב על פי שנים וטבח ומכר על פי שנים אחרים אלו ואלו נמצאו זוממין הראשונים משלמין תשלומי כפל ואחרונים משלמין תשלומי שלשה נמצאו האחרונים זוממין הוא משלם תשלומי כפל והן משלמין תשלומי ג' אחד מן האחרונים זומם בטלה עדות שניה א' מן הראשונים זומם בטלה כל העדות שאם אין גניבה אין טביחה ואין מכירה:", 
            "גמ'", 
            "   איתמר  עד  זומם "
        ], 
        [
            " אביי אמר למפרע הוא נפסל ורבא אמר מכאן ולהבא הוא נפסל אביי אמר למפרע הוא נפסל מעידנא דאסהיד הוה ליה רשע והתורה אמרה (שמות כג )אל תשת רשע עד פירוש למפרע מעידנא דאסהיד בבית דין ואיכא מאן דפריש מזמן שטרא וליתיה להאי פירושא משום דלא הוי זומם אלא עד שיוזם בעצמו כדתנן  (מכות דף ה. ושם איתא במשנה עד שיזמו את עצמן )אין העדים נעשין זוממין עד שיזומו בעצמן כגון דאשתכחא חתימות ידייהו בשטרא דזמניה כתוב בעשרה בניסן שנת כך וכך במקום פלוני ואתו סהדי ואסהידו דההוא יומא הוו סהדי באתרא רחיקא דלא אפשר לממטי מיניה להך אתרא דאיכתיב ביה ההוא שטרא בחד יומא כגון האי הוא דהוי זומם ואי לא כי האי גוונא לא הוי זומם וכיון דהכין היא מילתא ליכא למימר מזמניה דשטרא דהא ההיא סהדותא   לא הות בההוא יומא כלל   ואפשר דההוא יומא דאסהידו בבי דינא ביה ביומא קא חתמי בההוא שטרא וא\"כ היכי מפסדינן להני שטרי דאינשי דאיכתיבו מקמי הכי מספיקא הילכך ליכא למימר דמיפסלא סהדותייהו אלא     עידנא דקא מסהדי ביה בבי דינא כגון דאסהידו בבי דינא בעשרה באייר ואיתזימו בעשר' בסיון אביי אמר למפרע הוא נפסל ומעידנא דאסהידו בבי דינא דהוא בעשרה באייר הוה ליה רשע וכל סהדותא דאסהידו בבי דינא מעשרה באייר ואילך לא הויא עדות ורבא סבר מכאן ולהבא הוא נפסל דהוא עידנא דאיתברר לן דזומם הוא והלכתא כאביי   והכי אשכחן בירושלמי  (פרק זה הל\"ג ע\"ש ) כגון האי פירוש דפרשינן דגרסינן התם היו עומדין ומעידין עליו בעשרה בניסן שגנב שור באחד בניסן וטבח   ומכר בעשרה בניסן והוזמו בט\"ו בניסן כל עדות שהעידו מעשרה בניסן עד חמשה עשר בניסן למפרע הרי אלו פסולות. אבל ודאי  איכא סהדי דידעי הי ניהו יומא דקא חתמי ביה בההוא שטרא פסלינן להו מההוא יומא א\"נ לא ידעי הי ניהו יומא דקא חתמי ביה אבל חזיוה לההוא שטרא דמיחתים  קמי דאסהידו עליה בב\"ד בכמה יומי פסלינן להו מההוא יומא דקא אמרי סהדי חזינוהו להאי שטרא בידא דמריה ביום פלוני דמיחתים וקאי דקי\"ל   כתובות דף יח:", 
            "  עדים החתומין על השטר נעשה כמי שנחקרה עדותן בבית דין הלכך מעידנא דקא חתמי בשטרא הוו להו רשעים והתורה אמרה (שמות כב )אל תשת רשע עד ודמיא לעדי רבית דמעידנא דקא חתמי בשטרא דרבית קא עבדי על  לא תשימון   נשך ברם צריך את למידע דלא קיימי הזמה אסהדי דשטרא אלא עד דאמרי בב\"ד בעידן סהדותיהו שטרא דנא בזמניה כתבנוהו ולא איחרנוהו וכתבנוהו ואי לא קא מסהדי הכי לא קמה עלייהו הזמה והוו אינהו כשרין ושטרא כשר דת\"ר  (סנהדרין לב. ) שטר שזמנו כתוב בא' בניסן בשמיטה ובאו עדים ואמרו היאך אתם מעידים על השטר הזה והלא באותו היום עמנו הייתם במקום פלוני השטר כשר והעדים כשרין חיישינן שמא איחרו וכתבוהו וכל הני מילי לתרוצי פירוש דרבותא קא   כתבי להו אבל מתני' ומתניתא לא איירו בעדים זוממין אלא בעדות על פה אבל בעדות בשטר לא אשכחי' להו ראיה דאיירו ביה כלל דמילתא דחיקא היא כדפרשינן הלא תראה שלא פירשוה בירושלמי אלא בעדות על פה:", 
            "<b>מתני'</b>    דף עד:", 
            " גנב על  פי שנים וטבח ומכר ע\"פ עד אחד או על פי עצמו משלם תשלומי כפל ואינו משלם תשלומי ארבעה וחמשה:", 
            "גנב וטבח בשבת גנב וטבח לעכו\"ם גנב משל אביו ומת אביו ואח\"כ טבח ומכר גנב   והקדיש ואח\"כ טבח משלם תשלומי כפל ואינו משלם תשלומי ארבעה וחמשה ר' שמעון אומר קדשים שהוא חייב באחריותן חייב ושאינו חייב באחריותן פטור:", 
            "גמ'", 
            "  (דף עה.) איתמר מודה  בקנס ואחר כך באו עדים רב אמר פטור ושמואל אמר חייב אמר רב המנונא מסתברא מלתיה דרב באומר גנבתי ובאו עדים שגנב שהרי חייב עצמו בקרן   אבל אמר לא גנבתי ובאו עדים שגנב וחזר ואמר טבחתי ומכרתי ובאו עדים שטבח ומכר חייב שהרי פטר עצמו מכלום "
        ], 
        [
            " איתמר נמי אמר ר' חייא בר אבא א\"ר יוחנן גנבתי ובאו עדים שגנב פטור שהרי חייב עצמו בקרן וכן הלכתא:", 
            "   דף עח:", 
            " מתני'  מכרו  חוץ מאחד ממאה שבו או שהיתה לו בו שותפות השוחט ונתנבלה בידו הנוחר והמעקר משלם תשלומי כפל ואינו משלם תשלומי ארבעה וחמשה:", 
            " (דף עט.) גנב ברשות הבעלים וטבח ומכר חוץ מרשותן או שגנב חוץ מרשותן וטבח ומכר ברשותן או שגנב וטבח ומכר חוץ מרשותן משלם תשלומי ארבעה וחמשה  א  אבל אם גנב וטבח ומכר ברשותן פטור:", 
            "<b>גמ'</b>    דף עח:", 
            " מכרו חוץ מאחד ממאה וכו' ת\"ר הגונב את הקיטעת ואת החיגרת ואת הסומא וכן הגונב בהמת שותפין חייב ושותפין שגנבו פטורין והא תניא שותפין שגנבו חייבין אמר רב נחמן לא קשיא כאן בשותף שטבח לדעת חבירו כאן בשותף שטבח שלא לדעת חבירו:", 
            "תנו רבנן גנב ונתן לאחר וטבח גנב ונתן לאחר ומכר  גנב  (דף עט.) והקדיש גנב והקיף גנב והחליף גנב ונתן לאחר במתנה גנב ופרע בחובו גנב ופרע בהקיפו גנב ושלח סבלונות לבית חמיו חייב מאי קמ\"ל אשמעינן רישא גנב ונתן לאחר וטבח דיש שליח לדבר עבירה ואע\"ג דבכל התורה כולה אין שליח לדבר עבירה הכא יש שליח לדבר עבירה מ\"ט וטבחו או מכרו מה מכירה לא אפשר דלאו ע\"י אחר אף טביחה ע\"י אחר נמי מיחייב אשמעינן סיפא גנב והקדיש מה לי מכרו להדיוט מה לי מכרו לשמים (ולאו הכי הלכתא דקי\"ל במתני' דתנן  (דף עט.)  גנב והקדיש ואחר כך טבח משלם תשלומי כפל ואין משלם תשלומי ד' וה' ואי קשיא לך מה לי מכרו להדיוט מה לי מכרו לשמים התם מעיקרא תורא דראובן והשתא תורא דשמעון הכא מעיקרא תורא דראובן והשתא תורא דראובן):", 
            "<b>מתני'</b>   (דף עט.) היה  מושכו ומת ברשות הבעלים פטור הגביהו או שהוציאוהו מרשות הבעלים ומת חייב נתנו לבכורות בנו לבעל חובו לשומר חנם לשואל לשוכר ולנושא שכר והיה מושכו ומת ברשות הבעלים פטור הגביהו או שהוציאוהו מרשות הבעלים ומת חייב:", 
            "גמ'", 
            " בעי אמימר תקנו משיכה "
        ], 
        [
            " בשומרין או לא תקנו משיכה בשומרין אמר רב יימר תא שמע נתנו לבכורות בנו לבעל חובו לשומר חנם ולשואל לנושא שכר ולשוכר היה מושכו ברשות הבעלים ומת פטור מאן פטור  שומר שמע מינה תיקנו משיכה בשומרין ש\"מ איתמר נמי אר\"א כדרך שתקנו   משיכה בלקוחות כך תקנו משיכה בשומרין ותניא נמי הכי כדרך שתקנו משיכה בלקוחות כך תקנו משיכה בשומרין וכשם שהקרקע נקנית בכסף ובשטר ובחזקה כך שכירות קרקע נקנית בכסף ובשטר ובחזקה:", 
            "<b>מתני'</b>   א    דף עט:", 
            " אין  מגדלין בהמה דקה בא\"י אבל מגדלין בסוריא ובמדברות שבארץ ישראל ואין מגדלין תרנגולין בירושלים מפני הקדשים ולא כהנים בא\"י מפני הטהרות לא יגדל אדם חזירין בכל מקום ולא יגדל אדם את הכלב אלא אם כן היה קשור בשלשלת אין פורשין נשבים ליונים אא\"כ היה רחוק מן הישוב ל' ריס:", 
            "<b>גמ'</b>   (דף פ.) ת\"ר רועה שעשה תשובה אין מחייבין אותו למכור מיד אלא מוכר על יד על יד וכן   מי שנפלו לו כלבים וחזירין בירושתו אין מחייבין אותו למכור מיד אלא מוכר על יד על יד וכן מי שנדר  נדר ליקח בית ולישא אשה בא\"י אין מחייבין אותו ליקח מיד אלא עד שימצא את ההגון לו ומעשה באשה אחת שהיה בנה מצר לה וקפצה ונשבעה כל מי שיבא   עלי איני מחזירתו וקפצו עליה בני אדם שאינן מהוגנין לה וכשבא דבר זה אצל חכמים אמרו לא נתכוונה זו אלא להגון לה  ת\"ר י' תנאין התנה יהושע  (האלפ\"א בית\"א הוא ע\"פ בעל חו\"י)  (דף פא.)   שמרעין בחורשין  ומלקטין עצים משדותיהם  ומלקטין עשבים מכל מקום חוץ משדה תלתן  וקוטמין נטיעה מכל מקום חוץ מגרופיות של זית.  ומעין היוצא בתחלה בני העיר מסתפקין ממנו    ומחכין בימה של טבריא ובלבד שלא יפרוש קלע ויעמיד את הספינה.  ונפנין לאחורי גדר ואפילו בשדה מלאה כרכום.  ומהלכין בשבילי הרשות עד שתרד רביעה שניה.  ומסתלקין לצדדי הדרכים מפני יתדות הדרכים.  והתועה בין הכרמים מפסג ועולה מפסג ויורד. ומת מצוה קונה מקומו.  (מן אתמר אמר רב אדא אר\"נ עד אפי' בחו\"ל אינו בגמ' שלנו והכי איתא בגמ' בדף פא שמואל ורב יהודה הוו שקלי ואזלי באורחא היה מסתלק שמואל לצידי הדרכים א\"ל רב יהודה תנאי משהתנה יהושע אפילו בבבל א\"ל שאני אומר אפילו בחו\"ל )איתמר אמר רב אדא אמר רב נחמן תנאין שהתנה יהושע אפילו בבבל ושמואל אמר אפי' בחוצה לארץ:", 
            "ומת מצוה קונה מקומו והוא שאינו מוטל על המצר אבל אם היה מוטל על המצר מתוך שניתן רשות לפנותו מפנין לכל מקום שירצה הני חד סרי הויאן אמרי מהלכין בשבילי הרשות שלמה אמרה:", 
            " (דף פב.) עשרה תקנות  תקן עזרא. שיהו  (האלפ\"א בית\"א הוא ע\"פ בעל חו\"י)  קוראין במנחה בשבת  וקוראין בב' ובה'.  ושיהו בתי דינין קבועין בב' ובה'  ומכבסין בה' בשבת.  ואוכלין שום בערב שבת.  ושתהא אשה משכמת ואופה.  ושתהא אשה חוגרת בסינר.  ושתהא "
        ], 
        [
            " אשה חופפת וטובלת.  ושיהו רוכלין מחזרין בעיירות.  ותיקן טבילה לבעלי קריין:", 
            "שיהו קוראין במנחה בשבת משום יושבי קרנות:", 
            "ושיהו קוראין בתורה בשני ובחמישי דמעיקרא הוה מתקנא תלתא גברי תלתא  תלתא פסוקי דתנן (שמות ט״ו:כ״ב )וילכו שלשת ימים במדבר ולא מצאו מים דורשי רשומות אמרו אין מים אלא תורה שנאמר (ישעיהו נ״ה:א׳ )הוי כל צמא לכו למים כיון שהלכו ג' ימים בלא תורה עמדו ותקנו להם נביאים שביניהן שיהו קורין בשבת ומפסיקין באחד בשבת וקורין בב' ומפסיקין ג' וד' וקורין בחמישי ומפסיקין בע\"ש כדי שלא ילכו שלשה ימים בלא תורה ועזרא תקן תלתא גברי עשרה פסוקים כנגד עשרה בטלנין. ודנין בשני ובחמישי דשכיחי דאתו למיקרי בסיפר':", 
            "ושיהו מכבסין בחמישי משום כבוד שבת. ושיהו אוכלין שום בע\"ש משום עונה דכתיב (תהילים א׳:ג׳ )אשר פריו יתן בעתו ואמר רב יהודה זה המשמש מטתו מערב שבת לערב שבת:", 
            "ושתהא אשה משכמת ואופה כדי שתהא פת מצויה לעניים:", 
            "ושתהא אשה חוגרת בסינר משום צניעותא:", 
            " (דף פב.) ושיהו רוכלין מחזרין בעיירות משום תכשיטי נשים שלא יתגנו על בעליהן:", 
            "  לא  (דף פג.) יגדל אדם את הכלב אלא אם כן היה קשור בשלשלת אבל מגדל הוא בעיר הסמוכה לספר ביום קושרו ובלילה מתירו:", 
            "\n סליקו להו פרק מרובה \n", 
            " פרק שמיני    דף פג:", 
            " החובל   בחבירו חייב בחמשה דברים בנזק בצער בריפוי בשבת בבושת בנזק כיצד סימא את עינו קטע את ידו שיבר את רגלו רואין בכאילו הוא עבד נמכר בשוק כמה היה יפה וכמה הוא יפה צער כוואו בשפוד או במסמר ואפילו על צפרניו מקום שאין עושה חבורה אומדים כמה אדם כיוצא בזה רוצה ליטול ולהיות מצטער כך ריפוי הכהו חייב לרפאותו עלו בו צמחים מחמת מכה חייב ושלא מחמת מכה פטור חיתה   ונסתרה חייב לרפאותו חיתה כל צורכה אין חייב לרפאותה:", 
            "<b>גמ'</b>  ירושל' תני  החובל בחברו ה' נותן לו ה' ד' נותן לו ד' שלשה נותן לו שלשה שנים נותן לו שנים אחת נותן לו אחת וה\"ד הכהו על ידו וקטעה נותן לו ה' נזק צער ריפוי שבת בושת הכהו על ידו וצמתה נותן לו ארבעה צער ריפוי שבת בושת הכהו על ראשו   וצבתה נותן לו ג' צער ריפוי בושת הכהו במקום שאינו נראה נותן לו שנים צער ריפוי הכהו בטימוס שבידו  נותן לו א' בושת:", 
            " (דף פד.) ההוא תורא דאלס ידא דינוקא אתא לקמיה דרבא אמר להו זילו שיימוהו כעבדא אמרו ליה רבנן והא מר הוא דאמר כל הנישום כעבד אין גובין אותו בבבל אמר להו נפקא מינה דאי תפס רבא לטעמיה דאמר רבא נזקי שור בשור ונזקי שור באדם גובין אותו בבבל נזקי אדם באדם "
        ], 
        [
            " נזקי אדם בשור לא האלהים בעינן וליכא נזקי שור בשור ונזקי שור באדם נמי האלהים בעינן וליכא   דף פד:", 
            " התם שליחותיהו קא עבדינן מידי דהוי אהודאות והלואות אדם באדם   נמי שליחותיהו קא עבדינן ואסיקנא  כי עבדינן שליחותייהו במילתא דשכיחא ואית בה חסרון כיס אבל מילתא   דשכיחא ולית בה חסרון כיס אי נמי אית בה חסרון כיס ולא שכיחא לא עבדינן שליחותייהו הלכך אדם באדם אע\"ג דאית בה חסרון כיס כיון דלא שכיחא לא עבדינן שליחותיהו:", 
            "ושור בשור גובין אותו בבבל והא אמר רבא שור שהזיק אין גובין   בבבל דאזיק מאי אילימא דאזיק אדם מאי איריא שור דאזיק אדם   אפילו אדם דאזיק אדם   נמי אין גובין אותו בבבל אלא פשיטא דאזיק שור וקאמר אין גובין אותו בבבל אמרי התם בתם והכא במועד והאמר ר' אבא אין מועד בבבל כי קאמר רבא נזקי שור בשור גובין אותו בבבל   בשן ורגל דמועדין מתחילתן נינהו מנהג שתי ישיבות שאע\"פ שאין גובין קנס בבבל מנדין אותו עד דמפייס ליה לבעל דיניה וכד יהיב ליה שיעור מאי דחזי למיתב ליה שרו ליה לאלתר בין איפייס מארי דיניה בין לא איפייס:", 
            " (דף פה.) כמה אדם רוצה ליטול וכו'  צער במקום  נזק היכי שיימינן אמר אבוה דשמואל כמה אדם רוצה ליטול לקטוע לו ידו לקטוע לו ידו לאו צער לחודיה הוא כולהו ה' דברים איכא ואסיקנא אלא אומדין כמה אדם רוצה ליתן לקטוע לו ידו המוכתב למלכות בין סייף לסם האי ליטול ליתן מיבעי ליה אמר רב הונא בריה דר' יהושע ליטול זה מה שנתן זה:", 
            "הכהו חייב לרפאותו וכו' תניא הרי שעבר על דברי רופא ואכל דבש וכל מיני מתיקה מפני שדבש וכל מיני מתיקה קשין למכה והעלה מכתו גרגותני יכול יהא חייב לרפאותו ת\"ל רק ואי א\"ל אסייך אנא א\"ל רמיאת עלי כי אריא ארבא ואי א\"ל אית לי אסיא דאמגן א\"ל אסיא דאמגן מגן שוי ואי א\"ל אית לי אסיא רחיקא   א\"ל אסיא רחיקא עינא עויר   ואי אמר ליה האיך הב לי לדידי ואנא מסינא נפשאי א\"ל פשעת בנפשך וקא שקלת מינאי טפי ואי א\"ל קוץ לי מיקץ אמר ליה פשעת בנפשך וקרו לי שור המזיק תאנא וכולן משתלמין במקום נזק:", 
            "<b>מתני'</b>    דף פג:", 
            " שבת רואין אותו כאילו הוא שומר קישואין שכבר נתן לו דמי ידו   ודמי רגלו בושת  הכל לפי המבייש  והמתבייש    דף פו:", 
            " המבייש את הערום המבייש את הסומא המבייש את הישן חייב וישן שבייש פטור נפל מן הגג והזיק ובייש חייב על הנזק ופטור על הבושת שנאמר (דברים כ״ה:י״א )ושלחה ידה והחזיקה במבושיו אינו חייב על הבושת עד שיהא מתכוין:", 
            "<b>גמ'</b>    דף פה:", 
            " אמר רבא  קטע לו את ידו נותן לו דמי ידו ושבת רואין אותו כאילו הוא שומר קישואין שיבר את רגלו נותן לו דמי רגלו ושבת רואין אותו כאילו הוא שומר על הפתח "
        ], 
        [
            " סימא את עינו נותן לו דמי עינו ושבת רואין אותו כאילו הוא מטחינו ברחים חרשו נותן לו דמי כולו איתמר הכהו על ידו וצמתה ידו וסופה לחזור   אמר אביי נותן לו דמי שבת גדולה ודמי שבת קטנה ורבא אמר אינו נותן לו אלא דמי שבתו שבכל יום ויום והלכתא כרבא פירוש שבת גדולה דמי ידו ששמין אותו כמה הוא שוה ביד וכמה שוה בלא יד ושבת קטנה רואין אותו כאילו הוא שומר קישואין ושבת גדולה דאמר אביי בשצמתה ידו וסופה לחזור לאו רמי ידו לגמרי הוא אלא שמין אותו כמה הוא שוה קודם שצמתה וכמה הוא שוה לאחר שצמתה ידו וסופה לחזור ויהיב ליה ההוא דביני ביני ושבת קטנה רואין אותו כאילו הוא שומר קישואין שכבר  נותן לו דמי ידו שצמתה וסופה לחזור וקאמר רבא כיון שסופה לחזור אין נותנין לו דמי שבת גדולה ושבת קטנה דרואין אותו כאילו הוא שומר קישואין לא סגי ליה בהכי דהא לא יהיב ליה דמי שבת גדולה הלכך יהיב ליה שבתו שבכל יום ויום ממלאכה דבטיל מינה וכן הלכתא ומסתברא דבפועל בטל שיימינן ליה:", 
            "איתמר הקוטע  יד עבד עברי של חבירו אמר אביי נותן שבת גדולה לעבד ושבת קטנה לרבו רבא אמר  הכל   לעבד וילקח בהן קרקע והרב אוכל פירות ולכי נפיק לחירות נפקא ארעא בהדיה ואם פחת אצל עצמו ואצל רבו לא פחת הכל לעצמו והיכי דמי דפסקיה לריש אודניה או לריש נחיריה:", 
            "  ירושלמי  (בפרקין הל' ד' ) א\"ר יוחנן הקוטע יד עבדו   של חבירו רבו נוטל המשה דברים  והלה מתפרנס מן הצדקה דמצווין ישראל לפרנס עבדים הקטועים ולא שלימים והא ר' יוחנן אכיל קופר ויהיב לעבדיה שתי חמר ויהיב לעבדיה   וקרי עליה (איוב ל״א:ט״ו )הלא בבטן עושני עשהו התם מדת רחמנות הכא מדת הדין:", 
            "  דף פז.", 
            " בעי ר' אלעזר מרב  החובל בבת קטנה של אחרים  חבלה למי מי אמרינן כיון דאקני רחמנא שבח נעורים לאביה חבלה נמי לאביה הוא דהא אפחתה מכספה או דלמא שבח נעורים הוא דאקני ליה רחמנא לאביה דאי בעי לממסרה למוכה שחין מצי מסר לה אבל חבלה כיון דאי בעי מחבל לה לא מצי חבל לה לא אקני ליה רחמנא "
        ], 
        [
            "   דף פז:", 
            " אמר ליה לא זיכתה התורה לאב אלא שבח נעורים בלבד ורבי יוחנן אמר אפילו פצעה פצעה ס\"ד צערה דידה הוא ואפילו ר' אלעזר לא קא מיבעי ליה אלא חבלה  (דף פח.) דאפחתה מכספה אבל פצעה דלא אפחתה מכספה לא קא מיבעיא ליה אמר רבי יוסי בר חנינא שפצעה בפניה   דאפחתה מכספה והלכת' כרבי יוחנן הלכך ניזקא דאפחתה מכספה דאביה הוי ושבת אפילו רב מודה דכיון דמעשה ידיה דאביה הוא שבתה נמי דאביה הוא אבל צער דלא אפחתה מכספה דברי הכל דידה הוא והוא הדין לבשתה:", 
            "<b>מתני'</b>   (דף פז.) זה  חומר באדם מבשור שהאדם משלם נזק ורפוי וצער ושבת ובושת ומשלם דמי ולדות ושור אין משלם אלא נזק ופטור מדמי ולדות המכה את אביו ואת אמו ולא עשה בהן חבורה והחובל בחבירו ביוה\"כ חייב בכולן החובל בעבד עברי חייב בכולן חוץ מן השבת בזמן שהוא שלו החובל בעבד כנעני של חבירו חייב   ר' יהודה אומר אין לעבדים בשת:", 
            "<b>גמ'</b>   והלכתא  (עבד פסול לעדות וכו' הוא משקלא וטריא של הגמ' דף פח. )עבד פסול לעדות ויש לו בשת וגר כשר לעדות ויש לו בשת   דף פו:", 
            " וחרש יש לו בשת שוטה אין לו בשת  קטן אי מכלמי ליה ומיכלים אית ליה ואי לא לית ליה:", 
            "<b>מתני'</b>   (דף פז.)   חרש שוטה וקטן פגיעתן רעה החובל בהן חייב והן שחבלו באחרים פטורין העבד והאשה פגיעתן רעה החובל בהן חייב והן שחבלו באחרים פטורין אבל משלמין לאחר זמן נתגרשה האשה ונשתחרר העבד חייבין לשלם:", 
            "<b>גמ'</b>   (דף פח.) אמיה דרב שמואל בר אבא  מאקרוקניא הות נסיבא ליה לרב אבא כתבתינהו לניכסה לרב שמואל ברה     דף פח:", 
            " אזל רב שמואל בר אבא לקמיה דרבי ירמיה בר אבא אוקמיה בנכסיה מהא דתנן הכותב נכסיו לבנו לאחר מותו האב אינו יכול למכור מפני שכתובין לבן והבן אינו יכול למכור מפני שהוא ברשות האב מכר האב מכורין עד שימות מכר הבן אין ללוקח כלום עד שימות האב וכי מאית אב מיהת אית ליה ללוקח ואף על גב דמת הבן בחיי האב ולא אתי לידיה דבן קנה לוקח כר\"ש בן לקיש דאמר לא שנא מת האב בחיי הבן דאתו לידיה דבן ולא שנא מת הבן בחיי האב דלא אתו לידיה דבן קנה לוקח אתו לקמיה דרב יהודה אמר להו הרי אמר שמואל זו אינו דומה למשנתנו משום תקנת אושא דאמר רבי יוסי בר חנינא באושא התקינו האשה שמכרה בנכסי מלוג בחיי בעלה ומתה הבעל מוציא מיד הלקוחות וכן הלכתא:", 
            " (דף פט.) אמר רבא הלכתא טובת הנאה לאשה ואין הבעל אוכל פירות מ\"ט חד פירא תקינו ליה רבנן פירא דפירא לא תקינו ליה רבנן ואי קשיא לך הואיל וטובת הנאה לאשה אמאי קתני גבי אשה פגיעתן רעה תזבין  לכתובתה בטובת הנאה ותשלם השתא התם משום דשמואל דאמר שמואל המוכר שטר חוב לחברו וחזר ומחלו מחול ואפילו "
        ], 
        [
            " יורש מוחל ואי מחייבה לה לזבוני כתובתה בטובת הנאה ותתיב ליה ודאי הדרה ומחלה לכתובתה לגבי בעלה ואפסודי ללוקח בידים לא מפסדינן ליה ואי אמרת תזבין כתובתה לההוא גברא דאזקתיה   דף פט:", 
            " דאי מחלה כתובתה לגבי בעלה לית ליה פסידא ללוקח   כל לגבי בעל ודאי   מחלה ואטרוחי בי דינא בכדי לא מטרחינן ליה:", 
            "<b>מתני'</b>   (דף פז.) המכה  אביו ואמו ועשה בהן חבורה  א  והחובל בחבירו בשבת פטור מכולן מפני שנידון בנפשו:", 
            "החובל בעבד כנעני שלו פטור מכולן:", 
            " (דף צ.) התוקע  לחברו נותן לו סלע רבי יהודה אומר משום רבי יוסי הגלילי מנה סטרו נותן לו מאתים זוז לאחר ידו נותן לו ארבע מאות זוז  (והכל לפי כבודו ג' תיבות אלו אינו בגמ' ובמשניות )והכל לפי כבודו צרם באזנו תלש בשערו רקק והגיע בו הרוק העביר טליתו ממנו פרע ראשה של אשה נותן ארבע מאות זוז    דף צ:", 
            " זה הכלל  הכל לפי כבודו אמר רבי עקיבא אפילו   עניים שבישראל רואין אותם כאלו הם בני חורין שירדו מנכסיהן שהן בני אברהם יצחק ויעקב ומעשה באחר שפרע ראשה של אשה בשוק ובאת לפני ר\"ע וחייבו ליתן לה ארבע מאות זוז אמר לו רבי תן לי זמן ונתן לו שמרה כשהיא עומדת על פתח חצרה ושיבר את הפך בפניה   ובו כאיסר שמן וגלתה את ראשה והיתה מטפחת  (בד\"ס הגי' וכמה ידה על ראשה   ) ומנחת ידה על  (גי' ד\"ת שערה )ראשה העמיד לה עדים ובא לפני ר\"ע א\"ל רבי לזו אני נותן ד' מאות זוז אמר לו לא אמרת כלום   שהחובל בעצמו אע\"פ שאינו רשאי פטור ואחרים שחבלו בו חייבין והקוצץ נטיעותיו אע\"פ שאינו רשאי פטור ואחרים שקצצו אותן חייבין:", 
            "<b>גמ'</b>   (דף צא.) איבעיא להו  יש אומד לנזקין או אין אומד לנזקין מי אמרינן לקטלא הוא דאמדינן בהכי נפקא נשמה בהכי לא נפקא אבל לנזקין כל דהו או דלמא לא שנא ולמימד לגברא לא מיבעיא לי דודאי   אמדינן ליה במה מיקצר ובמה לא מיקצר אלא כי קא מיבעיא לן למימד חפצא  מי עביד האי נזקא או לא ופשטינן תא שמע שמעון התימני אומר מה אגרוף מיוחד   שמסור לעדה ולעדים   פרט לכשיצתה אבן מתחת ידי עדים שהוא פטור  (תיבות אלו והכא שבת וריפוי כתיבה ביה אינו בגמ' )והכא שבת וריפוי כתיבה ביה ש\"מ יש אומד לנזקין שמע מינה:", 
            "תניא    הכהו על עינו וסימאה על אזנו וחרשה עבר יוצא בהן לחירות כנגד עינו ואינו רואה כנגד אזנו ואינו שומע אין העבד יוצא בהן לחירות:", 
            "המבעית את חבירו פטור מדיני אדם וחייב בדיני שמים כיצד תקע באזנו וחרשו פטור אחזו ותקע באזנו וחרשו "
        ], 
        [
            " חייב וכל הני חמשה דברים נזק וצער וריפוי ושבת ובושת אומדין אותו ונותנין לו מיד אמדוהו והיה   מתנונה והולך אין נותנין לו אלא כמו שאמדוהו אמדוהו והבריא נותנין לו כל מה שאמדוהו מסייע ליה לרבא דאמר רבא האי מאן דאמדוהו לכוליה יומא   ולפלגיה דיומא קא עביד עבידתא יהיב ליה דכוליה יומא   משמיא הוא דרחימו עליה:", 
            "רקק  והגיע בו הרוק אמר רב פפא ל\"ש אלא בו אבל בבגדו לא   אמרי במערבא משמיה דרבי יוסי בר חנינא זאת אומרת  ביישו  בדברים פטור מכלום:", 
            "ירושל'  (פירקין הל' ו' ) תני רב   לבעיטה אחת לרכובה שלש   לסנוקרת חמש עשרה חד אמר בשום ריש לקיש המבייש את הזקן נותן לו בשתו שלם חד בר נש אקפד לרבי יהודה בר חנינא אתא עובדא קמי ריש לקיש וקנסיה ליטרא דדהבא:", 
            "הכל לפי כבודו איבעיא להו ת\"ק לקולא קאמר או לחומרא קאמר לקולא קאמר דאיכא עני דלא בעי למשקל   האי או דלמא לחומרא קאמר דאיכא עשיר דבעי למיתב ליה טפי ת\"ש מדקאמר רבי עקיבא אפילו עניים שבישראל רואין אותם כאילו הן בני חורין שירדו מנכסיהן שהן בני אברהם יצחק ויעקב שמע מינה דתנא קמא לקולא קאמר שמע מינה:", 
            "ומעשה באחד שפרע ראשה של אשה וכו':", 
            "ומי יהבינן זמן לחבלות והא אמר רבי חנינא אין נותנין זמן לחבלות אמרי כי לא יהבינן זמן לחבלות דחסריה ממונא אבל לבושת דלא חסריה ממונא יהבינן:", 
            "  דף צא:", 
            " הקוצץ  נטיעותיו כו':", 
            "תנא רבה בר בר חנה קמיה דרב שורי הרגת נטיעותי קצצת אתה אמרת לי להרגו אתה אמרת  לי לקצץ פטור אמר ליה   לא שבקת חיי לשום בריה כל כמיניה   אמר ליה איסמיה א\"ל תתרגם מתניתך בשור העומד  להריגה ובאילן העומד לקציצה א\"ל אי הכי מאי קא טעין א\"ל אנא בעינא למעבדה להא מצוה כדתניא (ויקרא טז )ושפך וכסה מי ששפך הוא יכסה ומעשה באחד ששפך וקדם חבירו וכסה וחייבו ר\"ג  ליתן לו י' זהובים איכא מאן דאמר האי דחייביה ר\"ג להאי גברא י' זהובים קנסא הוא דקנסיה ולא גמרינן מינה לדינא אחרינא וכד מעיינת בגמרא לא אשכחת להאי סברא דאי סלקא דעתך קנסא הוא דקניס רבן   שמעון בן גמליאל ולא גמרינן מינה לדינא אחרינא אמאי קא גמר מינה רב להא דתנן נטיעותי קצצת אתה אמרת לי לקצצן פטור דשמעי' מינה טעמא דאמר הכי הא לא אמר הכי חייב אלא לאו דינא הוא וגמרינן מיניה:", 
            "אמר רב  דיקלא דטעין קבא אסור למקצייה מיתיבי כמה יהא בזית ולא יקצצנו רובע שאני זיתים דחשיבי א\"ר חנינא לא   שכיב   שבחת ברי אלא דקצץ תאנה בלא זמנה אמר רבינא ואם היה מעולה בדמים מותר:", 
            "תניא נמי הכי (דברים כא )רק עץ אשר תדע   זה אילן מאכל  כי לא עץ מאכל הוא זה אילן סרק וכי מאחר שסופינו לרבות כל דבר מה ת\"ל כי לא עץ מאכל הוא להקדים סרק למאכל יכול אפי' מעולה בדמים ת\"ל רק:", 
            "שמואל אייתי ליה אריסיה תמרי כי קא אכיל טעם בהו טעמא דחמרא א\"ל  (כ\"ה בדפו\"י )   מכחשא בחמרא כולי האי למחר אייתי ליה מקורייהו רב חסדא חזא תאלי בי גופני אמר ליה לאריסיה עקרינהו גופני קני דיקלי דיקלי לא קנו גופני:", 
            "מתני'", 
            " אע\"פ  שנתן לו אין נמחל לו עד שיבקש ממנו "
        ], 
        [
            " שנאמר (בראשית כ׳:ז׳ )ועתה השב אשת האיש וגו' ומנין שלא יהא המוחל אכזרי שנאמר  ויתפלל אברהם אל האלהים וגו'. האומר לחבירו  סמא את עיני קטע את ידי שבר את רגלי חייב על מנת לפטור חייב קרע את כסותי שבר את כדי חייב על מנת לפטור פטור עשה כן לאיש פלוני ע\"מ לפטור חייב בין בגופו בין בממונו:", 
            "<b>גמ'</b>  תנו רבנן כל אלו שאמרו דמי בשתו אבל צערו אפילו הביא כל אילי נביות שבעולם אין נמחל לו עד שיבקש ממנו מחילה שנאמר (בראשית כ׳:ז׳ )ועתה השב אשת האיש וגו':", 
            "גרסינן בפרק (נגמר הדין)   צ\"ל ד' מיתות דף נח:", 
            "  אמר ר' שמעון בן לקיש כל  המגביה ידו על חבירו אף על פי שלא הכהו נקרא רשע שנאמר (שמות ב )ויאמר לרשע למה תכה רעך הכית לא נאמר אלא תכה  (דף צג.)   (ושם איתא אמר רב חנן המוסר דין וכ\"ה ברי\"ף בספ\"ק דר\"ה סי' תתקלו ע\"ש   )אמר רבי יוחנן כל המוסר דין על חבירו הוא נענש תחלה שנא' (בראשית טז )ותאמר שרי אל אברם חמסי עליך וכתיב (שם כג )ויבא אברהם לספוד לשרה ולבכותה והנ\"מ דאית ליה דיינא בארעא אמר רב יצחק אוי לו לצועק יותר מן הנצעק תניא נמי הכי אחד הצועק ואחד הנצעק במשמע   אלא שממהרין לצועק יתר מן הנצעק  . אמר ר' אבהו לעולם יהא אדם מן הנרדפין ולא מן הרודפין שאין לך נרדפין בעולם יותר מתורים ובני יונה והכשירן הכתוב לגבי המזבח:", 
            "גרסינן בפרק שואל אדם מחבירו   דף קמט:", 
            "  אמר רבי יעקב ברה דבת יעקב כל שחבירו נענש על ידו אין מכניסין אותו למחיצה של הקב\"ה מנ\"ל מהכא (משלי י״ז:כ״ו )גם ענוש לצדיק לא טוב לא טוב הוא אלא רע וכתיב (תהילים ה׳:ה׳-ו׳ )כי לא אל חפץ רשע אתה לא יגורך רע לא יגור במגורך רע:", 
            "האומר  סמא את עיני וכו':", 
            "אמר ליה רב יוסף בר חמא לרבא מ\"ש רישא ומ\"ש סיפא   ואסיקנא אמר רבי יוחנן יש לאו שהוא כהן ויש הן שהוא כלאו תניא נמי הכי הכני ופצעני ע\"מ לפטור א\"ל הן  יש הן שהוא כלאו ויש לאו שהוא כהן שבר את כדי קרע את כסותי על מנת לפטור ואמר ליה לאו הרי הוא לאו שהוא כהן   ורמינהי (שמות כב )לשמור ולא לאבד לשמור ולא לקרוע לשמור ולא  לחלק לעניים אמר רבה לא קשיא הא דאתא לידיה בתורת קריעה והא דאת' לידיה בתורת שמירה:", 
            "ההוא ארנקא דצדקה דאתא לפומבריתא אפקדיה רב יוסף גביה דההוא גברא פשע ביה אתו גנבי גנבוה חייביה רב יוסף א\"ל אביי והא תניא לשמור ולא לחלק לעניים אמר ליה עניי דפומבדיתא מיקץ קיץ להו ולשמור הוא:", 
            "\n סליקא להו פרק החובל \n", 
            " פרק תשיעי   דף צג:", 
            " הגוזל  עצים ועשאן כלים צמר ועשאו בגדים משלם   כשעת הגזלה גזל פרה מעוברת וילרה רחל טעונה וגזזה משלם דמי פרה עומדת לילד ודמי רחל טעונה העומדת להגזז פרה ונתעברה אצלו וילדה רחל ונטענה אצלו וגזזה משלם כשעת הגזלה זה הכלל כל הגזלנין משלמין כשעת הגזלה:", 
            "<b>גמ'</b>   (דף צה.) ת\"ר הגוזל  את הרחל וגזזה או שילדה משלם אותה ואת גזותיה ואת ולדותיה דברי ר\"מ ר' יהודה אומר גזלה חוזרת בעיניה ר\"ש אומר רואין אותה כאילו היא שומא אצלו בכסף במאי קא מיפלגי   דף צה:", 
            " ר' יהודה ור\"ש אמר רב זביד בשבח שעל גבי גזלה קא מיפלגי רבי יהודה סבר שבח שעל גבי גזלה דנגזל הוי ור\"ש "
        ], 
        [
            " סבר דגזלן הוי ורב פפא אמר דכולי עלמא שבח שע\"ג גזלה דגזלן הוי   אלא למחצה לשליש ולרביע איכא בינייהו ר' יהודה סבר שבח שעל גבי גזלה כוליה דגזלן הוי ורבי שמעון סבר למחצה לשליש ולרביע הוא דשקיל גזלן והא דתנן גזל  פרה ונתעברה אצלו וילדה  רחל ונטענה אצלו וגזזה משלם כשעת הגזלה הוא הדין דאפילו לא ילדה נמי כשעת הגזלה הוא דמשלם ואיידי דנסיב רישא ילדה תנא סיפא נמי ילדה ומתניתין רבי יהודה היא תניא כותיה דרב פפא ר\"ש אומר רואין אותה כאילו היא שומא אצלו בכסף למחצה לשליש ולרביע והלכתא כרבי יהודה ואליבא דרב פפא דתניא כותיה:", 
            "  דף צד:", 
            " ת\"ר  הגזלנין ומלוי רבית שהחזירו אין מקבלין מהן   והמקבל מהן אין רוח חכמים נוחה הימנו וה\"מ בשאין גזלה קיימת אבל גזלה קיימת מקבלין מהן:", 
            "  דף צו.", 
            " א\"ר פפא גזל והשביח ומכר גזל  והשביח והוריש מה שהשביח מכר ומה שהשביח מוריש:", 
            "בעי רבא השביח לוקח מהו בתר דבעיא הדר פשטה מה מכר ראשון לשני כל זכות שתבא לידו:", 
            "בעי רבא השביח עובד כוכבים מהו א\"ל רב אחא מדפתי לרבינא תקנתא לעובד כוכבים ניקום ונעביד א\"ל לא צריכא כגון דזבנה ניהליה לישראל א\"ל סוף סוף הבא מחמת העובד כוכבים הרי הוא כעובד כוכבים א\"ל לא צריכא   כגון דגזלה ישראל וזבנה לעובד כוכבים ואשבח עובד כוכבים והדר עובד כוכבים וזבנה לישראל   מי אמרי' כיון דמעיקרא ישראל ולבסוף ישראל עבדו רבנן תקנתא או דלמא כיון דאיכא עובד כוכבים באמצע לא עבדי להו רבנן תקנתא תיקו:", 
            "  דף צו.", 
            " וא\"ר פפא האי מאן דגזל עפרא מחבריה ועבדי לבינתא לא קני מ\"ט הדר משוי ליה עפרא לבינתא ועבדה עפרא קני מאי אמרת   הדר עביד ליה לבינתא ההיא לבינתא אחריתי היא:"
        ], 
        [
            "   צו:", 
            " ואמר רב פפא האי מאן דגזל נסכא מחבריה ועבדה זוזי לא קני מ\"ט הדר עביד לה נסכא זוזי ועבד להו נסכא קני מאי אמרת הדר עביד להו זוזי הנהו זוזי אחריני נינהו שמעינן מהא דרב פפא דשינוי החוזר לברייתו לא הוי שינוי ולפיכך לא קני וכן הלכתא הלכך מתני' דקתני הגוזל עצים ועשאן כלים משלם כשעת הגזילה עצים ושיפן נינהו כגון בוכאני וכדאוקמא רב אשי   דף צג:", 
            "  דהוא בתרא:", 
            "זה הכלל כל הגזלנין משלמין כשעת הגזלה   דף צו:", 
            " כל לאיתויי מאי לאיתויי הא דאמר רבי אלעאי דאמר רבי אלעאי גנב טלה ונעשה איל עגל ונעשה שור נעשה שינוי בידו וקנאו טבח ומכר שלו הוא טובח ושלו הוא מוכר:", 
            " ההוא גברא דגזל   תורי מחבריה אזל כרב בהו כרבא וזרע בהו זרע לסוף אהדרינהו למרייהו אתא לקמיה דרב נחמן אמר להו זילו שומו שבחא דאשבח אמר ליה רבא תורי אשבח ארעא לא אשבח אמר ליה פלגא שבחא קאמינא אמר ליה סוף סוף גזלה היא והדרה בעינה דתנן כל הגזלנין משלמין כשעת הגזלה אמר ליה האי איניש גזלנא עתיקא הוא ובעינא דאיקנסיה מהא שמעינן דקנסינן בכי האי גוונא ואפי' בחוץ לארץ דהא רב נחמן בבבל הוה וקא קנס ועוד דגרסינן בפרק נגמר הדין  (סנהדרין דף מו. ) תניא אמר רבי אליעזר בן יעקב  א  שמעתי שבית דין היו מכין ועונשין שלא מן התורה ולא לעבור על דברי תורה אלא לעשות סייג לתורה :", 
            "<b>מתני'</b>  גזל בהמה והזקינה  עבדים והזקינו משלם כשעת הגזילה ר' מאיר אומר בעבדים אומר לו הרי שלך לפניך גזל מטבע ונסדק פירות והרקיבו יין והחמיץ משלם כשעת הגזילה גזל מטבע ונפסל תרומה ונטמאת חמץ ועבר עליו הפסח בהמה ונעבדה בה עבירה או שנפסלה מעל גבי המזבח או שהיתה יוצאה ליסקל אומר לו הרי שלך לפניך:"
        ], 
        [
            "גמ'", 
            " אמר רב פפא לא הזקינה ממש אלא אפי' כחשה והא אנן הזקינה תנן אמרי כחשה כעין הזקינה מה הזקינה דלא הדרה אף כחשה דלא הדרה   אבל כחשה דהדרה אומר לו הרי שלך לפניך:", 
            "רבי מאיר אומר אומר לו בעבדים הרי שלך לפניך:", 
            "אמר רב חנינא בר אבדימי אמר רב הלכה כרבי מאיר ולית הלכתא כותיה דקי\"ל עבדא כמטלטלי דמי:", 
            " (דף צז.) אמר רב דניאל בר רב קטינא אמר רב התוקף בעבדו של חבירו ועשה בו מלאכה פטור והוא שלא בטלו ממלאכה מ\"ט ניחא ליה לאיניש דלא ניסתרו עבדיה:", 
            "  רב יוסף בר חמא הוה תקיף עבדי דאינשי דמסיק בהו זוזי ועביד בהו מלאכה א\"ל רבא בריה מ\"ט עביד מר הכי אמר ליה דאמר רב דניאל בר רב קטינא אמר רב התוקף בעבדו של חבירו ועשה בו מלאכה   פטור א\"ל ה\"מ היכא דלא מסיק בהו זוזי מר כיון דמסיק בהו זוזי מיחזי כרבית תדע דהא אמר רב יוסף בר מניומי אמר רב נחמן אע\"פ שאמרו הדר בחצר חבירו שלא מדעתו אינו צריך להעלות לו שכר הלוהו ודר בחצרו צריך להעלות לו שכר א\"ל הדרי בי:", 
            "איתמר התוקף ספינתו של חבירו ועשה בו מלאכה   אם רצה   שכרה נוטל רצה פחתה נוטל ושמואל אמר אינו נוטל אלא פחתה אמר רב פפא ולא פליגי הא דעבידא לאגרא והא דלא עבידא לאגרא ואי בעית אימא הא והא דעבידא לאגרא ולא קשיא הא דנחית לה בתורת אגרא והא דנחית לה בתורת גזלנותא:", 
            "גזל מטבע ונסדק וכו' אמר רב הונא נסדק נסדק ממש נפסל שפסלתו מלכות ורב יהודה אמר אפילו פסלתו מלכות נמי היינו נסדק אלא היכי דמי נפסל שפסלתו מדינה זו  ויוצא במדינה אחרת איתמר  המלוה את חבירו על המטבע ונפסל המטבע אמר רב   דף צז:", 
            " נותן לו "
        ], 
        [
            " מטבע היוצא באותה שעה ושמואל אמר יכול לומר לו לך והוציאו במישן אמר רב נחמן מסתברא מילתא דשמואל דאית ליה אורחא למישן אבל ליה ליה אורחא למישן לא:", 
            "בעא מיניה רבא מרב חסדא המלוה את חברו על  המטבע והוסיפו עליו מהו א\"ל נותן לו מטבע היוצא באותה שעה א\"ל ואי   כי נפיא א\"ל אין א\"ל ואפי' כי תירטא א\"ל אין והא קא זילי פירי אמר רב אשי ניחזי אנן אי מחמת טיבעא זול מנכי ליה  (דף צח.) ואי מחמת תרעא זול לא מנכי ליה והא קא שבח לענין נסכא אלא כי הא דרב פפא ורב הונא בריה דרב יהושע עבדו עובדא בזוזא דאגרדמים טייעא עד עשרה בתמניא פירוש כגון דהוה ליה גביה חבריה מאה זוזי כל זוזא מינייהו אית ביה תמניא פריטי ואוסיפו עליה השתא ועבדוניה לכל זוזא עשרה פריטי חזינן אי לא קא זילי פירי מחמת ההיא תוספת אלא תרעא כדקאי קאי יהיב ליה השתא מאה זוזי מהאי טיבעא דהוא סכום כל מה דאית ליה גביה מההוא טיבעא קמא ולא מנכי ליה כלום ואע\"ג דקא שבח לענין נסכא חומשא מלבר דאינון תרתי פריטי בכל   כיון דליכא גביה שבחא לענין פירי לא איכפת   לן בההיא תוספת חומשא דאיכא בנסכא והיינו דקאמר רב חסדא נותן לו מטבע היוצא באותה שעה ואי קא זילי פירי מחמת ההיא תוספת אפילו לא אוסיפו עליה אלא כל שהוא  (צ\"ל מנכי )מגבי ליה מהאי טיבעא כוותיה ואי אוסיפו עליה טפי מחומשא אע\"ג דלא קא זילי פירי לא יהיב  מהא טיבעא דנפיק אלא כשיעורא דאית ליה מטיבעא קמא וכ\"ש אי קא זילי פירי דמנכי ליה כל  דהוא טופיאנאה דאוסיפו ליה עד גמירא והוא הדין למלוה את חברו על המטבע ופחתו ממנו והוא הדין נמי במקום שנושאין ונותנין בכספים של משקל ופחתו מן הכסף שבהן או שהוסיפו עליו הכל ענין אחד הוא:", 
            "הא דאמר רבה הזורק  מטבע של חבירו לים הגדול פטור והצורם באוזן פרתו של חבירו פטור והשורף שטרותיו של חבירו פטור לית הלכתא כוותיה בכלהו דהא אסיקנא   דף צח:", 
            " אמר אמימר למאן דדאין דינא דגרמי מגבי ביה דמי שטרא מעליא ולמאן דלא דאין דינא דגרמי מגבי ביה דמי ניירא בעלמא הוה עובדא וכפייה רפרם לרב אשי ואגבייה כי כשורא לצלמי וכן הלכתא אלא מיהו ה\"מ היכא דקא מודי ליה דקושטא קא טעין עליה ומחמת דשריף ליה לשטריה הוא דלא מצי גבי ליה אבל היכא דלא קא מודי ליה דקושטא קא טעין אי נמי מודי ליה ולאו מחמת דשריף ליה לא מצי גבי לא מיחייב כדאמרינן מתקיף ליה רמי בר חמא היכי דמי אי איכא סהדי  דחתימי עלה דידעי מאי הוה כתיב בשטרא   ניכתוב ליה שטרא אחרינא ואי דליכא סהדי מנא ידעינן אמר רבא תהא במאמינו:", 
            "פירות והרקיבו משלם כשעת הגזלה והא תניא פירות והרקיבו אומר לו הרי שלך לפניך אמר רב פפא לא קשיא כאן שהרקיבו כולן כאן שהרקיבו מקצתן:", 
            "<b>מתני'</b>  נתן  לאומנין לתקן וקלקלו חייבין לשלם נתן לחרש שידה תיבה ומגדל לתקן וקלקל  חייב לשלם:", 
            "הבנאי שקבל עליו את הכותל לסותרו ושיבר את האבנים או שהזיקן חייב לשלם היה סותר מצד זה ונפל מצד אחר פטור  א  ואם מחמת המכה חייב:", 
            "גמ'", 
            " אמר רב אסי לא שנו אלא שנתן לחרש שידה תיבה ומגדל לנעוץ בהן מסמר   ושיברן אבל נתן לחרש עצים לעשות מהן שידה תיבה ומגדל ועשה מהן שידה תיבה ומגדל "
        ], 
        [
            " ושיברן פטור מ\"ט אומן קונה בשבח כלי ואסקא רבא   דף צט:", 
            " דכ\"ע אין אומן קונה בשבח כלי ושמעינן מיניה דליתא לדרב אסי אלא חייב לשלם דמי שידה וכן הלכתא:", 
            "תנו רבנן המוליך חטיו לטוחן ולא לתתן ועשאן סובין או מורסן חייב לשלם קמח לנחתום ועשאו פת ניפולין בהמה לטבח וניבלה חייב מפני שהוא כנושא שכר:", 
            "אמר רבי יוחנן טבח  אומן שקלקל חייב והוא דעבד בשכר דאמר רבי זירא הרוצה שיתחייב לו טבח יקדים לו דינר:", 
            "אבל אומן דעביד בחנם פטור כי ההוא גברא דאתא לקמיה דרבי יוחנן ואמר ליה זיל אייתי ראיה דמימחית לתרנגולי   ופטירת:", 
            "המראה דינר  לשולחני ונמצא רע תני חדא אומן ה\"ז פטור הדיוט ה\"ז חייב ותניא אידך בין אומן בין הדיוט חייב אמר רב פפא כי תניא ההיא אומן הרי זה פטור כגון דנכו ואיסור דלא צריכי למיגמר כלל:", 
            "ההיא איתתא דאחזיא ליה דינרא לרבי חייא אמר לה שפירא הוא לסוף אתאי אמרה ליה אזלי אחויתיה ואמרו לי דסניא הוא ולא קא נפיק לי א\"ל לרב זיל חלפיה ניהלה וכתוב אפינקסך דין עסק ביש:", 
            "והא רבי חייא לא צריך למגמר ר' חייא לפנים משורת הדין הוא דעבד כדתני רב יוסף (שמות י״ח:כ׳ )והודעת להם זה בית חייהם  (דף ק.) את הדרך זה גמילות חסדים ילכו זה ביקור חולים. בה זו קבורה. ואת המעשה זה הדין. אשר יעשון זה לפנים משורת הדין:", 
            "רשב\"ל אחוי דינרא לרבי אלעזר אמר ליה מעליא הוא אמר חזי דעלך קא סמיכנא א\"ל אמאי דאי משתכח בישא בעינא לשלומי לך והא את הוא דאמרת מאן דדאין דינא דגרמי ר\"מ מאי לאו ר\"מ ולא סבירא לך כוותיה א\"ל לא ר\"מ וסבירא לן כוותיה דתנן מחיצת הכרם שנפרצה   דף ק:", 
            " אומרים לו גדור נתייאש ממנה ולא גדרה הרי זה קידש וחייב באחריותו:", 
            "שמעינן מינה דהדיוט לא מיחייב לשלומי עד דמודע ליה דעליה קא סמיך דאי לא מודע ליה מצי א\"ל לא ידענא דעלי קא סמכת ואי מוכחא  דעליה קא סמיך לא צריך לאודועיה:", 
            "מתני'", 
            "  א  נתן צמר לצבע והקדיחתו היורה נותן לו דמי צמרו צבעו כעור אם השבח "
        ], 
        [
            " יתר על ההוצאה נותן לו את ההוצאה ואם ההוצאה יתירה על השבח נותן לו את השבח  א:", 
            "לצבוע לו אדום וצבעו שחור שחור וצבעו אדום רבי מאיר אומר נותן לו דמי צמרו רבי יהודה אומר אם השבח יתר על ההוצאה נותן לו את ההוצאה ואם ההוצאה יתירה על השבח נותן לו את השבח:", 
            "<b>גמ'</b>  מאי כעור אמר רב נחמן אמר   בר אבוה שצבעו כלבוס :", 
            " (דף קא.) תנו רבנן הנותן עצים לחרש לעשות מהן כסא ועשה מהן ספסל ספסל ועשה מהן כסא רבי מאיר אומר נותן לו דמי עצים רבי יהודה אומר אם השבח יתר על ההוצאה נותן לו את ההוצאה ואם ההוצאה יתירה על השבח נותן לו את השבח ומודה רבי מאיר בנותן עצים לחרש לעשות מהן כסא נאה ועשה מהן כסא בעור ספסל נאה ועשה מהן ספסל כעור אם השבח יתר על ההוצאה נותן לו את ההוצאה ואם ההוצאה יתירה על השבח נותן לו את השבח והלכתא כרבי יהודה:", 
            "איבעיא להו  יש שבח סממנין על גבי הצמר או אין שבח סממנין על גבי הצמר היכי דמי אי דגזל סממנין ודייקינהו ותרינהו וצבע בהו תיפוק לי דהא קננהו בשינוי לא צריכא כגון דגזל צמר וסממנין שרויין דחד וצבעיה לההוא צמר בהנך סממנין וקא מהדר ליה ניהליה לצמר  ואייקר ליה בדמי לא קא מיבעיא לן דהא יש שבח סממנין אלא בי קא מיבעי לן דזל   ציבעא מאי מי אמרי' יש שבח סממנין על גבי הצמר והא קא מהדר ליה  או דלמא אין שבח סממנין על גבי הצמר וצמר קא מהדר ליה וסממנין לא קמהדר ליה אי נמי כגון דצמר דחד וסממנין דחד ואתא קוף צבעיה להאי צמר  מהני סממנין יש שבח סממנין על גבי הצמר ואמר ליה הב לי סממנאי דגבך נינהו או דלמא אין שבח סממנין על גבי הצמר ואמר ליה לית לך גבאי ולא מידי ולא איפשיטא:", 
            "ת\"ר  הנותן מעות לשלוחו  (דף קב.) ליקח בהן חטין ולקח בהן שעורין שעורין ולקח בהן חטין תנא חדא אם פחתו פחתו לו ואם הותירו הותירו לו ותניא אידך אם פחתו פחתו לו  ואם הותירו הותירו לאמצע א\"ר יוחנן לא קשיא הא רבי מאיר דאמר קננהו בשינוי והא ר' יהודה דאמר לא קני להו בשינוי ורבי אלעזר אמר הא והא רבי מאיר ולא קשיא כאן לאכילה כאן לסחורה וכיון דקי\"ל ברבי יהודה חזינן אם לסחורה נתן לו בתורת שותפות אם פחתו פחתו לשליח מפני שהוא משנה ואם הותירו הותירו לאמצע דאפילו לר\"מ ביון דלסחורה יהבינהו ניהליה לא קני לה בשינוי ואם לא נתן לו בתורת שותפות אלא לקנות בהן חטין לסחורה לא יטול ממנה "
        ], 
        [
            " כלום אם פחתו פחתו לשליח מפני שהוא משנה ואם הותירו הותירו לבעל המעות וכן אם נתן לו מעות לקנות לו בהן חטין לאכילה וקנה לו שעורים אם פחתו פחתו לשליח ואם  הותירו הותירו לבעל המעות דלא אמרינן הותירו לאמצע אלא כשנתן לו מעות בתורת שותפות ליקח בהן חטין ולקח בהן שעורין שעורין ולקח בהן חטין אבל שלא בתורת שותפות בין לסחורה בין לאכילה אליבא דר' יהודה חד דינא הוא אם הותירו הותירו לבעל המעות ואם פחתו פחתו לשליח וכן הלכתא. ת\"ר הלוקח  שדה בשם חבירו אין כופין אותו למכור ואם אמר לו ע\"מ כן כופין אותו למכור מאי קאמר אמר אביי ה\"ק הלוקח שדה בשם חבירו  (דף קג.) אין כופין את המוכר למכור ואם א\"ל ע\"מ כן כופין את המוכר למכור פירוש כגון ראובן שקנה שדה משמעון וא\"ל ללוי קניתיה וכתב לו שטר מכר בשם לוי ואחר כן חזר וא\"ל אותה השדה שקניתי ממך ואמרתי לך ללוי קניתיה לא ללוי קניתיה אלא לעצמי קניתיה ועכשיו כתוב לי שטר מכר בשמי אין מחייבין את המוכר לכתוב לו שטר אחר של מכר בשמו ואם אמר לו בתחלה שדה זו לעצמי אני קונה אותה ואני כותב שטר מכר כשם לוי כדי שלא  יודע כי לעצמי קניתיה ולאחר זאת תכתוב לי שטר מכר בשמי כופין את המוכר לכתוב לו שטר אחר בשמו    ואפילו אמר לעדים בפני המוכר שטר אחר עוד תכתבו לי על שדה זו מחייבין את המוכר לכתוב לו שטר אחר בשמו:", 
            "רב כהנא יהיב זוזי  אכיתנא לסוף אייקר כיתנא זבנוה   ניהליה מרואתא דכיתנא אתא לקמיה דרב א\"ל איזיל אשקול זוזי א\"ל אי כי קא מזבני ליה לכיתנא אמרי האי כיתנא דכהנא הוא זיל שקול ואי לא לא תשקול רב לטעמיה דאמר רב עושין אמנה בפירות ואין עושין אמנה בדמים ולית הלכתא כוותיה דרב דקי\"ל כרבי ינאי דאמר בפרק איזהו נשך  (בבא מציעא דף סג. ) מה לי הן ומה לי דמיהן:", 
            "<b>מתני'</b>   הגוזל את חבירו שוה פרוטה ונשבע לו יוליכנו אחריו אפי' למדי ולא יתן לא לבנו ולא לשלוחו אבל נותן הוא לשליח בית דין ואם מת יחזיר ליורשיו:", 
            "<b>גמ'</b>   (דף קד.) ולא יתן לא לבנו ולא לשלוחו:", 
            "איתמר שליח  שעשאו בעדים רב חסדא אמר הוי שליח ורבה אמר לא הוי שליח   ר\"י ור\"א דאמרי תרוייהו שליח שעשאו בעדים "
        ], 
        [
            " הוי שליח ואם תאמר משנתינו דקתני לא יתן לא לבנו ולא לשלוחו התם בממציא לו שליח דאמר ליה הכי אית לי זוזא גבי פלניא ולא קא משדר להו ניהלי איתחזי ליה דלמא איניש הוא דלא משכח לשדורי לי  והלכתא כרב חסדא דקיימי רבי יוחנן ורבי אלעזר כוותיה והוה ליה רבה יחיד אצל רבים ולית הלכתא כוותיה אלא מיהו הנ\"מ היכא דבעי  מאן דאיתיה לממונא בידיה למיתביה ניהליה דכיון דשליח הנעשה בעדים הוי שליח אי יהבינהו ניהליה ונאנסו לא מחייב באחריותייהו אבל אי לא בעי ההוא דאיתיה לממונא בידיה למיתבינהו ניהליה אהאי שליחות לא כייפינן ליה בדינא למיתבינהו ניהליה דהא אמרי נהרדעי   לעיל (בבא קמא ע.)", 
            "  כל אורכתא דלא כתיב בה זיל דון וזכי ואפיק לנפשך לאו אורכתא היא דא\"ל לאו בעל דברים דידי את:", 
            "אמר רב יהודה אמר שמואל   דף קד:", 
            " אין  משלחין מעות  בדיוקני ואפילו עדים חתומין עליה ורבי יוהחנן אמר עדים חתומין עליה משלחין והלכתא כשמואל.", 
            "וליתא לדר' יוחנן בהא ולשמואל מאי תקנתיה כי הא דרבי אבא הוה מסיק ביה זוזי ברב יוסף בר חמא א\"ל לרב ספרא בהדי דאתית אייתינהו ניהלי אמר ליה  ר' אמי כתב לך התקבלתי א\"ל לא אמר ליה זיל ברישא ויכתוב לך התקבלתי לסוף אמר ליה אי כתב לך נמי התקבלתי  ולא כלום הוא דלמא אדאתית שכיב ר' אבא ונפלי זוזי קמי יתמי והתקבלתי דרבי אבא ולא כלום הוא א\"ל ואלא מאי "
        ], 
        [
            " תקנתא אמר ליה  (צ\"ל זיל )ניקנינהו ניהלך אגב ארעא ותא את כתוב לן התקבלתי כי הא דרב פפא הוה מסיק תריסר אלפי זוזי בי חוזאי אקנינהו ניהליה לרב שמואל בר אחא אגב אסיפא דביתיה כי אתא נפיק לאפיה עד תווך:", 
            " היכא דאמר ליה לחבריה שדר לי זוזאי בהדי פלניא ושדרינהו ניהליה בהדי ההוא פלניא דא\"ל ואיתניסו פטור מלשלומי דתנן בהשואל את הפרה   ב\"מ דף צח:", 
            "  א\"ל השואל שלחה לי ביד בני ביד עבדי ביד שלוחי או ביד בנך ביד עברך ביד שלוחך או שאמר לו המשאיל הריני משלחה לך ביד בני ביד עבדי ביד שלוחי או ביד בנך ביד עבדך ביד שלוחך ואמר לו השואל שלח ושלחה ומתה חייב וכן בשעה שמחזירה. והיכא נמי  דאתני בינייהו מעיקרא כל דמשדר כל חד לחבריה אית ליה רשות לשדורי ליה   בהדי מאן דבעי תנאי ממון הוא וקיים ואית ליה רשותא לשדורי בהדי מאן דחזי ואי איתניס באורחא ברשותא דמריה איתניס. והיכא דשדר ליה לחבריה כתבא וא\"ל ההוא מידי דאית לי גבך שדרינהו ניהלי  בהדי פלניא ושדרינהו ניהליה לא מחייב באחריותיהו דהכי נהגו האידנא תגרי  (עי' דרישה וסמ\"ע סי' קכ\"א סק\"ב )וקיימא לן בכי הא   דמנהגא מילתא היא והכי שדרו ממתיבתא והני מילי מדעתיה   אבל בעל כרחיה לא דא\"ל לאו בעל דברים דידי את כדכתיבנא לעיל. וגברא דמורכין ליה לית ליה רשותא לאורכי איניש אחרינא בההיא אורכתא דיכיל למימר ליה אין רצוני שיהא פקדוני ביד אחר:", 
            "גרסינן בפרק השולח גט לאשתו   דף מח:", 
            "  אמר אביי נקטינן  בעל בנכסי אשתו צריך הרשאה ולא אמרן אלא דליכא פירא בארעא אבל איכא פירא בארעא מגו דמישתעי דינא אפירא משתעי  נמי אגופא:", 
            "אמרי נהרדעי לא כתבינן אדרכתא אמטלטלי דכפרי וכו' כדכתבינן בפרק מרובה  (סי' קלא ):", 
            "<b>מתני'</b>   (דף ק.) נתן לו את הקרן  ולא נתן לו את החומש מחל לו על הקרן ולא מחל לו על החומש מחל לו על זה ועל זה חוץ מפחות משוה פרוטה בקרן אינו צריך לילך אחריו:", 
            "נתן לו את החומש ולא נתן לו את הקרן מחל לו על החומש ולא מחל לו על הקרן מחל לו על זה ועל זה חוץ משוה פרוטה בקרן ה\"ז צריך לילך אחריו:", 
            "<b>גמ'</b>   (דף קו.)   (ושם איתא א\"ר הונא א\"ר )אמר רב  מנה לי בידך והלה אומר אין לך בידי ונשבע   ואחר כך באו עדים פטור שנאמר (שמות כ״ב:י׳ )ולקח בעליו ולא ישלם כיון שקבלו בעלים שבועה שוב אין משלמין ממון ולית הלכתא כרב דאמרינן א\"ל רמי בר חמא לרב נחמן מכדי דרב לא סבירא לך משכוני נפשך אדרב למה לך א\"ל לפרושי לדרב בעלמא קא בעי . והא רב קרא קאמר קרא לכל הנשבעין שבתורה נשבעין ולא משלמין הוא דאתא שנאמר (שמות כ״ב:י׳ )ולקח בעליו ולא ישלם מי שעליו לשלם הוא נשבע והלכתא כרב נחמן. ואפילו אתא חד סהדא דאית ליה גביה מנה ואישתבע שבועה דאורייתא ובתר הכי אתא חד סהדא אחרינא מצטרף בהדי קמא ומיחייב לשלומי:", 
            "  דף קה:", 
            " אמר רב ששת  הכופר  בפקדון נעשה עליו גזלן וחייב באונסיו. מתיב רמי בר חמא ושכנגדו חשוד על השבועה   אחד שבועת העדות ואחד שבועת הפקדון ואפילו שבועת שוא ואם איתא מכפירה איפסיל ליה אמרי הכא במאי עסקינן   באגם דלאו כפירה היא סבר אישתמיט ליה עד דמייתינא ליה:", 
            "  דף קו:", 
            " א\"ר חייא בר אבא א\"ר יוחנן  הטוען טענת  גנב בפקדון אינו חייב עד שיכפור במקצת ויודה במקצת מ\"ט דאמר קרא "
        ], 
        [
            " (שמות כב )כי הוא זה ופליגא דרבי חייא בר יוסף דא\"ר חייא בר יוסף  (דף קז.) עירוב פרשיות כתוב כאן וכי כתיב כי הוא זה אמלוה הוא דכתיב  מ\"ש גבי מלוה כדרבה דאמר רבה מפני מה אמרה תורה מודה במקצת טענה ישבע חזקה אין אדם מעיז פניו בפני בעל חובו ובכולהו בעי דלודי ליה והא דלא אודי ליה אשתמוטי קא אישתמיט גבי מלוה הוא דאינו מעיז אבל גבי פקדון מעיז וקי\"ל כר' חייא בר יוסף ושמעינן מינה דלית הלכתא כרמי בר חמא דאמר  ארבעה שומרין   דף קז:", 
            " צריכין כפירה במקצת והודאה במקצת:", 
            "  דף קח:", 
            " נגנבה באונס והוכר הגנב אמר אביי אם שומר חנם הוא רצה עושה עמו דין רצה נשבע ואם שומר שכר הוא עושה עמו דין ואינו נשבע. ורבא אמר אחד זה ואחד זה עושה עמו דין ואינו נשבע:", 
            "ואם קדם ונשבע ואח\"כ הוכר הגנב אם שומר חנם הוא רצה עומד בשבועתו רצה עושה עמו דין ואם שומר שכר הוא עושה עמו דין וכן הלכתא  :", 
            "\n סליקו להו פרק הגוזל עצים \n", 
            "  דף קיא:", 
            "הגוזל", 
            "  ומאכיל את  בניו והמניח לפניהם פטורין מלשלם. ואם היה   דבר שיש לו אחריות נכסים  חייב לשלם.   דף קיג:", 
            " אין פורטין לא מתיבת המוכסים ולא מכיס של גבאין ואין נוטלין מהן צדקה. אבל נוטל הוא מתוך ביתו או מן השוק:", 
            " (דף קיד.) נטלו המוכסין חמורו ונתנו לו חמור אחד נטלו לסטין כסותו ונתנו לו כסות אחרת הרי אלו שלו מפני שהבעלים מתייאשין מהן. המציל מיד הגייס ומן הנהר ומן הלסטים אם נתייאשו הבעלים הרי אלו שלו :", 
            "     לעיל (בבא קמא דף קח:)", 
            "   הגוזל את אביו ונשבע לו ומת הרי זה משלם קרן וחומש   לבניו או לאחיו. אם אינו רוצה   או שאין לו לוה   ובעלי החוב באין ונפרעין ממנו:", 
            "האומר לבנו קונם  שאת נהנה לי אם   יירשני בחיי ובמותי אם מת לא יירשנו ויתן לבניו או לאחיו:", 
            "אם אינו רוצה או שאין לו לוה ובעלי החוב באין ונפרעין ממנו:", 
            " (לעיל בבא קמא דף קי.) הגוזל את הגר ונשבע לו ומת הרי זה משלם קרן וחומש לכהנים ואשם למזבח שנאמר (במדבר ה׳:ח׳ )ואם אין לאיש גואל וגו':", 
            "<b>גמ'</b>    דף קיא:", 
            "  אמר רב חסדא גזל ולא נתייאשו הבעלים ובא אחר ואכלו רצה מזה גובה רצה מזה גובה מאי טעמא כיון דלא אייאוש בעלים ברשותייהו קיימי:", 
            "והא דתנן הגוזל ומאכיל "
        ], 
        [
            " את בניו והמניח לפניהם פטורין מלשלם לאחר יאוש היא   ואין גזלה קיימת אבל גזלה קיימת  אפילו לאחר יאוש חייבים להחזיר.", 
            "דתנא רבי אושעיא הגוזל ומאכיל את בניו פטורין מלשלם והמניח לפניהם גזלה קיימת חייבין אין גזלה קיימת פטורין.", 
            "ואם הניח להן אביהן אחריות נכסים חייבין לשלם.", 
            "ואמרינן אין גזלה קיימת פטורין לימא תהוי תיובתיה דרב חסדא  ופריק לא רב חסדא מוקים ליה לאחר יאוש.", 
            "והשתא דמטלטלי משתעבדי לבע\"ח חייבין לשלם ממטלטלי דשבק אבוהון בין לפני יאוש בין לאחר יאוש בין  אכלו בין לא אכלו דהוה ליה כמלוה על פה  א  וקי\"ל השתא דמלוה על פה גובה מן היורשין בין ממקרקעי בין ממטלטלי.", 
            "אבל ודאי  הניח להן אביהן מעות של רבית אין חייבין להחזיר דתניא   דף קיב.", 
            " הניח להן אביהן מעות של רבית אע\"פ שהן יודעים שהן של רבית אין חייבין להחזיר:", 
            "  דף צד:", 
            " ואם הניח להן אביהן פרה וטלית וכל דבר המסוים חייבין להחזיר מפני כבוד אביהן:", 
            "ואמרינן   עלה   בדף קיב.", 
            "  אמר רמי בר חמא זאת אומרת רשות יורש כרשות לוקח דמי רבא אמר לעולם אימא לך רשות יורש לאו כרשות לוקח דמי ושאני הכא דאמר קרא (ויקרא כ״ה:ל״ו )אל תקח מאתו נשך ותרבית לדידיה הוא דאזהריה רחמנא לבריה לא אזהריה רחמנא.", 
            "והאי דאמרינן חייבין להחזיר מפני כבוד אביהן הני מילי בשעשה תשובה ולא הספיק להחזיר עד שמת "
        ], 
        [
            " כדאוקימנא בפ' איזה הוא נשך   דף סב.", 
            "ובגמ' שלנו הוא ג\"כ בפ' שלפני זה דף צד:", 
            "  דף קיב:", 
            " אמר רבא הניח להן אביהן  פרה שאולה משתמשין בה כל ימי שאלתה מתה אין חייבין באונסיה כסבורין הן של אביהן היא טבחוה ואכלוה משלמין דמי בשר בזול   וכו' כדכתבנוה בכתובות בפרק אלו נערות   ת\"ר (ויקרא ה׳:כ״ג )והשיב את הגזלה   מה ת\"ל אשר גזל יחזיר כעין שגזל ומכאן אמרו הגוזל ומאכיל את בניו פטורין מלשלם והמניח לפניהן בין גדולים בין קטנים חייבין משום סומכוס אמרו גדולים חייבין קטנים פטורים:", 
            " בר חמוה דרבי ירמיה טרק גלי באפי דרבי ירמיה אתא לקמיה דרבי אבא אמר ליה שלו הוא תובע א\"ל והא מייתינא סהדי דאחזקי בה בחיי אבוה אמר ליה  וכי מקבלין עדים   דף קיב:", 
            " שלא בפני בעל דין  א\"ל והתניא בין גדולים בין קטנים חייבין אמר ליה הרי מחלוקתך בצדך משום סומכוס אמרו גדולים חייבין קטנים פטורים אמר איכפל עלמא וקאי כסומכוס לאפקועי לדידי איגלגל מלתא ומטא לקמיה דרבי אבהו אמר ליה לא שמיע לכו הא דאמר רב חמא בר יוסף א\"ר אושעיא תינוק שתקף בעבדיו וירד לתוך שדה חבירו ואמר שלי היא אין אומרים נמתין לו עד שיגדיל אלא מוציאין אותה מידו ולכשיגדיל אם יש לו עדים יביא ראיה ונראה מי דמי התם הוא דלא קיימא בחזקה דאבוה אבל הכא דקיימא בחזקה דאבוה לא:", 
            "אמר רבי אסי אמר רבי שבתי מקבלין עדים שלא בפני בעל דין תהי בה רבי יוחנן וכי מקבלין עדים שלא בפני בעל דין קיבלה מיניה רבי יוסי בר חנינא כגון שהיה הוא חולה או עדיו חולים או שהיו "
        ], 
        [
            " עדיו מבקשין לילך למדינת הים ושלחו לו ולא בא:", 
            "אמר רבא הלכתא  מקיימין  את השטר שלא בפני בעל דין ואפי' עומד וצווח:", 
            "ואי אמר קיבעו זימנא דמייתינא סהדי ומרענא ליה לשטרא קבעינן ליה.", 
            "ואי לא אתו בזימניה נטרינן ליה שני וחמישי ושני ואי לא אתא כתבינן פתיחא עליה  ומשהינן ליה תשעין יומין תלתין יומין קמאי לא כתבינן אדרכתא אניכסיה דאמרינן דלמא אזוזי קא טרח.", 
            "תלתין יומין מציעאי לא כתבינן אדרכתא אניכסיה דאמרינן דלמא לא אשכח למיזף וקא טרח לזבוני.", 
            "שלשים יום בתראי לא כתבינן אדרכתא אניכסיה דאמרי' דלמא ההוא דקא זבין גופיה קא טרח אזוזי מכאן ואילך ודאי כתבינן אדרכתא אניכסיה והנ\"מ דקא מישתמיט אישתמוטי ואמר אתינא   אבל אמר לא אתינא לאלתר כתבינן אדרכתא אניכסיה והני מילי מלוה אבל פקדון לאלתר   כתבינן אדרכתא אנכסיה והני מילי   אמקרקעי אבל אמטלטלי לא כתבינן מ\"ט דלמא שמיט ואכיל להו ומייתי האיך סהדי ומרע ליה לשטרא וליכא לאשתלומי מיניה ואפי' אית ליה למלוה מקרקעי לא כתבינן ליה אדרכתא אמטלטלי דחיישינן דלמא מיכספן הנך מקרקעי וליכא לאישתלומי מיני' וכי כתבינן אדרכתא אניכסיה מודעינן ליה והוא דמקרב כגון דאזיל שליחא בתלתא בשבא ואתי בארבעה בשבא וקאי בחמשה בבי דינא:", 
            "אמר  (בגמ' איתא רבינא ) רבא  שליחא דבי דינא מהימן כבי תרי והנ\"מ לשמתא אבל לפתיחא לא מ\"ט ממונא הוא דקא מחסר ליה דבעי מיתב זוזא דפתיחא:", 
            " א  ואמר  (בגמ' איתא רבינא ) רבא קבעינן ויהבינן זימנא אפומי דאיתתא ואפומי דשיבבא ולא אמרן אלא דליתא במתא   דף קיג.", 
            " אבל איתיה במתא לא מ\"ט  לא א\"ל סברי אשכחיה שליחא וא\"ל "
        ], 
        [
            " ואע\"ג דליתיה במתא נמי לא אמרן אלא דאתי ביומיה אבל אי לא אתי ביומיה לא מ\"ט  אישתלו ולא אמרו ליה ואע\"ג דאתי ביומיה נמי לא אמרן אלא דלית ליה אורחא אבבא דבי דינא אבל אי אית ליה אורחא אבבא דבי דינא לא מ\"ט לא אמרו ליה סברי אשכחיה  וא\"ל:", 
            " (בגמ' איתא אמר רבא כי המימרות הקודמות איתא בשם רבינא )ואמר רבא האי מאן דכתבינן פתיחא עליה אדלא אתא לדינא כי אתא לדינא קרעינן ליה לפתיחיה.", 
            "אדלא צאית לדינא לא קרעינן ליה לפתיחיה עד דצאית ולא היא כי אמר ציאתנא קרעינן ליה לפתיחיה:", 
            "אמר רב חסדא קבעינן  זמן דייתי לדינא שני וחמישי ושני זימנא וזימנא דבתר זימנא.", 
            "ועד למחר לא כתבינן פתיחא:", 
            "רב אשי איקלע לבי רב כהנא אפום נהרא חזייה לההיא איתתא דאקבעה זימנא בצפרא וקא כתבי עלה פתיחא לאורתא א\"ל לא סבר לה מר להא דרב חסדא   קובעין זמן ב' וה' וב' א\"ל הנ\"מ גברא דלא שכיח במתא אבל איתתא כיון דשכיחא במתא ויתבה ולא קא אתיא מעיקרא מורדת היא אמר  (בגמ' איתא אמר רב יהודה לא יהבינא זימנא לא כו' )רב לא  מקבעינן זימנא לא ביומי ניסן ולא ביומי  סיון ולא ביומי תשרי ולא במעלי שבתא ולא במעלי יומא טבא:", 
            "אבל מניסן לבתר ניסן ומתשרי לבתר תשרי מקבעינן:", 
            "וממעלי שבתא לבתר שבתא לא מקבעינן משום דמיטרד בשבתא:", 
            "פיסקא אין  פורטין  לא מתיבת המוכסין ולא מכיס הגבאין מוכסין והא אמר שמואל דינא דמלכותא דינא אמר רב חיננא בר כהנא אמר שמואל במוכס שאין לו קצבה דבי ר' ינאי אמרי במוכס העומד מאליו:", 
            "וכן הא  דתנן נודרים להרגים ולחרמים ולמוכסים במוכס העומד מאליו או מוכס שאין לו קצבה תניא אסור להבריח בהם מן  המכס רבי שמעון אומר משום רבי עקיבא מותר להבריח בהם מן המכס בשלמא לענין  כלאים בהא קא מיפלגי מר סבר דבר שאין מתכוין אסור ומר סבר מותר אלא להבריח מן המכס מי שרי והא קאמר שמואל דינא דמלכותא דינא אמר רב חיננא בר כהנא במוכס שאין לו קצבה דבי רבי ינאי אמרו במוכס העומד מאליו רב אשי אמר הכא במוכס כנעני  א) עסקינן וכדתניא  ישראל וכנעני אנס שבאו לפניך לדין אם אתה יכול לזכהו בדין ישראל זכהו ואמור לו כך דיננו בדיני כנענים זכהו ואמור לו כך דינכם ואם לאו באין עליו בעקיפין  ב) דברי ר' ישמעאל ר\"ע אומר אין באין עליו בעקיפין מפני קידוש השם וקי\"ל כרב אשי דבתרא הוא  :", 
            "אמר  (דף קיג:)   (ושםאיתא רב ביבי בר גידל א\"ר שמעון כו' ע\"ש )רב ביבי בר גוזלא א\"ר שמעון חסידא  גזילו של כנעני אסור אבדתו מותרת  ג):", 
            "גזלו אסור כדרב הונא אמר רב דאמר רב הונא אמר רב מנין לגזל כנעני שהוא אסור שנאמר (דברים ז׳:ט״ז )ואכלת את כל העמים אשר ה' אלהיך נותן לך בזמן שמסורין בידך ולא בזמן שאינן מסורין בידך אבדתו מותרת כי הא דאמר רב חמא בר גוריא אמר רב מנין לאבדת כנעני שהיא מותרת שנא' (דברים כ״ב:ג׳ )וכן תעשה לחמורו וכן תעשה לשמלתו וכן תעשה לכל אבדת אחיך אבדת אחיך  ד) ולא אבדת כנעני  ה) תניא ר\"פ בן יאיר אומר כל מקום שיש חילול השם אף אבידתו "
        ], 
        [
            " אסורה @אמר שמואל וטעותו מותרת  א) כי הא דשמואל זבן לקנא דדהבא בכלל דפליזא מן ההוא כותי  ב) בארבע זוזי ואבלע ליה זוזי יתירא:", 
            "רב כהנא זבן מאה ועשרין חביתא דחמרא בכלל מאה מההוא כותי אמר ליה חזי דעלך קא סמיכנא:", 
            "רב אשי הוה שפיל ואזיל   חזא הנהו שבשי דגופנא דתלו לבר מן פרדיסא ותלו בהו קיטופי א\"ל לשמעיה  פוק חזי אי דישראל הוא לא תייתי ואי דכותי הוא אייתי שמעיה ההוא כותי  אתא אמר ליה דכותי שרי א\"ל הכי קאמינא ליה אי דכותי הוא אייתי דשקיל דמי ואי דישראל הוא לא תייתי דלא שקיל דמי:", 
            "גופא אמר שמואל  דינא דמלכותא דינא אמר רבא תדע דקטלי דיקלי ועברי גישרי ועברינן עלייהו :", 
            "אמר רב האי מאן דמשתכח בבי דרי פרע מנתא דמלכא וה\"מ בשותפי אבל באריסא לא דאמר רב בר מתא אבר מתא מיעבט וה\"מ בבול ארעא פי' יבול הארץ   ובגיזתא דשתא אבל חליף ליה שתא כיון דמפייס מלכא לא:", 
            "מכריז רבא ואיתימא רב הונא   דסלקין  לעילא ודנחתין לתתא האי בר ישראל דידע סהדותא לכותי אישראל חבריה ואזיל   מסהיד ליה בכותי היו משמתינן ליה  מ\"ט כיון דכותים מפקי ממונא  אחד סהדא היו משמתינן ליה והני מילי    דף קיד.", 
            " במגיסתא אבל בי דואר אינהו נמי חד סהדא למומתא שרו ליה אמר רב אשי האי בר  ישראל דזבין ליה ארעא לעובד כוכבים אמיצרא דישראל חבריה היו משמתינן ליה מאי טעמא משום דאמר ליה "
        ], 
        [
            " אריא ארבעת לי אמיצראי משמתינן ליה עד דאתי ומקבל כל אונסא דאתי  מחמתיה:", 
            " המציל מן הנהר ומן הלסטים אם נתייאשו הבעלים הרי אלו שלו אם נתייאשו אין סתמא לא אמר רב אסי לא שנו אלא בלסטין עכו\"ם דדיינו בגיותא אבל בישראל דאמרי מי יימר אפילו סתמא נמי  איאושי מיאש:", 
            "<b>מתני'</b>  אמר רבי יוחנן בן ברוקה  נאמנת אשה או קטן לומר מכאן יצא נחיל זה ומהלך בתוך שדהו  ונוטל את נחילו ואם הזיק משלם מה שהזיק אבל לא יקוץ את הסוכה על מנת ליתן  דמים רבי ישמעאל בנו של רבי יוחנן בן ברוקה אומר קוצץ ונותן דמים:", 
            "<b>גמ'</b>     דף קיד:", 
            " אמר רב אשי אין מסיח לפי תומו כשר אלא לעדות אשה בלבד אמר ליה רבינא לר' אשי והא נחיל של דבורים א\"ל  בקנין דרבנן  וההוא עובדא נמי "
        ], 
        [
            " דהוה קמיה דרבי מעשה באדם אחד שהיה מסיח לפי תומו ואמר אני ואימא נשבינו לבין האומות יצאתי לשאוב מים ודעתי על אימא ללקט עצים ודעתי על אימא והשיאה רבי לכהונה על פיו משום דבשבויה הקילו רבנן:", 
            "הא דתניא  דרבי ישמעאל ברבי יוחנן בן ברוקה אומר תנאי ב\"ד הוא שיהא זה יורד לשדה חבירו וקוצץ סוכה של חבירו ומציל נחילו  ונותן דמי סוכה מתוך נחילו וכן תנאי ב\"ד הוא שיהא זה   מפרק את עציו ומציל   פשתנו של חבירו ונוטל דמי עציו מתוך פשתנו של חבירו וכן תנאי בית דין  שיהא זה שופך את יינו ומציל דבשנו של חבירו ונוטל דמי יינו מתוך דבשנו של חברו  חזינן מאן דאמר הני כולהו הלכתא נינהו ואנן לא סבירא לן הכי דקי\"ל כמתני' דתנן אין לו אלא שברו   וגרסי' נמי בס\"פ מרובה   (בבא קמא דף פא:)", 
            "  בענין עשרה תנאין שהתנה יהושע ותו ליכא הא איכא הא דא\"ר יהודה בשעת הוצאת זבלים אדם מוציא זבלו וצוברו כל ל' יום ברה\"ר כדי שיהא נישוף ברגלי אדם וברגלי בהמה שע\"מ כן הנחיל יהושע לישראל את הארץ והא איכא הא דרבי ישמעאל בנו של רבי יוחנן בן ברוקה וכו' ופרקינן דיחידאה לא קאמרינן    דביחידאה לא קא מיירי דשמעת מינה הא דר' יהודה והא דר' ישמעאל בנו של ר' יוחנן בן ברוקה כולהו לאו הלכתא נינהו:", 
            "<b>מתני'</b>   המכיר כליו וספריו ביד אחר אם יצא לו שם גניבה בעיר ישבע כמה הוציא ויטול ואם לאו לא כל הימנו שאני אומר מכרן לאחר ולקחם זה ממנו:", 
            " (דף קטו.) זה בא בחביתו של יין וזה בא בכדו של דבש נסדקה  חבית של דבש ושפך זה את את יינו והציל את הדבש לתוכה   דף קטו:", 
            " אין לו אלא שכרו ואם אמר לו אציל את שלך ואתה נותן לי דמי שלי חייב ליתן לו:", 
            "שטף נהר חמורו וחמור חבירו שלו יפה מנה ושל חבירו יפה מאתים הניח את שלו והציל את של חבירו אין לו אלא שכרו ואם אמר לו אציל את שלך ואתה נותן לי דמי שלי חייב ליתן לו:", 
            "<b>גמ'</b>    דף קיד:", 
            " וכי יצא לו שם גניבה בעיר מאי הוה דלמא זבוני זבנינהו והוא ניהו דקא מפיק שמא אמר רב יהודה אמר רב הכא במאי עסקינן כגון שבאו בני אדם ולנו בתוך ביתו ועמד והפגין בלילה ואמר נגנבו כלי נגנבו כלי ודלמא עילה מצא רב כהנא מסיים בה משמיה דרב כגון שהיתה מחתרת חתורה ובני אדם שלנו בתוך ביתו יצאו ואבונקראות של כלים על כתפיהם והכל אומרים נגנבו כליו של פלוני ודלמא כלים שקול ספרים לא שקול ואסיקנא א\"ר אבהו   באומרים הללו כליו של פלוני והללו ספריו של פלוני:", 
            "אמר רבא לא שנו אלא בבעל הבית העשוי למכור את כליו אבל בבעל הבית שאינו עשוי למכור את כליו לא צריך  (דף קטו.) כולי האי ודלמא  איצטריך ליה זוזי וזבין  א  אמר רב אשי הרי יצא לו שם גניבה בעיר:", 
            "  גנב ומכר ואח\"כ  הוכר הגנב רב משמיה דרבי חייא אמר הדין עם הראשון ר' יוחנן משמיה דר' ינאי  (בדפו\"י הגי' חייא ) אמר הדין עם השני   אמר   רב פפא דכ\"ע גלימא למריה הדר והכא בעשו בו תקנת השוק קא מיפלגי ומאי הדין   הדין   הלוקח רב משום ר' חייא אמר הדין עם הראשון דינא דלוקח למישקל זוזיה מגנב סבר   לא עשו בו תקנת השוק ר' יוחנן אמר הדין עם השני דינא דלוקח למישקל זוזיה מבעל הבית "
        ], 
        [
            " קסבר עשו בו תקנת השוק והלכתא כר' יוחנן דקסבר עשו בו תקנת השוק:", 
            "אמר  (בדפו\"י הגי' רב ) רבא גנב  מפורסם לא עשו בו תקנת השוק:", 
            "איתמר גנב ופרע בחובו גנב ופרע בהקיפו לא עשו בו תקנת השוק מאי טעמא דאמרינן ליה לאו אדעתא דהאי מידי דיהיב לך יהבת ליה זוזי:", 
            "משכנתא שוה מאתן  במאה עשו בו תקנת השוק  .", 
            "שוה מאה במאה אמימר אמר לא עשו בו תקנת השוק מר זוטרא אמר עשו בו תקנת השוק זביני שוה בשוה עשו בו תקנת השוק שוה מאה במאתן רב ששת אמר לא עשו בו תקנת השוק רבא אמר עשו בו תקנת השוק והלכתא בכולהו עשו בו תקנת השוק לבר מגנב ופרע בחובו וגנב ופרע בהקיפו דלא עשו בו תקנת השוק:", 
            " (בגמ' איתא אבימי בר נאזי )אביי בר נאזי חמוה  דרבי הוה מסיק ביה ארבע זוזי בההוא גברא גנב ואייתי גלימא יהב ליה ויהב ליה ארבעה זוזי אחריני   אתא   לקמיה דרבינא א\"ל ארבעה זוזי קמא גנב ופרע בחובו הוא לא בעית למיתבא ליה הני ארבעה זוזי בתראי ודאי זיל הב ליה ושקול גלימך מתקיף לה רב כהן דלמא גלימא  (בגמ' איתא בהנהו )מהנהו ארבעה זוזי קמאי יהבה ניהליה דהוה ליה גנב ופרע בחובו ארבעה בתראי הימוני הימניה כדמעיקרא איגלגל מילתא ומטת לקמיה  (בגמ' איתא דר' אבהו )דרבא אמר להו הלכתא כרב כהן:", 
            "נרשאה גנב ספרא זבנא לפפונאי בתמנן זוזי אזל פפונא זבניה לבר מחוזא במאה ועשרים לסוף הוכר הגנב אמר אביי אזיל מריה דספרא יהיב ליה לבר מחוזא תמנן ושקיל סיפריה ואזיל בר מחוזא שקיל ארבעין מפפונא מתקיף לה רבא השתא בלוקח מן הגנב עשו תקנת השוק בלוקח מן הלוקח לא כל שכן אלא אמר רבא מרי ספרא יהיב ליה לבר מחוזא מאה ועשרים ושקיל ספרא ואזיל מארי ספרא שקיל ארבעין מפפונא ושקיל תמנן מן גנבא וכן הלכתא:", 
            "זה בא בחביתו של יין וכו':", 
            "  דף קטו:", 
            "   אמאי לימא ליה אנא מהפקירא   קא זכינא  כדאמר רבי ירמיה בשעקל בית הבד כרוך עליה מתני' נמי בשעקל בית הבד כרוך עליה  אמר לו אציל את שלך ואתה נותן לי דמי שלי חייב ליתן לו    דף קטז.", 
            " ולימא ליה משטה אני בך מי לא תניא הרי שהיה בורח מבית האסורים והיתה מעבורת  לפניו ואמר לו טול דינר והעבירני אין לו אלא שכרו אלמא א\"ל משטה אני בך  אמרי הא לא דמיא אלא לסיפא אמר לו טול דינר בשכרך והעבירני נותן לו שכרו משלם.", 
            "מ\"ש רישא ומ\"ש סיפא אמר רמי בר חמא סיפא בצייד ששולה דגים מן הים עסקינן דא\"ל אפסדתן מיהא כוורי בזוזא:", 
            "שטף נהר חמורו וחמור חבירו וכו':", 
            "בעא מיניה רב כהנא מרב ירד להציל ועלה שלו מאליו מהו א\"ל ההוא משמיא הוא   דרחימו עליה כי הא דרב ספרא הוה קא אזיל בההיא שיירתא לוינהו אריה כל אורתא הוו שדו ליה חמרא דחד מינייהו ההיא אורתא דמטא גבי רב ספרא שדייה ניהליה לחמריה לא אתא אריה קדים רב ספרא למחר   זכה ביה בחמריה א\"ל רב אחא מדפתי לרבינא למה ליה לרב ספרא דאקדים זכה ביה פשיטא "
        ], 
        [
            " כי אפקריה אדעתא דאריה אפקריה אדעתא דכ\"ע לא אפקריה   א\"ל לרווחא דמילתא הוא דעבד:", 
            "בעא מיניה רב מרבי ירד להציל ולא הציל מהו א\"ל זו שאלה היא אין לו אלא שכרו איתיביה    השוכר את הפועל   דף קטז:", 
            " להביא לו כרוב ודורמסקין לחולה ומצאו שמת או שהבריא נותן לו שכרו משלם א\"ל התם עביד שליח שליחותיה הכא לא עביד שליח שליחותיה:", 
            "ת\"ר  שיירא שהיתה מהלכת במדבר ועמד עליה גייס לטורפה מחשבין לפי ממון ואין מחשבין לפי נפשות ואם שכרו תייר לפניהם מחשבין   אף לפי נפשות. ולא ישנו ממנהג החמרין. ורשאין החמרין   להתנות כל מי שתאבד לו חמור מעמידין לו חמור אחר אבדה בכוסיא פירוש בפשיעה אין מעמידין לו שלא בכוסיא מעמידים לו ואם אמר תנו לי ואני  אשמור אין נזקקין לו פירוש אם אמר תנו לי דמי חמור שלי שאיני רוצה ליקח חמור ואני אשמור עמכם כבראשונה אין נזקקין לו פשיטא לא צריכא דאית ליה חמרא אחרינא מהו דתימא אמר להו הא אית לי חמרא אחרינא בהדייכו קמ\"ל דאמרי ליה אתרי מסרת נפשך טפי  (מדפו\"י ) :", 
            "תנו רבנן ספינה שהיתה מהלכת בים ועמד עליה נחשול לטובעה והקלו ממשאה מחשבין לפי משוי ואין מחשבין לפי ממון. ולא ישנו ממנהג הספנין. ורשאין הספנין להתנות ביניהן כל מי שתאבד לו ספינה מעמידין לו ספינה אחרת אבדה בכוסיא אין מעמידין לו שלא בכוסיא מעמידין לו ואם פירש למקום שאין הספנין הולכין אין מעמידין לו ת\"ר שיירא  שהיתה מהלכת במדבר ועמד עליה גייס וטרפה ועמד אחד והציל הציל לאמצע ואם אמר לעצמי אני מציל  הציל לעצמו היכי דמי אי דיכולין להציל אפי' אמר נמי ולא כלום הוא ואי דאינן יכולין להציל אפי' לא אמר נמי אמר רמי בר חמא הכא בשותפין עסקינן וכגון זה שותף חולק שלא מדעת חבירו אמר מיפלג פליג לא אמר לא פליג ורבא אמר הכא בפועל עסקינן וכדרב דאמר רב פועל יכול לחזור בו אפילו בחצי היום אמר מהדר הדר ביה לא אמר לא הדר ביה רב אשי אמר הכא ביכולין להציל ע\"י הדחק  לא אמר אמרי ליה אי אמרת לן הוה מסרינן נפשין אמר ניתיבו אינהו אסוחי אסחו דעתייהו:", 
            "הני תלתא   פירושי הלכתא נינהו. תוספתא   בני חבורה שמחלו עליהן מוכסין מחלו לאמצע ואם אמרו משום פלוני מחלנו מה שמחלו מחול לו:", 
            "<b>מתני'</b>   הגוזל את השדה ונטלוהו מסיקין אם מכת מדינה היא אומר לו הרי שלך לפניך ואם מחמת הגזלן חייב להעמיד לו שדה אחרת שטפה נהר אומר לו הרי שלך לפניך:", 
            "<b>גמ'</b>  אם מחמת הגזלן חייב להעמיד לו שדה היכי דמי אילימא דאנסוהו לכולהו ארעתא   ואנסוהו להא נמי בהדייהו מרישא שמעת מינה אם מכת מדינה היא אומר לו הרי שלך לפניך הא לאו מכת מדינה היא חייב להעמיד לו שדה   הכא במאי עסקינן כגון דאנסוהו ואמרי ליה אחוי ארעתך ואחוי נמי ההיא בהדייהו:", 
            "ההוא גברא "
        ], 
        [
            " דאחוי אכריא דחיטי דבי ריש גלותא אתא לקמיה דרב נחמן חייביה רב נחמן לשלומי מהא דתנן ואם מחמת הגזלן חייב להעמיד לו שדה וקי\"ל דאחוי אחוויי:", 
            "  דף קיז.", 
            " רב הונא בר יהודה איקלע לבי אביוני אתא לקמיה דרבא אמר ליה כלום בא מעשה לידך אמר ליה  א  ישראל  שאנסוהו כותים והראה ממון חבירו בא לידי וחייבתיו.", 
            "אמר ליה קום אהדר עובדא למריה דתניא ישראל שאנסוהו כותים והראה ממון חבירו פטור  ואם נטל ונתן ביד חייב ואמר רבא ואם הראה מעצמו כמי שנשא ונתן ביד דמי וחייב איכא מאן דאמר כי היכי דישראל שאנסוהו כותים והראה ממון חבירו פטור הכי נמי ישראל שאנסוהו כותים להביא ממון חבירו והלך והביא פטור  א  ואנן לא סבירי לן הכי דכי מעיינת בה בשמעתתא לא סלקא אליבא דהאי סברא כל עיקר דהאי דתניא ואם נשא ונתן ביד חייב במאי עסקינן אי באונס הא    אמרינן פטור ואי מעצמו מאי איריא   נשא ונתן ביד אפילו הראה נמי חייב אלא לאו הכי קאמר ישראל שאנסוהו כותים והראה ממון חבירו פטור ודוקא הראה אבל נשא ונתן ביד חייב ואע\"ג דאניס לא שנא אנסוהו    והלך הוא והביא ולא שנא אנסוהו להביא והביא והכי נמי מסתברא    דאמר ההוא גברא   דאחוי אחמרא "
        ], 
        [
            " דרב פנחס ודרב מרי בני רב חסדא אמרי ליה דרי   בהדן דרא ואמטא בהדיהו אתא לקמיה דרב אשי פטריה אמרו ליה רבנן והא תניא אם נשא ונתן ביד חייב אמר להו הני מילי היכא דלא אוקמינהו עילויה אבל הכא כיון דאוקמינהו עילויה מיקלא קלייה אי אמרת בשלמא הא דתניא חייב אע\"ג דאניס היינו דקא מקשו מינה רבנן לרב אשי אלא אי אמרת הא דתניא חייב בדלא אניס אבל היכא דאניס פטור היכי קא מקשו מינה רבנן לרב אשי והא ההוא גברא דפטריה רב אשי אנוס הוה ועוד אמאי קאמר להו רב אשי הני מילי היכא דלא אוקמינהו עילויה לימא להו הנ\"מ היכא דלא אניס אבל האי אניס הוא אלא ש\"מ כי לא אוקמינהו עילויה אע\"ג דאניס חייב  א  וכי תימא מ\"ש מראה מנשא ונתן ביד דהאי פטור והאי חייב ותרוייהו אניסי האי גרמא והאי בידים ומסתייע נמי האי סברא מהא דאותיביה רב   כהנא לרב אשי אמר לו אנס הושיט לי פקיע עמיר זה או אשכול של ענבים זה והושיט לו חייב והא הכא אע\"ג דקאי עילויה כי קא יהיב ליה בידיה חייב ופרקינן הכא במאי עסקינן דקאי בתרי עברי דנהרא דלא מצי שקיל ליה ומשום הכי חייב ואע\"ג דאניס ליה   חייב.", 
            " ב  ושמעית מינה דמאן דשקיל ליה לממונא דחבריה וממטי ליה בידיה לגבי אנס   חייב ואף על גב דאניס:", 
            " א  ההיא שותא דהוו קא מינצו עלה בתרי האי אמר דידי היא והאי אמר דידי היא קם חד מיניהו מסרה לפרהגמונא דמלכא אמר אביי יכיל למימר ליה אין מסרי ודידי מסרי א\"ל רבא כל כמיניה אלא אמר רבא משמתינן ליה עד דמייתי לה וקיימי תרוייהו בדינא:", 
            "גרסי' בגטין בפירקא קמא   דף ז.", 
            "  שלח ליה מר עוקבא לרבי אלעזר בני אדם העומדין עלי ובידי למוסרן למלכות מהו שרטט וכתב ליה (תהילים ל״ט:ב׳ )אמרתי אשמרה דרכי מחטוא בלשוני אשמרה לפי מחסום בעוד רשע לנגדי אע\"פ שרשע לנגדי אשמרה לפי מחסום שלח ליה קא מצערן לי טובא ולא מצינא דאיקום בהו שלח ליה (תהילים ל״ז:ז׳ )דום לה' והתחולל לו והוא יפילם לך חללים חללים השכם והערב עליהם בבית המדרש והן כלין מאליהן שמעינן מינה דאפילו במקום צער אסור למימסר בר ישראל למלכות עובדי כוכבים ל\"ש גופיה ל\"ש ממוניה:", 
            "  דף קיז:", 
            " ההוא גברא דאפקידו גביה כסא דכספא אתו גנבי עליה שקליה יהביה ניהלייהו אתו לקמיה דרבא פטריה א\"ל אביי האי מציל עצמו בממון חבירו הוא אמר רב אשי נחזי אנן אי אמיד עליה אתו ואי לא אמיד   אההוא כסא הוא דאתו.", 
            "אמיד פי' עשיר:", 
            "ההוא גברא דאפקידו גביה ארנקא דפדיון שבויים אתו גנבי עליה שקליה יהביה ניהלייהו אתא לקמיה דרבא פטריה   "
        ], 
        [
            " אמר אביי האי מציל עצמו בממון חבירו הוא א\"ל אין לך פדיון שבוים גדול מזה:", 
            "ההוא  גברא  דקדים   חמרא למברא מקמי דהוו קא סלקי אינשי למברא הוה קא בעי למיטבע אינשי  מלח ביה חד מינייהו שדייה לחמריה במיא אתא לקמיה  (בגמ' איתא רבה וכן לקמן רבה לטעמיה כו' )דרבא פטריה א\"ל אביי האי מציל עצמו בממון חבריה הוא א\"ל רבא האי רודף הוא.   רבא לטעמיה דאמר   רודף שהיה רודף אחר חבירו להרגו ושיבר את הכלים בין של נרדף בין של כל אדם פטור מאי טעמא מתחייב בנפשו הוא. ונרדף  ששיבר את הכלים של רודף פטור של כל אדם חייב. של רודף פטור לא יהא ממונו חמור מגופו. של כל אדם חייב אסור לו לאדם שיציל את עצמו בממון חבירו. ורודף שהיה רודף אחר הרודף   ושיבר את הכלים בין של רודף בין של נרדף בין של כל אדם פטור ולא  מן הדין אלא שאם אין אתה אומר כן אין לך אדם שהוא מציל את חבירו מיד הרודף:", 
            " (דף קיח.) מתני'", 
            " הגוזל את  חבירו או  שלוה ממנו או  שהפקיד אצלו בישוב "
        ], 
        [
            " לא יחזיר לו במדבר   על מנת לצאת למדבר יחזיר לו במדבר:", 
            "האומר לחבירו גזלתיך והלויתני והפקדת אצלי ואיני יודע אם החזרתי לך ואם לא החזרתי חייב לשלם:", 
            "אבל איני יודע אם גזלתיך אם הלויתני אם הפקדת אצלי אם לא הפקדת פטור מלשלם:", 
            "<b>גמ'</b>  ורמינהי מלוה משתלמת בכל מקום אבדה ופקדון אין משתלמין אלא במקומן אמר אביי ה\"ק מלוה ניתנה ליתבע בכל מקום אבדה ופקדון לא ניתנו ליתבע אלא במקומן. שמעינן השתא ממתני' ומברייתא דהמלוה את חבירו בישוב אית ליה רשותא למיגבא מיניה בדברא אפי' בעל כרחיה דלוה אבל אי לא בעי מלוה לאיפרועי בדברא לית ליה רשותא ללוה למימר ליה למלוה הא לך זוזי דאית לך גבאי אלא קיימי באחריותיה דלוה עד דפרע ליה למלוה בישוב כדאוזפיה בישוב והני מילי מלוה אבל אבדה דאשכחה בישוב אי נמי פקדון דאיתפקד גביה בישוב לית ליה למרי אבדה או למרי פקדונא רשותא למתבעיה לחבריה בגויה ובדברא היכא דליתנהו   גביה וכי היכי דלא מיחייב חבריה לאהדרינהו ניהליה בדברא היכא דליתנהו גביה הכי נמי אי איתנהו גביה ולא בעא מרייהו לקבלינהו בדברא לית ליה רשותא להאיך לאותבינהו גביה ולמיזל אלא מיחייב  באחריות עד דמהדר להו לישוב   כדאפקדינהו ניהליה בישוב:", 
            " האומר לחבירו גזלתיך והלויתני וכו':", 
            "ודוקא בדקא תבע ליה חבריה דכיון דברי ליה שגזל או שלוה ואיסתפק ליה אם החזיר אם לא החזיר חייב דאין ספק מוציא מידי ודאי   ואי לא תבע ליה חבריה אלא איהו אמר מדעתא דנפשיה וחבריה לא קא תבע ליה אינו חייב אלא בבא לצאת ידי שמים והיכא דתבע ליה חבריה ואמר ליה מנה לי בידך ואיהו אמר לא ידענא אי לוינא מינך אי לא פטור והיינו דתנן אבל אם אמר לו איני יודע אם גזלתיך אם הלויתני אם הפקדת אצלי  (כ\"ה בד\"ס )   פטור ורב הונא ורב יהודה דאוקמוה למתני' בדלא קא תבע ליה לית הלכתא כוותיהו אלא אע\"ג דקא תבע ליה פטור דקי\"ל כרב נחמן ורבי יוחנן דאמרי   מנה לי בידך והלה אומר איני יודע פטור מלשלם אבל משתבע דלא ידע ואם  בא לצאת ידי שמים חייב:", 
            "מתני'", 
            "  הגונב טלה מן העדר והחזירו ומת או נגנב "
        ], 
        [
            " חייב באחריותו:", 
            " ואם לא ידעו בו הבעלים לא בגניבתו ולא בחזירתו ומנו את הצאן והיא שלימה פטור מלשלם:", 
            "<b>גמ'</b>  אמר רב לדעת צריך דעת שלא לדעת מנין פוטר וכי קתני ומנו את הצאן והיא שלימה אסיפא ושמואל אמר בין לדעת בין שלא לדעת מנין פוטר וכי קתני ומנו את הצאן והיא שלימה אכולה ורבי יוחנן אמר לדעת מנין פוטר שלא לדעת אפילו מנין נמי לא בעי וכי קתני   ומנו את הצאן והיא שלימה ארישא ורב חסדא אמר לדעת מנין פוטר שלא לדעת צריך דעת וכי קתני ומנו את הצאן והיא שלימה ארישא אמר  (בא\"י הגי' רבה ) רבא   דף קיח:", 
            " מאי טעמא דרב חסדא משום דנקטה ניגרא ברייתא מסתברא לן דהלכתא כרב חסדא משום דאנקטא ניגרא ברייתא דהא  (צ\"ל רבא )רבה כוותיה ס\"ל ועוד דטעמא דיליה מסתבר:", 
            "וה\"מ בבעלי חיים משום דאנקיט להו ניגרא ברייתא אבל מידי דלאו בעלי חיים כגון סלע מן הכיס וכיוצא בו הילכתא כר' יוחנן דקי\"ל דכל רב ושמואל ור' יוחנן הלכה כר' יוחנן ורב חסדא לא פליג עליה דר' יוחנן אלא בבעלי חיים משום דאינקיט להו ניגרא ברייתא אבל מידי דלאו בעלי חיים לא פליג הלכך הלכתא כר' יוחנן דאמר לדעת מנין פוטר שלא לדעת אפילו מנין לא צריך:", 
            "והא דתני חדא הגוזל את חבירו והבליע לו בחשבון יצא ותניא אידך לא יצא אסיקנא דכ\"ע מנין פוטר וכ\"ע אית להו דרבי יצחק דאמר אדם עשוי למשמש בכיסו בכל שעה ושעה     והוא דאחדא לכיסיה ולא קשיא הא דקתני יצא דאית ליה זוזי בכיסיה וכיון דאדם עשוי למשמש בכיסו הרי  מנאו לאחר שהחזירו ולפיכך יצא דמנין פוטר. והא דקתני לא יצא "
        ], 
        [
            " דאהדר לכיסיה דלית ביה זוזי דכיון דלית ביה זוזי לא ממשמש ביה ולפיכך לא יצא דהא לא ממשמש ביה הלכך אי מתאביד או מיגנב ברשותא דגזלן איגנב ומחייב באחריותו:", 
            "ובפרק איזהו נשך   (בבא מציעא דף סג:)", 
            "  אמרינן אמר  רב נחמן האי מאן דיזיף פשיטי מחביריה ואשכח בה טפיאתא אי בכדי שהדעת טועה חייב להחזיר ואי לא מתנה בעלמא הוא דיהיב ליה  (שם דף סד. )א\"ל רב אחא בריה דרבא  (בגמ' איתא לרב אשי )לרב אי איניש תקיפא הוא דלא יהיב   ליה מתנה מאי א\"ל אימור מיגזל גזליה ואבלע ליה בחשבון דתניא   מכילתין דף קיח:", 
            " הגוזל את חבירו והבליע לו בחשבון יצא  וכן הלכתא:", 
            "והא דתניא  הגונב  טלה מן העדר וסלע מן הכיס למקום שגנב יחזיר דברי רבי ישמעאל ר\"ע אומר צריך דעת בעלים   אוקימנא בשומר שגנב מרשותו   דרבי ישמעאל סבר לא כלתה לה שמירתו ולפיכך לא צריך מידי דאיהו במקום בעלים קאי ור' עקיבא  סבר כלתה לה שמירתו ולפיכך צריך דעת בעלים דהא איהו לאו במקום בעלים קאי וכאילו לא החזיר דמי דעדיין ברשותיה קיימא:", 
            "<b>מתני'</b>  אין  לוקחין מן הרועין צמר וחלב וגדיים ולא משומרי פירות עצים ופירות. אבל לוקחין מן הנשים כלי פשתן בגליל ובלי צמר ביהודה ועגלים בשרון. וכולן שאמרו  להטמין אסור:", 
            "ולוקחין ביצים ותרנגולין מכל מקום:", 
            " (דף קיט.) מוכין שהכובס מוציא הרי אלו שלו:", 
            "ושהסורק מוציא הרי אלו של בעל הבית:", 
            "הכובס נוטל ג' חוטין והן שלו יתר מכן של בעל הבית. ואם היה שחור על גבי לבן נוטל את הכל והן שלו. החייט ששייר מן החוט כדי לתפור בו ומטלית שהיא שלש על שלש חייב להחזיר לבעלים. מה שהחרש מוציא במעצד הרי אלו שלו ובכשיל הרי אלו של בעל הבית. ואם היה עושה אצל בעל הבית אף הנסורת של בעל הבית:", 
            "<b>גמ'</b>  רבה זבן שבישתא מאריסא אמר ליה אביי והא תנן ולא משומרי פירות עצים ופירות אמר ליה הני מילי שומר דלית ליה בגויה אבל האי אריסא כיון דאית ליה בגויה אימר מדנפשיה קא מזבין:", 
            "ת\"ר שומרי פירות אימתי לוקחין מהן בזמן שיושבים ומוכרין והסלים לפניהם "
        ], 
        [
            " והטורטני לפניהם וכולן שאמרו  הטמין אסור ולוקחין מהן מפתח הגנה אבל לא מאחורי הגנה:", 
            " גבאי צדקה לוקחין מן הנשים ומן העבדים ומן התינוקות דבר מועט אבל לא דבר מרובה:", 
            "רבינא איקלע למחוזא אייתו  בני מחוזא כבלי ושירי  רמי קמיה וקביל מינייהו אמר ליה רבא תוספאה והא תניא לוקחין מהן דבר מועט אבל לא דבר מרובה אמר ליה הני לבני מחוזא דבר מועט הוא:", 
            "איתמר  גזלן מאימתי מותר  (ס\"א ליהנות ובא\"י גריס לקנות )ליגבות ממנו רב אמר עד שיהא רוב משלו ושמואל אמר אפילו דבר מיעוט משלו אורי ליה רב יהודה לאדא דיילא כדברי האומר אפילו מיעוט משלו:", 
            "ממון  מסור רב הונא ורב יהודה חד אמר אסור לאבדו ביד וחד אמר מותר לאבדו ביד מאן דאמר מותר לאבדו ביד לא יהא ממונו חמור מגופו ומ\"ד אסור לאבדו ביד סבר דילמא הוי ליה זרעא מעליא (איוב כ״ז:י״ז )ויכין רשע וצדיק ילבש וסוגין דאסור לאבדו ביד דאיבעיא לן התם עשו תקנת נגזל במסור דמשתבע ושקיל מיניה דמסור או לא ואסיקנא תיקו ושמעת מינה דכל שכן שאסור לאבדו ביד:", 
            "אמר רבי יוחנן  כל הגוזל את חבירו שוה פרוטה כאלו נוטל נשמתו ממנו שנאמר (משלי א׳:י״ט )כן ארחת כל בוצע בצע את נפש בעליו יקח:", 
            "ואומר (שמואל ב כ״א:א׳ )אל שאול ואל בית הדמים על אשר המית את הגבעונים מאי ואומר וכי תימא הני מילי בידים אבל בגרמא לא תא שמע אל שאול ואל בית הדמים וגו' והיכן מצינו בשאול שהרג את הגבעונים אלא מתוך שהרג את נוב עיר הכהנים שהיו מספיקין להם מים ומזון העלה עליו הכתוב כאלו הרגן:", 
            "החייט ששייר מן החוט כדי לתפור בו:", 
            "וכמה כדי לתפור בו אמר רב אסי אמר רב יהודה מלא מחט וחוץ למחט ואסיקנא מלא מחט וחוץ למחט במלא מחט:", 
            "ירושלמיי תני בר קפרא מלא משיכת מחט:", 
            " <small> סליק פרק הגוזל ומאכיל וסליקא להו מסכת בבא קמא </small>"
        ]
    ], 
    "versionSource": "http://primo.nli.org.il/primo_library/libweb/action/dlDisplay.do?vid=NLI&docId=NNL_ALEPH001300957", 
    "language": "he", 
    "heTitle": "רי\"ף בבא קמא", 
    "versionTitleInHebrew": "מהדורת וילנא", 
    "categories": [
        "Talmud", 
        "Bavli", 
        "Commentary", 
        "Rif", 
        "Seder Nezikin"
    ]
}