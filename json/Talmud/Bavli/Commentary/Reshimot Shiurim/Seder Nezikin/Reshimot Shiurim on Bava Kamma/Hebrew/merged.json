{
    "title": "Reshimot Shiurim on Bava Kamma",
    "language": "he",
    "versionTitle": "merged",
    "versionSource": "https://www.sefaria.org/Reshimot_Shiurim_on_Bava_Kamma",
    "text": [
        [],
        [],
        [
            "<b>משנה. ארבעה אבות נזיקין וכו' והמבעה.</b> אליבא דרב (לקמן דף ג:) מבעה זה אדם. יש לחקור בתשלומי אדם המזיק אם יסוד המחייב הוא ביטול חובת שמירה, דהיינו שפשיעת הבעלים בשמירת המזיק מחייבתם לשלם את הנזק וכמבואר במשנה לקמן (דף ט:) וז\"ל כל שחבתי בשמירתו הכשרתי את נזקו עכ\"ל, או שהמחייב דאדם הוא עצם מעשה הנזק שעשה ולא במה שפשע בשמירת גופו, שהרי מסתבר שבאדם אינו חל שם מזיק ואין חובת שמירת נזקין מוטלת עליו, דדוקא כשנמצא ברשותו של אדם חפצא של מזיק חלה עליו לשומרו מלהזיק. אמנם אדם הואיל ואינו נקרא בשם מזיק לא יחול עליו חיוב שמירת מזיקים ומתחייב לשלם עבור מעשה ההיזק ולא בגלל פשיעה בשמירת גופו.<sup>1)</sup><i class=\"footnote\">חקירת רבינו זצ\"ל כאן היא דוקא בנוגע לאדם המזיק. וידועה החקירה בשאר הניזקין האם עיקר המחייב לשלם הוא ביטול חובת השמירה או מעשה הנזק שממונו עשה. עיין בשיעורים לפרק הכונס (דף נה: ד\"ה משנה, דף נו. ד\"ה תחילתו בפשיעה, ודף נו: בסוף ד\"ה תוס' ד\"ה פשיטא) ובמקומות אחרים ברשימות. ברם רבינו זצ\"ל נקט בדרך כלל בשיעורים שהמחייב בשאר הניזקין הוא ביטול חובת השמירה וכפשטות המשנה לקמן (דף ט:), עיין באחרונים.</i>",
            "ונראה להביא ראיה משיטת רש\"י (וכמבואר בראשונים) לקמן (דף צח: בד\"ה ואכפייה רפרם לרב אשי) וז\"ל ששרף שטר חבירו בילדותו עכ\"ל, דאדם שהזיק בקטנותו חייב לשלם כשיגדיל.<sup>2)</sup><i class=\"footnote\">כוונת רש\"י שנויה במחלוקת. לפי בעל אור זרוע \"בילדותו\" ר\"ל בקטנותו, אך לדעת בעל גידולי תרומה (שער ל\"ו ח\"ב סוף אות ו') היינו בבחרותו אחר שהיה לבר עונשין. ועי' בפלפולא חריפתא. וע\"ע בט\"ז או\"ח סי' שמ\"ג ס\"ק ב' שכתב דהיה לפנים משורת הדין דומיא דחובל עיי\"ש. וכן משמע שלמד הגר\"א דציין רש\"י זו שם.</i> מאידך אם הזיק שור של קטן פטור הקטן מלשלם (עי' לקמן דף לט.) משום שאינו בר שמירה ולא פשע בחיוב של שמירת שורו. ומוכח שאדם המזיק בגופו אינו חייב משום אי - שמירה אלא מחמת עצם מעשה ההיזק שעשה ומעשה קטן חשוב למעשה מזיק ומשום כך חייב לשלם לכשיגדיל.",
            "ויעויין לקמן במתניתין (כו.) שאדם מועד לעולם בין שוגג בין מזיד ובסנהדרין (עב.) כתוב בין באונס בין ברצון. וחלוקים הראשונים בדין זה. שיטת התוס' (לקמן דף כז: בד\"ה ושמואל אמר) שאדם המזיק חייב באונס כעין אבידה אבל באונס כעין גניבה פטור. וכתב הרב המגיד בפ\"ו מהל' חובל ומזיק (הל\"ד) ששיטת הרמב\"ם אינה כן אלא שאדם המזיק פטור דוקא באונס גמור. וניתן לבאר את מחלוקתם לאור החקירה הנ\"ל ביסוד המחייב של אדם המזיק. לדעת התוס' המחייב של אדם המזיק הוא הפשיעה בשמירת גופו כמו המחייב בשאר המזיקין, ולכן אדם שהזיק חייב רק כשפשע בשיעור של כעין אבידה. אולם אם נאנס כעין גניבה פטור כי לא פשע בשיעור הפשיעה המחייב. מאידך הרמב\"ם, לפי הה\"מ, סובר שמעשה המזיק מחייב אדם, לפיכך חייב בכל אופן שהזיק ואינו פטור אלא באונס גמור שאינו נחשב למעשה אדם בכל התורה כולה וכדכתיב ולנערה לא תעשה דבר.<sup>3)</sup><i class=\"footnote\">עי' לקמן בשיעורים (דף כו:) שרבינו שם האריך בביאור מחלוקת הראשונים בענין אדם המזיק באונס. ועיי\"ש שרבינו נסתפק בביאור שיטת הנ\"י (וכן סובר הרמב\"ם אליבא דמ\"מ) שאדם המזיק פטור רק באונס גמור ובכל שאר האופנים חייב האם סובר כתוס' דהמחייב באדם הוי אי - שמירה אלא שחולק בנוגע לשיעור הפשיעה, או דסובר דחייב משום מעשה מזיק כמו שפי' שם בשי' הרמב\"ן שקבע דאדם חייב אפילו באונס גמור אלא שחולק על הרמב\"ן בגדר פטור אונס, עיי\"ש. וע\"ע בשיעורים לקמן (דף כח: ד\"ה אנוס כו').</i>",
            "אך יש לעיין אליבא דרש\"י והרמב\"ם (לפי הה\"מ) הסוברים שהמחייב דתשלומי אדם המזיק הוא עצם מעשה ההיזק שעשה ולא החסרון של שמירה, למה מנה רב אדם בתוך אבות הנזיקין, והרי בשאר הנזיקין המחייב לשלם הוא פשיעת הבעלים בשמירת המזיק ואילו באדם המחייב לשלם אינו פשיעתו אלא עצם מעשה הנזק שעשה. מאידך אליבא דהתוס' הנ\"ל הסוברים שהמחייב של אדם המזיק דומה למחייב של שאר הנזיקין, דהיינו פשיעה בחיוב שמירה המוטלת עליו, ניחא למה נמנה אדם בין אבות הנזיקין דמשנתנו. ועוד צ\"ע שאם אין באדם חלות שם מזיק מהו הביאור בלשון המשנה \"הצד השוה שבהן שדרכן להזיק\", דמשמע שיש בכולם חלות שם מזיק המחייב שמירה, והרי לא שייך חלות שם זה באדם.",
            "והנה הרמב\"ם כתב בפ\"ו מהל' חובל ומזיק (הל\"ג) וז\"ל אם היו שניהן ברשות או שניהם שלא ברשות והזיק אחד מהן ממון חבירו שלא בכוונה פטור עכ\"ל. והשיג עליו הראב\"ד וז\"ל דין זה אינו מחוור דאפילו שניהם ברשות או שלא ברשות ולא הוה ידע ביה אם הזיקו חייבין אבל הוזקו זה בזה פטורי. עד כאן לשונו. ולכאורא נראה שביאור שיטת הרמב\"ם שהמחייב של אדם המזיק הוא ביטול חובת השמירה המוטלת עליו (שלא כדנ\"ל בשיטתו), ולכן אם הוא ברשות אינו חייב לשמור את עצמו כ\"כ ולפיכך אם היזק שלא בכוונה פטור. אך אף אדם שברשות חייב לשמור את עצמו מלהזיק בכוונה ולכן חייב. אמנם אם ננקט בשיטת הרמב\"ם כנ\"ל שסובר שהמחייב הוא מעשה המזיק צריך עיון בביאור הבחנתו בין ברשות ושלא ברשות ובין כוונה לשלא בכוונה.<sup>4)</sup><i class=\"footnote\">עיין לעיל בהערה הקודמת. ולפי הנ\"ל שיטת הרמב\"ם באדם המזיק באונס מתבאר אף מדין אי - שמירה.</i> ובאמת זהו יסוד השגת הראב\"ד על הרמב\"ם שהמחייב הוא מעשה מזיק ולכן סובר שאין לחלק בין ברשות לבין שלא ברשות. אך מה שהבחין הראב\"ד בין הזיקו לבין הוזקו צריך ביאור. ומסתבר שהראב\"ד סובר שבהוזקו זה בזה בשב ואל תעשה אין כאן מעשה נזק המחייב, המחייב בהוזק הוא אי - שמירה, ולכן כששניהם ברשות והוזקו זה בזה פטורים.",
            "לאור ביאור זה ברמב\"ם שהמחייב באדם הוא אי - שמירה ניחא מה שכלל רב אדם המזיק עם שאר אבות הנזיקין שאף אדם חייב כשאר מזיקים משום אי - שמירה. ואילו לפי מש\"כ בשיטת הראב\"ד ניתן לומר שרב מנה אדם המזיק בין שאר אבות הנזיקין דוקא באופן שהזיק בשב ואל תעשה, כגון שנתקל הניזק במזיק (עיין לקמן בשיעורים לפרק המניח). בכה\"ג יסוד המחייב הוא אי - שמירת גופו ובכן דומה למחייב של שאר אבות הנזיקין המתחייבים מחמת חסרון שמירה. ויתכן שאף רש\"י סובר כהראב\"ד וגם לדעתו מדובר במשנה רק בנזק ע\"י שב ואל תעשה של המזיק, וניחא מה שמנה רב אדם בתוך שאר אבות הנזיקין המחוייבים לשלם משום פשיעת הבעלים.<sup>5)</sup><i class=\"footnote\">ויתכן שכך היא גם כוונת הגמרא דאוקמה למשנתנו אליבא דרב בישן ותני אדם שמירת גופו עליו. ישן המזיק נחשב למזיק בשב ואל תעשה כי חסר מעשה מזיק בקום ועשה שעשה אדם ער שהזיק. ישן שהזיק חייב משום שפשע בשמירת גופו ובכך דומה לשאר אבות נזיקין. מאידך אדם ער שהזיק חייב משום מעשה הנזק שעשה ולא נמנה בתוך שאר אבות הנזיקין. עיין ברשימות לקמן (דף ה: תוס' ד\"ה כי שדית בא\"ד וי\"ל דאתו מאדם ישן).</i><sup>6)</sup><i class=\"footnote\">ובנוגע לחקירת רבינו עיין בתורת הבית לרשב\"א (בית ראשון סוף שער ראשון דף י: - יא א דפוס ביוזעפאף) בנוגע לסכין שנפלה מחיקו ושחט שלרשב\"א השחיטה כשרה וז\"ל וכדאמרינן בשילהי כיצד הרגל היתה אבן מונחת לו בחיקו ולא הכיר בה מעולם ונפלה לענין נזקין חייב כו' ומסתברא לי דלענין שחיטה כלענין נזקין דהכא והכא אתי מכח בן דעת קרינן ביה עכ\"ל. וכתב הרא\"ה בבדק הבית ז\"ל ותמהני כו' מה ענין זו אצל זו גבי נזקין כל היכא דאיהו גרים חייב ואדם מועד לעולם וכו' אבל בשחיטה כו' הצריכה התורה כח אדם אי זה שיהא ונפלה מידו, ממילא פשוט הוא דהכא ליכא כח אדם כלל ולא מהניא כלל כו' עכ\"ל. ויתכן שחלוקים בחקירת מרן רבינו זצ\"ל. אליבא דהרא\"ה אדם חייב בשמירת גופו ומתחייב לשלם נזק משום חסרון שמירה, ולכן חייב כשנפלה האבן והזיקה משום שחסר לו בשמירת גופו. עכ\"ז אין בנפילה מחיקו כח גברא ומעשה אדם, ולכן כה\"ג לענין שחיטה פסול כי מעשה אדם מעכב בשחיטה. ואילו הרשב\"א סובר שאדם המזיק מתחייב משום מעשה היזק שעשה. ולכן מאחר שנפילת אבן מחיקו מחייבת אדם בנזק מוכח שיש בכך מעשה אדם, ולכן גם לענין שחיטה נפילת הסכין נחשבת למעשה אדם וכח גברא והשחיטה כשירה. ברם יתכן פי' אחר במחלוקותם על פי מה שמובא לקמן בשיעורים (דף כג. ד\"ה איכא בינייהו) בשם הגר\"ח זצ\"ל שמעשה אדם מחייב אדם המזיק ואילו שחיטה זקוקה לכח גברא ולכן אמר שאפי' למ\"ד אשו משום חציו שחיטה פסולה כי חסר כח גברא ואע\"פ שמזיק חייב. ולפי\"ז י\"ל שכך טענת הרא\"ה בנפל סכין מחיקו ושחט שאע\"פ שנקרא מעשה אדם עכ\"ז השחיטה פסולה כי חסר כח גברא.<br>וע\"ע בחי' הר\"ן לסנהדרין (דף עז:). ועיין ברשימות שיעורים לשבועות ונדרים חלק שני דף קל\"ג. ועיין לקמן בשיעורים דף ג: (רש\"י ד\"ה כחו), דף ד: (תוס' ד\"ה ואימא מבעה), דף ה: (תוס' ד\"ה כי שדית), דף י: (ד\"ה ה' שישבו על ספסל אחד), ועוד.</i>",
            "<b>ב.</b><br>יש לברר ענין נוסף בחיוב אדם המזיק. אמנם הכל מודים שאדם המזיק עובר באיסור, שכן מצוות רבות מורות על כך כגון האזהרות של השבת אבידה, לא תעמד על דם רעך, ואהבת לרעך כמוך וכו' וכו'. אך יש לחקור אם חיוב התשלומין מהוה עונש למעשה העבירה או\"ד חיוב בעצמו הוא ואינו נובע מן האיסור.<sup>7)</sup><i class=\"footnote\">יתכן נ\"מ בחקירה זו אם מזיק נפסל לעדות. די\"ל שרק רשעי חמס שנענשים בעונש ממון נפסלים. ועי' בקצוה\"ח הסובר שמזיק ממון אינו נפסל לעדות ומחלק בינו לבין גזלן. ועי' בחי' הג' רע\"א זצ\"ל לב\"ק (דף נז.) ועי' במאירי לפרק הכונס (דף נו.) ובשיעורים שם.<br>יש ראייה שאדם המזיק אינו חיוב עונש אלא חיוב דמים בעלמא מדין הנרדף ששיבר כלים של אחרים שחייב (דף קיז ב), ואע\"פ דהוי פיקו\"נ. ונראה שבחקירה זו ניתן לבאר את השאלה האם מותר לאדם להציל עצמו בממון חבירו (ב\"ק דף ס: ועיי\"ש בתוס' ד\"ה מהו דקאי על התשלומין).</i>",
            "והנה הבאנו למעלה את שיטת רש\"י (דף צח:) דקטן שהזיק חייב לכשיגדל. ומוכרח מרש\"י שאינו עונש שהרי קטן לאו בר עונשין. ובהגהת אשר\"י בנוגע למה שהובא בפסקי הרא\"ש (פרק החובל אות ט') חש\"ו שחבלו באחרים פטורים הוסיף וז\"ל מיהו קטן חייב לשלם לכשיגדיל וכן פרש\"י לקמן בהגוזל עצים כפייה רפרם לרב אשי ששרף שטר חבירו בילדותו ואגבי מיניה גוביינא מעלייתא עכ\"ל. אליבא דהגהת אשר\"י שמקורה בס' אור זרוע (פסקי בבא קמא סי' שמ\"ו) קטן שחבל חייב לשלם לכשיגדיל כמו קטן שהזיק שחייב לשלם. ברם הגר\"ח זצ\"ל טען שאין הנידון דומה לראיה. רש\"י מחייב קטן שהזיק ממון חבירו שכן עשה מעשה נזק ומעשה הנזק מחייבו בחיוב תשלומין בעלמא. חיוב החובל, לעומת זה, אינו חיוב תשלומין פשוט אך עונש ממון משום הלאו דלא יוסיף.<sup>8)</sup><i class=\"footnote\">וכ' שם בס' אור זרוע: ולכאורה מסתייע מפ' שור שנגח ד' וה' (ב\"ק לט) גבי שור של חרש שוטה וקטן שהוחזקו נגחנין שמעמידין להן אפוטרופוס לשווינהו מועד דכי הדר נגח לישלם מן העליה כו' ע\"ש. ולפי מה שהעלה רבינו הגר\"ח זצ\"ל שחובל הוא עונש יש לחלק בין שור המזיק שאין התשלומין שלו מדין עונש לבין חובל שחיובו לשלם הוא מדין עונש.</i> סמוכין לכך משיטת הרמב\"ם שחיוב הנזק של חובל הוא קנס ולא ממון (פ\"ה מהל' חובל הל\"ו), וזה מוכיח שהחיוב מהווה עונש.<sup>9)</sup><i class=\"footnote\">עי' בשיעורים לקמן (ה.) ד\"ה סבר לה כר\"ע דס\"ל לרמב\"ם בחבלה שאין דמים לבן חורין, דאל\"כ ה\"ל לחובל ליחייב אפי' כשמודה בתורת מזיק ואינו חייב משום ההפסד והוי קנס (כמו שביאר רבינו שם). ויוצא דוקא לרמב\"ם חבלה הו\"ל קנס וחלות עונש. מאידך לראשונים אחרים הסוברים שחבלה הוי חיוב ממון ולא קנס משום דיש דמים לבן חורין יתכן שאינו חלות דין עונש אלא חיוב ממון בעלמא.</i> הרי שחיוב חובל עונש הוא ואילו חיוב אדם המזיק חיוב ממון בעלמא הוא ולא חלות דין עונש. ובכן העלה הגר\"ח זצ\"ל שמסתבר שלא כהגה\"א ודברי רש\"י משתייכים לקטן שהזיק ממון שהוא מתחייב מחמת מעשה ההיזק שעשה ומדין תשלומי ממון בעלמא. מאידך קטן שחבל פטור אף משיגדיל כי קטן אינו בר עונשין ואף לא עונש ממון.<sup>10)</sup><i class=\"footnote\">ברם עיין בתוס' בב\"ק (ב א ד\"ה ולא זה וזה וכו') שדנו האם עונשין ממון מן הדין והביאו ראיות מדיני נזקי ממון - כגון מבור. ולפי דברי רבינו והגר\"ח זצ\"ל אין חיובי התשלומין בנזקי ממון חלות דין עונש אלא חלות דין ממון בעלמא, וצ\"ע. ועיין ברשימות שיעורים למס' שבועות חלק שני (דף מג).</i> מהמשנה לקמן (דף פז.) יש סיוע לגר\"ח זצ\"ל וז\"ל חש\"ו פגיעתן רעה כו' והם שחבלו באחרים פטורין. העבד והאשה פגיעתן רעה כו' והם שחבלו באחרים פטורין אבל משלמין לאחר זמן. נתגרשה האשה נשתחרר העבד חייבין לשלם עכ\"ל. בנוגע להעבד ואשה איתא שחייבים לאחר זמן ואילו בקטן לא הוזכר שחייב לכשיגדיל, ומשמע שפטור מחבלה אף משהגדיל.<sup>11)</sup><i class=\"footnote\">עיין ברמב\"ם (פ\"א מהל' חובל הל\"א - ג) ז\"ל החובל בחבירו חייב לשלם לו חמשת דברים ואלו הם נזק צער ורפוי ושבת ובושת וכו' נזק כו' שנא' עין תחת עין מפי השמועה למדו שזה שנא' תחת לשלם ממון הוא. זה שנא' בתורה כאשר יתן מום באדם כן ינתן בו אינו לחבול בזה כמו שחבל בחבירו אלא שהוא ראוי לחסרו אבר או לחבול בו כאשר עשה ולפיכך משלם נזקו. הרי הוא אומר לא תקחו כופר לנפש רוצח לרוצח בלבד הוא שאין בו כופר אבל לחסרון איברים או לחבלות יש בו כופר עכ\"ל. ונראה שהרמב\"ם סובר שחובל חייב מעיקרא דדינא בעונש גופו ושיחסר אברו עין תחת עין וכדכתיב בקרא אלא שהתשלומין חלים מדין כופר כדי למלא את מקומו של העונש בגופו. ובכן מסתבר שדמי חבלה מהווים חלות דין עונש כמו עונש הגוף של עין תחת עין ממש וכדברי הגר\"ח זצ\"ל.<br>וע\"ע ביראים שכתב דבאינו עושה מעשה עמך שמותר לחבול בו ופטור מתשלומין. ובפשטות זה כדברי הגר\"ח זצ\"ל. ועי' בקובץ שעורים (אות קו) המשוה מזיק לחובל בענין זה. עע\"ש שלא הסביר את היראים כמש\"כ אלא דהוי דין מיוחד באינו עושה מעשה עמך שאם גופו מותר ממונו לכ\"ש, עיי\"ש. אך עי' בחי' הר\"ן לסנהדרין (פה.) וז\"ל שלענין תשלומין לא עשה תשובה ועשה תשובה שווין הן עכ\"ל. ולכאורה מש\"כ כנגד יסוד הגר\"ח זצ\"ל, ודו\"ק.</i>",
            "והנה לדברי הגהת אשר\"י יתכן לומר שתשלומי היזק הם עונשין, אלא שדינם שונה מעונשי הגוף. קטן פטור מעונשין בגופו כגון ממיתה וממלקות, אבל קטן מתחייב בעונשי ממון. וסובר הגה\"א שבין חבלה ובין אדם המזיק חיובי עונשי ממון הם, ומאחר שקטן שהזיק חייב מדין עונש ממון לשלם לכשיגדיל ה\"ה קטן שחבל נענש לשלם לכשיגדיל ממון דחבלה.",
            "ויש להביא עוד ראיה בענין זה. הדין הוא שאדם שהדליק את גדיש חבירו בשבת פטור מלשלם מפני שהוא מתחייב בנפשו וקלבד\"מ (עי' לקמן דף לד:). אמנם לקמן בגמרא (דף ע:) איתא וז\"ל אתנן אסרה תורה ואפילו בא על אמו עכ\"ל. ובביאור הדין של אתנן חלוקים הראשונים. בעלי התוספות ועוד ראשונים מפרשים שהוא משום שבקלבד\"מ חל חיוב לשלם בידי שמים וחיוב התשלומין בידי שמים אוסר את האתנן. אך בשיטה מקובצת (שם) מובא מן המאירי בשם חכמי הצרפתים וז\"ל שאף ב\"ד מחייבין ליתן אתנן וכו' לא אמרו אין אדם מת ומשלם אלא בדבר הבא דרך נזקין אבל בדבר שקבלו עליו דרך תנאי משא ומתן כגון אתנן וכו' ומשלם בב\"ד וכו' עכ\"ל. לכאורה נראה שלדעת חכמי הצרפתים חל פטור קלבד\"מ דוקא בחיוב ממון הנובע מדין עונש, אבל חיובי ממון אחרים, כגון החיוב לשלם עבור מקח, שאינם חלים מדין עונשין ליכא בהם פטור קלבד\"מ. היוצא לפי\"ז הוא שלחכמי הצרפתים החיוב לשלם באדם המזיק אינו חיוב ממון בעלמא כי אם חלות דין עונש.",
            "יוצא שהסבר הנ\"ל בשיטת חכמי הצרפתים שהובאה במאירי עומד בניגוד לגר\"ח זצ\"ל שאמר שאדם המזיק אינו חלות דין עונש. אבל ניתן לפרש את דבריהם באופן אחר. הם מחלקים בין חיוב ממון שחל מחמת דעת המתחייב לבין חיוב ממון שחל מחמת מעשה. במקח וממכר חיוב התשלומין חל כתוצאה של דעת המתחייב, ובכן החוב לשלם חל אף בקלבד\"מ כי חיוב של דעת המתחייב אינו נתפס בפטור קלבד\"מ. מאידך אדם המזיק אינו מחויב משום דעת המתחייב אלא משום מעשה המזיק ולפיכך נתפס בפטור קלבד\"מ. לפי\"ז יוצא שגם לפי חכמי הצרפתים אין חיוב אדם המזיק חיוב עונש אלא חיוב ממון בעלמא שחל מחמת מעשה הנזק שעשה, ואין כאן שום סתירה ליסוד הגר\"ח זצ\"ל.<sup>12)</sup><i class=\"footnote\">לכאורה יש להביא ראייה כנגד הפי' הראשון בחכמי צרפתים שדין קלב\"מ חל רק בעונשין, מהא דאמרינן קלב\"מ ברודף. דהא בפשטות רודף אינו חלות דין עונש אלא דין הצלה. ראייה לזה מהא דקטן שרדף מתחייב בנפשו (סנהדרין דף עב), ומהא דאם ניתן להצילו באחד מאיבריו והרגו חייב. ועי' בחי' ר' חיים הלוי על הרמב\"ם (פ\"א מהל' רוצח ה\"ט) דיש שני דינים ברודף, דין הצלה ודין עונש, עיי\"ש. ולפי\"ד ניחא פי' ראשון. ועי' באחיעזר ח\"א סי' י\"ח סק\"ב דנקט דלא אמרינן קלב\"מ אלא בעונשין והק' מרודף וכן תי' עפ\"י באורו בשי' רש\"י דהוי ג\"כ עונש.</i>",
            "<b>גמ'. ואילו עביד אב ותולדה דידיה לא מחייב.</b> והובא בשיטה מקובצת בשם תוס' מהר\"י כהן צדק וז\"ל הקשה מורי הרב ודילמא לאו משום גריעותא דתולדה היא אלא משום דהוי כעושה מלאכות הרבה מעין מלאכה אחת דאינו חייב אלא אחת כדתנן בפרק כלל גדול ותירץ דמשום גריעותא דתולדה הוי פטור דאילו עביד שתי מלאכות בהדי הדדי אע\"ג דדמיין אהדדי חייב על כל אחת ואחת כדמוכח בפרק כלל גדול דזורה ומרקד ובורר דדמיין אהדדי וחייב על כל אחת ואחת עכ\"ל. דבריו טעונים ביאור.",
            "והנה עיין ברש\"י ד\"ה לא מיחייב אלא חדא וז\"ל אאב מלאכה אבל אתולדה דיליה לא מיחייב עכ\"ל. רש\"י פירש דהגריעותא בתולדה הוי דאין חייבים עליו כלל.<sup>13)</sup><i class=\"footnote\">דמיון לכך שכשמברכין המוציא על פת אין חיוב לברך כלל על שאר האוכלים שבסעודה כי במקום ברכת הפת אין האכילות האחרות שבסעודה מחייבות בברכה כלל. ורבינו זצ\"ל האריך בענין זה בשיעוריו למס' ברכות. ה\"ה הכא שבמקום שיש אב מלאכה אין התולדה מחייבת כלל כי חלה חלות פטור חטאת על התולדה. ולפיכך לא יתכן שיחול דין חילוק חטאות כי דין זה חל רק כשיש מחייב ואילו כאן אין התולדה מחייבת כלל.</i> החיוב הוי רק משום האב בלבד. ולכן הק' תוס' ר\"י כ\"ץ דמניין דפטורים על התולדה דילמא הוי כעושה וחוזר ועושה בהעלם אחד דחייבים אחת על שניהם דהוויין חלות איסור אחד.<sup>14)</sup><i class=\"footnote\">עי' ברש\"י כלל גדול דף סח. ד\"ה אב מלאכה וז\"ל אב ותולדה שלו דאינו חייב אלא אחת כדקתני סיפא העושה מלאכות הרבה מעין מלאכה אחת עכ\"ל, מפורש שמחוייב להביא אחת על שניהם שלא כדפירושו כאן שפי' שפטור על התולדה, וצ\"ע.</i> ובזה תי' שהרי בזורה בורר ומרקד הוויין ג\"כ חלות איסור אחד<sup>15)</sup><i class=\"footnote\">עי' רש\"י פ' כלל גדול (דף עג:) ד\"ה ה\"ג היינו זורה וז\"ל והלא כולן מלאכה אחת הן דמפריש אוכל מהפסולת. עכ\"ל, כלו' דהוויין חלות איסור אחד.</i> ומכל מקום חייבים שנים מחמת ההבדל שביניהם בצורת מעשה מלאכתם ולכן מחלקים את חיוב חטאתיהם להרבה חיובי חטאת כעין דין חילוק חטאות בגופין מחלקים. ולכן ה\"ה באב ותולדה דידיה אי לאו משום גריעותא דתולדה הו\"ל ליחייב שנים. לפי תוס' ר\"י כ\"ץ הא דחייבים בזורה בורר ומרקד על כל אב מלאכה, אינו משום דהויין חלות איסורים נפרדים אלא משום דגופין מחלקים.<sup>16)</sup><i class=\"footnote\">יש לעיין בשאר מלאכות במה דמחוייב על כל אחת ואחת, אי הוי משום דהוויין חלות איסורים שונים או\"ד משום דגופין מחולקים. עיין בשיעורים להלן (דף ב.) תוס' ד\"ה ולר' אליעזר.</i>",
            "<b>תוס' ד\"ה ולרבי אליעזר וכו'.</b> ז\"ל וא\"ת ונימא דנ\"מ לעניין התראה שצריך להתרות אתולדה משום אב דידה וכו' עכ\"ל. אליבא דתוס' חייבים להתרות משום כל אב ואב. ואילו מהרמב\"ם בפ\"א מהל' שבת (הל\"ב) משמע שהתראה כללית משום מלאכה בשבת מועלת.<sup>17)</sup><i class=\"footnote\">כן דייק בס' מנחת חינוך מצוה ל\"ב מדברי הרמב\"ם פ\"ז מהל' שבת (הל' ז'). סמוכין לכך בירושלמי סנהדרין פ\"ה ה\"א ז\"ל ראוה מחלל שבת אמרו לו הוי יודע שהוא שבת והתורה אמרה מחלליה מות יומת וכו' עכ\"ל. לעומת זאת בתוס' שבת (צו ב ד\"ה ולר\"א) מבואר שצריך להתרות משום איזו מלאכה ואם התרו בו סתם שהוא עושה מלאכה אינו מועיל. וכן בתוס' שלפנינו. ובספרי לפרשת שלח על הפסוק ויקריבו אותו המוצאים אותו מקושש: מגיד שהתרו בו מעין מלאכתו מכאן לכל אבות שבתורה שמתרין בהן מעין מלאכתם, עי' בהגהות הגר\"א שם. ופי' המלבי\"ם שהתרו בו מעין מלאכתו שהוא מקושש שחייב משם קוצר.</i>",
            "ונראה שחלוקים בהגדרת עצם חלות האיסור של מלאכה בשבת. אליבא דרמב\"ם חלות איסור אחת היא שלא לעשות מלאכה בשבת בכלל. מאידך לדעת התוס' כאן כל אב ואב מלאכה מהווה חלות שם איסור לעצמו. לכן לפי הרמב\"ם מתרים בהתראה כללית ואילו לשיטת התוס' חייבים להתרות משום כל אב ואב מלאכה לעצמו.",
            "והנה התוס' במס' סנהדרין (סג א ד\"ה על כולם וכו') וז\"ל והא דאמרינן בפ\"ק דביצה דמבשל גיד הנשה בי\"ט לוקה חמש וחד מינייהו המבשל בי\"ט לא חשבינן להו לאו שבכללות דכתיב כל מלאכת עבודה לא תעשו כמו לא תעבדם דהכא דהתם מפרש טפי דכתיב עבודה דמשתמע כל מלאכה שהיא עבודה עכ\"ל. התוס' הקשו שאיסור המלאכה בי\"ט צ\"ל לאו שבכללות. ואף שאיסור דם אינו נחשב ללאו שבכללות הגם שכלולים בו כל מיני דם של בהמות חיות ועופות, היינו משום שאיסור הדם חל כאיסור הכולל בו כל הדמים בחלות שם איסור אחת ואינו אוסר כל מין דם ודם לעצמו - משא\"כ במלאכות יו\"ט. חזינן מקושייתם שלדעתם שכל מלאכה ומלאכה במלאכת שבת ויו\"ט נאסרת בתורת עצמה ולפיכך הקשו מדין לאו שבכללות. ועולה שהתוס' בסנה' לשיטתם כאן בב\"ק שחייבים להתרות את העושה מלאכה בשבת וי\"ט משום כל מלאכה ומלאכה בעצמה שכן כל אב מלאכה מהווה חלות שם איסור לעצמו.<sup>18)</sup><i class=\"footnote\">יש להעיר שבמס' מכות (כא:) ומס' פסחים (מו:) מבואר שאין חילוק מלאכות ביו\"ט. וכן פסק הרמב\"ם בפ\"א מהל' יו\"ט הל' ג' וז\"ל העושה אבות מלאכות הרבה ביו\"ט בהתראה אחת כגון שזרע ובנה וסתר בהתראה אחת אינו לוקה אלא אחת, חילוק מלאכות לשבת ואין חילוק מלאכות ליו\"ט עכ\"ל. ולכאורה לפי\"ז ביו\"ט בוודאי אין צריך להתרות אלא משום הלאו דכל מלאכת עבודה לא תעשו ולא נאסרה כל מלאכה בתורת עצמה. ולפי\"ז קושית התוס' מלאו שבכללות בנוגע למלאכה ביו\"ט מתורצת.</i>",
            "ויש להביא סמוכין לדעת התוס' ממה שהתורה אסרה במפורש הבערה והוצאה לעצמן (לא תבערו אש, ואל יצא איש ממקומו), ומכיון ששתי המלאכות האלו נאסרות באיסורים לעצמן מסתבר שגם שאר המלאכות נאסרות כל מלאכה ומלאכה באיסור לעצמו. ועיין בתוס' שבת (דף ב. ד\"ה פשט) המסבירים שיש קרא מיוחד לאסור הוצאה בשבת ומשמע ממנו שאיסור הוצאה הוא חלות איסור לעצמו. אולם הרמב\"ם במנין המצוות (ריש הלכות שבת) לא מנה הוצאה כאיסור בפני עצמו וזה לשיטתו שהלאו דאל יצא בא לאסור תחומין (בפכ\"ז מהל' שבת הל\"א). אף הפסוק דהבערה אליבא דרמב\"ם לא בא לאסור מלאכת הבערה כי אם לאסור עונשים בשבת (פכ\"ד מהל' שבת הל\"ז). בכך נאמן הרמב\"ם לשיטתו שאין איסורי המלאכה מהווים איסורים מיוחדים לעצמם אלא הם חלות איסור אחת ואף הוצאה והבערה בכלל.",
            "לפי המבואר יסוד דיונם של התוס' בנוגע לתולדות הוא אם דוקא אבות המלאכות הם חלות שם איסורים לעצמם ולכן חייב להתרות משום כל אב ואב או\"ד כל מעשה מלאכה ומלאכה מהווה שם איסור לעצמו, ואף התולדות כן, ומשו\"ה ניתן להתרות התולדות בעצמן בלי להתרות משום האב. (ואף שהכל מודים שהתראה משום האב תועיל לתולדה היינו משום שבמציאות כשמזכיר את האב בהתראתו משמעות לשון ההתראה כוללת גם את התולדה. עכ\"ז חלות ההתראה חלה בשם התולדה דהוי איסור לעצמו)",
            "<b>ב.</b><br>עיין ברמב\"ם (פ\"ז מהל' שגגות הל\"ה) וז\"ל העושה אב ותולדותיו בהעלם אחת אינו חייב אלא חטאת אחת ואין צריך לומר העושה תולדות הרבה של אב אחד שאינו חייב אלא אחת עכ\"ל. וצריך ביאור מ\"ש אב ותולדה מתולדות הרבה של אב אחד ולמה כתב הרמב\"ם ואצ\"ל וכו'.",
            "ויתכן שלרמב\"ם אין כל תולדה ותולדה קובעת חלות - שם בפני עצמה, כי אע\"פ שהן שונות קצת עכ\"ז כל חלות - השם של תולדה היא רק בנוגע לאב, דפירוש תולדה הוא שאינו אב. אולם אין תולדה אחת שם בפני עצמה ביחס לתולדה אחרת. והנה אב ותולדה מחייבים רק חטאת אחת ע\"פ גזיה\"כ הקובעת שהאב פוטר את התולדה - יעויין במס' שבת (צז:) וברש\"י שם (ד\"ה דברים כו') - ואף שמסברה היה צריך להיות שמחייבים שתים. בכך מוסבר לשון הרמב\"ם ואצ\"ל כו' כלומר אין סברה ומקום כלל לחייב הרבה חטאות עבור הרבה תולדות אחרי שאינן שמות לעצמן כנ\"ל. וסברה פשוטה היא שמחייבים רק אחת אף בלי גזיה\"כ.",
            "מאידך התוס' סוברים בתירוץ הראשון שניתן להתרות משום התולדה לבדה וחייבים שכן לדעתם גם הרבה תולדות מאב אחד קובעות שמות לעצמן. ובכן מה שאינן מחייבין הרבה חטאות הוא ע\"פ אותה גזיה\"כ הפוטרת תולדה במקום אב.",
            "אמנם לפי שיטת התוס' האחרונה שניתן להתרות משום תולדות חשובות כנוטע וכמבשל ושמתרין תולדות אחרות בשמן,<sup>19)</sup><i class=\"footnote\">עי' במהר\"ם ובהגהות תפארת שמואל.</i> יש קביעות וחלות שם לתולדות החשובות האלו ולא לתולדות אחרות. עיין להלן.",
            "<b>ג.</b><br>ויעוין ברמב\"ם (פ\"ז מהל' שגגות הל\"ו) וז\"ל עשה תולדה של אב זה ותולדה של אב זה בהעלם אחת נראה לי שהוא חייב שתי חטאות עכ\"ל. וצ\"ע הרי דין זה הוא גמרא מפורשת לפנינו.<sup>20)</sup><i class=\"footnote\">עיי\"ש בכסף משנה ולחם משנה.</i> ויתכן שלרמב\"ם היתה גירסא אחרת, אך בכל זאת קשה מאי קמ\"ל דלכאורה פשיטא ששתי תולדות של שתי אבות מחייבות שתים.",
            "ונראה שמאחר שלרמב\"ם הנ\"ל אין תולדה שם בפני עצמה וכל חלותה היא שאינה האב, סד\"א שאף בנוגע לתולדת אב אחר אינה חלות שם לעצמה, ואינן מחייבות שתים, קמ\"ל דכיון שכל אחת תולדה מאב אחר אכן יש לכל תולדה ותולדה חלות שם בפני עצמה ומחייבות שתים.",
            "<b>בא\"ד וי\"ל כו' אבל אם התרו בו ואמר אל תשמר חייב עכ\"ל.</b> צ\"ע דנ\"מ שהרי חייב להתרות על אב משום אב ואילו על תולדה אפשר להתרות בין משום אב בין משום תולדה. וי\"ל הואיל וניתן להתרות מחמת התולדה מוכח שהתולדה מהווה חלות איסור לעצמה. והא דהתראה מחמת האב חלה לתולדה הוא משום שבדמשמעות הלשון נכללת התולדה באב וכאילו התרה בשם התולדה. ובכן אין נ\"מ ע\"פ דין בין האב לתולדה כי שניהם חלויות איסורים לעצמם הם, ודו\"ק.",
            "<b>בא\"ד ועוד דנוטע ומבשל אין צריך להתרותו משום אב ואם התרה משום תולדה חייב ואפ\"ה לא חשיב ליה בפרק כלל גדול עכ\"ל.</b> עיין במהר\"ם ובתפארת שמואל.",
            "והנה נחלקו הראשונים בנוגע לסוגיא דמס' שבת (דף עג:) וז\"ל א\"ר אחא א\"ר חייא בר אשי א\"ר אמי זומר חייב משום נוטע והנוטע והמבריך והמרכיב חייב משום זורע. משום זורע אין משום נוטע לא, אימא אף משום זורע, עכ\"ל. רש\"י מפרש וז\"ל זורע אב מלאכה ונוטע נמי אב מלאכה הוא דהיינו זורע אלא שזה בזרעים וזה באילנות וכן מבריך ומרכיב אבל זומר תולדה עכ\"ל. אליבא דרש\"י ארבעה אבות הם ורק זומר נחשב לתולדה.",
            "הרמב\"ם (בפ\"ז מהל' שבת הל\"ג וגם בהל\"ט) לעומת זאת פסק שכולם כולל זומר אב אחד הם וז\"ל וכן הזורע זרעים או הנוטע אילנות או המבריך אילנות או המרכיב או הזומר כל אלו אב אחד הן מאבות מלאכות וענין אחד הוא, שכל אחת מהן לצמח דבר הוא מתכוין עכ\"ל. ואילו לר\"ח (שם) שיטה שלישית וז\"ל שמעינן מינה מדמוקים המבריך והמרכיב משום נוטע ואף משום זורע דיש תולדה לתולדה וכולן נכללין בכלל אב אחד. הנוטע וולד הוא של זורע כי הנוטע נועץ יחור של אילן בארץ ומתגדל כגון המפיל הזרע לארץ וצומח. והזומר המקום שזומר באילן מתגדל המקום ההוא ומוסיף פירות ונמצא כנוטע עכ\"ל. אליבא דר\"ח זורע הוא האב ונוטע תולדה ושאר המלאכות תולדות דתולדת נוטע.",
            "לשם ביאור מחלוקת הראשונים נראה לומר שבכל מלאכת שבת ישנן שתי הלכות: א) מעשה המלאכה; ב) תכלית המלאכה דהיינו מלאכת המחשבת. בגמרא דידן מבואר שמלאכות שבת נלמדות מן המשכן. מעשה מלאכת האב וגם מלאכת המחשבת שלה ותכליתה כולם היו במשכן. אמנם אסור לעשות כל פעולה בשבת כשיש לה אותה התכלית ומלאכת המחשבת של האב מדין תולדה. לתולדה יש אותה מלאכת המחשבת ותכלית של מלאכת האב אך אין לתולדה אותה צורת מעשה המלאכה של האב.<sup>21)</sup><i class=\"footnote\">עיין בתוס' במס' שבת (צד א א ד\"ה רבי שמעון פוטר) הדנים במלאכת המחשבת ותכלית של המלאכות ויחסן למשכן.</i>",
            "בכך מוסברת מחלוקת הראשונים במלאכת זורע. תכלית המלאכה היא לצמח דבר הגדל בקרקע. הצמחה מהווה מלאכת המחשבת המשותפת לכל חיובי זורע - בין באב ובין בתולדות. כולם מסכימים לזה, אלא שחלוקים הראשונים בנוגע לצורת מעשה המלאכה המהווה את האב. לשיטת ר\"ח זורע זרעים בלבד הוא האב כי לדעתו שינוי קל בחפצא של המלאכה מזרעים לנטיעות קובע מעשה מלאכה אחרת. נוטע נטיעות אינו אלא תולדה, שכן נשתנה החפצא ויש מעשה מלאכה אחרת. אמנם הואיל ולשתי המלאכות אותה התכלית לפיכך נוטע תולדת זורע.",
            "שיטת רש\"י היא שאין השינוי בחפצא של המלאכה מזרעים לנטיעות משנה את צורת מעשה המלאכה ובכן זורע ונוטע מהווים אותו אב. ברם רש\"י סובר שגם מבריך ומרכיב מהווים אותו אב מלאכה כי מעשיהם של כולם שווים והיינו שימת הדבר הצומח במקום גידולו בקרקע. שונה הוא מעשה הזומר שהרי אין בו אותו מעשה של שימת הדבר הצומח בקרקע. אמנם יש לזומר אותה מלאכת המחשבת ותכלית של הצמחה, לכן זומר היא תולדה ולא אב.",
            "אליבא דהרמב\"ם גם הזומר מהווה אב כי הפעולה נעשתה בחפצא דהצומח. מאידך השקאת זרעים מהווה תולדה כי משקה עם מים ואין הפעולה נעשית עם הדבר הצומח לבדו. המעשה של השקאה שונה בצורתו ממעשה זריעה - דהוי האב. אמנם יש להשקאה אותה מלאכת המחשבת ובכן מחייבת מדין תולדה. ה\"ה לשורה חטים במים המחייבת מדין תולדת מלאכת הזורע, (ועיין בפ\"ח מהל' שבת הל\"ב).",
            "אך עדיין שיטת הר\"ח דמבריך מרכיב וזומר הויין תולדה דתולדה צ\"ב. ונראה בביאור הדבר כי החילוק בין נוטע לזורע הוא שינוי בחפצא אבל מבחינת צורות מעשיהם הריהם שווים ולכן נוטע תולדת זורע. ואילו מבריך ומרכיב שונים מזורע בצורת מעשה המלאכה שלהם שכן אף לפני ההרכבה וההברכה הגידולים מחוברים לקרקע שלא כזורע שמעשה הזריעה נעשה עם זרעים שאינם מחוברים לקרקע מלפני כן. ולכן אינם תולדות זורע כמו נוטע אלא תולדות דתולדה הם שהרי הם אותה תכלית של נוטע. ונראה שהתוס' שלפנינו סוברים כר\"ח שנוטע תולדה ועכ\"ז ניתן להתרות את המבריך והמרכיב מחמת תולדת הנוטע כי הם נחשבים לתולדות התולדה דנוטע.",
            "אמנם קשה ההבדל בדינו של הנוטע אליבא דתוס' דהיינו שאין הנוטע מחלק לענין חטאות ודינו בחטאות כתולדה וא\"כ כיוון דלא הוי אב אין לו שם איסור נפרד (וכשי' תוס' שרק לאב שם איסור בפני עצמו כנ\"ל) ועכ\"ז לענין התראה דינו כאב ומתרין מבריך ומרכיב מחמתו, ומוכח דהוי חלות שם איסור בפני עצמו, וצ\"ע.",
            "עוד יש לדקדק בתוס' שהשוו את דיני בישול ואופה לנוטע וזורע אליבא דר\"ח - מה מקורם בגמרא שדיני בישול ואופה שווים לדיני הנוטע והזורע לענין אב ותולדה, וצ\"ע."
        ],
        [
            "<b>תוס' ד\"ה דאילו כו'.</b> ז\"ל דחרב הרי הוא כחלל אלמא יש מהן כיוצא בהן עכ\"ל. ויש להעיר ע\"ז ממש\"כ התוס' במס' נזיר (דף נד: ד\"ה ת\"ש) שאין כהן מוזהר על טומאת חרב הרי הוא כחלל ויוצא שגם בחרב הרי הוא כחלל ניתן לומר שתולדותיהן לאו כיוצא בהן.",
            "ונ\"ל שהגמרא השוותה תולדות ואבות לגבי טומאה ובטומאה חרב הרי הוא כחלל. אמנם כהן אינו מוזהר על טומאת מת כי אם על גופו של מת ודין חרב הרי הוא כחלל אינו עושה לחרב כגופו של המת.<sup>22)</sup><i class=\"footnote\">עיין ברמב\"ם (פ\"ב מהל' אבל הלט\"ו) שפסק שבעת שכהן מתטמא לקרוביו אסור לו להתטמא בחיבורין למת אחר כי טומאת קרובים דחויה ולא הותרה. ומוכח שאסור לכהן להטמא לגופו של מת ואע\"פ שאינו מוסיף טומאה על טומאתו. עוד איתא במס' שמחות (פ\"ד הל' כ\"א מובאה בתוס' נזיר שם) שדוקא בטומאה שנזיר מגלח עליה כהן מוזהר עליה, ומוכח שמוזהר מלהטמא לעצמו של מת, כי זהו יסוד הדין של הטומאות שנזיר מגלח עליהן דהיינו דהויין עצמו וגופו של המת.</i> אך בנוגע לטומאת החרב יש לומר באמת שתולדותיהן כיוצא בהן ואע\"פ שהכהן אינו מוזהר מלנגוע בחרב טמא.<sup>23)</sup><i class=\"footnote\">עיין ברמב\"ן עה\"ת (במדבר י\"ט, ט\"ז) שאין חרב כחלל מטמא באהל וגם אינו מצריך למתטמא בחרב הזאת ג' וז' במי חטאת. ואליביה טומאת חרב טומאה חדשה היא ואינה דומה לטומאת המת עצמו. ופעם שמעתי ממו\"ר זצ\"ל שאין חרב כחלל תולדת טומאת המת כי אין המת מטמא את החרב כתולדה אלא שהתורה הטילה טומאת מת חדשה על החרב שנגע בחלל. ובכך קושית התוס' מתורצת כי חרב אינו תולדת טומאה אלא שחלות טומאת עצמו הוא. ודומה לבועל זבה שאין הזבה מטמאה את בועלה אלא שהוא מתטמא מעצמו, ואכמ\"ל.</i>",
            "<b>גמ'. מ\"ש קרן דכוונתו להזיק.</b> עלינו לעיין בדין הקרן - האם יסודו הוא מזיק שכוונתו להזיק או מזיק שהזיק כשהוא משונה. פשטות הגמרא שלפנינו מורה שיסוד חלות דין קרן הוא כוונה להזיק.",
            "אבל מסוגיא דלקמן (טו:) וז\"ל האי כלבא דאכל אימרי ושונרא דאכלה תרנגולא משונה הוא ולא מגבינן בבבל עכ\"ל, משמע שאף מזיק שאין כוונתו להזיק (דהכלבא והשונרא אוכלים את הדבר הניזק משום שמתכוונים ליהנות ולא כדי להזיק) אם מעשה נזקו משונה הרי הוא קרן (וכמבואר בתוס' שם ד\"ה והשתא), וצ\"ע בסתירת הסוגיות.",
            "והנה שנינו במשנה דלקמן (דף טו:) וז\"ל הזאב והארי והדוב והנמר והברדלס והנחש הרי אלו מועדין עכ\"ל. מזיקים אלה אורחייהו להזיק וכוונתם להזיק. ובתוס' (טז א ד\"ה והנחש וכו') כתבו וז\"ל לאו בכל עניני היזק חשיבי מועדים אלא כל אחד במידי דאורחיה כגון שבא זאב וטרף כו' אבל במידי דלאו אורחיה כו' לא הוו מועדים אלא משלמים חצי נזק. ובמידי דאורחייהו דמשלם נ\"ש היינו דוקא בחצר הניזק אבל ברה\"ר פטור דהוי שן ברה\"ר כו' ואפי' נחש שאין נהנה מנשיכתו כו' מ\"מ כיון דאורחיה בהכי הוי כמו רגל ופטור ברה\"ר ולא הוי כמו קרן בתר דאייעד אע\"ג דמתכוין להזיק וכו' עכ\"ל. התוס' קבעו להלכה שחמשת המזיקין דמתני' המועדים מתחלתן חייבים מדין שן ורגל ולא מדין קרן. ואע\"פ שכוונתם להזיק מ\"מ מאחר דאורחייהו בהכי אינם קרן כי הקובע מזיק דקרן הוא שמשונה. נ\"מ לרה\"ר שהרי קרן חייב ברה\"ר ואילו שן ורגל פטורים.",
            "הרמב\"ם חולק על תוס'. (עיין בפ\"א מהל' נזקי ממון הל\"ו בה\"ה ובל\"מ שם) לרמב\"ם מזיקים אלו המועדים מתחלתן משלמים נ\"ש אפילו הזיקו ברה\"ר שכן חייבים מדין קרן. משמעות דברי הרמב\"ם שאף חיות שדרכן להזיק בכלל קרן מאחר שכוונתן להזיק. אולם אין בהן דין תם ומועד כי דיני תמות ומועדות תלויים במזיק דמשונה, שתם משונה משלם חצי נזק וכשהזיק ג' פעמים אורחיה להזיק משלם נ\"ש, ואלו המזיקים שדרכם להזיק תמיד משלמים מיד נ\"ש.<sup>24)</sup><i class=\"footnote\">לכאורה פירש זה ברמב\"ם מתנגד לרב המגיד והל\"מ הסוברים שאליבא דהרמב\"ם שכשהחיות המזיקים מזיקין באופן שדרכן בכך שהן פטורין ברה\"ר וכגון ארי שדרס ברה\"ר שפטור. ועיין ברמב\"ם פ\"ג מהל' נ\"מ (הל\"ז).</i> ויוצא לפי\"ז שעיקר הקובע של חלות שם קרן הוא הכוונה להזיק, ומשונה ודיני תמות ומועדות אינם מעכבים בחלות דין קרן, דאף מזיק שכוונתו להזיק ואורחיה בהכי חשוב קרן בפעם הראשונה.",
            "כתב הרמב\"ם בפ\"ג מהל' נזקי ממון (הל\"ז) וז\"ל חיה שנכנסה לרשות הניזק וטרפה ואכלה בהמה או בשר משלם נזק שלם שזה הוא דרכה אבל כלב שאכל כבשים קטנים או חתול שאכל תרנגולים גדולים הרי זה שינוי ומשלם חצי נזק עכ\"ל. ומדכלל הרמב\"ם הך דינא דכלב שאכל כבשים קטנים שמשלם ח\"נ בדיני שן ולא בדיני קרן משמע שלדעתו הואיל ויש לו הנאה להזיקו ואין כוונתו להזיק חייב משום שן, ועכ\"ז משלם חצי נזק כי משונה הוא. יוצא שלרמב\"ם עיקר חלות שם שן תלוי בהנאה להזיקא ועיקר חלות שם קרן תלוי בכוונה להזיק ומשונה הוי דין בעלמא, בין בשן ובין בקרן, דמחייב ח\"נ.<sup>25)</sup><i class=\"footnote\">ולכאורה נ\"מ שפטור ברה\"ר כמו שן. אך יעויין לקמן שרבינו זצ\"ל הסביר שלפי הרמב\"ם פטור שן ורגל ברה\"ר אינו מגזיה\"כ אלא מטעם דאורחייהו בהכי ויש להם רשות לעשות כן ברה\"ר. אך סברה זו אינה פוטרת שן משונה ברה\"ר שלפי הסברה הזאת מסתבר שחייב ברה\"ר. ואמנם קיימות נ\"מ אחרות כגון בצרורות, בכופר ובשמירה מעולה ופחותה, ודו\"ק.</i>",
            "ויש לעיין בשיטת התוס' שארי וזאב חייבים משום שן כי חלות שם המזיק תלוי' באורחיה לילך ולהזיק למה אינו חייב קרן מועד אף משום רגל שהרי דרכו לילך ולהזיק. בשלמא לרמב\"ם שהקובע הוא כוונתו להזיק ניחא, אך אליבא דהתוס' שתלוי בדרכו להזיק מ\"ש קרן מועד מרגל.",
            "אך לפי המבואר לקמן (דף ד.) וז\"ל וכי שור דרכו להזיק, כיון דאייעד אורחיה הוא עכ\"ל, מסתבר שלדרכו להזיק יש שתי משמעויות: בשן ורגל דרכו להזיק היינו שמזיקים תמיד. מאידך בקרן מועד דרכו להזיק ר\"ל שאם יזיק אינו משונה, אך עכ\"ז אין דרכו להזיק תמיד כמו שן ורגל. לפיכך קרן מועד מהווה חלות שם אב בפני עצמו ואינו כלול בשן ורגל.",
            "עיין ברא\"ש (פ\"ק סי' א') שכ' וז\"ל שן ורגל פטורין ברה\"ר דאורחיה הוא (כן כתב הרי\"ף). תמיה לי מה הוצרך לפרש טעמא דפטירי משום דאורחייהו הוא הא קרא כתיב ובער בשדה אחר ודרשינן ולא ברה\"ר. ואפשר שבא לפרש טעם הפסוק למה פטרתו תורה ברה\"ר לפי שדרכו לילך ברה\"ר וא\"א שילכו הבעלים אחריהן תמיד. אבל קרן חייבת ברה\"ר אע\"פ שדרכו לילך שם דכיון דאייעד ויודע שהוא נגחן הו\"ל למריה לנטוריה וכו' ונ\"מ מטעם זה שאם היה עץ ארוך מונח מקצתו ברה\"ר ומקצתו ברה\"י ודרסה עליו ברה\"ר ושברה ברה\"י כלים כיון שדרכה לילך ולדרוס עליו פטורין עכ\"ל. הרי\"ף ביאר שהתורה פטרה שן ורגל ברה\"ר משום שדרך הבהמות לילך שם ולהזיק ולא הטילה התורה על הבעלים חובת שמירה ברה\"ר כי א\"א שילכו אחריהן שם תמיד. ואילו לקרן לא נתנה התורה רשות להזיק ברה\"ר. חובת שמירה חלה על הבעלים לשמור את בהמתם מלהזיק בכוונה ברה\"ר. לפי\"ז יסוד הפטור של שן ורגל ברה\"ר הוא הרשות ללכת שם כדרכם ולהזיק ואילו לקרן אין שם רשות. נ\"מ בבהמה שדרכה על עץ ארוך ברה\"ר ושהזיקה ברה\"י שפטור מאחר שיש לבהמה רשות ללכת ברה\"ר ואע\"פ שהנזק עצמו נעשה ברשות הניזק.",
            "גם הרמב\"ם הביא את טעם הרי\"ף בפטור שן ורגל ברה\"ר בפ\"א מהל' נ\"מ (הל\"ח) וז\"ל הזיקה ברה\"ר וכו' אם בשן ורגל הזיקה כדרכה הרי זה פטור מפני שיש לה רשות להלך כאן וכאן ודרך הבהמה להלך ולאכול כדרכה ולשבר בדרך הילוכה עכ\"ל. עוד כתב שם (הל\"ז) וז\"ל כל מועד משלם נזק שלם כו' וכל תם משלם חצי נזק מגופו כו' אבל אם נכנס הניזק לרשות המזיק והזיקתהו בהמתו של בעל הבית הרי זה פטור על הכל, שהרי הוא אומר לו אילו לא נכנסת לרשותי לא הגיע לך היזק והרי מפורש בתורה ושלח את בעירה ובער בשדה אחר עכ\"ל. ותמה עליו הרמ\"א (חו\"מ סי' שפ\"ט סעיף י') וז\"ל וצ\"ע דמקרא זה בשן ורגל הוא דכתיב לפטרן ברשות שניהם אבל ברשות המזיק דפטור אפילו בקרן אין ענין מקרא זה טעם אליו אלא דפטור מכח דא\"ל אילו לא נכנסת כו' והא דפטור ברשות המזיק דוקא שנכנס שלא ברשות אבל נכנס ברשות כגון פועלים הנכנסין לתבוע שכרן ונגחן שורו של בעה\"ב חייב עכ\"ל. ונראה דהרמב\"ם הולך בשיטת הרי\"ף שהפסוק גילה לנו שיש רשות לשן ורגל ללכת כדרכם ברה\"ר ולהזיק כי הבעלים פטורים מלשומרם שם, ואילו ברשות הניזק שאין להם רשות ללכת חייבים הבעלים לשומרם. וה\"ה בקרן ברשות המזיק, הואיל והשור ברשות בעליו והניזק נכנס שלא ברשות פטורים הבעלים משמירת שורם, ולפיכך כשהזיק קרן ברשות המזיק פטור. אין הפטור ברשות המזיק פטור מיוחד דקרן אלא אותו הפטור של שן ורגל ברה\"ר - כלומר פטור שמירה כשהמזיק ברשות.",
            "אליבא דהנ\"ל מוסבר למה הרמב\"ם לא פירש כשיטת בעלי התוס' בדין חמשת המזיקין המועדים מתחילתן. הרי מזיקין אלו כוונתם להזיק מתחילת ברייתן ואין רשות לכאלה להזיק בכוונה ברה\"ר. התורה מתירה לבעלים לתת לבהמתם ללכת כדרכן ולאכול להנאתן ברה\"ר אבל לא לתת למזיקים מתחילת ברייתן שיזיקו שם בכוונה. משום כך סובר הרמב\"ם שחמשת המזיקים חייבים לשלם נ\"ש ברה\"ר שכן הפטור דאורחייהו בהכי ורשות ההליכה ברה\"ר שיש לשן ורגל דעלמא לא חל.<sup>26)</sup><i class=\"footnote\">ומאחר שאין הפטור דרה\"ר חל איננו בחלות דין מזיקים של שן ורגל וכלולים במזיק של קרן. ולפי\"ז אנחנו חייבים לחלק בין כוונה להזיק בה' המזיקים שאין להם רשות להזיק ברה\"ר ולפי' אינם שן ורגל אלא קרן לבין שן משונה דהוי מזיק שן כדנ\"ל. וצ\"ל שלשן משונה יש רשות להיות ברה\"ר ולהזיק וחל פטור שן ברה\"ר, עיין בהערה 22.</i>",
            "ויוצא לפי\"ז שהתוס' חולקים על הרי\"ף והרמב\"ם ולדעתם אין סברה בפטור דשן ורגל ברה\"ר אלא גזיה\"כ. ובכן אף המזיקים המועדים מתחילת ברייתן שדרכם להזיק בכוונה פטורים ברה\"ר ע\"פ גזיה\"כ.",
            "סיכום הדברים: אליבא דהתוס' עיקר הקובע דקרן הוא שמשונה בפעם הראשונה והוי תם ואח\"כ כשהזיק ג' פעמים נעשה למועד. ואילו המזיקים שדרכם להזיק מתחילת ברייתם כלולים בשן ורגל. לעומת זאת לפי הרמב\"ם עיקר הקובע דקרן הוא כוונתו להזיק ולפיכך אף המזיקים המועדים מתחילת ברייתם כלולים בקרן.",
            "לפי זה ביאור הגמרא למעלה וז\"ל אבל במחוברת אימא כולה מועדת היא עכ\"ל יהיה תלוי בשיטות השונות של הרמב\"ם והתוס'. לדעת הרמב\"ם ר\"ל שתהיה קרן מועד מתחילתו ושישלם נ\"ש בפעם ראשונה ברה\"ר. אליבא דתוס' ר\"ל שמאחר שאינה משונה תהיה חייבת מדין רגל ופטורה ברה\"ר.<sup>27)</sup><i class=\"footnote\">עיין בתוס' ד\"ה אבל במחוברת שיש ללמוד מחוברת מבור ומחד משאר האבות לחייבו לכתחילה נ\"ש. אולם אינם מזכירים את הדין דרה\"ר. ולכאורה אם למדים אותו מבור ואש דינו שחייב ברה\"ר, ואם הלימוד הוא מבור ורגל דינו שפטור ברה\"ר. ורבינו זצ\"ל דן בשיעוריו בכוונת התוס', וצ\"ע.</i>",
            "<b>תוס' ד\"ה ומילתא אגב אורחיה קמ\"ל.</b> ז\"ל ואפילו לרב פפא דאמר לקמן כו' דמועד לאדם סתמא לא הוי מועד לבהמה היינו דוקא שנגח ג' בני אדם וכו' אבל נגח אדם ושור וחמור דהוי ג' מינים הוי מועד לכל וכו' עכ\"ל.",
            "הבחנתם מתבארת ע\"פ המובא במס' יבמות (דף סד:) דהלכה כרבי דבתרי זימנא הוי חזקה לענין נישואין (לענין קטלנית) ומלקיות (לענין כיפה) ואילו בווסתות ובשור המועד צריכים ג' פעמים, ובתוס' שם (דף סה. ד\"ה ושור המועד) כתבו שאפילו רבי עצמו מודה דשור המועד צריך ג' פעמים וכדכתיב בקרא. ונראה שישנן שתי הלכות בחזקות: א) הלכה של בירור; וב) הלכה של חלות שם. רבי סובר שבתרי זימני הוקבע הבירור, אבל חלות השם אינה חלה אלא עם ג' פעמים. משום כך בתרי זימני הוי חזקה לקטלנית ולכיפה - לנשואין ולמלקות - שכן דינים אלו תלויים בבירור בלבד. מאידך דיני ווסתות ושור המועד בנוסף לחזקת בירור טעונים הם חלות שם. וכדי שתחול חלות השם דווסת או חלות השם דמועד בשור צריכים ג' פעמים משום גזיה\"כ בפרשיות התורה דשור המועד ודווסתות.",
            "בהתאם לכך יוצא שבהעדאת שור המועד מתהווים שני עניינים: א) בירור שטבע השור להיות נגחן; ב) חלות שם מועד חלה בשור עפ\"י גזיה\"כ.",
            "לפי הנ\"ל מבוארים כמה ענינים:",
            "א) הנה מובא בסוגיא בריש פ' חזקת הבתים (ב\"ב דף כח.) בשם ר' יוחנן וז\"ל שמעתי מהולכי אושא שהיו אומרים מנין לחזקה ג' שנים משור המועד מה שור המועד כיון שנגח ג' נגיחות הפך לי' מחזקת תם וקם ליה בחזקת מועד ה\"נ כיון דאכלה תלת שנין נפק ליה מרשות מוכר וקיימא לה ברשות לוקח עכ\"ל. והגמ' שואלת וז\"ל אי מה שור המועד עד נגיחה רביעית לא מיחייב ה\"נ עד שנה רביעית לא קיימא ברשותיה. ומתרץ וז\"ל הכי השתא התם מכי נגח שלש נגיחות הוי מועד ואידך כי לא נגח מאי לשלם הכא כיון דאכלה תלת שני קיימא לה ברשותיה, עכ\"ל. ושוב שואלת הגמ' וז\"ל אלא מעתה חזקה שאין עמה טענה תיהוי חזקה וכו' עכ\"ל. ולפום ריהטא הסוגיא תמוהה כי מהי השייכות בין דין חזקת קרקעות בג' שנים לדין שור המועד דג' נגיחות.",
            "ונראה שמצד דין חזקה בתורת בירור אין לדמות את שני הדברים שכן שני הבירורים שונים לחלוטין. אמנם הולכי אושא השוו את הדינים לענין חלות השם. כשם שבג' נגיחות חל עפ\"י גזה\"כ שם מועד בשור, כמו\"כ ג' שנים קובעות חלות השם דמוחזק ובעלים דקרקע.",
            "לאור זה ניתן לבאר את שתי הקושיות הראשונות שבסוגיא: א) למה לא נצריך שנה רביעית לחזקה בקרקע. ה\"א הגמ' סברה שאע\"פ שבפעם השלישית מתברר שהשור נגחן אך השם דמועד שבשור חל דוקא בפעם הרביעית. הראייה לכך כי בפעם השלישית אינו משלם אלא חצי נזק בלבד, ואילו היה חל אז השם מועד היה משלם נ\"ש. ויוצא שהשם מועד חל כשנגח בפעם הרביעית ומחייבו על אותה הנגיחה נ\"ש. ולכן טוענת הגמרא דה\"ה בחזקת קרקעות בדין הוא שיחול השם דמוחזק ובעלים רק בשנה הרביעית. לפי מהלך זה מובנת אף הקושיא השניה שחזקה תועיל בלי טענה - כלומר מהראוי שהשם דמוחזק ובעלים בקרקע יחול אף בלי טענה. לבירור בעינן טענה. אולם מאחר שלפי הולכי אושא חל השם מוחזק ובעלים בקרקע כמו חלות השם של מועד שחל בשור היה בדין שהשם מוחזק יחול בקרקע בלי טענה ובירור כלל אלא מעצמו וכמו שם מועד בשור, ועיי\"ש בהמשך הסוגיא ואכמ\"ל.",
            "ב) לקמן (דף כג: תוס' ד\"ה ולא ישמרנו וכו') מביאים התוס' ב' דיעות ברש\"י אם שור מועד משלם נ\"ש בפעם השלישית או רק בפעם הרביעית. ונראה שהכל מודים שבפעם השלישית מתברר שהשור נגחן. אלא שחלוקות ב' הדיעות בנוגע לשעת חלות השם של מועד - אם הוא חל בפעם השלישית ולכן משלם נ\"ש בפעם ג', או\"ד חל בפעם הרביעית ואינו משלם נ\"ש עד הפעם הרביעית.",
            "בכך מוסברת גם הדיעה הראשונה שבתוס' דידן. בגמ' מבואר שמועד לאדם הוי מועד לבהמה ולא להיפך מחמת גזיה\"כ דכי יגח וכי יגף. ונראה דתוס' מפרשים דדין זה שמועד לאדם הוי מועד לבהמה אליבא דרב פפא הוא לגבי חלות השם מועד שבשור. חלות השם מועד לאדם כוללת חלות שם מועד לבהמה - אבל לא להיפך. אמנם המועדות לאדם אינה מבררת שהבהמה הפכה להיות נגחן לבהמה, לכן כשנגח ג' בנ\"א אינו מועד לבהמה שכן חסר בבירור דהוי נגחן לבהמות. ואילו כשנגח אדם שור וחמור מאחר שנגח ג' מינים יש בירור דהוי מועד ליגח הכל.",
            "אף שיטת ר' מנחם בסופן של התוס' מתפרשת עפ\"י דרך זו. וז\"ל וה\"ר מנחם פי' דה\"ק מועד לאדם שהיה מועד לכל וחזר בו מבהמה ונשאר מועד לאדם הוי מועד לבהמה דחזרה דבהמה לאו חזרה היא אבל מועד לכל וחזרה מאדם לא הוי מועד לאדם דחזרה דאדם חזרה היא עכ\"ל. סובר שכשהיה מועד לכל וחזר בו מבהמה הופקע הבירור שמועד לנגוח בהמות, בכל זאת הואיל ונשאר ביה חלות שם מועד לאדם עדיין נחשב מועד לבהמה. וטעמו משום שבחלות השם של מועד לאדם כלולה חלות השם מועד לבהמה. אלא שבתחילה זקוקים לשני דינים: א) בירור; ב) חלות שם כדי לקבוע דין מועד, ומשו\"ה מלכתחילה חייב ליגח רק בהמות שלש פעמים כי המועדות לבהמות מתבררת דוקא עם בהמות. אולם משנעשה מועד לכל, כדי לעקור את דין המועד אפילו לבהמות אנו מצריכים חזרה משני הדברים - מבירור דהעדאה ומחלות השם של העדאה. ובחלות שם מועד לאדם נכללת מועדות לבהמה, ולפיכך כל זמן שלא חזר בו מאדם הוי בו שם מועד לבהמה ומשלם נ\"ש אף על בהמות.<sup>28)</sup><i class=\"footnote\">עיין בהגהת רע\"א (יו\"ד סי' רס\"ג) בשם מהרי\"ט שבמתו אחיו מחמת מילה ועברו ומלו עוד אחים וחיו שהחזרה מועילה ששוב אין כאן סכנה. וחזרה הזאת היא חזרה בדיני בירור אך אין חלות שם לחזור בו ממנה.</i>",
            "<b>ב.</b><br>נתבאר לקמן (דף לז.) שלדעת רב זביד מועד למינו הוי מועד לשאינו מינו, ומועד לאדם הוי מועד לבהמה, ולרב פפא מועד למינו אינו מועד לשאינו מינו ומועד לאדם אינו מועד לבהמה. ובהמשך הסוגיא שם הובא שאליבא דרב זביד אם היה מועד לאדם ומועד לבהמה וחזר בו מבהמה שחזרת בהמה שמה חזרה ונשאר מועד לאדם ולא לבהמה. ואילו לרב פפא מאחר שנשאר מועד לאדם החזרה מבהמה לאו חזרה היא. ולכאורה הסברה היא להיפך.<sup>29)</sup><i class=\"footnote\">עי' בתוס' הגרעק\"א למשניות אות מ\"א.</i> אליבא דרב זביד שמועד לאדם הוי מועד לבהמה למה תהיה החזרה מבהמה לבדה חזרה, ומאידך לדעת רב פפא שמועד לאדם אינו מועד לבהמה למה לא תהיה חזרת בהמה חזרה אפילו לא חזר בו מאדם.",
            "ונראה שיש לחקור בדין מועד לאדם שהוא מועד לבהמה אם המובן הוא שהשם של מועד לאדם כולל בו את השם של מועד לבהמה, דהיינו שאם השור הוא מועד לאדם השם של מועד לבהמה חל בו ממילא, או\"ד המובן הוא שעצם מעשה העדאה לאדם חלה אף לבהמה וכאילו הועד השור על הבהמה עצמה. נ\"מ לחזרה מבהמה האם תועיל או לא. אם השם של מועד לאדם כולל בו ממילא את השם של מועד לבהמה לא תועיל חזרה מבהמה כל זמן שנשאר מועד לאדם. מאידך אם מועד לאדם הוי מועד לבהמה משום שנחשב ע\"פ דין כאילו היתה העדאה ממש לבהמה תועיל החזרה מבהמה.",
            "והנה רב זביד ורב פפא חלוקים במועד למין אחד האם הוי מועד למין אחר. ונראה שלא יתכן לומר שהשם של מועד למין א' בעלמא כולל בו ממילא את השם של מועד למין שני, ועלינו להניח שלרב זביד שמועד למינו הוי מועד לשאינו מינו היינו שמחשיבים את השור ע\"פ דין כאילו הועד ממש לשאינו מינו. משום כך אליבא דרב זביד חזרה מבהמה לבדה מועלת אע\"פ שעדיין מועד לאדם שכן ההעדאה לבהמה היתה ע\"פ דין העדאה בפני עצמה ולפיכך אפשר לחזר מאותה העדאה בפני עצמה.",
            "ולדעת רב פפא שמועד לאדם אינו מועד לבהמה, נראה שאין זה חסרון בחלות השם של מועד כי השם של מועד לאדם לרב פפא כולל בו ממילא את השם מועד לכל. אלא חסר בבירור. הרי נתבאר למעלה שלחלות חיוב מועד אנו זקוקים גם לחלות שם מועד וגם לבירור ששור נגחן הוא. ואם יגח שור אדם ג' פעמים אך לא בהמות אע\"פ שבחלות השם של מועד לאדם נכלל השם של מועד לבהמות, ברם עדיין חסר הבירור ששור נגחן הוא לבהמות וצריך לנגח עוד ג' בהמות בנוסף לאדם. ובכן אם יגח ג' בהמות הוברר שהוא נגחן לכל. אמנם מדין החזרה דרוש שיחזר מחלות השם מועד ולא מבירור בלבד. בהתאם לכך חזרה מבהמות לאו חזרה היא כי לא די שיחזור בו מהבירור אלא צריך שיעקר עיקר חלות השם של מועד שחל בו, והואיל ולא חזר בו מאדם ולא עקר את חלות השם של מועד לאדם ממילא ישאר מועד לבהמה כי השם של מועד לאדם כולל בו ממילא את חלות השם של מועד לבהמה, ודו\"ק היטב."
        ],
        [
            "<b>תוס' ד\"ה הא דלא מכליא קרנא.</b> ז\"ל פ\"ה שחת שעתיד לצמוח אבל לא כתחלה, וקשה והא מכליא קרנא שגם הבעלים הם יכולים לקצור אלא י\"ל שטנפה פירות להנאתה וכו' עכ\"ל. אליבא דרש\"י משמע שאם השחת שאכלה עתיד לצמוח כתחילה שפטור. ואף משמע קצת שכשאכלה שחת שעתיד לצמוח אבל לא כתחילה חייבים הבעלים לשלם רק את הפחת והפסד השווי בין הפירות שאכלה ובין הפירות שצמחו, אבל אינם משלמים כל מה שאכלה. ולשיטת התוס' משלמים בעבור כל הפירות שאכלה וליכא נ\"מ במה שצומח אח\"כ. ועלינו להבין את יסוד מחלוקתם. ועוד צריך ביאור בפי' התוס' שמדובר בטנפה פירות להנאתה מה נ\"מ בכך והרי סוכ\"ס הפסידה את הפירות ולמה ס\"ד שפטור.",
            "ונראה להסביר את הענין בהקדם יסודו של מרן הגר\"ח זצ\"ל בנוגע לחיוב מזיק ממון (עיין בספרו על הרמב\"ם דף קו:). הנה הרמב\"ם כתב בפ\"ה מהל' טוען ונטען (הל\"ב) ז\"ל וכן החופר בשדה חבירו בורות שיחין ומערות והפסידה והרי הוא חייב לשלם בין שטענו שחפר והוא אומר לא חפרתי או שטענו שחפר שתי מערות והוא אומר לא חפרתי אלא אחת או שהיה שם עד אחד שחפר והוא אומר לא חפרתי כלום הרי זה נשבע היסת על הכל עכ\"ל. הרמב\"ם פסק שהמודה במקצת בנזק קרקע פטור מלישבע שבועה מדאורייתא כי דמי קרקע דינם כקרקע. והשיג עליו הראב\"ד וז\"ל נראין דברים שתבעו למלאות החפירות ולהשוות החצירות אבל אם תבעו לשלם פחתו ה\"ה כשאר תביעת ממון, וכמי שאמר לו חבלת בי שתים והוא אומר לא חבלתי אלא אחת עכ\"ל. כלומר מ\"ש מודה במקצת מזיק קרקע ממודה במקצת חבלה שזה פטור משבועה וזה חייב.",
            "וביאר הגר\"ח זצ\"ל שלדעת הרמב\"ם חיוב שבועת מודה במקצת תלוי בעיקר חלות החיוב ולא בתשלומין עצמן. ובכן חלוקים נזקי ממון מחבלה. עיקר החיוב בנזקי ממון הוא החזרת החפצא שהפסיד למצבו הראשון אלא שהתשלומין הם במקום החפצא. משום כך בנזק קרקע דמי קרקע כקרקע דמי שכן עיקר החיוב במזיק קרקע הוא להחזיר את הקרקע למצבו הראשון אלא שמאחר שלא יתכן לעשות זאת משלם דמים תחת הקרקע. ובכן המודה במקצת נזק קרקע פטור לישבע הואיל ועיקר חיוב של המזיק הוא קרקע. עיקר החיוב בחבלה לעומת זאת אינו החזרת גוף הנחבל למצבו הראשון אלא חיוב ממון ולא בתורת חליפי הגוף. בהתאם לכך מי שמודה במקצת חבלה חשוב למודה במקצת ממון ונשבע. והגר\"ח זצ\"ל הוסיף שחיוב התשלומין בחובל הוא מדין עונש, ובעונש אין לחייבו להחזיר את החפצא שהזיק למצבו הראשון אך תשלומי הדמים הם העונש. ראייה לכך משיטת הרמב\"ם בפ\"ה מהל' חובל (הל\"ו) שנזק דחבלה בדומה לצער ובשת הוי קנס ולא ממון והמודה בקנס דנזק פטור. חזינן שתשלומי חובל הם חלות עונש ויסודם חיוב קנס ולא חיוב ממון.",
            "מאידך במזיק דמי נזק הם חליפי החפצא שהוזק כי עיקר החיוב הוא החזרת החפץ שהוזק למצבו הראשון. סיוע לכך עולה אף מהראב\"ד הסובר שבהזיק קרקע ניתן לתבוע מהמזיק למלא את החפירות ולהשוות את החצירות, ולכאורה דינו תמוה. ברם לפי המבואר עיקר החיוב במזיק הוא להחזיר את החפץ שהוזק למצבו הראשון וזה יסוד התביעה למלא את החפירות ולהשוות את החצירות. אמנם בשאר הדברים הניזוקים לא יתכן לתבוע תביעה כזאת כי א\"א להחזיר את החפץ למצבו הראשון ממש שכן פנים חדשות באו לכאן. למשל אם שבר כסא ותקן אותו לא החזיר אותו כסא לקדמתו אלא יצר כסא חדש לניזק, משו\"ה חייב לשלם דמים תחת הכסא. ואילו בקרקע סדנא דארעא חד הוא וכשימלא את החפירות הרי יחזיר אותה הקרקע עצמה למצבה הראשון. וזהו עיקר החיוב דמזיק, ולכן ניתן לתבוע כך.",
            "לפי\"ז מתבארת הסוגיא דמכליא קרנא. לפי רש\"י אם אכלה הבהמה שחת והדר צמחה נחשב הצמח כחליפין של השחת שנאכלה. לכן כשהצמח שוה ממש לשווי של השחת שאכלה מלכתחילה פטור לגמרי. ואם אין הצמח אותו שווי כבתחילה ישלם את הפחת כאילו גוף הדבר קיים רק שהפחית מדמיו ומשוויו. מאידך התוס' סוברים שאין הצמח שגדל חליפי השחת שנאכלה אלא פנים חדשות ומשו\"ה חייב לשלם עבור כל השחת שאכלה ואם צמחה כתחילה.",
            "התוס' מפרשים את ההו\"א שבגמרא דר\"ל שטנפה פירות פטור. גם זה מתבאר לאור יסוד הגר\"ח זצ\"ל מאחר שלא השחיתה את החפצא רק פיחתה את דמיו בטנוף, סד\"א שפטור כי בלי השחתת החפצא לא יחול חיוב נזק שהוא החזרת חפצא וכאן הרי החפצא קיים ולכן סד\"א שפטור. קמ\"ל שאף טנוף פירות מחייב כי בדיני מזיק נחשב הטינוף כאילו שינה את עצם החפצא דפירות שכן הנזק ניכר בהם.",
            "לפי יסוד הגר\"ח זצ\"ל עיקר המחייב דמזיק הוא השחתת החפצא שהוזק ולא הפסד שוויו. לפי\"ז מוסברת הדעה שהיזק שאינו ניכר לא שמיה היזק (גיטין נג א) אע\"פ שהפסיד החפץ את שוויו אך הואיל ולא נשחתה צורתו וגופו פטור המזיק מדאורייתא. וכן כתב הרמב\"ם בפ\"ז מהל' חובל ומזיק (הל\"א) וז\"ל המזיק ממון חבירו היזק שאינו ניכר הואיל ולא נשתנה הדבר ולא נפסד צורתו הרי זה פטור מן התשלומין דין תורה עכ\"ל. בטנפה פירות לעומת זאת נפסדה צורתם והו\"ל השחתת חפצא ע\"פ דיני מזיק ומשו\"ה חייב לשלם דמים מדין חליפי החפץ וכנ\"ל.<sup>30)</sup><i class=\"footnote\">ע\"ע לקמן בשיעורים (דף יא. ד\"ה פחת נבילה דניזק).</i>",
            "<b>ב.</b><br>והנה אשר להגדרת \"מכליא קרנא\" כתב הרשב\"א וז\"ל בשחת ולא מכליא קרנא כל שזרע לתבואה, ותדע שאף בעלי התבואות משלחין שן בהמה בשדותיהן כדי לאכול השחת ואח\"כ תצמח התבואה ותצליח יותר, מ\"מ אם בא בעל השחת להשתלם משתלם לפי נזקו כו' עכ\"ל. הרשב\"א מבאר לא מכליא קרנא שמדובר בשחת שאף הבעלים עצמם היו מפסידין אותו כדי שתבואתם תצליח יותר וע\"ז בא הקרא ללמדנו שגם מחמת נזק כזה שן חייב לשלם.",
            "והנה יש לדון במי שהיו לו שתי תמונות שכל א' שוה מנה ובא מזיק ושרף א' מהן ועכשיו כתוצאה עלה מחיר התמונה הנשארת לאלף זוז האם השורף חייב לשלם או\"ד שפטור כי הניזק הרויח יותר מהנזק ממה שהפסיד. ומהרשב\"א מוכח שחייב כי באכילת השחת התבואה מצליחה יותר ויש לבעלים יותר ריוח בהצלחת התבואה מההפסד שבאכילת השחת ועכ\"ז שן חייב לשלם. וה\"ה בעובדא של ב' התמונות.",
            "ובביאור הדין הזה נראה כנ\"ל ע\"פ הגר\"ח זצ\"ל שהמחייב של נזק הוא השחתת גופו של החפצא, ולכן מה שמרויח הניזק במקום אחר לא מעלה ולא מוריד. המזיק חייב לשלם בעד החפצא עצמו שהפסיד כי עצם החפצא הוא המחייב ולא ההפסד ממון שנגרם לניזק.",
            "<b>גמ'. הא דשלח שלוחי.</b> נראה להסביר את ההבדל בין אזיל ממילא לבין שלח שלוחי לאור המבואר בכמה מקומות במסכתא דילן שאפשר להיות בעל המזיק המחויב בשמירת המזיק בשני אופנים: א) כשהמזיק שלו בדיני ממונות; ב) בשעשה את המזיק. חיוב בעל הממון לשמור את המזיק שלו מבואר בסוגיתנו (ג.) \"מ\"ש שן דיש הנאה להזיקו וממונך ושמירתו עליך וכו' מ\"ש רגל דהזיקו מצוי וממונך ושמירתו עליך וכו'\". הדין של עשיית המזיק המחייבת בשמירה מקורו בחופר בור ברה\"ר שחייב בנזקו וכסוגיא דלקמן (דף כט:) וז\"ל שני דברים אינן ברשותו של אדם ועשאן הכתוב כאילו הן ברשותו ואלו הן בור ברשות הרבים וחמץ משש שעות ומעלה עכ\"ל. הדין של עשיית המזיק המחייבת נמצא גם בנוגע לאש המזיק, עיין לקמן (דף ס.) ז\"ל ליבה ולבתה הרוח אם יש בלבויו כדי ללבותה חייב עכ\"ל.",
            "והנה לקמן (דף כח: בתוס' ד\"ה ה\"מ היכא וכו') מתבארת מחלוקת רש\"י והתוס' בחפר בור ברשותו ואח\"כ הפקיר רשותו ובורו אם חייב בנזקו שלרש\"י חייב ולתוס' פטור. וכ' התוס' שם וז\"ל ומה שבקונטרס רצה לחייב בהפקיר רשותו ובורו כמו בחופר בור ברה\"ר אין נראה לר\"י דחופר בור ברה\"ר חפר באיסור וכן חפר בור ברשותו סמוך לרה\"ר באיסור חפרו עכ\"ל, ר\"ל שבשני האופנים הללו חפר באיסור ולפיכך חייב משום עשיית המזיק, וממשיכים התוס' וז\"ל ואפילו חופר באמצע רשותו והפקיר רשותו ולא בורו כיון דשלו הוא חייב להסיר התקלה וכו' עכ\"ל, ר\"ל שבאופן זה אינו חייב משום עשיית המזיק שהרי עשאו בהיתר ודוקא מי שעשה מזיק באיסור חייב משום עשיית המזיק, ועכ\"ז כשלא הפקיר את בורו חייב משום ממונו. וממשיכים התוס' וז\"ל אבל הפקיר רשותו ובורו דחפר בהיתר וגם השתא דהפקיר לאו בעל הבור הוא לא מחייב וכו' עכ\"ל, ר\"ל שבאופן זה אין עשיית המזיק וגם אינו ממונו ולכן אין לו דין בעל הבור המזיק ופטור. ורש\"י חולק ע\"ז ולדעתו חייב מדין עשיית המזיק מחמת שעצם ההפקר חשוב כעשיית המזיק שהרי כשהפקיר רשותו ובורו הכניס הבור ברה\"ר ודינו ככורה בור בתוך רה\"ר. אליבא דרש\"י אין צורך במעשה בידים ממש שיחשב לעושה מזיק - ואפילו אם עשה בור ברה\"ר ע\"י קסם גם זה נחשב לעושה מזיק ומתחייב בשמירת הבור, וכן הפקרת רשותו ובורו חשובה עשיית המזיק וחייב. מאידך התוס' לכאורה סוברים שרק עשיית המזיק בידים ממש כגון ע\"י כריית בור ברה\"ר או כשמלבה אש חשוב מעשה עשיית המזיק. ואילו ההפקר של רשותו ובורו אינו מעשה עשייה בידים.",
            "ועלינו לעיין אם דין עשיית המזיק המשווהו לבעל המזיק חל דוקא במזיקים של בור ואש - שאין בהם רוח חיים - או שהוא חל אף בשור המזיק - שיש בו רוח חיים. והנה בנוגע לגמ' דלקמן (דף נו:) שהמעמיד בהמת חבירו על קמת חבירו חייב, נחלקו הראשונים בחיוב המעמיד. הרב המגיד בפ\"ד מהל' נזקי ממון (הל\"ג) כתב וז\"ל ודע שאפילו היו הפירות ברה\"ר חייב המעמיד שאין זה שן שפטרה תורה ברה\"ר שכאן המעמיד הוא שחייב עכ\"ל. משמע שהחיוב הוא מדין גרמי ואדם המזיק. מאידך התוס' (דף נו: בד\"ה המעמיד וכו') כתבו וז\"ל ואע\"פ שאין הבהמה שלו חייב מטעם שן ורגל דאע\"ג דכתיב בעירה כדידיה חשיבא הואיל והוא עשה כמו מדליק פשתנו של חבירו בנרו של חבירו וכו' עכ\"ל. התוס' סוברים שאף שאין הבהמה שלו, מאחר שעשאה המעמיד למזיק נחשב הוא כבעל המזיק וחייב מטעם שן. ודומה הוא למי שעשה אשו של חבירו למזיק שמשו\"ה הופך להיות בעל המזיק - וה\"ה בשור.",
            "לאור שיטת התוס' נראה לבאר את ההו\"א שבגמרא בדשלח שלוחי לחייב רגל מטעם עשיית המזיק ואילו בדאזלה ממילא ליכא עשיית המזיק וסד\"א שרק בעשיית המזיק הו\"ל בעל המזיק וחייב ולאו משום ממונו שהזיק. קמ\"ל - שאף בדאזלה ממילא הו\"ל בעל המזיק מטעם ממונו שהזיק וחייב על רגל גם כשלא עשה את המזיק.",
            "<b>גמ'. זה אב למיתה וזה אב לנזקין.</b> כ' רש\"י (בד\"ה וזה אב לנזקין) וז\"ל ואב הוא דהא מדיוקא דקרא נפקא מדכתיב והמת יהיה לו דמשמע בור עשרה דבר מקטיל הוא חייב במיתת השור הא בציר מהכי במיתה לא חייב הא בניזקין חייב. לישנא אחרינא כו' נפקא לן בור ט' לנזקין דכתיב ונפל שמה שור או חמור משמע בין מת ובין הוזק בעל הבור ישלם ומיהו אם מת השור אמור רבנן בבור תשעה פטור דלא מחמת הבור מת דאין בו כדי להמית אבל הוזק חייב דבור תשעה בר נזקין הוא עכ\"ל.",
            "והנה יש לחקור בדין שבור ט' חייב בנזקין ובמיתה פטור אם המובן הוא שאם נפל שור לתוך בור ט' ומת אמרינן שמיתתו באה שלא מחמת הבור או דלמא שמת מחמת הבור ובכל זאת בעל הבור פטור ע\"פ גזיה\"כ. מסתבר שבכך חלוקות שתי הלשונות ברש\"י. לפי לישנא אחרינא בור ט' במציאות אינו ממית - \"דלא מחמת הבור מת\". ואילו ללישנא קמא הבור ט' אכן המית את השור ואעפ\"כ הבעל פטור עקב גזיה\"כ.",
            "והנה עיין בגמ' לקמן (נא.) ז\"ל דתניא אחד החופר בור תשעה ובא אחר והשלימה לעשרה האחרון חייב, רבי אומר אחר אחרון למיתה ואחר שניהם לנזקין כו' ת\"ר אחד החופר בור עשרה ובא אחר והשלימה לכ' ובא אחר והשלימה לשלשים כולן חייבין כו' אמר רב זביד הא והא רבנן עד כאן לא קאמרי רבנן אחרון חייב אלא היכא דלא עבד קמא שיעור מיתה אבל היכא דעביד קמא שיעור מיתה אפילו רבנן מודו דכולן חייבין וכו' עכ\"ל. וכתבו שם התוס' (נא א ד\"ה האחרון חייב) וז\"ל דוקא הוא בשביל שחידש מיתה שלא היה מתחילה אבל ראשון ח' וזה ט' כולם חייבין בנזקין כמו זה י' וזה עשרים עכ\"ל. לפי דבריהם עולה ששיטת רבנן היא שרק בא' חפר ט' ובא אחר והשלימה לי' האחרון לבדו חייב, ואילו בח' וט' או בכ' ול' שניהם חייבים. ונראה שלרבנן בור י' ובור ט' מהווים ע\"פ דין שני חפצים ושמות שונים של בור. וזה בהתאם ללישנא קמא ברש\"י שבור ט' חייב בנזקין ולא במיתה שכן גזיה\"כ פוטרתו במיתה. לפי\"ז בור ט' מהווה חפצא של בור השונה בעצם חלות שמו ודיניו מהחפצא של בור י'. משו\"ה סוברים רבנן שמאחר שהאחרון השלימה לי' והתהווה ע\"י כך חפצא חדש של בור י', הוא האחרון לבדו חייב, והראשון פטור, שכן הראשון חפר חפצא של בור ט' ואילו האחרון עשה חפצא חדש של בור י' וסלק את מעשי הראשון ובורו ושינה איפוא את עיקר חלות השם של הבור. מאידך כשחפרו ח' וט' או כ' ול' שניהם חייבים כי מעשי שניהם עשו את החפצא של הבור.",
            "ועולה השאלה אליבא דלישנא אחרינא ברש\"י שבור ט' אינו ממית במציאות והו\"ל בור ט' ובור י' חפצא וחלות שם של בור אחד האיך יבארו את שיטת רבנן. אמנם בשט\"מ (שם) מובא שהרא\"ה חולק על תוס' ולדעתו אף בחפר אחד ח' והשלימה האחרון לט' שהאחרון חייב. יוצא שלרבנן כל הוספת נזק בעלמא מחייבת האחרון למרות שאינו יוצר חפצא של בור חדש, ובכך מוסברת שיטת הרבנן גם אליבא דלישנא אחרינא, ודו\"ק.",
            "לאור האמור ביאור הגמרא \"זה אב למיתה וזה אב לנזקין\" שונה אליבא דשתי הלשונות ברש\"י. ללישנא קמא הגמרא מתפרשת בפשוטה שישנן שתי חלויות של בור - א) חפצא של בור י' המחוייב על מיתה; ב) חפצא של בור ט' הפטור על מיתה. ושניהם נקראו בשם אב - זה למיתה וזה לנזקין. אליבא דלישנא בתרא לעומת זאת מצוי רק חפצא א' של בור ושבמציאות ממית רק כשהוא עמוק עשרה. לפי\"ז מתפרשת הגמרא כך: אין בור ט' תולדה דבור י' אלא היא אותו אב המזיק ואותו חפצא של בור כמו בור י' שהרי אין ביניהן כי אם חילוק במציאות ולא ע\"פ דין וחלות שם ודו\"ק.<sup>31)</sup><i class=\"footnote\">עיין בתוס' רבינו פרץ בשם הר\"ם שאב לנזקין הוא אליבא דרבנן הסוברים שסלק מעשה ראשון ומבואר לפי השיעורים. וע\"ע בתוס' ר\"פ בשם הירושלמי (פ' שור שנגח את הפרה) שבור י' פטור על כלים ובור ט' חייב על כלים והו\"ל שני חפצים של בור כנ\"ל. וע\"ע לקמן בשיעורים לדף (י.) ד\"ה תוס' ד\"ה ליכחה נירו.</i>",
            "ספק דומה להנ\"ל עולה בדין דבר שיש בו כדי להמית בחיוב הרוצח. הרמב\"ם כ' בפ\"ג מהל' רוצח (הל\"א) וז\"ל המכה את חבירו בזדון באבן או בעץ והמיתו אומדין דבר שהכהו בו ומקום שהכה עליו, אם ראוי אותו חפץ להמית באבר זה או אינו ראוי, שנאמר באבן יד אשר ימות בה הכהו או בכלי עץ אשר ימות בו הכהו, עד שיהיה בו כדי להמית וכו' עכ\"ל. הרמב\"ם הביא דין יש בו כדי להמית בנוגע לרוצח במזיד. ואילו בפ\"ה מהל' רוצח בנוגע להורג בשוגג לא הזכיר דין זה. ומשמע שגולה ואף שהרג בכלי שאין בו כדי להמית. עוד מבואר ברמב\"ם בפ\"ד מהל' רוצח (הל\"ב) וז\"ל או שנתכוון להכותו על לבו והיה בה כדי להמית על לבו והלכה לה האבן על מתניו ולא היה בה כדי להמית על מתניו ומת פטור ממיתת בית דין ואינו גולה שאין ההורג בכוונה גולה עכ\"ל. הרמב\"ם אינו פוטרו מפני שלא היה בה כדי להמית על מתניו אלא משום שהרג בכוונה. גם דבריו כאן מורים שדין יש בה כדי להמית אינו חל כפטור בשוגג. יוצא שלדעת הרמב\"ם אין אנו אומרים שהכלי שאין בו כדי להמית לא הרגו שאכן הרגו אך שבכה\"ג פטרה גזיה\"כ את ההורג במזיד ממיתה. ואילו ההורג בשוגג שאין גזיה\"כ לפוטרו כן גולה.",
            "סימוכין נוספים לכך מהכרעת הרמב\"ם בפ\"ב מהל' רוצח (הלי\"ד) וז\"ל יראה לי שהמכה את עבדו בסכין וסייף או באבן ואגרוף וכיוצא בהן ואמדוהו למיתה ומת אינו בדין יום או יומים אלא אפילו מת לאחר שנה נהרג עליו. לכך נאמר בשבט שלא נתנה תורה רשות להכותו אלא בשבט ומקל ורצועה וכיוצא בהן ולא בהכאת רציחה עכ\"ל. והעלה הגר\"מ הלוי זצ\"ל שנראה שכוונת הרמב\"ם שסכין וסייף יש בהן כדי להמית, ובמכה את עבדו בדבר שיש בו כדי להמית ליכא דין יום או יומים וחייב לעולם. דין יום או יומים חל רק כשהכהו בשבט מקל ורצועה - דברים שאין בהם כדי להמית. התורה חידשה שהמכה את עבדו בדבר שאין בו כדי להמית נתפס בדין יום או יומים ואם מת תחת ידו חייב. יוצא שגזיה\"כ יום או יומים מחמירה על האדון לחייבו אם מת מיד אף כשהכהו בדבר שאין בו כדי להמית. רואים בעליל שאף בהכהו בדבר שאין בו כדי להמית הו\"ל רוצח שאמנם מת עקב המכה הזאת. אך ברוצח דעלמא (שלא בעבד) גזיה\"כ פוטרתו, ואילו בעבד שמת תחת יד האדון חייב. המורם מזה שלפי הרמב\"ם דין יש בו כדי להמית אינו ענין דמציאות - האם מת באמת מחמת המכה או לא כי בודאי מת מחמת המכה - אלא שפטור חל כדין מיוחד בחיוב הרוצח דעלמא שהמית במזיד.<sup>32)</sup><i class=\"footnote\">אף בחובל יש דין אומד, עיין רמב\"ם בפ\"א מהל' חובל (הלי\"ח) ז\"ל כשם שאומדין למיתה כך אומדין לנזקין כיצד הרי שהכה חבירו בצרור קטן שאין בו כדי להזיק וכו' פטור וכו' עכ\"ל. ולפי\"ז לשון הרמב\"ם (שם) צ\"ע וז\"ל ואם אבד החפץ ואמר החובל לא היה בו כדי להזיק וכמו אנוס אני וכו' עכ\"ל - וקשה כי אין הפטור מטעם אנוס רחמנא פטריה אלא מגזיה\"כ. וצ\"ל שגזיה\"כ פוטרת מזיד וכאילו היה אנוס. מאידך שוגג חייב גלות שאינו אנוס ממש ורק שאינו נחשב למזיד. אך צ\"ע שא\"כ למה חובל פטור - הרי חובל חייב לשלם נזק ואפילו בשוגג וכגון כשנפל ברוח שאינה מצויה (פ\"א מהל' חובל ומזיק הלי\"ב). ועוד צ\"ע ברמב\"ם (פ\"ב מהל' רוצח הלי\"ב) וז\"ל שעבדו יש לו רשות להכותו לפיכך אם הכהו הכאה שיש בה כדי להמית ונטה למות ועמד כ\"ד שעות ואח\"כ מת לא היה נהרג עליו אע\"פ שמת מחמת המכה עכ\"ל. הרי מפורש ברמב\"ם שהפסוק מדבר אף בהכהו במכה שיש בה כדי להמית. ועי' באור החיים לפר' משפטים וברשב\"ם וחזקוני שם בדין יום או יומים. ועיין ברשימות שיעורים שבועות ונדרים חלק שני דף רל\"ה - רל\"ז.</i>",
            "ונראה להביא ראיה לשיטת הרמב\"ם שההורג בדבר שאין בו כדי להמית שגולה מדין האב שהכה את בנו כדי ללמדו תורה ומת שפטור מגלות משום ד\"מצוה קעביד\" (מכות דף ח: ורמב\"ם פ\"ה מהל' רוצח הל\"ה). ואם הכהו הכאה שיש בה כדי להמית קשה איזו מצוה עשה - אלא ודאי שההכאה היתה הכאה שאין בה כדי להמית ואלמלא ד\"מצוה קעביד\" היה חייב גלות.",
            "אמנם בחידושי הר\"ן לסנהדרין (דף עט) הביא בשם ר' דוד שבהורג בהכאה שאין בה כדי להמית אין אומרים קלבד\"מ משום שאינו מעשה רציחה כלל. והוא נגד הרמב\"ם.",
            "<b>תוס' ד\"ה לא י' כתיב כו'.</b> וז\"ל א\"כ כי דרשינן שור ולא אדם הו\"ל למעט נמי אדם מנזקין עכ\"ל. בור חייב בין על מיתת בהמה בין על נזקי בהמה, ואילו באדם פטור על מיתתו וחייב על נזקיו. ונראה שבבהמה אין סברא לחלק בין נזקין למיתה שכן המחייב בשניהם הוא הפסד ממון הבעלים ו\"מה לי קטלה כולה ומ\"ל קטלה פלגא\" (עי' לקמן דף סה.) בין כך ובין כך בעל הבור משלם עבור הפסד ממון הבעלים. יוצא שמיתת בהמה בכלל חיוב הנזקין. באדם לעומת זאת אם הוזק בבור חייב לשלם בעד הפסד הממון ובכך שווים נזקי אדם ונזקי בהמה שכן הם אותו חיוב דמי נזק. ואילו במיתת אדם אין מחייב של הפסד ממון שהרי אין מישהו שהפסיד, ותשלומי מיתה מהווים מחייב מיוחד בפני עצמו. ועיין בגמרא לקמן (ט:) וברש\"י שם שדרשת שור ולא אדם באה למעט בור מלשלם כופר המהווה חלות חיוב תשלומין מיוחדת.<sup>33)</sup><i class=\"footnote\">ע\"ש בתוס' ד\"ה מה שאין כן בבור, ועי' בחדושי הרשב\"א שם דאיצטריך לפטור אפילו מדמים משום דיש פטור מכופר וחייב בדמים כשור שנגח את העבד. ועי' במגיד משנה פ\"י מהל' נזקי ממון הל' י\"ד ובקצות החשן סי' ת\"י סק\"ד. ועיי\"ע בתוס' דף יו\"ד ע\"א ד\"ה שהשור וברשב\"א דף מט. ד\"ה דאמר.</i>",
            "ובכן מיושבת קושית התוס' על רש\"י בטוב טעם ודעת שכן הפסוק המחייב בור בנזקי שור מחייב אותו גם בכל נזק אחר הדומה לו כולל נזקי אדם ומיתת השור. עכ\"ז ניתן למעט את החיוב המיוחד שבמיתת אדם שהוא תשלומי כופר המהווים חלות - תשלומין אחרת.<sup>34)</sup><i class=\"footnote\">ובכך מיושבת אף קושית רע\"א בדו\"ח על מהלך התוס', עיי\"ש.</i>"
        ],
        [
            "<b>גמ'. היינו שור.</b> לרב בור שלא הפקירו היינו שור ואם הפקירו הוא בור. וצע\"ק שהרי לפי התוס' לקמן (דף נו: ד\"ה המעמיד) סובר רב שהמעמיד בהמה על קמת חבירו חייב מדין שן ורגל, ואע\"פ שהבהמה אינה שלו הואיל והעמידה על הקמה נעשה בעל הבהמה לנזקין.<sup>35)</sup><i class=\"footnote\">עיין ברשב\"א שם.</i> כלומר שיש דין עשיית המזיק המחייב בשור כמו שעשיית המזיק מחייבת בבור ואש. ובכן מאחר שלפי רב בור נחשב לשור דהיינו קרן (עיין בתוס' ד\"ה משורו) למה כשהפקיר את הבור לא יתחייב מדין שור מטעם עשיית המזיק שהרי הוא שעשהו לבור להיות מזיק ועשיית המזיק מחייבת אפילו בשור.<sup>36)</sup><i class=\"footnote\">יש להקשות לתוס' למה לרב הו\"ל בור שלא הפקירו קרן שהרי אין כוונתו להזיק. ויתכן כי א\"א לכוללו בשן ורגל כי אלו דרכם לילך ולהזיק ואילו הבור אינו הולך. ומאחר שעכ\"פ ממונו הוא שהזיק הו\"ל קרן. ועוד שמאחר שתחילת עשייתו לנזק הו\"ל חפצא דמזיק הדומה לקרן ושכוונתו להזיק משווה ליה חפצא דמזיק. מאידך שן ורגל אינם חפצא של מזיקים כי אין כוונתם להזיק ואין תחילת עשייתן לנזק. ומשום כך פטורים ברה\"ר. מאידך קרן ובור אליבא דרב חייבים ברה\"ר. ועוד שאין לבור רשות להיות ברה\"ר, ודוקא רשות פוטרת שן ורגל ברה\"ר לרי\"ף, וכדנ\"ל בשיעורים, ולכן בור דומה יותר לקרן שגם לקרן אין רשות להיות ברה\"ר ולהזיק שם. עיין בש\"מ (לקמן דף כח: ד\"ה ורב) בשם הראב\"ד וז\"ל ולשן ורגל ליכא לדמויינהו לפטרן ברה\"ר דהנהו ברשות קאזלי התם ומשום דמנח פירי או כלים התם איהו פשע בנפשיה אבל האי לאו ברשות מנח להן ודמי כמי שכוונתו להזיק בקרן מועדת דשכיח היזיקה, עכ\"ל.</i>",
            "ויתכן שבעלות בקרן שונה משן ורגל ושאר המזיקים. בשן ורגל ושאר המזיקים גם עשיית המזיק משווה אותו לבעלים. מאידך בקרן התורה קבעה \"כי יגח שור איש\", דהיינו שדין הוא בחפצא של המזיק שכדי שיקרא מזיק בשם קרן צ\"ל \"שור איש\", כלומר שיהיו לשור בעלים בדיני ממונות. לפיכך דין מעמיד אינו חל לחייב המעמיד משום קרן. ומשו\"ה סובר רב שבור שחייב משום שור הוא דוקא כשלא הפקירו שהוא \"שור איש\" ולא כשהפקירו שאיננו נקרא בשם \"שור איש\".",
            "ונראה להוסיף הרי מצינו בתורה שהמזיקים של שן רגל כלולים בפרשה אחת ואילו קרן נמצא בפרשה לעצמו. בפרשת שן רגל נמצאים שני מחייבים של בעל המזיק - המחייבים של ממונו ושל עשיית המזיק - וכדכתיב \"ושלח\" דהיינו עשיית המזיק וכתיב \"בעירה\" דהיינו ממונו שהזיק. ואילו בפרשת קרן הזכירה התורה רק המחייב של ממונו, וכדכתיב \"שור איש\". ולפיכך בשן ורגל יש אף המחייב של עשיית המזיק ובקרן יש רק המחייב של ממונו.",
            "ודומה ששייך עשיית מזיק רק בדבר שמזיק כדרכו תמיד והמעמיד עושה אותו למזיק וכגון המעמיד שן ורגל. מאידך קרן תם משונה הוא ואין דרכו להזיק ומשו\"ה לא שייך בו עשיית המזיק. אמנם קרן מועד אינו משונה כתם. עכ\"ז אין דרכו לילך ולהזיק תמיד כמו המזיקים דשן ורגל. ובכן שן ורגל פטורים ברה\"ר וכדביאר הרי\"ף בתחילת מסכתין (עיי\"ש בשיעורינו) כי הבעלים אינם יכולים לשומרם ברה\"ר תמיד. מאידך קרן מועד חייב ברה\"ר משום דבר שמירה הוא שאינו מזיק תמיד. ולפיכך המעמיד קרן אינו עושה מזיק ופטור. עשיית המזיק מחייבת - דוקא במזיקים שדרכם להזיק תמיד - כמו אש שן רגל ובור - ולא בקרן שאין דרכו להזיק תמיד.<sup>37)</sup><i class=\"footnote\">ואע\"פ שאסו\"מ שהניחן ברה\"ר דרכן להזיק תמיד עכ\"ז אין לחייבן מדין עשיית המזיק דקרן מאחר שבעיקר אב דקרן אין עשיית המזיק מחייבת כי אין דרכו להזיק תמיד.</i>",
            "<b>תוס' ד\"ה משורו וכו'.</b> ז\"ל היינו קרן דשן ורגל פטורין ברה\"ר ובאבנו וסכינו אין לחלק בין תמות למועדות דלא שייך לחלק אלא בבעלי חיים עכ\"ל. ועיין בתוס' לקמן (דף טז. ד\"ה והנחש כו') שהחיות המועדין מתחילתן להזיק בכוונה כגון הנחש וכו' חייבין מדין שן ורגל ופטורים ברה\"ר ולא מדין קרן בניגוד לרמב\"ם הפוסק שחייבים ברה\"ר מדין קרן. ולמעלה בשיעורינו (דף ג. ד\"ה מ\"ש קרן דכוונתו להזיק) ביארנו שלדעת התוס' הקובע של קרן הוא תמות ומועדות ושמשונה בהיזקו בג' פעמים הראשונות, ולפיכך אלו המזיקים המועדים להזיק מתחילתן אינם קרן אלא שן ורגל. ולכאורה כ\"ז שלא כתוס' שלפנינו הסוברים שבור שלא הפקיר דינו קרן ומשלם נ\"ש ברה\"ר בפעם הראשונה שהזיק אליבא דרב. אולם יתכן שאין סתירה כי התוס' מחלקים בין בעלי חיים למזיק שאין בו רוח חיים. היזק בעלי חיים דינו קרן רק אם הנזק משונה ובמועדים מתחילתם אינם קרן אלא שן ורגל. מאידך בור שאין בו רוח חיים דינו קרן גם בפעם הראשונה שהזיק.<sup>38)</sup><i class=\"footnote\">עיין למעלה בהערה 36.</i>",
            "<b>בא\"ד. אבל קשה כיון דמבור נמי יליף לפטרו בהו כלים וכו' עכ\"ל.</b> ובתוס' לקמן (כח ב ד\"ה ה\"מ וכו') כתבו וז\"ל דאבנו וסכינו ומשאו דלא אפקרינהו לא הוי בור לרב היינו משום דעדיפי מבור ואיכא נמי לחיובינהו משום שור ולחייב בהן את הכלים עכ\"ל. אליבא דתוס' דלקמן אבנו שלא הפקירה אליבא דרב הו\"ל תולדת בור ואף תולדת שור ויש לה חומרות שני האבות. מאידך לפי התוס' דידן נלמד משניהם במה הצד ויש לו הקולות של שני האבות ופטור בכלים. ולכאורה חלוקים אם יתכן שמזיק אחד יהיה תולדת שני אבות כל א' וא' לבדו.<sup>39)</sup><i class=\"footnote\">עיין בחדושי מרן רי\"ז הלוי על הרמב\"ם הלכות נזקי ממון.</i>",
            "<b>תוס' ד\"ה וממונך.</b> ז\"ל לאו דוקא גבי בור דלאו ממונא הוא וכן גבי אש דפשיטא דאם הדליק גדישו של חבירו באש של אחר דחייב עכ\"ל. כבר נתבאר למעלה שיש שני מחייבים דבעל המזיק: א) עשיית המזיק; ב) קנין הממון במזיק. אליבא דשמואל יש שני המחייבים האלה בבור. לדעת רב לכאורה כשהבור ממונו חייב משום שור, ורק כשהפקיר הבור ומשום עשיית המזיק חייב כבעל המזיק של הבור. ברם התוס' לקמן (דף כח: בד\"ה ה\"מ וכו') כתבו שרב מודה בבור ממש שלא הפקירו שהוא בעל מזיק של בור ורק באבנו סכינו ומשאו כשלא הפקירם הו\"ל שור. לפי\"ז גם לרב מצויים שני המחייבים של בעלות המזיק בבור: א) עשיית המזיק; ב) ממונו שהזיק. והתוס' כאן ר\"ל שממונך לאו דוקא שכן בבור יש אף המחייב של עשיית המזיק נוסף למחייב של ממון.",
            "אף באש חלים שני המחייבים: א) עשיית המזיק; ב) בעלות בדיני ממונות. עיין לקמן (דף כג.) בסוגית אשו משום חציו ואשו משום ממונו, ואכמ\"ל.",
            "<b>רש\"י ד\"ה כחו הוא. ז\"ל והיינו אדם גופו וחייב עכ\"ל.</b> לרש\"י כחו הוא אב כמו גופו. ואילו הרמב\"ם בפ\"ו מהל' חובל ומזיק (הל\"י) כתב וז\"ל אחד המזיק בידו או שזרק אבן או ירה חץ והזיק בו כו' או שרק או נע והזיק בכיחו וניעו בעת שהלכו מכחו הרי זה כמזיק בידו והם תולדות של אדם עכ\"ל. לרמב\"ם הריהם תולדות. ההבדל בין אב לתולדה הוא בצורת מעשה המזיק - כגון בשן שהאב הוא אכילת הפירות והתולדה היא שטינפה פירות להנאתה. ובכן הרמב\"ם סובר שגם באדם קיים הבדל בין מעשה מזיק בגופו לבין מעשה מזיק בכחו כי שתי צורות מעשה מזיק הן. ובתוס' ד\"ה והתנן כ' שלפי גמרא דידן ער הוי אב וישן תולדה. שיעור הפשיעה אינו מבדיל אב מתולדה אלא החילוק הוא בצורת מעשה המזיק. אדם המזיק כשהוא ישן עושה מעשה ששונה בצורתו מאדם שמזיק כשהוא ער. ברם נראה שלדעת רש\"י אין לאדם תולדות ובכל אופן שהזיק חייב מדין אב.",
            "ועלינו להבין אליבא דרש\"י למה לא תהיינה תולדות לאדם המזיק, מ\"ש כח באדם המזיק דהו\"ל אב המזיק מכח ברגל דהו\"ל צרורות תולדת רגל. עוד יש להעיר הרי בשור - כוונתו להזיק, יש הנאה להזיקה, ודרכו לילך להזיק - מהווים שלשה אבות נזקין, ולמה בכל אופן שאדם הזיק הוא אותו אב המזיק דאדם.",
            "ונראה לבאר כ\"ז לפי מה שקבענו בשיעור הראשון ששונה אדם המזיק משאר אבות נזיקין כי אדם חייב משום מעשה הנזק שעשה אבל בשאר המזיקים הבעלים חייבים משום שפשעו בשמירת המזיק. לכן באדם המזיק אין מבחינים בין הזיק בגופו לבין הזיק בכחו כי כל האופנים מחייבים מחמת מעשה מזיק. ובגלל זה לא חילקו את אדם המזיק לנזיקין שונים כפי שעושים בשור המזיק הנחשב לג' אבות שונים. שור ששמירת המזיק מחייבתו ניתן לחלקו לג' אבות שונים המחייבים בשמירתן. משא\"כ אדם, המתחייב מחמת מעשה המזיק שעשה, כל האופנים בכלל אותו מחייב של אב מזיק אחד הנקרא בשם אדם המזיק, ודו\"ק.",
            "והנה למעלה מבואר דלא מכליא קרנא (לפי התוס' ד\"ה הא דלא מכליא קרנא (ג.)), דהיינו טנפה פירות להנאתה, נחשבת לתולדות שן אליבא דמסקנא. ואילו אזלה ממילא הו\"ל אב דרגל כמו שלח שלוחיה, וצ\"ע מ\"ש זה מזה. אך נראה שהביאור הוא כמו שהסברנו כי בטנפה פירות צורת מעשה המזיק שונה מאכילת פירות ומשום כך הו\"ל תולדת שן מאחר שיש הנאה להזיקה. מאידך החילוק בין שלח שלוחי ואזלה ממילא הוא בפשיעת הבעלים (או בדין עשיית המזיק, עיין למעלה בשיעורים) ולא בעצם צורת מעשה הנזק שהשור עשה בהילוכו, ולכן למסקנת הסוגיא שניהם הם האב של רגל.",
            "<b>גמ'. דבעי רבא.</b> בעיית רבא אם חצי נזק צרורות משלם מגופו או מן העלייה ביאורה לכאורה אם מגופו הוא דין בקרן או הוא דין בתשלומי ח\"נ. ברם נראה שפירוש זה נסתר ממה שמצינו אליבא דר\"ע שתם שחבל באדם משלם נ\"ש מגופו (לקמן ה א). ולר\"ט תם בחצר הניזק משלם נ\"ש מגופו (משנה לקמן דף כד:). ויוצא שתשלומי מגופו הוא דין בקרן תם אף כשמשלם נזק שלם. וצ\"ל ששאלת רבא היא אם צרורות נכללת בקרן לשלם מגופו או ברגל וישלם מן העלייה.",
            "אולם לפי\"ז צ\"ע למה פשיטא ליה לרבא למסקנת הסוגיא שצרורות פטורה ברה\"ר ולפיכך נקראת תולדה דרגל, והרי דין מגופו מורה שהיא תולדת קרן.",
            "ויתכן לפרש הענין לפי ביאור הרי\"ף המובא למעלה בשיעורים (דף ג. ד\"ה מ\"ש קרן וכו') ששן ורגל פטורים ברה\"ר משום דאורחייהו בהכי ויש להם רשות ללכת שם. לכן הפטור של רשות הליכה ברה\"ר חל גם בצרורות כי למרות שיש לה חלות שם קרן שישלם ח\"נ מגופו עכ\"ז הרי צורת הנזק היא בדרך הילוכה והרשות ניתנה ללכת כדרכה ולהתיז צרורות ברה\"ר ולפיכך פטורה.<sup>40)</sup><i class=\"footnote\">הפירוש הראשון נמצא בשט\"מ וז\"ל ואומר הר\"י שנראה לו דח\"נ ומגופו הכל אחד עכ\"ל. אך תוס' ד\"ה לפוטרו הקשה למה אינו חייב ברה\"ר אם משלם מגופו. ומוכח שלמדו שלרבא משלם מגופו משום שהוא קרן והיה צ\"ל חייב ברה\"ר. והתוס' אזלו לשיטתם שלא כרי\"ף. ותוס' תירצו שמגופו אינו סימן שצרורות מהוה קרן כי רגל הוא אלא שחל קולא בתשלומי צרורות לשלם מגופו כמו הקולא דצרורות לשלם ח\"נ ואע\"פ שהוא רגל.</i>"
        ],
        [
            "<b>תוס' ד\"ה לאו.</b> ז\"ל וי\"ל וכו' עכ\"ל. לדין שמא יקניטנו רבו וכו' יתכן להציע שני פירושים:",
            "א) א\"א לשמור את העבד במציאות ולכן הבעלים פטורים; ב) א\"נ מאחר שחייב העבד עצמו לשמור את גופו שלא יזיק והוא מדין אדם המזיק אין מחייבים אף את בעליו בשמירתו. מזיק שניתן לחייבו בין מדין אדם המזיק ובין מדין ממון המזיק מטילים עליו חלות דין אדם המזיק ולא חלות דין ממון המזיק.",
            "ונראה שבשני הפירושים חלוקים המקשן ורב אשי. דעת המקשן כפירוש הראשון שבמציאות לא ניתן לשמור עבד מאחר שכוונתו להזיק, וסד\"א שא\"א לשמור גם שור שכוונתו להזיק, ואילו רב אשי סבר כפירוש האחרון שהפטור חל רק בעבד לפי שהעבד עצמו חייב מדין אדם המזיק וזה מפקיע את החיוב של ממון המזיק מבעליו. אך בשור שסברה זו אינה קיימת הבעלים חייבים. ונראה שכך כוונת התוס', דו\"ק היטב בלשונם.",
            "וניתן לחקר, אליבא דטעם \"שמא יקניטנו רבו\" מה הדין באדון שיראה את עבדו שהוא הולך להזיק ויכול האדון למונעו מכך האם חייב למונעו מטעם בעל המזיק, כי אע\"פ שהאדון פטור מלשלם מ\"מ יתכן שחלים עליו איסורי בעל המזיק.<sup>41)</sup><i class=\"footnote\">כגון אזהרת ולא תשים דמים בביתך וכדומה.</i> ונראה שעל פי ההו\"א שכוונתו להזיק פוטרת מדין אנוס עולה שכאשר אינו אנוס בודאי מוטלת עליו חובת שמירה וחייב למונעו מלהזיק. אמנם לפי המסקנא שפטור מטעמא רבה וכו' - וכדנ\"ל שדין אדם המזיק שחל על עצמו של העבד פוטר את אדוניו מלהיות חייב מדין ממון המזיק - יש להסתפק אם העבד מופקע לגמרי משמירה משום שבר דעת הוא ויש לו חיוב שמירה על עצמו ואין איסורי מזיק וחיובי שמירה חלים כלל על בעליו, או\"ד בכל זאת חייב לשומרו מלהזיק ואין כאן אלא פטור תשלומין בלבד, וצ\"ע.<sup>42)</sup><i class=\"footnote\">לפי מש\"כ בתחילת השיעורים אליבא דחד לשון שאין אדם חפצא דמזיק יוצא שאין חובת שמירה חלה ואפי' איסור איננו מאחר שאין לאדם חלות שם מזיק, וחיובי ואיסורי שמירה חלים דוקא בחפצא שיש לו שם מזיק ולא באדם. וע\"ע בחידושי מרן רי\"ז הלוי להל' נזקי ממון.</i>",
            "<b>ב.</b><br>כתב הרמב\"ם בפ\"א מהל' גניבה (הל\"ט) וז\"ל העבד שגנב פטור מן הכפל ובעליו פטורין שאין אדם חייב על נזקי עבדיו אע\"פ שהן ממונו מפני שיש בהן דעת ואינו יכול לשומרן שאם יכעיסנו רבו ילך וידליק גדיש וכו' עכ\"ל. יש להקשות הרי \"ואינו יכול לשומרן\" היא סברת המקשן שבמציאות א\"א לשומרן ולפי' הבעלים פטורים. ואילו דברי הרמב\"ם \"אע\"פ שהן ממונו מפני שיש בהן דעת\" משמע קצת כרב אשי כי בגלל חיוב אדם המזיק שחל על העבד לא חל החיוב של ממון המזיק על הבעלים, וצ\"ע ביישוב הסתירה.<sup>43)</sup><i class=\"footnote\">עי' באבן האזל פ\"א מהל' נזקי ממון הל' א' אות ט\"ו.</i>",
            "עוד יש להעיר על הרמב\"ם שמדבריו עולה שהבעלים פטורים על גניבת עבד דוקא משום דין שמא יקניטנו וכו', ולכאורה חיוב ממון המזיק חל רק בנזקין בגוף החפצא בדומה לקרן, שן, ורגל, אבל בגניבה ליכא דין ממון המזיק. וביאר הגר\"ח זצ\"ל שגם גניבה מחייבת מטעם מזיק, ולכן בעבד שגניבתו מהווה נזק הבעלים היו חייבים אילולא טעמא דשמא יקניטנו וכו'.<sup>44)</sup><i class=\"footnote\">עיין בחידושי הגר\"ח זצ\"ל על הרמב\"ם (דף צד:). ולכאורה צ\"ע מיסוד הגר\"ח המובא למעלה שחיוב מזיק הוא בגלל השחתת החפצא דניזק והפסד צורה, וכי איזה הפסד צורה יש בגניבה. אך עיין בשיעורים לקמן לפרק הכונס (דף נו.) בענין היזק שאינו ניכר שאמר רבינו שכשיש נטילת ממון מרשות הבעלים יש חלות דין נזק בלי הפסד צורה. וזהו יסוד הדין דגניבה מהווה נזק. ומסתבר דכ\"ז נכון באדם שנטל ממון בעליו בגניבה והוציאו מרשות הבעלים לרשות עצמו דהו\"ל גנב ומזיק. ואילו בשור ליכא דיני גניבה ולא שייך בשור נזק דגניבה. שור חייב דוקא באופן שהשחית את גופו של החפצא הניזק. עיין בתוס' לקמן (דף כג.) ד\"ה תפשוט כו'.</i>",
            "וכתב רש\"י (ד\"ה אפ\"ה פטורין) ז\"ל כדאמרי' בפ' החובל (דף פז.) העבד והאשה פגיעתן רעה החובל בהן חייב והן שחבלו באחרים פטורין עכ\"ל. מוכח אליבא דרש\"י ולפי סוגייתנו שאלמלא טעם \"שמא יקניטנו\" היה האדון חייב לשלם עבור חבלת עבדו.<sup>45)</sup><i class=\"footnote\">ברם יעויין בתוס' ד\"ה מידי כו' המפרשים שסוגיתנו דנה אודות המשנה במס' ידים (פ\"ד משנה ז') דמיירי בעבד ואמה שהזיקו ממון בדומה לשור המזיק ולא שחבלו. ולפי זה מובן שהאדון יתחייב מדין בעל המזיק אלולי טעמא דשמא יקניטנו.</i> וצ\"ע הרי ביארנו בראשית השיעור בשם הגר\"ח זצ\"ל שחבלה שונה מנזק שכן תשלומי חבלה חלים מדין עונשין<sup>46)</sup><i class=\"footnote\">עיקר הראיה לכך היא משיטת הרמב\"ם (פ\"ה מהל' חובל הל' ו') שתשלומי נזק של החובל הם קנס.</i> ולא כמזיק דהוי חיוב ממון בעלמא, וא\"כ היאך שייך לחייב את האדון מחמת עונשי עבדו.",
            "ואמר הגר\"מ הלוי זצ\"ל שצ\"ל שחיובי חבלה אינם חלים באופן ישיר על האדון אלא חלים לכתחילה על העבד והאדון מתחייב לשלם בשביל עבדו. קנין ממון שיש לרב בעבדו מחייבו לשלם כל חיובי ממונו כולל תשלומי חבלה המהווים עונשין. ויוצא שאם אנס עבד נערה או שהיה שומר ופשע בשמירתו בדין הוא שחייב האדון לשלם את חיובי התשלומין שחלים על העבד. בכך מוסברת שיטת רש\"י המחייבת אדון בעד חבלת עבדו לולא טעמא רבה של \"שמא יקניטנו\".",
            "ולפי\"ז מבואר אף פסק הרמב\"ם הנ\"ל בעבד שגנב שלולא טעמא דשמא יקניטנו היה האדון חייב לשלם כי חיובי הממון של העבד מחייבים את אדונו לשלם. ואין צורך לומר כגר\"ח זצ\"ל שגנב הוי מזיק, ודו\"ק.",
            "<b>ג.</b><br>למעלה (דף ב. ד\"ה ד' אבות נזיקין וכו' והמבעה) הובאה הגהת אשר\"י (פרק החובל אות ט') שע\"פ פירש\"י לקמן (דף צח: בד\"ה ואכפיה רפרם לרב אשי) קטן שהזיק בקטנותו חייב לשלם כשהגדיל. ברם תוס' לקמן (דף לט. ד\"ה אין מעמידין וכו') כתבו וז\"ל וגם אין לומר משום דאיהו גופיה כי מזיק פטור דפגיעתו רעה ממונו לא כ\"ש וכו' עכ\"ל. יוצא שחולקים תוס' על רש\"י והגהת אשר\"י ולדעתם קטן שהזיק פטור לעולם אף כשיגדיל. אמנם בהגהת אשר\"י (שם) כ' וז\"ל וכן משמע פ' שור שנגח ד' וה' (לט:) דקאמר ר' יוסי בר' חנינא מעליית אפוטרופוס וחוזרים ונפרעים מיתמי לכי גדלי וכ\"ש היכא דאזקי נפשייהו עכ\"ל. הגה\"א מסיק ממה שבית דין מעמידין אפוטרופוס על שורו של קטן שלא יזיק כש\"כ שיעמידו אפוטרופוס על גופו של הקטן שלא יזיק.",
            "אך התוס' חולקים על הגה\"א ולשיטתם אין מעמידין אפוטרופוס על גופו של הקטן לשומרו מלהזיק ולפיכך קטן שהזיק פטור. ונראה שהתוס' סוברים כביאור הראשון בפטור אדון העבד שא\"א לשמור אדם מלהזיק. לפיכך אין בי\"ד מעמידין אפוטרופוס לשמור את גופו של קטן משום שאין אדם יכול לשמור אדם אחר, וקטן מופקע כמו עבד. ואילו הגה\"א סובר שמעמידין אפוטרופוס על גופו של קטן כי לפי דעתו אדם נתפס תחת שמירת אדם אחר וניתן לאפוטרופוס לשמור את גופו של הקטן. אולם הבעלים של העבד פטורים מפני שהעבד עצמו חייב בשמירת גופו ובכן התחייב מדין אדם המזיק, וחיוב אדם המזיק של העבד עצמו מפקיע את חיוב ממונו מבעליו.<sup>47)</sup><i class=\"footnote\">לפי מה שכתבנו בהערה 42) שאין חיוב שמירה באדם מאחר שאין בו דין מזיק אולי ניתן לחלק בין גדול לקטן. כי בגדול מאחר שהוא בן - דעת אין לו שם מזיק ואילו קטן שאינו בן - דעת נקרא בשם מזיק. וזאת שיטת הגה\"א. מאידך תוס' סוברים שאף קטן מופקע מחלות שם מזיק. אלא שיש לעיין בדין אפוטרופוס האם הוא דין שמירת נזיקין וזקוק לחפצא של מזיק או\"ד שתקנה בעלמא הוא וחל אף בלי חפצא של מזיק. ויתכן שזהו הביאור בהג\"א.</i>",
            "אף חלוקים הגה\"א והתוס' ביסוד המחייב של אדם המזיק. אליבא דהגה\"א הוא מעשה המזיק, ולפיכך אף קטן שהזיק חייב שכן מעשיו נקראים בשם מעשה מזיק. ואילו לתוס' המחייב הוא אי - שמירת גופו וקטן פטור לפי שאינו בר שמירה. ועיין בשיעורים לתחילת המסכת.",
            "<b>תוס' ד\"ה כראי אדם וכו'.</b> ז\"ל ותירץ דשוגג נמי פטור מדתנא דבי חזקיה עכ\"ל. ביאור תירוץ הריב\"א: אפשר להסביר דין קלבד\"מ במזיד שהעונש הקל נכלל בעונש החמור ובקיום עונש המיתה כלול גם תשלומי הכופר. אמנם לתנא דבי חזקיה שאף שוגג פטור מכופר - במקום שאין קיום עונש מיתה - מוכרח שבאדם רוצח חל קלבד\"מ כפטור כופר,<sup>48)</sup><i class=\"footnote\">וכך לשון הדרשה בכתובות (דף לה) מכה אדם ומכה בהמה מה מכה בהמה לא חילקת בו בין שוגג למזיד כו' לחייבו ממון אף מכה אדם לא תחלוק בו בין שוגג למזיד כו' לפטרו ממון עכ\"ל.</i> ולענין זה אדם קל משור המחויב בכופר. שיטת הריב\"א היא שיש מחייב דכופר באדם רוצח אך קלבד\"מ חל לפוטרו.<sup>49)</sup><i class=\"footnote\">עי' בחזון איש סי' ג' סק\"א.</i>",
            "<b>בא\"ד ואור\"י וכו' דלא מפטר משום קלבד\"מ וכו' ומעליו פטרי ליה וכו' ותנא דבי חזקיה דפוטר אפילו שוגג היינו ממון שהזיק בשעת חיוב מיתה וכו' עכ\"ל.</b> וכ' המהרש\"א וז\"ל פי' ממון אחר בהדי מיתה וכו' עכ\"ל, ר\"ל שלא חל דין קלבד\"מ במחייב א' וכמו כאן שהרציחה מחייבת בין עונש מיתה ובין כופר. דין קלבד\"מ חל בשני מחייבים כגון בזורק חץ מתחילת ד' לסוף ד' וקרע שיראין בהליכתו (כתובות לא א) שהמחייב של שבת פוטר את חיוב הממון של מזיק.<sup>50)</sup><i class=\"footnote\">וכן כתב המהר\"ם. ואילו בשט\"מ (לדף מג:) הביא בשם תוס' הר\"פ שבחיוב תשלומי כופר לא אמרינן קלב\"מ. ועי' להלן.</i> הריב\"א חולק על ר\"י וסובר שקלבד\"מ חל אף במחייב אחד.",
            "וכבר תמהו על פירוש המהרש\"א שהרי בנוגע לדין \"אין אדם לוקה ומשלם\" שגם הוא משום קלבד\"מ הקשה הגמרא (מכות ד ב) ממוציא שם רע שלוקה ומשלם, ומה ענין מוציא שם רע לקלבד\"מ והלא במוציא ש\"ר מחייב אחד מחייב בין המלקות בין הממון ובכן אליבא דמהרש\"א לא נתפס בפטור קלבד\"מ.<sup>51)</sup><i class=\"footnote\">עי' באור שמח פ\"א מהל' מעילה הל' א'.</i>",
            "ונראה בכוונת התוס' אליבא דמהרש\"א שמיתת הרוצח מהווה כפרה - עיין בסנה' (דף מג:) תהא מיתתי כפרה וכן עי' שם (דף מז.) כיון דאיקטל הו\"ל כפרה - והמיתה והכופר ברוצח מצטרפים לקיום וחלות א' של כפרה. משום כך לא חל דין קלבד\"מ כי קלבד\"מ שייך רק כשיש שני עונשים וחיובים נפרדים. מאידך במוציא ש\"ר שפיר שייך קלבד\"מ כי מלקות וממון מהווים שני חיובים נפרדים, ואע\"פ שנתחייבו בגלל מעשה אחד עכ\"ז אין מצטרפים לחלות כפרה אחת כמו מיתה וכופר שמצטרפים לכפרה אחת.",
            "ואמנם התוס' בפסחים (כט א ד\"ה מאן וכו') כתבו וז\"ל ואור\"י בתשלומי תרומה מחמת כפרה הם וכו' וכיון דכפרה הוא אין כרת פוטרו משום קלבד\"מ עכ\"ל (וכן איתא בתוס' כתובות לא ב ד\"ה זר שאכל תרומה), וקרוב לומר שגם כוונת התוס' שלפנינו היא שהואיל וכופר כפרה לא חל בו פטור קלבד\"מ.<sup>52)</sup><i class=\"footnote\">עי' בש\"מ בשם תוס' הר\"פ.</i> ועיין לקמן (דף מ.) בסוגית כופרא כפרה וכופרא ממונא ואכמ\"ל.",
            "עיין ברש\"י לקמן (דף י. ד\"ה מה שאין כאן באש) בנוגע לדין שבאש פטור מכופר וז\"ל אש לא חייב בה שריפת אדם שהיה לו לברוח ואם כפות הוא המבעיר חייב מיתה וקלבד\"מ עכ\"ל. רש\"י סובר כריב\"א שדין קלבד\"מ חל לפטור מכופר.<sup>53)</sup><i class=\"footnote\">כבר ציין הגרעק\"א בגליון הש\"ס לפרש\"י זה ועי' בקצות החשן סי' ת\"י סק\"ד.</i>",
            "וצ\"ע במה שרש\"י ביאר דאש פטור מכופר משום דקלבד\"מ, התינח אליבא דמ\"ד אשו משום חציו שחייב מיתה. אבל למ\"ד אשו משום ממונו כשלא הצית בגופו של הנרצח שאינו חייב מיתה (עי' לקמן דף כב:) או אפילו אליבא דמ\"ד אשו משום חציו אך שכלו לו חציו (עיין לקמן דף כג.) שחייב משום ממונו, הרי אינו חייב מיתה ולא חל דין קלבד\"מ, והיה בדין שיתחייב בכופר, וקשה שהרי בגמרא מבוארת שבכל אופן אש פטור מכופר. ועוד עלינו להתבונן בדברי רש\"י לקמן (ט ב ד\"ה מה שא\"כ בבור) וז\"ל שאין בעל הבור חייב בתשלומי מיתת אדם כדאמרי' שור ולא אדם עכ\"ל, הרי לימוד שור ולא אדם פוטר בור במיתת אדם מדמים ולא מכופר, ובגמרא שם מדובר בכופר ואומרת שהשור חמור מהבור ששור משלם כופר ולא בור, ולמה הביא רש\"י את הלימוד הפוטר מדמי אדם.<sup>54)</sup><i class=\"footnote\">כן הקשה תלמיד רבנו פרץ הובאו דבריו בשיטה מקובצת ועי' במהר\"ם (דף ט:) ד\"ה מה שאין כן בבור ובמרומי שדה.</i>",
            "ונראה שתשלומי כופר באים לכפר על מעשה רציחה, ובכן פירש רש\"י שבעל הבור פטור מכופר לפי שאין במיתה ע\"י בור מעשה רציחה. חדא שהבור לא עשה שום מעשה שכן הנהרג הוא שהלך ונפל לתוכו. ועוד שאין הבור בעל חיים וליכא מעשה כלל. ולכן פשוט לרש\"י שא\"א להטיל על המיתה חלות שם רציחה ואף לא לחייב בכופר. הוא הדין למ\"ד אשו משום ממונו או כשכלו לו חציו ולא הצית האש בגופו של הנהרג אין בהריגת הנהרג מעשה רצח וחלות שם רציחה, ומשום כך אין חיוב כופר. ולכן פרש\"י שהגמרא כשהשוותה חומרות שור לבור ר\"ל שבור פטור אפילו מדמים, כי אילו היה בור חייב בדמים היה דומה קצת לשור המחוייב בכופר ולא היה כל כך חומר בשור.",
            "בד\"א בבור ובאש המחוייבים משום ממונו. אמנם למ\"ד אשו משום חציו יש מעשה רציחה וחלות דין רציחה והו\"א שיתחייב בכופר קמ\"ל שפטור מטעם קלבד\"מ. רק בשור שהמית חידשה התורה שייחשב למעשה ולחלות שם רציחה ושיחול בו דין כמיתת הבעלים כך מיתת השור (לקמן דף מה.), ובכן מחייב כופר.",
            "<b>בא\"ד וכאן אין שייך להזכיר תנא דבי חזקיה כו' עכ\"ל.</b> צ\"ע לפי מה שביארנו אליבא דהמהרש\"א שלא שייך קלבד\"מ בכופר משום שהוא והמיתה הם כפרה אחת א\"כ בשוגג שאינו חל דין מיתה וליכא כאן כפרה אחת צ\"ל פטור מדין תנא דבי חזקיה.",
            "ונראה שניתן לחקר בדין תנא דבי חזקיה האם ביאורו שמעשה העבירה המחייב מיתה במזיד אלים ופוטר שוגג מתשלומין או\"ד יסודו הוא \"שלא תחלק שוגג ממזיד\" דהיינו שאין להחמיר בשוגג שישלם ממון אם לא היה משלם אותו במזיד. נ\"מ לקושיתנו. אם הפטור דתנא דבי חזקיה הוא משום שמעשה העבירה פוטר, בדין הוא שיפטר שוגג מכופר, שהרי מעשה העבירה חמור שמחייב מיתה במזיד. והסברא של כפרה ארוכה אחת אינה שייכת בשוגג. מאידך אם הפטור מיוסד בסברת \"לא תחלק שוגג ממזיד\" אז בדין הוא שישלם כופר בשוגג מאחר שמשלמו במזיד. וכנראה שלצד זה התכוונו תוס'.",
            "והנה אין הרוצח בשגגה גולה אלא אם כן מת הנהרג מיד \"דחיישינן שמא הרוח בלבלתו\". והוא פטור מיוחד מגלות בהורג בשוגג ולא ממיתה בהורג במזיד.<sup>55)</sup><i class=\"footnote\">עי' גיטין (דף ע:) ורמב\"ם פ\"ה מהל' רוצח ה\"ב ובהשגת הראב\"ד ובכסף משנה שם.</i> ויש לעיין במקרה שהרגו בשוגג והיה חשש שהרוח בלבלתו ובאותו מעשה הזיק ממון, האם נאמר שפטור מדין תנא דבי חזקיה או לא. שאם הרוח בלבלתו, כלומר והוא לא הרגו, מהראוי שיתחייב ממון שהרי לא הרגו והעבירה אינה חמורה כ\"כ. אך זה נכון לפי הצד הראשון בביאור דין תנא דבי חזקיה שמעשה עבירה שהוא חמור פוטר. ברם אם נתפוס כצד השני שהוא דין שלא תחלק שוגג ממזיד גם באופן זה מהראוי שיפטר - כשם שאם היה הורגו במזיד היה פטור מממון אף כשהרגו בשוגג צ\"ל פטור ממון.<sup>56)</sup><i class=\"footnote\">יש מקום לחלק שהרי עצם הדין מבחין בין שוגג למזיד כי בשוגג חוששים שמא הרוח בלבלת ובמזיד לא. רק אם בעצם דיניהם שוים שוגג ומזיד תופסת סברא שלא תחלק בדין תשלומין. וע\"ע בשיעורים לקמן (דף כו.) תוס' ד\"ה ויהא אדם.</i>"
        ],
        [
            "<b>תוס' ד\"ה ואימא מבעה זה מים.</b> ז\"ל ואי בכח שני גרמא בעלמא הוא כו' וי\"ל דמיירי בכח שני וקמ\"ל דבכח שני נמי חייב עכ\"ל. ויש לעיין בקושיית התוספות, הרי כשיזיקו מים יחייבו מדין ממונו שהזיק וליכא נ\"מ במה שהוא כח שני. ונראה שבמים חסרות התכונות המחייבות בשאר האבות כי באש קיים כח אחר מעורב בה והכח האחר פועל בעצם הנזק. המים אינם אש שכן הולכים מכח עצמם.<sup>57)</sup><i class=\"footnote\">לפי\"ז כח אחר מעורב בו מהווה סברה לחייב ועיין בגמרא לעיל (דף ג:) מ\"ש אש דכח אחר מעורב בו כו' בתוס' (דף ה:) ד\"ה כי שדית ובשיטה מקובצת (דף ו.) ד\"ה מ\"ש.</i> גם אין למים רוח חיים ולפיכך א\"א לחייב הבעלים משום שור. ואף משום בור אין לחייבם שכן מים מזיקים בדרך הילוכם ואילו בור דעלמא תחילת עשייתו לנזק כלומר הניזק נתקל בבור ואין הבור זז ממקומו. עיין לקמן בגמרא (דף ו.). תוס' סוברים שמים מחייבים מדין אדם המזיק והקשו למה יתחייב האדם בכח שני והלא גרמא בעלמא הוא.",
            "והנה בתחילת המסכת דננו אם אדם המזיק חייב בגלל מעשה הנזק שעשה או משום שפשע בשמירת גופו. כח שני הוי חסרון במעשה אדם ובכן אם המחייב של אדם המזיק הוא מעשה הנזק מסתבר שפטור בכח שני. יש לומר שכך דיונם של התוס': בקושייתם סברו שמעשה הנזק מחייב אדם ולפיכך הקשו מדוע חייב אם הזיקו המים בכח שני. ואילו בתירוצם נקטו שהמחייב דאדם הוא שפשע בשמירת גופו ולכן אע\"פ שהמים הזיקו בכח שני חייב כי בכל זאת פשע בשמירת גופו.<sup>58)</sup><i class=\"footnote\">עיין במהר\"ם כאן.</i> ועיין בחידושי הר\"ן לסנהדרין (דף ע\"ז ב) שסובר להלכה שאדם המזיק חייב כשהזיק בכח שני משום שאדם מועד לעולם, כלומר, שאין מעשיו מחייבים אלא חסרון בשמירת גופו מחייב ומשום כך חייב אפי' הזיק בכח שני.",
            "<b>גמ'. תני הזיקא דבידים וקתני הזיקא דממילא.</b> משמע דכל ד' אבות דנזקין דמתניתין היזיקא דבידים הם. וקשה למה נקראו ד' אבות נזקין דמתניתין הזיקא דבידים והרי בור בכללן ובור הוא הזיקא דממילא.<sup>59)</sup><i class=\"footnote\">עי' בחזון איש סי' א' סק\"ו.</i>",
            "ויתכן להגדיר הזיקא דממילא בד' שומרים שר\"ל ששומרים חייבים בגלל ששעבדו את עצמם להתחייב משום מזיק והוא חיוב מיוחד ואינו דומה למזיק אחר. עיין ברמב\"ם בפ\"ב מהל' שכירות (הל\"ג) ששומר הפושע חייב משום מזיק ועוד כתב וז\"ל וכן הורו רבותי שהמוסר כרמו לשומר בין באריסות בין בשמירות חנם והתנה עמו שיחפור או יזמור או יאבק משלו ופשע ולא עשה חייב כמי שהפסיד בידים כו' עכ\"ל. הרמב\"ם פסק ששומר אריס שלא עשה את העבודה המוטלת עליו חייב לשלם מדין מזיק עבור הרווחים שבעל הכרם לא הרויח. ולכאורה תמוה שהרי רק בחבלה משלמים שבת בגלל מניעת הריוח ולא במזיק אחר שכן המבטל כיסו של חבירו פטור ומ\"ש שומר שהזיק ממזיק אחר.<sup>60)</sup><i class=\"footnote\">עי' במ\"מ שם. ועיין בתוס' בגיטין (דף מב: ד\"ה ושור) שבאמת חולקים על הרמב\"ם וסוברים שאין שומר חייב בשבת.</i> ונראה לבאר שמניעת הריוח אינה מחייבת מזיק כשהמחייב הוא מעשה מזיק דעלמא. מאידך במזיק של שומר ששעבד את עצמו להתחייב כמזיק אף מניעת הריוח בכלל חיוב המזיק. הזיקא דבידים הוא כשהתורה חייבתו בשביל מעשה ההיזק, והזיקא דממילא הוא כשהשתעבדות מחייבת את השומר מדין מזיק.<sup>61)</sup><i class=\"footnote\">עי' ברשימות שיעורים לשבועות ונדרים ח\"ב דף קצה.</i>",
            "<b>רש\"י ד\"ה ומנסך. ז\"ל ומנסך את היין ליכא למימר שניסכו ביין נסך שזרק בו דלא קמחסריה ולא מידי דהא מזבין ליה בר מדמי יין נסך שבו עכ\"ל.</b> דברי רש\"י דורשים עיון: מה לי אם מכרו חוץ מדמי י\"נ שבו, סוכ\"ס הפסידו ממון, כי לא יקנהו ישראל אלא העכו\"ם יקנהו בזול והרי פחתו מדמיו. ועלינו לעיין בגוף המחלוקת דהיזק שאינו ניכר אם שמיה היזק או לא שמיה היזק - דמאחר שהפסיד דמים לניזק למה לא ישלם המזיק עבור היזק שאינו ניכר.",
            "וביאר הגר\"ח זצ\"ל שהחיוב של מזיק ממון אינו מתהוה משום שהפסיד לחבירו ממון כי אם משום ההיזק שעשה בגוף החפץ הניזק, דהיינו ההיזק השחית את הדבר הניזק ומשו\"ה נתחייב המזיק לשלם דמים תחת החפצא הניזק. כבר הובא למעלה בשיעורים (לדף ג. תוס' ד\"ה הא מכליא קרנא) שבכך מוסברת שיטת הרמב\"ם (בפ\"ה מהל' טוען ונטען הל\"ב) שהמודה במקצת נזק של קרקע פטור משבועה משום שדמי קרקע כקרקע דמי. הרמב\"ם סובר שעיקר החיוב של המזיק הוא להחזיר את החפץ הניזק למצבו הראשון כפי שהיה קודם שהוזק. הדמים הם חליפי החפצא, ולכך דמי נזק קרקע הם כקרקע שכן הדמים באים תחת הקרקע שהוזקה. יוצא שרק אם הוזק גוף החפצא יתחייב המזיק להחזיר את החפץ למצבו הראשון. אמנם כשלא הוזק גוף החפצא אלא שהבעלים הפסידו ממון לא יחול חיוב נזקין.",
            "לאור האמור מבוארת גם המחלוקת ביחס להיזק שאינו ניכר אם שמיה היזק או לא. הסוגיא דגיטין (דף נב:) מביאה ראייה לדין מזיק מגזילה וז\"ל מתיב רב פפא גזל מטבע ונפסל תרומה ונטמאת חמץ ועבר עליו הפסח אומר לו הרי שלך לפניך ואי אמרת היזק שאינו ניכר שמיה היזק האי גזלן הוא ממונא מעליא בעי שלומי, תיובתא עכ\"ל. לפום ריהטא תיובתת רב פפא מתמיהה כי אפילו נאמר שהיזק שאינו ניכר שמיה היזק זה נוגע לכאורה רק לחיוב המזיק עבור הפסד ממון הניזק, אבל בהשבת גזילה מאחר ולא נשתנה גוף החפץ למה לא יוכל לטעון הרי שלך לפניך. מכאן מוכרח שלדעת הסובר היזק שאינו ניכר שמיה היזק חל שנוי בגוף החפץ וחפץ הניזק הואיל ואינו אותו דבר שהיה לפני ההיזק אינו ראוי להשבה. היזק שאינו ניכר שמיה היזק נוגע לדין השבת גזלה כשם שהוא נוגע לדיני מזיק. אף במזיק, אין המחייב הפסד ממון הבעלים בעלמא כי אם איבוד החפץ. אליבא דמ\"ד היזק שאינו ניכר שמיה היזק השתנה החפץ שהוזק ולפיכך חייב המזיק לשלם.",
            "מסתבר לפי\"ז שאפי' ננקוט שהיזק שאינו ניכר שמיה היזק היינו רק כשחל שם פסול או שם איסור בעצם הדבר הניזק וכפי שהוא חל בניסוך היין ובטומאת תרומה שחל שם פסול בחפצא עצמו שנשתנה מחמתו לדבר אחר. ואילו הפסד ממון בעלמא בלי חלות פסול בעצם דבר הניזק לכ\"ע אינו נזק כלל<sup>62)</sup><i class=\"footnote\">אולם בשיעוריו לפרק הכונס פי' רבינו זצ\"ל שיתכן שלחזקיה הסובר היזק שא\"נ שמיה היזק שהחיוב הוא משום הפסד ממון בעלמא, עיי\"ש.</i>.",
            "בכך מבוארים דברי רש\"י שהבדיל בין מנסך יין בידים ממש לבין מערב יי\"נ ביין חבירו. במנסך יין נסך ממש חל שם פסול ואיסור של יי\"נ בעצם היין ובכן משתנה גוף היין ממצבו הראשון ויש חלות נזק המחייבת בתשלומין. במערב יי\"נ ביין של היתר לעומת זאת לא חל שם פסול ואיסור בגופו של היין של היתר אלא שמחמת מציאות התערובת ביין נסך א\"א לישראל לשתותו ולכן בעליו הפסידו ממון. אמנם מכיון דלא חל שם פסול ואיסור בגופו של היין ליכא חיוב נזק.<sup>63)</sup><i class=\"footnote\">ואמר מו\"ר זצ\"ל שאין סברה זו תלויה כלל במחלוקת הראשונים (עיין בתוס' חולין (דף ק.) ד\"ה בשקדם ובר\"ן לסוגית אפשר לסוחטו אסור (שם דף קח) האם אמרי' חתיכה עצמה נעשה נבילה בשאר איסורין. דין חנ\"נ נוגע לשיעורי ביטול בלבד ולא לשאר דיני התורה. חנ\"נ היא שיעור ביטול חדש הקובע שכדי לבטל האיסור צריכים שיעור גם כנגד ההיתר, אך זאת לא אומרת שההיתר התהפך להיות איסור ממש. דוקא באיסור בשר בחלב נהפך ההיתר להיות איסור אך לא ההיתר הנמצא בתערובת בשאר איסורין. ואף לראשונים הסוברים שהיתר מצטרף לכזית ומלקות (עיין בתוס' חולין (צח:) ד\"ה רבא) עכ\"ז ההיתר עצמו לא הפך להיות חפצא של איסור אלא שמצטרף במעשה האכילה. טעם האיסור מחייב את המלקות אך ההיתר נשאר היתר. ורבינו זצ\"ל האריך מאד בענין זה בשיעוריו לחולין ויו\"ד, ואכמ\"ל.</i>",
            "אך קשה על פרש\"י ממדמע שחייב אף שיש רק תערובת חולין עם תרומה ומ\"ש מתערובת יין ביין נסך. ונראה שרש\"י סובר שבמדומע חל שם איסור גם על גוף החולין שבתערובת ולכן נחשב המדמע למזיק. סימוכין לכך ממצות חלה (עי' פרק ג' ממס' חלה משנה ב') שיש מפרשים שמדומע פטור מן החלה אפילו מצוי שיעור כדי חיוב חלה בחולין שבתערובת (שלא כר\"ש בפ\"א משנה ד' שם במס' חלה).<sup>64)</sup><i class=\"footnote\">עי' בתוס' רע\"ק לחלה פרק א' משנה ד' ובתוס' אנשי שם ורש\"ש שם.</i> הרי שדין המדומע חל על כל התערובת - כולל החולין שבה. מאידך ביי\"נ היין של היתר שבתערובת נשאר בהתירו אך אסור לשתותו מחמת יי\"נ שבו. ובכן המערב יי\"נ ביין היתר אינו מזיק ואילו המדמע תרומה בחולין הוי מזיק.",
            "אמנם דברי הגמ' בגיטין (נב ב - נג א) עומדים בסתירה לכל הנ\"ל שכן לשונם שם: ולמאן דאמר מנסך מ\"ט לא אמר מערב, אמר לך מערב היינו מדמע, ואידך קנסא הוא ומקנסא לא ילפינן וכו' עכ\"ל. הנה מפורש דלמ\"ד מנסך הוא מנסך ממש בידים, המערב יי\"נ ביין בכלל המדמע וכשם שהמדמע חייב כן המערב יי\"נ ביין שלא כרש\"י לפנינו.",
            "ויתכן ששיטת רש\"י כאן תלויה במחלוקת בין ת\"ק ורשב\"ג במשנה (עי' בע\"ז דף עד.) ז\"ל יין נסך שנפל לבור כולו אסור בהנאה רשב\"ג אומר ימכר כולו לעכו\"ם חוץ מדמי יי\"נ שבו עכ\"ל. אליבא דת\"ק חל שם איסור אף על היין של היתר שבתערובת עם יי\"נ ואילו לרשב\"ג היין של היתר נשאר בהתירו. לאור זה י\"ל שפרש\"י בסוגיין הוא כרשב\"ג שלא חל איסור על גוף היין של היתר. מאידך הסוגיא בגיטין היא אליבא דחכמים שאף היין של היתר הפך להיות אסור בהנאה ומאחר שהמערב החיל שם איסור על גופו של ההיתר חל דין היזק שאינו ניכר וחייב.",
            "ובכך מובן מה שאמרו בסוגית הגמ' גיטין הנ\"ל דקנסא מקנסא לא ילפינן. אילו היה החיוב בהיזק שאינו ניכר משום הפסד ממון דעלמא מה נ\"מ בין איסור זה או אחר. אולם הואיל והמחייב הוא חלות שם האיסור ופסול החל בגוף החפצא ניתן להבחין בין פסול אחד לשני שרק בפסול זה ישלם קנס ולא בפסול אחר. ועיין בראב\"ד (פ\"ז מהל' חובל ומזיק הל\"ד) שפסק דלמ\"ד היזק שאינו ניכר לא שמיה היזק לא קנסו את העושה מלאכה בפרת חטאת לשלם בדיני אדם וז\"ל וטעמא דמילתא משום דאין מתכוין להזיק אלא להנאתו הוא מתכוין משו\"ה לא קנסו בו מזיד עכ\"ל. אך זה שייך רק אם המחייב אינו הפסד הממון כשלעצמו אלא שם הפסול בגופו של הדבר הניזק ובשם של פסול פרת חטאת לא קנסו, דקנסו כל שם ושם פסול בעצמו, ודו\"ק.",
            "ב) והנה עד עכשיו נקטנו כהגר\"ח זצ\"ל שהחסרון בהיזק שאינו ניכר הוא שלא נתקלקל גופו של החפצא שהוזק. אמנם עי' ברש\"י במס' גיטין (דף נג. ד\"ה שמיה היזק) שכ' וז\"ל ובהזיק לא חילקה תורה כשהוא בא בידי אדם עצמו בין שוגג למזיד וכו' עכ\"ל. ומשמע קצת מלשונו דהחסרון בהיזק שאינו ניכר הוא במעשה הנזק שאינו בא בידי אדם עצמו ומשום שהוא רק גרם את ההיזק ע\"י הטלת פסול ופטור מדין גרמא בניזקין. אך כ' שם עוד ברש\"י (ד\"ה היזק שאינו ניכר) וז\"ל שלא נשתנו מכמות שהיו עכ\"ל. ומפורש ברש\"י האחרון שהחסרון הוי שהחפצא לא נשתנה, וכמו שכתבנו.<sup>65)</sup><i class=\"footnote\">עיין בקונטרס דגרמי לרמב\"ן שהביא ראשונים שהשוו דין היזק שאינו ניכר עם דינא דגרמי. והרמב\"ן חילק ביניהם. ולפי\"ז י\"ל שכך כונת הרש\"י הראשון (ד\"ה שמיה היזק) דר\"ל דהיזק שא\"נ הוי מזיק בידי אדם ולפי' חייב בין שוגג ובין מזיד כאדם המזיק בידים. ורק בחיובי גרמא וגרמי דנזקין ניתן לחלק בין שוגג למזיד, וע\"ע בקונטרס הגרמי.</i>",
            "וכן מבואר בדברי הרמב\"ם, שהחסרון בהיזק שאינו ניכר הוא שלא נשתנה החפץ וכמו שכתב בפ\"ז מהל' חובל ומזיק (הל\"א) וז\"ל המזיק ממון חבירו היזק שאינו ניכר, הואיל ולא נשתנה הדבר ולא נפסדה צורתו הרי זה פטור מן התשלומין דין תורה עכ\"ל. ועוד הכרח לזה נמצא ברמב\"ם מהא דהביא הל' זו לפני שהביא דיני גרמא וגרמי (עיי\"ש בסדר הרמב\"ם), ומוכח שהוא סובר שהיזק שא\"נ אינו תלוי בדיני גרמא בניזקין. בגרמא יש חסרון במעשה המזיק ואילו בהיזק שא\"נ יש חסרון מצד החפצא שהוזק.",
            "והנה בקונטרס דגרמי דן הרמב\"ן האם גידול כלאים בכרמו של חבירו חשוב היזק ניכר או היזק שאינו ניכר, והרמב\"ן טוען שהערבוביא קובע הכלאים להיות היזק ניכר. מאידך לפי הרמב\"ם לכאורה יוצא אחרת ושכלאים אינו היזק ניכר שכן לפי הרמב\"ם יש בהיזק ניכר שינוי בגוף החפצא מאחר שמתקלקלת צורתו, ושינוי כזה הרי חסר בכלאים ובכן הול\"ל היזק שאינו ניכר. ובתוס' לקמן (דף ק: ד\"ה חייב כו') כתבו כרמב\"ן שכלאים הוי היזק ניכר, \"שהרי ניכר שהוא כלאים כשרואה הגפנים בשדה\".",
            "ג) בנוגע ליסוד הגר\"ח, דמזיק תלוי בהפסד צורת החפצא, לכאורה קשה ממה שהלוקח ממון חבירו וזרקו לים ונאבד שהוא חייב, ואינו חייב מדין גנב אלא מדין מזיק (עי' בסוגיא לקמן דף צח. ובתוס' שם ד\"ה עכורין וברמב\"ם פ\"ז מהל' חובל ומזיק הל' י\"א), והרי אין בכך השחתת חפץ. ויתכן שההל' דבעינן השחתת חפץ להתחייב בתורת מזיק חלה רק במקום שאין נטילת ממון. מאידך כשיש נטילת ממון לא בעינן הפסד צורת החפץ וחייב מדין מזיק. והנה בתוס' למס' גיטין (דף נג. ד\"ה שלא יהא) הקשו למה דיין שטימא את הטהור חייב והא הו\"ל היזק שא\"נ וז\"ל הקשה ה\"ר אפרים הא דתנן בפרק עד כמה דן את הדין טימא את הטהור מה שעשה עשוי וישלם מביתו ואמאי והא שוגג הוא וכו' אבל למאן דמוקי אפי' כרבנן ובנגע בהו שרץ קשה לר' יוחנן אמאי חייב וכו' עכ\"ל. ונראה שלפי דברינו יתכן לתרץ את קושייתם שהרי בדן את הדין וטימא את הטהור יש נטילת ממון ע\"י הדיין ולכן חייב ואעפ\"י שלא הפסיד את צורת החפץ.",
            "ד) יל\"ע בקנס של היזק שאינו ניכר האם דין הקנס הוא שחייבוהו מדרבנן לשלם מדין מזיק או שהוא חיוב תשלומין בפני עצמו. וממה שנמנו בברייתא עם יתר אבות הנזקין לשלם ממיטב מוכח שהוא מחיובי מזיק מדרבנן. ודין המזיק אינו משום שהפסיד ממון חבירו בעלמא אלא משום שהזיקו ע\"י שהטיל שם פסול בחפצא. מאידך ממה שיורשי מזיק היזק שא\"נ פטורים מלשלם יש ראייה הפוכה כי משמע שאינו מדין מזיק דעלמא אלא קנס וחלות חיוב מיוחד (עי' במס' גיטין (דף מד:) וברמב\"ם פ\"ז מהל' מזיק הל\"ג).",
            "<b>רש\"י ד\"ה תנא ליה שומר חנם והשואל. ז\"ל דהתם נמי שייך גניבה כגון שטען שנגנב הימנו והרי היא בידו וכו' דטוען טענת גנב כגנב וטוען טענת גזלן כגזלן והא דנקט הכא והשואל לאו דוקא דהא לא משכחת ביה דנפטר לא בטוען טענת גנב ולא בטוען טענת גזלן שהרי הוא חייב בכולו עכ\"ל.</b> אין לפרש את דברי רש\"י ששואל חייב באונסין כמו גזלן וליכא נ\"מ בשואל הטט\"ג אם הוא גזלן או לא שהרי תהיה נ\"מ לענין שעת חיובו. שואל חייב לשלם משעת אונסין או משעת שאלה ואילו טט\"ג משלם משעת העמדה בדין. אלא פשוט שביאור רש\"י הוא שרק טענת פטור מחייבת בטט\"ג והשואל שטען נגזל ונגנב חייב לשלם.",
            "והנה בדין השואל המחויב באונסים יל\"ע אם מתחייב מדין שומרים ומשלם משעת אונס או שהוא חייב מדין קנין שקנה בחפץ וחייב לשלם משעת משיכה. עיין בשיעורים לקמן (דף יא.) בסוגית שמין לשואל ובתוס' שם (ד\"ה אין שמין).<sup>66)</sup><i class=\"footnote\">עי' ברמב\"ם פ\"א מהל' שאלה (הל' ה') ובחדושי הריטב\"א לבבא מציעא (דף מג:).</i> ואם ננקט ששואל משלם מדין קנין דומה לגזלן שגם הוא חייב לשלם מחמת קנין הגניבה שעשה יתכן שכך היא כוונת הגמרא שלפנינו - \"הא קתני ליה ש\"ח והשואל\" - ר\"ל ש\"ח בטט\"ג, ואילו בשואל כפשוטו שהשואל חייב מדין קנין כמו גנב וגזלן.<sup>67)</sup><i class=\"footnote\">עיין ברשימות שיעורים לשבועות ונדרים חלק שני דף ר\"א - ר\"ב.</i>"
        ],
        [
            "<b>גמ' סבר לה כר\"ע דאמר אין משלמין על פי עצמן.</b> בהבחנת קנס מממון כתב רש\"י לפנינו (ד\"ה עדים זוממין דממונא הוא) וז\"ל דכל המשלם יותר ע\"מ שהזיק כגון כפל ותשלומי ד' וה' קרי קנס וכו' וכגון כל דבר קצוב האמור בתורה כגון חמשים של אונס ומפתה ומאה של מוציא שם רע כולהו הוי קנסא אבל מידי אחרינא ממונא עכ\"ל. ונראה בביאור דבריו שממון הוא כשמשלם עבור הפסד ואילו קנס הוא כשמשלם בגלל מעשיו ולא עבור ההפסד. בהתאם לכך נזק בעלמא ממון הוא שכן משלם כפי הפסד שווי ואילו ד' וה' ונ' של עבד קנס הם כי אינו משלם בשביל ההפסד אלא משום מעשה העבירה.<sup>68)</sup><i class=\"footnote\">עי' כתובות (מא.) ופני יהושע למכות (ב:).</i>",
            "והנה בעדים זוממין אליבא דר\"ע נראה שאינם משלמים בעד הפסד הממון שהרי חייבים בכאשר זמם משנגמר דין הנידון ואף טרם שילם הממון שעוד לא הפסיד כלום.<sup>69)</sup><i class=\"footnote\">עי' מכות (ב:) וברמב\"ן וריטב\"א שם.</i> ואפילו כבר שילם ואח\"כ הוזמו פסק הרמב\"ם בפ\"כ מהל' עדות (הל\"ב) וז\"ל וכן אם יצא הממון מיד זה ליד זה בעדותן חוזר לבעליו ומשלמין לו עכ\"ל. ויוצא שאף שהנידון לא הפסיד העדים זוממין משלמין, וע\"כ שעדים זוממין משלמים מחמת המעשה שעשו ולא עבור הפסד הנידון והתשלומין הם קנס ולא ממון.",
            "כבר הבאנו כמה פעמים בשיעורינו את פסק הרמב\"ם בפ\"ה מהל' טוען ונטען (הל\"ב) שדמי קרקע כקרקע וז\"ל החופר בשדה חבירו בורות שיחין ומערות והפסידוה והרי הוא חייב לשלם וכו' שטענו שחפר שתי מערות והוא אומר לא חפרתי אלא אחת או שהיה שם עד אחד שחפר והוא אומר לא חפרתי כלום הרי זה נשבע היסת על הכל עכ\"ל. והשיג עליו הראב\"ד וז\"ל אם תבעו לשלם פחתו ה\"ה כשאר תביעת ממון וכמי שאמר לו חבלת בי שתים והוא אומר לא חבלתי אלא אחת עכ\"ל. הראב\"ד מקשה מ\"ש מזיק מחובל שהמודה במקצת חבלה חייב בשבועת מודה במקצת. וביאר הגר\"ח זצ\"ל שהרמב\"ם הבחין בין מזיק לחובל כי המזיק משלם דמים תחת החפצא שהזיק ולכן דין דמי הקרקע כקרקע ואילו החובל משלם דמים בעלמא ולא תחת גופו של הנחבל לפיכך אינם כקרקע. ועלינו לבאר מנ\"ל לרמב\"ם חילוק זה.",
            "ומסתבר שהרמב\"ם אזיל לשיטתו בהל' חובל ומזיק (פ\"ה הל\"ו) וז\"ל אם לא היו שם עדים כלל, הוא אומר חבלת בי, והודה מעצמו, פטור מן הנזק ומן הצער וחייב בשבת ובבשת וברפוי ע\"פ עצמו וכו' ולמה משלם אדם שלשה דברים אלו על פי עצמו שהשבת והריפוי ממון הוא ולא קנס, שאם לא יתן לו הרי חסרו ממון שהוא מתרפא בו ובטל ממלאכתו. והבשת לא הגיעה לו אלא בשעה שהודה בפנינו שהוא חבל בו, שהנחבל שלא חבל בו בפני אדם אין לו בושת והודאתו בבי\"ד היא שביישה אותו וכו' עכ\"ל. שיטת הרמב\"ם שנזק וצער של חבלה קנס הם. ולאור הנ\"ל טעמו הוא שתשלומי החובל אינם תחת הפסד הממון וגופו של הנחבל אלא הם בעד מעשה החבלה שעשה ולכן התשלומין הם קנס ולא ממון. מכאן הוציא הרמב\"ם שאין אומרים דמי קרקע כקרקע בחבלה לפי שתשלומי חבלה קנס הם ולא ממון ואינם דמי גוף הנחבל אלא תשלומין בעד מעשה החבלה.<sup>70)</sup><i class=\"footnote\">אמנם שיטת הרמב\"ם שחבלה הוא קנס נאמרת בנוגע לחיובי נזק וצער דחבלה בעלמא. מאידך בחבלה דאונס ופתוי הרמב\"ם פסק שהחיובים הם ממון ולא קנס (פ\"ב מהל' נערה בתולה הלי\"ג) ויש דין מודה במקצת. וא\"כ שוב חוזרת השגת הראב\"ד דמ\"ש חבלה בנערה בתולה ממזיק קרקע. וצ\"ל דאף שחבלת נערה בתולה מחייבת ממון אך לא מחייבת תיקון והשבת החפצא, ולכן מחייבת שבועת מ\"מ. מאידך מזיק מחוייב לתקן ולהשיב את החפצא, ולפיכך מזיק קרקע פטור משבועת מ\"מ.</i>",
            "ובכן יצא חידוש שבשור תם שהזיק קרקע יודה הרמב\"ם שאין אומרים דמי קרקע כקרקע. רק במועד שהזיק חל דין דמי קרקע כקרקע שכן הבעלים משלמים תשלומי ממון תחת ההפסד שבחפצא הניזק. מאידך בתם המשלם פלגא נזקא קנסא אין הבעלים משלמים עבור ההפסד בחפצא אלא קנס עבור פשיעתו, ועולה שאין הדמים דמי החפצא, ומשום כך דמי הקרקע אינם כקרקע ומשו\"ה נשבעין על נזקי התם בקרקע.",
            "ברם בעדים זוממים באנו למחלקת רבי עקיבא וחכמים. לדעת החכמים גזירת הכתוב \"כאשר זמם\" קובעת שתשלומי עדים זוממים הם משום הפסד הדמים - כאילו היה הפסד ממש לבעלים עקב עדותם ולפיכך עדים זוממים מהוה חיוב ממון. אליבא דר\"ע לעומת זאת אינם משלמים דמי הפסד וחפצא אלא משלמים עבור מעשה העבירה של עדות שקר ובכן התשלומין הם קנס ולא ממון.",
            "ב) בנוגע לפסק הרמב\"ם שדמי קרקע כקרקע העיר הגאון ר' משה זצ\"ל שהרמב\"ם פסק כך באדם שהזיק קרקע ולא גילה לנו מה דינו של שור שהזיק קרקע, ומסופק היה הגר\"מ זצ\"ל אם יחול פסק הרמב\"ם גם בשור שהזיק קרקע.<sup>71)</sup><i class=\"footnote\">לכאורה ביאור ספיקו הוא האם החיוב בנזקי ממון הוא משום השחתת החפצא וכדביאר הגר\"ח זצ\"ל בנוגע לאדם המזיק, או\"ד שהוא משום הפסד ממון הניזק. ויתכן שספק זה תלוי בספק דרבינו להלן בפרק הכונס האם חיוב שור הוא משום שנזק השור הוי כאילו הבעלים עצמם הזיקו בקום ועשה או\"ד שהבעלים חייבים משום מעשה השור כי לא מנעו את השור מלהזיק בשב ואל תעשה, אך אינם דומים לאדם המזיק שהזיק בקום ועשה, ודו\"ק.</i> אמנם לאור הנ\"ל מסתבר שאף בשור מועד שהזיק קרקע יסבור הרמב\"ם שדמי קרקע כקרקע שכן תשלומי שור המועד חלים מדין ממון ולא מדין קנס. מאידך בחבלה ובשור תם יסבור הרמב\"ם שדמי קרקע אינם כקרקע הואיל וחיוביהם חלים מדין קנס.",
            "ג) אולם על גוף פסק הרמב\"ם יש להעיר מ\"ש אדם שחבל באדם שדמי הנזק משתלמים מדין קנס משור שהזיק אדם שתשלומי הנזק הם דין ממון. ונראה שלפי שמצויות שתי פרשיות שונות בתורה - חבלה ומזיק - יש כאן חידוש דין תורה שהחובל מופקע ממזיק, וחיובי חבלה חלים לעצמם מדין קנס ואין בהם חלות דין ממון - שלא כמזיק בעלמא. אך עיין ברמב\"ם בהל' נערה בתולה שפסק שפגם צער ובשת באונס נערה ממון הם ולא קנס. וע\"כ צ\"ל שחל באונס דין מזיק ולא חובל - והדמים נחשבים לתשלומי ממון ולא קנס.",
            "<b>תוס' ד\"ה המטמא.</b> ז\"ל המ\"ל דלא תנא להו משום דלא מיחייב בשוגג עכ\"ל. בשיטה מקובצת הקשה והרי קתני בושת ואע\"פ שאינו חייב עליה בשוגג וכדתנן לקמן (פו:) אינו חייב על הבושת עד שיהא מתכוין.",
            "ונראה לתרץ שהפטור מבושת באינו מתכוין אינו חלות דין של פטור תשלומין אלא שהתורה קבעה שבלי כוונה אינה חשובה בושת ולא נקרא מעשה בושת אלא כשמתכוין. ואינו דומה למטמא בשוגג שחל בו דין פטור תשלומין ולפיכך אמרו התוס' שלא נמנה המטמא משום שאינו חייב בשוגג.",
            "<b>תוס' ד\"ה וקתני.</b> ז\"ל והא דקתני שלשה גווני לפי שהם שנויין בפ' הניזקין כדקתני ש\"ח והשואל נושא שכר והשוכר דקתני גווני טובא עכ\"ל. לכאורה דברי התוס' תמוהים כי בשלמא בד' השומרים ניתן למנות כל א' וא' לעצמו שכן מהווים מחייבים שונים. אבל למ\"ד היזק שאינו ניכר שמיה היזק הריהו בכלל נזק דעלמא ולמה נמנה כל נזק ונזק שאינו ניכר לעצמו.",
            "ונראה לישב בהתאם לביאורנו למעלה (בדף ד: רש\"י ד\"ה ומנסך) שבהיזק שאינו ניכר המחייב אינו הפסד הממון בעלמא אלא חלות השם פסול שחל בחפצא. ולכן ניתן למנות כל חלות שם פסול בפני עצמו.",
            "<b>גמ' למעוטי מוסר וכו'.</b> לקמן בפ' הגוזל ומאכיל (קטז ב) דנה הגמ' אם מוסר חייב משום דינא או קנסא, כלומר האם מוסר חייב \"משום דינא דגרמי\"<sup>72)</sup><i class=\"footnote\">עי' (דף קטז ב) תוס' ד\"ה לא צריכא דאחוי אחויי שכ' \"וחייב משום דינא דגרמי\".</i> או מקנס מיוחד. ברם בפרק הכונס (סב.) מבואר שלמ\"ד לא דיינין דינא דגרמי לא דיינינן דין המוסר.<sup>73)</sup><i class=\"footnote\">עי' ברש\"ש כאן.</i> אך התוס' שלפנינו (ה א ד\"ה למעוטי) העלו שאף אם לא דיינינן דינא דגרמי המוסר חייב משום קנס. אמנם מסדור הלכות הרמב\"ם משמע שמוסר הוא חיוב מיוחד ולא מדינא דגרמי שהרי דיני דגרמי הובאו בפ\"ז מהל' חובל ומזיק (הל' ז' - י\"ב) ואילו דין של מוסר נכללו בפ\"ח (שם הל\"א - ה). ועוד שכתב וז\"ל המוסר ממון חבירו ביד אנס חייב לשלם וכו' ואם מת גובין מיורשיו כשאר כל המזיקין עכ\"ל, ואם המוסר בכלל מזיק דגרמי דעלמא פשיטא שנשתעבדו נכסיו וגובים מיורשיו. מאידך אם המוסר חיוב מיוחד מוסבר למה ביאר הרמב\"ם שיורשיו משלמים והוא בכדי להשמיענו שחלוק דין המוסר ממי שהזיק היזק שאינו ניכר שהחכמים קנסו את המזיק לבדו ולא את יורשיו (פ\"ז שם הל\"ג).<sup>74)</sup><i class=\"footnote\">עי' ש\"ך (שס\"ו, א) ובקצוה\"ח שם.</i>",
            "ומהראוי להוסיף שאם חיוב המוסר קנס מיוחד מתקבלת יותר שאלת הגמרא דידן: \"מוסר מאי טעמא לא תני\". לעומת זאת אם חייב המוסר מדינא דגרמי דעלמא לכאורה אין לשאול למה אינו נמנה לעצמו שכן הוא בכלל אדם המזיק דעלמא שכבר נמנה ואין צורך למנות כל אופן ואופן של אדם המזיק. ועיין לקמן בשיעורים (דף ה. ד\"ה שאני מוסר וכו').<sup>75)</sup><i class=\"footnote\">כתב הרמב\"ן בקונטרס הגרמי ז\"ל מה שהקשינו תחלה אמאי לא פשטו דינא דגרמי מהא מתני' משום דאיכא למימר קנסא דמסורות הוא שקנסו בממונן כמו שקנסו מקצתן אף בגופן ולא גמרינן מינה אפילו לגורמי נזקים אחרים וכו' עכ\"ל. מפורש ברמב\"ן שחיוב המוסר קנס מיוחד הוא משום שחל בגופו שם רשע וכמו שפסול לדינים אחרים שבתורה כן חייבוהו לשלם ואין לדמותו לחיובי מזיק דעלמא, וכמו שביאר רבינו זצ\"ל בשיעוריו, עיין ברשימות לקמן (דף ה. ד\"ה שאני מוסר דדיבורא כו').</i>",
            "<b>ב.</b><br>הדעה שמוסר חייב משום גרמי טעונה ביאור שהרי מוסר דומה למי ששיסה את הכלב והזיק שפטור (לקמן דף כג:) לפי שהוא גרמא בעלמא. אמנם הרא\"ש (פ\"ט סי' י\"ג) כ' וז\"ל והמסלק כרים וכסתות אע\"ג דברי היזקא לא עשה מעשה בגוף הממון ולא דמי לאחוי אחויי דמסור דכמאן דקלייה דמי ועשה מעשה בגוף הממון עכ\"ל. ביאור דבריו שהמסירה לעכו\"ם בשעתה הוי מעשה הנזק ומחייבתו ולא איבוד הממון שמתהווה לאחר זמן כשהעכו\"ם בא ולוקח את הממון. והנה עדים זוממים אף שהגידו את עדותם בפני ב\"ד חשובים כגרמא בעלמא ומשלמים מדין כאשר זמם בלבד ולא מדין מזיק דעלמא. הטעם לכך הוא שהגדתם אינה אלא בירור בעלמא ואינו מהווה מעשה מזיק בעצמו בניגוד למעשה מסירה לגוי המהווה מעשה מזיק בעצמו וכפי שביאר הרא\"ש \"דכמאן דקלייה דמי\".<sup>76)</sup><i class=\"footnote\">יוצא שגרמי חייב מדין עושה מעשה מזיק ולא מדין גורם. עי' לקמן בשיעורים לריש פרק הכונס.</i>",
            "<b>רש\"י ד\"ה ומפגל. ז\"ל כהן ששחט קרבנו של ישראל חטאת לשום שלמים דאין הקרבן עולה לחובת בעליו וצריך אחר עכ\"ל.</b> רש\"י קשה משני פנים: א) במשנה ריש זבחים (ב.) שנינו שחטאת שנשחטה לשם שלמים פסולה לגמרי מדין שינוי קדש ולא כפירש\"י כאן שאינה עולה לשם חובה; ב) פיגול הוא קרבן שנשחט בכוונת חוץ לזמנו ולמה פרש\"י כאן המפגל בכוונת שלא לשמה.<sup>77)</sup><i class=\"footnote\">עיין במצפה איתן ובהגהות בן אריה לאבד\"ק גולדינגן וטלז.</i>",
            "ונראה - וכן העלו האחרונים (עיין בפנ\"י) - שט\"ס נפלה בפרש\"י וצ\"ל \"שחט שלמים לשם חטאת\" שלפי דין המשנה בריש זבחים הקרבן כשר אלא שאינו עולה לבעלים לשם חובה.",
            "אשר לקושיא השניה מסתבר שרש\"י בא להוסיף שלא רק המפגל ממש ושחט חוץ לזמנו חייב משום שהקרבן נפסל אלא אפילו שחט שלמים שלא לשמן ג\"כ חייב לשלם נזק שכן הפסידו את הבעלים שחייבים להביא עוד קרבן שלמים לשם חובתם.",
            "ולפי ביאורנו למעלה (דף ד: רש\"י ד\"ה ומנסך) שהמחייב בהיזק שאינו ניכר הוא חלות הפסול שחל בחפצא נראה שלדעת רש\"י אף בששחט שלמים לשם חטאת שלא עלו לבעלים לשם חובה אין זה מניעת קיום חובה בעלמא אך חלה הפקעה בגופו של הקרבן שלא יקרא בשם קרבן חובה אלא בשם קרבן נדבה. והואיל וחלה הפקעה בגופו של הקרבן נחשב להיזק המחייב בתשלומין. וכן מפורש בתוס' במנחות (דף מז. ד\"ה עד וכו') שכתב וז\"ל דשלא לשמה עוקר הקרבן ועושהו קרבן אחר עכ\"ל. וכן נוטים דברי רש\"י בזבחים (ב ב ד\"ה ואם לאו יהא לנדבה) וז\"ל כאילו התנדבת לזה נדבה אחרת ולא לשם הראשונה עכ\"ל.<sup>78)</sup><i class=\"footnote\">עיין בספר נתיבות הקודש לריש זבחים (ב.).</i>",
            "<b>גמ' שאני מוסר דדיבורא ובדיבורא לא קמיירי.</b> יש לעיין אם גם במפגל י\"ל ש\"בדיבורא לא קמיירי\" כי הדיבור ומחשבת הפיגול הם המחייבים את המפגל, או שלא יתכן לתרץ כן במפגל שכן מעשה עבודת הפיגול הוא עיקר המחייב ולא הדיבור.",
            "ויעויין ברמב\"ם (פי\"ח מהל' פסוה\"מ הל\"א) שפסק שהמפגל בקדשים אינו לוקה וז\"ל שאין המחשבה מעשה עכ\"ל, ואע\"פ שיש מעשה עבודת הפיגול. מוכח שלדעת הרמב\"ם שמחשבת הפיגול היא המחייבת ולא מעשה הפיגול.<sup>79)</sup><i class=\"footnote\">עיין בספר רשימות שיעורים לשבועות ונדרים חלק א' דף קפ\"ז - קפ\"ח, וכתב הרמב\"ן בקונטרס הגרמי וז\"ל ואם קשי' לן א\"כ מפגל נמי ליחייב דעיקר שחיטתו ליהוי היזק, איכא למימר כי אמרי' הכי ה\"מ לפסולי שחיטה שכל שעשה לה פסול בשחיטה לא שחטה אלא נבלה אבל כל ששחיטתו כראוי ואיסור אחר גורם לה אין השחיטה כנחירה או כמתיז ראשה בסייף אלא השחיטה כשרה שהרי הוציאה מידי נבלה ואיסור אחר גורם לה ואינו ניכר בה עכ\"ל, ומשמע קצת שאין מעשה השחיטה האוסר של פיגול. אך ע\"ע ברמב\"ן שם שכ' וז\"ל ואי קשיא לן א\"ה ממפגל נמי שמעינן דינא דגרמי דהתם נמי מחשבה היא וחשבינן ליה כמעשה וכו' לא קשיא דהא מעשה הוי' שהוא שוחטו לכך אלא שאין האיסור ניכר בו עכ\"ל. מפורש שמעשה פיגול אוסר ולא המחשבה בעלמא, ויש ליישב.</i>",
            "ברם יתכן לפרש \"מוסר דדיבורא\" באופן אחר. הרי לכאורה קשה אם מוסר חייב מדין מזיק מה לי שחיובו חל מחמת דיבורו - והלא סוכ\"ס מזיק הוא ומהראוי שיימנה ברשימת המזיקים. אך הנה הבאנו למעלה (דף ה. ד\"ה אלא מוסר וכו') השאלה אם מוסר חייב מדין גרמי או קנס. ומשמעות הרמב\"ם (פ\"ח מהל' חובל ומזיק הל\"א - ה) שמוסר חיוב בפני עצמו הוא ולא מדינא דגרמי. לפיכך י\"ל שהמוסר אינו מתחייב מטעם אדם המזיק ומדיני נזקין, כי מבחינת נזקין אינו אלא גרמא בעלמא שפטור, שכן מסתבר שא\"א לחייב המוסר מדין מזיק בגלל מעשה שעשה אדם אחר, ובכן המוסר אינו חייב עבור הנזק שעשה העכו\"ם.",
            "אכן מצינו שיש למוסר חלות שם פסול בכל התורה כולה שהרי לדינים אחרים נחשב כעכו\"ם. עיין ברמב\"ם (פ\"א מהל' תפילין הלי\"ג) שהמוסר פסול לכתיבת סת\"ם כעכו\"ם. וכן עיין ברמב\"ם בפ\"ג מהל' תשובה (הל\"ו והלי\"ב) שאין למוסר חלק לעוה\"ב. המוסר פסול לעדות כמו עכו\"ם כפי שכתב הרמב\"ם בפי\"א מהל' עדות (הל\"י) וז\"ל המוסרין והאפיקורוסין והמומרים לא הצריכו חכמים למנותן בכלל פסולי עדות שלא מנו אלא רשעי ישראל אבל אלו המורדין הכופרין פחותין הן מן העכו\"ם שהעכו\"ם לא מעלין ולא מורידין ויש לחסידיהן חלק לעוה\"ב ואלו מורידין ולא מעלין ואין להן חלק לעוה\"ב עכ\"ל. בנוגע לשחיטת המוסר מצויה מחלוקת גדולה בין הפוסקים, עיין ביו\"ד (סי' ב' סעיף ח') ברמ\"א ט\"ז ש\"ך ובגר\"א. ובכן הואיל ולמוסר חל שם רשע בגברא י\"ל שעקב כך קנסו אותו החכמים לשלם הנזק. אמנם אינו משלם מדין מזיק דעלמא אלא משום חלות שם רשע שחלה בו, לכן אינו נמנה ברשימת שאר אבות הניזקין. לזה התכוונה הגמרא באמרה \"מוסר דדיבורא ובדיבורא לא קמיירי\". שאר הקנסות לפי שמחייבין מדין מזיק הם נמנין ברשימת אבות הנזקין משא\"כ במוסר המתחייב משום שם רשעותו בלבד ובלי חלות דין מזיק כלל. והתכוונה הגמרא להבחין בין עדים זוממים ומוציא ש\"ר המתחייבים מדין מזיק לבין מוסר שמתחייב משום רשעותו.<sup>80)</sup><i class=\"footnote\">גם חיוב עדים זוממים עונש הוא שהרי התשלומין שלהם הוי קנס, אך עכ\"ז יש בם חלות דין מזיק המחייבת בהדי עונש וקנס. ואילו מסור חייב לשלם מחמת רשעותו בלי חלות דין מזיק. כך נראה בכוונת רבינו.</i>",
            "הקשו האחרונים<sup>81)</sup><i class=\"footnote\">עי' לקמן (דף קי\"ז) בפנ\"י ובחי' רמ\"ש באחיעזר ח\"א סי\"ח סק\"ב ובמנ\"ח סוף מצוה רל\"ו.</i> למה מסור חייב לשלם, והרי חייב מיתה ולמה לא יפטר מדין קלבד\"מ. וי\"ל שאין המסור חייב מיתה אלא שיש היתר להורגו ובהיתר הריגה לא חל דין קלבד\"מ.<sup>82)</sup><i class=\"footnote\">יש להסתפק אם חייבים להרוג את הבא במחתרת, או\"ד שאינו אלא היתר. ובכל זאת הבא במחתרת ששיבר את הכלים פטור. עי' ברמב\"ם (פ\"ט מהל' גניבה הל' ז') ז\"ל הבא במחתרת כו' אלא הרגו בעה\"ב או שאר האדם פטורין ורשות יש לכל להרגו וכו' עכ\"ל ועי' שם הל' י\"ג: ז\"ל אבל מי שאין לו דמים ששבר כלים בביאתו פטור עכ\"ל. ועי' באפיקי ים ח\"ב סי' מ' ד\"ה ועוד. הרמב\"ם חילק בין רודף לבין מחתרת שברודף יש מצוה ובמחתרת היא רשות. עי' בפ\"א מהל' רוצח (הל' ו' - ז'). ועי' ביראים סי' רמ\"ח שמדמה מסור לבא במחתרת, והובאו דבריו בסמ\"ג לאווין סוף ל\"ת ק\"ס ובהגה\"מ סוף פ\"ט מהל' גנבה. ועי' שו\"ת הרא\"ש כלל י\"ז אות א' ושו\"ת הריב\"ש סי' רל\"ח.</i>",
            "אולם מסתבר יותר שאין הורגים מסור משום מעשה העבירה שעשה אך מיתתו היא כמיתת האפיקורוס שמותר להורגו משום חלות שם פסול רשעות שבגברא. אמנם ליכא כאן מעשה עבירה המחייב עונש מיתה כשאר הנהרגין בכהת\"כ שנאמר בהם דין קלבד\"מ. ומאחר שמיתתו אינה עונש עבור מעשה עבירה רק עבור חלות שם רשעות שבגברא לא נאמר בו קלבד\"מ.<sup>83)</sup><i class=\"footnote\">יש לתמוה על תירוץ זה שהרי בעדים זוממים חל דין קלבד\"מ (עי' בסנהדרין דף ט:) וחיוב עדים זוממים לפי הגר\"ח זצ\"ל אינו משום מעשה העבירה שעשו אלא מחלות שם רשעות שחלה בגברא (עי' ברשימות שיעורים לשבועות חלק א דף קפ\"ה), וצע\"ג.</i>",
            "והנה פשטות סוגייתנו משמע שהמסור משלם ממיטב כמזיק דעלמא, ואילו רש\"י במס' כריתות (דף ב: ד\"ה מסור ומפגל) כתב שאין מסור משלם ממיטב. ונראה שלדעתו המסור אינו משלם מדין מזיק דעלמא אך מחיוב מיוחד שחל משום חלות רשעות שבגברא ולכן אינו חייב לשלם ממיטב כדין מזיק דעלמא.<sup>84)</sup><i class=\"footnote\">אך צ\"ע שרש\"י כתב שם שאף מפגל אינו משלם ממיטב ולכאורה מפגל חייב מדין מזיק, וצ\"ע.</i>",
            "<b>גמ' מוציא שם רע וכו'.</b> \"דיבורא דאית ביה מעשה הוא\". וכ' רש\"י ז\"ל בעילה עכ\"ל. והתוס' (ד\"ה דיבורא וכו') הביאו מחלו' תנאים במס' כתובות אם צריכים ביאה או השכרת עדים. והנה יש לחקור בביאה זו אם היא שיעור באישות או שהיא מהווה חלק של המחייב של הוצאת ש\"ר. ונראה להתיר ספק זה ע\"פ המבואר בכתובות (מו:) שאין מוציא ש\"ר חייב עד שיבעול כדרכה, ואילו היתה הבעילה שיעור בחלות האישות הרי קיי\"ל (שם מו ב) שלא חילק הכתוב בין ביאה כדרכה לשלא כדרכה. ש\"מ שבמוציא ש\"ר הבעילה מהווה חלק מעיקר המחייב של הוצאת ש\"ר ודין מיוחד הוא שכדי שיתחייב צ\"ל ביאה כדרכה. וכן יוצא מהגמרא דילן שהביאה מגוף המחייב של הוצאת ש\"ר בנוסף להדיבור.",
            "<b>גמ'. רחמנא קרייה מעשה.</b> יתכן לפרש את הגמרא על פי מה שמובא במס' מכות (ה:) שאין עדים זוממים חייבים עד שיגמר הדין על פיהם. אין העדים זוממים נענשים על עדות השקר לבדה אלא בצירוף עם גמר הדין של בי\"ד, שהוא נחשב כמעשה שלהם ולכן \"רחמנא קרייה מעשה\".<sup>85)</sup><i class=\"footnote\">עי' בשיטה מקובצת בשם תלמידי הר\"י, ועי' במרומי שדה ד ב ד\"ה ובמהדורא שלישית.</i>",
            "<b>תוס' ד\"ה תחת נתינה כו'.</b> ז\"ל ועדים זוממים פרש\"י דכתיב בהו נפש בנפש וצ\"ל דאפילו אם העידו על שור תם שהזיק או העידו פלוני חייב לפלוני מנה דדינו בזיבורית דמשלמי במיטב דאם רצו לחייב אחרים מיטב לא צריך קרא דמכאשר זמם נפקא דיתחייבו מיטב עכ\"ל. אליבא דרש\"י ותוס' עדים זוממים תמיד משלמים ממיטב. אמנם בשיטה מקובצת מובאות שיטות אחרות. וז\"ל וריב\"א פי' דלא צריכי להאי קרא שהם תלוים באחרים כמו שרצו לחייב אחרים ממיטב הם יתחייבו ממיטב או אם העידו דחייב לפלוני מנה דדינו בזבורית יתחייבו בזיבורית עכ\"ל. הריב\"א סובר שמדין כאשר זמם חייבים עדים זוממים לשלם מזיבורית בינונית ועידית וכפי חיוב הנידון, ולכן אם העידו על מזיק ישלמו מעידית ואם על בע\"ח ישלמו מזיבורית. רש\"י ותוס' חלוקים עליו וסבורים שהג\"ש מחדשת שעדים זוממים בכל אופן משלמים מעידית כשאר אבות הנזקין. אליבא דרש\"י ותוס' כאשר זמם קובע את שעור וסכום התשלומין בלבד אך אינו מחייב שישלמו כפי אותו מין התשלומין של הנידון. מאידך לפי הריב\"א כאשר זמם כולל אף את מין התשלומין של הנידון, ולכן עדים זוממים משלמים מאותו מין הקרקע שהנידון היה צריך לשלם ממנו.<sup>86)</sup><i class=\"footnote\">בדומה לזה עיין בריטב\"א לריש מכות (דף ב: בד\"ה ת\"ר ד' דברים ובדף ג. ד\"ה משלשין בממון) הדן באופן של עדים זוממין המחייבים את הנידון כפרה מה צ\"ל דינם, ומביא שיטה אחת שפטורים כי א\"א להם לשלם כפרה כי כופר א' אמר רחמנא ולא שני כופרים ועוד כופר שלם אמר רחמנא ולא חצי כופר, ושיטות אחרות שם מחייבות אותם לשלם. וי\"ל שחלוקות אם מדין כאשר זמם עדים זוממים חייבים לשלם כופר ממש כמו הנידון או\"ד שחייבים לשלם את סכום הממון בלבד אך לא אותו חלות שם כופר. (מו\"ר הרב הגאון ירוחם גורליק זצ\"ל ששמע כן מפי מרן הגרי\"ז הלוי זצ\"ל).</i>",
            "עוד שיטה שלישית הובאה בשיטה מקובצת בשם המאירי וז\"ל מה שנאמר כאן לדעתי אינו אלא כשרצו להפסיד מעות ואין להם מעות לשלם משלמין מיטב אבל כל שבאו להפסיד זיבורית אינו משלם מיטב עכ\"ל, משמעותו שהכל תלוי במקרה, שאם אין לנידון אלא עידית ישלמו עדים זוממים עידית כמו הנידון - ואפי' היה הנידון בע\"ח. מאידך אם אין לנידון אלא זיבורית גם העדים זוממים ישלמו מזיבורית - ואפילו הנידון מזיק שדינו בעידית. ברם דינו צ\"ע שהרי מבואר במס' מכות (דף ב:) שעדים זוממים שהעידו על א' שגנב ואין לו במה לשלם שדינו להמכר בגניבתו, ולעדים זוממין עצמם יש כסף לשלם, שהם משלמים ואינם נמכרים משום שהע\"ז אומרים \"אי אנת הוה לך מי הוה מיזדבנת אנן נמי לא מיזדבנינן\" - והנה במקרה כזה הנידון נמכר, ועכ\"ז ע\"ז אינם נידונים ממש כמוהו במציאות אך כדינו ע\"פ דין ויכולים לשלם ולא להמכר. וא\"כ לכאורה ה\"ה צ\"ל בעידית וזיבורית ולא לדון את העדים כפי דין הנידון ממש במציאות אלא כפי דינו ע\"פ דין - וכשיטת הריב\"א, וצ\"ע.<sup>87)</sup><i class=\"footnote\">לכאורה י\"ל שמכירה אינה חלות חיוב ודין בפני עצמה ורק אופן המאפשר לבי\"ד לגבות את תשלומי הגניבה. עכ\"ז עיקר החיוב הוא חיוב התשלומים. ובכן מאחר שיש לעדים זוממים דמים לשלם משלמים ולא נמכרים. ואילו דין עידית וזיבורית מהווה חלות דין בעצם החיוב לשלם - ולפי מה שיש בידי הנידון כך חיובו לשלם, וממילא חיוב העדים זוממים שוה לחיוב שלו.</i>"
        ],
        [
            "<b>תוס' ד\"ה כי שדית.</b> לרש\"י אדם וכלים הויים דברים שאינם ראוים לבור. אדם משום שדרכו להתבונן בדרך שלא יפול וימות ולכן בור הממית אינו תקלה עבורו. וכלים אינם הולכים בדרך ואין הבור תקלה עבורם.",
            "עיין לקמן (דף י. בתוס' ד\"ה שייר טמון) שהתוס' הביאו פרש\"י המחייב בור עבור תבואה שנפלה לבור עם החמור שנשאה ותמהו עליו שהרי בחמור הנושא כלים שנפל לבור הדין הוא שחייב על החמור ופטור על הכלים. ונראה שרש\"י הבחין בין כלים לבין תבואה. כלים פטורים בבור בכל אופן גם כשנפלו יחד עם חמור. מאידך אוכלין פטורים בבור רק כשאין הבור תקלה עבורם וכגון שור שנפל למים והבאיש את המים. אבל כשחמור הנושא אוכלין יפול לבור ויוזקו האוכלין בעל הבור חייב כי באופן זה האוכלין הם דברים הראוים לבור והבור הוא תקלה עבורם כמו שהוא תקלה לחמור הנושא אותם.<sup>88)</sup><i class=\"footnote\">עיין בפני יהושע (דף י.).</i>",
            "עיין בבעה\"מ (ברי\"ף דף כב:) שכ' וז\"ל והפירוק שנראה לנו מדאמרי' לקמן מסתברא פטורה גבי בור הואיל ופטר בו את הכלים וכשם שנשתנה בזה לפטור כך נשתנה בדין תחילתו בפשיעה וסופו באונס ולא גמרינן מיניה לדינא אחרינא עכ\"ל. ולכאורה דבריו תמוהים כי פטור הכלים בבור ופטור תחילתו בפשיעה וסופו באונס בבור אינם דומים כלל.",
            "ונראה שבעה\"מ השוה את שני הפטורים האלה כי יסוד הפטור בשניהם שוה היינו שאין הבור תקלה לניזק. כלים אינם ראוים לבור כנ\"ל כי אינם הולכים בדרך ואין הבור תקלה עבורם. ה\"ה נפילת אנוס פטורה בבור לא מטעם אנוס רחמנא פטריה אלא משום שנפילת אנוס הו\"ל נפילת דבר שאינו ראוי לבור, כי אין הבור מהוה תקלה לנפילת אונס כשם שאינו מהוה תקלה לכלים. ולכן השווה בעה\"מ את שני הדינים.",
            "<b>בא\"ד. וי\"ל דאתו מאדם ישן.</b> בשיעור הראשון למסכתין (דף ב. ד\"ה ד' אבות נזיקין כו' והמבעה) דננו ביסוד המחייב של אדם המזיק - אם הוא פשיעה כבשאר אבות נזיקין או שהוא חייב משום מעשה הנזק שעשה. והתוס' לפנינו הבחינו בין אדם ישן שהזיק שאין מעשיו מחייבים אותו אלא הפשיעה לבין אדם ער שמעשיו מחייבים אותו.",
            "ובכך מוסברים גם דברי התוס' לקמן (דף ו. ד\"ה לאתויי) שאדם המזיק בכוונה פוטר בור ואש שהזיקו עמו ואילו אדם שלא בכוונה אינו פוטר בור ואש. לדעתם אדם המזיק בכוונה חייב עבור מעשיו ואילו שור בור ואש חייבים משום פשיעה בלבד ולכן החיוב של אדם המזיק עדיף והוא קודם לשלם. עיין בגר\"א (חו\"מ סי' שצ\"א סעיף ט') שכ' שהוא דין קדימה בתשלומין ואם אין האדם יכול לשלם משלם בעל הבור. מאידך אדם שהזיק שלא בכוונה חייב משום פשיעתו בדומה לשאר המזיקים ולכן אינו פוטרם מלשלם וכולם משלמים בשוה.",
            "אמנם צריך עיון שהרי הבאנו בשיעורינו בשם הגר\"ח זצ\"ל שאדם החובל חייב משום מעשיו ולא משום שפשע בשמירת גופו. וקשה לפי זה מדין אדם ישן שחייב מדין חובל לשלם ד' דברים (עי' רמב\"ם בפ\"א מחובל הלי\"א) ומוכרח שבישן יש מעשה חבלה ואינו פשיעה בעלמא, והוא לכאורה כנגד התוס' שלפנינו הסוברים שבאדם ישן חסר מעשה נזק ואין בו אלא המחייב דחסרון שמירה שהרי לפי\"ז אליבא דהגר\"ח זצ\"ל לא הו\"ל להתחייב משום חובל, וצ\"ע."
        ],
        [
            "<b>גמ'. אבנו סכינו ומשאו שהניחן בראש גגו ונפלו כו'.</b> וחייב מצד השוה שלהן הנלמד מבור ואש. והנה לקמן (דף ס.) דנה הגמ' באש שנעשתה בעזרת כח אחר ז\"ל ת\"ר ליבה ולבתה הרוח אם יש בליבויו כדי ללבותה חייב ואם לאו פטור. אמאי ליהוי כזורה ורוח מסייעתו כו' רב אשי אמר כי אמרי' זורה ורוח מסייעתו ה\"מ לענין שבת דמלאכת מחשבת אסרה תורה אבל הכא גרמא בעלמא הוא וגרמא בנזקין פטור עכ\"ל. פשטות הגמרא מורה שאין לחייבו אם עשה את האש יחד עם כח אחר. חידוש דין כח אחר מעורב בו שמחייב באש חל אך ורק בקירוב המזיק אצל הניזק (או להיפך, עיין בראשונים) אבל לא בעשיית המזיק; בעל המזיק אינו חייב אא\"כ עושה המזיק לבדו בלי סיוע כח אחר. לפי\"ז עולה הקושיא, הרי באבנו סכינו ומשאו שהניחן בראש גגו ונפלו ברוח והזיקו אחרי שנחו הרוח סייעה בעשיית המזיק, כיצד לפי\"ז נלמד חיובם מאש והלא באש כשהרוח משתתפת בעשיית המזיק פטור.",
            "אמנם ברש\"י (ד\"ה היינו בור) כתב וז\"ל דהא נמי תחילת עשייתן לנזק דהוה ליה לאסוקי אדעתיה דסופו ליפול ברוח מצויה עכ\"ל. רש\"י כפי הנראה סובר שאף על ראש הגג טרם נפלה האבן הו\"ל חפצא של מזיק, ובכן הרוח רק קירבה את המזיק אל הניזק, אבל לא עשתה את החפצא של המזיק - ודומה לכח אחר מעורב בו באש. ברם נשאר לבאר למה לא נאמר בליבה וליבתה הרוח שהאש נעשתה מזיק עקב הליבוי בלבד שכן היה לו להעלות על דעתו שתבוא הרוח המצויה ותלבה את האש. התשובה לכך ברורה: במקרה שלפנינו האבן מחייבת כתקלה שהיא מזיקה בשב ואל תעשה. וקודם שנפלה האבן מן הגג נחשבת לתקלה דהו\"ל לאסוקי אדעתיה שתפול והניזק יתקל בה. ובכן מיד שהניח את האבן על ראש הגג כבר עשה אותה התקלה. מאידך אש היא מזיק בקום ועשה ובכן אש כל זמן שלא ליבתה אותה אינה חשובה חפצא של מזיק. מזיק בקום ועשה לא יחשב למזיק טרם יוכל להזיק. לכן ליבה וליבתה הרוח פטור שכן הרוח סייעה בעשיית האש והיא השתתפה בעשייתה לחפצא של המזיק ולא האדם לבדו עשה את האש למזיק.",
            "ברם עדיין לפי דברינו צ\"ע שהרי עולה שאבן שהניחה על ראש גגו שנפלה ושהזיקה לאחר שנחתה דומה לבור המתגלגל כי נעשתה לתקלה ולמזיק תיכף בשהונחה על הגג לבדו והרוח רק קירבה את המזיק לניזק. והנה בבור המתגלגל הגמרא אמרה שאין מעשיו גרמו לו ואילו כאן אמרה הגמרא כח אחר מעורב בו ולמה שינתה הגמרא את לשונה. אמנם בתוס' כאן (ד\"ה מה לבור) עמדו על כך וז\"ל ולקמן גבי בור המתגלגל פריך מה לבור שכן מעשיו גרמו לו דלא שייך התם שכן אין כח אחר מעורב בו דהיכי נימא תאמר בור המתגלגל שכן כח אחר מעורב בו דמשמע דלא הוי בור אלא על ידי כח אחר וזה אינו שהרי נעשה בור בלא כח אחר משמניחו ברה\"ר עכ\"ל. מפורש בתוס' שבבור המתגלגל האדם לבדו עשה את הבור כשהניחה ברה\"ר ורגלי השור רק קירבו המזיק לניזק ואילו באבן על ראש הגג שכח אחר מעורב בו נעשה המזיק בסיוע הרוח והגברא לבדו לא עשה את המזיק<sup>89)</sup><i class=\"footnote\">וכמו\"כ מפורש בתוס' לעיל (דף ה: ד\"ה כי שדית) ז\"ל מאבנו סכינו ומשאו כו' לא נעשו בור אלא ע\"י כח אחר עכ\"ל עיי\"ש.</i> - והוא שלא כביאורנו. ודברי התוס' אינם מתיישבים לכאורה עם דין ליבה וליבתה הרוח שפטור ומוכח שאין הרוח יכולה לסייע בעשיית המזיק, וצ\"ע.<sup>90)</sup><i class=\"footnote\">הרמב\"ם פסק שליבה וליבתה הרוח חייב עיין בפי\"ד מנזקי ממון (הל\"ז). עיין בתוס' ב\"ב (דף כו.) ד\"ה זיקא וכו' וברשימות לקמן לסוגית ליבה וליבתה הרח (דף ס.).</i>",
            "אמנם בתוס' לקמן (דף יט: ד\"ה וכי וכו') חלוקים רש\"י ותוס' אם בעל חי יכול להיות הכח אחר לחייב אדם משום אש - לרש\"י לא יכול ואילו לתוס' כן יכול. ולפי ביאורנו מתיישב שינוי לשון הגמרא כאן ע\"פ שיטת רש\"י שם שדוקא רוח חשובה ל\"כח אחר מעורב בו\" המחייב מדין אש. ולכן נקטה כאן הגמ' לשון \"כח אחר\" באבן שהניחה על ראש גגו כי הרוח היא שבאה והפילה את האבן מהגג. מאידך בור המתגלגל נתגלגל ממקום למקום ע\"י רגלי בהמה, וכח בעל חי אינו מחייב באש. משום כך נקטנה הגמרא לשון \"שאין מעשיו גרמו לו\" ולמדה את החיוב משור ולא מאש. ונראה שקושית התוס' כאן היא ע\"פ שיטתם שם כי לא ניתן להם לפרש את הגמרא כשיטת רש\"י שם מאחר שמתנגדים אליו, ודו\"ק בכל זה.",
            "העולה מדברינו שלדעת התוס' בבור המתגלגל נשאר הדין של הבור הראשון שחל משעת ההנחה הראשונה גם לאחר שנתגלגל למקום אחר. ומסתבר לפי\"ז שאפילו יתגלגל למקום האחר ע\"י רוח שאינה מצויה שהוא חייב שכן הבור נשאר אותו מזיק של בור שהיה במקום הראשון וליכא נפקא מינה איזה רוח הוליכה למקום השני.<sup>91)</sup><i class=\"footnote\">אמנם צע\"ק מ\"ש מאש שפטור אם הוליכה רוח שאינה מצויה. ויתכן שאש שמורה לא נקראת מזיק כלל ולכן אם הוליכה רוח שאינה מצויה פטור. מאידך בור המתגלגל הו\"ל מזיק במקומו לפני שנתגלגל ולכן אף שנתגלגל למקום שני ברוח שאינה מצויה חייב.</i>",
            "אך יעויין בש\"מ (דף ה: ד\"ה קשיא) ומש\"כ בשם תוס' שאנץ. ומשמע שלדעתו אין לחלק בין הדין של אבנו סכינו ומשאו שהניחם על ראש גגו ונפלו ברוח מצויה לבין בור המתגלגל, ובכל אופן בור חדש נעשה במקום השני והכח אחר סייע בעשיית החפצא של הבור (וצ\"ע מליבה וליבתה הרוח כנ\"ל). ובכן מסתבר שחייב רק ברוח מצויה ולא ברוח שאינה מצויה.",
            "והנה רש\"י לקמן (דף יט: ד\"ה קשרו אדם) כ' וז\"ל הקושר דקנייה בהגבהה ויש לו להאי דליל בעלים עכ\"ל. וקשה מאחר שחייב מדין בור המתגלגל למה זקוק לקנות הדליל והלא חייב גם בהפקר כמו כל בור ברה\"ר דעלמא שחייב בלי קנין וכמבואר לקמן (דף כט:) שני דברים אינם ברשותו של אדם ועשאום הכתוב כאילו הן ברשותו בור ברה\"ר כו'. ונראה שרש\"י שם סובר שחלות מעשה הבור הראשון נסתלקה מפני הגלגול ולפיכך חייב רק באופן שהבור שלו מדין ממונו. ומה שהעלתה סוגייתנו שחייב אף לאחר שהפקירו היינו בשהפקירו אחרי שנתחייב מדין ממונו, ובכך נאמן רש\"י לשיטתו (לקמן מח א ד\"ה ונטנפו כליו) שאם התחייב בבור משום ממונו ואח\"כ הפקירו עדיין חייב.<sup>92)</sup><i class=\"footnote\">לפי\"ז פי' לשון הגמרא שאין מעשיו גרמו לו ר\"ל שאין כאן עשיית המזיק, ועיין בתוס' (ה:) ד\"ה כי שדית שמפרש כך את הלשון מעשיו גרמו שר\"ל עשיית המזיק. אך צע\"ק מלשונו של רש\"י לפנינו ד\"ה מעשיו ודו\"ק.</i>",
            "<b>תוס' ד\"ה לאתויי.</b> ז\"ל משום דחשיב כרוח מצויה והוי אשו וכו'. התוס' לשיטתם (לקמן דף יט: בתוס' ד\"ה וכי) שכח בעל חי יכול לחייב מזיק מדין אש, אך משם עולה שרש\"י חולק עליהם.",
            "עיין לקמן (כג.) ברש\"י ד\"ה ה\"ג וליחייב נמי בעל הגחלת שמבאר שאם ידליק הכלב את הגדיש בגחלת של אחר אף בעל הגחלת חייב משום אש ומדין אשו משום ממונו. וקשה, לדעת רש\"י שאין לצרף כח בעל חי לאבן או לדליל לחייב הבעלים מדין אש למה חייב בעל הגחלת עבור כח הכלב.",
            "ונראה שחלוק דין האבן או הדליל הואיל וכח בעל חי משתתף בעצם הנזק כי האבן והדליל הכו והזיקו עם כח בעל החי שזרקם. מאידך בגחלת הכלב רק קירב את אש הגחלת לניזק ואז האש הזיקה מכח עצמה. רש\"י סובר שכח בעל חי אינו מחייב כשהכח פועל בנזק עצמו. אמנם כשכח הבעל חי קירב את האש לניזק הריהו מחייב כמו כל כח אחר מעורב בו.<sup>93)</sup><i class=\"footnote\">עיין לקמן בשיעורים לדף (יט:) תוס' ד\"ה וכי אתמר ובש\"מ לקמן (דף ס.) ד\"ה רב אשי בשם הרא\"ה.</i>",
            "ברם מצויה גירסה בראשונים (בש\"מ לדף כג.) שבעל הגחלת לבדו חייב ולא בעל הכלב כלל וכן פסק הרמב\"ם בפ\"ב מהל' נ\"מ (הלי\"ז - י\"ח). והובא בש\"מ בשם הר\"י וז\"ל דמצינן למימר דלחייב בעל גחלת הכל הואיל ופשע בתחילת הדבר עכ\"ל. ונראה שלדעתו אם מעשה נזק אחד נתהוה עקב שני מזיקים מחייבים את בעל המזיק שהוא הראשון בעשיית הנזק. לכן בכלב שנטל גחלת שמעשה בעל הגחלת קדם למעשה הכלב בעל הגחלת לבדו חייב ולא בעל הכלב, ואילו בתרנגול שזרק דליל או בבהמה שגלגלה אבן מאחר שכח הבעל חי התחיל את מעשה הנזק חייב הבעל חי לבדו ולא בעל האבן והדליל.",
            "<b>בא\"ד ויתחייב המגלגל הכל ולא בעל התקלה כו' תדע דאם הדליק אש ובא אחר ושרף טלית חבירו או חפר בור ובא אחר ודחף שור חבירו לתוכו אין סברא שיתחייב בעל הבור או בעל האש וכו' והא דאמרי' כו' שור ואדם שדחפו לבור לענין נזקין כולן חייבין דמשמע אפילו בעל הבור צ\"ל דמיירי אדם בלא כוונה וכו' עכ\"ל.</b> דין התוס' שאדם בכוונה חייב ובעל הבור פטור ניתן לבאר בשני אופנים:",
            "א) אדם חייב משום מעשה היזק שעשה ובור חייב משום פשיעת בעליו בשמירתו. חיוב מעשה המזיק דאדם פוטר את חיוב הפשיעה דבעל הבור.",
            "ב) בור חייב משום תקלה. ואילו כשאדם דחף בכוונה את הניזק לבור בעל הבור פטור כי אין לו להעלות על דעתו שככה יעשה האדם ולענין הנזק בציור זה אין על בעל הבור חיוב שמירה כלל.",
            "והנה התוס' חילקו בין אדם שהזיק בכוונה לבין אדם שהזיק שלא בכוונה. אמנם אדם שלא בכוונה חייב בד' דברים, וכבר ביארנו בשם הגר\"ח זצ\"ל (בשיעורנו הראשונים) שחיוב החובל הוא עונש שחל משום מעשה העבירה שהחובל עשה ואינו חיוב ממון בעלמא המתהוה משום חסרון שמירת נזקין, ולכן חיוב חובל אינו דומה לחיוב ממון המזיק. והרי התוס' כתבו שאדם שלא בכוונה - אע\"פ שחייב משום מעשה חבלה שעשה ולא משום חסרון השמירה בעלמא - אינו מפקיע את חיוב בעל הבור. והוא בניגוד לביאור הראשון.",
            "ויוצא שהתוס' נתכוונו לביאור השני - כלומר שבנוגע לאדם שהזיק בכוונה אין הבור או האש נחשבים למזיקים ואין לבעליהם חובת שמירה כלל כי אין לבעלים להעלות על הדעת שאדם ידחף הניזק לתוכם. אמנם על הבעלים להעלות על דעתם שאדם ידחף את הניזק שלא בכוונה והואיל ופשעו ולא מנעו חייבים. ואף שחיוב האדם שדחף הוא משום מעשה ההיזק שעשה וחיוב בעלי הבור והאש הוא משום פשיעתם עכ\"ז שניהם חייבים (שלא כביאור הראשון).<sup>94)</sup><i class=\"footnote\">עי' בשיעורים לעיל (דף ה: תוס' ד\"ה כי שדית) שרבינו זצ\"ל פי' התוס' לפי ביאור הראשון שאדם שהזיק בלא כוונה חייב משום פשיעה ולא משום המעשה. ועי' באבן האזל פ\"ו מחובל הט\"ז.</i>",
            "ונשאר עלינו לבאר את ה\"תדע\" שבתוס'. לפי המהלך שלנו נראה שב\"תדע\" מדובר באופן שהניזק לא היה יכול ליפול לבור בלי שידחפנו שם האדם. באופן זה פשוט שאין הבור נחשב למזיק כלל בנוגע לניזק זה ורק האדם לבדו חייב. על זה הוסיפו התוס' שכאן אף באופן שיכול היה הניזק ליפול לבור, אם לא נפל מעצמו אלא דחפו אדם לבור בכוונה בעל הבור פטור כי אין על בעל הבור חובת שמירה לשמור מאדם שידחף את הניזק בכוונה, ובנוגע לנזק זה אין הבור נחשב לתקלה ולמזיק כלל.",
            "אחר דקדוק יפה בלשונם של התוס' יוצא שסוברים שכשאדם בכוונה ושור דחפו ביחד לבור שבעל הבור פטור אבל בעל השור חייב לשלם ביחד עם האדם.<sup>95)</sup><i class=\"footnote\">שהרי נתקשו רק מחיוב בעל הבור ולא מחיוב השור. ועי' בחזו\"א סי' ה' סס\"ק ה'.</i> מאידך השיטה מקובצת (לקמן דף נג:) כתב בשם הר\"ר ישעיה שגם בעל השור פטור. בביאור התוס' נראה שבאדם שהזיק בכוונה יחד עם בור או עם אש, מצוי מעשה נזק אחד שהרי האדם השתמש בכוונה עם הבור או עם האש להזיק והיו כלי נזק בידיו. ודוקא באופן זה מפקיע אדם המזיק את החיוב של מזיק מהבור ומהאש, כי אין הבעלים של הבור והאש חייבים לשומרם כשהם כלי נזק בידי אדם בכוונה הואיל ולא עשו מעשה נזק בעצמם. ואילו אדם ושור שהזיקו ביחד עשו שני מעשי נזק, כל מזיק ומזיק בעצמו, ולפיכך אין האדם מפקיע את חיוב הנזק של השור, ושניהם חייבים.",
            "בניגוד לכך סובר הר\"ר ישעיה שבכל אופן אדם המזיק פוטר והוא פוטר גם שור. בטעמו י\"ל שאדם חייב מדין מעשה נזק ושור מדין פשיעה ולכן רק האדם משלם ולא בעל השור. או י\"ל שהר\"י סובר שהיכן שמצוי אדם בכוונה לא נתחייב בעל השור לשמור את שורו. במקום שאדם מזיק בכוונה ליכא דין של ממון המזיק שהרי באופן זה לא חל כלל חיוב שמירת נזקין. והנה מובא לקמן בשיטה (דף כב. ד\"ה וז\"ל הר\"ר ישעיה ואי במסכסכת) שלדעת הר\"י בעל הגמל שהלך לצד בהמתו כשהדליק הגמל את החנות בעל הגמל לבדו חייב ולא בעל האש. הסברה לשיטתו היא שסובר שכשנוכח בעל הגמל עם הגמל בשעת הנזק פקע דין מזיק מהאש. על בעל הגמל מוטל לשמור את גמלו שלא יזיק ומאחר שבעל הגמל נמצא על יד גמלו פקעה חובת השמירה מבעל האש שאינו שם וחלה לגמרי רק על האדם בעל הגמל שנמצא במקום הנזק. נוכחות האדם בשעת הנזק מפקיעה דין מזיק מן הממון ובאופן זה ליכא חובת שמירה כלל על בעלי ממון המזיק.",
            "<b>תוס' ד\"ה אי.</b> ז\"ל והוי כמפקיר נכסיו לאחר נפילת פשיעה עכ\"ל. לתוס' פשיעה בעשיית המזיק שוה לעשיית המזיק בידים. ולכן חייב אפילו אם הפקירו אח\"כ משום חלות דין עשיית המזיק ודומה לכורה בור בידים ברה\"ר שחייב. וכן איתא לקמן בתוס' (דף כב. ד\"ה אשו משום חציו) בנוגע לאש למ\"ד אשו משום חציו, וז\"ל לא שיבעיר בעצמה האש אלא כל מקום שפשע ולא שמר גחלתו חציו נינהו עכ\"ל.",
            "<b>תוס' ד\"ה היינו בור.</b> מסתימת פירוש רש\"י משמע שחולק על תוס' והוא מפרש שהזיקו לאחר שנפלו, וכתב רש\"י שאין נידון שלנו תחילת עשייתו לנזק משום ש\"בנין הכותל ונטיעת האילן לא היה לנזק\" (רש\"י דף ו: ד\"ה תחילת). ונראה שלפי רש\"י תחילת עשייתו לנזק ר\"ל עשיית המזיק ממש. וכמו\"כ משמע מרש\"י (דף ו. ד\"ה היינו בור) שכ' ז\"ל דהא נמי תחילת עשייתן לנזק דהו\"ל לאסוקי אדעתיה דסופו ליפול ברוח מצויה עכ\"ל, דהיינו שעשה את המזיק בידים כשהניחן בראש גגו, ולפיכך באופן שלפנינו שלא עשה המזיק בידים רק לא סילקו אחרי הנפילה אינו חייב משום עשיית המזיק, וחייב משום ממונו. אליבא דרש\"י בור שחייב משום ממונו אינו נלמד מעיקר דין בור שבתורה אלא נלמד מהצד השוה של בור ושור, והיינו סוגייתנו.",
            "ועיין לקמן (דף כח: בתוס' ד\"ה ה\"מ וכו') שלשיטת רש\"י אם הפקיר רשותו ובורו חייב משום עשיית המזיק כי ההפקר נחשב לעשיית המזיק. מאידך תוס' סוברים (שם בדף כח:) שאין ההפקר נחשב לעשיית מזיק והפקיר רשותו ובורו פטור, ובהפקיר רשותו ולא בורו חייב משום ממונו. ולדעתם בור שהוא ממונו חייב מעיקר דין הבור שבתורה ואינו נלמד מבמה הצד - בניגוד לפרש\"י. לכן מפרשים התוס' שהצד השוה בא לחייב בור שהזיק בשעת נפילתו. אליבא דתוס' אין זה תחילת עשייתו לנזק כי תחילת עשייתו לנזק ר\"ל תקלה דהיינו שהניזק הוזק בבור, ואילו בור שהזיק את הניזק בקום ועשה נלמד מבמה הצד השוה.",
            "<b>בא\"ד דמאש חלוק במה שאין כח אחר מעורב בו וכו' עכ\"ל.</b> ר\"ל שכח הכובד אינו נחשב לכח אחר. ועיין בחידושי הר\"ן לסנהדרין (עז:) שמביא כך בשם הר\"ר דוד.",
            "והנה בנוגע למזיקים הנלמדים בבמה הצד השוה כתבו התוס' לעיל (דף ג: ד\"ה משורו) שפטורים כדין כל הקולות של שני המזיקים שמהם דורשים את הצד השוה. אולם הרא\"ש (פרק א' סימן א') העלה שיש להם דין בור לכל דיניהם. וקרוב לומר שלדעת הרא\"ש הפטורים של המזיקין (בור בכלים, שור ברה\"ר וכו') תלויים בצורת הנזק ולא בחלות שם של המזיק. משום כך, באופנים שבגמרא הואיל והנזק נעשה בשב ואל תעשה ובצורת תקלה חלים הפטורים של בור. אולם דעת התוס' היא שהפטורים חלים עפ\"י חלות שם המזיקים ולא לפי צורת הנזק. ויוצא לפי שיטת הרא\"ש באופן של התוס' שהזיקו בשעת נפילתם שהפטורים צ\"ל כפי דיני המזיק של שור ולא כפי דיני בור כי צורת הנזק היא בקום ועשה ולא בשב ואל תעשה כבור. ובתוס' לפנינו מדמהו לאש, ויש לחקור אם חלים בו דיני אש (לפטור בטמון) או דיני שור (לפטור ברה\"ר), וצ\"ע."
        ],
        [
            "<b>רש\"י ד\"ה שור רעהו וכו'. ז\"ל דאם נגח שור של הקדש פטור וה\"ה לכל שאר נזיקין שאם מזיק את ההקדש פטור. לישנא אחרינא להכי נקט שור הקדש ולא מוקי לה באכילת בהמתו שדה הקדש משום דלא משכחת לה דאי שדה חרם לכהנים הוי וכשדה הדיוט דמי וליכא למימר ק\"ו להקדש, ושדה הקדש נמי דהוי לצורך בדק הבית או המקדיש פודהו לאלתר או מוכרין אותו לאלתר לאחר וכשיוצא ביובל לכהנים הוי וכו' ואי קודם פדיה אין מעילה בקרקעות דכל המחובר לקרקע כקרקע דמי עכ\"ל.</b> שתי הלישנות ברש\"י חלוקות אם הפטור של רעהו חל בכל המזיקים או רק בקרן בלבד.<sup>96)</sup><i class=\"footnote\">אולם המהר\"ם כאן כתב: דהשתא נמי בלשון זה ס\"ל דכל נזיקין פטור בהקדש וכו' ע\"ש. אבל הראב\"ד בחדושיו (ד\"ה אילימא) כתב מפורש שהקדש לא נתמעט אלא מן נגיחה אבל לא מן שן. וכ\"כ המאירי בשם גדולי המפרשים. אמנם מן המאירי לכאורה נראה כדעת המהר\"ם בפרש\"י שכתב סתמא וגדולי הרבנים כתבו שאף בנזקי שן ורגל פטור בהקדש דכלהו ילפינן מקרן. ברם מסוף דברי המאירי נראה שכתב כן ע\"פ לישנא קמא דרש\"י.</i> ועיין בתוס' (ד\"ה שור רעהו) שפטור כל המזיקים נלמד מקרן אדם ובור במה הצד.",
            "ועלינו לעיין אליבא דלישנא אחרינא שברש\"י בכמה דברים: א) למה לא נבאר דברי רבי עקיבא בשור שאכל פירות הקדש שאינם מחוברים לקרקע; ב) למה האריך רש\"י בדיונו באיזה אופן אכל השור משדה הקדש; ג) אף על פי שאין מעילה בקרקעות, עכ\"ז היה בעל השור צריך לשלם מדין מזיק מאחר שללישנא זו אין הפטור רעהו ולא הקדש חל בשן המזיק.",
            "בנוגע לקושיא הראשונה עיין במהר\"ם שרש\"י סבר שדברי ר\"ע מוסבים לשור שהזיק שדה וכדכתיב בתורה ובער בשדה אחר.<sup>97)</sup><i class=\"footnote\">עי' במהר\"ם וביד דוד.</i>",
            "בנוגע לקושיא השלישית הנה המהרש\"ל כתב וז\"ל אין מעילה בקרקעות נ\"ב פירוש וחייב עליהם כמו שאר נכסי הדיוט דהא קתני הכא במתני' לקמן נכסים שאין בהם מעילה וכו' אבל מ\"מ ללשון ראשון אף כה\"ג פטור מאחר שסוף סוף הקדש הוא וילפינן כולהו מהדדי וכו' עכ\"ל. אליביה שן שאכל שדה הקדש חייב מדין מזיק נכסים שאין בהם מעילה (לקמן דף ט:). ברם דבריו קשים שהרי כתבו התוס' לקמן (דף יב: בד\"ה מאן תנא) וז\"ל דלא בא למעט ההקדשות דלית בהו מעילה כגון קרקע דכיון דהם נכסי גבוה מעילה לא מעלה ולא מורדת עכ\"ל. כלומר המשנה להלן מתכוונת לקדשים קלים ואליבא דריה\"ג שאינם בכלל פטור הקדש והמזיק אותם משלם לבעליהם שהרי ממון הדיוט הם. פטור מעילה הוא סימן שקדושתם קדושה קלה וחל בהם דין ממון בעלים. לעומתם קרקעות הוקדשו בקדושת בדק הבית המהווה ממון הקדש וקנינו ולא נשארה לבעלים שלהן שום זכות ממון, ואע\"פ שפטור ממעילה עכ\"ז הממון הוא לגמרי ממון הקדש וקנינו, ובכן לא יתכן לחייב מזיק קרקע דהקדש מדין מזיק נכסי הדיוט. וצ\"ל שכוונת מהרש\"ל שמזיק קרקע הקדש משלם להקדש. אך צ\"ע דא\"כ היינו ק\"ו להקדש ומפני מה דחתה הגמרא את הק\"ו.<sup>98)</sup><i class=\"footnote\">עי' בדברי יחזקאל.</i>",
            "ולשם יתר ביאור נחזור על יסודו של הגר\"ח זצ\"ל בנוגע להבדל בין קדושת בדק הבית לבין קדושת המזבח.<sup>99)</sup><i class=\"footnote\">עיין ברשימות שיעורים לשבועות ונדרים חלק א' דף קע\"א - קע\"ב.</i> הגמרא להלן (עו.) כתבה שהגונב ומקדיש לבדק הבית משלם ד' וה' כי \"מה לי מכרו להדיוט מה לי מכרו לשמים\" ואילו הגונב ומקדיש למזבח פטור מד' וה' כי \"מעיקרא תורא דראובן והשתא תורא דראובן\". לפי הגר\"ח זצ\"ל, קבעה הגמרא שקדשי בדק הבית חלוקים מקדשי מזבח בעיקר חלותם. הגונב ומקדיש לבדק הבית חייב בד' וה' מדין מכירה שכן קדשי בדק הבית הם ממון הקדש וקנינו. המקדיש הקנה את הבהמה להקדש בדק הבית בקנין גמור ואחרי שהקדישה אין הבהמה שייכת כלל להדיוט. מאידך קדשי מזבח עיקר דינם הוא חלות קדושה למצות הקרבה ואמנם גם אחרי ההקדש נקרא המקדיש בעל הקרבן ויש לו בו קנין ממון. לפיכך אין ההקדש כמכירה להדיוט ופטור הגנב מד' וה'.",
            "בכך הסביר הגר\"ח זצ\"ל את פסקי הרמב\"ם בפ\"ב מהל' גניבה (הל\"א) וז\"ל הגונב וכו' נכסי הקדש אינו משלם אלא קרן בלבד שנאמר ישלם שנים לרעהו לרעהו ולא להקדש וכו' וכן הגונב קדשים מבית בעליהן בין קדשי קדשים בין קדשים קלים כו' הרי זה פטור מן הכפל ומתשלומי ארבעה וחמשה שנא' וגונב מבית האיש ולא מבית הקדש עכ\"ל. וקשה למה נזקק הרמב\"ם לשני פסוקים למעט הקדש מכפל וד' וה': הפסוק \"לרעהו ולא להקדש\" למעט קדשי בדק הבית והפסוק \"וגונב מבית האיש\" למעט קדשי מזבח.",
            "וביאר הגר\"ח זצ\"ל שבבדק הבית ליכא שום בעלות למקדיש בחפצא לאחר שהקדישו. לכן מביא הרמב\"ם גזה\"כ לרעהו ולא להקדש ללמד שהגונב נכסי הקדש אינו משלם כפל להקדש. לעומת זה בקדשי מזבח מביא הפסוק וגונב מבית האיש ללמד שאין גנב הקרבן משלם כפל לבעל הקרבן.<sup>100)</sup><i class=\"footnote\">כמו\"כ כ' הרש\"ש בב\"ק דף (סג:).</i>",
            "והנה מבואר בערכין (כח:) ובתמורה (לב.) שחל הקדש עילוי בקדשי מזבח כדי להוסיף עליהם קדושת בדק הבית, אבל לא איפכא. והסביר הרמב\"ם בפ\"ו מהל' ערכין (הל\"ח) וז\"ל המקדיש קדשי בדק הבית למזבח ואמר הרי זה עולה או שלמים או החרימם לכהנים לא עשה כלום ואין הקדש מזבח או החרם חל על קדשי בדק הבית שאין אדם מקדיש דבר שאינו שלו עכ\"ל. ומפורש הוא שבבדק הבית אין להדיוט קנין ממון ואילו בקדשי מזבח יש לבעלים קניני ממון.",
            "בכך הסביר הגר\"מ הלוי זצ\"ל<sup>101)</sup><i class=\"footnote\">עיין בחידושי הגר\"מ הלוי דף קכ\"א - קכ\"ב והכסף משנה (פ\"ג מהל' מעילה הל\"א) חולק עליו.</i> את פסק הרמב\"ם (פ\"ג מה' מעילה הל\"א) וז\"ל קדשי מזבח שמתו יצאו מידי מעילה עכ\"ל, משמע שרק קדשי מזבח שמתו יצאו מידי מעילה, ואילו בקדשי בדק הבית מועלין גם משמתו. ביאור הדבר כי קדושת מזבח תלויה במצות הקרבה ומשמתו פקעה מצות הקרבה וקידוש גמור למזבח, ולכן אין מעילה. מאידך קדושת בדק הבית בעיקרה היא חלות ממון הקדש ואף משמתו יש קנין ממון להקדש ולא נפגמה הקדושה ולכן יש מעילה.",
            "בכך גם מוסברים דברי רש\"י בפסחים (דף ה: ד\"ה ולא יראה לך) שמשמעותם שהמיעוט של חמץ הקדש מבל יראה ובל ימצא - \"אתה רואה של גבוה\" - חל רק לחמץ שהוקדש לבדק הבית ולא לחמץ שהוקדש למזבח - כגון לחמי תודה - שעובר עליו בב\"י וב\"י. ונראה שלדעת רש\"י דוקא בעלות גמורה של הקדש פוטרת את ההדיוט מב\"י וב\"י. משום כך רק קדשי בדק הבית פטורים לפי שאין בהם קנין הדיוט כלל כי אם קנין הקדש, ואילו על חמץ של קדשי מזבח הואיל שחל קנין הדיוט עוברים בב\"י וב\"י.",
            "בכך מבוארים גם דברי הראב\"ד בפ\"ד מהל' תמורה (הלי\"א) שאין משנין בקדושת מזבח מקדושה לקדושה אבל משנין בבדק הבית וז\"ל בבדק הבית מה יש בין זה לזה כו' קדשי מזבח יש מהן נאכלין ויש שאינן נאכלין יש מהן ליום א' ויש מהם לשני ימים כו' אבל בקדשי בדק הבית מה הפרש בין זה לזה עכ\"ל. כלומר קדושת מזבח חלה למצותה ואילו קדושת בדק הבית חלה מדין קנין להקדש, ולפיכך בבדק הבית אין הבדל בין קדושה זו לזו.",
            "הבחנת הגר\"ח זצ\"ל שייכת לבדק הבית ולקדושת מזבח דעלמא. עיקר חלות בדק הבית היא חלות ממון הקדש וקנינו בדומה לבעלות דהדיוט בכהת\"כ. ואילו קדושת מזבח חלה מדין קידוש למצותה - והממון שייך לבעל הקרבן. עכ\"ז כשיש חלות קדשי ה' וחיוב מעילה מתהוה בעלות מחודשת להקדש אף בקדשי מזבח. הראייה כי מעילה מחייבת מדין גזילה מהקדש וכפי שביאר הגר\"ח זצ\"ל במקומות רבים.<sup>102)</sup><i class=\"footnote\">עי' ברשימות שיעורים לשבועות ונדרים ח\"א (דף ר\"א - ר\"ה) ואף שם (דף ל\"ח - ל\"ט, מ\"א ועוד) ובחידושי הגר\"ח הלוי על הרמב\"ם פ\"ח ממעילה (הל\"א).</i> עוד הוכחה יוצאת מדין ממון הקדש בקדשי מזבח ואליבא דריה\"ג (שהרבה ראשונים פוסקים כמותו ואולי גם הרמב\"ם, ואכמ\"ל, עיין להלן בשיעורים דף יב: - יג א). לריה\"ג קדשים קלים מאחר שאין בהם מעילה ממון הדיוט הם. ואילו קדשי קדשים אינם ממון בעלים משום שיש בהם מעילה. ומוכרח שדין המעילה מחדש במידה מסוימת חלות של ממון הקדש ומפקיע ממון הדיוט.",
            "לכן נראה שלפי לישנא בתרא ברש\"י מצויים שני דינים בממון הקדש של בדק הבית: א) דין קנין ממון השוה לממון הדיוט בכל התורה כולה; ב) דין קנין ממון מיוחד היוצא מחלות דין מעילה.",
            "לפי\"ז י\"ל שאף לישנא אחרינא שברש\"י קבל את סברת לישנא קמא שגזיה\"כ של \"רעהו ולא של הקדש\" פוטרת מזיק הקדש מדין מזיק ממון דעלמא. אך לרש\"י היה קשה למה לא יתחייב מזיק הקדש מדין מזיק ממון הקדש החל על פי פרשת מעילה. ועל זה תירץ שאין מעילה בקרקעות ואין להקדש הבעלות המיוחדת דמעילה ושל חלות קדשי ד' בקרקע, לכן מזיק קרקע הקדש פטור.",
            "בכך אף מוסברת אריכות דברי רש\"י בנוגע לאיזה אופן הזיק את הקרקע. ונראה שנתכוין רש\"י לבאר למה אין מעילה בקרקע דהקדש. וכתב שדינה של קרקע של הקדש הוא שתפדה לאלתר ותצא לחולין, ולפיכך לא חידשה בה התורה את הבעלות המיוחדת של מעילה. הבעלות המיוחדת של מעילה מוגבלת לדברים שמצותם שישארו ברשות הקדש כמו מטלטלין דהקדש אבל לא חלה בקרקע שמצותה שתפדה ולא תשאר ברשות הקדש. ומשו\"ה שן שהזיק קרקע פטור.",
            "ויוצא שלפי לישנא אחרינא שן שהזיק פירות תלושין של הקדש שיש בהם מעילה חייב לשלם כי בנוגע לבעלות הקדש שיש בו מעילה לא חל הפטור של רעהו. והתוס' (ד\"ה שור) הביאו מגמרא בב\"מ (צט:) ומעילה (יט.) שאדם שהזיק הקדש פטור מחומש דכתיב כי יאכל פרט למזיק ולדעת התוס' פטור מדאורייתא אפילו מקרן, עיין בדבריהם. מאידך אליבא דרש\"י הפטור הוא בנוגע לחומש דמעילה, אך חייב לשלם קרן מדאורייתא שכן הבעלות של מעילה מחייבת אדם המזיק לשלם את הקרן - אבל לא את החומש שהמועל שנהנה חייב לשלם.",
            "ברם לפי\"ז בשור קרן שהזיק שור קדשי קדשים שיש בו מעילה היה בדין שיתחייב ואילו פשטות הגמרא משמע שפטור. וצ\"ל שגזיה\"כ \"רעהו ולא של הקדש\" פוטרת קרן שהזיק הקדש מכל תשלומי נזק אף כשיש חלות דין מעילה. אמנם לענין שאר המזיקים גזיה\"כ ד\"רעהו\" מתחלקת. מזיקים אחרים שהזיקו הקדש שאין בו מעילה פטורים שכן חלות ממון דעלמא בהקדש אינה מחייבת נזק. אולם מזיקים אחרים חייבים לשלם מדין מעילה כשהזיקו הקדש שיש בו מעילה דהוי חלות מיוחדת של ממון הקדש. ונראה שחיוב זה כלול בלימוד \"כי יאכל פרט למזיק\" דהיינו שאדם שהזיק הקדש פטור מחומש, אבל חייב לשלם קרן מן התורה מדין מעילה, והוא הדין בשאר המזיקים. ואליבא דרש\"י מדובר בהקדש שיש בו מעילה ולכן חייב לשלם את הקרן, ואילו בהקדש שאין בו מעילה פטור אפילו מן הקרן.",
            "ב) הוזכרה למעלה בשיעור שיטת הגר\"ח זצ\"ל שקדשי מזבח ממון בעלים הם עפ\"י הגמרא לקמן (עו.) שכ' \"דמעיקרא תורא דראובן והשתא תורא דראובן\". אלא דצ\"ע במזיק הקדש שפטור מלשלם להקדש ע\"פ גזיה\"כ של \"רעהו ולא של הקדש\" - נהי שפטור מלשלם נזק להקדש, אך מדוע אינו חייב לשלם נזק לבעל הקרבן, ומרש\"י משמע שאינו משלם כלל. וצ\"ל שבעלות דהדיוט בקרבן אינה שלימה ולפיכך אינה מחייבת בתשלומי נזק. חלות איסורי קדש פוגמים את הבעלות דהדיוט בקרבן - הראייה שאינו יכול למוכרו - וה\"ה שאינו מחייב מזיק. והנה מהרמב\"ם בפ\"ב מהל' גניבה (הל\"א) ז\"ל או שגנב נכסי הקדש אינו משלם אלא הקרן בלבד כו' וכן הגונב קדשים מבית בעליהן בין קדשי קדשים בין קדשים קלים וכו' הרי זה פטור מן הכפל ומתשלומי ד' וה' שנא' וגונב מבית האיש ולא מבית הקדש עכ\"ל יוצא שהגונב קרבן משלם קרן לבעלים (וכדביאר הגר\"ח זצ\"ל הנ\"ל), וא\"כ קשה מ\"ש מזיק מגנב ולמה לא ישלם המזיק את הקרבן כלל, וצ\"ע.<sup>103)</sup><i class=\"footnote\">עיין בספר רשימות שיעורים לשבועות ונדרים חלק ב' דף קל\"ג - קל\"ז. ולפי מש\"כ שם בשם הגר\"מ הלוי זצ\"ל יתכן שגנב שגונב קרבן משלם קרן מחמת מעשה הגניבה שעשה ואע\"פ שמזיק קרבן פטור, כי בעלות הקרבן אינה בעלות גמורה, ולפיכך אינה מחייבת במזיק - אך חיוב גנב אינו תלוי בחיוב מזיק. ולפי\"ז צ\"ע בגזל קרבן אם דינו כגנב שמשלם קרן או כמזיק שפטור עיי\"ש. ועיין בשואל ומשיב (מהדורא ד' ח\"ב סי' רי\"ח ד\"ה מה) באור שמח ובחידושי ר' אריה ליב סי' י\"ב אות א'.</i>",
            "<b>תוס' ד\"ה שור רעהו כו'.</b> ז\"ל ונראה דשאר נזקין דפטירי בהקדש גמירי מקרן ומאדם ומבור דפטר בו פסולי המוקדשים וכ\"ש הקדש עכ\"ל. יש לתמוה על מה שהעלו התוספות שהפטור בבור של פסה\"מ הוא מדין פטור הקדש והרי הפטור הזה נלמד מדרשת והמת יהיה לו מי שהמת שלו יצא זה שאין המת שלו (עיין לקמן דף י. רש\"י ד\"ה שור פסה\"מ). ועיין לקמן (דף י.) בתוס' ד\"ה שהשור וכו' שאף באדם שמת בבור הבור פטור שכן מת אסור בהנאה. מוכרח שאין הפטור של פסה\"מ חל מדין הקדש כי אם מדין איסור הנאה בעלמא. ואילו שור שהמית שור פסה\"מ חייב אף ששור שהמית שור הקדש פטור כי בשור חל פטור הקדש ולא פטור איסור הנאה (עיי\"ש בסוגיא), ובפסה\"מ ליכא פטור הקדש, וצ\"ע.<sup>104)</sup><i class=\"footnote\">עי' במרומי שדה.</i>",
            "<b>בא\"ד וא\"ת רעהו דכ' רחמנא למה לי הא מוכי יאכל נפקא כדאי' במסכת מעילה (דף יט.) מקיש רחמנא הקדש לתרומה מה תרומה כתיב כי יאכל פרט למזיק אף הקדש כל מילי דאכילה ומזיק ליה פטור כו' עכ\"ל.</b> וקשה אמנם מההיקש של הקדש לתרומה למדים שמזיק הקדש פטור מחיוב מעילה (דהיינו מקרן חומש ומקרבן מעילה) אבל מנ\"ל שפטור מחיוב מזיק. עוד קשה מהי ההו\"א שמזיק הקדש יהיה חייב במעילה, והרי חיוב מעילה הוא משום גזילה כפי שביאר הגר\"ח זצ\"ל (עיין בחי' הגר\"ח על הרמב\"ם פ\"ח ממעילה הל\"א ועוד עיין ברשימות שיעורים לשבועות חלק א' דף ר\"ד) ובמזיק לא גזל כלום.",
            "הנה חלוקים דיני גזילה של מעילה מדיני גזילה דעלמא. עצם המעילה בשוגג המחייבת בקרן חומש וקרבן היינו כשלקח חפץ ושכח שהוא של הקדש וכסבור שהוא שלו. ואילו בלקח חפץ של חבירו בשוגג וכסבור שהוא שלו קיימת מחלוקת בין הראשונים אם חייב מדין גזילה (עיין ברשימות שיעורים לשבועות חלק א' דף ר\"ב וברמב\"ם וראב\"ד פ\"ב מהל' גניבה הל' ט\"ז). ונראה כי יבואר החילוק על פי יסודו של הגר\"ח זצ\"ל (עיין בספרו בפ\"ט מגזילה הל\"א) שיש בגזילה שני דינים: א) קנין גזילה; ב) נזק של גזילה. ויתכן שבגזילה דעלמא המחייב הוא קנין הגזילה, מאידך במעילה המחייב הוא הנזק של גזילה. לפיכך בגזילה מהדיוט, אם חשב שהוא שלו פטור שכן חסר בקנין של גזילה, ואילו בהקדש כסבור שהוא שלו חייב שהרי יש נזק של גזילה.",
            "לפי\"ז י\"ל שמזיק הקדש דעלמא מועל, הרי אע\"פ שאינו לוקח החפץ של הקדש לעצמו ואין לו בו קנין גזילה, מאחר והמחייב דמעילה אינו קנין הגזילה אלא הנזק של גזילה, ה\"ה מזיק הקדש דעלמא צ\"ל חייב, משמיענו הקרא דכי יאכל פרט למזיק שמזיק הקדש אינו בכלל פרשת הנזקין, ולפי שאינו חייב מדין מזיק גם אינו מועל, דאילו היה חייב מדין מזיק היה מועל שכן עיקר המחייב של מעילה הוא חלות הדין של מזיק.",
            "ויעויין בב\"מ (דף צט:) ז\"ל אמר שמואל האי מאן דגזל חביצא דתמרי מחבירו ואית בה חמשים תמרי, אגב הדדי מזדבנן בנ' נכי חדא, חדא חדא מזדבן בנ', להדיוט משלם חמשים נכי חדא, להקדש משלם חמשים וחומשייהו כו' עכ\"ל. ביאור הדבר שבהקדש משלם עבור ההפסד להקדש, והקדש יכול היה להרויח נ'. ואף שהמועל לא הרויח אלא מ\"ט שכן בידו היה לקנותו במ\"ט, מ\"מ עיקר המחייב במעילה הוא הנזק להקדש.",
            "לפי\"ז דברי התוס' מבוארים דילפינן פטור אדם שהזיק הקדש ממה דמזיק הקדש פטור ממעילה כי המחייב של מעילה הוא חלות דין מזיק. ומאחר שאדם שהזיק הקדש פטור ממעילה מוכח שאף פטור מחיובי מזיק.",
            "בנוגע להנ\"ל יש לעיין בשיטת הרמב\"ם בפ\"א מהל' מעילה (הל\"ג) וז\"ל כל המועל בזדון לוקה ומשלם מה שפגם מן הקדש כו' מעל בשגגה משלם מה שנהנה כו' עכ\"ל. מבואר ברמב\"ם שחלוק חיוב מעילה במזיד מהחיוב של מעילה בשוגג. במזיד משלם עבור הפגם כלומר עבור ההפסד והנזק ואילו בשוגג משלם עבור ההנאה. דברי הרמב\"ם הם שיטת התוס' הנ\"ל. ויתכן שלדעתו הפטור דכי יאכל פרט למזיק פוטר בשוגג מאחר שאינו נהנה. מאידך מזיק הקדש בזדון חייב לשלם הקרן על פי פרשת מעילה במזיד."
        ],
        [
            "<b>גמ'. אלא אמר אביי כדמר וכו'.</b> ברש\"י ותוס' מביאים פירושים שונים בסוגיא, ונפרש כמה מהן.",
            "א) הרי\"ף",
            "כתבו התוס' (בד\"ה אי דאייקור) וז\"ל ורב אלפס מפרש בעשרה ועד מחצה היינו עד שימצא שיקנה אותם לכל הפחות בחצי דמיהן. וגרסינן בתר הכי אילימא דזיל ארעתא דכ\"ע ודידיה נמי זל בהדייהו אפילו פורתא נמי לא ליספו ליה, פירוש אפילו הוזלו כ\"כ שאפי' המחצה לא יתנו לו לא ליספי ליה כיון דזל ארעתא דכ\"ע ושוות מאתים זוז אף לפי הזול. אלא דאייקור כ\"ע אפילו טובא נמי ליספו ליה פי' אפילו מוצא שיתנו טפי ממחצה מ\"מ ליספו ליה עד שימצא למוכרן בשויין, דמה שאין מוצא למוכרן בשויין לפי שרואין אותו שהוא דחוק וכו' עכ\"ל. פירוש הרי\"ף צ\"ע שאם מדובר בעשיר - דהיינו שיש לו מאתים זוז - למה יתנו לו ממעות צדקה; מה נ\"מ שקרקעותיו הוזלו, הרי סוכ\"ס עשיר הוא ואינו בדין שיקבל מעות צדקה.",
            "ונראה שיש שתי מצוות בצדקה: א) לתת מעות למי שהוא עני ממש; ב) להחזיק ידי מי שאינו עני שלא יעני שכן כתב הרמב\"ם בפ\"י מהל' מתנות עניים (הל\"ז) וז\"ל שמונה מעלות יש בצדקה זו למעלה מזו. מעלה גדולה שאין למעלה ממנה זה המחזיק ביד ישראל שמך ונותן לו מתנה או הלואה או עושה עמו שותפות או ממציא לו מלאכה כדי לחזק את ידו עד שלא יצטרך לבריות לשאול. ועל זה נאמר והחזקת בו גר ותושב וחי עמך כלומר החזק בו עד שלא יפול ויצטרך עכ\"ל.",
            "ובכך מתפרשת שיטת הרי\"ף שאם נתייקרו הקרקעות דכ\"ע ושלו הוזלו משום \"שאין מוצא למוכרן בשויין לפי שרואין אותו שהוא דחוק\" הריהו בבחינת עשוק שמצות \"והחזקת בו\" מחייבת לעוזרו שלא יעני. בד\"א כשעושקים רק אותו, אולם אם הוזלו כל הקרקעות ואיננו עשוק ליכא מצות \"והחזקת בו\" שהרי איננו נצרך ועשוק יותר משאר העולם.",
            "ונראה שגם החולקים על פירוש הרי\"ף (וביניהם רש\"י אליבא דלישנא קמא) מודים לפסק הרמב\"ם שיש מצות \"והחזקת בו\" לעזור לעשוק ולעשיר שמך אף שלא ירד לעניות ממש. אמנם לדעתם היא מצות צדקה בעלמא, ואין רשות לקחת ממון עניים של לקט שכחה ופאה או של מעשר עני עבור החזקת ידי עשיר שלא יעני. וכבר ביארנו בשיעורינו<sup>105)</sup><i class=\"footnote\">עיין בענין צדקה דף קנ\"ח - קע\"ו בספר רשימות שיעורים לשבועות ונדרים חלק א' ולקמן בשיעורים לפרק רביעי בענין צדקה.</i> שיש שתי הלכות במעות צדקה: א) חלות קנין לשבט העניים; ב) חלות מצוה שחלה בחפצא של צדקה שינתן לעניים. והנה מצות \"והחזקת בו\" מהווה מצות גברא לעזור לעשיר עשוק שמך. ובכן הראשונים האחרים סוברים שהעברת ממון צדקה שיש בו קנין לשבט עניים לעשיר שמך היא בבחינת גזל עניים. לפיכך אסרו לתת לקט שכחה פאה ומעשר עני לעשיר לצורך מצות \"והחזקת בו\". אך יש להסתפק מהי דעתם בנוגע להשתמשות בתמחוי וקופה לצורך מצות החזקת עשיר שמך. י\"ל שבקופה ותמחוי אין קנין ממון של שבט עניים כי הממון הוא בעצם ממון בני העיר, אלא שחל דין בקופה ותמחוי שיתחלק לצורכי צדקה. משו\"ה יתכן שמותר להשתמש בקופה ותמחוי גם לצורך החזקת עשיר עשוק שמך כדי שלא יפסיד.<sup>106)</sup><i class=\"footnote\">עיין בשיעורים לקמן בענין צדקה אות ד'.</i>",
            "מאידך לפי הרי\"ף מותר לעשיר לקחת אפילו לש\"ו ומעשר עני כשהוא עשוק כדי שלא יעני יותר משום שלדעתו מצות \"והחזקת בו\" מתרת שימוש אף בממון הקנוי לעניים.",
            "והגמרא (דף ז:) מסיקה: דביומי ניסן יקרא ארעתא וביומי תשרי זל ארעתא דכ\"ע נטרי עד ניסן ומזבני והאי הואיל ואיצטריכא ליה זוזי זבין כדהשתא. עד פלגא אורחיה למיזל טפי לאו אורחיה למיזל עכ\"ל. ונראה שהגמרא כאן הניחה יסוד והוא שבמצב שהקרקעות עומדות להתייקר מתשרי עד ניסן יש לקרקעות ע\"פ דין שני ערכי שוק - ערכן כעת בתשרי וערכן בניסן הבא, ומשו\"ה כשימצא בתשרי מי שיקנה אותן בחצי דמיהן של ניסן אין בעל השדה זכאי ליטול מעשר עני כי כך דרכן של מחיר הקרקעות ובכן אין לו הפסד מיוחד. ברם כשאין מי שיקנה אותן לכל הפחות בחצי דמיהן וזקוק לכסף ואם ימכרן יפסיד יותר מחצי דמיהן יש לו רשות לקבל לש\"ו ומ\"ע. ומסתבר שהמתיר הוא מצות \"והחזקת בו\" - שכן במקום הפסד מרובה חלה מצוה זו לעזור לו. אך חלוק הציור הזה מהציור הראשון כשהיה עשוק ומקבל צדקה אפילו בהפסד מעט. מצות \"והחזקת בו\" חלה לעזור לעשוק מהכסף של לש\"ו ומ\"ע גם בעשוק כל שהוא. ואילו בשינוי השערים בין ניסן לתשרי כך היא דרכו של העולם ואינו עשוק. רק כשיש הפסד מרובה והוא הפסד יותר מחצי ערך הקרקעות הותר לו לקחת מלש\"ו וממ\"ע.",
            "אמנם הרמב\"ם בפ\"ט מהל' מתנות עניים (הלט\"ז) נטה קצת מפי' הרי\"ף וז\"ל מי שהיו לו בתים שדות וכרמים ואם מוכרן בימי הגשמים מוכרן בזול ואם הניחן עד ימות החמה מוכרן בשויהן אין מחייבין אותו למכור אלא מאכילין אותו מעשר עני עד חצי דמיהן ולא ידחוק עצמו וימכור שלא בזמן מכירה עכ\"ל. לפי הרמב\"ם מדובר שהקרקעות ירדו בתשרי חצי דמיהן משויין בניסן, והפסד של חצי דמים מהווה הפסד מרובה כדי להתיר לו מעשר עני ע\"מ להחזיקו שלא יעני. אך מוגבל שיעור מעשר עני שנותנים לו עד כדי ההפסד מרובה שהפסיד והוא חצי שווי הקרקע שבניסן, ואסור לתת לו יותר.<sup>107)</sup><i class=\"footnote\">בכסף משנה שם הביא שלפי הרי\"ף נוטל מעשר עני עד שימצא קונה בחצי דמיהן עיי\"ש.</i>",
            "ב) פרש\"י",
            "רש\"י פירש שקרקעותיו הוזלו ושוות פחות ממאתים זוז, ואם ירד גם שער כל הקרקעות יש לו לקחת אפילו אלף זוז מלש\"ו ומ\"ע כי נחשב לעני גמור. אבל אם קרקעות דכ\"ע נתייקרו ושלו הוזלו משום שהיה זקוק לכסף \"אפילו פורתא נמי לא ליספו ליה\", ופירש רש\"י וז\"ל שהרי שוות קרקעותיו מאתים זוז עכ\"ל. ולכאורה קשה, הלא מבואר במשנה (מס' פאה פרק ה' משנה ד') ז\"ל בעה\"ב שהיה עובר ממקום למקום וצריך ליטול לקט שכחה ופאה ומעשר עני יטול וכשיחזור לביתו ישלם דברי ר\"א וחכ\"א עני היה באותה שעה עכ\"ל. והנה כאן הרי למעשה אינו יכול לקבל מאתים זוז עבור קרקעותיו ואפי' ננקוט שע\"פ דין קרקעותיו שוות מאתים זוז למה לא יטול לש\"ו ומ\"ע כמו בעה\"ב העובר מקום למקום הנחשב ל\"עני באותה שעה\" וגם כאן הוא \"עני באותה שעה\".",
            "ונראה שבבעה\"ב העובר ממקום למקום אין לו במציאות ממה לחיות, ולכן למרות שע\"פ דין עשיר הוא יש לו רשות לקחת לש\"ו ומ\"ע משום ש\"עני היה באותה שעה\". ואילו כאן מדובר כשיש לו ממה להתקיים, ורוצה לקחת לש\"ו ומ\"ע מדין עני ממש כשאר עניים הלוקחים אפילו אלף זוז בבת אחת מלש\"ו ומ\"ע. ומאחר שע\"פ דין עשיר הוא - \"שהרי שוות קרקעותיו מאתים זוז\" - אינו לוקח כלל.",
            "ובמסקנת הסוגיא \"דביומי ניסן יקרא ארעתא וביומי תשרי זיל ארעתא\" פרש\"י וז\"ל הלכך עני לא הוי דיטול שוה אלף דינר הואיל וביומי ניסן שוות קרקעותיו מאתים ועשיר לא הוי הואיל ולכ\"ע נמי לא הוי שויין השתא מאתים, הלכך משלימין לו עד מאתים, והיינו מחצה דעד פלגא אורחיה למיזל, טפי לא עכ\"ל, דברי רש\"י טעונים ביאור.",
            "ונראה שיסודו כנ\"ל שלקרקע המשתנה בשוויה מניסן עד תשרי יש ע\"פ דין שני ערכים - ערך כעת בתשרי וערך שני כפי ניסן הבא. ושני הערכים חלים בו בזמן בתשרי, ויוצא שיש סתירה בדינו. הרי לפי השער של תשרי עני הוא, ואילו לפי השער של ניסן עשיר הוא. משום כך א\"א לתת לו אלף זוז, אך נותנים לו עד מאתים זוז כדי שממ\"נ יהיה עשיר.",
            "וניתן להוסיף שבחלוקת מתנות עניים מצויים שיעורים שונים. וכפי שהעלה הרמב\"ם בפ\"ט מהל' מתנות עניים (הלי\"ג) וז\"ל מי שיש לו מזון שתי סעודות אסור לו ליטול מן התמחוי. היו לו מזון י\"ד סעודות לא יטול מן הקופה. היו לו מאתים זוז אע\"פ שאינו נושא ונותן בהם הרי זה לא יטול לש\"ו ומ\"ע, היו לו מאתים חסר דינר אפילו אלף נותנין לו כאחד הרי זה מותר ליקח עכ\"ל. ונראה שהשינוי בשיעורים הוא מחמת ההבדל ביסוד דיניהן של מתנות עניים אלו. קיימות שתי הלכות במתנות עניים: א) ממון עניים וקנינם; ב) מצות צדקה. לקט שכחה פאה ומעשר עני מהווים ממון עניינם וקנינם. גברא שנקרא בשם עני יש לו קנין בגופו של ממון העניים, ועקב כך יכול העני ליטול בבת אחת כמה לש\"ו ומ\"ע שהוא רוצה - ואפילו אלף זוז - שכן לוקח את הממון שלו. מאידך קופה ותמחוי הם ממון העיר אלא שמצות צדקה מחייבת את בני העיר להחזיק את ידי העניים ולחלק להם את די מחסורם. משו\"ה אין העני זכאי לקבל רק את די מחסורו - והוא לפי השיעורים שכתב הרמב\"ם - ב' סעודות לתמחוי וי\"ד סעודות לקופה.",
            "ומסתבר שה\"ה בנידון דידן אליבא דרש\"י. לפי שומת ניסן שוות הקרקעות מאתים זוז ולכן אין בגברא חלות שם עני אלא נקרא בשם עשיר. עכ\"ז חסרה לו היכולת של אדם שיש בידיו מאתים זוז כי לפי השער של עכשיו בתשרי אין הקרקעות שוות מאתים. לכן חלה מצות צדקה דעלמא לחלק לו את די מחסורו - דהיינו עד מאתים זוז ולא יותר. במקרה זה אין לו קניני ממון בגופם של הלש\"ו ומ\"ע אלא שחלה רק מצות חלוקה של צדקה לתת לו די מחסורו ומקבל עד מאתים זוז בלבד.",
            "ונראה לפי הנ\"ל שלפי רש\"י בעשיר ההולך ממקום למקום ואין לו כסף וזכאי ליטול לש\"ו ומ\"ע שאינו רשאי לקחת אלף זוז שהרי הגברא הוא עשיר ולא עני ובכן אין לו קנינים בממון עניים. מצות צדקה דעלמא חלה לתת לו די מחסורו. ובכן נותנים לו עד מאתים זוז ולא יותר."
        ],
        [
            "<b>גמ'. והכא נמי גבי נזקין וכו'.</b> עיין ברא\"ש. בביאור הגמרא נראה ששעבוד הנכסים של הניזק בנכסי המזיק חל על העידית בלבד. אלא שיכול לטעון ליתן לו בינונית מצד שעבוד הגוף ומדין תביעה בעלמא.<sup>108)</sup><i class=\"footnote\">ונ\"מ לענין קרקע שלא היתה ברשות המזיק בשעת הנזק והיתה שלו בשעת התשלומין שאם חלות שעבוד הוא שעת הנזק קובעת ואם דין הוא בתביעה שעת התשלומין קובעת. עיין בהגרע\"א לגיטין (מח:) בחזו\"א חו\"מ ליקוטים סי' י\"ט ובקונטרסי שיעורים להגר\"י גוסטמאן זצ\"ל (ב\"ק שיעור ז').</i> והנה כפי שהגמרא יסדה יש לקרקע שני שערים - הערך דתשרי בזול והערך של ניסן ביוקר, ובכן אם יטול עידית שיש עליה שעבוד נכסים המהווה מקצת קנין יוכל לגבות יותר כפי שער הזול של עכשיו. מאידך בתובע מבינונית שאין בהן זכות שעבוד אלא תביעה בעלמא הבעלים יכולים להעריכן כפי השער דיוקרה של ניסן ולתת לו פחות קרקע.",
            "וע\"ז הקשה ראב\"י \"א\"כ הורעת כוחן של נזקין\" ר\"ל שיש לניזק שעבוד נכסים אף על הבינונית. ולדעתו מדובר בבע\"ח הטוען שרוצה לקבל זיבורית. ובתוס' ד\"ה לבעל חוב וכו' כתבו וז\"ל ולא שייך למפרך א\"כ הורעת כחו שלא יפה הכתוב כח בע\"ח אלא אדרבא הורעת כחו דמדאורייתא דינו בזיבורית עכ\"ל. ולכאורה יפלא שהרי אדרבא היא הנותנת שיש למלוה שעבוד נכסים מדאורייתא על הזיבורית ולמה לא יטעון שהורע כח אם אינו משתלם מהזיבורית כדהשתא.",
            "ונראה לחלק בין מלוה הכתובה בתורה - כתשלומי נזקין - שהתורה הטילה החיוב על המזיק לבין מלוה שאינה כתובה בתורה - כהלואה - שחלה מכח דעת המתחייב. בדעת המתחייב י\"ל שהגברא התחייב בשעבוד הנכסים כפי תקנת חז\"ל מבינונית דוקא ולא מזיבורית, ואין לבע\"ח שום זכות מחמת הורעת כחו. בחיוב מזיק לעומת זאת, כשהתורה שיעבדה עידית שיעבדה אף נכסי בינונית הגרועים ממנה.",
            "ומסיק רב אחא בריה דרב איקא שהדין חל בכתובת אשה הרוצה לקבל בינונית כי אין לה שעבוד נכסים על בינונית אך תביעה בעלמא. קיים שעבוד הגוף בלבד לשלם מבינונית, משו\"ה יכול הבעל לדחותה לגבות כפי יוקרא דלקמיה.",
            "<b>תוס' ד\"ה לכתובת אשה.</b> לכאורה ניתן לחלק, שלא כתוס', בין כתובת אשה לבע\"ח. לאשה יש זכות תביעה על הבינונית שכן גם היא בכלל בע\"ח שדינו בבינונית לכתחילה. אמנם אשה אף שלכתחילה גובה מזיבורית בכל זאת נשארה אצלה זכות תביעה לבינונית כדין בע\"ח אך כיוקרא דלקמיה. מאידך, לבע\"ח דעלמא אין שום זכות של תביעת עידית.<sup>109)</sup><i class=\"footnote\">כ\"כ הרא\"ש - הובא בשטה מקובצת - בשם רבנו מאיר וכדומה כתב תלמיד הרב רבנו פרץ. ועי' בתומים סי' ק\"ב סק\"ה ובחידושי ר' אריה ליב סי' י\"ד.</i>",
            "ויתכן שהתוס' סוברים שבינונית כיוקרא דלקמיה נחשבת ע\"פ דין לזיבורית כדהשתא ולכן האשה גובתה. ה\"ה בנוגע לבע\"ח; עידית כיוקרא דלקמיה נחשבת לבינונית כדהשתא ולפיכך בע\"ח גובתה.",
            "<b>תוס' ד\"ה אליבא דר' ישמעאל.</b> אלמלא התוס' ניתן להסביר את הגמרא בדרך אחרת. נראה שלר\"ע דין עידית חל בגבייה, ולכן יש להסתפק אליביה האם בשלו או בשל עולם הן שמין. דין ר' ישמעאל, לעומת זאת, אינו חלות דין בגבייה כדמוכח מהסוגיא דלמעלה (דף ו:) שבה\"א רצתה לומר אליבא דר\"י שאם אכלה כחושה משלם שמנה - אפילו יותר ממה שהזיקה. דין זה חל בעיקר המחייב של הנזק, ולא בדיני גבייה דעלמא. ובכן י\"ל שלפי המסקנא אמנם שומת ערך הנזק הוא רק כפי מה שהזיק ולא יותר, בכל זאת גזיה\"כ להחשיבו כאילו הזיק את העידית של הניזק ולכן משלם מעידית דניזק דוקא כי העידית של הניזק מחייבת את הנזק. משו\"ה אין להסתפק כלל אם שמין בשל עולם כי בודאי שמין בשל ניזק דהוי המחייב של הנזק.<sup>110)</sup><i class=\"footnote\">לכאורה ההסבר הזה מיוסד ביסוד של מרן הגר\"ח זצ\"ל המובא למעלה בראשית השיעורים שעיקר המחייב של נזק הוא להחזיר את הדבר הניזק, והדמים הם חליפי החפצא. ומאחר שגזיה\"כ שכאילו הוזקה העידית של הניזק לפיכך חייב לשלם מעידית דניזק דוקא ולא משל עולם. ולפי\"ז בנוגע לספקת רע\"א זצ\"ל האם אזלינן בתר שעת הנזק או בתר שעת התשלומין למ\"ד בשל ניזק אזלי' בתר שעת הנזק כי המחייב הוא עידית דניזק. ועיין בחזו\"א (חו\"מ ליקוטים סי' י\"ט) שכ' דלמ\"ד שמין בשל ניזק דאזלינן בתר שעת התשלומין ולא בתר שעת הנזק. ועיין בשיעורים לקמן (דף נט.) לתוס' ד\"ה ומאי ניהו.</i>"
        ],
        [
            "<b>גמ'. רבינא אמר וכו'.</b> בביאור הגמרא רבו שיטות הראשונים וכדלהלן:",
            "שיטת רש\"י:",
            "אליבא דרש\"י שתי הברייתות ס\"ל בשל עולם הן שמין אלא שחלוקים אם דין בע\"ח בזיבורית או שיש תקנה שיגבה מבינונית.",
            "שיטת התוס':",
            "עיין בתוס' ד\"ה מר ל\"ל וכו'. אליבא דתוס' לכ\"ע בשל עולם הן שמין. אמנם כשאין לבע\"ח עידית רק בינונית וזיבורית חל טעמו של ר\"ש (גיטין מט ב) להגבותו מזיבורית כדי שלא יראה המלוה שדה נאה ויאמר אקפוץ ואלונו, ולפיכך הפקיעו הגבייה מהבינונית ושמוה על הזיבורית. יוצא שלמרות שבעלמא בשל עולם הן שמין בכה\"ג שמין בשלו להגבותו מזיבורית.",
            "שיטת הראב\"ד:",
            "בשט\"מ ובגר\"א מביאים את פי' הראב\"ד וז\"ל דכ\"ע בשלו הן שמין והכא בשלא היתה לו עידית מעולם ובדעולא קא מיפלגי, מ\"ד ב\"ח בזיבורית אית ליה דעולא וכיון דנעשית אצלו בינונית כעידית מוקמיה לה אדאורייתא א\"נ אתקנתא דהא זיבורית אצלו נעשה בינונית. והא דאמר ב\"ח בבינונית לית ליה דעולא אלא אית ליה דרבי שמעון דאמר בריש פ' הניזקין מפני מה אמרה תורה ב\"ח בבינונית כלומר אע\"פ שהיה ראוי לגבות מן העידית מפני שגמל עמו חסד אלא שלא יראה אדם שדה נאה וכו' הילכך אע\"פ שזה נעשית לו הבינונית כעידית גובה ממנה שאין כאן חשש דאקפוץ ואלונו שהרי עידית כזו מצויה הרבה לקנות ואוקימנא ליה אדיניה וקיי\"ל כעולא דרבה דהוא בתרא ס\"ל כוותיה בפ' הנזקין והלכך ב\"ח בזיבורית עכ\"ל. פי' שלדעת ר\"ש כשיש לו בינונית וזיבורית גובים מבינונית כי אין כאן חשש של אקפוץ ואלונו, ואף שבשלו הן שמין בכל זאת מאחר שבשל עולם הריהו בינונית גובין ממנו. וסברתו הפוכה משל תוס'.",
            "שיטת הרמ\"ה:",
            "בנמוקי יוסף מביא בשם הרמ\"ה וז\"ל דרבינא מוקי להו לתרוייהו כשהיה לו עידית כשלוה ואח\"כ מכרה וכו' ומאן דתנא בע\"ח בבינונית אזיל בתר שעבודא דמעיקרא, ומעיקרא מקמיה דמכרה לעידית לגבי דידיה בינונית הואי אע\"ג דהשתא בתר דמכרה קם ליה הבינונית עידית. ומ\"ד בזיבורית אזיל בתר גוביינא וכיון דבעידן גוביינא לגבי דידיה עידית הוא לא גבי מיניה. ובמאי קא מיפלגי בדעולא קא מיפלגי, מאן דאזיל בתר שעבודא דמעיקרא לית ליה דעולא דאמר דבר תורה בע\"ח בזיבורית אלא מדאורייתא דינו בעידית ורבנן הוא דתקון דלא ליגבי אלא בבינונית משום חששא דאקפוץ ואלונו וכיון דמעיקרא קודם שמכר העידית משתעבד ליה הבינונית תו לא פקע שעבודא מיניה. ומ\"ד בע\"ח בזיבורית ואזיל בתר גוביינא אית ליה דעולא דאמר דבר תורה בעל חוב בזיבורית ורבנן תקנו בינונית משום נעילת דלת וכי תקינו רבנן היכא דהויא בינונית לגביה בעידן גוביינא אבל השתא דחזר ליה עידית לא תקון. והלכתא כרבינא ואליבא דמאן דאזיל בתר שעבודא דמעיקרא וכדאמרן ודלא כעולא וכו' עכ\"ל. אליבא דהרמ\"ה לעולם בשלו הן שמין אלא שחלוקים האם אזלינן בתר שעת ההלוואה וההשתעבדות או בתר שעת הגבייה, וזה תלוי במחלוקת בין עולא לבין ר\"ש. לשיטת ר\"ש שמן התורה בע\"ח דינו בעידית תיקנו החכמים שעצם ההשתעבדות דמעיקרא תחול על בינונית. ובכן אע\"פ שמכר לעידית דמעיקרא קודם שעת הגבייה והבינונית נעשתה עידית דשלו עכ\"ז גובה ממנה שכן כבר השתעבדו משעת ההלוואה דמעיקרא. ואילו אליבא דעולא קנין ההשתעבדות דמעיקרא בשעת ההלוואה חל על זיבורית כדין תורה אלא שבשעת הגבייה דינו של בע\"ח לגבות מבינונית במקום הזיבורית. משו\"ה אם בשעת הגבייה השתנתה הבינונית דמעיקרא להיות עידית שלו לא יגבה ממנה הבע\"ח כי הכל תלוי בשעת הגבייה.",
            "שאר הראשונים חלוקים על הרמ\"ה ולדעתם גם לעולא הזכות לגבות בינונית חלה מדין קנין מעיקר שעת ההלוואה ואינו דין בעלמא בגבייה, ואין הבדל בין עולא לבין ר\"ש לענין זה.",
            "שיטת הרמב\"ם:",
            "לכאורה, פסקי הרמב\"ם סותרים זה את זה: בפי\"ט מהל' מלוה ולוה (הל\"א) כתב וז\"ל כשיורדין בי\"ד לנכסי הלוה לגבות מהן לא יגבו לבעל חוב אלא מן הבינונית בקרקעותיו עכ\"ל. מלשונו משמע שפסק בשלו הן שמין, ועכ\"ז פסק (שם בהל\"ד) וז\"ל כבר ביארנו שהנזקין שמין להן בעידית ובע\"ח בבינונית וכתובת אשה בזיבורית כו' היו לו זיבורית ובינונית בלבד נזקין ובע\"ח בבינונית וכתובת אשה בזיבורית עכ\"ל. דומה שכאן פסק שבשל עולם הן שמין, וצריך עיון. יתר על כן, בפ' כ\"ד מהל' מלוה ולוה (הל\"י) פסק הרמב\"ם וז\"ל שנים שהוציאו כל אחד משניהם שטר חוב על חבירו כו' היה זה במאה וזה במאה ויש לזה עידית ולזה עידית או לזה בינונית ולזה בינונית לזה זיבורית ולזה זיבורית אין נזקקין להן אלא כל אחד ואחד עומד בשלו. היה לזה עידית ובינונית ולזה זיבורית זה גובה מן הבינונית וזה גובה מן הזיבורית עכ\"ל, פסקו יוצא מהסוגיא בכתובות (דף קי.) שפסק כרב נחמן ושלא כרב ששת ואליבא דמ\"ד בשלו הן שמין, ושוב קשה מהלכתו בפי\"ט (הל\"ד). ובמגיד משנה (בפכ\"ד) עמד על הסתירה, וז\"ל זה מחלוקת בגמרא שם דר\"נ אמר זה גובה וזה גובה ורב ששת אמר אפוכי מטרתא למה לי. ואמרי' התם דטעמא דר\"נ הוא מפני שכשיגבה בעל זיבורית בינונית מזה שיש לו עידית ובינונית לא יוכל בעל בינונית לגבותה ממנו מפני שתהיה אצל זה עידית ובינונית, שהרי הוא אין לו מעולה ממנה, וכשאמרו בע\"ח בבינונית דעתם שבשלו הם שמין, וטעמא דרב ששת מפני שבשל עולם הן שמין, ופסק רבינו ז\"ל כר\"נ דהלכתא כוותיה בדיני כו'. אבל יש אצלי תימה בדבריו ז\"ל שהרי הוא פסק פי\"ט במי שהיו לו בינונית וזיבורית שדין בע\"ח בבינונית וזהו כדעת רב ששת וצ\"ע וכו' עכ\"ל, עיי\"ש שתירץ בדוחק.",
            "ונראה ששיטת הרמב\"ם היא כפי שביארה בס' אור שמח (שם בפכ\"ד הל\"י). הרמב\"ם פסק בשלו הן שמין וכדעולא שבע\"ח גובה מבינונית כדי שלא תנעל דלת בפני לווין, ולכן כשאין לו רק בינונית וזיבורית גובה מבינונית ושמין בשל עולם כדי להגבותו את הבינונית שאם יגבנו מהזיבורית תהיה נעילת דלת כשמקבל רק זיבורית. ויוצא שבשמצויות ללוה שלש שדות - עדית בינונית וזיבורית - בשלו הן שמין ולא בשל עולם. ואילו כשיש ללוה רק שתי שדות - בינונית וזיבורית - שמין בשל עולם וגובה את הבינונית. כל זה אליבא דעולא. מאידך לפי ר\"ש גובה מזיבורית כי שייך החשש שמא יקפץ וילונו ובכן בכל אופן בשלו הן שמין.",
            "ברם כל זה מדובר כשהיו ללוה בינונית (בשל עולם) וזיבורית בשעת ההלוואה שכן נשתעבדה הבינונית למלוה וכדנ\"ל. בפכ\"ד לעומת זאת היו בשעת ההלוואה עידית ובינונית לאחד ולשני היתה זיבורית בלבד משו\"ה נשתעבדה הזיבורית לבדה בשעת ההלוואה. לכן השני גובה רק מהזיבורית של הראשון ואינו יכול לקחת בחזרה מהראשון את הבינונית כי בכה\"ג בשלו הן שמין שכן הבינונית (דשל עולם) הופכת להיות עידית שלו ואין לו זכות לגבותה. ותקנת עולא כדי שלא תנעל דלת אינה שייכת כאן כי לא היתה הבינונית בידי הלוה בשעת השתעבדות המלוה דמעיקרא ולפיכך המלוה לא סמך את דעתו על קרקע זו בשעת ההלוואה ולא הלוהו על סמך קרקע זו. משום כך שמין בשלו ולא בשל עולם וגובה מזיבורית בלבד. יוצא ששמין קרקעות שבשעת ההלוואה אף בשל עולם (כשיש לו רק בינונית וזיבורית) ולא רק בשלו. מאידך שמין קרקעות בשעת הגבייה רק בשלו ולא בשל עולם כלל.<sup>111)</sup><i class=\"footnote\">עיין במאירי בשיטה מקובצת לסוגייתנו ובס' מילי דמיטב סי' י\"ב.</i>",
            "<b>תוס' ד\"ה כולן וכו'.</b> עיין בנמוקי יוסף בשם הרמ\"ה שמדובר בכתב המזיק שטר לניזק על החוב. וקשה למה התעלמו התוס' מתירוץ זה של הרמ\"ה.",
            "והנה בדין שמלוה בשטר גובה מנכסים משועבדים ניתן לחקור אם השטר הוא שטר קנין הקונה את קנין הההשתעבדות או שהשטר הוא שטר ראייה וההשתעבדות אינה תלויה בקנין השטר.<sup>112)</sup><i class=\"footnote\">עיין בספר רשימות שיעורים לשבועות ונדרים חלק ב' דף קכ\"ד - קל\"ב.</i> ונראה שזו תלויה במחלוקת בין הראשונים.",
            "הנה בתוס' מס' גיטין (דף ג: ד\"ה וגובה כו') יש שתי דעות בנוגע לשטר מלוה עם עדי מסירה אם גובה מנכסים משועבדים או לא. ונראה שעיקר ההבדל בין שטר עם עדי חתימה לבין שטר עם עדי מסירה הוא ששטר עם עדי חתימה הוא שטר ראייה שעליו חל הדין של עדים החתומים על השטר נעשו כמי שנחקרה עדותן בבי\"ד. ואילו שטר עם עדי מסירה אינו שטר ראייה אלא שטר קנין בלבד. ואם שעבודי מלוה חלים מדין קנין שטר חלים הם אף בשטר מלוה עם עדי מסירה. לעומת זאת, אם אינם חלים מדין קנין שטר הם יחולו רק כשיש שטר מלוה עם עדי חתימה המהווה שטר ראייה. הצורך לשטר ראייה במלוה ניתן לבאר ע\"פ דברי הראב\"ד בהשגותיו על הרי\"ף (גיטין ר\"פ הניזקין) וז\"ל שהלקוחות כמו ערבים הם עכ\"ל. נכסים משועבדים אחראים עבור החוב כמו ערב. משום כך דוקא כשמצויה ביד המלוה ראיית שטר יתכן לומר שנכסי הלוה ערבים עבור החוב שכן ביד המלוה לגבותם כל הזמן. אמנם כשאין למלוה שטר ראייה אין אנו יכולים להחיל על הנכסים דין ערב כי מאחר שאין ביד המלוה שטר ראייה יכול הלוה להשתמט ממנו, משו\"ה נכסיו אינם אחראים וערבים ואינם משתעבדים, ודוק בלשון הרמב\"ם (פי\"ח מהל' מלוה הל\"א) ז\"ל והמלוה את חבירו סתם הרי כל נכסיו אחראין וערבאין לחוב זה עכ\"ל.<sup>113)</sup><i class=\"footnote\">עיין בקונטרס בעניני שטרות בספר ארץ הצבי דף קנ\"ה - ק\"ע.</i>",
            "והנה עיקר ההתחייבות של המלוה חלה על פי דעת המתחייב. מאידך חיוב הניזקין חל מחמת הנזק ובלי דעת המתחייב. בכך מתבארת המחלוקת בין תוס' והנ\"י לפי שני הצדדים בחקירתנו. אם שטר מלוה הוא שטר קנין י\"ל שחל מדין קנין כדי להוסיף על עיקר ההתחייבות של החוב. והואיל ועיקר ההתחייבות לשלם דמי המלוה חלה מדעת המתחייב של הלוה ניתן להוסיף על זה קנין שטר שאף הוא חל על פי דעת התחייבות של הלוה. ואילו עיקר חיוב דמי הנזק לעומת זאת חל מן השמים ובכן אין לצרף אליו חלות קנין שטר להוסיף שעבודים על חיוב התורה. כך היא סברת התוס'. גם אם ננקוט ששטר מלוה מהווה שטר ראייה סוברים התוס' שאין לצרפו אלא למלוה שחל מעיקרו על פי דעת המתחייב ומצטרף אליו שטר ראייה שאף הוא חל משום דעת המתחייב של הלוה עבור השטר. (ועיין בתוס' בכתובות (דף כ. ד\"ה ור\"י וכו') שדעת המתחייב מעכבת בחלות דין שטר). ואילו חיוב נזק שחל מן השמים אינו נתפס בהתחייבות נוספת עבור שטר ראייה. וע\"פ יסוד מרן הגר\"ח זצ\"ל (עיין לקמן בענין שטרות אות א') שרק הבעלים יכולים ליצור חלות שם שטר ולא אינש דעלמא נראה להוסיף שהבעלים שהתחייבו בחיוב הממון - כמו הלוה - יכולים אף להתחייב בהתחייבות של שטר. ואילו מזיק מאחר שאינו בעלים על חיובו לשלם, שכן התורה חייבתו ולא הוא שחייב את עצמו, גם אינו בעלים להתחייב בחלות דין שטר עבור הנזק - לא שטר ראייה ולא שטר קנין.",
            "אמנם הרמ\"ה חולק על כל זה כי הוא סובר שניתן לצרף עכ\"פ את דעת המתחייב של המזיק עבור שטר - בין עבור שטר קנין ובין עבור שטר ראייה - עם חיוב הנזק שחל מן התורה על המזיק לשלם עבור נזקו.",
            "<big><strong>ענין שטרות.</strong></big>",
            "<b>א.</b><br>הבאנו (בתוס' דף ח. ד\"ה כולן וכו') בשם מרן הגר\"ח זצ\"ל ששטר חל רק ע\"פ דעת הבעלים כגון מדעת לוה המתחייב בחיובי ממון ובשטר. בכך ביארנו את שיטת התוס' שאין המזיק יכול ליצור שטר על נזקו כי אינו בעלים המתחייבים מעצמם אלא התורה היא חייבתו לשלם את נזקו.",
            "מקור ליסודו של מרן ר' חיים זצ\"ל יש בגמרא יבמות (דף לא:) ששואלת וז\"ל ומפני מה לא תקנו זמן בקידושין עכ\"ל, והשיבה וז\"ל משום דלא אפשר, היכי ליעביד, לינחה גבי דידה מחקה ליה, לינחה גבי דידיה זמנין דבת אחותו היא ומחפה עליה, לינחה גבי עדים אי דזכירי ליתו ליסהוד, ואי לא זמנין דחזו מכתבא ואתו מסהדי, ורחמנא אמר מפיהם ולא מפי כתבם וכו' עכ\"ל. וכתב הרי\"ף וז\"ל הא מילתא מקשו בה רבנן היכי אמרינן הכא רחמנא אמר מפיהם ולא מפי כתבם והא תנן נאמן אדם לומר זה כתב ידו של אחי וכו' ומסתברא לן כי אמרינן רחמנא אמר מפיהם ולא מפי כתבם דלא הויא לה עדות שבכתב עדות ה\"מ היכא דאיתיה לשטרא תותי ידי סהדי דכמה דלא נפקא לה סהדותא מתותי ידיהון דסהדי כמה דלא קא מסהדי בה עד השתא דמיא דהא אי בעו כבשי לה לשטרא ולא מסהדי וכו' אבל שטרא דנפיק מתותי ידי דבעל דין לא אמרינן ביה מפיהם ולא מפי כתבם הוא דהא מעידנא דחתימי בשטרא ויהבי ליה למריה לא יכלי למהדר בהו והוו להו כמי שנחקרה עדותן בב\"ד וכו' עכ\"ל. ביאור דבריו שדין עדות שבשטר אינו חל כל זמן שהשטר הוא בידי העדים כי אם משמסרו את השטר לבעל השטר. והוא יסוד בחלות דין שטר שהכשר שטר חל דוקא בידי הבעלים ולא בידי העדים.<sup>114)</sup><i class=\"footnote\">השוה פי' הנתיבות (חו\"מ סי' מ\"ו ס\"ק י\"ט).</i>",
            "כן הוא גם מפורש שם בבעה\"מ וברמב\"ן במלחמות ה'. וז\"ל בעה\"מ מפי כתבם הוא שפסולה עדותן אבל מפי כתבו לא, וכל שטרי הלואה ומקח וממכר הלוה והמוכר הוא שמצוה את העדים ואמר כתבו וחתמו וכן בגיטי נשים ואין זה מפי כתבם אלא מפי כתבו. ואם אי אתה אומר כן עקרת מה שכתוב בקבלה וכתוב בספר וחתום והעד עדים ומקרא מלא כתוב בתורה וכתב לה ספר כריתות אלמא כל כה\"ג כתבו שלו הוא ולא כתבם של עדים. אבל היכא דכתבי מנפשייהו בשטר שצריך לומר כתובו ולא אמר להם כתובו הא ודאי מפי כתבם הוא וכו' עכ\"ל. וכתב ע\"ז הרמב\"ן וז\"ל אמר הכותב זרוק חוטרא אאוירא אעיקרא קאי, שזה הפירוק יצא מכלל פירוקו של רבינו ז\"ל וחוזר אליו וכו' שכיון שאין הזמן הכתוב בשטר עושה מעשה שטר, אלא ביוצא מתחת ידי עדים מפי כתבם הוא, ואע\"פ שודאי יצא מתחת ידם בשקדש בו את האשה ואח\"כ הפקידתו אצלם אין זה דומה לשטר שביד שליש דכיון דברשות אחרים אינו משמש כלום, אלא אהימנותא דעדים סמכינן וברשותן של עדים הוא צריך להיות מונח אינו אלא כשטר משמוש שכתבוהו עדים לדוכרון פתגמי דהוי באנפייהו עכ\"ל. ביאור דבריהם שהחידוש של חלות דין שטר הוא שהשטר חל דוקא כשהבעלים עושים את השטר כדי למוסרו לבעל דין שני שיתפוס את השטר בשביל עצמו, כגון לוה שיצר שטר מלוה ומסרו למלוה או מוכר שיצר שטר מכר כדי למסרו לקונה. וכן כשמוסרים שטר לשליש שתופס את השטר והו\"ל חלות בעל דין ואף בעל השטר. מאידך העדים החתומים בשטר אינם כשליש ולא בבחינת בעלי דינים ולפיכך אינם חשובים כתופסים של השטר, השטר שברשותם אינו משמש כלום בידיהם. חספא בעלמא הוא ואינו מעיד כלל.",
            "ונראה שלזה התכוון גם הר\"י בתוס' כתובות (דף כ. ד\"ה ור\"י וכו') וז\"ל דלא חשיב שטר אלא כשעשוי מדעת שניהם, מדעת הלוה שהוא חייב אז חשיב שטר, אבל הכא שכותב עדותו שלא מדעת הלוה לא חשיב שטרא עכ\"ל. ר\"ל ששטר זקוק לדעת המתחייב שכן רק הבעלים יכולים ליצור שטר ורק הם יכולים להתחייב שיחול השטר עבור בעל דין השני שיתפוס את השטר. עדים לעומת זאת אינם יכולים ליצור שטר בעצמם, וכל מה שכתבו בלי דעת המתחייב אינו עדות שבשטר אלא עדות שבכתב שפסולה.",
            "<b>ב.</b><br>מבואר במשנה גיטין (דף פו.) שכתב בכתב ידו ואין עליו עדים הגט כשר מדאורייתא ופסול מדרבנן, ובפרש\"י שם (ד\"ה ואם ניסת כו') כתב שני ביאורים בדין זה, אחד שכתב ידו כשר עפ\"י גזיה\"כ וכתב ונתן, א\"נ \"דכתב ידו כמאה עדים דמי\" כלומר שמועיל מדין הודאת בע\"ד.",
            "אמנם על הפירוש של הודאת בע\"ד קשה טובא כי לגבי קידושין בלי עדים והבעל והאשה שניהם מודים שנעשו קידושין מובא במס' קידושין (דף סה:) שרב כהנא אמר אין חוששין לקידושין שכן חסרים שני עדי קיום. וז\"ל הגמרא: א\"ל רב אשי לרב כהנא מאי דעתיך דילפת דבר דבר מממון אי מה להלן הודאת בעל דין כמאה עדים דמי אף כאן הודאת בעל דין כמאה עדים דמי, א\"ל התם לא קא חייב לאחריני הכא קא חייב לאחריני עכ\"ל. והנה בב\"מ (יב: - יג א) כשחייב מודה אין מחזירין שטר חוב שאיתרע בנפילה משום דחיישינן לפרעון ולקנוניא - כלומר דחב לאחרינא. ברם היכא דליכא למיחש לקנוניא מהימן וכמבואר במס' בבא בתרא (קעד ב) ששכיב מרע שהקדיש כל נכסיו ואמר מנה לפלוני נאמן חזקה אין אדם עושה קנוניא על הקדש. ויוצא לכאורה שאף בקידושי אשה כשיש אומדנא דמוכח שאין קנוניא יחשבו לעדי קיום, והוא פלא.",
            "וביאר הגר\"ח זצ\"ל ששני דינים שונים נשנו כאן. בב\"מ הדין של חב לאחרינא הוא הפקעת נאמנות מפני חשש קנוניא. מאידך בקידושין הדין של חב לאחרינא אינו חשש קנוניא אך הוא קובע הפקעת חלות שם בעל דין. דוקא בממון יש שם בעל דין שחל על התובע ועל הנתבע, ואילו בקידושין האיש והאשה אינם בעלי דינים כי אין קידושין חלות של ממון אלא חלות דין של איסורים. ובאיסורים לא חל השם של בעל דין. ומאחר שאין בקידושין חלות שם בעל דין אף ההלכה של הודאת בע\"ד כמאה עדים דמי אינה חלה.",
            "לפי\"ז תמוה מאד פרש\"י הנ\"ל שכתב ידו כשר מה\"ת לגט אשה משום שהודאת בע\"ד כק' עדים דמי שהרי דומה דין גיטין לדין הקידושין בכך שבשניהם ליכא חלות שם בעל דין שכן חלויותם חלות איסורים הם ולא חלות ממון. ואף שבמציאות אין גט חב לאחרינא ואין בו חשש קנוניא, עכ\"ז היאך יכול הבעל להכשירו בכתב ידו מדין הודאת בע\"ד והוא אינו בעל דין כלל.",
            "ובמרדכי לסוף מס' קידושין (סי' תק\"ע) כתב בשם ר' אביגדור (ע\"ש תחלת סי' תקס\"ט) וז\"ל ושטרי ממון הן יסוד נביאים ע\"פ הגבורה דכתיב כתוב בספר וחתום והעד עדים עשה הכתוב חתימת השטר כהעדאת עדים בפיהם וההיא דפרק מי שאחזו מפיהם ולא מפי כתבם לא איירי בשטר הנמסר ליד בעל מעשה אלא כעדים שכותבין עדותן על הנייר ושולחין לב\"ד וכו' אבל שטר ממון הכתוב וחתום בעדים ומסרוהו ליד בעל הדבר הוי כעדות בפה מההיא דפרק ד' אחין שטר קדושין אי מנחיא ליה גבי דידיה ודידה דלא מקרי מפי כתבם, ודוקא בשטר קדושין שהאשה נקנית בו וניתן ליכתב דמקשינן הויה ליציאה, אבל שטר ראיה על קדושי כסף לא ניתן ליכתב דרחמנא אמר מפיהם ולא מפי כתבם עכ\"ל. נראה שר' אביגדור התכוון לביאור הגר\"ח זצ\"ל שאין האיש והאשה בעלי דינין בקדושין, משו\"ה אינם בעלים ליצור חפצא של שטר ראייה כי חסרה דעת המתחייב של בעלים, ואשר לשטר לגירושין או לקדושין עצמן גזיה\"כ מיוחדת היא שבנוגע לגט קנין או לשטר עבור קנין הקדושין חשוב האיש כבעלים ויש לו דעת המתחייב כמו בעלים אחרים בדיני ממונות. אולם אחר שקידשה או שגירשה בנוגע ליצירת שטר ראיה על הקדושין אין האיש בעל דין ובעלים ואין בכחו ליצור שטר ראייה.",
            "בכך מוסברים דברי רש\"י הנ\"ל שר\"ל שבנוגע ליצירת הגט עבור קנין הגירושין נחשב האיש לבעל - דין ובעלים שיש לו דעת המתחייב לשם חלות שטר הקנין בגיטין ובקדושין, משו\"ה חל דין הודאת בעל דין כק' עדים דמי כדי שיוכל הבעל ליצור חפצא של גט קנין ע\"פ דעת המתחייב, ואילו לשאר הדברים אינו בעל - דין ובעלים. לפיכך פסול האיש בגירושין וקדושין ליצירת שטר ראייה (כמבואר במרדכי) ואף פסול הוא לקיום הדבר של גיטין וקדושין (וכדאיתא בגמ' קידושין הנ\"ל).",
            "<b>ג.</b><br>כתב הרמב\"ם בפ\"ג מהל' עדות (הל\"ד) וז\"ל דין תורה שאין מקבלין עדות לא בדיני ממונות ולא בדיני נפשות אלא מפי העדים שנאמר על פי שנים עדים מפיהם ולא מכתב ידן, אבל מדברי סופרים שחותכין דיני ממונות בעדות שבשטר אף על פי שאין העדים קיימים כדי שלא תנעול דלת בפני לוין וכו' עכ\"ל. ותפס עליו הרמב\"ן בהשגותיו לספר המצוות (דף כח: דפוס ווילנא בשרש שני) וז\"ל שאנו דנין בגטין בעדי חתימה בלבד והאשה המוציאה לפנינו גט חתום מקיימין אותו בחותמיו ומתירין אותה להנשא על פי עדות השטר וכו' עכ\"ל, הרי שהגט ושטר הקידושין משמשין כראייה לאשה מן התורה והיאך קבע הרמב\"ם ששטר ראייה הוא דין דרבנן.",
            "תירץ הגר\"ח זצ\"ל (עיין בספרו על הרמב\"ם להלכה זו) שהרמב\"ם הבחין בין שטרי קנין לשטרי ראייה. גם הרמב\"ם סובר ששטרי קנין חלים מדאורייתא ורק שטרי ראייה הם שחלים מדרבנן. בהתאם לכך גט אשה המהווה שטר קנין חל מדאורייתא ומאחר שחל כקנין מן התורה מדין שטר נעשה העדים החתומים בו כמו שנחקרה עדותן בבי\"ד ואף מעידים לטובת האשה התופסת את השטר לראייה.<sup>115)</sup><i class=\"footnote\">וכמו\"כ ביאר הנתיבות (חו\"מ סי' כ\"ח סק\"ז).</i> וביאר הגר\"ח זצ\"ל שכדי להוות שטר אנו נדרשים בדעת המתחייב מצד הבעלים וכנ\"ל. ולדעת הרמב\"ם דעת מתחייב חלה דוקא בשטרי קנין כי באמצעות השטר יחול קנין השדה או קנין הקדושין וגירושין והבעלים מתחייבים שהשטר יפעל את הקנין. בשטר ראייה לעומת זה הרי חל ונגמר הקנין, ועכשיו אין המקנה אלא נותן לקונה ראייה בכתב עם חתימת עדים כדי שלא יוכל הוא המקנה לשקר אח\"כ ולהכחיש בקנין שעשה. בכה\"ג אינו נקרא בשם מתחייב, ולפי שחסרה דעת המתחייב לא חל שם שטר מדאורייתא כי אם מדרבנן.",
            "והנה התוס' בכתובות (דף כ. ד\"ה ורבי יוחנן וכו') כתבו שמתחילה אמר הר\"י ששטר חל רק כשעשוי מדעת המתחייב וכן הדין גם בשטרי ראייה. ואח\"כ הוסיף לפי תירוץ השני דלא בעינן דעת המתחייב. כפי הנראה, ספקו הוא כהנ\"ל האם שייכת דעת המתחייב בשטרי ראייה. בשטרי קנין פשוט שחלה דעת המתחייב עבור הקנין שעושה ומשו\"ה אפשר ליצור חפצא של שטר קנין (עיין בב\"ב קסז א). ואילו בשטרי ראייה י\"ל שחלות התחייבות ודעת המתחייב אינן שייכות לראייה בעלמא, ולפיכך יש צד לומר ששטרי ראייה חלים בלי דעת המתחייב. מאידך בשטרי קנין דעת המתחייב מעכבת ובלי דעת המתחייב מצד הבעלים אין שטר קנין חל.",
            "ויוצא שהרמב\"ם והר\"י (לפי התירוץ השני) שניהם מקבלים את יסוד הגר\"ח זצ\"ל שדעת המתחייב לא תתכן לחול מן התורה בשטר ראייה מאחר שאין הבעלים מחייבים את עצמם בקנין. אך מכך יוצאות להם מסקנות הפוכות. לפי הרמב\"ם אין שטר ראייה חל מדאורייתא כלל, ואילו להר\"י שטר ראייה חל מן התורה בלי דעת המתחייב ורק בשטר קנין הואיל ואפשר שתהיה דעת המתחייב, אותה דעת המתחייב מעכבת בחלות השטר. ברם התירוץ הראשון של הר\"י חולק ע\"ז ושיטתו היא ששפיר שייך שיחול דין דעת המתחייב בשטרי ראייה, שכן מסירת השטר לידי התופס כראייה מהווה התחייבות מצד הבעלים ולפיכך ניתן ליצור שטר ראייה מדאורייתא.",
            "<b>ד.</b><br>בשיעורנו (דף ח. תוס' ד\"ה כולן) הבאנו שתי הדיעות שבתוס' במס' גיטין (דף ג: ד\"ה וגובה וכו') בנוגע לשטר מלוה בעדי מסירה אליבא דר\"א הסובר עדי מסירה כרתי אם יועיל לגבות מנכסים משועבדים, והסברנו שהמחלוקת תלויה בשאלה אם שטר מלוה שטר קנין הוא או שטר ראייה, שהרי שטר בע\"מ אינו שטר ראייה אלא שטר קנין.",
            "והנה התוס' בגיטין (כ ב ד\"ה הכותב) כתבו ששטרי קנין צריכים להיות \"ספר מקנה\" - כלומר ממונם של הבעלים המקנה, ואילו שטרי ראייה אין צריכים להיות לכתחילה \"ספר מקנה\" וניתנים להכתב אפילו על נייר של התופסו לראייה. והעלו שכך הדין בשטר מלוה וז\"ל דאינם אלא לראיה בעלמא עכ\"ל, משום כך אינם צריכים להיות \"ספר מקנה\" ונכתבים לכתחילה על הנייר של המלוה. מפורש שהתוס' שם סוברים ששטרי מלוה שטרי ראייה הם ולא שטרי קנין. ויש להסביר את הבחנת התוס' לענין דין \"ספר מקנה\" לאור ההבדל הקיים בין מסירת שטר קנין לבין מסירת שטר ראייה. מסירת שטר קנין דהויה מעשה קנין זקוקה למעשה הקנאת השטר מהמקנה לקונה, ובכן צריך לכתחילה שיהיה נייר השטר של המקנה. מסירת שטר ראייה לעומת זאת היא לשם התפסת ראייה ביד תופס השטר ולפיכך גם בלי מעשה הקנאת הנייר ע\"פ דין \"ספר המקנה\" ניתן להתפיס השטר כראייה ביד התופס ע\"י כך שהעדים חתומים בו ושתהיה עדותם ראייה בידו.",
            "<b>ה.</b><br>כתב הרמב\"ם (בפי\"א מהל' מלוה ולוה הל\"ב - ג') וז\"ל לוה שכתב שטר בכתב ידו והעיד בו עדים ונתנו למלוה הרי זה שטר כשר. וכן אם כתב שטר אע\"פ שאין בו עדים ונתנו למלוה בפני עדים הרי זו מלוה בשטר והוא שיהיה כתב שאינו יכול להזדייף ויקראו אותו העדים שנמסר בפניהם. ויש מן הגאונים שהורה שצריך לומר לעדים שמסרו בפניהם חתמו והעידו שנמסר בפניכם. הוציא עליו כתב ידו שהוא חייב לו ואין שם עדים אע\"פ שהוחזק כתב ידו בבית דין הרי זה כמלוה ע\"פ לכל דבר. ואם טען שפרע נשבע היסת ונפטר ואינו גובה בכתב זה לא מן היורשין ולא מן הלקוחות עכ\"ל.",
            "לשונו של הרמב\"ם \"וכן אם כתב שטר אע\"פ שאין בו עדים ונתנו למלוה בפני עדים הרי זו מלוה בשטר והוא שיהיה כתב שאינו יכול להזדייף\" מתפרש בשני אופנים: א) שמדובר בשטר עם ע\"מ בעלמא (וכן משמע מהמגיד משנה); ב) שמדובר בשטר הכתוב בכתב ידו. והנה לפי הפירוש הראשון שמדובר בשטר עם ע\"מ בעלמא יצא שלדעת הרמב\"ם שטר עם ע\"מ משוה מלוה בשטר וששטר מלוה שטר קנין הוא ולא שטר ראייה, כי שטר עם ע\"מ שטר קנין הוא אך אינו שטר ראייה, ומדמועיל למלוה בשטר ש\"מ שטר מלוה הוא שטר קנין.",
            "אך דומה שלא יתכן לפרש כך משני טעמים.",
            "א) הרמב\"ם מתנה שיהיה כתב שאינו יכול להזדייף. אמנם דין זה מתקבל בשטר ראייה, ואילו שטר עם ע\"מ בעלמא המהווה שטר קנין ושאינו שטר ראייה אינו צריך להיות כתב שאינו יכול להזדייף. וכן העלו התוס' בקידושין (דף ט. ד\"ה כתב וכו') בשם ר\"ת.",
            "ב) הרמב\"ם פסק שבע\"ח מאוחר שקדם וגבה מפקיעים ממנו (פ\"כ מהל' מלוה ולוה הל\"א) וז\"ל מי שיש לו חובות הרבה כל שקדם חובו גובה תחלה וכו' ואם קדם האחרון וגבה מוציאים מידו, שכל שקדם חובו זכה עכ\"ל. ועכ\"ז פסק (בפ\"כ מהל' מלוה ולוה הל\"ג) וז\"ל שטרות שזמן כולן יום אחד וכו' כל שקדם מהן וגבה בין קרקע בין מטלטלין זכה עכ\"ל. ובמס' כתובות (דף צד.) תולה הגמ' דין ב' שטרות היוצאים ביום אחד במחלו' בין ר\"מ לבין ר\"א. לפי ר\"א האומר ע\"מ כרתי זה שקבל השטר בראשונה קנה ולכן שודא דדייני. ואילו לר\"מ האומר ע\"ח כרתי שני השטרות קונים ביחד בסוף היום - ולכן יחלוקו. והנה הרמב\"ם פסק שודא דדיינא כמבואר בפ\"ה מהל' זכייה (הל\"ו) וז\"ל שני שטרות שזמנן ביום אחד והן כתובין על שדה אחת בין במכר ובין במתנה וכו' הרי הדבר מסור לדיינים וכו' עכ\"ל. ויפלא, למה פסק בשטרי מלוה ששניהם זוכים בשעבודם ביחד, ובכן כל מי שקדם וגבה זכה, והרי אם ע\"מ כרתי בדין הוא שמי שקבל את שטרו ראשון יזכה והמאוחר לא יוכל לגבות.",
            "מוכח מכאן, לכאורה, שהרמב\"ם יבחין בין שטרי קנין בעלמא (בהל' זכייה) לבין שטרי מלוה (בהל' מלוה). בשטרי קנין בעלמא פסק כר\"א שע\"מ כרתי ולגבי שטרי מלוה פסק שע\"ח כרתי. וכן משמע מהמגיד משנה (שם בהל' מלוה) שכ' וז\"ל דעת רבינו וכו' דעד כאן לא אמר שמואל וכו' שודא דדייני אלא במתנות ומכירות אבל בהודאות והלוואות אפילו שמואל מודה לרב דיחלוקו ומתוך כך כתב רבינו כל שקדם וגבה זכה עכ\"ל. ולכאורה טעמו כי לא יועילו ע\"מ בשטרי מלוה רק ע\"ח ולפיכך זוכים השטרות את השעבודים יחד בסוף היום ולכן שניהם שווים בזכיית השעבודים, והקודם לגבות זוכה.",
            "לאור האמור מסתבר שהרמב\"ם בפי\"א ממלוה הל\"ב מתפרש בדרך השניה הנ\"ל שהשטר נכתב בכתב ידו ואם נתנו הלוה למלוה בפני עדים הרי זו מלוה בשטר. אמנם עתה שומה עלינו להסביר את הצירוף בין כתב ידו ועדי מסירה בדין מלוה בשטר.",
            "הנה שנינו במשנה סוף מס' ב\"ב (דף קעה ב) שאם הוציא עליו כתב ידו שהוא חייב לו גובה מנכסים בני חורין. וביאר שם רשב\"ם וז\"ל דלא גובה ממשועבדים אלא מלוה הכתוב בשטר שיש בו עדים, דכיון דאיכא תרתי שטר ועדים מפקי ליה לקלא ולקוחות הוא דאפסידו אנפשייהו וכו' עכ\"ל. ויש להתבונן בדין שטר הכתוב בכתב ידו - אם חל בו דין שטר להלכותיו השונות (עדים החתומים על השטר כמי שנחקרה עדותן בבי\"ד, הכל בהכשר נעשה וכו') או לא - שלא חל בו דין שטר אך הוא מהוה ראייה בעלמא. נ\"מ תהיה לגבי קנין, אם שטר בכתב ידו מהוה חפצא של שטר יתכן שיועיל כתב - ידו אף לשטרי קנין. מאידך אם אינו חפצא דשטר לא יועיל לשטר קנין.",
            "ועי' בפרש\"י לגיטין (דף פו. ד\"ה ואם ניסת) שביאר דין כתב גט בכתב ידו ונתן בידה שמגורשת מדאורייתא בשתי דרכים: א) כתב ידו כמאה עדים דמי; ב) כשר ע\"פ גזיה\"כ וכתב ונתן. לפי הדרך הראשונה שכתב ידו כמאה עדים דמי דהיינו שכשם שמועילים ע\"ח כן מועיל כתב ידו מהווה כתב ידו חפצא של שטר כמו שטר עם ע\"ח. ואילו לדרך השניה אין לנו גזיה\"כ שכתב ידו מועיל כי אם בגיטין ולא בשטרות אחרים.",
            "ויעויין ברמב\"ם בפ\"א מהל' מכירה (הל\"ז) ז\"ל כיצד בשטר כתב לו על הנייר וכו' שדי נתונה לך שדי מכורה לך כיון שהגיע השטר לידו קנה אע\"פ שאין שם עדים כלל וכו' עכ\"ל. פשטות דברי הרמב\"ם מורה ששטר הכתוב בכתב ידו מועיל לקנין קרקע בשטר, ולפיכך יוצא שלדעת הרמב\"ם שטר הכתוב בכתב ידו מהווה חפצא של שטר.",
            "אמנם בד\"א בעיקר דין שטרות, אבל באשר לשעבוד נכסים הלכה מיוחדת היא ששטר בכתב ידו אינו מועיל (ויתכן מפני שאין לו קול וכפי' רשב\"ם הנ\"ל). עכ\"ז בצירוף כתב ידו עם עדי מסירה חלים השעבודים. ונראה בטעם הדבר אליבא דהרמב\"ם שמצויים שני דינים בשעבודי נכסים של הלוואה ביחס לשטרות.",
            "א) שטר מלוה צריך להיות שטר קנין.",
            "ב) שטר מלוה צריך להיות אף שטר ראייה.",
            "ובכן שטר עם עדי מסירה בלבד אינו מועיל לשעבוד נכסים כי אע\"פ שהוא מהוה שטר קנין בכל זאת אינו שטר ראייה (כנ\"ל). גם שטר הכתוב בכתב ידו בלבד אינו מועיל לשעבודי מלוה כי אף שהוא מהוה שטר ראייה אולם בנוגע לשעבודים אינו שטר קנין, שכן התקינו החכמים שבנוגע לקנין השעבודים כתב ידו לבדו אינו קונה.<sup>116)</sup><i class=\"footnote\">כי מפני שאין לו קול הפקיעו החכמים את קנין השטר. אך עיין ברמב\"ם (פי\"א מהל' מלוה ולוה הל\"ד) הפוסק שמלוה ע\"פ אינו גובה מהיורשין ומהלקוחות \"לפי שאין לה קול\" לא ביאר שהוא תקנה מדרבנן. ויתכן שקול הוא דין דאורייתא, עיין לקמן בהערה 119.</i> ברם בצירוף שניהם - שטר בכתב ידו ועדי מסירה ביחד - ניתן לזכות בשעבודי מלוה שהרי בדרך זו חל דין שטר קנין ואף דין שטר ראייה.",
            "והוסיף שם הרמב\"ם (בפי\"א מהל' מלוה הל\"ב) שיש מן הגאונים שהורה שצריך הלוה לומר לעדי המסירה שמסרו בפניהם את כתב ידו חתמו והעידו שנמסר בפניכם. ודעה זו טעונה ביאור.",
            "ונראה שלשיטה זו אין כתב ידו מהוה חפצא של שטר כי אם דהוי ראייה בעלמא שהלוה הודה שחייב. ובכן לא יתכן שיועיל לבדו לענין שעבודים שהם תלוים בחלות של שטר מלוה. ולדעתם גם שטר עם ע\"מ בלבד אינו מועיל לענין שעבודים כי אינו שטר ראייה. בהתאם לכך מצריכים הם שיחתמו עדי המסירה כדי שתהיה לשטר חלות שטר קנין ואף חלות שטר ראייה וכמבואר למעלה אליבא דהרמב\"ם.",
            "<b>ו.</b><br>פעם כשהיה מרן רבינו זצ\"ל רך וצעיר בימים הלך עם אביו הגר\"מ הלוי זצ\"ל לבקר אצל מרן רשכבה\"ג בעל החפץ חיים זצוק\"ל. ביקש הח\"ח לשמוע איזה דבר תורה מרבינו זצ\"ל ואמר לו אז דבר התורה הנ\"ל ששטר עם עדי חתימה מהוה שטר ראייה, ואילו שטר עם עדי מסירה בלבד אינו אלא שטר קנין. אמנם בעל החפץ חיים לא הסכים לרבינו וטען שאף שטרות עם ע\"מ אליבא דר\"א חלים מדין שטרי ראייה, וכל א' וא' הביא ראיות לצדו. כל זמן המשא ומתן בין הח\"ח זצ\"ל לרבנו שתק הגר\"מ זצ\"ל. אך אחרי עזבם את פני הח\"ח זצ\"ל גילה הגר\"מ הלוי לבנו ששתק בשעת מעשה משום כבודו של הח\"ח זצ\"ל, אבל לעניות דעתו מסתבר ששטרות עם ע\"מ אינם שטרי ראייה כי אם שטרי קנין.",
            "ע\"כ ענין שטרות",
            "<b>גמ'. כולן נכנסו תחת הבעלים.</b> ופירש\"י ומי שלקח עידית יפרע לניזק ולוקח בינונית ישלם את החוב ולוקח זיבורית את הכתובה. צריך עיון, הואיל וכולם קנו בב\"א למה לא יגבו כתובת אשה ובע\"ח מבעל העידית שהרי אין לו בינונית וזיבורית לדחותם אצלם והרי העידית שלו משועבדים הן לפריעת בע\"ח וכתובת אשה. ונראה לבאר לאור מה שכתוב בראב\"ד (על הרי\"ף ריש פרק הניזקין) וז\"ל שהלקוחות כמו ערבים הם עכ\"ל, ביאור הדבר שהלוקח אינו משלם את החוב מדין קנין ושעבודי נכסים בלבד אלא מדין ערב - דהיינו ששעבוד הגוף של הלוה מתייחס אל הלוקח, הלוקח עצמו חייב לשלם את החוב של הלוה כערב. לכן דין שעבוד הגוף שחל על הלוקח לשלם דומה לדין שעבוד הגוף של הלוה. וכשם שביד הלוה לדחות את הבע\"ח והאשה מהעידית לבינונית וזיבורית כן ביד הלוקח שקנה את העידית לדחותם לשאר הלקוחות שקנו את הבינונית והזיבורית בבת אחת עמו. חיובם של כל הלקוחות כולם שוה לחיוב הלוה שכן כולם משלמים עבור הלוה מדין שעבוד הגוף ולא מדין שעבוד נכסים בלבד.",
            "<b>גמ'. כולן גובין מן האחרון.</b> עיין ברש\"י. דין הברייתא דורש הסבר, מאחר שנמכרו כל השדות ולא נותרו בני חורין, ובכן כולם משלמים מדין שעבוד נכסים מה לי שא' קנה ראשון והשני קנה אחרון, והרי סכ\"ס כל הנכסים משועבדים אצל לקוחות. ולכאורה אינו דומה לדין דאין נפרעין מנכסים משעובדים במקום שיש בני חורין שכן שם יש רק שעבוד נכסים אצל הלוקח ואילו אצל הלוה יש שעבוד הגוף והוא קודם לגבייה. ברם בנד\"ד שכבר נמכרו כל השדות מה נ\"מ בין הנמכר בתחילה לנמכר לבסוף, והלא כולם משעובדים.<sup>117)</sup><i class=\"footnote\">ויתכן שזכות הראשון לדחותם לאחרון הוא לפי דין מה מכר ראשון לשני כל זכות שתבוא לידו, ולכן משקנה הזכות מלכתחילה לא הופקעה אח\"כ, וצ\"ע.</i> ונראה שאף כאן הביאור כראב\"ד (בהשגותיו על הרי\"ף לר\"פ הניזקין) הנ\"ל שהלוקח אינו משלם מדין שעבוד נכסים בלבד אלא גם מחמת חלות דין שעבוד הגוף כמו ערב המשלם עבור הלוה. בהתאם לכך אף שנמכרו כל נכסי הלוה ולא נותרו אצלו נכסים בני חורין עכ\"ז גובין מן הלקוחות לפי הסדר - קודם כל מן האחרון ואח\"כ מן מי שלפניו ואח\"כ מן מי שלפני פניו. חלות דינם כערבים ולפי שעבודי הגוף שלהם התחייבו הלקוחות בשעת כל מקח ומקח לשלם על פי הסדר הזה כמו שהלוה עצמו היה חייב לשלם לפי הסדר והם פורעים בשבילו מדין ערב.",
            "<b>תוס' ד\"ה אין לו כו'.</b> ז\"ל אומר ריב\"א שאם באו כולם בבת אחת כל הקודם בשטר גובה מן האחרון תחילה ואם נזקין קדמו גובה מן האחרון אפילו היא זיבורית וכו' עכ\"ל. ובשט\"מ הביא ראשונים החולקים על פסק הריב\"א. ונראה שחלוקים בביאור דין בע\"ח המאוחר שקדם וגבה מה שגבה לא גבה (כתובות דף צ.). לדעת אותם הראשונים שבשט\"מ הוא הלכה בסדר גביית בי\"ד בלבד, אמנם שעבודם של כולם חלים בשוה על כל הנכסים אף על הלקוחות הראשונים. ואילו הריב\"א סובר שהוא הלכה בחלות השעבודים כי השעבוד של בעל חוב המוקדם חל לבדו על האחרון ויתר השעבודים אינם חלים אלא על נכסים אחרים. לפיכך באופן שלפנינו מוכרח הבעל חוב המוקדם לגבות רק מהלוקח האחרון ולא מהלקוחות שמלפניו שהרי אין לו שעבוד עליהם כלל אם יכול לגבות כל חובו מהאחרון.",
            "והנה הרמב\"ם (פרק כ' מהל' מלוה הל\"א - ב) פסק שדין בעל חוב מאוחר שגבה מה שגבה לא גבה חל דוקא בקרקעות לפי שהן משועבדים למלוה ולא במטלטלין. וניתן להסיק לכאורה שלדעתו הוא הלכה בחלות השעבודים שהיא חלה רק על קרקעות ולא על מטלטלין. לרמב\"ם אינו הלכה בסדר גביית בי\"ד כי אילו כך היתה חלה גם במטלטלין.",
            "והרא\"ש (סי' ג') העלה שאם יתפייסו הלקוחות הראשונים עם הניזק הוא גובה מהם וז\"ל משום דאמר להו ניזק כולהו משעבדי דידי נינהו אלא שחכמים תקנו לטובת הלקוחות כו' וכיון שהם מוחלין על תקנה שהתקינו לטובתם אתם מה לכם עמי אני אקח מאיזה מהן שארצה עכ\"ל. דעת הרא\"ש כדינא דריב\"א אך לא כטעמיה. הריב\"א סובר שהשעבודים הופקעו, ואילו הרא\"ש סובר ששעבוד הניזק אף שהוא הבע\"ח המאוחר חל על כל הנכסים אלא שיש זכות ללקוחות הראשונים לא לשלם אם אינם רוצים. אבל כשהם מוחלין על תקנתם גובה מאיזה מהן שירצה.",
            "<b>גמ'. סוגית אי שתקיתו וכו'.</b>",
            "<b>א.</b><br>עיין ברי\"ף בספר המאור ובמלחמות ה'. והנה בעה\"מ מראה לסוגיא במס' גיטין (דף נ') שחלוקים רב נחמן ואביי עם רבא בענין אין נפרעין מנכסי יתומים אלא מן הזיבורית. אליבא דרב נחמן ואביי תקנת היתומים זו עוקרת אף דין גבייה מעידית דאורייתא ורבא סובר שעוקרת דין גבייה מדרבנן אך לא דין גבייה מעידית דאורייתא, עיי\"ש. לכן מאחר שפוסקים כרבא אין טענת אי שתקיתו מועלת בנוגע לגביית נזקין מעידית מדאורייתא כי אפילו יחזיר הלוקח את הזיבורית למזיק בכל זאת יגבה הניזק עידית מהלוקח כדינו מדאורייתא מעידית. וז\"ל לר\"ע הניזקין לעולם דינו בעידית ואפי' מן היתומים וה\"ה לנכסים משועבדים דכי הדדי נינהו בהאי דינא וכו' עכ\"ל. כן מסביר בעה\"מ מה שהשמיט הרי\"ף את סוגיתנו ואת האוקימתא דיתמי.",
            "הרמב\"ן הבחין בין תקנת היתומים לבין תקנת הלקוחות וז\"ל ואין ללמוד מנכסי יתומים דהתם לא תקינו רבנן אדינא דאורייתא בשביל יתומים אבל בשביל לקוחות תקנו כמו שאמרו דמלוה על פה גובה מן היורשין משום דשעבודא דאורייתא ואינו גובה מן הלקוחות דעבוד רבנן תקנתא ועקרו דינא דאורייתא בשביל תקנתם של לקוחות הכא נמי לא שנא כו' עכ\"ל. הרמב\"ן הוכיח מדין מלוה על פה שהחכמים חששו יותר לתקנת הלקוחות מלתקנת היתומים. לפיכך יתכן שגם בנוגע לגבייה מעידית דאורייתא יעקרוה לתקנת הלקוחות ולא יעקרוה לתקנת היתומים. ברם הרמב\"ן לא גילה לנו למה לפי דעתו חששו רבנן יותר לתקנת הלקוחות מלתקנת היתומים.",
            "ונראה שההבדל מתבאר לאור דברי הראב\"ד בהשגותיו על הרי\"ף לריש פ' הניזקין וז\"ל ואומר אני דאפילו לדעת רבא דאמר דמאן דאית ליה מן דינא למגבי מעידית אפילו מיתמי נמי גבי לא אמר אלא מיתמי אבל מלקוחות היכא דאיכא בני חורין אפילו זיבורית לא גבי אלא מבני חרי מפני שהלקוחות כמו ערבים הם ותנן המלוה את חבירו ע\"י ערב לא יתבע את הערב תחלה כו' עכ\"ל. חיוב הלוקח אינו דין שעבוד נכסים בעלמא אלא שעבוד הגוף וחיוב גברא כדין ערב, ואין גובין מערב תחלה בכל אופן ואף כשגובים זיבורית. וסביר שדין הלוקח שהגדיר הראב\"ד הוא מדאורייתא כמו שהדין דאין גובין מן הערב תחילה הוא דין דאורייתא.<sup>118)</sup><i class=\"footnote\">אלא דצ\"ע בלשון המשנה (גיטין מח ב) ז\"ל אין נפרעין מנכסים משועבדים במקום שיש נכסים כן חורין ואפילו הן זיבורית, אין נפרעין מנכסי יתומים אלא מן הזיבורית כו' מפני תיקון העולם עכ\"ל משמע שתקנה דרבנן הוא. ויתכן ש\"מפני תקון העולם\" אשארה קאי, ודו\"ק שם. ולכאורה שיטת הראב\"ד מיוסדת בגמרא (ב\"ב דף קעד א) ז\"ל ההוא דיינא דאחתיה למלוה לנכסי דלוה מקמיה דלתבעיה ללוה, סלקיה רב חנין בריה דרב ייבא, אמר רבא מאן חכים למעבד כי הא מילתא אי לאו רב חנין בריה דרב ייבא, קסבר נכסי דבר איניש אינון מערבין יתיה ותנן המלוה את חבירו ע\"י ערב לא יפרע מן הערב וקי\"ל לא יתבע ערב תחלה עכ\"ל.</i>",
            "ובשט\"מ הובאה בשם המאירי חילוק אחר בין יתומים לבין לקוחות וז\"ל דיתמי יורשים הם ויורש כרעא דאבוה וראוי לפרע חוב אביו מן הדין כו' אבל הלוקח לא לוה ממנו כו' עכ\"ל. ביאור דבריו שהלוקח משלם מדין שעבוד נכסים גרידא ולא מחלות דין שעבוד הגוף (שלא כמבואר בהשגת הראב\"ד שעל הרי\"ף), ואילו היתומים חייבים לפרוע את חוב אביהם אף מדין שעבוד הגוף. משום כך אין תקנת היתומים מפקיעה זכות הניזק לגבות מעידית שלהם שהרי השתעבדו בשעבוד הגוף כאביהם לשלם לניזק מעידית וכדינו מדאורייתא. מאידך התקינו שלא לגבות מן הלקוחות כל זמן שנשארו בני חורין בידי המזיק, ואף שנשארו זיבורית. הדין של גביית הניזק מעידית מדאורייתא נעקר לתקנת הלקוחות הואיל ולא נתחייבו בשעבוד הגוף כי אם מדין שעבוד נכסים.",
            "המורם מזה שהמאירי חולק על הראב\"ד בחלות הדין של גבייה מלקוחות: לשיטת הראב\"ד היא מדין שעבוד הגוף שחל עליהם כערב, ולפי המאירי היא מחלות דין שעבוד נכסים בלי שעבוד הגוף. ויעויין ברש\"י בפסחים (דף ל: ד\"ה כולי עלמא לא פליגי) שכתב ז\"ל אפילו לרבא דאמר עד עכשיו היו ברשות לוה מודה הוא דאין מכירתו לאחרים מכירה ואין הקדישו הקדש שהרי ממושכנין הן למלוה ואע\"ג שהן שלו אינן ברשותו ורחמנא אמר ואיש כי יקדיש את ביתו קדש מה ביתו ברשותו אף כל ברשותו עכ\"ל. אליבא דרש\"י הגבייה מבטלת את המכירה למפרע ובכן הנכסים לא היו ברשות הלוה למכור ללוקח. יוצא שלדעת רש\"י המלוה גובה למפרע מהלוה ולא מהלוקח, ושיטת רש\"י היא שיטה שלישית שלא כראב\"ד או כמאירי.",
            "הבאנו למעלה בשם המאירי שהיתומים משלמים חובת אביהם מדין שעבוד הגוף בניגוד ללקוחות שאין עליהם שעבוד הגוף והם משלמים מדין שעבוד נכסים גרידא. בכך מוסבר את ההבדל בין יתומים לבין לקוחות במלוה על פה שגובים את החוב מיתומים ולא מלקוחות. במלוה ע\"פ ליכא שעבוד נכסים אלא שעבוד הגוף, ובכן היתומים הואיל ונתחייבו בשעבוד הגוף משלמים את החוב, ואילו לקוחות פטורים מלשלם מאחר שאין עליהם שעבוד הגוף, ובמלוה ע\"פ ליכא שעבוד נכסים.<sup>119)</sup><i class=\"footnote\">הגמ' (ב\"ב קעו א) אומרת ז\"ל מלוה על פה גובה מן היורשין כדי שלא תנעל דלת בפני לוין, ואינו גובה מן הלקוחות דלית ליה קלא עכ\"ל. ולכאורה רבינו בא להסביר למה תקנו חז\"ל שהיתומים ישלמו כדי שלא תנעול דלת בפני לוין ואילו הלקוחות פטורים מחמת דלית ליה קלא, וחששו לתקנת הלקוחות אך לא לתקנת היתומים ואע\"פ שבי\"ד אביהם של יתומים. הסברו כמאירי שליתומים יש שעבוד הגוף ולא ללקוחות. אך לפעמים ביאר רבינו זצ\"ל דקול אינו תקנה מדרבנן בעלמא אלא שהוא שיעור בחלות שעבוד נכסים, דהיינו שנכסים משועבדים ערבים בעד החוב כראב\"ד ואם יש קול הנכסים ניתנים לאחריות וערבות ובני שעבוד נינהו. ואילו בדליכא קול חסרה אחריות וערבות בנכסים בעד החוב, ולפיכך שעבוד הנכסים לא חל, ולכן לקוחות פטורים מכיון דליכא שעבוד נכסים. מאידך יתומים חייבים מדין שעבוד הגוף בלי שעבוד נכסים ולכן משלמים מלוה ע\"פ גם בדליכא קול ושעבוד נכסים אין.</i> והנה הרמב\"ן דימה דין מלוה ע\"פ לדין אין גובין עידית מנכסים משועבדים כשיש זיבורית בני חורין והבחין בין לקוחות לבין יתומים, לפי המאירי הנ\"ל החילוק ביניהם הוא שהיתומים משלמים משום שעבוד הגוף ולכן עליהם לשלם מעידית כדינו של הניזק מדאורייתא. ואילו לוקח שאין עליו שעבוד הגוף פטור מלשלם עידית במקום שיש בני חורין, למרות שהניזק יפסיד את דין העידית שלו מדאורייתא.",
            "<b>ב.</b><br>אשר לגביית מלוה מיתומים קטנים מובא בסוף מס' ב\"ב (דף קעד א) שרב פפא אמר שפטורים מלשלם כי פריעת בע\"ח מצוה ויתומים לאו בני מצוה נינהו. ורב הונא בריה דרב יהושע סובר שפטורים כי חיישינן אימר צררי אתפסוה. עיי\"ש בהמשך הסוגיא וברשב\"ם (דף קעד: ד\"ה דלהכי כתב ליה וכו') שבמלוה בשטר מודה רב פפא שאף יתומים קטנים משלמים. מסתבר שההבדל ביניהם הוא שבמלוה בשטר חלים שעבודי נכסים, ומשום כך גם בלי מצוה יתומים קטנים חייבים מדין שעבוד נכסים. במלוה ע\"פ, לעומת זאת, לא חל שעבוד נכסים כי אם שעבוד הגוף לחוד. וסובר רב פפא שיתומים קטנים לאו בני מיעבד מצוה נינהו, כלומר שאינם בני שעבוד הגוף, ופטורים מלשלם. רב הונא בריה דר' יהושע חולק ולדעתו יתומים קטנים פטורים משום חשש צררי, אך בדליכא אותו חשש כגון כשחייב מודה משלמים יתומים קטנים. שיטתו לכאורה שיש שעבוד נכסים גם במלוה ע\"פ, ולכן גובין אותו מיתומים קטנים. אמנם מאחר שאנו פוסקים כרב הונא בריה דר\"י (רמב\"ם פרק י\"א מהל' מלוה הל\"ד - ו'), יוצא שביאורנו למעלה אליבא דמאירי (סוף אות א') שאין שעבוד נכסים במלוה ע\"פ שלא כהלכה. לכן נראה שרב הבדר\"י יסכים שלא חל שעבוד נכסים במלוה ע\"פ (משום שאין לו קול, עיין שם ברמב\"ם) ובכל זאת הוא נגבה מיתומים קטנים. טעם הדבר: אע\"פ שהקטנים פטורים משאר מצוות התורה כגון ממצוות הנחת תפילין, מצה, וציצית, חייבים הם במצות פריעת בע\"ח לפי שמצוה זו אינה מוטלת סתם אקרקפתא דגברא אלא מוטלת על היתומים ועל ממונם שישלמו את חובת אביהם מממון שירשו. ראייה לכך כי חייבים לשלם רק מקרקעות הירושה ולא מממון אחר. ממון הירושה מחייבתם לקיים מצות פריעת בעל חוב עבור אביהם, והוא ממצות כיבוד אביהם. ואף דברי הרמב\"ם בפי\"א מהל' מלוה (הל\"ח) מתפרשים כך וז\"ל שם מצוה על היתומין לפרוע חוב אביהן מן המטלטלין שהניח ואם לא רצה היורש ליתן אין כופין אותו וכו' עכ\"ל. אליביה מצות פריעת חובת אביהם כוללת גם תשלומין ממטלטלין שירשו. והנה במטלטלין ליכא שעבוד נכסים, ואעפ\"כ מצוה על היתומים לפרוע מהן. חזינן שמשלמין היתומים משום מצוה ושעבוד הגוף בלבד ולא משם שעבוד נכסים. ובכן גם התשלומין מקרקע לא חל מדין שעבוד נכסים אלא משום מצות פריעת חוב אביהם.<sup>120)</sup><i class=\"footnote\">עיין בספר רשימות שיעורים לשבועות ונדרים חלק א' בענין צדקה (דף קע\"ה - קע\"ו) בנוגע לשאר מצוות שבממון המוטלות על קטנים וממונם. והנה דגן קטן חייב בתו\"מ דהוי מצוה שחל על ממונו וה\"ה לצדקה. ויתכן שאף מצות כיבוד אב מהוה מצוה שבממון לכן חלה על קטן. ויעויין בה\"ה (פי\"א מהל' מלוה הל\"ח) בשם הרשב\"א כי בי\"ד כופין יתומים קטנים לפרוע את חוב אביהם ממטלטלין שהניח להם אביהם, ומוכרח שמצות פריעת בע\"ח החלה על ממון חל על קטנים. ויתכן נ\"מ בין אם יש שעבוד נכסים או מצוה בתינוק פעוט כשאין הקטן בר הבנה וכוונה כלל ובכן אינו בר עשיית מצוה דכמתעסק דמי אם בי\"ד יורדים לנכסיו.</i>",
            "והנה הרמב\"ם קבע בפכ\"ו מהל' מלוה (הל\"י) וז\"ל קטן שלוה חייב לשלם כשיגדיל עכ\"ל. משמע שבעודו קטן אין גובין ממנו, ואעפי\"כ פסק כרהבד\"י (בפי\"א שם הל\"ו) שכשאין חשש צררי גובין מיתומים קטנים. ועלינו להבין את הנפקא מינה. ויתכן שהרמב\"ם הבחין בין מצות כיבוד אב המוטלת על היתומים קטנים לשלם את חובות האב מממונו שהוריש להם לבין מצות פריעת חוב דיליה. קטנים חייבים לשלם חובת אביהם מממונו שהוריש להם אבל פטורים ממצות פריעת בעל חוב שחלה בהלואתם שלוו בעצמם. חיוב זה הוא מדיני הירושה וממצותה ולא נוגע לשאר מצוות התורה.<sup>121)</sup><i class=\"footnote\">מצות כיבוד אב מיוחדת היא שגם קטן חייב בה. י\"ל שממון הירושה הבא לקטן מחמת מיתת האב מחייב אותו במצות ירושה מיוחדות לשלם את חובות האב מממון הירושה. ועוד שכשגובים מנכסי היתומים כאילו גובים מהאב עצמו שהרי שם האב נקרא על נחלתו. ואפשר שדין זה חל דוקא בבן דכרעיה דאבוה הוא וכשמשלם כאילו האב עצמו משלם אבל לא בשאר יורשים. גם יתכן שהדין הזה חל בכל יורשים קטנים שיורשים ישיר מהמת ולא ביורשים אחרים היורשים מדין משמוש נחלה ולא בירושה ישירה מהמת, עיין בסוגיות דנחלות ואכמ\"ל.</i>",
            "עוד יתכן ברמב\"ם - שלא כדמבואר למעלה (סי' א') במאירי - שיתומים משלמים את חוב אביהם משום שעבוד נכסים בלבד ולא משום שעבוד הגוף. ולכן גם יתומים קטנים משלמים כי כשנפטר האב ונפלו נכסיו ליורשיו הקטנים אף שאין עליהם שעבוד הגוף גובים מהם מדין שעבוד נכסים שהוא שעבוד גמור בחיי האב. ואילו בקטן שלוה מאחר שהוא קטן ולאו בני חיוב גמור הוא בשעת ההלואה גם חלות שעבוד הנכסים שחלה אינה גמורה, ולכן גובים רק משיגדל ויגמרו החיוב והשעבודים. ואילו חוב אביהם נגמר בחיי האב ושעבודי נכסים גמורים חלו בחייו, ולכן גובים מהם גם מיתומים קטנים.",
            "<b>ג.</b><br>הרמב\"ן והרא\"ש חלוקים בביאור דין דאי שתקיתו וכו'. לדעת הרמב\"ן (מלחמות דף ג. בדפי הרי\"ף) אינה אלא טענה ואיום בעלמא וז\"ל ואי בעי נמי בעלי חובות ונזקין למימר ליה לכי מהדרת מהדרת מצי למימר הכי שאין זה מן הדין אלא שיכול להפסידן שלהן כו' אלא ודאי הך טענה דאי שתקיתו שתקיתו אי טעין טעין ואי לא לא דיינינן אנן הכי כו' שאינו מן הדין אלא מחמת טענתן של אלו וכו' עכ\"ל. ואילו הרא\"ש סובר שהוא זכות גמורה ואפילו לא יטען כך בי\"ד מורים עפ\"י הלכה זו. וז\"ל ולא מצי למימר ליה לכי תיהדר ואפילו האשה שרוצה ליתן לה זיבורית משום שכל דבר שאדם יכול לטעון רואין אותו כאילו הוא כבר עשוי כו' אפילו אי לא טען אי שתקיתו כו' אנן טענינן ליה ופוסקין להו הדין כך כו' עכ\"ל. ונ\"מ לכמה דברים: א) לשיטת הרמב\"ן יכולים התובעים לטעון לכי תהדר ואליבא דהרא\"ש אינה טענה; ב) לפי הרמב\"ן אין בי\"ד פוסקים דין דאי שתקת בלי טענה. ואילו לרא\"ש הואיל ויש לו זכות זו ע\"פ דין - בי\"ד פוסקים ככה אף בלי טענה מפורשת; ג) אליבא דהרמב\"ן טענת לכי תהדר מועלת, בבע\"ח וכתובת אשה, אמנם לדעת הרא\"ש אינה מועלת שכן אי שתקיתו כו' לרא\"ש מהווה זכות והלכה של בידו לאו כמחוסר מעשה דמי וכאילו כבר החזיר את הזיבורית והזיבורית בני חורין וכולם - נזקין, בע\"ח, וכתובת אשה - משתלמים מהזיבורית. ועיין בתוס' במס' כתובות (דף קט: ד\"ה ורבנן) שסוברים שכולם משתלמים מהזיבורית.",
            "התוס' (דף ח. ד\"ה אי שתקת כו') לעומת זאת מחלקים בין בע\"ח לבין כתובת אשה וז\"ל אע\"ג דבלא\"ה אשה גביא מזיבורית מ\"מ לא מציא למימר ליה לכי תהדר כיון שאין מפקיע כחה אבל ב\"ח לא מצי למימר דלישקול בזיבורית מטעם דאי שתקת דכיון דמפקיע כחו מצי א\"ל לכי תהדר דהא השתא נמי מזיבורית אתה רוצה ליתן לי כו' עכ\"ל. ונראה ששיטת התוס' היא ממוצעת בין שיטת הרא\"ש לשיטת הרמב\"ן. אליבא דהתוס' מצויות שתי הלכות באי שתקיתו: א) זכות, ב) טענה ואיום. בנוגע להגבותם כדינם - כלומר לנזקין בעידית לבע\"ח בבינונית ולכתובת אשה בזיבורית - מהווה אי שתיקתו זכות. ואפילו הלוקח לא יטען אי שתיקתו ידונו הבי\"ד כך שכן יש ללוקח זכות. ואילו להגבותם פחות מדינם - כגון לשלם לניזק שלא מעידית אלא מבינונית - אין אי שתיקתו זכות כי אם טענה בעלמא, ואם הלוקח טוען כך טענה היא וכשלא יטען אין הב\"ד דנים כאילו טען. אלא שהתוס' סוברים שהלוקח יכול לטעון נגד הניזק שהרי הניזק ירויח שיקבל בינונית ולא זיבורית ואילו כנגד הבע\"ח אין לו טענה כי הלוקח רוצה להגבותו מזיבורית שלא כדינו ויכול לטעון לכי תהדר.",
            "יוצא שישנן שלש שיטות באי שתקיתו: א) לדעת הרא\"ש זכות הוא להחשיב את הזיבורית לבני חורין ושכולם יגבו ממנה; ב) אליבא דהרמב\"ן טענה ואיום בעלמא הוא ותמיד אפשר לטעון לכי תהדר; ג) לפי התוס' זכות הוא להעמיד את התובע על דינו - ניזקין בעידית בע\"ח בבינונית וכתובת אשה בזיבורית. ואילו להגבותם פחות מדינם טענה ואיום בעלמא הוא.",
            "והנה התוס' (דף ח: ד\"ה מצי וכו') כתבו שבמכר לוקח ראשון שדות ללוקח שני ויש לראשון זכות דאי שתקת אף השני יש לו אותה זכות מדין דמה מכר ראשון לשני כל זכות שתבוא לידו. חזינן שדברי התוס' לשיטתם דאי שתקת מהווה זכות ואינה טענה בעלמא ולפיכך חל בו דין דמה מכר וכו' (בשם הגר\"מ הלוי זצ\"ל).",
            "<b>ד.</b><br>הרמב\"ן הקשה אם אי שתקת הוי זכות ל\"ל להעמיד את הדין בקונה הלוקח ג' שדות הרי אפילו לקח עידית לבדה יכול לטעון אי שתיקתו וכו' ואי לא מהדרנא מזיבורית דידי ללוה. מקושיה זו הוכיח דאי שתקת לא טענינן בבי\"ד ללוקח אלא דאי טעין טעין כי אינה רק טענה בעלמא ולא זכות עפ\"י דין. ולהרא\"ש הסובר דאי שתקת מהווה זכות נראה שהזכות חלה דוקא כשיש ללוקח עוד קרקע שקנה מהלוה המשועבדת לבע\"ח או לניזק דמאחר שיש שעבוד על אותה הקרקע שרוצה הלוקח להגבותו עכשיו, לכן חלה זכות להגבותו מקרקע זו המשועבדת. ואילו בציור של קושית הרמב\"ן רוצה ליתן להם מזיבורית שאין עליה שום שעבוד, ובכן א\"א שתחול זכות לשלם ממנה מאחר שהקרקע הזיבורית אינה משועבדת כלל, ולכן לא חל דין אי שתקת.",
            "ובשיטה מקובצת הביא שהק' הר\"ר יהונתן שכל מזיק שיש לו עידית וזיבורית ובינונית ידחה הניזק לבינונית בטענת אי שתקת כו' שאם ידרוש הניזק עידית ולא יסתפק בבינונית ימכור המזיק את העידית והבינונית ויוכרח הניזק לגבות מן הזיבורית שהרי אין נפרעין מנכסים משועבדים במקום שיש בני חורין והניח בצע\"ג. ונראה שאף זה אינו קשה על הרא\"ש הסובר דאי שתקת אינה טענה בעלמא אלא זכות כי דוקא באופן שירצה הלוקח להגבותו מאותו השדה שיתן בחזרה למזיק חלה הזכות דאי שתקת לתת לאותו שדה דין בני חורין אבל לא למזיק עצמו להגבותו משדה אחר שלא כדינו. ועוד, דבשלמא בסוגיין חלה הזכות ללוקח כי אין לו שעבוד הגוף והוא משלם רק מטעם שעבוד נכסים בלבד (ושלא כהראב\"ד הנ\"ל). ברם המזיק עצמו מחוייב לשלם בעד הנזק מדינא ומחמת שעבוד הגוף ובכן אין לו זכות טענת דאי שתקת לבוא ולהפקיע את דין הניזק לגבות מעידית."
        ],
        [
            "<b>גמ'. אמר אביי ראובן שמכר שדה כו'.</b> לפי שיטת הראב\"ד (בהשגותיו על הרי\"ף ר\"פ הניזקין) שהלוקח משלם מדין ערב, הסבר הגמרא \"אי מפקת מיניה עלי הדר\" ו\"לא ניחא לי דתהוי לשמעון תרעומת עלי\" לכאורה מיותר שכן אף בלי זה חשוב הלוה לבעל דבר מאחר שהלוקח משלם עבורו מדין ערב. ומשמע שאין הלוקח ערב אלא שמשלם מדין שעבוד נכסים דעלמא ולכן זקוקה הגמרא לטעמים אחרים כדי להחשיב את הלוה לבע\"ד.",
            "ואמר אביו של מו\"ר זצ\"ל הגאון ר' משה זצ\"ל שיש לעיין בציור אחר כשא' יעץ לחבירו לקנות שדה ואח\"כ התעורר עליה דין תורה אם המייעץ נחשב לבעל דין משום ש\"לא ניחא לי דתהוי ליה תרעומת עלי\". ואמר שלע\"ד אינו בעל דין, ורק בסוגייתנו שלפי הראב\"ד הלוקח הוא ערב של הלוה ומשלם את החוב עבורו נחשב הלוה לבעל דין כי התשלומין הם תשלומין עבורו. אמנם סוגיין נתקשה: הרי כדי להיות בעל דין לא די בשם בעל דין בעלמא שחל על הלוה משום שהלוקח משלם כערב בעבורו. אך זקוקים שתהיה נ\"מ ממש למעשה כדי שיהיה לו דין בעל דין. לשם כך מסבירה הגמרא שבמה שהלוה אינו רוצה שתהיה עליו תרעומת יש נגיעה מספיקה כדי שהלוה ייחשב לבעל דין. ובזה חלוקים שתי הלשונות שבגמרא: ללישנא קמא צריך שתהיה לבעל דין נגיעת ממון ואליבא דלישנא בתרא אף נגיעת תרעומת בלבד דיה לשוותו לבעל דין.",
            "ועיין בתוס' במס' ב\"ב (דף מג. ד\"ה מפני שמעמידה וכו') שמביאים שתי דיעות אם הנגיעה שלא תהא תרעומת עלי פוסלת אותו לעדות כשם שהיא עושה אותו לבעל דין כדי שיוכל לטעון בפני בי\"ד.",
            "<b>תוס' ד\"ה דינא וכו'.</b> ז\"ל דטענינן ליה ללוקח וכן ליתומים בין פרוע ובין מזוייף וכו' עכ\"ל. התוס' כאן ובעוד מקומות<sup>122)</sup><i class=\"footnote\">עי' בתוס' למס' גיטין (דף ב.) ד\"ה ואם כו'.</i> דנים אם טענינן מזוייף או רק פרוע ומכריעים שטוענין אף מזוייף. ועלינו לבאר את דיונם.",
            "ונראה שאף שטוענים ב\"ד עבור היתומים טענת פרוע אין טוענים טענת מזויף כי היא מכחשת לעדים החתומים בשטר שביד המלוה ודין שעדים החתומים על השטר נעשה כמי שנחקרה עדותן בבי\"ד. ושונה היא טענת פרוע שהרי עדי השטר אינם מעידים שלא פרע אך ראייה יש שלא פרע כי \"שטרך בידי מאי בעי\". ולפיכך טוענים בי\"ד פרוע.",
            "והנה שיטת הרמב\"ם בפ\"ז מהל' גירושין (הל\"ב) שערעור הבעל מבטל גט מדאורייתא. חזינן שמדין תורה יש לבעל הגט דין ערעור מיוחד להחשיב את חתימות הגט כמזויפות ולבטל את הדין של עדים החתומים על השטר נעשה כמי שנחקרה עדותן בבי\"ד. אמנם הבעל בגיטין אינו בעל דין בהלכות דיני ממונות ואין לו הנאמנות של בעל דין לבוא ולטעון טענות בפני בי\"ד.<sup>123)</sup><i class=\"footnote\">עיין לעיל (דף ח.) בענין שטרות אות א' ומש\"כ במרדכי למס' קידושין (סי' תק\"ע) בשם ר' אביגדור.</i> אך נקרא בשם בעל השטר כי הגט נעשה ע\"י צוויו ויש לו מכך זכות מיוחדת מהלכות שטרות לערער מזוייף ולבטל את הגט מדאורייתא. וה\"ה בכל שטרות שחל דין מיוחד של ערעור בעל השטר לערער שהשטר מזוייף. ובכן יעלה על דעתנו שאין הבי\"ד מערערים שהשטר מזוייף כי בי\"ד טוענים טענות דבעלי דברים בלבד אך לא הערעור המיוחד של בעל השטר. וע\"ז קבעו התוס' שאף ערעור של בעל השטר נתפס בדין טענינן של בי\"ד.",
            "<b>בא\"ד אילעא וטוביה וכו' עכ\"ל.</b> עיין במס' מכות (ז.) ובבעה\"מ ומלחמות ה' שחלוקים הראשונים בפירוש הסוגיא. ומצויות שלש שיטות: א) רש\"י ובעה\"מ פירשו שהעידו שלוה; ב) הראב\"ד פי' שהעידו שלא פרע; ג) הרמב\"ן פי' שהעידו שפרע.",
            "על פירוש בעה\"מ הקשה הרמב\"ן כי שתי עדויות שונות הן לגמרי - אחת שראובן לוה, ושנית שלוי ערב בעדו. ועל פי' הראב\"ד הקשה נאמר פלגינן דיבורא שיהיו נאמנים לחייב את הלוה אך לא לחייב את הערב.",
            "והנה באשר לקושית פלגינן דיבורא, י\"ל שלדעת הראב\"ד לא נאמר פלגינן דיבורא אלא כשיש שתי חלויות של עדות כגון בפלוני רבעני לרצוני שחיוב הרובע אינו תלוי בנרבע או להיפך ובכן פלגינן דיבורא לשתי עדיות ומקבלין עדות אחת ולא השניה. בערב ולוה לעומת זאת נחשב הכל לחלות עדות אחת שכן חיוב הערב תלוי בחיוב הלוה; וכשזה חייב זה חייב וכשזה פטור זה פטור. בכה\"ג אין אומרים פלגינן דיבורא (בשם הגר\"ח זצ\"ל). אמנם הרא\"ש שם הביא בשם הראב\"ד תירוץ אחר דלא אמרי' פלגינן דיבורא אלא בעדות על עצמו שאינה עדות כלל אבל לא בפסולי עדות דעלמא. ולכן בנידוננו שמדובר לא בעדות על עצמו אלא בפסולי קורבה אמרי' עדות שבטלה מקצתה בטלה כולה.",
            "ושיטת הרמב\"ן היא שמדובר בשהעידו שפרע, ואם נאמר פלגינן דיבורא נמצא שהלוה פטור שהרי לגביו הם נאמנים כרחוקים והערב לבדו יהיה חייב שכן לגביו הם קרובים ופסולים להעיד. ולא יתכן שיהיה הערב חייב במקום שהלוה פטור. ומוכרחים לומר שגם הערב יהיה פטור עקב עדות הקרובים לו, ולפיכך אינם נאמנים אף לגבי הלוה.",
            "לכאורה התוס' שלפנינו מפרשים כראב\"ד שעדי בע\"ח מעידין שלא פרע ואליבא דביאור הגר\"ח זצ\"ל סוברים שלא נאמר פלגינן דיבורא בעדות אחת אלא בשתי עדויות. ואילו הרמב\"ן סובר שאפילו בעדות אחת פלגינן דיבורא, ופלגינן הנאמנות דהעדות בין גברא לגברא, דנאמנים ללוה ולא לערב."
        ],
        [
            "<b>גמ'. ויצאו עליה עסיקין כו'.</b>",
            "הערות שונות בסוגיין:",
            "א) עיין בתוס' ד\"ה משהחזיק. לדעת רש\"י דייש אמיצרא הוא קנין ממש, ואח\"כ א\"א לחזור בו שאינו מקח טעות. ואילו לתוס' ולרמב\"ם (פי\"ט מהל' מכירה הל\"ב) אם יצאו עליו עסיקין אפילו אחרי הקנין עד שיתחיל להשתמש בקרקע, והוא עד שדייש אמיצרא, חוזר בו דהוי מקח טעות. וצ\"ע לתוס' ולרמב\"ם מ\"ש מקח טעות זה שהוא מוגבל לזמן, דהיינו עד שהקונה דייש אמצרא, ממקח טעות אחר - כגון יין ונמצא חומץ - הנחשב למקח טעות לעולם ואין בו הגבלת זמן, וצ\"ע.",
            "ב) הגמרא חילקה בין מכר שלא באחריות לבין מכר באחריות. וצריך עיון שהרי חיוב אחריות דעלמא הוא בבע\"ח הגובה ממשועבדים, אך בנמצא שאינו שלו פשיטא שחייב לשלם בכל אופן ולהחזיר ללוקח דמי המקח שגזל ממנו. ועסיקין הרי טוענין שהקרקע שלהם ושהמוכר גזלה. ומסתבר שלא באחריות היינו כגון שהתנה שלא יחזיר המעות אפילו נמצא שאינו שלו ורק באחריות חייב להחזיר.<sup>124)</sup><i class=\"footnote\">עי' בתוס' כתובות (צג.) ד\"ה משהחזיק, ועי' בראב\"ן שמדובר כשכתב מפורש שאינו מקבל אחריות שהרי קיי\"ל אחריות ט\"ס.</i>",
            "ג) ללישנא קמא בשקיבל עליו אחריות יכול לחזור בו אפי' דייש אמצרי. וביאר הריב\"א בתוס' ב\"מ (דף יד. ד\"ה עד כו') וז\"ל הואיל וסופו לשלם מעותיו עתה שהם בידו יעכבם עכ\"ל. והלכה היא בתפיסת בע\"ח, שאע\"פ שהמוכר טרם נתחייב לשלם ללוקח דמי האחריות עכ\"ז הואיל וקרוב לודאי שבסופו של דבר יחול חיוב האחריות כבר יכול הלוקח להחזיק את הממון הזה לעצמו ולא לתתו למוכר שרימה אותו. וללישנא בתרא אין לו ללוקח לתפוס את דמי האחריות לפני גמר הדין עם העוררין. ועיין ברא\"ש המאריך בדיני אחריות הנוגעים לסוגיין.",
            "<b>תוס' ד\"ה רב הונא וכו'.</b> ז\"ל פ\"ה שבא לתרץ כו' ובספר רב אלפס פירש דרב הונא בריה דרב יהושע ורב פפא דלעיל פליגי אדרב הונא דהכא דאינהו סברי כל מילי מיטב הוא ואפילו סובין ורב הונא סבר דלא הוי מיטב אלא או כסף או קרקע ופסק כרב פפא וכרהבד\"י שהם בתראי עכ\"ל. ועלינו לעמוד על יסוד המחלוקת בין רב הונא לבין ר\"פ ורהבד\"י.",
            "ונראה שיש שני דינים: א) ממון; ב) חפצא של כסף. הנה הר\"ן ברפ\"ק דקידושין מביא דיעה שאין לקדש אשה בקרקע דמקשינן הויה ליציאה וכשם שאין גט במחובר לקרקע ה\"ה לקידושין. והר\"ן דוחה דבריהם כי רק שטר קידושין הוקש לגיטין ולא כסף קידושין. אמנם כל הדיון מתמיה שהרי קרקע שוה כסף ושוה כסף ככסף ומהיכא תיתי לפסול קרקע לקידושין. אך נראה שדין שוה כסף ככסף נאמר במקום שההלכה מחייבת חלות דין ממון - בזה נקבע ששוה כסף ככסף שכן בין כסף ובין שוה כסף שווים דמים והו\"ל ממון. מאידך בכסף קידושין אין ההלכה מחייבת ממון כי אם חפצא של כסף והוא חלות שם מיוחד של כסף שחל בחפצא. ובכן יתכן שקרקע אינה נחשבת חפצא של כסף לענין קידושין.<sup>125)</sup><i class=\"footnote\">ולפי\"ז ההיקש בין הויה ליציאה אינו אלא גילוי מילתא שקרקע אינה חפצא של כסף.</i>",
            "ובתוס' בריש מסכת קידושין (דף ב. ד\"ה בפרוטה) מתקשים מנ\"ל ששוה כסף ככסף לענין קידושין ומסיקים שהוא נלמד מפדיון עבד עברי. ולכאורה כל דיונם מיותר כי למה לא נניח ששוה כסף ככסף מסברא בעלמא - הרי שוה כסף שוה ממון ככסף ולמה לא יועיל בקידושין. מדיונם מוכרח שסוברים שלקידושין לא מספיק שיהיה דבר שנחשב לממון ושיש בו שוויות אך אנו זקוקין לחפצא של כסף, ובהתאם לכך עלינו למצוא מקור מן התורה שלשוה כסף יש חלות השם של חפצא של כסף. וכן ברש\"י לקידושין (ה א ד\"ה שטר וכו') וז\"ל אם כתב לגזבר שטר על מעות פדיון הקדש אין הקדישו פדוי דבעינן ונתן הכסף וקם לו עכ\"ל. ודרוש עיון, הלא נתחייב להקדש ממון הכתוב בשטר והוא שוה כסף ולמה לא יועיל בפדיון הקדש, כי לפום ריהטא מתקיים בכך ונתן הכסף וקם לו. ברם אף בנוגע לפדיון הקדשות סובר רש\"י שממון ודבר השוה כסף אינם מספיקים אלא שחייבים לפדות דוקא בחפצא של כסף, ושטר התחייבות אינו חשוב חפצא של כסף אע\"פ שהוא מהוה ממון.<sup>126)</sup><i class=\"footnote\">ע\"ע ברשימות לקמן (דף ט. תוס' ד\"ה ורב כו').</i>",
            "על פי מהלך זה ניתן להסביר את המחלוקת בין רב הונא לבין רב הונא בריה דרב יהושע. אליבא דרב הונא לכתחילה פריעת החוב של נזקין צ\"ל בחפצא של כסף, ולשם זה חלה גזיה\"כ או כסף או מיטב לומר שכסף ומיטב שדהו נחשבים לחפצא של כסף בנוגע לפריעת החוב של נזקין. אמנם בדלית ליה למזיק כסף או מיטב שדהו ס\"ל לר\"ה שיכול לשלם במטלטלין שהם שוה כסף ודין ממון חל עליהם. אמנם תשלומין אלו של ממון אינם עם חפצא של כסף ומועילים רק בדיעבד ובדלית ליה לשלם בחפצא של כסף דהיינו מכסף או ממיטב.<sup>127)</sup><i class=\"footnote\">אע\"ג שבנוגע לחלות השם חפצא של כסף בקידושין הו\"ל מטלטלין חפצא של כסף כ\"ז דוקא לענין דין החפצא של כסף לקידושין אבל לא לענין דין החפצא של כסף לנזקין. בקידושין יש לימוד אחר מע\"ע ששוה כסף ככסף עיין בתוס' בקידושין (ב א ד\"ה בפרוטה) הנ\"ל.</i> ואילו רב הונא בריה דרב יהושע סובר שאף לכתחילה משלמים את תשלומי הנזק במטלטלין כי לדעתו ע\"פ דין תורה הנזקין משתלמים בממון, ואמנם מטלטלין ממון הן ולכן ניתן לשלם בהן את דמי הנזק. עוד יתכן שגם רהבד\"י מחייב חפצא של כסף לנזקין אלא שלדעתו מטלטלין מיטב הן ולפיכך נחשבין לחפצא של כסף לענין תשלומי נזק.",
            "<b>בא\"ד. ור\"ת אין סובר כן וכו' עכ\"ל.</b> עיין ברא\"ש. אליבא דר\"ת אין מחלוקת בין רב הונא לבין רב הונא בריה דרב יהושע, שניהם סוברים שלכתחילה משלמים בקרקע וכסף שקודמין למטלטלין.",
            "<b>בא\"ד. וב\"ח וכו' עכ\"ל.</b> עיין בכתובות (דף פו.) ז\"ל האי מאן דאיכא עליה כתובת אשה ובע\"ח ואית ליה ארעא ואית ליה זוזי לבע\"ח מסלקינן ליה בזוזי לאשה מסלקינן לה בארעא האי כי דיניה והאי כי דיניה וכו' עכ\"ל. עיין ברש\"י שם שהסביר שדין בע\"ח לקבל מעות משום שהלוה מעות. והנה לפי ר\"ת דין הוא בכל גביית חוב שאם יש ללוה זוזי מחוייב לשלם בזוזי ולא יכול לסלקו בקרקע שיש לו. אמנם הרמב\"ם הביא את הדין של הגמרא דכתובות בפי\"ז מהל' אישות (הל\"ד) ואינו פוסק במפורש כר\"ת. ויתכן שסובר שדין הגמרא חל דוקא כשבאו בע\"ח ואשה והנתבע צריך לשלם מעות וקרקע, והדין - תורה הוא בין האשה לבין הבע\"ח מי יקבל המעות. ואז סדר גבייתם הוא שלבע\"ח יש הזכות לגבות את המעות תחילה ולא האשה כי הבע\"ח הלוה מעות. מאידך כשבא בע\"ח לבדו ויש ללוה קרקע ומעות יתכן שהלוה יכול לסלקו בקרקע ולהשאיר את המעות אצלו - שלא כר\"ת.<sup>128)</sup><i class=\"footnote\">עיין ברמב\"ם (פי\"ח מהל' מלוה הל\"א) דמשמע הכי.</i>",
            "<b>בא\"ד. ופועל אי לית ליה לבעה\"ב זוזי אמר ליה זיל טרח וזבין ואייתי זוזי וכו' עכ\"ל.</b> הנה רש\"י בב\"מ (דף קיח: ד\"ה אין שומעין לו) כתב וז\"ל אע\"ג דבכל דוכתי אית ליה שוה כסף ככסף הכא גבי פועל בל תלין שכרו כתיב מאי דאתני בהדיה משמע עכ\"ל. אליבא דרש\"י גזיה\"כ מיוחדת מחייבת את בעל הבית לשלם לפועל בכסף דוקא ולא חל לגביה דין שוה כסף ככסף. ונראה שזה המקור מדאורייתא לדינו של ר\"ת בנוגע לפועל שחייב בעה\"ב לטרח למכור נכסיו להביא זוזי לפועל. עוד נראה שדין זה מוגבל לתשלומין שמשלם בעה\"ב בעצמו, אבל אם מת בעה\"ב ויורשיו משלמים לפועל אז משלמים בקרקע שירשו ולאו דוקא במעות וכדין יורשי בעלי חוב אחרים. יורשים חייבים לשלם עקב שעבודי נכסים שחלים על הקרקע שירשו. אולם דין של תשלומי מעות לפועל אינו חלות דין שעבוד נכסים אלא שעבוד הגוף מיוחד שחל על בעה\"ב עצמו ולא על יורשיו.<sup>129)</sup><i class=\"footnote\">יל\"ע בלאו של בל תלין האם חל בנוגע ליורשים כמו לבעה\"ב או לא.</i>",
            "<b>גמ'. ענין האחין שחלקו.</b>",
            "<b>א.</b><br>ענין האחין שחלקו אם דינם כלקוחות או כיורשין מהווה דיון גדול בכל הש\"ס, עיין במס' ביצה (לז:), בגיטין (מח.), בבכורות (נב:) ובמקומות אחרים. והנה בגמרא ביצה (שם) מבואר שאם יש ברירה כיורשין הן ואם אין ברירה כלקוחות הן. ונראה שהמחלוקת מתבארת בשני אופנים:",
            "א) יתכן שחלוקים אם חל שם ירושה בחלוקת אחים. לסוברים שהאחין שחלקו יורשים הן חל שם ירושה בעצם חלוקת האחים. ואילו לדעה שהאחים שחלקו כלקוחות הן נגמרת הירושה במיתת האב וחלוקת האחים אחר כך מהווה קנין ממון דעלמא. וזה תלוי ביש ברירה ובאין ברירה, שאם יש ברירה חל שם ירושה בעצם החלוקה וכל חלק וחלק של כל אח ואח נקרא בשם חלקו של הירושה, ואם אין ברירה כל חלק וחלק אינו נתפס בחלות שם ירושה אך כל אח ואח זכה לחלקו בקנין דעלמא.",
            "ב) יתכן שלכ\"ע חל שם ירושה על החלקים שחולקו בשעת חלוקה אלא שהשאלה היא - אם האחים זוכים בחלקיהם ע\"י קנין רגיל או שהחלוקה דירושה מקנה לכל אח ואח את חלקו בלי קנין אלא מדין ירושה. נ\"מ להחזיר זה לזה ביובל שאם זוכים האחים ע\"י קנין דעלמא חל דין חזרה ביובל, אבל אם הקנין חל מדין ירושה בלבד אין החלקים חוזרים ביובל.",
            "והנה בב\"ב (קו:) ז\"ל תניא ר' יוסי אומר האחין שחלקו כיון שעלה גורל לאחד מהן קנו כולם מ\"ט אמר רבי אליעזר כתחלת ארץ ישראל, מה תחלה בגורל אף כאן בגורל, אי מה להלן בקלפי ואורים ותומים אף כאן בקלפי ואורים ותומים, אמר רב אשי בההיא הנאה דקא צייתי להדדי גמרי ומקנו להדדי עכ\"ל. הרמב\"ם מביא את הגמרא בפ\"ב מהל' שכנים (הלי\"א) וז\"ל האחין שחלקו ועשו ביניהם גורל כיון שעלה גורל לאחד מהן קנו כולן בהנייה שנעשית להם ששמעו זה מזה לדבר שהסכימו עליו גמר כל אחד מהן ומקנה לחבירו עכ\"ל. והשיג עליו הראב\"ד וז\"ל א\"א לא נתחוורו דבריו עכ\"ל. ולכאורה השגת הראב\"ד תמוהה שהרי הרמב\"ם רק מצטט את הגמרא.",
            "ונראה שלהראב\"ד הברייתא והגמרא נאמרו ע\"פ שיטת מ\"ד אחין שחלקו יורשים הם, ומאחר שבחלוקתם חל דין ירושה כן חל בה אף גורל כבחלוקת ארץ ישראל שהיתה ירושה מאבותינו. ברם אנו פוסקים שהאחים שחלקו לקוחות הן ובכן דין הגורל אינו חל כי החלוקה אינה אלא קנין דעלמא. היוצא מזה שלדעת הרמב\"ם אע\"פ שהאחים שחלקו לקוחות הן בכל זאת חל בה שם ירושה.<sup>130)</sup><i class=\"footnote\">עיין בלחם משנה.</i> בהתאם לכך חל בה גם דין גורל כמו בחלוקת הארץ, וכאופן השני הנ\"ל. ואילו הראב\"ד סובר כאופן הראשון שאין כאן חלות חלוקה כלל אלא קנין דעלמא.",
            "אשר לדין האחים שחלקו שחוזרין ביובל פרש\"י בבכורות (דף נב: ד\"ה ומחזירין זה לזה) וז\"ל וחוזרין וחולקין עכ\"ל. הרמב\"ם לעומת זה פסק בפי\"א משמיטה ויובל (הל\"כ) וז\"ל האחין שחלקו כלקוחות הן ומחזירין זה לזה חלקו ביובל, לא תבטל חלוקתן מכמות שהיתה וכו' עכ\"ל, ונראה שבכך נאמן הרמב\"ם לשיטתו שלמרות שהאחין שחלקו כלקוחות הן עכ\"ז חל בחלוקתן שם ירושה, ואינם כלקוחות דעלמא. לכן הגורל הראשון שקבע לכתחילה את החלקים מדין ירושה אינו בטל לעולם. ביובל האחים מחליפים זה עם זה את חלקיהם אך עצם החלוקה הראשונה ע\"פ הגורל לחלקים שונים אינה בטלה, החלוקה לא נתבטלה אבל בעלותו של נוטלו של כל חלק כן נתבטלה.<sup>131)</sup><i class=\"footnote\">לרמב\"ם אם אחין שחלקו יורשים הם הגורל חל רק מדין ירושה בלבד ואינו חלות קנין כלל. מאידך אם האחין שחלקו לקוחות הן הגורל חל מדין ירושה ואף מדין קנין ומשו\"ה דין חזרה ביובל חל.</i> מאידך רש\"י בבכורות סובר שאחים שחלקו כלקוחות הן ר\"ל כלקוחות דעלמא ואף הגורל הראשון והחלוקה הראשונה בטלים, משום כך האחים החוזרים ומשתתפים ביובל עושים חלוקה חדשה.<sup>132)</sup><i class=\"footnote\">אמנם צ\"ע ברש\"י במס' ביצה (לז:) בד\"ה לקוחות הן שמשמע שפירש כמו הרמב\"ם.</i>",
            "יוצא מכך שלפי רש\"י (בבכורות) והראב\"ד האחים שחלקו הם כלקוחות דעלמא. מאידך, הרמב\"ם סובר שאף שזוכים בחלקיהם ע\"י קנין בדומה ללקוחות עכ\"ז שם ירושה נקבע לכתחילה בחלקיהם ע\"י הגורל הראשון ואינו בטל לעולם.",
            "<b>ב.</b><br>על פי הנ\"ל מתבארת המחלוקת שבסוגיין בנוגע לגביית החוב. אליבא דמ\"ד האחין שחלקו יורשים הם חל בחלוקתם שם ירושה, לפיכך נתחייבו לפרוע את חוב אביהם עקב שעבוד הגוף שמחייב כל יורש ויורש לשלם את חובות אביהם מנכסי הירושה דוקא. לפיכך אם אח אחד שלם מחלקו בטלה החלוקה (כרב) שכן תשלומיו היו גם בעד האח השני המחוייב כמוהו בחיוב גברא לפרוע את חובות אביו מנכסי הירושה שירש. מאידך למ\"ד האחים שחלקו לקוחות הן אין בחלוקתן דין ירושה, ובכן ליכא עליהם שעבוד הגוף לפרוע את חובות אביהם. בע\"ח גובה מהם מדין שעבוד נכסים בלבד, ולכן מה שגבה מן הראשון גבה והשני פטור (כשמואל).",
            "כ\"ז לשם ביאור המחלוקת בין רב לשמואל אליבא דמ\"ד יורשים הן ואליבא דמ\"ד לקוחות בלי אחריות הן. גם הדעה שלקוחות באחריות הן יתכן שמובנה הוא שלמרות שהאחין שחלקו לקוחות הן בכל זאת חל בחלוקתם גם דין ירושה. בהתאם לכך, חל עליהם שעבוד הגוף לפרוע את חוב אביהם ואחד משלם עבור חבירו וחוזר וגובה ממנו, וכנ\"ל (באות א') לפי הרמב\"ם.",
            "אך ביאור זה תלוי במחלוקת הראשונים שהובאה למעלה (באות א'), ורחוק שתהיה המחלוקת שבין תנאים אותה המחלוקת שבין הראשונים. משו\"ה נראה לבאר את הסוגיא באופן אחר, דהיינו שחלוקת האחים חייבת להיות חלוקת שוה בשוה, שכל א' יקבל כמו חבירו. ובכן אם האח אחד ישלם כל החוב יוצא למפרע שהאח השני קבל חלק יותר גדול ממנו שהרי לא שלם כלום וכאילו חלקו לא השתעבד כלל לפריעת חוב אביהם, ואילו הקרקע של האח ששילם השתעבדה שכן ממנה נפרע החוב. לפיכך סובר רב שבטלה המחלוקת למפרע. שמואל לעומת זה סובר ויתר כי כל אח ואח עמד באותו ספק גבייה - ולמרות שרק אחד מהם שילם לבסוף אין זה קובע למפרע שלא היתה החלוקה שוה בשוה.<sup>133)</sup><i class=\"footnote\">השווה הסוגיא בפסחים (דף ל:) אם בע\"ח למפרע הוא גובה או שגובה מכאן ולהבא. ועיי\"ש ברש\"י (ד\"ה כ\"ע כו') דלכו\"ע אם גבה לא היתה הקרקע ברשות הלוה למכור ללוקח. ובנידון דידן יוצא למפרע שהחלוקה לא היתה שוה בשוה.</i> ומ\"ד כלקוחות באחריות דמי סובר שכל א' מהם יפסיד חצי חוב אביהם, ומשום כך האח שלא שילם לבע\"ח חייב לתת חצי הדמים לאח ששילם.",
            "אך לפי\"ז עלינו לבאר למה תלתה הגמרא את המחלוקת בין רב לשמואל בשאלת האחין שחלקו אם הם כיורשים או כלקוחות.",
            "ונראה דלמ\"ד יורשים הם חל שעבוד הגוף על כל אח ואח לפרוע את חוב אביהם. לכן אם אח א' לבדו ישלם יצא למפרע שהחלוקה לא היתה שוה בשוה כי האח השני שהיה חייב בחיוב גברא לשלם כמוהו לא שלם. מאידך אם האחין שחלקו לקוחות הן לא חל עליהם שעבוד הגוף כי אם שעבוד נכסים, ומאחר שכל א' וא' נכנס לאותו ספק שמא ממנו יגבה בע\"ח נחשבת החלוקה שוה בשוה וויתר.",
            "<b>ג.</b><br>ביאור התוס':",
            "תוס' ד\"ה פשיטא. ז\"ל וי\"ל כשחלקו וכו' עכ\"ל. לפי הדרך השני' למעלה יהיה מובן דבריהם שבקרקע וקרקע ניתן לומר שהחלוקה היתה שוה בשוה שכן שניהם עמדו בספק שמא יבוא הבע\"ח ויגבה ממנו. מאידך בקרקע וכסף בודאי לא היתה החלוקה שוה בשוה אא\"כ התחייב בעל הכסף לשלם לבעל הקרקע תמורת חצי הפסדו, וכדי שתהיה החלוקה שוה בשוה אמרי' שאכן התחייב בעל הכסף לשלם לבעל הקרקע בעד חצי הפסדו. ולפי \"איכא דאמרי\" אדרבה לאידך גיסא וכו' וכמבואר בסוגיא ולכן נחשבת החלוקה שוה בשוה גם אם לא ישלם בעל הכסף את חצי החוב.",
            "<b>תוס' ד\"ה וטרף.</b> ז\"ל וא\"ת והא כל אחד חייב לפרוע חוב אביהן ואין יכול ליטול חלק האחד כדקתני בפרק יש נוחלין (ב\"ב דף קכד א) יצא עליהן שטר חוב בכור נותן פי שנים וכו' עכ\"ל. והנה בב\"ב מדובר כשטרף בע\"ח לפני החלוקה ומשו\"ה פשוט שכל האחים משתתפים בתשלומין ואף הבכור בשיעור פי שנים. ונראה שמשום כך לא הביא הרמב\"ם את הדין ההוא משום שדין פשוט הוא ואין צורך בציטוטו. מאידך באופן שבסוגיתנו כשבא הבע\"ח לגבות אחרי החלוקה מסתבר שלדעת הרמב\"ם יהיה דין היתומים כדין הלקוחות ובע\"ח יגבה מאיזה יתום שירצה ואינו צריך לגבות מכל אחד ואחד בשוה שכן לכל א' וא' קרקע המשועבדת לכל החוב. אך שיטת התוס' שכל היתומים חייבים לשלם ביניהם וגובין החוב דוקא מכולם טעונה הסבר כי מ\"ש יתומים מלקוחות שהרי בלקוחות יכול בע\"ח לגבות מאיזה לוקח שרוצה ואילו ביתומים בע\"ח חייב לגבות מכולם בשוה.",
            "ונראה שלשיטת התוס' חייבים היתומים לפרוע את חוב אביהם לא מדין שעבוד נכסים בלבד אלא אף מדין שעבוד הגוף. בהתאם לכך, סוברים התוספות שבע\"ח אינו יכול לגבות מיתום א' יותר מיתום אחר כי על כולם רובץ אותו שעבוד הגוף לשלם ביניהם את החוב של אביהם מנכסיו במדה שוה וכפי דינם בעת שהיו שותפים בנכסי אביהם בתפיסת הבית.",
            "<b>תוס' ד\"ה ורב וכו'.</b> ז\"ל וי\"ל דרב אסי ס\"ל דאפילו הוו יורשים מצי לסלוקי בזוזי משום דא\"ל אנא לבעל חוב נמי מסלקנא בזוזי ורב אין חושש לאותה סברא וכו' עכ\"ל. התוס' לא גילו לנו הסבר דבריהם. ודומה שלפי רב לא היתה החלוקה שוה בשוה למפרע ולפיכך בטלה המחלוקת וכנ\"ל. מאידך אליבא דרב אסי החלוקה היתה שוה בשוה אלא שבעל הזוזי חייב לשלם לבעל הקרקע חצי החוב מזוזיו משום שנהנה בפריעת החוב וחייב לשלם מה שנהנה. חיוב זה נובע מדין ערב שפרע חוב עבור לוה שהערב חוזר וגובה מהלוה מה ששילם כי הלוה נהנה מתשלומיו של הערב וחייב לשלם לו מה שנהנית.",
            "והנה סילוק חוב נחשב להנאת ממון. פסק הרמב\"ם בפ\"ז מהל' מכירה (הל\"ד) שמחילת מלוה היא הנאה המועלת בקנין כסף וז\"ל מי שהיה לו חוב אצל חבירו ואמר לו מכור לי חבית של יין בחוב שיש לי אצלך ורצה המוכר הרי זה כמי שנתן הדמים עתה וכל החוזר בו מקבל מי שפרע לפיכך אם מכר לו קרקע בחובו אין אחד מהן יכול לחזור בו ואע\"פ שאין מעות המלוה מצויות בשעת המכר, עכ\"ל. אליבא דהרמב\"ם נחשבת מחילת חוב להנאת ממון ושוה כסף שהגיע מהלוקח למוכר ולפיכך מועיל לקנין כסף בקרקע ובמטלטלין. ועיין שם בהשגת הראב\"ד שהשיג על הרמב\"ם מסוגיא בקידושין, ובמגיד משנה העלה שהרמב\"ם פסק כסוגיא אחרת. אמנם הרמב\"ם הבחין בין קידושין למכר. מחילת מלוה אינה מועלת בקדושי אשה (פ\"ה מהל' אישות הלי\"ג) וז\"ל מפני שהמלוה להוצאה ניתנה ואין כאן שום דבר קיים ליהנות בו מעתה שכבר הוציאה אותו דינר ועברה הנאתו עכ\"ל. ונראה שההפרש בין קידושין למכר הוא שקנין הכסף המועיל בקידושין צ\"ל קנין הנעשה בחפצא של כסף ובמחילת מלוה ליכא חפצא של כסף.<sup>134)</sup><i class=\"footnote\">עיין בשיעורים למעלה (דף ט. תוס' ד\"ה רב הונא וכו').</i> קנין כסף בקרקע ובמטלטלין לעומת זאת אינו זקוק לחפצא של כסף כי אם לממון שיש לו שוויות. הלוקח נתן למוכר ממון כשמחל את חובו ולכן מועיל לקנין קרקע ומטלטלין.",
            "כל זה במחילת חוב הנחשבת להנאת ממון. אבל בפריעת חוב ע\"י אדם אחר האם הלוה נהנה וחייב לשלם או לא עין ברמב\"ם שכתב בפכ\"ו מהל' מלוה ולוה (הל\"ו) וז\"ל ערב שקדם ונתן לבעל חוב את חובו הרי זה חוזר וגובה מן הלוה כל מה שפרע על ידו אע\"פ שהיתה מלוה על פה או בלא עדים כלל. בד\"א כשאמר לו הלוה בעת שנעשה לו ערב ערבני ושלם, אבל אם עמד ברשות עצמו ונעשה לו ערב או קבלן או שאמר לו הלוה ערבני ולא הרשהו שיתן ויפרע החוב אין הלוה חייב לשלם לו כלום. וכן הפורע שטר חובו של חבירו שלא מדעתו אפילו היה החוב על המשכון אין הלוה חייב כלום ונוטל משכונו בחנם והרי אבד זה הנותן את מעותיו שמא היה הלוה מפייס את המלוה ומוחל לו וכו' עכ\"ל. והשיג עליו הראב\"ד וז\"ל אלו דברים שאין הדעת מקבלתן ואין השכל סובלן עכ\"ל. ונראה שהרמב\"ם הבחין בין תשלומי ערב לנתינת דמי החוב ע\"י אדם שלישי שאינו לוה ולא ערב. כשערב משלם חייב הלוה לשלם לו מה שנהנה ולא כשאדם שלישי שלם. ונראה שהנ\"מ הוא שכשערב ישלם חל דין תשלומין, ותשלומי החוב וסילוקו נחשבים להנאת ממון המחייבת את הלוה לשלם מה שנהנה לערב. ואילו באדם שלישי ששילם את דמי החוב למלוה לא חלה חלות תשלומין ע\"פ דין שהרי השלישי אינו בעל דבר להחיל חלות דין תשלומין בנתינת דמיו. אך בהיכי תמצי מנע הוא מהמלוה לבוא ולגבות את החוב מהלוה פעם שנית לפי שע\"מ כן קבל המלוה את הכסף מהשלישי שלא יחזור ויגבה את הדמים מהלוה. ברם בנתינת הדמים מהשלישי למלוה ליכא חלות תשלומין ע\"פ דין. ונראה פשוט שהשלישי אינו יכול להכריח את המלוה לקבל את הדמים שרוצה לתת לו לשם פרעון, ואם המלוה יסרב אין הדמים של השלישי מועילים כלל. מאידך כשהלוה עצמו או הערב נותנים כסף למלוה לשם פרעון בידיהם להכריחו לקבל את דמי הפרעון והתשלומין בעל כרחו שכן יש בנתינתם חלות דין תשלומין. בהתאם לכך, פסק הרמב\"ם שדוקא כשקיימת חלות תשלומין מצד הערב למלוה נחשב הלוה לנהנה ישיר מהערב ומהתשלומין ששילם ועליו לשלם לערב מה שהוציא מדין מה שנהנה. ואילו כשאדם שלישי נתן דמים לא חל דין תשלומין ודומה הוא למבריח ארי (עיין בכתובות קז: בסוגית חנן ורבנן) וכמי שמנע היזק מחבירו שאינו נחשב למהנה וליכא עליו חיוב לשלם לו מה שנהנה.",
            "בכך מוסברת המחלוקת בין הרמב\"ם לבין הראב\"ד. חלוקים הם בדין המתחייב להיות ערב שלא מדעת הלוה. אליבא דהרמב\"ם אינו ערב ע\"פ דין כי אינו אלא אדם שלישי שנתן דמים ואין בכך חלות תשלומין. מאידך הראב\"ד סובר שאף באופן זה דינו כערב ונתינת דמיו חשובה תשלומין ע\"פ דין. לכן אליבא דהרמב\"ם ערב שלא מדעת הלוה אינו יכול לתבוע מהלוה דמי החוב ששילם, ואליבא דהראב\"ד חייב הלוה לשלם לו דמיו בחזרה מדין מה שנהנה.",
            "כל זה בערב. אולם באחין שחלקו כשאחד האחים שילם את החוב בודאי חלו תשלומין שכן גופו ונכסיו משועבדים לתשלומי חוב האב. האח שלא שילם נהנה מחלות התשלומין, וחייב לשלם לראשון מה שנהנה כמו לוה המשלם דמי הפרעון לערב ששילם.<sup>135)</sup><i class=\"footnote\">כך סובר רב אסי. מאידך יתכן ששמואל סובר שהאחין שחלקו לקוחות הן ואין שעבוד הגוף חל עליהם ורק שעבוד נכסים בלבד. ולפיכך אינם חייבים מדין מה שנהנית כי דוקא כשיש שעבוד הגוף המוטל על הערב לשלם אז חייב הלוה לשלם לו דמי מה שנהנית. מאידך לא כן הוא בגביית שעבוד נכסים מא' מהיתומים דמכיון שאין חלות דין תשלומין מצד שעבוד הגוף פטורים לשלם לו מה שנהנית. ובביאור י\"ל דשמואל סבר שדין ערב שייך רק כשהערב משלם בעד הלוה כפי ההתחייבות ושעבוד הגוף שלו ואילו כאן האח ששילם שילם בעד עצמו מחמת שעבוד הנכסים שיש לו ולא בעד אחיו ואינו כערב כלל כי דוקא כשמשלם בעד חבירו הוי מהנה שמגיע לו דמי מה שנהנית ולא כשמשלם בעד עצמו. ולפי\"ז רב אסי סובר שמאחר שאחין שחלקו יורשים הם נחשב האח ששילם כמי ששילם אף בעד אחיו כי שניהם נתחייבו ביחד מחמת הירושה עם שעבוד הגוף לשלם ובכן דומה האח ששילם לערב.<br>פירוש רבינו זצ\"ל שהדמים הם דמי מה שנהנית יוצא מהבנתו במילי דתוס' \"אנא לבע\"ח מסלקנא בזוזי\" ר\"ל שנהנה מהתשלומין ומסילוק הבע\"ח, ודו\"ק היטב.</i>",
            "<b>בא\"ד. וא\"ת מ\"מ יתן מעות ויפדה הקרקע מבעל חוב דקיי\"ל בפרק המפקיד דשומא הדרא לעולם וכו' עכ\"ל.</b> ביאור קושייתם: למה אמר רב בטלה המחלוקת, ישלם הלה כסף מכיסו ונהדר השומא ויקבל האח חצי שדהו בחזרה. אך קושייתם טעונה בירור כי מה בכך שיכול לפדות הקרקע מבע\"ח שטרפה הרי ליכא חיוב לעשות כך.",
            "ונראה שבדין שומא הדרא יש לחקור אם הוא זכות בעלמא לתת דמים לבע\"ח ולקנות השדה בחזרה או שבנתינת הדמים בטלה למפרע הגבייה הראשונה, והשדה חוזרת לבעליה בלי קנין חדש. אם נתפוס כצד השני יתכן לבאר דברי התוס' שנתכוונו בקושייתם שאם אפשר להפקיע את הגבייה למפרע בכה\"ג לא נקראת חלוקת האחין חלוקה בטעות לפי שאיננה שוה בשוה כנ\"ל מכיון שקל לתקן את החלוקה שתהיה שוה בשוה אם יתן דמים ותהדר השומא."
        ],
        [
            "<b>גמ'. בהידור מצוה עד שליש במצוה.</b> יש לעיין בדין הידור מצוה הנלמד מפסוק זה קלי ואנוהו אם חל הוא בקיום המצוה עצמה לעשותה מצוה מעולה או שהידור המצוה מהוה מצוה בפני עצמה.",
            "ויתכן שהוא הביאור בספק הגמרא אם משערין השליש דהידור מצוה מלבר או מלגיו. אם הידור מצוה מהווה חלק של המצוה עצמה מסתבר שהשליש משוער מלבר לפי שאז ההוספה היא שליש מקיום המצוה. מאידך אם הידור מצוה קיום בפני עצמו השיעור הוא מלגיו והוא שיעור מיוחד ואינו שייך לקיום המצוה עצמה, ודו\"ק.",
            "<b>ב.</b><br>בנוגע להידור מצוה ישנן לדעת הגאון ר' חיים זצ\"ל שתי הלכות בדין זה קלי ואנוהו התנאה לפניו במצות: א) חובת נוי שבכהת\"כ שאינו מעלה או משנה את עצם קיום המצוה אלא זהו קיום מיוחד; ב) נוי שחל בעצם המצוה והמשנה את קיום המצוה עצמה למצוה יותר מהודרת.",
            "הגר\"ח זצ\"ל מסתייע מן הדין המבואר במס' שבת (קלג ב) וברמב\"ם פ\"ב מהל' מילה (הל\"ד) שכל זמן שעוסק במילה חוזר בשבת על ציצין שאינן מעכבין את המילה. והנה חובת מילת הציצין האלה נלמדת מהקרא זה קלי ואנוהו (שם). ע\"כ שמילת הציצין מהווה קיום במצות המילה עצמה ובהתאם לכך דוחה מילתן את השבת. בדין זה של התנאה לפניו יש חלות בעצם מצות המילה.",
            "מלבד זה קיים דין נוי כללי לחזור על ציצין שאינן מעכבין אפי' פירש ידו מהמילה, אך הואיל ואין זה קיום מצות מילה לפיכך אינו דוחה שבת.<sup>136)</sup><i class=\"footnote\">ועיין שם ברש\"י במס' שבת. והרמב\"ם חולק, עיין בחידושי רי\"ז הלוי על הרמב\"ם (הל' חנוכה).</i> בנוי הכללי הנוהג במצוות בכהת\"כ - סוכה נאה, לולב נאה, שופר נאה וכדומה - אין הנוי משנה את עצם קיומן של המצוות. ההפרש בין היושב בסוכה נאה ליושב בסוכה בלי נוי אינו במצות ישיבת סוכה עצמה אלא במצות זה קלי ואנוהו כמצוה מיוחדת לעצמה.",
            "לדעת הגר\"ח זצ\"ל אגד בלולב לרבנן (סוכה דף יא:) אינו קיום במצות נוי הכללית אלא הוא מהווה חלות בעצם קיום מצות נטילת הלולב. הוכחת הגר\"ח זצ\"ל היא ממה שהעלה המרדכי (סוכה רפ\"ג) שלרבנן מצות אגד בלולב מתקיימת רק ע\"י קשר של קיימא. אילו היה באגד נוי בעלמא ליכא טעם וסברא שיהיה הקשר דוקא של קיימא. מאידך אם האגד משנה את נטילת הלולב עצמה ומהווה קיום בעצם מצות הלולב אז מובנת שיטתו שדוקא בקשר של קיימא מקיימים מצות התנאה.",
            "סמן נוסף לדעת הגר\"ח זצ\"ל ממס' סוכה (מו.) העושה לולב לעצמו מברך ברכת שהחיינו. והנה דין זה שהאוגד את הלולב מברך בשעה שאוגדו חל גם אליבא דרבנן שלולב א\"צ אגד, וכן פסק הרמב\"ם (פי\"א מברכות הל\"ט). אילו היה האגד רק נוי בעלמא, בלתי מובן למה תהיה עשייתו זמן הראוי לברך את ברכת שהחיינו. אמנם אם האגד מהווה קיום בעצם מצות נטילת הלולב, זמן עשיית האגד אכן מתאים לאמירת השהחיינו. (עיין בענין זה בשעורים לפרק ג' של מסכת סוכה)",
            "אך הגר\"מ זצ\"ל העיר על שיטת הגר\"ח זצ\"ל שאם מצות \"זה קלי ואנוהו\" בעלמא מהווה מצוה כללית לעצמה ואינה חלק של המצוה שהגברא עושה, מדוע לא מנאה הרמב\"ם כמצוה בפני עצמה במנין תרי\"ג המצוות, והניח בצ\"ע.<sup>137)</sup><i class=\"footnote\">י\"ל שמכיון שהלשון זה קלי ואנוהו אינו לשון צו אינו נמנה בין תרי\"ג המצוות. והשווה גילוי ראש באשה שלומדים מן ופרע את ראש האשה, ובכל זאת אינה נמנית בתרי\"ג המצוות, דוק היטב במגיד משנה (פ' כ\"ד מהל' אישות הל' י\"א). והשווה כי יקח איש אשה ובעלה ושיטת הרמב\"ם במנין המצוות שנמנית כמצוה אבל אינה קיום עשה אלא איסור עשה, ואכמ\"ל.</i>",
            "<b>רש\"י ד\"ה הכשרתי את נזקו. ז\"ל כלומר אם הזיק הכשרתי וזימנתי אותו היזק שלא שמרתיו יפה כך מצאתי, לישנא אחרינא הכשרתי את נזקו עלי להכשיר ולתקן את נזקו כלומר אני חייב לשלם מפי מורי עכ\"ל.</b> יתכן שבין שתי הלשונות קיימת נ\"מ לדינא. בנוגע לכתוב \"וגם בעליו יומת, ואם כפר יושת עליו\" (בפרשת משפטים שמות פרק כ\"א פסוקים כ\"ט - ל') חלוקים המפרשים (עיי\"ש בא\"ע וברמב\"ן) אם חל חיוב מיתה בידי שמים ממש אלא שתשלומי כופר פוטרין אותו, ומי שלא שילם כופר אכן חייב מיתה בידי שמים, או שהתורה הטילה חובת תשלומי כופר על בעל השור בלי חיוב מיתה בידי שמים כלל, ואף מי שלא שלם כופר פטור ממיתה בידי שמים. (ומה שכתוב \"וגם בעליו יומת\" ר\"ל שבדין היה צ\"ל חייב מיתה מחמת מיתת המנוגח אלא שהתורה חסה עליו וחייבתו בכופר בלבד) וניתן לתלות את המחלוקת בשתי הלשונות שברש\"י שלפנינו. אליבא דל\"ק שברש\"י נחשב כאילו הזיק בעל השור את הניזק בידים. וה\"ה לענין מיתת אדם ע\"י שורו כאילו הוא עצמו שפך דם ולכן חייב מיתה בידי שמים, ואילו לל\"א שברש\"י אין בעל השור דומה למי שהזיק בידים, אלא שחייב בתשלומין משום שפשע בשמירת שורו, לכן אם נהרג המנוגח אין בעל השור נחשב לשופך דם בידים ופטור ממיתה בידי שמים גם אם לא שילם את הכופר.",
            "ועיין לקמן (דף נה:) ז\"ל תנא ד' דברים התורה מיעטה בשמירתן ואלו הן בור ואש שן ורגל, בור דכתיב כי יפתח איש בור כו' הא כסהו פטור, אש דכתיב שלם ישלם המבעיר את הבערה עד דעביד כעין מבעיר שן דכתיב ובער כו' עד דעביד כעין ובער רגל דכתיב ושלח עד דעביד כעין ושלח כו' עכ\"ל. ונראה שהגמרא ר\"ל שהתורה חייבה את המזיקים של אש שן ורגל כאילו הבעלים עצמם הזיקו בקום ועשה, ולכן השיעור של פשיעה הוא פשיעה בשמירה פחותה. ובכן הדרשות מדוייקות - \"עד דעביד כעין מבעיר כו' כעין ובער כו' כעין ושלח\" - כלומר דהוי כאילו הבעלים עצמם הזיקו בקום ועשה. לעומת זאת בשיעור של פשיעה בשמירה מעולה (כגון בקרן תם) נראה כי המחייב אינו מעשה הבעלים עצמם שהרי פשעו בשב ואל תעשה, אך חייבים הם משום הנזק של המזיק, והוא גופו של המחייב.",
            "וכתב הרמב\"ם בפ\"י מהל' נזקי ממון (הל\"ד) וז\"ל זה שכתוב בתורה וגם בעליו יומת מפי השמועה למדו שחיוב מיתה זו בידי שמים ואם נתן כופר הנהרג מתכפר לו וכו' עכ\"ל. מפורש ברמב\"ם שחיוב מיתה בידי שמים ממש חל והכופר בא לכפר ולפוטרו מחיוב המיתה.",
            "<big><strong>ענין מסירת נזקין לחש\"ו.</strong></big>",
            "כתב הרמב\"ם בפ\"ד מהל' נזקי ממון (הל\"ו) וז\"ל מסר בהמתו לחרש שוטה וקטן אע\"פ שהיה השור קשור הבעלים חייבין שדרך השור וכיוצא בו להתיר הקשר ולצאת ולהזיק. אפילו שמרוה שמירה מעולה וחתרה ויצאה והזיקה הבעלים חייבים עכ\"ל. והשיג עליו הראב\"ד וז\"ל חיי ראשי דבר זה לא מצאתי לו שורש כי מה שאמרו בור מכוסה ושור קשור שמסר לחש\"ו שהוא חייב באינו קשור ואינו מכוסה כראוי עסקינן וסומך על שמירת החרש עכ\"ל. כן חלוקים גם בפ\"ח מהל' נ\"מ (הל\"ח) וז\"ל הרמב\"ם שם: המוסר בורו לשומר חייב בנזקיו. ואם מסר לחש\"ו אע\"פ שהיה מכוסה הרי הבעלים חייבים שהבור עשוי להתגלות ואלו אין בהן דעת עכ\"ל. וכתב הראב\"ד וז\"ל אני אומר שלא היה מכוסה כראוי עכ\"ל. הראב\"ד מפרש את הסוגיא שמדובר כשהשור והבור לא היו שמורים כראוי. ואילו הרמב\"ם מפרש שהיו שמורים כראוי. ובפשטות רש\"י כאן כראב\"ד שמדובר שלא היו שמורים כראוי, והתוס' כאן ולקמן (כב:) כרמב\"ם שהיו שמורים כראוי.",
            "ביסוד מחלוקתם נראה שלדעת רש\"י והראב\"ד שמדובר כשהשור והבור אינם שמורים כראוי ואמר ר\"ל שחש\"ו לאו בני שמירה נינהו היינו שא\"א למסור להם את המזיקים של שור ובור ולסמוך על שמירתם כי לאו בני שמירה נינהו. ואילו גחלת שמורה מעצמה היא שכן \"מעמיא עמיא ואזלא\" אפילו בלי שמירת האדם. ומה שחש\"ו לאו בני שמירה נינהו אינו מחייב את הבעלים כי הגחלת עצמה אינה זקוקה לשמירה כלל.",
            "מאידך אליבא דתוס' אע\"פ שהשור והבור היו שמורים כראוי, הבעלים שמסרם לחש\"ו חייבים לפי שפשעו כשמסרום אליהם הואיל וחש\"ו חשודים לסלק את השמירה, וחובת בעליהם לחשש לזה. ומאחר שלא חששו לכך ומסרו את השור ואת הבור לחש\"ו פשעו הבעלים בשמירתם וחייבים. ונראה שלתוס' זוהי הלכה ע\"פ דין, שבכל חש\"ו יש הפקעת שמירה וצריכים לחוש שמא יקלקלו את השמירה הקיימת מאחר שלאו בני שמירה נינהו ע\"פ דין. ע\"ז חולק ר' יוחנן וסובר שתלוי במציאות, וכשיימצא קטן שבמציאות ראוי לשמור כראוי ולא יקלקל את השמירה הקיימת אם סמכו עליו ומסרו בידיו המזיק הבעלים פטורים. עיין בתוס' ד\"ה ולר' יוחנן. מאידך חש\"ו אינם חשודים להבעיר גחלת, והבעלים במסירת הגחלת אליהם לא פשעו ולפיכך הבעלים פטורים, כך פירשו התוס' (בד\"ה בשור קשור וכו' ובד\"ה שור עביד וכו').",
            "רש\"י והראב\"ד לעומתם סוברים שאם הבור והשור שמורים כראוי והחש\"ו בני סמכה במציאות אין הבעלים חייבים לחשש שהחש\"ו יסלקו את שמירתם, ולפי' הבעלים פטורים. הם מתנגדים לשיטת התוס' הנ\"ל שיש הפקעת שמירה ע\"פ דין בכל חש\"ו. ואע\"פ שבמסר את שורו לשומר ופשע השומר חייבים הבעלים (פ\"ד מהל' נ\"מ הל\"ד), למרות שלא היה להם לחשש שהשומר יפשע, היינו טעמא כי במקום שחלה שמירה חייבים הבעלים לשלם עבור השומר שלהם ופשיעת השומר אחריות דהבעלים. ואילו חש\"ו לאו בני שמירה נינהו וע\"פ דין לא נמסר המזיק לשמירתם ולפיכך אין הבעלים חייבים לשלם עבורם, והו\"ל כפרצוהו לסטים שהבעלים פטורים (לקמן נה ב), ופשוט.",
            "אך דברי הרמב\"ם טעונים עיון שכן פסק כתוס' שמדובר שהשור והבור שמורים כראוי, ובכן היה צריך לפרש כמו תוס' שדרכם של חש\"ו להתירם. אולם הרמב\"ם לא פירש כך אלא הסביר שדרכם של שור ובור להתיר את עצמם והיינו כפרש\"י, ופסקו צ\"ע.",
            "והנה יש לחקור בדין שור שמור ובור מכוסה דעלמא שהזיקו שהבעלים פטורים, אם היסוד הוא כי שמירה פוטרת את הבעלים מלשלם או\"ד ששמירה מפקיעה את עצם שם המזיק מהחפצא, ולפיכך הבעלים פטורים. ונראה שבבור יש הבדל בין בור מכוסה לבור שמלאו בעפר. עיין לקמן (דף כט:) שהגמרא הבחינה בין בור מגולה וכסהו וחזר וגילהו ש\"לא איסתלק להו מעשה ראשון\" לבין בור מגולה וטממה וחזר וחפרה \"דאסתלקו להו מעשה ראשון\". ביאור הדבר שבטממה הופקע חפצא דבור ושם מזיק פקע לגמרי. ואילו בור מכוסה נקרא בשם בור שהוא חפצא דמזיק אלא שהשמירה פוטרת את הבעלים מלשלם עבור נזקיו. ונראה שבדומה לבור אף שור המשומר כראוי מהווה חפצא דמזיק אלא שהשמירה פוטרת הבעלים מתשלומין. ולכן י\"ל שהרמב\"ם כשכתב שדרך השור להתיר הקשר ולצאת ולהזיק ושהבור עשוי להתגלות נתן טעם למה לא תפקיע השמירה את שם המזיק מהשור ומהבור והיינו משום שהשמירה עתידה להיבטל, ומשום כך לא הופקע השם של מזיק והריהו חפצא דמזיק עם פטור שמירה בשעתה. כל זה בבור מכוסה ובשור שמור כראוי. מאידך גחלת מאחר ש\"מעמיא עמיא ואזלא\" אינה חפצא דמזיק כלל.",
            "לאור הנחה זו מוסברים פסקי הרמב\"ם. כשמוסרים לחש\"ו שור ובור השמורים כראוי הרי נמסרו להם דברים שנקראים בשם מזיק. ההלכה קובעת כאן שפטור התשלומין שחל בשמירה כראוי מופקע עקב מסירת המזיק לחש\"ו ש\"לאו בני שמירה נינהו\" ע\"פ דין. גחלת, לעומת זאת, אינה חפצא דמזיק. ובכן אף מסירתה לידי חש\"ו אינה מחייבת את הבעלים. גחלת אינה נקראת בשם מזיק ואינה מחייבת את בעליה בשמירתה, ואפי' ימסרוה לחש\"ו הבעלים פטורים לפי שהבעלים אינם חייבים בשמירת הגחלת, והחש\"ו עשו את הגחלת לאש הנקראת בשם מזיק. ובכן פטורים הבעלים מלשלם עבור חפצא דמזיק שהחש\"ו עשו.",
            "הרמב\"ם כתב וז\"ל אפילו שמרוה שמירה מעולה וחתרה ויצאה והזיקה הבעלים חייבים עכ\"ל, והיינו מדין תחילתו בפשיעה וסופו באונס. ובהתאם לביאורנו ברמב\"ם צ\"ל שסובר כי הואיל והשמירה שעשה עומדת להסתלק ע\"י חש\"ו והסילוק שיעשו מתיחס לבעלים הוי כתחילתו בפשיעה.",
            "ורש\"י (ד\"ה שור דרכיה לנתוקי) פירש וז\"ל והו\"ל לאסוקי אדעתיה שאפילו אין החרש מתירו סופו להתיר את עצמו הלכך שמירה רעועה היא ואפילו התירו חרש חייב בעל השור עכ\"ל. ואחרי העיון עולה שאין דברי רש\"י כראב\"ד המפרש ששמרו שמירה שאינו כראוי כלל אך לפרש\"י שמרו שמירה רעועה, ר\"ל שמירה פחותה כראוי ולא שמירה מעולה (עיין בסוגיא לקמן דף מה:). נ\"מ שכששמרו שמירה מעולה, דהיינו שמירה שיכולה להתקיים לעולם, פקע שם המזיק. ולכן בציור זה של שמירה מעולה אם מסרו לחש\"ו וסילקו את השמירה הבעלים פטורים מאחר שלא מסרו אליהם חפצא דמזיק. לעומת זאת אם שמרו הבעלים שמירה פחותה כראוי המתקיימת לפי שעה אך לא לעולם הרי הוא חפצא דמזיק אלא שהוא שמור ולכן הבעלים חייבים עבור סילוק השמירה של החש\"ו.",
            "<b>גמ'. צבתא דחרש קא גרים.</b> לאור הנ\"ל, לכאורה, כוונת הגמ' היא שגם שלהבת אינה חפצא דמזיק, ונעשה למזיק ע\"י החש\"ו. הבעלים פטורים כי החש\"ו יצרו את המזיק ואין הבעלים חייבים בשמירתו כלל.<sup>138)</sup><i class=\"footnote\">עיין בש\"מ בשם ה\"ר יהונתן.</i>",
            "אך ביאור זה - דשלהבת לר\"י אינה חפצא דמזיק - אינו מספיק שהרי ר\"י אמר שכשמסר לחש\"ו שור מותר ובור מגולה שחייב. משמע שבשור קשור ובור מכוסה פטור, והרי חש\"ו לאו בני שמירה נינהו והול\"ל חייב וכמו שסובר ר\"ל. ונראה שלדעת ר\"י אין בעלים חייבים משום סילוק השמירה של חש\"ו. ולכן אם מסרו להם שור קשור ובור מכוסה פטורים כי סילוק השמירה של החש\"ו אינו מצטרף לבעלים. ה\"ה בשלהבת. אמנם יש בה חלות שם מזיק אך היא נחשבת למזיק עם שמירה והחש\"ו סילקו את השמירה. הבעלים פטורים כי אין מעשה סילוק השמירה של חש\"ו מצורף להם.",
            "בהתאם לכך \"צבתא דחרש קא גרים\" פירושו שמעשה החרש שסילק את השמירה אינו מצטרף לבעלים. ע\"ז חולק ריש לקיש שכן לדעתו מאחר שהבעל מסר את המזיק לחש\"ו מעשה סילוק השמירה שעשו חש\"ו כן מצטרף לבעל המזיק.<sup>139)</sup><i class=\"footnote\">ולכאורה אף יתכן לומר שר\"י סובר ששמירה מפקיעה את חלות השם דמזיק, ולכן סילוק השמירה דחש\"ו אינו מחייב את הבעלים כי החש\"ו עשו את המזיק. ובכן י\"ל שסובר ששלהבת אינה חפצא דמזיק, ולכן הבעלים פטורים כי החש\"ו עשו את המזיק דאש, עיין בתוס' ד\"ה ולר' יוחנן.</i>",
            "<b>תוס' ד\"ה ולר' יוחנן.</b> ז\"ל דטעמא דר\"י דפטר משום שהקטן שומרו כו' עכ\"ל. עלינו ליישב לפי\"ז את הלשון \"צבתא דחרש קא גרים\". ונראה כי אש חייב בכח אחר מעורב בו. ובמסר שלהבת לחש\"ו א\"א לחייב את הבעלים מחמת מעשה החש\"ו אא\"כ נחשיב את מעשה החש\"ו לכח אחר מעורב בו המחייב את בעל האש. אולם מאחר שחש\"ו שומרים שמירה קצת מעשיהם מופקעים מלהיות מחייב של כח אחר מעורב בו שהרי בכח אחר מעורב בו דעלמא מסייע הכח את המזיק דאש להתקרב אל הניזק ואילו החש\"ו ניסו לשמור את האש ולמנוע אותו מלהזיק. וזאת כוונת \"צבתא דחרש קא גרים\" ר\"ל שמעשה החרש מצורף אליו ואינו מצורף לבעלים מדין כח אחר מעורב בו.",
            "אשר למש\"כ הראב\"ד בפ\"ד מהל' נ\"מ הל\"ו וז\"ל מה שאמרו בור מכוסה ושור קשור שמסר לחש\"ו שהוא חייב באינו קשור ואינו מכוסה כראוי עסקינן וסומך על שמירת החרש עכ\"ל, יתכן שמפרש שהחש\"ו יכולים לשמור קצת אך אין אומרים שהם משלימים את השמירה שאינה כראוי של השור והבור ולכן הבעלים חייבים. ונראה שיש שתי הלכות בשמירת נזקין: א) המזיק צ\"ל שמור במציאות; ב) הבעלים חייבים לקיים חובת שמירה המוטלת עליהם. חש\"ו יכולים להשלים את השמירה כדי שהמזיק יהיה שמור במציאות. ברם עכ\"ז אין הבעלים מקיימים חובת השמירה המוטלת עליהם ע\"י חש\"ו שכן מופקעים הם ע\"פ דין מקיום שמירה. משום כך סובר ר\"ל שהבעלים חייבים וכדפסק הראב\"ד. מאידך אליבא דרבי יוחנן קיימת רק הלכה אחת שהמזיק יהיה שמור במציאות וליכא צורך בקיום שמירה של הבעלים ובכן אם מסר שור קשור ובור מכוסה שלא כראוי לחש\"ו הבעלים פטורים כי שמירת חש\"ו משלימה את השמירה במציאות.",
            "<b>גמ'. חומר בשור מבבור וכו'.</b> שור משלם כופר ואף ל' של עבד ונגמר דינו אסור בהנאה. עיין בסוגיא (דף י.) דתנא ושייר. ויל\"ע מ\"ש הני תלת חומרות דשור דתנינן משאר החומרות דשור דשיירן. ונראה שיסוד א' לשלשת הדינים, דהיינו ששור שהמית אדם דינו כרוצח כדמוכח מדין כמיתת הבעלים כך מיתת השור - המחייב בי\"ד של כ\"ג בדינו של שור הנסקל כמו בדיני נפשות דעלמא, ושפוטר שור טרפה שהרג ממיתה כדין אדם רוצח טרפה שפטור ממיתה עיין ברמב\"ם פ\"י מנ\"מ (הל\"ז) - ולכן שור שהמית מחייב את בעליו בכופר ובל' של עבד ואסור בהנאה.<sup>140)</sup><i class=\"footnote\">יעויין לקמן (דף מג.) בהשוואת דיני סקילה, כופר, ול' של עבד ובדיון הסוגיא שם.</i> ואילו כשבור המית אדם ליכא בכך חלות שם רציחה ובכן אינו מחייב בעליו בכופר או בל' של עבד ואינו אסור בהנאה. ונראה שיסוד ההבדל הוא משום ששור שדרכו לילך ולהזיק ממית בקום ועשה ולכן כשממית חל דין רציחה, ואילו בור הורג בשב ואל תעשה ולפיכך לא חל בו שם רציחה. (עיין בסוגיות במס' סנהדרין (דף עז) שחיוב רוצח תלוי במעשה רציחה בקום ועשה, ואילו כשחסר מעשה רציחה פטור ואע\"פ שגרם מיתת הנהרג).",
            "אמנם הרמב\"ן בפירושו עה\"ת (פ' נח פרק ט' פסוק ה') על הקרא \"ואך את דמכם לנפשתכם אדרש מיד כל חיה אדרשנו\" דן בענין זה וז\"ל תמה אני אם הדרישה כמשמעה מיד החיה כמו מיד האדם להיות עונש בדבר ואין בחיה דעת שתענש או שתקבל שכר, ואולי יהיה כן בענין דם האדם לבדו שכל החיה שתטרוף אותו תטרף כי גזירת מלך היא וזה טעם סקול יסקל השור ולא יאכל את בשרו ואיננו להעניש את בעליו בממון כי אפילו שור המדבר חייב מיתה וצוה כן בבני נח כישראל עכ\"ל. ובכן נראה שמשמעות הרמב\"ן היא שהתורה הטילה שם רוצח על שור שהמית אדם ולפיכך חייב מיתה. ועוד, שהרי באותו פסוק התורה כוללת אדם רוצח עם חיה ההורגת אדם וכדכתיב \"ואך את דמכם לנפשתיכם אדרש, מיד כל חיה אדרשנו, ומיד האדם מיד איש אחיו אדרש את נפש האדם\", ומשמע שבין אדם ובין חיה שווים בחלות דיניהם - דהיינו חלות דין רציחה. אך הרמב\"ם בפ\"ב מהל' רוצח (הל\"ב - ג') מפרש את הפסוק אחרת וז\"ל השוכר הורג להרוג את חבירו או ששלח עבדיו והרגוהו או שכפתו והניחו לפני הארי וכיוצא בו והרגתהו חיה וכן ההורג את עצמו, כל א' מאלו שופך דמים הוא, ועון הריגה בידו וחייב מיתה לשמים ואין בהן מיתת בי\"ד. ומנין שכן הוא הדין שנא' שופך דם האדם באדם דמו ישפך זה ההורג בעצמו שלא ע\"י שליח, את דמכם לנפשותיכם אדרוש זה הורג עצמו. מיד כל חיה אדרשנו זה המוסר חבירו לפני חיה לטורפו. מיד האדם מיד איש אחיו אדרוש את נפש האדם זה השוכר אחרים להרוג את חבירו, ובפירוש נאמר בשלשתן לשון דרישה הרי דינם מסור לשמים עכ\"ל. ובכן אין ראייה מהפסוק הזה שסובר שיש לבהמה ההורגת דין רוצח. ברם למרות שלרמב\"ם פירוש אחר בפסוק \"מיד כל חיה\" בכל זאת גם הוא פסק ששור המדבר שהרג חייב מיתה (רמב\"ם פ\"י מהל' נ\"מ הל\"ו). וכן פסק דיני כמיתת הבעלים כך מיתת השור כנ\"ל. חזינן כי על שור שהרג אדם חל שם רוצח המחייבו מיתה.",
            "ואמר מרן הגר\"מ זצ\"ל שהשלשים של עבד הם חלות דין כופר שמכפר על רציחת העבד. ואינו חיוב קנס מדין מזיק דעלמא. וכך מפורש בדברי הרמב\"ם בפי\"א מהל' נ\"מ (הל\"א) וז\"ל כמה הוא הכופר, כמו שראו הדיינין שהוא דמי הנהרג הכל לפי שוויו של נהרג שנא' ונתן פדיון נפשו ככל אשר יושת עליו, וכופר העבדים בין גדולים בין קטנים בין זכרים בין נקבות הוא הקנס הקצוב בתורה שלשים סלע כסף וכו' עכ\"ל. הרי שלרמב\"ם ל' של עבד חיוב כופר הוא עבור רציחת העבד ומהווה חלות חיוב רציחה.",
            "לאור זה מסתבר שכך גם כוונת הגמרא ש\"השור דרכו לילך ולהזיק מה שאין כן בבור\" ר\"ל הואיל והשור מזיק והורג בקום ועשה חשובה ההריגה שעשה השור למעשה רציחה המחייב בכופר ושלשים של עבד ואוסר את השור בהנאה כשור רוצח. ואילו בור שאין דרכו לילך ולהזיק והרג בשב ואל תעשה לא עשה מעשה רציחה, ופטור מכופר מל' של עבד ואינו נאסר בהנאה.",
            "<b>רש\"י ד\"ה מה שאין כן בבור. ז\"ל שאין בעל הבור חייב בתשלומי מיתת אדם כדאמרי' שור ולא אדם עכ\"ל.</b> עיין בתוס' ד\"ה מה כו'. הגמרא לקמן ממעטת אדם מכופר מגזיה\"כ עליו ולא על האדם, וקשה למה לא השתמש רש\"י בלימוד הגמרא למעט גם כופר בבור וכפי שפירשו בתוס'.",
            "אכן רש\"י לקמן (כו א ד\"ה עליו כו') כ' וז\"ל על נזקי שור משלמין כופר אבל על נזקי אדם אין משלמין כופר אלא או מיתה או גלות עכ\"ל. ביאור דבריו שאדם ההורג חמור משור ואין הרוצח מתכפר ע\"י כופר וזקוק דוקא לכפרת מיתה או גלות. לפיכך לא שייך למעט בור מכופר מהפסוק דעליו וכפירוש התוס' כי לרש\"י אין הלימוד הזה ממעט שאר נזיקין מכופר אלא הוא מורה שקיימת חומרא מיוחדת באדם הרוצח שאינו מתכפר בכופר אלא חייב מיתה או גלות.",
            "אמנם עלינו להתבונן בפרש\"י כי \"שור ולא אדם\" בא לכאורה למעט בור מלשלם דמי אדם הנהרג, ולא למעט בור מכופר. עו\"ק שבפרש\"י לקמן (דף י. ד\"ה מה שאין כן באש) כ' וז\"ל אש לא חייב בה שרפת אדם שהיה לו לברוח ואם כפות הוא המבעיר חייב מיתה וקלבד\"מ כו' עכ\"ל. וצריך עיון טובא דהתינח למ\"ד אשו משום חציו אבל למ\"ד אשו משום ממונו, או בשכלו לו חציו, מנ\"ל שאש פטור מן הכופר.",
            "ונראה שחיוב הכופר חל רק כשיש חלות שם רציחה, אבל מיתת אדם בעלמא אינה מחייבת כופר. לכן למ\"ד אשו משום ממונו או בשכלו לו חציו, פשיטא שאין דין כופר ואף בלי מיעוט קרא שכן חסרה חלות שם רציחה. כשהצית בגופו של הנרצח או למ\"ד אשו משום חציו יש חלות רציחה וסד\"א שהאש יתחייב בכופר. לנוכח זה הועלה בברייתא שהאש פטור מכופר ורש\"י מפרש שהוא מטעם קלבד\"מ. ה\"ה בבור שאין במיתת אדם בבור חלות שם רציחה, ולפי' אף בלי פסוק פטור מכופר. המיעוט \"שור ולא אדם\" בא לפטור בור מלשלם דמי האדם הנהרג מדין תשלומי נזק, אבל ליכא ספק שהוא פטור מכופר בלי למוד מקרא שהרי בהריגת אדם בבור ליכא חלות דין רציחה.",
            "בהקשר להנ\"ל עלינו לעמוד על פירש\"י לעיל (דף ה: ד\"ה וכולהו) שכ' וז\"ל בור יוכיח שאינו מועד אלא לדבר הראוי לה, דבר שאינו ראוי לה מאי ניהו אדם ונפל שמה שור או או חמור שור ולא אדם עכ\"ל, והרי בור שהזיק אדם חייב ואינו פטור אלא על מיתת אדם בבור ולמה כ' רש\"י שאדם נקרא דבר שאינו ראוי לבור. ונראה שרש\"י ר\"ל שבור פטור מכל חיוב מיוחד הבא מחמת שהנופל אדם. ואף בנזקי אדם שבור חייב עליו אינו מחוייב בתורת אדם כי אם בתורת חפצא דניזק דעלמא. מאידך במיתה שלא יתכן להתחייב אלא בתורת אדם הבור פטור וכנ\"ל שאין חלות דין רציחה במיתת אדם בבור.",
            "<b>תוס' ד\"ה מה שאין כן בבור.</b> ז\"ל וי\"ל דאיצטריך שור ולא אדם לפטור עבד שנפל בתוכו או עכו\"ם הקנוי לישראל עכ\"ל. יש לעיין בפטור בור מדמי עבד כי מ\"ש דמי עבד מדמי שורו שכן עבד לאדוניו כשור דמי. בשלמא כופר מהוה תשלומין מיוחדים במיתת אדם וע\"ז בור פטור אך לכאורה אינו כן בדמי עבד כי תשלומי נזק בעלמא הן כדמי שורו. וצ\"ל שכך היתה גזיה\"כ שבור פטור במיתת אדם כולל מיתת העבד אע\"פ שדמיו הם דמים בעלמא כמו דמי שורו.",
            "והנה ברש\"י (למעלה דף ה: ד\"ה וכולהו) כ' וז\"ל בור יוכיח שאינו מועד אלא לדבר הראוי לה, דבר שאינו ראוי לה מאי ניהו אדם כו' עכ\"ל, זאת אומרת שאדם אינו ראוי לבור, כלומר שלענין מיתת אדם אין הבור תקלה וחפצא דמזיק כלל. וכן עולה מדברי הרמב\"ם בפי\"ב מהל' נזקי ממון (הלט\"ז) וז\"ל וכן אינו חייב על מיתת הבהמה בבור כו' אלא א\"כ היתה הבהמה קטנה כו' אבל אם היתה פקחת ונפלה ביום ומתה פטור שזה כמו אונס מפני שדרך הבהמה לראות ולסור מן המכשולות. וכן אם נפל לתוכו אדם ומת אפילו היה סומא או שנפל בלילה בין שהיה בן חורין או עבד הרי זה פטור כו' עכ\"ל. מזה שכלל הרמב\"ם את פטור הבור במיתת אדם עם פטור הבור בבהמה פקחת שהוזקה ביום משמע שפטור אחד הוא, כלומר, שהבור אינו תקלה וחפצא דמזיק למקרים אלו ואינו ראוי איפוא למיתת אדם. לפי\"ז פטור הבור מדמי עבד שמת בו הוא בגלל שאינו ראוי לבור ואין הבור תקלה לענין מיתתו.",
            "ועיין במחלוקת בין הרמב\"ם להראב\"ד בפרק יו\"ד מהל' נ\"מ (הלי\"ד) ובמגיד משנה שם. לשיטת הרמב\"ם אין דמים לבן חורין אך יש דמים לעבד שהומת ומשום כך תם שהמית בן חורין פטור וכשהמית עבד בעליו משלמים חצי דמי העבד (אך לא כופר כי אין בתם כופר). והשיג עליו הראב\"ד וז\"ל מסתברא בין בבן חורין ובין בעבד דמיו משלם כו' עכ\"ל וסובר שיש דמים לבן חורין כמו שיש דמים לעבד. ולכאורה השוואת הראב\"ד בין בן חורין לעבד מעוררת פליאה כי בשלמא עבד בר דמים הוא לאדוניו כשורו וחמורו, אבל בן חורין אינו קנוי לאף אדם ולמה ישלם דמי בן חורין ולאיזה בעלים ישלם את דמיו. מוכרחים, איפוא, להסיק שלדעת הראב\"ד יש דין תשלומין מיוחדין עבור מיתת אדם אף שאינו משלם את הדמים עבור הפסד ממון ונזק כמו שמשלם לבעלים של שור וחמור. לכן סובר שיש דמים לבן חורין כפי שיש לעבד. אמנם יוצא לפי\"ז שאף דמי עבד שמת אינם כמו דמי שורו אלא דמים מיוחדים הם כמו דמי בן חורין שמת. בכך מסתלק הקושי הנ\"ל כי הפטור בעבד שמת בבור הוא שאין משלמים את הדמים המיוחדים של אדם שהומת וגזיה\"כ ששור בלבד משלם דמי אדם שמת ולא בור.<sup>141)</sup><i class=\"footnote\">אך עדיין צ\"ע אמאי אינו מתחייב במיתת עבד גם מדין הפסד ממון דעלמא כמו במיתת שורו. וצ\"ל שבמיתת העבד פקעה זכות הממון דבעליו להשתלם מדין שורו וחמורו. עיין בראשונים לקמן בשיטה מקובצת שדנו בקושיה זו בסוגית שור שהמית שלא בכוונה האם משלם דמים או לא (דף מג. - מג ב). ומוכח לכאורה משם שחיוב הדמים חיוב מיוחד בשביל הריגת הנהרג ואינו דמי הפסד בעליו כבמיתת שורו וחמורו ואכמ\"ל.</i>",
            "והנה לקמן (דף י. בתוס' ד\"ה שהשור כו') הקשו התוס' למ\"ל קרא שור ולא אדם תיפוק ליה מוהמת יהיה לו מי שהמת שלו כדפטרינן שור פסוה\"מ שנפל לבור. ברם לאור דברינו אליבא דהראב\"ד הקושי' מיושבת כי פטור והמת יהיה לו יצא זה שאסור בהנאה חל לפטור בעל הבור מלשלם דמי שור פסה\"מ שמת בבור. אמנם דמי אדם שמת אינם דמי הפסד ותשלומי נזק בעלמא לבעלים אך הם דמים מיוחדים עבור מיתת אדם, וע\"ז אין הפטור של והמת יהיה לו חל. ומסתבר שזוהי כוונת התוס' בתירוצם שם שכתבו וז\"ל וי\"ל דוהמת יהיה לו משתעי בשור ולא ממעטי מיניה אדם עכ\"ל.",
            "<b>גמ'. ומועד מתחילתו מה שאין כן בשור.</b> בשור יש דין תם בג' פעמים הראשונות ולא בבור שמועד להזיק הוא בפעם הראשונה. ויש להעיר על גמרתנו שהרי שיטת רב (לקמן דף כח:) שבור שלא הפקירו מחייב מדין שור, ומועד מתחילתו ומשלם נזק שלם. ההבדל בין תם לבין מועד הוא דוקא בנגיחה שכן הג' פעמים ראשונות משונה הוא ליגח (עיין לקמן במשנה דף טו: ובתוס' לקמן טז א ד\"ה והנחש). ואילו בור שלא הפקירו המהווה חלות שם מזיק של שור אליבא דרב דרכו להזיק מתחילתו ומחוייב לשלם נזק שלם מתחילתו כי דיני תמות ומועדות לא חלים כאן, ובכן למה קובעת הגמרא דידן שמועד מתחילתו הוא חומרא של בור, הרי לרב אף שור יכול להיות מועד מתחילתו ולשלם נ\"ש בפעם הראשונה כנ\"ל, וצ\"ע."
        ],
        [
            "<b>תוס' ד\"ה שייר טמון.</b> לכאורה שיטת רש\"י תמוהה וכפי שהקשו עליה בתוס'. ונראה שלרש\"י קיימות שתי הלכות בפטור כלים בבור: א) פטור בכלים ממש; ב) פטור בשאר הדברים שאינם בעלי חיים כמו במים ותבואה. בור פטור מנזקי כלים ממש בכל אופן. אולם בדברים אחרים שאינם בעלי חיים בור פטור רק אם הדברים הניזוקים לא נפלו לתוך הבור, כגון בציור הגמרא (מח:) גבי \"נפל לבור והבאיש את מימיו לאחר נפילה שהוא פטור משום דהוי שור בור ומים כלים\", יסוד הפטור הזה הוא משום שבור אין דרכו לילך ולהזיק, וחייב כשבא הניזק אל הבור המזיק. ולפיכך צריך שהניזק יהיה בעל חיים שיכול לבוא אל הבור המזיק. אבל דוממים - כגון כלים מים ותבואה - אינם ראוים לבוא וליפול בעצמם לתוך הבור, ובכן באופן של הגמרא שהבור (השור המת שהוא בתוך המים) בא אל הניזק (המים) הבור פטור כי חיוב הבור הוא דוקא בדברים שראויים לבא אל המזיק בדוממים. מאידך בציור של רש\"י בבהמה טעונה תבואה שנפלה לתוך הבור יחד עם התבואה חייב הבור על התבואה שכן התבואה היתה ראויה להנזק בבור, כי הבהמה והתבואה שעל גבה באו לבור. בכה\"ג בור חייב אף על התבואה ועל שאר דברים דוממים, חוץ מעל כלים ממש, דהיינו אם נפלו בהמה וכלים שעל גבה לתוך בור חייב על הבהמה ופטור על הכלים וכפי ששנינו במשנה לקמן (דף נב.). ואשר למבואר בגמרא להלן (י.) שדבר שאינו ראוי לבור היינו כלים, ונראה שלדעת רש\"י התכוונה לדין השני בדברים הדוממים שאינם ראויים לבור כשאינם הולכים אל הבור וחיוב הבור הוא דוקא בדבר שראוי לבוא אליו ולהיות נזוק. אמנם כשדוממים מצויים ע\"ג בהמה ראויים הם להיות ניזוקים בבור יחד עם הבהמה ובאופן כזה חייב הבור גם על התבואה ושאר הדוממים וכנ\"ל.",
            "<b>תוס' ד\"ה ליחכה נירו וכו'.</b> ז\"ל מה שאין כן בבור דפחות מי' פטור ממיתה כיון דאין רגילות להמית בפחות מי' עכ\"ל. עיין בשיעורים למעלה (דף ג. ד\"ה זה אב למיתה וזה אב לנזקין) שהסברנו את שתי הדיעות שבפרש\"י בפטור בור פחות מי' ממיתה, שלדיעה ראשונה גזיה\"כ מיוחדת הוא, וללישנא בתרא בפרש\"י בור ט' אינו ממית במציאות את הבהמה שנפלה בו. התוס' שלפנינו סוברים כלישנא קמא ברש\"י שהפטור הוא משום גזיה\"כ ומשום כך חומר באש מבבור כי באש ליכא פטור כזה. לעומת זאת ללישנא בתרא שבפרש\"י שבור ט' אינו ממית במציאות א\"א לומר שבכך חומר באש מבבור.",
            "והנה מובא בגמרא לקמן (נא.) שלדעת הרבנן אם א' חפר בור ט' ובא אחר והשלימה לעשרה האחרון חייב ואמר רב זביד שזהו דוקא אם הוסיף מט' לי' \"דלא עבד קמא שיעור מיתה\" אבל כשהראשון חפר י' והשני בא והעמיקה עד כ' שניהם חייבים \"דעבד קמא שיעור מיתה\". ובתוס' שם (ד\"ה האחרון) כ' שמודים רבנן שאם הראשון חפר ח' והאחרון הוסיף עד ט' שניהם חייבים בנזקין. אולם בשט\"מ שם מביא בשם הרא\"ה שלפי רבנן זה שהוסיף מח' לט' לבדו חייב. אליבא דרא\"ה כל הוספה בחפצא דמזיק - כגון מח' לט' - מסלקת את מעשה הראשון ומחייבת את האחרון לבדו. ואילו התוס' סוברים שרק ההוספה מט' לי' מחייבת את האחרון לבדו שהרי בכך יצר חפצא חדש של בור עשרה המחוייב במיתה לעומת בור ט' שהוא חפצא אחר של בור הפטור ממיתה. שיטת התוס' מוסברת יפה לאור שיטתם כאן שבור ט' אמנם ממית במציאות ועכ\"ז גזיה\"כ שפטור במיתת אדם. יוצא שבור ט' מהווה חפצא של בור לעצמו ושונה בחלות דיניו מהחפצא של בור עשרה. וכבר הבאנו כל זה למעלה בשיעורנו (ג.).",
            "עוד יש להתעכב על הגמרא להלן (נא:) שללישנא אחת אליבא דרבנן אם הראשון חפר בור י' שלא היה בו הבל כדי להמית ובא השני וסייד וכייר והוסיף בכך הבל כדי להמית האחרון חייב. מסתבר שדין הבור שאין בו הבל שהוא פטור ממיתה שונה מדין בור ט' שהמית שפטור ממיתה. בבור ט' אע\"פ שהמית במציאות עכ\"ז גזיה\"כ מיוחדת פוטרת ממיתה (לפי לישנא קמא דפרש\"י והתוס' שלפנינו). מאידך בור שאין בו הבל אינו פטור ע\"פ גזיה\"כ מיוחדת. ונראה שהוא דין במציאות שבור שאין בו הבל אינו ממית בהבלו ובור שחייבתו תורה הוא על מיתת הבלו ולא על מיתת חבטו (עיין לקמן דף נ: אליבא דרב). יוצא שלדעת הרבנן אף הוספת מיתה בעלמא מחייבת את האחרון ולא רק יצירת חפצא של בור עשרה שאין בו חלות פטור מיתה של בור פחות מי' טפחים. ודומה הוא לכאורה לדין בור ט' כשבא האחרון להעמיקו לעשרה אליבא דלישנא בתרא שבפרש\"י (ג:) שאף הוספה במציאות של מיתה נחשבת ליצירת חפצא של בור חדש המסלקת את מעשה הראשון והאחרון לבדו חייב.",
            "נקודה נוספת: בחפר בור ח' ובא אחר והשלימו לט' נדונה למעלה מחלוקת התוס' עם הרא\"ה אם הסתלק מעשה ראשון או לא. אמנם בחפר י' ובא אחר והשלימו לכ' שניהם חייבים לפי שלא נסתלק מעשה ראשון. ובחפר י' ובא אחר והשלימו לי\"א חלוקים הראשונים אם שניהם חייבים או הראשון בלבד. התוס' לקמן (דף נא. ד\"ה בור י' וכו') סוברים ששניהם חייבים ואילו התוס' כאן (דף י: ד\"ה מאי וכו') סוברים שהראשון לבדו חייב. ונראה שהתוס' לקמן סוברים שגם הוספה בעלמא מי' לי\"א מחייבת את השני יחד עם הראשון. מאידך התוס' כאן סוברים שאם חפר הראשון בור י', רק הוספה של י' טפחים המהווה הוספת שיעור בור הממית מחייבת את האחרון עם הראשון. אולם כשהוסיף האחרון טפח לבור י' של הראשון שכבר היה בור הממית הוספת הטפח של האחרון לאו כלום היא ואינה מחייבת את האחרון. ואינו דומה לבור ח' כשבא אחר והעמיקה לט' ששניהם חייבים שכן הוספת נזק לבור המזיק הוספה חשובה היא ולכן מחייבת אף את האחרון עם הראשון. אך העמקה מי' לי\"א אינה נחשבת להוספה ע\"פ דין כי בור י' כבר ממית ע\"י מעשה הראשון והוספת טפח בעלמא לאו כלום היא. רק הוספת י' טפחים שמה הוספה המחייבת את השני עם הראשון שהרי הוסיף שיעור של בור הממית - י' טפחים - לבורו של הראשון שכבר היה בור הממית וההוספה הוספה חשובה היא ונחשבת להוספה המחייבת ע\"פ דין.",
            "<b>גמ'. שור פסולי המוקדשין.</b> גזיה\"כ פוטרת בור על מיתת שור פסה\"מ בניגוד לשור שחייב. ובתוס' לקמן (דף נג: ד\"ה שור וכו') הובא בשם ר' יהודאי גאון שבכור בעל מום שלא נפדה אינו שור רעהו ואילו שאר קדשים שנפל בהם מום ונפדו חשובין שור רעהו וז\"ל אבל במוקדשין שנפדו כו' דשור רעהו מיקרי ואע\"פ שאסורים בגיזה ועבודה דהא לקמן בשמעתין מחייבינן שור הדיוט שהמית שור פסה\"מ ובור נמי הוה מחייבינן אי לאו משום דכתיב והמת יהיה לו עכ\"ל. ברם איסורי גיזה ועבודה אינם איסורים חדשים אלא איסורי הקדש שפדיון לא התירם וכפי שכתבו התוס' בחולין (צח ב ד\"ה רבא כו') בשם ר\"ת ז\"ל הגוזז והעובד פי' בפסה\"מ סופג את הארבעים ואע\"ג דלא נפקא לן אלא מתזבח ולא גיזה, אלא היינו טעמא משום דאהדריה לאיסוריה דלא תעבוד ולא תגוז כו' עכ\"ל. וכן קבע הרמב\"ם בפ\"א מהל' מעילה (הל\"ט) ז\"ל בהמת הקדש שנפל בה מום ונפדית כו' אינה מותרת בגיזה ובעבודה והרי היא באיסורה עד שתשחט, נשחטה אחר פדיונה הותרה באכילה עכ\"ל. וביאר מרן הגר\"מ זצ\"ל שמהרמב\"ם מוכרח שהפדיון לבדו אינו מתיר את האיסור של אכילת קדשים, אלא שהפדיון מתיר השחיטה והשחיטה היא שמתירה את איסור אכילת הקדשים. אמנם קיימת חלות שם הקדש על הבהמה שהוממה גם אחר פדיונה. ראיה לכך מהמבואר במשנה בכורות (דף יד.) שפסה\"מ שנפדו עושין תמורה. חזינן שעדיין שם קדש עליהם לאחר פדיון שאלמלא כך לא היו עושין תמורה. שחיטת פסה\"מ מתירה אותם באכילה, אך עדיין קדושים הם לשאר הדברים. כ\"ז באשר לאיסורי הקדש שבקרבן. ואילו בנוגע לממון הקרבן מעלים התוס' שהפדיון הוציאם מבית הקדש לרשות הבעלים ועקב הפדיון נקרא שור פסה\"מ בשם שור רעהו. משום כך חייבים מזיקים אחרים בפסה\"מ שנפדו, ויוצא מן הכלל ההוא בור שפטור ע\"פ גזיה\"כ והמת יהיה לו. לעומת זאת בכור בעל מום שלא נפדה נשאר בבית הקדש ואינו בכלל שור רעהו ולכן פטור מנזקין.",
            "<b>גמ'. האחרון חייב.</b> עיין בשיעורים למעלה (דף ג.) ד\"ה זה אב למיתה ודף (י.) ד\"ה תוס' ד\"ה ליכחה נירו."
        ],
        [
            "<b>תוס' ד\"ה מאי קעבד.</b> ז\"ל בכולה שמעתין צ\"ל מאי קעביד טפי מאחריני וישלם כל אחד חלקו עכ\"ל. ואילו רש\"י סובר שפטור לגמרי וז\"ל מאי קעביד ואינו חייב כלום עכ\"ל. והוא באופן שגם בלעדיו היה נשמר שכן נסתלק משמירתו ומסר את שמירתו לד' השומרים האחרים. וכן כתב הרא\"ש וז\"ל ופטור לגמרי וכגון שאחרים לא סלקו עצמם משמירת השור כשפשע האחד ולא רצו לשמור יותר וכיון שנשארו בשמירת השור ויכולין לשומרו בלא האחד הן חייבין והוא פטור שהרי מסר לכולן שורו לכל מי שיכול לשומרו ונתרצו לשומרו אפילו בלא חברם, אבל אם אמרו לו אם אינך רוצה לשמור גם אנו מסלקים עצמינו משמירתו כולן חייבין וכו' עכ\"ל.",
            "ומסתבר שהרא\"ש לא התכוין שהאחרים קבלו על עצמם במפורש לשמור את הבהמה עבור האחד שהסתלק דא\"כ פשיטא שהוא פטור והם חייבים ולמה יחלקו עליו התוס'. אך מדובר כאן שאחד מהם הסתלק והאחרים לא אמרו כלום עכ\"ז הוא פטור והם חייבים. השומר יכול להסתלק מהשמירה ולהשאיר את אחריות השמירה בידי האחרים. אמנם עלינו לברר מניין לשומר הזכות הזאת להסתלק משמירתו בלי שהאחרים יתחייבו מפורש לשמור בשבילו; אטו בחמשה שומרי פקדון דעלמא יכול אחד מהם להסתלק ולחייב את האחרים לשלם את חלקו בלי התחייבות מפורשת מצידם. ובכן למה חייבים ארבעת השומרים הנשארים לשמור מנזקין בעבור הא' שהסתלק בלי התחייבות מפורשת מצידם לשמור בשבילו.",
            "והנה התוס' לקמן (דף נו: ד\"ה פשיטא וכו') דנים ביסוד החיוב של גזלן בשמירת נזקין וז\"ל דסברא הוא דגזלן נכנס תחת הבעלים דכיון שהוציא מרשות בעלים שהיו חייבין בשמירתה ואין הבעלים יכולים לשומרה לפי שנגזלה מהם יש על הגזלן לשומרה דלענין נזקין אקרו בעלים כל מי שבידו לשומרה וכו' עכ\"ל. ונראה שהסבר התוס' בחיוב הגזלן שייך גם לחיוב השומר בשמירת נזקין. השומר חייב בשמירת נזקין לא מחמת התחייבות מפורשת מצידו לשלם בעד הנזקין אלא משום שנטל על עצמו לשמור את המזיק והבהמה נמצאת ברשותו ובידו לשומרה וממילא חייב בשמירתה מדין בעלים \"דלענין נזקין אקרו בעלים כל מי שבידו לשומרה\", ואם הזיקה חייב מדין בעלים. עפי\"ז מוסברת שיטת רש\"י והרא\"ש כאן כי מאחר שהשומר הא' הסתלק והבהמה נמצאת תחת ידיהם וברשותם של ד' השומרים שנשארו ממילא כולם מתחייבים כבעלי המזיק בחיוב שמירה מלא לשומרה. ואע\"פ שלא התחייבו בהתחייבות מפורשת לשלם במקום השומר שהסתלק הרי הם עדיין בעלים ובעלים חייבים על נזקי בהמתם. ונראה שבכך חלוק דין שמירת נזקין מדין שמירת גופו. השומר חייב בשמירת נזקין מדין בעלים לפי שהבהמה ברשותו. מאידך, חובת שמירת גופו של הפקדון, חלה רק ע\"י התחייבות מפורשת לשלם. ובאופן שה' שומרים התחייבו בשמירת גופו של הפקדון וא' הסתלק אין האחרים חייבים לשלם בעדו בלי שיתחייבו בכך במפורש ואם לא התחייבו לשלם והפקדון נאבד כולן חייבין ואף הראשון שהסתלק משמירה.",
            "יוצא שחלוקים התוס' כאן עם רש\"י והרא\"ש בטיב היסוד של חיוב השומר בשמירת נזקין. אליבא דתוס' חיוב השמירה חל עקב התחייבות מפורשת של השומר לשלם ואין אחד מהם יכול להסתלק בלי התחייבות מפורשת מצד השומרים האחרים לשלם תחתיו. אולם רש\"י והרא\"ש תופסים שחובת שמירת הנזקין חלה על השומר מדין בעלים מאחר שבידו לשמור את הבהמה שנמצאת ברשותו, ואם הסתלק אחד השומרים חייבים האחרים לשמור במקומו כבעלים אף בלי התחייבות מפורשת לשלם.",
            "פעם נפגש הגר\"ח זצ\"ל עם בעל האור שמח זצ\"ל ודנו בענין שמירת נזקין בשומר אבידה שהוא נעשה שומר אבידה בלי התחייבות מפורשת אלא משום שהתורה הטילה עליו את חובת שמירתה. ולפי דברינו עולה ששאלת שומר אבידה בנוגע לשמירת נזקין תלוי' במחלוקת רש\"י ותוס' לפנינו. אליבא דרש\"י חלה חובת שמירת הנזקין מדין בעלים על כל מי שבידו לשומרה. והואיל והאבידה ברשות המוצאה ובידו לשומרה מסתבר שהוא חייב בשמירת נזקיה כבעלים. ואילו לתוס' שלפנינו דוקא התחייבות מפורשת לשלם מחייבת בשמירת נזקין כשם שהיא מחייבת שומר בשמירת גופו של פקדון דעלמא. ובכן שומר אבידה פטור משמירת נזקין שהרי לא התחייב במפורש בשמירת נזקיה.",
            "והנה ש\"ח חייב לשמור פקדון הנמסר אליו לשמירת גופו בשמירה פחותה. מאידך שור תם מחייב בעליו בשמירה מעולה. ולאור דברינו מסתבר שלדעת רש\"י והרא\"ש ש\"ח שקיבל על עצמו שמירת גופו של בהמה תמה המופקדת אצלו למרות שחייב לשמור את גופה בשמירה פחותה, עכ\"ז יהיה חייב לשמור אותה מנזקין בשמירה מעולה, כי חיוב שמירת נזקיה אינו נובע מהתחייבות מפורשת מצד השומר אך חל כחיוב בעלים עקב שהבהמה ברשותו ובידו לשומרה. ועיין לקמן (דף מה.), וע\"ע ברמב\"ם בפ\"ד מהל' נזקי ממון שקבע שש\"ח ששמר בהמה תמה בשמירה פחותה פטור השומר מנזקיה. ולפי\"ז פסקו מתנגד לשיטת רש\"י והרא\"ש.",
            "<b>ב.</b><br>אשר למרבה בחבילות יתכן ששיטת רש\"י שהאחרון פטור לגמרי. ואילו התוס' סוברים שכולם חייבים, וז\"ל דתניא פרק הפרה א' החוקק בור לי' ובא אחר והשלימו לעשרים ובא אחר והשלימו לשלשים כולם חייבין אע\"ג דבלאו איהו הוה מתה, מיהו בזה צריך לדקדק וכי בשביל שהשליך איזו עץ בתוך אש גדולה יתחייב, הא לא דמי אלא לא' שחופר בור י' ובא אחר והשלימו לי\"א עכ\"ל. אמנם רש\"י איננו אומר במפורש מהי שיטתו בדין מרבה בחבילות, ויתכן שדעתו כתוס' שהמרבה בחבילות חייב. מאידך אם נניח שלרש\"י המרבה בחבילות פטור עלינו ליישב את קושית התוס' מבור י' והשלימו לכ' שהאחרון חייב.",
            "ויתכן שרש\"י יבחין בין עשיית המזיק של בור לעשיית המזיק של אש. אש מזיקה בקום ועשה שדרכה לילך ולהזיק והמדליק הוא סיבת הנזק. ואילו בור מזיק בשב ואל תעשה כי הניזק נתקל בבור והניזק הוא סיבת הנזק. ובכן לרש\"י הראשון שהדליק את האש עשאה חפצא דמזיק והוא סיבת הנזק. ואילו בבור הנזק נעשה מחמת הניזק שבא אל המזיק והניזק הוא סיבת הנזק, ולכן אע\"פ שהשני לא גרם את הנזק רק הוסיף לחפצא של הבור שעשה הראשון עכ\"ז נחשב השני לבעל הבור כמו הראשון וחייב שכן הוסיף לחפצא. באש לעומת זאת המחייב הוא שגרם את ההיזק וזה שהוסיף בחבילה לא גרם את הנזק כי אף בלעדיו היתה הולכת ומזיקה. בבור המחייב אינו גרמת הנזק (כי הניזק גרם את הנזק ע\"י שנפל לבור). המחייב הוא בעלות בעלמא בחפצא דבור שהזיק, ומכיון שהשני הוסיף לבור יתכן לומר שהבור שלו והוא הבעלים של החפצא דמזיק.",
            "והנה בסופם של התוס' ר\"ל שאף בבור שחפר הראשון י' ובא אחר והוסיף טפח לי\"א השני פטור כי אין ההוספה נחשבת לכלום. רק הוספת י' טפחים המהווה שיעור בור שממית שמה הוספה לחייב את השני יחד עם הראשון. ועיין למעלה בשיעורים (דף י. בתוס' ד\"ה ליחכה נירו וכו') במש\"כ בביאור שיטות הראשונים בענין ההוספה בבור.",
            "<b>גמ'. ה' שישבו על ספסל אחד וכו'.</b>",
            "בהמשך הסוגיא יש להעיר כמה הערות.",
            "א) ז\"ל הגמ': דבלאו איהו נמי איתבר מאי קעביד עכ\"ל. למעלה במסר שורו לחמשה בני אדם פרש\"י שהאחרון פטור לגמרי, אך כאן בחמשה שישבו על ספסל א' לא פירש מה דינו של האחרון. ונ\"ל שתלוי במה שחקרנו בראשית שיעורינו למסכתין אם אדם המזיק חייב משום שפשע בשמירת גופו או שחייב משום מעשה ההיזק שעשה. אם החיוב נובע מפשיעה בשמירת גופו מסתבר שהאחרון פטור כי אין עליו חובת שמירה מאחר שהספסל ישבר בין כה וכה בלעדיו. חיוב שמירה חל רק כדי למנוע היזק, ובאופן שההיזק יקרה בין כה וכה ליכא חיוב שמירה. מאידך אם אדם המזיק חייב לשלם משום פעולת מעשה ההיזק שעשה מסתבר שהאחרון חייב כי סוכ\"ס השתתף עם הראשונים במעשה ההיזק.<sup>142)</sup><i class=\"footnote\">ואמר רבינו זצ\"ל שנים שהרגו את הנפש פטורים ע\"פ גזיה\"כ \"כי יכה כל נפש אדם\" (סנה' דף עח.), אבל בלי גזיה\"כ היו חייבים ואע\"פ שהיה מת משום השני לבדו בלי מעשה הראשון, אלא שמאחר שהראשון השתתף במעשה הרציחה סד\"א שיהיה חייב. וה\"ה אם המעשה מחייב אדם המזיק. אך עיין בטור (סי' שפ\"א) שפסק שהאחרון שישב על הספסל פטור. וכן פוטר הרמב\"ם (פ\"ו מהל' חובל הלי\"ד) את האחרון שהניח חבילתו על בהמה ומתה אחרי שעמדה ולא הלכה מחמת החבילות הראשונות. ולפי רבינו יוצא שסוברים שהמחייב באדם המזיק הוא חסרון השמירה ולא מעשה הנזק, שלא כברציחה, עיין בראשית השיעורים למסכתין.</i>",
            "ב) ז\"ל הגמ': דאמרי ליה אי לאו את הוי יתבינן טפי פורתא וקיימינן עכ\"ל. סברת הגמרא לכאורה תמוהה שהרי כשהאחרון ישב ידעו הראשונים שהספסל ישבר תוך שעה ועכ\"ז לא עמדו והספסל נשבר ע\"י כולם, ולמה איפוא נצדיק טענתם הפוטרת אותם ומחייבת את האחרון בלבד.",
            "ונראה ששונה הנזק של הראשונים מהנזק של האחרון. הראשונים שלא קמו הזיקו את הספסל רק בשב ואל תעשה מפני שלא קמו כשהאחרון ישב. אבל האחרון שישב עכשיו עשה מעשה נזק בקום ועשה. ויעויין במחלוקת הראשונים לקמן (דף לא. - לא ב, עיי\"ש ברש\"י ותוס' ד\"ה אמר רבא) באדם שהזיק בשב ואל תעשה - כשהיה שוכב על הדרך וחבירו נתקל בו - אם חייב מדין אדם המזיק או מדין בור. ואם ננקוט שאדם שהזיק בשב ואל תעשה חייב מדין בור יוצא שהראשונים חייבים מדין בור ואילו האחרון חייב מדין אדם המזיק. וכשאדם מצטרף עם בור להזיק ביחד האדם לבדו חייב והבור פטור.<sup>143)</sup><i class=\"footnote\">עיין למעלה (דף ו. בתוס' ד\"ה לאתויי) ובשיעורים שם.</i> ויתכן שאפילו אם נתפוס שאדם שהזיק בשב ואל תעשה חייב מדין אדם המזיק מ\"מ שונה חיוב נזק בשב ואל תעשה מחיוב נזק בקום ועשה, אדם שהזיק בשב ואל תעשה חייב משום פשיעה בשמירת גופו.<sup>144)</sup><i class=\"footnote\">עיין בשיעור הראשון על המשנה (דף ב.) ד\"ה ד' אבות נזיקין וכו' והמבעה.</i> ואילו אדם שהזיק בקום ועשה חייב מפני עצם מעשה הנזק שעשה. ואדם שחייב משום מעשה נזק מפקיע את חיוב האדם שחייב משום פשיעה. ולכן האחרון לבדו חייב והראשונים פטורים.",
            "והנה הרמב\"ם קבע בפי\"ג מהל' נ\"מ (הל\"ח - ט) שאדם השוכב בדרך ובא אחר ונתקל בו הראשון חייב בנזקי השני מדין בור ובהתאם לכך חייב דוקא בנזקי גופו של השני ולא בנזקי כליו. יוצא שלפי הרמב\"ם אדם שהזיק בשב ואל תעשה חייב מדין בור ולא מדין אדם המזיק. אדם המזיק לדעת הרמב\"ם הוא אדם שהזיק דוקא בקום ועשה ולא בשב ואל תעשה. ובנוגע לסוגיין פסק הרמב\"ם בפ\"ו מהל' חובל ומזיק (הלט\"ו) שהאחרון לבדו חייב והראשונים פטורים (עיין בגר\"א בהגהותיו לסוגיין ובש\"ע חו\"מ סי' שפ\"א) וז\"ל וכן חמשה שישבו על הכסא ולא נשבר ובא אחרון וישב עליו ונשבר אע\"פ שהיה ראוי להשבר בהן קודם שישב הואיל וקירב את שבירתו האחרון חייב, שהרי אומרים לו אילו לא נסמכת עלינו היינו עומדים קודם שישבר וכו' עכ\"ל. יוצא אליבא דהרמב\"ם שהאחרון שהזיק בקום ועשה וחייב מדין אדם המזיק מפקיע את חיוב הראשונים המזיקים בשב ואל תעשה שהיו ראוים להתחייב מדין בור.",
            "ג) ז\"ל הגמ': ולימא להו אי לאו אתון בדידי לא הוה מיתבר עכ\"ל. ציין הגר\"א בהגהותיו שהרמב\"ם לא גרס לטענה זו (עי' בביאור הגר\"א לש\"ע ח\"מ סי' שפ\"א). אמנם רש\"י כן גרס לה. ונראה שהטענה אליבא דרש\"י היא כי מאחר שכולם ישבו ועקב כך לבסוף נשבר כולם נחשבים למזיקים בשוה בשעת השבירה ואין לומר שהראשונים הזיקו בשב ואל תעשה והאחרון בקום ועשה. ליכא נ\"מ מי ישב שם בראשונה, כולם מזיקים בשוה וחייבים לשלם בשוה.",
            "ד) ז\"ל הגמ'. לא צריכה דבהדי דסמיך בהו תבר עכ\"ל. פרש\"י וז\"ל לעולם דבלאו איהו לא הוה מיתבר כלל ודקאמרת פשיטא לא צריכא דלא ישב עליו אלא עמד על רגליו ונסמך עליהם ואתא לאשמועינן דכחו כגופו דמי עכ\"ל. לכאורה אליבא דרש\"י שונה הדין של הראשונים שישבו ולא היה הספסל עומד להשבר כלל מהדין של הראשונים שישבו והספסל עמד להשבר בשעתיים ועכשיו שהאחרון סמך עליהם נשבר הספסל בשעה אחת. באופן הראשון שלא היה ראוי להשבר כלל הראשונים פטורים כשסמך האחרון את עצמו עליהם ולא קמו והספסל נשבר. הסיבה לכך כי למרות שיוכלו לקום אך פשעו ולא קמו (שנראה בפשטות שאין הביאור שסמך עליהם האחרון ולא נתנם לעמוד שעשאם אנוסים) עכ\"ז פשיעתם כאן מטילה עליהם דין מזיק בשב ואל תעשה. ואילו האחרון שסמך את עצמו עליהם הרי הוא מזיק בקום ועשה. מזיק בקום ועשה מפקיע את החיוב של מזיק בשב ואל תעשה. בד\"א כשישבו הראשונים לכתחילה ולא היה הספסל עומד להשבר כלל, אלא פשעו אח\"כ שלא קמו והזיקו בשב ואל תעשה. אולם כשהספסל עמד להשבר תוך שעתיים בשעת ישיבתם היו מזיקים בקום ועשה. ואע\"פ שכשהאחרון סמך עצמו עליהם גרם שההיזק יקרה תוך שעה אחת והו\"ל הוא מזיק בקום ועשה עכ\"ז גם הראשונים נחשבים אליבא דרש\"י למזיקים בקום ועשה עקב מעשה הישיבה הראשונה כשישבו לכתחילה ועשו מעשה היזק. ובאופן הזה כולם חייבים לשלם בשוה.",
            "מאידך לדעת הרמב\"ם (פ\"ו מחובל הלט\"ו) אף באופן כשהספסל היה עומד להשבר תוך שעתיים והאחרון גרם שהנזק יקרה בשעה אחת חשובים הראשונים למזיקים בשב ואל תעשה והאחרון לבדו נחשב למזיק בקום ועשה וחיובו מפקיע את חיובם. וטעמו \"הואיל וקירב את שבירתו האחרון חייב שהרי אומרים לו אילו לא נסמכת עלינו היינו עומדים קודם שישבר\" כלומר שהאחרון שקירב את הנזק הזיק בקום ועשה וחייב והם בשב ואל תעשה ופטורים.",
            "אך מהגהות הגר\"א אות ג' נראה שלדעתו אין הפרש אליבא דרש\"י בין שני הציורים (אחד - שבלעדיו לא היה הספסל נשבר, ושני - שהיה נשבר בשעתיים ועכשיו בשעה אחת), ובכל אופן האחרון לבדו חייב. הגר\"א מפנה אותנו לפרש\"י ד\"ה סמך להו וז\"ל נסמך עליהם ולא יכלו לעמוד עכ\"ל. ונראה שמפרש שרש\"י ר\"ל שהראשונים היו אנוסים (שלא כהבנתנו למעלה ברש\"י). ולפי פירוש זה מדובר כשסמך עליהם ולא יכלו לעמוד, והספסל נשבר מכובד של הראשונים לבדם שישבו שם ולא מכחו של האחרון. החידוש הוא שהאחרון אינו גרמא אלא מזיק וחייב לשלם בעד הנזק שהראשונים עשו מחמתו. אך עלינו לבאר בכך מ\"ש ממצמצם בנזקין שהגמ' במס' סנהדרין (דף עו:) מסופקת אם חייב או לא ואילו כאן אליבא דהגר\"א האחרון חייב כמזיק בידים וחמור ממצמצם, ומ\"ש, וצ\"ע.",
            "ברם לאמיתו של דבר, רש\"י עצמו כתב פירושו בנוגע לציור הראשון (הרישא) כשהראשונים בעצמם לא היו שוברים את הספסל והספסל נשבר רק משום שסמך עליהם האחרון. ואילו בציור השני (הסיפא) כשהיה נשבר בשעתיים ועכשיו שסמך עליהם נשבר בשעה אחת לא דיבר רש\"י מאומה. אך הגר\"א השווה את דיניהם אליבא דרש\"י. ונראה דיתכן להבחין ביניהם כי רק ברישא שבלי סמיכת הראשון לא היה הספסל נשבר והסומך גרם לכל הנזק אז מתיחס כל הנזק אליו והוא לבדו חייב והם פטורים, שכן הוא עשה אותם למזיקים ולכן הוא חייב מדין מזיק בקום ועשה והם פטורים שהריהם שב ואל תעשה. אך בסיפא י\"ל שכולם פטורים - הראשונים פטורים כי אנוסים הם כי לא יוכלו לקום ואף האחרון פטור כי מאחר שהספסל היה נשבר ע\"י הראשונים בשעתיים אין סמיכתו נחשבת למעשה נזק שהרי הראשונים היו שוברים את הספסל בלעדיו. וניתן לדמותו לדין מי שזרק כלי מראש הגג והיו תחתיו כרים וכסתות ובא אחר וסלקן ששניהם פטורים (לקמן דף כו:) כי חסר מעשה נזק שלם מהזורק ומהמסלק ולכן שניהם פטורים, וה\"ה כאן.",
            "ה) ז\"ל הגמ': פשיטא מהו דתימא כחו לאו כגופו דמי קמ\"ל דכחו כגופו דמי דכל היכא דגופו תבר כחו נמי תבר עכ\"ל. לפום ריהטא דברי הגמרא מרפסין איגרי שהרי הלכה רווחת היא בכל המסכת שכחו כגופו דמי לענין נזקין.<sup>145)</sup><i class=\"footnote\">עיין לעיל (דף ו.) בתוס' ד\"ה לאתויי. ברם לענין צרורות יש הלל\"מ המחייבת ח\"נ במקום נ\"ש ועכ\"ז כחו כגופו דמי, עיין לקמן (בדף יז:).</i> ועוד שהוא דין בכהת\"כ וכדמצינו אצל רוצח מלאכת שבת שחיטה וכדומה.",
            "ונראה שהדין של כחו כגופו דמי בסוגייתנו מחדש מה שהזכרנו למעלה, שהמזיק בכחו בקום ועשה מפקיע את חיוב המזיק בגופו בשב ואל תעשה. והוא חידוש שלא שמענו במקום אחר.",
            "ברם אליבא דרש\"י משמע שההפקעה חלה דוקא כשהאחרון סמך את עצמו עליהם ולא נתן להם לקום והם נחשבים איפוא כמזיקים בשב ואל תעשה והאחרון כמזיק בקום ועשה ולכן חיובו מפקיע את חיובם. אולם כשישב על ידם על הספסל כולם חייבים שכן מעשה הישיבה הראשונה שלהם מחייבת ולא שהייתם על הספסל וחשובים הם כמזיקים בקום ועשה. אכן כשסמך האחרון עליהם נחשבים כמזיקים בשב ואל תעשה והאחרון למזיק בקום ועשה המפקיעם.<sup>146)</sup><i class=\"footnote\">כאן אזיל רבינו זצ\"ל כפירושו שמדובר כשאינם אנוסים שלא כפי' הגר\"א.</i> מאידך ברמב\"ם אינו מוזכר שהאחרון סמך את עצמו עליהם, ויתכן שחולק בזה על רש\"י, ולדעתו גם בשישב האחרון על ידם אף שלא סמך את עצמו עליהם נחשב הוא למזיק בקום ועשה והראשונים למזיקים בשב ואל תעשה וחיובו מפקיע את חיובם. אליבא דהרמב\"ם החידוש של כחו כגופו הוא שאף כח המזיק בקום ועשה של האחרון שהזיק בכחו מפקיע את הנזק של הראשונים שעשו בגופם אך בשב ואל תעשה - ע\"י שהייתם. ולרמב\"ם שהייתם בשב ואל תעשה היא המחייבת - ולא הישיבה הראשונה, שלא כמבואר ברש\"י.",
            "ועיין ברמב\"ם בפ\"ו מהל' חובל (הלי\"ד) שכ' וז\"ל חמשה שהניחו חמש חבילות על הבהמה ולא מתה ובא זה האחרון והניח חבילתו עליה ומתה, אם היתה מהלכת באותן החבילות ומשהוסיף זה חבילתו עמדה ולא הלכה האחרון חייב, ואם מתחלה לא היתה מהלכת האחרון פטור. ואם אין ידוע כולן משלמין בשוה עכ\"ל. ועולה השאלה, אם אינו ידוע למה ישלמו כולם בשוה והרי כל אחד מהראוי שיפטר מטעם המוציא חבירו עליו הראייה.",
            "ונראה כי הבהמה מתה בסוף לא רק כתוצאת משא האחרון אלא גם משום שכולם השאירו חבילותיהם עליה ולא סילקון ובכל זאת האחרון חייב שכן הוא קירב את מיתת הבהמה. ויתכן שלהרמב\"ם דין שהאחרון חייב אינו פוטר את הראשונים לגמרי שסוכ\"ס אף הם השתתפו בנזק וכולם ביחד נחשבים למזיקים. אך הוא דין בגביית התשלומין שגובים את התשלומין מן האחרון לפני שגובים מהראשונים. ובעצם זכות טענה לראשונים שהאחרון ישלם בעד כולם לפי שהוא הקדים את מיתת הבהמה. ברם כשאינו ידוע מי האחרון כולם חייבים לשלם בשוה.<sup>147)</sup><i class=\"footnote\">יתכן לפרש הרמב\"ם שאינו ידוע אם היתה מהלכת לפני שהניח האחרון את חבילתו עליה. ולפי מהלך של רבינו זצ\"ל צ\"ל שאף כשאינה מהלכת בגלל הראשונים האחרון עשה מעשה נזק וחייב אלא שגובים מן הראשונים, וצ\"ע.</i> יוצא איפוא שלשיטת הרמב\"ם אין האחרון מפקיע את חיוביהם של הראשונים אך דין הוא בסדר התשלומין של הנזק, שהוא מוקדם לגבייה.",
            "<b>תוס' ד\"ה כגון פפא בר אבא.</b> ז\"ל מפרש רשב\"ם דנקט פפא בר אבא לפי שלסתם בני אדם הוא שאול לכל הבא מאיליו לישב עליה כי סתם ספסל עשוי לכך והוי כמתה מחמת מלאכה אבל פפא בר אבא שהוא משונה וכבד משאר בני אדם סתמא אין שאול לו כו' ומתוך כך פטר ארבעה בני אדם שישבו על ספסל אחד של אלמנה ושברוהו, והר\"ר עזריאל חייב לשלם כו' עכ\"ל. נראה שלדעת הר\"ר עזריאל פטור מתה מחמת מלאכה מוגבל לחיובי השואל בתור שומר אבל כשישבו על הספסל ושברוהו חייבים הם מדין מזיק ובמזיק ליכא פטור מתה מחמת מלאכה. ובכן עלינו להסביר את סברת הרשב\"ם, למה יהיו פטורים מחיוב מזיק.",
            "ויתכן שהרשב\"ם סובר ששואל המזיק את הדבר השאול אינו חייב מדין מזיק אלא מדין שואל. וסברתו תלויה לכאורה בחקירה אם שואל חייב מדין התחייבות דשומרים או מדין שלו. הנה כבר ביארנו<sup>148)</sup><i class=\"footnote\">עיין ברשימות שיעורים שבועות ונדרים חלק ב' דף ר\"א - ר\"ב ובשיעורים לקמן (דף יא.) בתוס' ד\"ה אין שמין.</i> שניתן לתלות את החקירה הזאת בדיון דלקמן (דף יא.) אם שמין לשואל או אין שמין לשואל. וביארו התוס' (שם בד\"ה אין שמין) שמ\"ד שאין שמין לשואל סובר שחייב לשלם מדין שלו וז\"ל והיינו טעמא דגנב וגזלן קנו מיד כשהוציאו מרשות בעלים אבל מזיק לא נתחייב אלא כמו שהזיק וה\"ט דמ\"ד אף לשואל כיון דחייב באונסין נמצא שקנאו משעה שהוציא מיד הבעלים והדמים הוא דנתחייב כמו גנב וגזלן עכ\"ל. בהתאם לכך י\"ל שמאחר שהשואל קנה את החפצא משעת המשיכה אם השואל יזיקנו יהיה פטור מחיוב מזיק כי אין חיוב מזיק חל בדבר שהוא ממונו של המזיק. אמנם במסקנא נפסק ששמין לשואל ומשמע שחייב מדין אחריות דשומרים ולא מדין שלו. ובכן הדרא קושיא לדוכתה למה יפטר שואל שהזיק אם מתה מחמת מלאכה.",
            "ויתכן ששואל דעלמא שהזיק את החפצא השאול חייב מדין מזיק כי לשואל אין קנינים בחפצא. ברם במתה מחמת מלאכה אנו אומדין את דעת בעה\"ב המשאיל שמחל את הנזק כי לכך השאיל לו את הבהמה והוה ליה מזיק ברשות הבעלים שפטור.",
            "והנה הובא למעלה בשם התוס' דמ\"ד שאין שמין לשואל סברתו ששואל חייב מדין שלו. ברם אנו פוסקים ששמין לשואל אבל לא לגנב וגזלן (לקמן דף יא. ועיין ברמב\"ם פ\"א מהל' שאלה הל\"ג ובפ\"א מהל' גניבה הלט\"ו). גנב וגזלן חייבים לשלם מדין שלו וכפי שכ' התוס' ז\"ל דגנב וגזלן קנו מיד כשהוציאו מרשות בעלים עכ\"ל. ויל\"ע בדין גנב וגזלן שהזיקו את החפצא הגנוב או הגזול אם משלמים הם מדין מזיק או לא. וניתן לכאורה להתיר הספק מהגמ' לקמן (דף סה.) שמביאה בשם רבא וז\"ל האי מאן דגזל חביתא דחמרא מחבריה מעיקרא שויא זוזא ולבסוף שויא ד' זוזי תברה או שתייה משלם ד' איתבר ממילא משלם זוזא וכו' עכ\"ל. פשטות הגמרא מורה שאם גנב תברה או שתייה משלם ד' משום שחייב באותה שעה מדין מזיק וזה ההפרש בין שברה לנשברה ממילא כי חיוב הגניבה היה רק זוז כבשעת הגניבה. יוצא שגזלן שהזיק את הדבר הגזול חייב מדין מזיק. אולם מהרמב\"ם נראה אחרת שכך כתב בפ\"א מהל' גניבה (הלי\"ד) וז\"ל גנב בהמה או כלי וכיוצא בהן ובשעת הגניבה היה שוה ארבעה ועכשיו בשעת העמדה בדין שוה שנים משלם קרן כשעת הגניבה ותשלומי כפל או ד' וה' כשעת העמדה בדין. היה שוה בשעת הגניבה שנים ובשעת העמדה בדין ארבעה אם שחט או מכר או שבר הכלי או אבדו משלם תשלומי כפל או ד' וה' כשעת העמדה בדין ואם מתה הבהמה או אבד הכלי מאליו משלם תשלומי כפל כשעת הגניבה עכ\"ל. פסק הרמב\"ם שאם הגנב שבר את הכלי משלם כפל כשעת העמדה בדין מעורר תמיהה כי התינח שישלם את הקרן מדין מזיק וכפי שוויות הכלי בשעת שבירה דהיינו ד' זוזי, אך למה ישלם כפל ד' זוזי ולא ישלם ב' זוזי כמו שהיה משלם אילו נשבר הכלי מאליו. והסיק מכך הגר\"ח זצ\"ל שגנב ששבר את הכלי אינו חייב מדין מזיק דעלמא כי אם מדין גנב, שכן הגניבה הראשונה נמשכת ונגמרת בשבירת הכלי, ולכן משלם כפל ד' ולא ב' כדין נשבר מאליו. לפי\"ז יתכן שלדעת דהרמב\"ם גנב ששבר את הכלי שגנב אינו חייב מדין מזיק אלא אך ורק מדין גנב. הטעם הוא שלגנב יש קניינים בחפצא - וכפי שנפסק אין שמין לגנב - בהתאם לכך אינו מתחייב מדין מזיק כי אין חיוב מזיק בדבר שהוא קנוי לו.",
            "דברינו עד כה היו בדין מזיק בגנב גזלן ובשואל. אשר לשאר שומרים (ש\"ח וש\"ש) שהזיקו פשוט הוא לכאורה שחייבים לשלם מדין מזיק.",
            "והנה שנינו במשנה ב\"מ (מד:) בנוגע לדין שליחות יד וז\"ל הטה את החבית ונטל הימנה רביעית ונשברה אינו משלם אלא רביעית, הגביהה ונטל הימנה רביעית ונשברה משלם דמי כולה עכ\"ל. ומובא בגמרא (שם דף מד.) ז\"ל אמר רבה לא שנו אלא נשברה אבל החמיצה משלם את כולה מאי טעמא גירי דידיה הוא דאהנו לה עכ\"ל. ופי' רש\"י וז\"ל לא שנו דהיכא דנטל ולא הגביה כל החבית פטור אלא נשברה דאונס הוא והרי לא קנאה שיתחייב באונסין אבל החמיצה פשיעה היא ומזיק בידים הוא דבשביל שחיסרה החמיצה שכן דרך יין להחמיץ בכלי חסר. גירי דידיה אהנו ליה חצים שלו גרמו לה להחמיץ עכ\"ל. לדעת רש\"י הסוגיא כפשוטה: שאם החבית החמיצה השומר חייב לשלם מדין מזיק. ומבואר שרש\"י סובר ששומר שהזיק את הפקדון חייב לשלם מדין מזיק. ברם הרמב\"ם בקבעו את דברי הגמרא להלכה הוסיף מלים המורות שאין דעתו כן, וז\"ל בפ\"ג מהל' גזילה (הלי\"ג) וז\"ל הטה את החבית במקומה ונטל ממנה רביעית או יתר אם נשברה אחר שנטל והיא במקומה אינו חייב אלא כמה שנטל שהרי לא הגביה החבית. ואם החמיצה משלם את דמי כולה כשעת הגזלה עכ\"ל. אילו היה סובר הרמב\"ם שהחמיצה חייב מדין מזיק למה כתב שמשלם \"כשעת הגזלה\".",
            "משמע שלרמב\"ם כל שומר מופקע מפרשת מזיק, ושומר שהזיק את הפקדון חייב מדין גזילה ושליחות יד. לרמב\"ם מצויות שתי הלכות בשליחות יד: א) שליחות יד שיש בה קנין כגון שהגביה את החבית ואז השומר קונה את הפקדון כולו בקנין גזילה.<sup>149)</sup><i class=\"footnote\">עיין ברשימות שיעורים שבועות ונדרים חלק ב' דף ק\"כ.</i> ב) שליחות יד שאין בה קנין אך יש בה מעשה היזק. באופן האחרון לא קנה השומר את כל הפקדון שהרי לא עשה בו קנין שליחות יד אלא שחלים עליו דיני שליחות יד וגזילה כדי לחייבו לשלם את הפסד הבעלים. אמנם אינו חייב מדין מזיק דעלמא אלא ע\"פ חלות חיוב מיוחד של שומרים הנובע מפרשת שליחות יד.",
            "לאור זה יעלה בידינו להסביר את שיטת הרשב\"ם בתוס' הנ\"ל שהפטור של מתה מחמת מלאכה חל לפטור שואל שהזיק, והקשינו שאם אין לשואל קנינים למה אינו חייב מדין מזיק דעלמא כי במזיק דעלמא ליכא פטור של מתה מחמת מלאכה. וי\"ל ששומרים דעלמא שהזיקו פטורים מלשלם מדין אדם המזיק, אך חייבים מדין שליחות יד. לעומת זאת השואל ספסל שיש לו רשות לשבת עליו ולהשתמש בו, אם יישבר בשעה שישב עליו, ותמות מחמת מלאכה, לא יתחייב מפני ששלח בו יד שכן שאל את הספסל כדי לשבת עליו וברשות השתמש בו. והואיל ובהשתמשותו ליכא חלות שם שליחות יד פטור הוא מנזקו כי דינו כדין שומר דעלמא הנ\"ל שאינו חייב בנזק מדין מזיק דעלמא אלא מדין שליחות יד בלבד. והוא ביאור נפלא בשיטת הרשב\"ם.<sup>150)</sup><i class=\"footnote\">עיין בכתובות (לד:) בהניח להן אביהן פרה שאולה וכסבורין של אביהן וטבחוה ואכלוה משלמין דמי בשר בזול. וק' למה לא ישלמו כל שווי הבשר מדין מזיק. ולפי השיעורים ניחא שאין שואל ושומרים חייבים מדין מזיק ורק מדין שליחות יד ויתכן שאע\"פ שיש להם זכותי שאלה שירשו מאביהם מ\"מ אין להם חיובי שאלה או חיוב שליחות יד. זכותי שאלה שלהם פוטרים אותם מחיוב מזיק דעלמא. ועיין בראב\"ד בפכ\"א מהל' אישות (הל\"ט) שכ' שאשה ששברה כלי ביתה פטורה מפני שהיא שומר ופשיעה בבעלים פטור. והמל\"מ תמה שהרי הזיקה בידים ולא שמענו שבבעלים יפטור מזיק בידים. ולפי דברי מרן רבינו הרב זצ\"ל ניחא שאין שומר חייב מדין מזיק דעלמא ורק מפרשת שומרים ובבעלים פוטר חיובי שומר, אך קשה על פירוש זה בראב\"ד כי שליחות יד בבעלים חייב (ב\"מ מא ב) ואם שומר המזיק חייב מדין שליחות יד למה האשה שהזיקה פטורה משום דין בבעלים. ואולי י\"ל שחייב בבעלים רק בשליחות יד שיש בו קנין ולא בשליחות יד שיש בו נזק, וצ\"ע.<br>והנה פסק הרמב\"ם (פ\"ב מהל' שכירות הל\"ג) ששומר שפשע חייב מטעם מזיק, ולפיכך שומר שפשע בקרקע חייב. ולכאורה מקורו סתום. אך אם ננקוט שקיימת פרשה מיוחדת של מזיק בשומר ואינה אותה פרשה של מזיק דעלמא ניתן יותר להבין את פסקו.</i>",
            "<b>גמ'. הכוהו עשרה בני אדם וכו'.</b> פסק הרמב\"ם בפ\"ד מהל' רוצח (הל\"ו) וז\"ל הכוהו י' בני אדם בעשרה מקלות ומת בין שהכוהו בזה אחר זה בין שהכוהו כאחת כולן פטורין ממיתת בית דין שנאמר כל נפש אדם עד שיהיה אחד שהרג כל הנפש וה\"ה לשנים שדחפוהו או שכבשוהו לתוך המים וכו' עכ\"ל. ובאור שמח הביא דעת הרשב\"א שאם הכוהו שנים במקל א' והרגוהו או שכבשוהו יחד במים חייבים, וחולק על הרמב\"ם. ונראה בביאור מחלוקתם שלרמב\"ם שני רוצחים פוטרים זה את זה. אך הרשב\"א סובר שרק שני מעשי רציחה פוטרים זה את זה אבל שנים שהשתתפו במעשה רציחה אחד חייבים. והנה במס' סנהדרין (דף עח.) מבואר שבגוסס בידי שמים הכל מודים שההורגו חייב לפי שאין שם אלא רוצח אחד. אמנם בשני רוצחים חלוקים הרמב\"ם והרשב\"א שלהרמב\"ם כל שני רוצחים פטורים ואילו לרשב\"א דוקא שני מעשי רציחה פוטרים זה את זה.",
            "<b>גמ'. פחת נבילה.</b> הבאנו למעלה בראשית שיעורינו (דף ג. בתוס' ד\"ה הא דלא וכו') בשם מרן הגר\"ח זצ\"ל שעיקר החיוב המוטל על המזיק הוא להשיב את החפצא בלי נזק לבעליו, אך מאחר שהוא בלתי אפשרי משלם המזיק דמים במקום החפצא. לפי\"ז עלינו להתבונן בדין פחת נבילה דניזק כי צפוי היה בהתאם ליסודו של ר' חיים זצ\"ל שפחת הנבילה דמזיק דהיינו שהמזיק חייב לשלם בעד כל החפצא שהזיק והנבילה היתה צ\"ל שלו. ועוד צ\"ע בסוגיין כיצד נסביר את הדין שטורח הנבילה למזיק, שהרי מאחר \"דבבירא שויא זוזא ואגודא נמי שויא זוזא\" למה הטריחה התורה את המזיק להעלות את הנבילה מן הבור.",
            "ברם הענין יבואר לאור דברי הרמב\"ם בפ\"ז מהל' נ\"מ (הלי\"ג) וז\"ל על המזיק לטרוח בנבלה עד שממציא אותה לניזק. כיצד כגון שנפל השור לבור ומת מעלה הנבלה מן הבור ונותנה לניזק ואחר כך שמין לו פחת נבלה שנא' כסף ישיב לבעליו והמת יהיה לו מלמד שהוא חייב להשיב את הנבלה ואת הפחת שפחתה מן החי לניזק כו' עכ\"ל. מהרמב\"ם משמע כי טרם יעלה המזיק את הנבילה מן הבור וימסרנה לניזק הפחת של המזיק. רק אחר שיעלה את הנבילה מהבור ויתננה לניזק פחת הנבילה דניזק. ובכן יתכן לפי הנחת הגר\"ח זצ\"ל שאמנם בשעת הנזק חייב המזיק לשלם בעד כל החפצא שהזיק ולכן הפחת שנפחתה הנבילה בתוך הבור של המזיק, אך כשהמזיק מעלה את הנבילה מהבור ונותנה לניזק הנבלה נהיית חלק מן התשלומין שחייב עבור כל הבהמה. אולם כל זמן שלא טרח בנבילה והיא בתוך הבור חייב המזיק לשלם בעד כל הבהמה שמתה.<sup>151)</sup><i class=\"footnote\">לפי\"ז יל\"ע מי בעליה של הנבילה כשהיא בתוך הבור. ולכאורה אליבא דהביאור של מרן רבינו הרב זצ\"ל יוצא שהבעלות שייכת למזיק ולא לניזק. ונ\"מ להקדש בתוך הבור שהמזיק דוקא יכול להקדישה ולא הניזק, ואם המזיק רוצה להחזיק את הנבילה לעצמו הרשות בידו. וכך העלה רבינו זצ\"ל בשיעור, והוא חידוש עצום.</i>",
            "בדומה מובא בשיטה מקובצת בשם הרמ\"ה שפחת נבילה ושבח נבילה של מזיק עד שעת העלאת השור מן הבור. ושיטתו מוסברת לפי יסוד הגר\"ח זצ\"ל אלא שסובר שמשהעלה הנבילה מן הבור חשיב ע\"פ גזיה\"כ כאילו הדר נתנה לניזק ושילם לו עבור הנזק ולכן הפחת לאח\"כ של הניזק. ואילו לרמב\"ם אין תשלומין כל זמן שאינו נותן את הנבילה לניזק.",
            "ועיין ברא\"ש שהפחת דניזק משעת ידיעת הניזק. ואף שיטתו תתכן כפי דרכו של הגר\"ח זצ\"ל אלא שהנבלה נחשבת כתשלום בשעת ידיעת הניזק ולא כרמ\"ה שקבע שהיא שעת ההעלאה ולא כרמב\"ם הסובר שהיא שעת הנתינה.",
            "אולם בתוס' (דף יא. ד\"ה אין שמין וכו') מפורש שמזיק אינו כגזלן וז\"ל דגנב וגזלן קנו מיד כשהוציאו מרשות בעלים אבל מזיק לא נתחייב אלא כמו שהזיק וכו' עכ\"ל. לכאורה דבריהם בניגוד ליסודו של הגר\"ח זצ\"ל ברמב\"ם (לענין דמי קרקע, עיין בשיעורים למעלה) והם סוברים שאין המזיק משלם בעד החפצא שהוזק אלא בעד הפסד הממון שהנזק גרם ותו לא.",
            "<b>תוס' ד\"ה לא נצרכה וכו'.</b> ז\"ל אע\"ג כו' אבל הכא מיד היה לו למוכרה עכ\"ל. עיין לקמן בתוס' (דף כז: ד\"ה אמאי וכו') שיותר יש לו למזיק לשמור שלא יזיק ממה שמוטל על הניזק שלא יוזק. לכאורה דברי התוס' שלפנינו סותרים את הכלל הזה שכן מטילים על הניזק האחריות למכור את הנבילה.",
            "ויתכן שלהלן מדובר על עצם הנזק ועליו נאמר שחובת המזיק לשמור שלא להזיק גדולה מחובת הניזק שלא יוזק. ואילו כאן מדובר כשכבר הזיק המזיק את הניזק ושבנוגע לגידול הנזק הטילה התורה את האחריות על הניזק למנוע את ההפסדים המתרבים ולמכור את הנבילה מיד.",
            "אמנם לולא דמיסתפינא מדברי התוס' יתכן שההלכה של \"פחת נבילה דניזק\" מתייחסת רק כשהוזלה מפני ירידה בשער השוק. אך באשר לסרחון ולהפסדים בגופו דבהמה עקב הנזק הם אחריות המזיק דקרנא דתורא קבירא ביה והם תוצאות ישירות מן ההיזק עצמו, וחובת המזיק לשמור מתולדות הנזק ומההפסדים המתרבים בגופה של הבהמה הניזקת יותר ממה שמוטל על הניזק לשמור שלא יהיו לו הפסדים מהנזק וככלל דהתוס' הנ\"ל.<sup>152)</sup><i class=\"footnote\">עיין ברמ\"א חו\"מ סי' ת\"ג סעיף ב' ובהגהת הגר\"א שם אות ד'.</i>"
        ],
        [
            "<b>תוס' ד\"ה אין שמין לא לגנב ולא לגזלן.</b> ז\"ל גזילה מנין א\"ר אבא בר ממל והשיב הגזילה אשר גזל כאשר גזל, והיינו טעמא דגנב וגזלן קנו מיד כשהוציא מרשות בעלים, אבל מזיק לא נתחייב אלא כמו שהזיק, וה\"ט דמ\"ד אף לשואל כיון דחייב באונסין נמצא שקנאו משעה שהוציא מיד הבעלים והדמים הוא דנתחייב כמו גנב וגזלן עכ\"ל. ונראה לבאר דהנה מובא לקמן (דף צד.) שרק אם שינוי קונה אז אין שמין לגנב וגזלן. והנה בגנב וגזלן יש מקום לומר ששינוי מהווה קנין מדין קניני גזילה, וכמפורש בתוס' לפנינו דחל קניני גזילה בגנב וגזלן, וז\"ל וה\"ט דגנב וגזלן קנו מיד כשהוציאו מרשות בעלים עכ\"ל. עוד הוכחה לחלות קנין גזילה ממה שגנב וגזלן אינם משלמים עבור השתמשותם בחפצא הגזול ורק עבור החפצא עצמו. עיין בגמרא לקמן (דף צז.) וברש\"י (שם ד\"ה נחית לה אדעתה דגזלנותא) וז\"ל אפילו שכרה גדול מפחתה לא יהיב אלא פחתה דכל הגזלנין משלמין כשעת הגזלה עכ\"ל. וקנין הגזילה הוא היסוד לדין שכל הגזלנים משלמים קרן כשעת הגזילה (המשנה דף צג: ועיין דף סה. בסוגיא דהאי מאן דגזל חביתא). וכן משמע דחל קנין גזילה מהא דגנב וגזלן חייבים באונסים רק מחמת מעשה קנין הגזילה שעשו וכפי שמבואר לקמן במשנה (דף עט.) וז\"ל היה מושכו ויוצא ומת ברשות הבעלים פטור, הגביהו או הוציאו מרשות בעלים ומת חייב עכ\"ל. ובכן בגנב וגזלן יתכן ששינוי חל מדין קנין. אמנם לקמן בגמ' (צג ב - צד ב) מובא שלמ\"ד שינוי קונה אתנן זונה לאחר שינוי מותר בהקרבה, והרי אין בדין זה חלות קנין כלל. וכן מבואר שם שאם שינוי קונה ראשית הגז שהשתנה פטור ממצות נתינה לכהן. וכן בנוגע לפאה שהשתנה שאם שינוי קונה חל פטור מצוה, והרי ליכא בהלכות האלה חלות דין קנין כלל. רואים בעליל שחלות הדין של שינוי מהווה הלכה בכל התורה כולה ולא לענין קנינים בלבד.",
            "ונראה שיסוד הדין דשינוי הוא שהחפץ שנשתנה נחשב לחפץ אחר ממה שהיה מקודם דפנים חדשות באו לכאן ויש לנו חפץ חדש. ונ\"מ לכל התורה כולה,<sup>153)</sup><i class=\"footnote\">לכאורה דין שבירת כלים המטהרת כלים טמאים ודין זריעה המטהרת זרעים טמאים מיוסדים בחלות שם פנים חדשות כלו' כי הופקעה הזהות של החפץ הטמא. ברם אין שייכות בין דינים האלו וחלות דין שינוי בכהת\"כ כי דינים מיוחדים לענין טומאה הם ואיסורא מטומאה לא ילפינן.</i> דאם חל דין שינוי מופקעים על ידו כל פסולי חפצא בכהת\"כ כי נמצא כאן חפץ חדש שאינו החפץ הראשון שהיה פסול. משום כך אתנן זונה שנשתנה כשר להקרבה. כמו\"כ החפצים של ראשית הגז ופאה שהשתנו נפטרים מחובת מצוותם שכן החפצא של מצוה שנתחייב בראשונה נשתנה ונעלם מן העולם. במקומו יש לנו חפץ אחר עם זהות אחרת שאינו בר חובת המצוה. ולפי\"ז דין שינוי נוגע גם לגנב וגזלן שנתחייבו משעת גזילה במצות השבה, אם שינוי מוליד חפץ חדש א\"א לקיים עוד את מצות השבה שהרי אחרי השנוי אין זה החפץ הגזול בראשונה אך פנים חדשות באו לכאן ואין כאן חפצא הנתפס בהשבה. ומאחר שאין השבה ממילא הגזלן קונה את השברים בקנייני גזילה שחלו משעת מעשה הגזילה.<sup>154)</sup><i class=\"footnote\">ועיין בספר הגר\"ח זצ\"ל שהבחין בין שני דיני שינוי: א) שינוי גמור בכל החפצא שקונה בגלל הפקעת השבה; ב) שינוי במקצתו המעכב את קיום מצות השבה דהגברא אבל אינו קונה את החפצא מאחר שלא חל אלא במקצתו, ובכך הסביר את פסק הרמב\"ם.</i>",
            "<b>ב.</b><br>אליבא דמ\"ד אין שמין לשואל חייב השואל מדין קנין וכפי שביארו התוס' בסוף דבריהם וז\"ל וה\"ט דמ\"ד אף לשואל כיון דחייב באונסין נמצא שקנאו משעה שהוציא מיד הבעלים והדמים הוא דנתחייב כמו גנב וגזלן עכ\"ל. קנין השאלה מחייב את השבת החפץ השאול לבעליו, ולמ\"ד שינוי קונה השינוי מפקיע את קיום השבת החפצא וממילא השואל קונה את החפץ שנשתנה.<sup>155)</sup><i class=\"footnote\">עיין בתוס' לקמן (דף נו: ד\"ה פשיטא) עוד עיין בתוס' במס' יבמות (דף סו: ד\"ה אבל) בשם הר\"י שכהן שואל מאכיל את הפרה ששאל בתרומה. ולכאורה ראייה שקנין שואל כקנין הגוף דמי. ואילו לרמב\"ם (פ\"ט מתרומות הל\"ח) פי' אחר בסוגיא שם.</i>",
            "אמנם ע\"פ שיטת התוס' יוצא שלמ\"ד שמין לשואל אין השואל חייב משום קנין שאלה שבחפצא אלא מטעם אחריות - בדומה לשומרים אחרים כי אין לשואל קנינים בחפצא ולפיכך אינו קונה בשינוי. אין השואל דומה לגנב וגזלן שיש להם קנינים בחפצא כדנ\"ל.<sup>156)</sup><i class=\"footnote\">עיין בחידושי הריטב\"א לקידושין (דף מז:) ד\"ה הא דרב הונא.</i> אך בכתובות (לד:) מצויה מחלוקת האם שואל חייב משעת משיכה או משעת אונסין, ומסתבר שחלוקין גם שם בזה שאם שואל חייב מדין קנין אז שעת המשיכה מחייבת. מאידך אם חייב השואל מדין אחריות כמו שומרים אחרים חייב הוא משעת אונסין כמוהם. ולפלא שהתוס' לא תלו את שתי השאלות זו בזו, וצ\"ע.<sup>157)</sup><i class=\"footnote\">עיין ברשימות שיעורים שבועות ונדרים חלק שני דף ר\"א - ר\"ב.</i>",
            "ועיין בתוס' שבועות (דף מב: ד\"ה ואין בהן וכו') שקבעו ששואל קרקע פטור מאונסין לפי שאין דיני שמירה חלים בקרקע, ואם נאמר ששואל חייב מדין קנין קשה שהרי אף קרקע שאולה לכאורה קנויה לשואל ולמה כ' התוס' שפטור.",
            "ואמר הגר\"מ זצ\"ל שאפילו נניח ששואל בעלמא חייב מדין קנין יתכן שגם החיוב הזה תלוי בחלות דין שומרים, והואיל וליכא חלות דין שמירה בקרקע אף חיוב השואל מדין קנין אינו חל. סמוכין לכך מדין בעליו עמו, שגם השואל פטור כשבעליו עמו. חזינן שכשחסרה חלות שמירה ליכא חלות דין קנין, ולכן השואל בבעלים פטור, וה\"ה בקרקע.",
            "בכך אמר הגר\"מ זצ\"ל מתיישב קושי אחר. הרי מצינו (בב\"מ דף מג:) מ\"ד שהשואל שלא מדעת הוי שואל, למרות שלא קיבל עליו אחריות דשומר. מוכח לכאורה שהשואל חייב מדין קנין שאינו כלול בפרשת השומרים. ובכן קשה למה לא יחול דין שאלה בקרקע מדין קנין. והשיב הגר\"מ זצ\"ל שנוסף לדין ששואל קונה חל גם דין ששואל הוי שומר. ובכן כשם שהטילה התורה שמירה על המוצא אבידה בלי שיקבל על עצמו אחריות כן הטילה התורה דין שמירה על השואל שלא מדעת וחייב מדין שמירה. בקרקע, לעומת זה, לא חלה שמירה, ולפיכך אין בקרקע דין שואל - לא מדין שומר ולא מדין קנין כנ\"ל.",
            "<b>בא\"ד. אבל מזיק לא נתחייב אלא כמו שהזיק עכ\"ל.</b> מלשון התוס' משמע שלא כגר\"ח זצ\"ל שאין חיוב על מזיק להחזיר את החפץ אלא לשלם הפסד הממון ותו לא. ועיין למעלה בשיעורים בענין פחת וטורח נבילה.",
            "<b>תוס' ד\"ה דאין וכו'.</b> ז\"ל דשמעתין איירי לענין לאוסרה לבעלה עכ\"ל. גם בספר הכוזרי (ג': מ\"ט) העלה כתוס' שאין איסור נדה לבעלה תלוי בטומאת נדה, וז\"ל איסור קרבת בשר עם הנדה ועם היולדת אינם מצד טומאה כי אם מצוות מיוחדות הם וכו' עכ\"ל.",
            "מאידך השיטה מביא בשם הרא\"ש תירוץ אחר לקושית התוס' וז\"ל דוקא טומאת מגע דילפינן מסוטה דומיא דסוטה שנאסרת מחמת הבועל אבל טומאה הבאה מגוף האשה לא ילפינן מסוטה וס\"ס טהור אפילו ברה\"י כו' דלא ילפינן מסוטה טומאה הבאה מגוף האשה עכ\"ל. ונראה לפרש כי בטומאת מגע נלמדת ההלכה מסוטה להבחין בין מגע וקבלת טומאה ברה\"י לבין מגע וקבלת טומאה ברה\"ר שכן במגע בדומה לסוטה יש דבר המטמא ודבר אחר המקבל טומאה. אולם בטומאה היוצאת מגופה של האשה אין דבר המטמא ודבר המקבל טומאה. הדם שהוא אב טומאה אינו דבר המטמא את האשה נדה דאשה נדה אינה מקבלת טומאה מהדם שראתה, שאילו כך לא היתה טומאתה אב טומאה - כי אם וולד טומאה. אלא מאחר שנקראת בשם נדה טמאה מעצמה כאב הטומאה. לפי תירוץ הרא\"ש יתכן שדין איסור נדה לבעלה שוה לדין טומאת נדה - שלא כשיטת התוס'."
        ],
        [
            "<b>תוס' ד\"ה בכור שנטרף.</b> ז\"ל פ\"ה כו' ומשמע קצת דאם קים לן בגויה דכלו לו חדשיו וחי היה חייב לפדותו וקשה כו' גבי פודה בנו תוך ל' יום ונתעכלו המעות לאחר זמן אין בנו פדוי ואמאי והא אגלאי מילתא למפרע דלא נפל הוא וכו' עכ\"ל. וי\"ל שלדעת רש\"י כל זמן שחל שם ספק נפל פטור ודאי, ובכן הפודה את בנו תוך ל' יום אין בנו פדוי שהרי בשעת הפדיון היה ספק נפל ופטור ודאי. דוקא בכלו לו חדשיו שאין ספק נפל קיים כלל וכאשר ודאי חי הוא חל חיוב הפדיון משעת הלידה ופדוייו לפני שלשים יום פדוי.",
            "הגר\"מ זצ\"ל אמר שאין הכרח ברש\"י לומר שחולק על תוס' ויתכן שאין כאן מחלוקת, ולכן אמרו התוס' \"משמע קצת\".",
            "<b>גמ'. שומר שמסר לשומר.</b>",
            "<b>א.</b><br>פרש\"י (בד\"ה שומר שמסר לשומר פטור) וז\"ל בכל אותן דינים שהיה פטור אם היתה אצלו פטור נמי השתא וכו' עכ\"ל. אליבא דרש\"י, למ\"ד שומר שמסר לשומר פטור הראשון עדיין נשאר שומר ועליו לשמור את הפקדון כמו השומר השני. אלא שהשני עושה שליחותו של הראשון ועל ידו הראשון מקיים את חובת השמירה. לכן בשומר שכר שמסר לש\"ח הש\"ש עדיין חייב בגניבה ואבידה כי לא נסתלק מלהיות שומר הפקדון.",
            "<b>ב.</b><br>בנוגע מ\"ד שומר שמסר לשומר חייב חלוקים אביי ורבא (ב\"מ לו א). אליבא דאביי חייב משום שהמפקיד טוען \"אין רצוני שיהא פקדוני ביד אחר\", ואליבא דרבא חייב משום טענת \"את מהימנת לי בשבועה היאך לא מהימן לי בשבועה\". נ\"מ כשמצויים עדים או שהשומר הראשון יכול לישבע שלפי רבא הראשון פטור ולפי אביי הראשון חייב (עיי\"ש בדף לו: בתוס' ד\"ה את וכו'). ומבואר בסוגיא שלפי אביי אם הבעלים רגילים להפקיד אצל השני הראשון פטור כי אין לבעלים טענת אין רצוני וכו'.",
            "פסקי הרמב\"ם בנושא זה דורשים בירור. בפ\"א מהל' שכירות (הל\"ד - ה) כתב וז\"ל כל שומר שפשע בתחלתו אע\"פ שנאנס בסופו חייב כו' אין השוכר רשאי להשכיר כו' שהרי זה אומר לו אין רצוני שיהיה פקדוני ביד אחר, עבר השומר ומסר לשומר השני אם יש עדים ששמרה השומר השני כדרך השומרין ונאנס פטור השומר הראשון שהרי יש עדים שנאנס. ואם אין שם עדים חייב השומר הראשון לשלם לבעלים מפני שמסר לשומר אחר ויעשה הוא דין עם השומר השני. אפילו היה הראשון ש\"ח ומסר לש\"ש חייב שהרי יש לבעל החפץ לומר לו אתה נאמן אצלי להשבע וזה אינו נאמן. לפיכך אם היה דרך הבעלים להפקיד תמיד דבר זה אצל השומר השני ה\"ז השומר הראשון פטור מלשלם שהרי הוא אומר לבעלים זה הדבר שהפקדתם אצלי או השאלתם אמש הייתם מפקידין אותו אצל זה שהפקדתי אני אצלו. והוא שלא ימעט שמירתו. כיצד ימעט שמירתו כגון שהיה מופקד אצלו בשכר והפקיד אצל אותו השני בחנם או שהיה שאול אצלו והפקיד אצל אותו השני בשכר הואיל ומיעט שמירתו פושע הוא ומשלם, אע\"פ ששאל או ששכר בבעלים הרי הוא הוציא הדבר השמור מידו ליד שומר אחר, ואם הביא השומר השני הראייה שיפטר בה שומר ראשון בדין שמירתו הרי זה פטור. כיצד ש\"ש שנתן הבהמה השמורה אצלו לש\"ח אם הביא השומר השני עדים שמתה הבהמה כדרכה הרי השומר הראשון פטור וכן כל כיוצא בזה עכ\"ל. דברי הרמב\"ם תמוהים כי פסק בש\"ש שמסר לש\"ש, ורגיל הבעלים להפקיד אצל השני, שהשני נאמן להישבע שנאנס לפטור את הראשון. מאידך בש\"ש שמסר לש\"ח, אף שרגיל להפקיד אצלו הרמב\"ם פטר את הראשון רק אם יש עדים שנאנס ולא סגי בשבועת השני. וצ\"ע שהרי רגיל להפקיד אצל השני ואינו יכול לומר \"את מהימנת לי בשבועה ואיהו לא מהימנת לי בשבועה\" ואם נשבע השני למה יהיה הראשון חייב. עוד צ\"ע שפסק שאם מיעט הראשון את שמירתו פושע הוא ומשלם. ובכל זאת קבע שאם מצויים עדים שהבהמה מתה כדרכה הראשון פטור, וקשה שהרי מהראוי שהראשון יהיה חייב משום שפשע כשמסר את הבהמה לשומר השני ותחילתו בפשיעה וסופו באונס חייב וכפי שפסק הרמב\"ם (שם בתחילת הל\"ד).<sup>158)</sup><i class=\"footnote\">ובפשטות הרמב\"ם פוטר גם באופן שהאונס בא מחמת הפשיעה ובכה\"ג צ\"ל חייב.</i>",
            "ונראה עפ\"י מה שחקר הגר\"ח זצ\"ל בדין שומר שמסר לשומר באופן שהראשון פטור האם הוא פטור משום שהסתלק משמירתו לגמרי ופקעה חלות דין שומר שלו או שהראשון עדיין שומר אלא שמקיים את חובת השמירה שלו ע\"י שהשני שומר בעבורו. ונראה דכשמסרה הראשון לשומר השדה לו או המעולה ממנו, הסתלק הראשון לגמרי מהשמירה, והשני נכנס במקומו להיות השומר בשביל הבעלים. ואילו כשמסר לשומר הגרוע ממנו, השומר הראשון נשאר עדיין בשם שומר של הבעלים ולא הסתלק מאחריות שמירתו, משום שאחריות השני גרועה ממנו, אלא שיכול הראשון לקיים את חובת השמירה המוטלת עליו ע\"י שמירת השני. והשני אינו השומר של הבעלים אלא של השומר הראשון.",
            "ובכן באינו רגיל להפקיד אצל השני, הראשון חייב אף אם מסר לשומר השוה לו, ולא אמרינן שנסתלק מחובת שמירתו, היינו משום שיש טענת \"איהו לא מהימן לי בשבועה\", ונמצא שלא מסר הראשון לשומר כמוהו שהרי הראשון יכול להישבע לבעלים והשני אינו יכול. ולפיכך באופן זה ליכא סילוק שמירה. ואם קרה דבר שהראשון חייב לשמור ממנו - הראשון חייב לשלם, מכיון דיש לו חלות דין שומר. אך כשיש עדים שנאנס פטור הראשון מכיון דקיים דין שומר חובת שמירתו ע\"י השני.",
            "וברגיל להפקיד אצלו ופשע השני הראשון חייב ול\"א שנסתלק, היינו משום דמכיון דהשני פשע איגלאי מילתא למפרע ששומר גרוע הוא ולראשון לא היתה רשות להסתלק. השומר הראשון חייב, דאיגלאי מילתא למפרע שנשאר הוא השומר של הבעלים והשני לא קיים בעבורו את חובת השמירה שהרי פשע.",
            "ועפ\"י מהלך זה, יל\"ת התמיהה למה לא מהני שבועת השני בש\"ש שמסר לש\"ח ונאנס אם דרכו של הבעלים להפקיד אצל השני. הפשט הוא דמכיון שמסר לשומר גרועה ממנו הראשון לא נסתלק משמירתו. והשני שומר רק בשביל הראשון אבל אינו שומר בשביל הבעלים. ודוקא לשומר של הבעלים יש דין שבועה.<sup>159)</sup><i class=\"footnote\">וכ\"כ הקצות (רצ\"א, אות י\"ב).</i> אבל הכא שהשני אינו השומר של הבעלים לא חידשה התורה דין שבועה ונאמנות של שומר. ולכן הרמב\"ם הצריך עדים להעיד שנאנס כדי לפטור את הראשון ולהוכיח שקיים את חיוב שמירתו ע\"י השני.",
            "ויל\"ת נמי למה כשמסר לשומר גרוע ממנו ונאנס דהראשון אינו חייב משום תחילתו בפשיעה וסופו באונס, כי מש\"כ הרמב\"ם שאם מיעט בשמירתו \"פושע הוא\" היינו רק כשהשני לא קיים את חובת השמירה של הראשון. אבל אם נאנס איגלאי למפרע שלא פשע הראשון וקיים את חובתו לשמור ע\"י שמירת השומר השני. ולא דמי לתחילתו בפשיעה וסופו באונס, דהכא איגלאי למפרע דלא היתה פשיעה כלל.<sup>160)</sup><i class=\"footnote\">עיין בנתיבות המשפט (חו\"מ רצ\"א אות ל\"א). ע\"ע ברשימות לסוגית שומר שמסר לשומר (לקמן דף נו:).</i>",
            "<b>גמ'. גובין מן העבדים.</b> הסוגיא דנה אם עבדים כקרקע דמיין או כמטלטלין דמיין לגבי שלשה דינים: א) גביית בעל חוב; ב) כתיבת פרוזבול; ג) קנין אגב. והנה התוס' (דף יב. ד\"ה אנא) הקשו מאונאה ומשבועה דקיי\"ל עבדים כקרקע דמיין (וכה\"ג קיי\"ל אף בשאר דיני תורה כגון בנוגע לגנב גזלן ושמירה). והשיב הר\"י שכאן מדובר בדין העבדים רק בנוגע לדינים מדרבנן כי סוגיתנו אזלא אליבא דמ\"ד שעבודא לאו דאורייתא, ופרוזבול וקנין אגב הויים חלויות דינים דרבנן. אמנם לשיטת הרמב\"ם לא יתכן לחלק כך שהרי פסק בפי\"א מהל' מלוה (הל\"ד) שעבודא דאורייתא וז\"ל שכל נכסי הלוה תחת שיעבוד המלוה מן התורה עכ\"ל. וכן בנוגע לאגב (פ\"ג מהל' מכירה הל\"ח - ט) דברי הרמב\"ם כפשוטם מורים שהוא קנין דאורייתא. וא\"כ חזרה הקושיא לדוכתא למה דנה הגמרא בדין העבדים אם הם כמקרקעי או כמטלטלין דמיין מאחר שבנוגע לאונאה, שבועה, שמירה, וגזילה פשיטא דכקרקע דמיין.",
            "וביאר מרן הגר\"מ זצ\"ל שיש שתי הגדרות: דין קרקע ומטלטלין ודין תלוש ומחובר. בכל התורה כולה יש לעבדים חלות שם קרקע בחפצא, אבל הם תלושים (כלישנא דגמרא - עבדים קרקע דניידי). שאר דיני התורה כמו אונאה, גניבה, שבועה, ושמירה תלויים בשם קרקע שחל בעבד. סוגיתנו לעומת זאת דנה בדיני שעבוד נכסים, פרוזבול, ובקנין אגב - האם תלויים הם בדין תלוש ומחובר או בחלות שם קרקע בחפצא.",
            "לפי\"ז יש ליישב את קושית הגרעק\"א זצ\"ל בחידושיו ליו\"ד (סי' ו' סעיף ב') שר\"ל שצפורן אדם פסול לשחיטה מפני שהוא מחובר לקרקע. אמנם לאור ביאור הגר\"מ זצ\"ל י\"ל, כי דין שחיטה אינו תלוי בחלות שם קרקע אלא בדין תלוש ומחובר בדומה לשלשת הדינים שבסוגיתנו, ועבד תלוש הוא ולא מחובר וה\"ה לצפורנו, ואכמ\"ל.",
            "<b>ב.</b><br>אמנם עלינו להסביר למה שלשת הדינים שבסוגיתנו תלויים בדין תלוש ומחובר ולא בחלות שם קרקע בחפצא. והנה בדין שעבוד נכסים כתב הרמב\"ם בפי\"א מהל' מלוה (הל\"ד) ז\"ל שכל נכסי הלוה תחת שיעבוד המלוה מן התורה עכ\"ל. אך בפי\"א שם (הל\"ז) פסק וז\"ל שהמטלטלין אינן תחת שיעבוד בעל חוב מן התורה עכ\"ל. הרמב\"ם קובע ששעבודא דאורייתא חל מן התורה על קרקעות ולא על מטלטלין, ובהתאם לכך פוסק שרק קרקעות דיורשים משועבדים לפריעת חוב אביהם ולא מטלטלין שירשו, עיי\"ש.",
            "ונראה להסביר את החילוק בין קרקע למטלטלין לאור דברי הראב\"ד בראש פ' הניזקין - שכבר הוזכרו כמה פעמים בשיעורינו למעלה - שגבייה מנכסים משועבדים חלה מדין ערבות שכן נכסי בני אדם ערבין לו לשלם את חובותיו. נכסי הלוה המשועבדים מבטיחים את החוב למלוה כמו ערב המבטיח למלוה את חוב הלוה. כל זה שייך במחובר לקרקע שהרי אי אפשר להבריחו או להעלימו. ואילו דבר תלוש אינו מבטיח את החוב למלוה כי ביד הלוה להבריחו ולהעלימו מהמלוה ומבי\"ד הבאין לגבותו. לפיכך מטלטלין שהם תלושים אינם משתעבדים אבל קרקעות המחוברות משתעבדות. לכן מובן שעבד, למרות שיש בו חלות שם קרקע, עכ\"ז אינו משתעבד כי הואיל ודבר תלוש הוא אינו מבטיח את החוב למלוה, ודין ערבות הקובע את חלות השעבודים אינו חל בעבדים.",
            "מאותו הטעם אין כותבין פרוזבול על עבד שכן כותבין פרוזבול רק על דבר המבטיח את החוב עבור גביית בי\"ד,<sup>161)</sup><i class=\"footnote\">וכדכתב רש\"י (ד\"ה חל) דהטעם דפרוזבול חל רק על קרקע וז\"ל דכיון דלא מחוסרי גוביינא כו' עכ\"ל.</i> ולא על עבד שהוא תלוש. אשר לקנין אגב נראה שגם הוא תלוי במחובר לקרקע ולא בשם קרקע בחפצא. ביאור הדבר כדאיתא בהנ\"י (דף לד: בדפי הרי\"ף) שכ' וז\"ל וכן בדינא דאגב כו' אף הוא תלוי בדעתו של אדם שאדם סומך הדבר המטלטל על הקרקע שהוא עיקר לעולם שאדם סומך בו ולפיכך עבדים כיון שאין אדם סומך עליהם אי אפשר לסמך מטלטלין עליהם עכ\"ל. ביאור דבריו שהעבדים פסולים לקנין אגב כי מאחר שהם תלושים אין אדם סומך מטלטלים עליהם ואגב מועיל רק כשיש דעת לסמוך את המטלטלין על הקרקע.<sup>162)</sup><i class=\"footnote\">ולפי\"ז אף מתורצת שאלת האחרונים למה קנין אגב אינו מועיל לקנות מטלטלין שהם הפקר וכל המציאות שבעולם לאחר יאוש ואע\"פ שאינם צבורים כי מאחר שאין כאן דעת מקנה המצרף את המטלטלין לקרקע אין אגב מועיל כי אגב מועיל רק בצירוף המטלטלין לקרקע הנקבע ע\"י דעת מקנה הסומכת את המטלטלין לקרקע כדברי הנ\"י. אך עיין ברש\"י לקמן (קיח א ד\"ה פרה) שכתב שאגב קונה מטלטלין לגזלן בלי דעת מקנה. עיין בקצות החושן (ער\"ה, א') ובנתיבות (ר\"ב: ב').</i>",
            "<b>ג.</b><br>הגר\"מ זצ\"ל אמר שיש שני עניינים אחרים אשר מהם יוצא החילוק בין חלות שם קרקע בחפצא לבין חלות דין מחובר לקרקע.",
            "א) במס' חולין (דף טז.) דנה הגמרא בדין תלוש ולבסוף חברו בנוגע למעילה, ע\"ז, וסכין של שחיטה. והנה פסקי הרמב\"ם נראים כסותרים. בפ\"ה מהל' מעילה (הל\"ה) קבע וז\"ל אין מעילה אלא בתלוש מן הקרקע אבל הנהנה בקרקע עצמה או במחובר לה לא מעל וכו' וכן המקדיש בית בנוי הדר בו לא מעל וכו' עכ\"ל. ויוצא שבמעילה פסק תלוש ולבסוף חברו כמחובר דמי. ואילו בע\"ז העלה בפ\"ח מהל' עכו\"ם (בהל\"א ובהל\"ד) וז\"ל כל שאין בו תפיסת יד אדם ולא עשהו אדם אע\"פ שנעבד הר\"ז מותר בהנאה, לפיכך עובדי כוכבים העובדים את ההרים ואת הגבעות ואת האילנות הנטועין וכו' הרי אלו מותרין בהנאה וכו' בית שבנאו העובד כוכבים מתחלה שיהא הבית עצמו נעבד וכן המשתחוה לבית בנוי הרי זה אסור בהנאה כו' עכ\"ל. הרי שלגבי אסה\"נ דע\"ז פסק שתלוש ולבסוף חברו כתלוש דמי.",
            "כדי ליישב את פסקי הרמב\"ם י\"ל שסובר שתלוש ולבסוף חברו דינו כתלוש בדברים התלויים בחלות דין תלוש ומחובר - כגון באסה\"נ דע\"ז, לגבי מים שעל כותל הבית ביחס להכשר וקבלת טומאה (בפי\"ב מהל' טומאת אוכלין הל\"ג) ולענין שחיטה (בפ\"א מהל' שחיטה הלי\"ט). חיוב מעילה לעומת זה תלוי בדין קרקע ומטלטלין, ותלוש ולבסוף חברו נקרא בשם קרקע, ולפיכך אין מועלין בו.",
            "ב) במס' שבועות (דף מג) דנה הגמרא בדין ענבים העומדות להבצר בנוגע לשבועת הדיינים. ובתוס' שם (ד\"ה כבצורות) כתבו וז\"ל נראה דלענין שבת לכ\"ע לאו כבצורות דמיין עכ\"ל, ולא ביארו במה שונה שבת משבועת הדיינים. ברם לפי הנ\"ל דבריהם מוסברים כי איסור קצירה בשבת תלוי רק בדין מחובר לקרקע ולא בחלות שם קרקע בחפצא, וענבים העומדות להבצר לכ\"ע מחוברות לקרקע הן. אף ר\"מ הסובר כבצורות הן היינו רק בנוגע לשם קרקע בחפצא ולענין דיני שומרים אונאה ושבועה, אך באשר לשבת נחשבות הן כמחוברות לקרקע, ולפיכך אסור לקוצרן.",
            "עוד כתבו התוס' שם וז\"ל ולענין בע\"ח כיון דלא צריכי לארעא לכ\"ע כבצורות דמיין כו' עכ\"ל. והוסיפו על זה התוס' בסנה' (טו א ד\"ה בענבים וכו') וז\"ל דלא סמכא דעתיה עכ\"ל. יסוד דבריהם שדין גבייה תלוי בערבות וכנ\"ל אליבא דהראב\"ד שהנכסים המשועבדים ערבים עבור החוב ומבטיחים למלוה את מעותיו. עבדים אע\"פ שכקרקע דמיין, הואיל וניידי ותלושים הם אינם מבטיחים למלוה את מעותיו שכן עלולים למות או לברוח, ולכן אין שעבוד בעל חוב חל עליהם. ה\"ה ענבים העומדות להבצר מאחר שאינן מבטיחות את מעות המלוה, אינן בני שעבוד.",
            "<b>גמ'. הא אית ליה קלא והא לית ליה קלא.</b> לכאורה לפי הראב\"ד הנ\"ל בפ' הנזקין שכתב ז\"ל שהלקוחות כמו ערבים הם עכ\"ל, יתכן לפרש שאין כאן תקנה וגדר בעלמא לטובת הלקוחות אך כשיש קול הלוקח התחייב לשלם עם המשועבדים מדין ערב של הלוה. לעומת זאת כשאין קול לא התחייב הלוקח ואינו משלם מדין ערב. ברם אאל\"כ דהא דין האפותיקי אינו חלות דין שעבודים כי אם דין קנין. כן מוכח מתוס' ב\"מ (דף טו: ד\"ה הא) שכ' שהמלוה שגובה אפותיקי גובה השבח שהשביח הלוקח יתר על היציאה אפילו יותר משיעור החוב כי יכול לומר ארעאי אשבח, ש\"מ דדין קנין הוא. ואילו בנוגע לקנין בחפצא שחל באפותוקי אינה שייכת סברת הראב\"ד. כי רק בנוגע לשעבודים סובר הראב\"ד שגובין מלקוחות מדין ערב. לכן מסתבר שמובן הגמרא כאן כפשוטה שכשאין קול התקינו הרבנן לטובת הלקוחות שלא ישלמו והפקיעו את הדין של קנין האפותוקי."
        ],
        [
            "<b>תוס' ד\"ה פרוזבול.</b> ז\"ל ואע\"ג שכותבין על עציץ נקוב כיון דחשיב קרקע לא פלוג רבנן עכ\"ל . צ\"ע דהא עבד ג\"כ חשוב קרקע. ונראה שדבריהם מוסברים לאור הבחנת הגר\"מ זצ\"ל הנ\"ל בין שם קרקע לבין דין מחובר. לעבדים יש חלות שם קרקע אך דינם כתלושים ולא כמחוברים לקרקע. מאידך לעציץ נקוב יש חלות שם קרקע בחפצא ואף נחשב ע\"פ דין כמחובר לקרקע. והראייה מדין התולש ממנו בשבת שחייב (עיין ברמב\"ם פ\"ח מהל' שבת הל\"ד ובתוס' במס' שבת (דף פא:) ד\"ה והניחו וכו') והוא דין שחל במחובר לקרקע ואינו תלוי בשם קרקע שבחפצא (עיין למעלה בשיעורנו בנוגע לענבים העומדות להבצר).<sup>163)</sup><i class=\"footnote\">וא' מגדולי התלמידים ידידי הרה\"ג יוסף וונפסקי זצ\"ל הקשה לרבינו זצ\"ל שלפי הסברו בעבד שמשום שניתן ללוה להבריחו ולהעלימו אינו בר ערבות ושעבוד לכאורה ה\"ה צ\"ל בעציץ נקוב כי במציאות קל להבריחו ולהעלימו ולמה יחול בו שעבוד, ולמה לן לחלק בין עבד שע\"פ דין הוא תלוש לבין עציץ נקוב שע\"פ דין הוא מחובר. ורבינו זצ\"ל ענה לו שבאמת הדבר צריך עיון, אך כך משמעות ההלכה. ואולי יש לומר שעציץ נקוב נחשב כחלק מן האדמה ומכיון שאי אפשר להעלים את האדמה חל אותו הדין על כל חלק ממנו אע\"פ שניתן להעלימו. ואילו עבד אינו חלק מדבר אחר שאי אפשר להעלימו. אך קשה מדין ענבים העומדות להבצר אליבא דמש\"כ בתוס' (בשבועות דף מג ובסנה' דף טו.) דלכ\"ע אין גובין מהן דלא סמכא דעתיה דמ\"ש מעציץ נקוב שכן גובין ממנו, וצ\"ע.</i>",
            "<b>תוס' ד\"ה והלכתא.</b> בניגוד לשיטת התוס' כאן סובר הרמב\"ם (פ\"ה מהל' גירושין הלי\"ז) שבין כפות ובין ישן לבדם מועילים אלא שישן בלי כפות הגט פסול מדרבנן. אליבא דהרמב\"ם דין משתמרת לדעתו תלוי בהיכי תמצי ובכן עבד ער והוא כפות משתמרת לדעת בעליו במציאות. ואילו התוס' סוברים שבן דעת מופקע ע\"פ דין מחלות דין משתמרת לדעתו. רק עבד ישן בלבד - שבשעת שינה אינו בן דעת - נתפס בחלות משתמרת לדעת בעלים.",
            "וחלוקים הם גם בעבד ישן ואינו כפות. לדעת הרמב\"ם אינו חצר מהלכת כל זמן שהוא ישן ואילו לתוס' נחשב למהלכת לפי שעלול להתעורר כל רגע וללכת. ונראה שחלוקים בדין חצר מהלכת. אליבא דהתוס' חצר מהלכת אינה חפצא של חצר, והכל תלוי ביכולת ללכת. דוקא עבד כפות שאינו יכול ללכת נחשב לחפצא של חצר אבל לא עבד ישן שכן יכול להתעורר וללכת. מאידך הרמב\"ם סובר שדין חצר שאינה מהלכת דין הוא בתפיסת החצר, כלומר שהחצר צריכה להיות תפוסה בידי הבעלים כדי שעל ידה יחשב הדבר הנקנה תפוס לבעלים. חצר מהלכת חסרה תפיסת ידי בעליה ולכן אינה קונה. בהתאם לכך עבד הישן ובשעתו אינו מהלך - למרות שעלול להתעורר ולילך - מ\"מ בשעה שהוא ישן הנו בתפיסת ידי בעליו וקונה מדין חצר שאינה מהלכת.",
            "<b>תוס' ד\"ה ל\"ל עומדין.</b> ז\"ל לא מטעם חצר קנה דסתם עבדים אין משתמרין כו' עכ\"ל. משמע דקרקע נקנית בקנין חצר. וצריך עיון מהמובא בגיטין (דף כב.) שאע\"פ שכלים קונים מטלטלין מדין חצר אין עציץ נקוב קונה זרעים כי הזרעים מחוברים לקרקע ומ\"ש מעבד כמקרקעי דמי הנקנה בחצר.",
            "ונראה לחלק לפי סברת הגר\"מ זצ\"ל הנ\"ל המבחינה בין מחובר לבין שם קרקע. הזרעים מחוברים לקרקע ומחובר לקרקע אינו נקנה בקנין חצר. ואילו עבדים שאינם מחוברים אף שיש להם שם קרקע בחפצא נקנים בחצר. הביאור לכך הוא כי חצר קונה ע\"י תפיסה - שכן החצר תופסת את הדבר הנמצא בו בעד הקונה. זרעים המחוברים לקרקע לעומת זאת אינם תפוסים בתוך העציץ ולכן אינם נקנים על ידו בקנין חצר.",
            "<b>גמ'. עבדא מקרקעי דניידי הוא.</b> נראה שההלכה דשמואל הוא מדין צירוף. קרקעות שבכל העולם מצטרפות כי סדנא דארעא חד הוא, אבל עבד שאינו מחובר לקרקע עולם אינו מצטרף אלא אם כן עומד ממש על גבי הקרקע ואז מצטרף לקנין הקרקע. ובדין דשמואל ניתן לחקור אם הקנין בקרקע א' מהווה מעשה קנין בכל קרקע אחרת או שמעשה הקנין עצמו אינו חל בשאר הקרקעות אך הן נקנות ממילא. והנה דין דשמואל מועיל בעבד בתנאי שיעמוד ע\"ג הקרקע כדי שיהיה מצורף לקנין, ובעבד אינו מסתבר שמעשה הקנין (כגון חזקה וכו') הנעשה בקרקע יחשב כאילו נעשה בו ממש שהרי סוכ\"ס אין העבד מחובר לקרקע וכדנ\"ל באריכות. ולכן מסתבר שקנין דשמואל קנין ממילא הוא ועקב פעולת הקנין הנעשית בקרקע הא' בלבד נקנות ממילא שאר הקרקעות בלי שיעשה בהן מעשה קנין, וכן העבד העומד ע\"ג הקרקע נקנה ממילא בקנין הקרקע. וגם שיטת התוס' (ד\"ה ל\"ל עומדין) שקנין דשמואל מועיל רק עם דעת מקנה ולא בהפקר מורה שאין כאן מעשה קנין בכל הקרקעות אלא שחל כקנין ממילא על פי דעת המקנה, וצ\"ע בזה.",
            "לאור חקירה זו יתכן להסביר את דיון הסוגיא בב\"ב (דף סז. - סז ב) אם חל דינא דשמואל במכר חולסית ומצולה, מה יהיה בשתי קרקעות שאחת זורעים בה והשניה אינה ראויה אלא לבנין בתים וכדומה שכן יש להן שני מיני תשמישין, דאם מעשה הקנין חל בכולם ה\"ה בשני תשמישין, מאידך אם שאר הקרקעות נקנות ממילא בלי מעשה קנין י\"ל שנקנות דוקא כשיש לכולן תשמיש א' ולא שני תשמישין.",
            "<b>תוס' ד\"ה שאני מטלטלי.</b> ז\"ל פי' שיש להם דעת וכו' עכ\"ל. קנין אגב מיוסד בצירוף של המטלטלין לקרקע. בן דעת אינו מצטרף אם לא שעומד ממש על גבי הקרקע, אבל בהמה הואיל ואיננה בת דעת מצטרפת למרות שאינה עומדת על גבי הקרקע. עיין ברמב\"ם בפ\"ג מהל' מכירה (הל' י\"א) שפסק כמו התוס', והראב\"ד שם השיג עליו ומקשה מעבדים לבהמות ואינו מתרץ כתוס'."
        ],
        [
            "<b>גמ'. בקדשים קלים ואליבא דריה\"ג.</b> פסק הרמב\"ם:",
            "הגמרא לקמן (דף עו.) מחלקת בין גנב והקדיש לבדק הבית שמשלם ד' וה' כי \"מה לי מכרו להדיוט מה לי מכרו לשמים\" לבין גנב שהקדיש למזבח שפטור מד' וה' כי \"מעיקרא תורא דראובן והשתא תורא דראובן\". והסביר הגר\"ח זצ\"ל שהגונב ומקדיש לבדק הבית חייב לפי שקדשי בדק הבית הויין לגמרי ממון הקדש וקנינו. ואילו בקדשי המזבח אפילו אחרי ההקדש נשאר המקדיש בעלים של הקרבן ואינו מקנה את הבהמה לגמרי לגבוה אך שמטיל עליו שם קדש המחייבו במצות הקרבה.<sup>164)</sup><i class=\"footnote\">עי' בספר רשימות שיעורים לשבועות ונדרים חלק א' דף קע\"א - קע\"ב.</i>",
            "ראייה ליסוד הגר\"ח ממה שפסק הרמב\"ם (פ\"ו מהל' ערכין הל\"ח) שיש הקדש עילוי מקדשי מזבח להוסיף בהם קדושת בדק הבית אך לא איפכא, והסביר הרמב\"ם וז\"ל שאין אדם מקדיש דבר שאינו שלו עכ\"ל. הרי שקדשי בדק הבית הם לגמרי של הקדש, מאידך קדשי מזבח שלו הם ויכול להקדישם הקדש עילוי.",
            "עוד ראייה מפירש\"י (בפסחים דף ה: ד\"ה ולא יראה לך) שהמיעוט \"אתה רואה של גבוה\" הממעט חמץ של הקדש מאיסור בל יראה ובל ימצא חל על חמץ שהקדישו לבדק הבית. אולם בחמץ שהקדישו למזבח - כגון לחמי תודה - משמע מרש\"י שעובר בבל יראה ובל ימצא. ההבחנה היא ע\"פ הנ\"ל כי לדעת רש\"י הפוטר מב\"י וב\"י הוא הבעלות של הקדש, ודוקא בבדק הבית איכא בעלות גמורה להקדש ולא בקדשי מזבח.",
            "ברם אע\"פ שיש חלות בעלות דבעל הקרבן בקדשי מזבח עכ\"ז בעלותו מוגבלת ומצומצמת עקב מצוות ההקדש שחלו בקרבן. וסובר ריה\"ג שדין המעילה קובע שיעור הבעלות. בקדשי קדשים מאחר שיש בה מעילה בעלות הבעלים מצומצמת ביותר. ואילו בקדשים קלים שאין בהם מעילה בעלות הבעלים גדולה מאשר בקדשי קדשים. משום הכי סובר ריה\"ג שהבעלים בקדשים קלים יכולים למכור את הקרבן לאדם אחר. וכן סובר שהכופר בפקדון חייב בקדשים קלים ופטור בקדשי קדשים.",
            "והנה שיטת ריה\"ג לכאורה נוגעת לכל מקום שמיעטו הקדש כי רק קדשי קדשים ובדק הבית נתמעטו ולא קדשים קלים. ובכן תהיה נפקא מינה לגנב ותשלומי כפל, אונאה, שמירה, שבועה ומקומות אחרים. אמנם מהלכות הרמב\"ם אינו עולה כן. בפ\"ח מהל' נזקי ממון (הל\"א - ב) פסק הרמב\"ם כריה\"ג וז\"ל וכל הקדשים שחייבין בהן מעילה אין בהן דין נזקין וכו' שלמים שהזיקו גובה מבשרם וכו' וכן תודה שהזיקה גובה מבשרה וכו' עכ\"ל, היינו שדיני נזקין חלים בקדשי קלים - והוא כריה\"ג. מאידך בפ\"ד מהל' מעילה (הל\"ח) פסק הרמב\"ם וז\"ל המוכר עולתו ושלמיו לא עשה כלום ודין תורה שיחזרו המעות חולין כמו שהיו עכ\"ל. והוא לכאורה נגד שיטת הגמרא בפסחים (דף צ.) שלריה\"ג דאמר קדשים קלים ממון בעלים, קרבן שניתן לזונה אפי' אחרי הקדשו נעשה אתנן. לפי פשטות הגמרא חלה ההקנאה לזונה ולכל אדם אחר אליבא דריה\"ג כי סובר דניתן להקנות את הקרבן לאדם אחר משום דממון בעלים הוא.<sup>165)</sup><i class=\"footnote\">עיי\"ש במשנה למלך.</i> וצ\"ע שאם הרמב\"ם פסק כריה\"ג לגבי נזקין למה לא יימכרו קדשים קלים. ועוד קשה ממה שפסק הרמב\"ם בפ\"ב מהל' גניבה (הל\"א) שהגונב קדשים קלים אינו משלם כפל, ואם קדשים קלים ממון בעלים כריה\"ג למה פטור מכפל.",
            "וכדי לבאר את הענין יש לעיין במוכר קדשים קלים: אם ננקוט שיכולים הבעלים למכור קדשים קלים כדי שהקונה יקריבנו, למי היה עולה הקרבן - למוכר או ללוקח. ובקצות החשן (סי' ת\"ו אות א') כתוב שאפילו יוכלו הבעלים למכור קדשים קלים עכ\"ז קיום ההקרבה עולה לשם הבעלים הראשונים. דין ההקרבה לשם הבעלים מהוה חלות בעצם שם קדש שבקרבן ואינו ניתן להקנאה, ובכן הקרבן עולה אך ורק לשם הבעלים הראשונים. הבעלים מוכרים רק את זכותם לאכול את בשר הקרבן והיא זכות ממון שלהם בקרבן. ובקצות שם מבאר את פסק הרמב\"ם שהמוכר עולתו ושלמיו לא עשה ולא כלום דהיינו בנוגע לבעלות של ההקרבה אך לשאר הדברים ק\"ק ממונו הם ובידו למוכרם. אך פירוש זה קשה שהרי הרמב\"ם כ' שהמוכר עולתו ושלמיו לא עשה כלם והמעות חוזרין, וצ\"ע אליבא דהקצות שאם המכר חל לדיני ממונות למה כתב הרמב\"ם שלא עשה כלום. ועוד קשה על הקצות שאם המכר חל למה המעות חוזרין. ולכן לענ\"ד נראה שלרמב\"ם תלויה בעלות הממון בבעלות של קיום מצות ההקרבה. ומה שפסק הרמב\"ם שהמוכר עולתו ושלמיו לא עשה ולא כלום היינו מאחר שא\"א למכור את קיום ההקרבה גם א\"א למכור את בשר הקרבן. כי הן קשורות זו בזו וא\"א להפרידן, ולפיכך אין המכירה חלה כלל.",
            "ונראה שהרמב\"ם פוסק שהדין קדשים קלים ממון בעלים הם אינו חל לשאר דיני התורה חוץ מבדין מזיק.<sup>166)</sup><i class=\"footnote\">אך צ\"ע מהו מקור הרמב\"ם בגמרא לפסק זה.</i> ברם לשאר דיני התורה במקומות שנתמעטו קדשים ה\"ה שנתמעטו קדשים קלים, ולכן אין כפל בגנב קדשים קלים.",
            "אשר לנזקין, מצינו בסוגיין דין נזק בקדשים קלים בנוגע לשור תם שהזיק (בסוגית שלמים שהזיקו לענין גביית בשר ואימורין). והנה בשור תם קיי\"ל כר\"ע שהשור הוחלט לניזק (לקמן לג. ועיין ברמב\"ם פ\"ט מהל' נ\"מ הלי\"ב), זאת אומרת שהשור עובר מעצמו מרשות המזיק לרשות הניזק בלי חובת בעלים לשלם כבשאר חובות ממון. ובכן י\"ל שמאחר והוחלט השור אין צורך בחלות דין בעלים בפועל הדומה לדיני הבעלים ביתר התורה. די בחלות שם בעלים בעלמא להחיל דין יוחלט השור, והצורך בבעלים בשור תם הוא רק כדי שלא תהיה הנגיחה נגיחת שור הפקר או שור בדק הבית שאין להם בעלים דהדיוט כלל ולכן נגיחתן נגיחות פטור. אמנם כל שיש בשור חלות שם בעלים הריהי נגיחת חיוב, והשור תם הוחלט לניזק מעצמו בלי שיחול חיוב תשלומין על הבעלים בתורת גברא המתחייב לשלם מחמת שורו. וסובר הרמב\"ם שקדשים קלים חייבים בנגיחת שור תם כי בתם אין צורך בדין בעלים בפועל אלא לחלות שם בעלים בעלמא. אך בנוגע לדיני בעלות אחרים שבתורה סובר הרמב\"ם שקדשים קלים מופקעים כמו קדשים אחרים כי אין לבעלים הזכויות לפעול כבעלים. כך למשל בנוגע לכפל שהגנב פטור לפי שאין לקדשים קלים בעלים בפועל המחייבים את הגנב בחיוב כפל. ה\"ה שאין הבעלים יכולים למכור קדשים קלים שלהם כי אין להם דיני בעלות בפועל כדי להקנות את הקרבן לאדם אחר.",
            "יש לחקור בדין שבועת הפקדון האם יש צורך בחלות בעלות בפועל או בחלות שם בעלות בלבד. וידועה החקירה אשר לשבועת הפקדון אם המחייב הוא גזילה או שבועת שקר.<sup>167)</sup><i class=\"footnote\">עיין ברשימות שיעורים לשבועות ונדרים חלק ב' דף מז - מח ובעוד מקומות שם.</i> הגר\"ח זצ\"ל היה בדיעה שדין גזילה הוא עיקר המחייב בשבועת הפקדון<sup>168)</sup><i class=\"footnote\">לכאורה הגר\"ח זצ\"ל צודק שדין גזילה מחייבת בשבוה\"פ כי דין הקרקע בשבוה\"פ תלוי במחלוקת בין ר\"א וחכמים אם קרקע נגזלת או לא (מס' שבועות דף לז:).</i>. אך אם ננקט שלא כגר\"ח זצ\"ל ניתן לומר שגם בנוגע לשבועת הפקדון סובר ריה\"ג שממון בעלים הוא שכן המחייב הוא שבועת שקר, ודי בחלות שם בעלות דעלמא שיש לבעלים בקדשים קלים לחייב בשבועת הפקדון למרות שאין לבעלים דיני בעלות בפועל.<sup>169)</sup><i class=\"footnote\">עיין ברמב\"ם (פ\"ב מהל' גניבה הל\"א) ז\"ל הגונב כו' נכסי הקדש אינו משלם אלא הקרן בלבד שנא' ישלם שנים לרעהו ולא להקדש כו' וכן הגונב קדשים מבית בעליהן בין קדשי קדשים בין קדשים קלים כו' הרי זה פטור מן הכפל כו' שנא' וגונב מבית האיש ולא מבית הקדש עכ\"ל. וכפשטות הרמב\"ם מחייב הגוזל הקדש בקרן. וא\"כ יל\"ע מה סובר בנוגע לשבועת הפקדון. ואמר מו\"ר הרב זצ\"ל שחיוב שבוה\"פ דורש כפירה בפני הבעלים (עיין בשיעורים לשבועות ונדרים חלק ב' דף מ\"ז - מ\"ח) ובהקדש לא שייך כפירה בפני הבעלים. אך כל זה מובן בנוגע להקדש עצמו שאע\"פ שמחייב קרן בגזילה דעלמא אך אינו מחייב בשבוה\"פ התלוי' בחלות שם כפירה לבעלים. ומהרמב\"ם משמע שהקדש הוא המחייב של קרן דוקא בגזילת בדק הבית, אך בקדשי מזבח הבעלים הם המחייבים והגזלן חייב לשלם להם את הקרן. וא\"כ צ\"ע בכופר לבעלים בקרבן למה אין חיוב שבוה\"פ. והרמב\"ם השמיט את הדין של שבוה\"פ בהקדש, וצ\"ע.</i> לא כן ביתר דיני התורה התלויים בבעלות בפועל, ובכן הגונב קדשים קלים אינו משלם כפל שהרי לנגנב חסרה בעלות בפועל.",
            "<b>ב.</b><br>כתב הרמב\"ם (פ\"ד מהל' מעילה הל\"ח) ז\"ל המוכר עולתו ושלמיו לא עשה כלום ודין תורה שיחזרו המעות חולין כמו שהיו עכ\"ל. מהרמב\"ם יוצא שסובר שאילו היתה מכירת השלמים קיימת היה הדין נותן שהמעות יתפסו בקדושה. וצריך עיון, הרי לא הופקעה קדושת השלמים ע\"י המכירה כי הבהמה רק עוברת מרשות ראובן לרשות שמעון, אבל עדיין עומדת בקדושתה, וא\"כ למה יקדשו דמי המקח.",
            "ואמר הגר\"מ זצ\"ל שי\"ל שני ביאורים ברמב\"ם; א) בקצות החושן (סי' ת\"ו ס\"ק א') חקר אם אליבא דריה\"ג חלה המכירה לדיני ממונת בלבד או גם בנוגע לבעלות הקרבן לענין הקרבה. ובכן י\"ל דאילו היתה המכירה חלה היה הקונה נעשה בעל הקרבן לכל דבר - בין לדיני ממונות ובין לקיום ההקרבה, והמוכר שעכשיו אינו בעל הקרבן הזה היה חייב להקריב קרבן שכבר נתחייב בו. לכן בדין הוא שהמעות של המקח יתפסו בקדושה כדי שהמוכר יוכל לקיים בהן את חובתו להקריב קרבן כמו שנתחייב. ועוד, אילו חלה המכירה היה הקונה נעשה לבעל הקרבן ועליו להקדיש מעות להקדש כי א\"א למישהו להיות בעל קרבן בלי שיתן דמים להקדש, ומפני כך נתפסות המעות בקדושה.<sup>170)</sup><i class=\"footnote\">ונ\"מ בין שתי הסברות האלו באופן שהמוכר מכר נדבתו, כי אין עליו חיוב קרבן, ולפי הסברה הראשונה אין למוכר צורך שיהיו התשלומין קדושים עבור חובתו, ואילו אליבא דהסברה השניה עכ\"ז כדי שהלוקח יהיה לבעל קרבן עכ\"פ חייב לתת דמים להקדש.</i>",
            "ב) א\"נ הרי מובא במס' סוכה (דף מ:) ז\"ל שביעית תופסת את דמיה שנא' כי יובל היא קדש תהיה לכם מה קדש תופס את דמיו ואסור אף שביעית תופסת את דמיה ואסורה וכו' עכ\"ל. הנה השוואה זו של הגמרא טעונה ביאור שהרי מעות הקדש נכנסות לקדושה כשפודין הקדשות דעלמא והיא מדין חילול קדושה שכן הדבר הקדוש הראשון יוצא לחולין ודמי הפדיון נכנסים לקדושה במקומו. פרי ראשון דשביעית לעומת זאת אינו ניתר ונשאר בקדושתו לעולם אך הדמים נתפסים באיסורי שביעית, והוא דין תפיסת דמים ולא דין חילול, ולמה איפוא הושוו שני הדינים השונים הללו. מזה מוכח שבנוסף לדין חילול הנמצא בפדיון דהקדש דעלמא יש בהקדש דין תפיסת דמים באיסורים כמו בשביעית - ובלי חילול הקדושה. ונראה שזהו טיבו של פדיון פסולי המוקדשין, שהרי נשארת חלות קדושה על בהמת בעלת המום אף שחל היתר אכילה,<sup>171)</sup><i class=\"footnote\">כך אמר הגר\"מ הלוי זצ\"ל. עיין בחידושי הגר\"מ הלוי זצ\"ל (קי\"ט - ק\"כ וקכ\"ז). ע\"ע ברשימות שיעורים לשבועות ונדרים חלק א' (דף ט\"ו ודף נ\"א). ועיין בתוס' בכורות (דף טו. ד\"ה ואהני), ולפי\"ז א\"ש החילוק בין חלב פסולי המקודשים וגיזה ועבודה, ודו\"ק.</i> ובכל זאת נתפסים דמי הפדיון בקדושה, שדין פדיון פסה\"מ חל מטעם תפיסת הדמים באיסורי הקדש, ולא מטעם חלול הקדש שזה נכנס לקדש תחת זה שיוצא מקדושה. הוא הדין במכירת עולה ושלמים אליבא דריה\"ג. אע\"פ שהקרבן אינו יוצא מקדושתה אלא עוברת מרשותו של ראובן לרשותו של שמעון נתפסים הדמים בקדושה מדין תפיסת דמים בהקדש כמו בשביעית ולא מדין פדיון דעלמא שזה נכנס בקדושה וזה יוצא.",
            "והנה הר\"ן (על הרי\"ף) לריש פ\"ג דשבועות ביאר שדין התפסה בנדרים הוא מדין חליפין בהקדש וז\"ל מפני שקדש עושה חליפין אף הוא חל להתפיס איסורו בדבר המותר לו וכו' שאיסור קדושה הוא שנמשך ונתפס ולא איסור גרידא עכ\"ל. ולכאורה אינו דומה כלל שהרי כשפודין הקדש יוצא החפצא הראשון לחולין והחליפין נכנסין לקדושה במקומו, ואילו בהתפסה בנדרים שניהם אסורים ואין ההקדש הראשון יוצא לחולין. אך גם מכאן מוכח שמצוי דין התפסת דמים בהקדש כמו בשביעית והוא כוונת הר\"ן בהתפסה בנדרים שהדבר הקדוש מתפיס קדושה על הנתפס בו בנדר בלי שיצא לחולין בעצמו.<sup>172)</sup><i class=\"footnote\">עיין ברש\"י חולין (ד:) ד\"ה מפני שהן מחליפין ז\"ל דאין לך איסור הנאה תופס חליפין חוץ מעבודת כוכבים והקדש ושביעית עכ\"ל, משמע שיש תפיסת דמים בהקדש.</i>",
            "<b>ג.</b><br>אשר לחקירת קצות החושן (ת\"ו: א') אם מכירת קדשי קלים אליבא דריה\"ג מקנה את הממונות שבקרבן בלבד או גם את קיום ההקרבה לשם בעליו, אמר הגר\"מ זצ\"ל שניתן לפשוט את הספק מפסק הרמב\"ם בפ\"ו מהל' ערכין (הלי\"א - י\"ב) ז\"ל מחרים אדם בין קדשי קדשים בין קדשים קלים בין חרמי כהנים בין חרמי בדק הבית כו' היו נדבה והחרימן כיצד פודין אותן אומדין כמה אדם רוצה ליתן בבהמה זו להעלותה עולה שאינו חייב בה. וכל הנותן אותו שיעור יקריב בהמה זו נדבה כמו שהיתה עכ\"ל. לפום ריהטא יוצא מהרמב\"ם שהפודה מביא את הקרבן לשם עצמו, ואף הבעלות לענין קיום הקרבה הועברה מהמקדיש לפודה. וכן במכירת קדשי קלים ואליבא דריה\"ג.",
            "אך פסקי הרמב\"ם עצמם מפליאים שפסק שהמוכר עולתו ושלמיו לא עשה ולא כלום משום שא\"א למכור בעלות הקרבן ואילו בפדיון הקדש עלוי פסק שבעלות הקרבן עוברת לפודה. ואולי יש לחלק בין מכירה לפדיון. אין המקנה יכול להקנות בעלות הקרבן ולכן א\"א למכור קרבן, אבל בפדיון הקדש, מאחר וחל הקנין בלי דעת מקנה, נעשה הפודה לבעל הקרבן ע\"י מעשה הפדיון שעשה.",
            "<b>תוס' ד\"ה ומחיים.</b> רש\"י והתוס' חלוקים אליבא דריה\"ג בנוגע לדין חלק הבעלים לאחר שחיטה. התוס' סוברים שהוא ממון בעלים ולרש\"י אינו ממון בעלים. בביאור שיטת רש\"י נראה שמדמה חלק הבעלים בקרבן שמצוותו שיאכל למע\"ש. והרי מע\"ש אינו קרבן ועכ\"ז הוי ממון גבוה מפני שמצוותו שיאכל לפני ד' בירושלים (עיין לקמן סט ב). ה\"ה בכל קדשים, מכיוון שיש מצוה בחפצא של הקרבן ובחלק הבעלים שיאכל כמצוותו, חובת האכילה לפני ד' מפקיעה ממון בעלים.",
            "אמנם עדיין צריך עיון. שהרי גם ביכורים נאכלים דוקא לפני ד' בירושלים ועכ\"ז מקדשין בהן אשה (פ\"ב בביכורים משנה א') משום שהם נכסי כהן. אך אין מקדשין במע\"ש דממון גבוה הוא (קידושין דף נג.).<sup>173)</sup><i class=\"footnote\">עיין בלחם משנה פ\"ה מהל' אישות (הל\"ד).</i> וצ\"ע שאם חובת האכילה של מעשר שני בירושלים מפקיעה ממון בעלים ומשווה את החפצא לממון גבוה, מ\"ש ביכורים ממע\"ש.",
            "ואמר הגר\"מ זצ\"ל שיסוד חובת האכילה של מע\"ש בירושלים שונה מחובת האכילה של ביכורים. במע\"ש יש מצות הבאת מקום וניתן החפצא לקיום מצות אכילה לפני ד' בירושלים. מאידך עיקר קיום המצוה וחלות השם בביכורים הוא מצות תרומה כי ביכורים נקראו תרומת ידך (עי' מכות יז א). אמנם שונים ביכורים מתרומה כי תרומה מותרת מיד לכהנים ואילו הביכורים זקוקים למתיר של הנחה בעזרה והותרו לאכילה רק תוך חומות ירושלים. ברם אין קיום מצוה ניתן בחפצא של הביכורים שיאכלו לפני ד' כפי שמצינו אצל מע\"ש. כן מורים דברי הרמב\"ם (פ\"ג מהל' בכורים הל\"ג) וז\"ל כהן שאכל בכורים חוץ לירושלים מאחר שנכנסו לפנים מן החומה לוקה מן התורה שנא' לא תוכל לאכל בשעריך וגו' ותרומת ידך והם הבכורים כמו שבארנו בהלכות תרומה. וכן אם אכלן הכהן בירושלים קודם הנחה בעזרה לוקה מן התורה כמי שאכלן בחוץ לפי שהן טעונין הנחה בעזרה שנאמר והנחתו לפני מזבח ד' אלקיך עכ\"ל. הרמב\"ם השוה את איסורי אכילה חוץ לירושלים ואכילת ביכורים לפני הנחתם בעזרה, ומשמע שיסוד האיסור בשניהם שוה - דהיינו שלא לאכול ביכורים בלי המתיר. אולם אין חלות מצוה בחפצא שיאכל לפני ד' כמו במע\"ש ולפי' אין ביכורים ממון גבוה ומקדשין בו אשה.<sup>174)</sup><i class=\"footnote\">ברם עיין ברשימות שיעורים לשבועות ונדרים חלק א' דף נ\"ו שהבאנו ראייה בשם הגר\"מ הלוי זצ\"ל שהאיסור לאכול מע\"ש מחוץ לירושלים מיוסד במצות מע\"ש להאכל בירושלים מפסק הרמב\"ם בפ\"ב מהל' מע\"ש (הל\"ו) שאינו אסור לאכול מע\"ש מחוץ לחומת ירושלים אלא אם שיאכלנו אחר שנכנס לתוך חומת העיר ויצא החוצה. והביאור בכך ששורש האיסור שלא לאכול מע\"ש מחוץ לחומות העיר הוא האיסור שלא לבטל את המצוה שבחפצא של מע\"ש שיאכל בירושלים. והמצוה להאכל בירושלים חלה משנכנס לתוך העיר אחרי קיום מצות הבאתו לירושלים. וא\"כ קשה, שהרי אף בביכורים פסק הרמב\"ם שהאיסור לאוכלו מחוץ לירושלים חלה רק אחרי שנכנסו לתוך חומות העיר, וחזינן שיש מצות אכילה בחפצא של ביכורים שיאכלו בירושלים לפני ד' כמו במע\"ש. ובנוגע לדמיון בין האיסור לאכל ביכורים לפני ההנחה בעזרה לאיסור אכילה חוץ לירושלים, אולי י\"ל שקיום של אכילה בירושלים תלוי בהנחה מקודם. והאיסור דאכילה קודם הנחה ג\"כ נובע ממצוות אכילת הביכורים בירושלים, ועדיין צ\"ע.</i>",
            "<b>בא\"ד. נדרים ונדבות דאינן קריבים בי\"ט משום דעיקר שחיטה הוי בשביל גבוה עכ\"ל.</b> ר\"ל דין אוכל נפש שמותר ביו\"ט אינו משום שהצורך באכילה או הכוונה לשם אכילה חל כמתיר ודוחה את איסור מלאכה, אך הגדר הוא כי החפצא של מלאכת אוכל נפש אינו מלאכה כלל. השם של א\"נ בגוף המעשה מפקיע דין מלאכת איסור מהמעשה. וראיה לכך משיטת הראשונים (עיין בהשגת הראב\"ד פ\"א מהל' יו\"ט הל\"ח ובסוף דברי התוס' במס' ביצה דף ג. ד\"ה גזרה וכו' בשם הירושלמי) שהיתר א\"נ חל מדאורייתא דוקא מלישה ואילך - כי מלאכות אלו מהוות בעצם חלות שמן מלאכות אוכל נפש. ואילו מלאכות אחרות אסורות למרות שהגברא מכוון לשם אוכל נפש.<sup>175)</sup><i class=\"footnote\">עיין במלחמות ה' לריש פרק אין צדין שמחלק בין מלאכות שהן \"הכשר המאכלים\" לבין \"מלאכת עבודה\".</i> בהתאם לכך סוברים התוס' כאן שעצם השחיטה צ\"ל שחיטה של א\"נ ומלאכה שגופה א\"נ. ואילו שחיטת קדשים אינה בעצמותה מלאכת אוכל נפש שכן השחיטה היא עבודה החלה כקיום הקרבה לד' ולא לשם אכילת הבעלים. כוונת השוחט לשם אכילה אינה מועלת כלל להתיר כי אין הצורך או הכוונה לאו\"נ מתיר אלא עצם חלות השם של אוכל נפש בגופה של המלאכה.<sup>176)</sup><i class=\"footnote\">בשיעורים למסכת שבת וביצה הסביר רבינו זצ\"ל עפ\"י יסוד זה את ההיתר להרבות שיעורים באו\"נ. וכן ביאר לפי\"ז דין מתוך ואת מחלוקת הראשונים באיזה מלאכות אמרי' מתוך, ואכמ\"ל.</i>",
            "<b>גמ'. בכור בזמן הזה.</b> מהגמרא מוכח שחסרון ביהמ\"ק אינו חסרון בהיכי תמצי בעלמא אלא שמחמתו השתנתה עצם קדושת הקרבן ואינו קדוש להקרבה, שבלי ביהמ\"ק חסרה קדושה להקרבה. קדושה להקרבה חלה רק בפני הבית ולא כשהבית חרב. ולפיכך הוא ממון בעלים. סמוכין לזה מהמבואר במס' ע\"ז (יג:) שהמטיל מום בקדשים בזה\"ז אינו לוקה ואע\"פ שבמטיל מום בבעל מום יש מחלוקת (בבכורות לג ב), וקשה מ\"ש בזה\"ז. אלא שבזה\"ז חסרה לקרבן קדושה להקרבה, ולכן בזה\"ז ליכא איסור להטיל מום בקרבן. ור\"נ מחדש שרק קדושה להקרבה מפקיעה ממון בעלים, ולא קדושת קרבן שאינה קדושה להקרבה.<sup>177)</sup><i class=\"footnote\">עי' בחינוך מצוה קפ\"ו בנוגע למעלה בחוץ בזה\"ז. ובמנ\"ח כ' שהרמב\"ם והתוס' חלוקים בזה. ולפי דברי רבינו זצ\"ל שבזה\"ז אין הקרבן קדוש להקרבה שיטת התוס' מובנת שפטור על שחוטי חוץ. ועיין בתוס' למס' זבחים (דף נט. ד\"ה עד) שמאריכים בביאור דין הקרבן בזה\"ז ומבארים דהו\"ל כמחוסר זמן ואינו כשאר פסולי דחוי. סוברים שבזמן הזה שאין המזבח בנוי ההקרבה הופקעה כמו בזמן שנפגם המזבח. קדושת הקרבה חסרה ולפיכך אין חיוב עבור שחוטי חוץ.</i>",
            "<b>גמ'. בבכור בחו\"ל ואליבא דר\"ש וכו'.</b> לכאורה נראה דבכור בחו\"ל אליבא דר\"ש קדוש בקדושה להקרבה שהרי בדיעבד אם הביאו יקריבנו. אך פטור ממצות טיפול והבאה לביהמ\"ק.<sup>178)</sup><i class=\"footnote\">עיין ברמב\"ם (פי\"ח מהל' מעה\"ק הל\"א) ובס' החינוך מצוה תנ\"ג. ורבינו זצ\"ל ביאר שמצות הטיפול לרמב\"ם חלה בכל הקדשים - בין בקדשי א\"י ובין בקדשי חו\"ל. אך לר\"ש בבכור חו\"ל אין מצות טיפול נוהגת כי נוהגת רק בבכור א\"י. וע\"ע ברמב\"ם וראב\"ד (פ\"א מהל' בכורות הל\"ה) ובחידושי הגר\"ח הלוי זצ\"ל על הרמב\"ם שם.</i> ממון בעלים מופקע רק מחמת מצות הטיפול ולא משום קדושת ההקרבה בעצמה.",
            "וביאר מרן הגר\"מ הלוי זצ\"ל בשם אביו הגר\"ח זצ\"ל שמצות טיפול אינה מצוה בעלמא אלא היא שעבוד ע\"פ דיני ממונות המחייבת את הבעלים באחריות על הקרבן. עיין במשנה במס' בכורים (פ\"א מ\"ט) שהמביא בכורים חייב באחריותם עד שיביאם להר הבית, וכן פסק הרמב\"ם בפ\"ב מהל' בכורים (הל\"כ). אמנם הגר\"א (בשנות אליהו) שינה את הגירסא לבית (בלי מלת הר) דהיינו לעזרה שהרי המצוה להניח את הבכורים בעזרה ולא בהר הבית, וסובר הגר\"א כי חיוב אחריות בבכורים הוא עד קיום מצות הבאת הבכורים.<sup>179)</sup><i class=\"footnote\">עי' תוי\"ט בכורים פ\"א מ\"ח.</i> הגר\"מ אמר בשם הגר\"ח זצ\"ל שלפי גירסת הרמב\"ם חיוב האחריות אינו תלוי בקיום מצות הבאת הביכורים עד סיומה בשעת הנחתם בעזרה, אלא תלוי בחיוב הטיפול. בהבאה להר הבית כבר קיימו הבעלים את חובת הטיפול שעליהם אע\"פ שעוד לא קיימו את מצות ההבאה לעזרה. מיד אחרי קיום מצות הטיפול פקעה האחריות, שכן אחריות דין בחובת טיפול.",
            "והסתייע מהספרי (דברים יב: כ\"ו אות מ\"ה) שם הובאה דעת רבי יהודה שחיוב האחריות בקרבן הוא עד שעת הבאתו לבאר הגולה שבעזרה. והנה פשיטא שלגבי קיום נדרו באר הגולה לא מעלה ולא מוריד כי עדיין לא זרק את הדם ולא הקריב את קרבנו כפי שנדר. ומוכח שחיוב האחריות הוא מדין מיוחד של טיפול, ולדעה זו חיוב הטיפול בזבחים נגמר בטיפול עד לבאר הגולה.<sup>180)</sup><i class=\"footnote\">עיין בספר רשימות שיעורים למס' סוכה דף קל\"ה וברשימות שיעורים לשבועות ונדרים חלק א' דף קע\"ב - קע\"ג.</i>",
            "רבינא סובר שקרבן שאין בו חובת טיפול הוא ממון בעלים. חובת הטיפול מפקיעה את ממון הבעלים. בבכור בחו\"ל ליכא מצות טיפול ולכן ממון בעלים הוא."
        ],
        [
            "<b>רש\"י ד\"ה מתנות כהונה קאמרת. ז\"ל בכור מכ\"ד מתנות כהונה וכו' עכ\"ל.</b> לשון רש\"י תמוה, כי בכלל כ\"ד מתנות כהונה נמנים תרומה וביכורים, זרוע לחיים והקיבה, ראשית הגז ועוד מתנות שהכל מודים שהם ממון דכהן ואין אומרים משלחן גבוה קא זכי. חלות דין שולחן גבוה חלה בבכור משום דהוי מתנת כהונה מיוחדת כי הוי קרבן וקדוש מרחם ולא משום היותו מתנת כהונה דעלמא, וצ\"ע.<sup>181)</sup><i class=\"footnote\">עיין בגירסא שהובאה ברשב\"א עליה העיד הרשב\"א שכן נמצאת ברוב הספרים: \"קדושת בכור קאמרת שאני קדושת בכור דכהנים כי קא זכו משלחן גבוה קא זכו\". והגירסא מבוארת כדברי רבנו שהבכור שונה בכך שהוא קרבן הקדוש מרחם.</i>",
            "<b>סוגית רבי נתן ורבנן.</b>",
            "א) מבואר בברייתא בפ' שור שנגח את הפרה (דף נג.) שלרבנן שור שדחף את חבירו לבור בעל השור חייב לשלם ובעל הבור פטור. והסיקה הגמרא משם שלרבנן \"כי ליכא לאשתלומי מהאי לא משתלמא מהאי\". התוס' לפנינו (דף יג. ד\"ה אי אליבא דרבנן) מבארים שבשיטת רבנן חלוקים רש\"י והר\"י. אליבא דרש\"י בעל שור מועד משלם נזק שלם ובתם משלם חצי נזק. וראיית הגמרא שלרבנן כי ליכא לאשתלומי וכו' היא משור תם שבעל הבור פטור והניזק מפסיד חצי. ואילו הר\"י מפרש ששור מועד משלם ח\"נ ובתם רביע ובעל הבור לעולם פטור, ובכן הראיה אף משור מועד. התוס' מסבירים שלדעת רש\"י שיטת רבנן היא שבשור שדחף את חבירו לבור נחשב השור לכל המזיק (כוליה היזיקא עבד) והבור אינו חשוב למזיק כלל. בור חשוב למזיק רק אם הבור היה תקלה, אולם בשור שדחף את חבירו לתוך הבור לא היה הבור תקלה כלל כי לא מחמת הבור נפל הניזק לתוכו אלא עקב דחיפת השור. לפיכך בעל השור משלם כל הנזק ובעל הבור פטור.",
            "מאידך אליבא דהר\"י שור מועד שדחף לבור משלם חצי נזק והבור פטור לפי שהבור הוי מזיק גם באופן שהשור דחף את הניזק לתוכו. אך גזיה\"כ \"ונפל שמה שור או חמור\" - מעצמו ולא שיפילוהו אחרים - פוטרת את בעל הבור מלשלם. בעל השור משלם מחצה במועד מכיון שהנזק נעשה ע\"י שני המזיקים ביחד וכל מזיק ומזיק אחראי לחצי נזק, אלא שגזיה\"כ פוטרת בעל הבור מתשלומין. ולכן בעל השור משלם רק מחצה ולא אמרי' שישלם כולו.",
            "ב) עיין בגמרא (נג.): ז\"ל מאי קסבר כו' האי כוליה הזיקא עבד והאי כוליה הזיקא עבד כו' האי פלגא הזיקא עבד והאי פלגא הזיקא עבד כו' עכ\"ל. השור והבור השתתפו בנזק אחד, ובכן י\"ל שכל א' וא' חייב לשלם עבור כל הנזק או י\"ל שכל א' וא' חייב לשלם חצי הנזק.",
            "ויש להעיר למ\"ד האי כוליה היזקא עבד והאי כוליה היזקא עבד מכיון שכל א' חייב בכל הנזק למה יגבו מכל א' רק מחצה, נאמר רצה מזה גובה רצה מזה גובה כמו דאמרינן בב' גזלנין אליבא דרב חסדא (לקמן דף קיא ב). ונ\"ל דשאני התם שנעשו שני מעשי גזילות נפרדים ולכן רצה מזה גובה רצה מזה גובה. ואילו כאן השתתפו שני המזיקים במעשה נזק אחד שנעשה ע\"י שניהם ביחד ולפיכך אינו גובה מן האחד כל דמי הנזק בלי שיגבה אף מן המזיק השני.",
            "ג) (שם) ז\"ל שותפותאי מאי אהניא לי עכ\"ל. ר\"ל שבאמת בעל שור תם חייב מחצה ובעל הבור חייב בכל הנזק. אך טענת בעל השור היא ששני המזיקים השתתפו באותו נזק ואינו בדין שא' ישלם כל חיובו והשני ישלם פחות מחיובו. אם בעל הבור ישלם ח\"נ בלבד יצא שמשלם פחות מחיובו ובעל השור שמשלם ח\"נ משלם כל חיובו. נמצא שבעל הבור מרויח מהשותפות ולא בעל השור. לכן קובעת ההלכה שאומרים לבעל הבור לשלם ג' רבעי הנזק ובעל השור רביע ובכן כל א' מרויח רביע מחמת השותפות עם המזיק השני.",
            "ד) (שם) ז\"ל אנא תוראי בבירך אשכחיתיה את קטלתיה מאי דאית לי לאשתלומי מהיאך משתלמנא מאי דלית לי לאשתלומי מהיאך משתלמנא ממך עכ\"ל. עיין בתוס' (ד\"ה לעולם) שבתחילה פי' הר\"י שבבור אמרי' כוליה הזיקא עבד ובשור אמרי' פלגא הזיקה עבד. ונראה לבאר סברא זו כי שור דעלמא עושה את כל מעשה הנזק בעצמו, ומשו\"ה כשמזיק אחר משתתף עמו לא עשה השור את כל מעשה הנזק בעצמו, ולכן אמרי' פלגא נזקא עבד והו\"ל מזיק לחצאין. מאידך בור דעלמא הוי תקלה המזיק בשב ואל תעשה. התורה חייבה בור למרות שלא עשה את כל מעשה הנזק בעצמו, שהרי הניזק השתתף במעשה הנזק. ובכן השתתפות של מזיק אחר אינה מפחיתה את האחריות של הבור. אך הר\"י חזר בו לבסוף מסברא זה מכח הקושיא משיטת ר\"נ בשור מועד ובור.",
            "והנה יעויין בהמשך הסוגיא שם (דף נג:) בשור של הדיוט ושור פסוה\"מ שנגחו ביחד. הגמרא אומרת שלפי ר\"נ אם השור הדיוט הוי מועד משלם נ\"ש. וכתב הר\"י (בתוס' ד\"ה הא כרבנן כו') דהיינו דוקא ללישנא דר\"נ דסובר כוליה הזיקא עבד, כי סברת אנא תוראי בבירך אשכחתיה אינה שייכת כאן בשני שוורים.",
            "ולפי\"ז יל\"ע בפסקי הרמב\"ם (פי\"ב מהל' נזקי ממון הלי\"ט - כ\"א) שכתב וז\"ל שור שדחף בהמה לתוך הבור ומתה כו' אם תם הוא בעל השור משלם רביע מגופו ובעל הבור משלם שלשה חלקים כו' שבעל הנבילה אומר לבעל הבור פחת נבילה זו יש לי אצלך כו' כל שאני יכול להוציא מבעל השור אני מוצא והשאר אתה חייב לשלמו וכו' וכן שור של הדיוט ושל פסה\"מ שנגחו כאחד, אם תם הוא זה של הדיוט משלם חצי נזק ואם מועד נזק שלם שהניזק אומר לו כל שאוכל להוציא מזה אוציא והשאר ממך וזה הואיל והקדש הוא ופטור אתה תשלם לי הכל עכ\"ל. וצ\"ע כי בשור ובור כנראה פוסק הרמב\"ם להלכה את הסברא דאנא תוראי וכו' והיא כמ\"ד פלגא הזיקא עבד. וקשה שהרי אף בשור של הדיוט ושור פסה\"מ שנגחו מחייב הרמב\"ם את השור הדיוט לשלם כל הנזק, ולכאורה סברת אנא תוראי אינה שייכת כאן וכדביאר הר\"י.<sup>182)</sup><i class=\"footnote\">עי' בביאור הגר\"א לחשן משפט סי' ת\"י ס\"ק מ\"ה.</i>",
            "ויעויין בהג\"מ (שם אות ג') ז\"ל וכתב מהר\"ם בתשובה דה\"ה לשנים שמסרו ממון חבריהם או פטרו בעלי חובין וערבים שמשלמין לו היזקם ואי ליכא לאשתלומי כו' דליכא למימר דר\"נ לא אמר אלא גבי בור משום טעמא דתוראי בבירך כו' דע\"כ הך חילוק דיחוי הוא שהרי בפרק הפרה אומר אפילו שור בשור היכא דלית לאישתלומי כו' א\"נ לה\"ק (להכי קאמר) ההוא טעמא דאע\"ג דבור פלגא הזיקא עביד אפ\"ה משום טעמא תוראי כו' משלם הכל היכא דלית ליה לאשתלומי בבעל השור אבל היכא דכולה הזיקא עבד בלא ההוא טעמא אמר כל היכא דלית לאשתלומי כו' כמו בשור ושור וה\"נ בנדון זה כל חד וחד כוליה הזיקא עבד דאיזה מהם שהיה פוטר את הערבים היה מקלקל החוב כדי היזקא כו' עכ\"ל. לפי התירוץ הראשון בתשובה זו אנו פוסקים כוליה הזיקא עבד כו' ולכן אומרים כי לית ליה לאשתלומי וכו' כדחזינן בשור ושור. בהתאם לכך גם בשני מוסרים אמרי' כי לית ליה לאשתלומי כו' שהרי כל א' וא' כוליה הזיקא עבד. אליבא דלישנא בתרא דוקא גבי שור ובור אמרי' פלגא הזיקא עבד כי שני המזיקים הצטרפו לעשות מעשה נזק אחד. מאידך בשני מוסרים שעשו שני מעשי מסירה אמרי' בנוגע לכל א' וא' כוליה היזקא עבד, ולפי' חל דין כי ליתא לאשתלומי וכו'.",
            "עוד שם בהג\"מ וז\"ל ובתשובה אחרת משלו מצאתי דאפילו רבי נתן לא אמר היכא דלית לאשתלומי כו' אלא היכא דהאי לאו בר תשלומין הוא כלל כגון שור תם שדחף חבירו לבור או שור ושור פסה\"מ שנגחו כו' אבל אם שניהם בני תשלומין אלא שאחד עני ואין לו מה לשלם לא ישלם חבירו יותר מדינו בשביל עניותו של זה כו' עכ\"ל. ונראה שהתשובה האחרת היא אליבא דמ\"ד פלגא הזיקא עבד ולכן כשהמזיק השני עני לא אמרי' כי ליכא לאשתלומי כו' כי דין זה נוהג רק היכן שהשני פטור ואז מחייבין הראשון מדין כי ליכא לאשתלומי כו'. אבל אם ננקוט שכל א' וא' כולה הזיקא עבד בדין הוא שהראשון ישלם כל הנזק גם כשהשני אינו משלם משום שהוא עני שהרי הראשון חייב על כל הנזק.<sup>183)</sup><i class=\"footnote\">עי' בטור חשן משפט סי' ת\"י בקצות החשן סי' ת\"י ס\"ק ד' בשיטה מקובצת נ: בשם הרא\"ה ובש\"ך ח\"מ שם ס\"ק ד'.</i> והנה בתשובה הראשונה שאומרים כי ליכא כו' בשני מוסרים לכאורה מדובר באופן שהמוסר השני עני או נעלם, שלפי הדין חייב הוא לשלם, אלא שהמציאות מונעת את הגבייה ממנו. ופסק מהר\"ם כי ליכא וכו'. יוצא שלדעת התשובה הראשונה אמרי' כולה הזיקא עבד כו' וחל דין כי ליכא וכו' גם כשהשני הוא עני ובהיכי תמצי אין גובין ממנו. והיא חולקת על התשובה האחרת הסוברת פלגא הזיקא עבד, ובכן דין כי ליכא כו' חל רק כשהשני פטור ע\"פ דין מלשלם כמו בתם או בפסה\"מ ולא היכא שהשני חייב אך אין גבייה במציאות משום שהוא עני וכדומה.",
            "נחזור לרמב\"ם. יש לדקדק בלשונו: ז\"ל כל שאני יכול להוציא מבעל השור אני מוציא והשאר אתה חייב לשלמו כו' שהניזק אומר לו כל שאוכל להוציא מזה אוציא והשאר ממך וזה הואיל והקדש הוא ופטור אתה תשלם לי הכל עכ\"ל. ונראה שלרמב\"ם הביאור בפלגא הזיקא עבד הוא שכל א' וא' מן המזיקים מפקיע את החיוב של השני, ואיננו מפרש כשאר הראשונים שמעשה הנזק של המזיק הראשון מפקיע את מעשה הנזק של המזיק השני אלא שחיוב התשלומין של המזיק הראשון מפקיע את החיוב של השני. אין מעשה הנזק שהראשון עשה מפקיע את הנזק שהשני עשה אלא החיוב שחל על הראשון פוטר את השני מחיובו. וזה מדוייק בלשונו של הרמב\"ם שמדבר על החיובים של שני המזיקים שחלות החיוב קובעת ולא מעשה הנזק. ולכן בשני שוורים כשהראשון הוא שור פסה\"מ שפטור מלשלם חייב השני לשלם נזק שלם כי מאחר שלא חל חיוב על שור פסה\"מ, אינו פוטר את השור של ההדיוט. ומשום כך חל דין כי ליכא לאשתלומי מהאי וכו' בשני שוורים וחולק הרמב\"ם על הר\"י.",
            "ונראה לפי\"ז שהרמב\"ם יסכים עם התשובה האחרת שבהג\"מ שרק כשהראשון פטור מדינא חייב השני לשלם ואילו כשהראשון נתחייב אלא שהמציאות מונעת את הגבייה ממנו אין השני חייב לשלם במקומו כי מאחר שהראשון נתחייב ע\"פ דין חלות חיובו פוטרת את השני ולא אמרי' כי ליכא לאשתלומי וכו', ודו\"ק.<sup>184)</sup><i class=\"footnote\">עיין להלן באות ה' בשיטת בעה\"מ הסוברת דאמרי' כי ליכא וכו' דוקא בב\"א או כשגמר את הנזק. ולפ\"ד יתכן אף להסביר את הרמב\"ם. עיין לקמן אות 181.</i>",
            "ה) בעה\"מ. ז\"ל ואי קשיא לך הא דאמרי' לעיל בגמ' אלא היכי דמי לאחריו מקול הכריה דפטור כגון שנתקל בבור ונפל לאחורי הבור אמאי פטור בעל הבור ניחייב כי היכי דמחייב הכא בעל אבן י\"ל מאי פטור פטור מנ\"ש וחייב בח\"נ וללישנא בתרא דרבא אליבא דר\"נ דאמר קסבר האי פלגא נזקא עבד וכו' וכלישנא בתרא אליבא דר\"נ נקיטין דהאי פלגא נזקא עבד והאי פלגא נזקא עבד והלין ד' לישני פלוגתא דאביי ורבינא בשור ושור פסה\"מ שנגחו פלגין עליה דרבא דאמר שלמים שהזיקו גובה מבשרן ואינו גובה מאימוריהן כו' ואם בשר כנגד אמוריהן אינו גובה כ\"ש שאין לחייב שור החולין בכנגד שור פסה\"מ ודרבינא עדיפא דבתרא הוא עכ\"ל. ויש לעמוד על מש\"כ בעה\"מ בנתקל בבור ונפל לאחורי הבור שמשלם ח\"נ, למה לא נאמר שישלם נ\"ש מדין דר\"נ דכי ליכא לאשתלומי מהאי משתלמא מהאי. הרי כאן מאחר שקרקע עולם שהזיקה פטורה, בדין הוא שבעל הבור ישלם כל הנזק מדין דר\"נ, ומ\"ש משור ושור פסה\"מ שהזיקו דאמרי' דין דר\"נ דכי ליכא וכו'.",
            "ונראה שלבעה\"מ שיטה מחודשת בדין דכי ליכא וכו', והוא שדין דר\"נ חל רק לחייב את המזיק שגמר את הנזק או שהזיק עם המזיק הראשון בבת אחת. כי אז הוא אחראי לשלם בשביל הנזק שעשה המזיק האחר. בשור שדחף את חבירו לבור חל דין דר\"נ לחייב את בעל הבור שכן הבור גמר את הנזק. וכן בשור של הדיוט ושור פסה\"מ שהזיקו ביחד השור של הדיוט חייב מדין דר\"נ כי שני המזיקים הזיקו בבת אחת. מאידך בנתקל בבור ונפל לאחוריו שהבור התחיל את הנזק ולבסוף קרקע העולם גמרה את הנזק אין אומרים שישלם בעל הבור עבור הנזק של הקרקע עולם שהזיקה לאחרונה.",
            "ועיין ברמב\"ן שהקשה על בעה\"מ משור ואדם שדחפו לבור שלענין ד' דברים האדם חייב בכולו, ולמה לא נאמר שישלם רק מחצה מדין פלגא הזיקא עבד, ומאחר שהוא דחף והבור הוא שגמר את החבלה אף דין דר\"נ לא יחול ולא נאמר כי ליכא וכו'. ונראה ליישב אליבא דבעה\"מ כי פלגא הזיקא עבד נאמר לגבי שור שדחף שור לבור לענין נזק או בנתקל באבן ונשוף בקרקע עולם ששני המזיקים השתתפו בנזק אחד אלא שאחד חייב לשלם והשני פטור. אך באדם ושור שדחפו אדם לבור לענין ד' דברים, מעשה השור והבור אינו נחשב למעשה חבלה כלל.<sup>185)</sup><i class=\"footnote\">אולי יתבאר עפ\"י יסוד הגר\"ח זצ\"ל שחיוב חבלה מיוסד במעשה העבירה דחבלה דהוא איסור \"לא יוסיף\" ובשור ובבור ליכא מעשה עבירה דחבלה. עיין בתחילת השיעורים למסכתין.</i> ובכן בנוגע לחבלה נחשב האדם לבדו לחובל בלי השתתפות של אחרים כי לגבי חבלה לא חל כלל שם מזיק וחובל על שור או על בור. בהתאם לכך האדם לבדו משלם את כל ד' הדברים ובכה\"ג אמרי' כוליה הזיקא עבד בלי שיתופם של מזיקים אחרים כלל. ה\"ה לגבי דמי וולדות אין המחייב של מזיקים אחרים חל כאן כלל. ולכן האדם לבדו מחויב בדמי וולדות מדין כולה הזיקא עבד. רק כשיש נזק אחד עם שני מזיקים אמרי' שכל א' וא' פלגא הזיקא עבד.",
            "ברם עיי\"ש בסוגיא בנוגע לשור אדם ובור שהזיקו כלים ושור פסה\"מ בשותפות שאדם ושור חייבים לגמרי והבור פטור. ולפי מש\"כ אנו מוכרחים לומר שאין הפטור של כלים בבור חלות דין פטור תשלומין אלא שהתורה הפקיעה את כל החפצא של בור המזיק בנוגע לכלים, דהיינו שאין שם מזיק של בור כלל לגבי כלים, וה\"ה לפסה\"מ. ולפיכך האדם והשור חייבים בכל הנזק והבור מופקע ופטור לגמרי.",
            "אמנם באופנים האחרים שבסוגית ר\"נ כגון בשור ובור או בשור הדיוט ושור פסה\"מ שהזיקו, חל שם של מזיק על כל אחד ואחד מהמזיקים אלא שיש דין פטור תשלומין ולכן אמרינן פלגא הזיקא עבד ולא כוליה הזיקא עבד כי יש השתתפות בין שני מזיקים.<sup>186)</sup><i class=\"footnote\">ויתכן עוד נ\"מ בין כשיש מזיק אלא שפטור מתשלומין או כשאין מזיק כלל בנוגע לחובת שמירה, דכשאינו מזיק כלל הבעלים פטורים משמירה, אך כשיש מזיק מסתבר שחייבים בשמירת המזיק ואע\"פ שפטורים מלשלם. ואע\"פ שבודאי מצד מצוה ואיסור חייבים בכל אופן למנוע נזק וכדכתיב ולא תעמוד על דם רעך יתכן נ\"מ בנוגע לפסול עדות כי איסור ולא תעמוד אינו פוסל לעדות, אבל כשמבטל את חובת השמירה המוטלת עליו מדין בעל המזיק יתכן דנחשב לרשע דחמס דפסול לעדות, עיין בפוסקים.</i> ולפי\"ז אף באופן של נישוף באבן וניזוק בקרקע עולם נחשבת הקרקע עולם לחפצא של מזיק ולכן סובר בעה\"מ שהאבן פלגא הזיקא עבד ובעל האבן משלם חצי נזק ולא יותר.",
            "ו) מלחמות ד'. בעה\"מ הקשה בסוף דבריו שאם אומרים בשור ושור פסה\"מ שהזיקו כי ליכא וכו' למה לא נאמר כן בשלמים שהזיקו שישלם מן בשר כנגד אימורין מדין דר\"נ. וכ' הרמב\"ן וז\"ל ודקא קשיא לך אמאי אינו גובה בשר כנגד אימורין איכא למימר משום דא\"ל בשר בלא אימורין לא כוליה נזק ולא פלגא נזק קא עביד ואפילו בפלגא נזקא אימורין מסייעו ודיו שמשתלם מבשר ולא שישתלם מבשר כנגד אימורין שאין הבשר בלא אימורין מזיק ואי רביע אריא אאימורין לא משתלם מבשר אבל בשור ושור לכל חד וחד א\"ל את קטלתיה שהרי הוא מזיק בלא כחו של חבירו וכו' עכ\"ל. הרמב\"ן מבחין בין המקרים של שני מזיקים שהשתתפו בנזק כגון בשור ובור או שני שוורים לבין מזיק אחד שבתוך גופו יש חלק שחייב וחלק שפטור כגון בשלמים שהזיקו. דין דר\"נ חל דוקא בשני מזיקים כי אז אפשר לחייב כל א' לשלם בשביל כל הנזק ולא במזיק א' שחציו חייב וחציו פטור.",
            "והנה מבואר בגמרא סנהדרין (דף ל.) שאם ישבו ג' דיינים בדין ושנים חייבו את הבע\"ד בטעות ודיין א' זיכה את הבע\"ד, והבע\"ד הפסיד את כספו ע\"פ הוראת הבי\"ד, ואח\"כ נודעה שהשנים טעו, רק שני הדיינים שטעו משלמים שני שלישי הפסדו והדיין שזיכהו בצדק פטור. והקשה קצה\"ח (סי' כ\"ה ס\"ק י\"ב) למה לא נאמר כאן דין דר\"נ דכי ליכא וכו' וישלמו שני הדיינין עוד שליש עבור האחד. ותירץ הגר\"מ הלוי זצ\"ל שלשיטת הרמב\"ן לא קשה כי דין דר\"נ לא חל במזיק אחד שמקצתו חייב ומקצתו פטור. והנה הגר\"ח זצ\"ל ביאר שפסק בי\"ד אינו שלשה פסקים היוצאים מכל דיין ודיין לעצמו אלא פסק דין אחד הוא שיוצא מכל הבי\"ד ביחד, וכל הכרעת הדיינים וגמר הדין חלין בתורת פסק דין אחד מהבי\"ד.<sup>187)</sup><i class=\"footnote\">עי' קצות סי' ת\"י ס\"ק ג' ולקמן ברשימות (כז ב תוס' ד\"ה קמ\"ל).</i> בכך הסביר הגר\"ח זצ\"ל את תירוץ התוס' לקמן (דף כז: סוף ד\"ה קמ\"ל) שהקשו היאך פוסקים בי\"ד דיני ממונות ע\"פ רוב ולמה לא יחול דין דשמואל דאין הולכין בממון אחר הרוב. ותירצו וז\"ל דהתם גבי דיינים שאני דחשיב מיעוט דידהו כמי שאינו וליכא למימר התם אוקי ממונא בחזקת מריה דהא ב\"ד מפקי מיניה אבל גבי שאר ממון דאיכא מיעוט חזקה לא אזלינן בתר רובא עכ\"ל. וביאר הגר\"ח זצ\"ל את כוונתם שבפסק בי\"ד בטל המיעוט לגמרי וכאילו איננו ולכן הולכים בתר הרוב. אין הולכים בממון אחר רוב כשיש מיעוט המתנגד לרוב, ואילו בבי\"ד המיעוט אינו קיים כלל, כי גמר הדין הוא מכל הבי\"ד ביחד כולל את המיעוט.<sup>188)</sup><i class=\"footnote\">עי' בתומים בקונטרס תקפו כהן סי' קכג - קכד.</i> ולפי\"ז ביאר הגר\"ח זצ\"ל היאך לומדין שתי ההלכות של רוב - א) הולכין בתר רוב; ב) ביטול ברוב - מהפסוק של \"אחרי רבים להטות\" הכתוב לגבי בי\"ד. והטעם הוא כי בפסק בי\"ד בעינן את שני הדינים, דין הולכין בתר רוב כדי לקבוע הכרעת הבי\"ד בדיונם ללכת אחר דעת רוב הדיינים ולא אחר דעת המיעוט, ודין מיעוט בטל ברוב כדי שפסק אחד יצא מהבי\"ד כולו. ואמר הגר\"מ זצ\"ל שלפי\"ז מיושבת קושית קצות החושן הנ\"ל כי בי\"ד מהווה חפצא אחד המורה פסק אחד, ואם רוב הדיינים טעו ומיעוטם לא טעו עכ\"פ יש חפצא אחד של בי\"ד שהזיק אך יש בו חלק שהוא חייב (הרוב) וחלק שהוא פטור (המיעוט). ובאופן כזה אמר הרמב\"ן שאין אומרים כי ליכא וכו' כמו בשלמים שהזיקו כי דין זה אינו חל במזיק אחד וכדביאר הרמב\"ן.",
            "ז) שלמים שהזיקו. עיין בסוגיין (יג א - יג ב) ז\"ל אבע\"א ר\"נ כו' אבע\"א רבנן כו' ה\"מ בתרי גופי אבל בחד גופא וכו' עכ\"ל. בתרי גופי ר\"ל שיש שני מזיקים ואילו בחד גופא ר\"ל שיש מזיק א' שמקצתו חייב ומקצתו פטור. הרמב\"ן הנ\"ל גם הבחין כן הלכה למעשה. אך הרמב\"ן חילק באופן הפוך מהסוגיא. הסוגיא רצתה להבחין אליבא דרבנן שבשני מזיקים אין אומרים כי ליכא וכו' ובמזיק א' אומרים כי ליכא וכו'. הרמב\"ן מחלק אליבא דר\"נ להפך שבשני מזיקים אומרים כי ליכא וכו' ואילו במזיק א' שחציו פטור וחציו חייב אין אומרים כי ליכא וכו' שהרי החלק של חיוב לא הזיק במעשה מזיק שלם בפני עצמו, ולפיכך רק משלם מחצה הנזק מהבשר ולא כנגד האימורין. ואליבא דהרמב\"ן מובן דברי הגמרא כשאמרה ז\"ל אבע\"א ר\"נ התם כו' אבל הכא מי מצי אמר בשר אזיק אימורין לא אזיק עכ\"ל ר\"ל שבשני מזיקים מסתבר לומר כי ליכא וכו' אבל לא במזיק אחד.",
            "והנה הרמב\"ם הביא את הדין של שלמים שהזיקו בפ\"ח מהל' נ\"מ (הל\"ה) ז\"ל שלמים שהזיקו גובה מבשרם ואינו גובה מן הבשר כנגד אימוריהן וכו' וכן תודה שהזיקה גובה מבשרה ואינו גובה מן הלחם הבא עמה שאין הלחם בכלל בשר עכ\"ל. ויש להקשות כקושית בעה\"מ הנ\"ל, שהרי הרמב\"ם פסק בעלמא כר\"נ (בפי\"ב מהל' נ\"מ הלי\"ט - כ\"א) וכאן פסק שאין גובין מבשר כנגד אימורין ואמאי לא אמרי' כאן כי ליכא וכו' כר\"נ, ובפשטות הרמב\"ם אינו מחלק כמו הרמב\"ן, וא\"כ פסקיו נראים כסותרים.",
            "ויתכן שלרמב\"ם יש להבחין בין תם המזיק שמשלם מגופו לבין שאר המזיקים. בשאר המזיקים שמשלמין מן העלייה חיוב התשלומין הוא שעבוד הגוף שחל על קרקפתא דבעלים לשלם את הנזק. לעומת זאת תם משלם מגופו ודין התשלומין שלו חל מדין הוחלט השור - כלומר שאין חובת גברא לשלם חלה על הבעלים אלא שחל קנין לניזק בגופו של השור (עיין לקמן דף לג. בתוס' ד\"ה הקדישו ניזק בהגהת הגר\"א ובשיעורים שם). בשור תם שלמים שהזיק חל החיוב בגופה של הבהמה. ואמנם בעצם הבהמה יש בשר שחייב ואימורין שהם פטורין ובכן אין גובין מהבשר כנגד האימורין. דין דר\"נ כי ליכא לאשתלומי מהאי משתלמא מהאי נאמר דוקא לגבי חיובי גברא שחלים על הבעלים במועד ובמזיקים אחרים. ואילו בתם שחל בו דין הוחלט השור כקנין בחפצא ובגופו בלי שעבוד הגוף על הגברא, גובין מבשר השלמים ולא כנגד האימורין.<sup>189)</sup><i class=\"footnote\">דברי רבינו כאן מבוארים לאור ביאור רבינו בשיטת בעה\"מ (אות ה') דסברת כי ליכא וכו' היא שאע\"פ דפלגא הזיקא עבד מ\"מ חיוב מיוחד חל לשלם בעד המזיק השני משום שסייעו להזיק. ובכן מסתבר שהדין הזה נוהג רק בחובת גברא לשלם ולא בהוחלט השור. אך עיין למעלה (אות ד') בביאור רבינו ברמב\"ם שסובר שדין כי ליכא כו' דין בחלות החיוב ובכן יתכן שאף בהוחלט השור נאמר כן, ודו\"ק.</i> אמנם לכאורה בשור שלמים מועד יודה הרמב\"ם שהבעלים משלמין את הכל כולל כנגד חלק האימורין כי כשיש השתעבדות על הבעלים בתורת גברא לשלם את הנזק אמרי' כי ליכא וכו'. אך למעלה בשיעורנו לסוגית קדשים קלים ממון בעלים ביארנו שלדעת הרמב\"ם בעלות דקרבן דעלמא אינה מחייבת את הבעלים בחיובי נזק אלא שמועלת רק בנוגע לדין הוחלט השור בשור תם דהיינו לקבוע את קנין הניזק בגופו של השור המזיק, ואילו שלמים מועד שהזיק פטור. לפי\"ז ליכא נ\"מ ברמב\"ם לדין דר\"נ בשור שלמים שהזיק כי לרמב\"ם שור שלמים מועד שהזיק פטור. דין בעלים בקדשים קלים נוגע דוקא לשור תם ולענין דין הוחלט השור בלבד. ובתם לא חל דין דר\"נ כי דין דר\"נ חל דוקא כשיש חיוב גברא ואילו בתם שלמים אין חיוב גברא וכדנתבאר.",
            "המורם מכל הנ\"ל שקיימות שלש שיטות בדין שור שלמים מועד שהזיק: א) שיטת בעה\"מ שתלוי בדין כי ליכא וכו' וגובין מהבעלים כל הנזק כי אנו פוסקים כר\"נ; ב) שיטת הרמב\"ם שפטור לגמרי כי אין בעלי קרבן חייבים בחיובי מזיק דעלמא אלא שחל דין הוחלט השור בשור שלמים תם ובתם גובין מבשר ולא כנגד האימורין, אך שור שלמים מועד פטור; ג) שיטת הרמב\"ן שהבעלים דשלמים מועד משלמים חצי ולא כנגד אימורין כי דין דר\"נ לא חל במזיק אחד."
        ],
        [
            "<b>גמ'. זה אמר שורך הזיק וכו'.</b> יש לדקדק כי לכאורה ליכא כאן דין מיוחד בהלכות נזקין אלא דין הוא בכל התורה כולה שבכל ספק ממון אמרינן המוציא מחבירו עליו הראייה, ובכן קשה למה הזכירה המשנה דין זה כאן בתוך הלכות מזיק, עי' ברשב\"א. אמנם לולי דמסתפינא הייתי מציע שהגמרא מחדשת שספק חיוב מזיק פטור בתורת ודאי ולא בתורת ספק כבשאר ספקא דממונא לקולא. נ\"מ תהיה בשני תמים השייכים לשני בני אדם וספק מי נגח שבשעת הנזק שני הבעלים פטורים, ואח\"כ מכרו את שני התמים לאדם שלישי, כי לכאורה חייב השלישי לשלם ממ\"נ שכן בודאי מצוי מזיק אחד ברשותו. ויש כאן חידוש דין שהקונה פטור כי הואיל ובשעת הנזק נולד ספק מי חייב חל פטור ודאי ושניהם פטורים ודאי. ברם יעויין לקמן (לה:) שלדעת סומכוס אמרי' יחלוקו וקשה למה אינו פטור ודאי. ונראה שרק הסכום שהוא פטור ממנו מדין ספק הופך להיות פטור ודאי. לכן לרבנן הסוברים שמספק פטורים חל פטור ודאי על הכל. מאידך אליבא דסומכוס שחייבים לשלם מחצה מדין ספק ממון חולקין אין פטור ודאי חל על מחצה. ה\"ה אף אליבא דסומכוס חל פטור ודאי על המחצה השניה שפטור מדין ספק נזק, ואם אדם שלישי יקנה את שני המזיקים לא ישלם יותר ממחצה, ובכך סומכוס דומה לרבנן. והוא חידוש עצום, וצ\"ע בזה.",
            "<b>גמ'. ליזיל וליתיה בשקדם וזכה בו אחר.</b> בפשטות לפי קושית הגמ' חל חיוב שור תם עקב מעשה הנזק שעשה ובלי פשיעת הבעלים, ולכן מקשה שיתפוס השור למרות שבשעת הנזק היה של הפקר. ומתרץ הש\"ס שאין לניזק זכות כלל כי אף החיוב בתם תלוי בפשיעת הבעלים בשמירתו.",
            "ברם הרמב\"ם כתב בפ\"ח מהל' נזקי ממון (הל\"ד) וז\"ל וכן שור הפקר שהזיק פטור שנא' שור רעהו עד שיהיו הנכסים מיוחדים לבעלים. כיצד שור הפקר שנגח וקודם שיתפוש אותו הניזק בא אחר וזכה בו פטור. ולא עוד אלא שור המיוחד לבעלים שהזיק ואחר שהזיק הקדישו או הפקירו הרי זה פטור עד שיהיו לו בעלים בשעת היזקו ובשעת העמדה בדין עכ\"ל. ודבריו בתחילת ההלכה תמוהים דמשמע שגזיה\"כ רעהו ולא של הפקר פוטרת באופן ששור הפקר נגח ובא אחר וזכה בו קודם שיתפוס אותו הניזק. וזה צריך עיון טובא כי ל\"ל לגזיה\"כ והרי המזיק היה הפקר בשעת הנזק ולא פשעו בו הבעלים וא\"כ פשיטא שפטורים לפי שלא חל חיוב בלי שהבעלים יפשעו.<sup>190)</sup><i class=\"footnote\">וכדאיתא במשנה הראשונה למסכתין \"ושמירתן עליך\".</i> ועוד קשה שלשון הרמב\"ם \"קודם שיתפוש אותו הניזק\" מורה שיש לניזק איזו זכות תפיסה בבהמה שהזיקה - ויש להבין, איזו זכות ממון יכולה להיות לו בשור הפקר שהזיק.",
            "ונראה שלרמב\"ם דרך מחודשת בסוגיין. לדעתו בשור תם הפקר שנגח חלה זכות לניזק לתפוס את השור המזיק עבור הנזק, אלא שאם קדם אחר וזכה בשור המזיק לפני הניזק הופקעו זכויות הניזק. הפקעה זו נלמדת מגזיה\"כ של רעהו ולא של הפקר.<sup>191)</sup><i class=\"footnote\">וכן יש לד' יק מסיפא דהרמב\"ם שכ' \"ולא עוד... \"ומשמע שכמו שהקדש והפקר אחרי הנזק מפקיעים את החיוב ה\"ה שתפיסת האחר מפקיעה את זכות הניזק בשור הפקר שהזיק, ודו\"ק.</i> ולכאורה זכות הניזק לתפוס חלה דוקא בשור תם כי קיי\"ל בתם שהוחלט השור (פ\"ט מהל' נ\"מ הלי\"ב) ודין הוחלט השור כדנ\"ל חל בגופו של השור בלי חיובי תשלומין על הבעלים, ואילו במועד לא שייך שתהיינה זכויות לניזק במזיק בלי חיובים שיחולו על הבעלים.<sup>192)</sup><i class=\"footnote\">עיין בסטנסילס של חידושי הגר\"ח השלם (סי' רכ\"ב וסי' רל\"ז) בענין תם משלם מגופו ובדין שותפים במזיק תם ומועד. וע\"ע בשיעורים לקמן (לו.) במאור הגדול אות ב' ולתוס' (דף נו:) ד\"ה פשיטא.</i>",
            "<b>גמ'. נגח ואח\"כ הפקיר.</b> א) בנוגע לפטור נגח ואח\"כ הפקיר מסתבר כי אין כאן סברא גרידא אלא שהוא מיוסד בגזיה\"כ וכפי הרמב\"ם בסוף ההלכה הנ\"ל בפ\"ח מהל' נ\"מ (הל\"ד) שגזיה\"כ רעהו מפקיעה את ההפקר מחיוב תשלומין.",
            "ב) בנוגע לחיוב מיתה בשור הממית סובר ר\"י שאם המית ואח\"כ הפקיר פטור. וזה דוקא לשיטתו ששור הפקר דעלמא שהמית פטור. אולם לדעת רבנן שור הפקר חייב בכל מקום (עי' לקמן מד ב), וכן פסק הרמב\"ם בפ\"י מהל' נזקי ממון (הל\"ו). בד\"א בשור הממית. אבל בשור המזיק גם הרבנן סוברים שהפקר פטור ואפילו הזיק ואח\"כ הפקיר פטורים הבעלים מנזק, וכן פסק הרמב\"ם. כשהגמרא שלפנינו הביאה תניא נמי הכי מדברי ר\"י לא התכוונה לצמצם את הפטור אליבא דר\"י בלבד, אלא שבאה לדמות את הדין של נזק בשור הפקר אליבא דרבנן לדין של מיתה אליבא דר\"י בשור הממית. אמנם בנזק כ\"ע מודים שהפקר פוטר, ואף בהזיק ואח\"כ הפקיר. (ועיין בש\"מ שכ\"כ בשם הראב\"ד).",
            "ג) והנה רש\"י (ד\"ה למעוטי נגח ואח\"כ הקדיש) כתב וז\"ל שיהיו מיוחדים לאדם אחד לעולם משעת נגיחה עד שעת העמדה בדין עכ\"ל. ועוד כתב וז\"ל שיהא לו בעל אחד משעת העדאה ועד שעת העמדה בדין עכ\"ל. ברש\"י מבוארים שני חידושים: א) אם הבעלים מכרו את השור לאדם אחר פטור, כי צריך להיות אותו בעל אחד כל הזמן; ב) אם הבעלים הפקירו את המזיק אחרי הנגיחה וקנו אותו בחזרה לפני העמדה בדין חל הפטור כי השור צריך להיות ברשות אותו בעל אחד כל הזמן בלי הפסק כלל.",
            "ברם הטור (חו\"מ סי' ת\"ו) כתב וז\"ל ולא עוד אלא אפילו היו לו בעלים בשעת נגיחה והפקירו קודם שעמד בדין פטור, מיהו דוקא אם זכה בו אחר. אבל אם הוא חזר וזכה בו חייב, וכן אם נגח ואח\"כ מכר או הוריש חייב עכ\"ל. אליבא דהטור אם הבעלים הפקירו וחזרו וזכו לפני העמדה בדין חייבים. וכן אם מכרו לאחר חייבים לשלם.",
            "ובביאור המחלוקת נ\"ל שלפי רש\"י גזיה\"כ היא שהפקר או מכירה פוטרת ולכן פטורים בכל אופן שהפקירו או מכרו לאחר. מאידך לפי הטור הלכה היא בהעמדה בדין - כלומר שאי אפשר להעמיד את הבעלים לדין על שור שכבר אינו שלהם. לכן אם הפקירו את השור וחזרו וזכו בו לפני העמדה בדין חייבים כי בשעת העמדה בדין הווים בעלים ושייך להעמידם לדין על נגיחת שורם. רק אם הפקירו את השור וזכה בו אחר לפני ההעמדה בדין הופקע החיוב כי הבעלים הראשונים שכבר הפקירו את השור אינם בני העמדה בדין ואף לא ניתן להעמיד את השני לדין שהרי קנה את השור מהפקר ולא יתכן לחייבו על מה שקרה בעבר לפני ההפקר כשהשור היה קנוי לבעליו הראשונים. אבל במכר שייך לחייב את הלוקח על נגיחת השור כי קנה את המזיק ישיר מהבעלים הראשונים של הנגיחה. הענין מוסבר לאור שיטת הראב\"ד (ריש פ' הניזקין) שהלוקח נכסים משועבדים חייב לשלם את החוב של המוכר מדין ערב - כלומר מדין שעבוד הגוף והתחייבות הגברא. והוא דין בעיקר המקח שהלוקח מקבל על עצמו לשלם את חובות המוכר הנוגעים לקרקע זו. וכן במכירת שור נגחן הלוקח שור תם מתחייב לשלם מגופו של השור עבור הנגיחות שעשה ברשות המוכר. ולפיכך במכירת שור תם מעמידים את הלוקח לדין וגובים מגוף השור.",
            "ד) הרמב\"ם כתב ז\"ל עד שיהיו לו בעלים בשעת היזקו ובשעת העמדה בדין עכ\"ל. משמע שחולק על רש\"י וסובר כטור שרק שעת העמדה בדין קובעת ואם יש בעלים בשעת העמדה בדין הם חייבים אע\"פ שהפקירו את השור בין הנגיחה לבין העמדה בדין ואח\"כ חזרו וזכו בו. ובנוגע למכר לא דיבר הרמב\"ם.",
            "<b>ב.</b><br>הגמרא מצריכה \"שתהא מיתה והעמדה בדין וגמר דין שוין כאחד\". ואילו הרמב\"ם כתב וז\"ל עד שיהיו לו בעלים בשעת היזקו ובשעת העמדה בדין עכ\"ל. וצ\"ע למה השמיט את הצורך בגמר דין.",
            "ונראה שהרמב\"ם סובר שהצורך בגמר דין הוא רק אליבא דר' יהודה בנוגע לחיוב מיתה לשור שהמית שכשם שגמר הדין מחייב רוצח דעלמא ה\"ה בשור הממית לענין חיוב מיתת בי\"ד. ולכן מסתבר לאוקים את הפסוק הפוטר שור הממית בגמר דין. מאידך בשור המזיק אין הגמר דין עיקר המחייב של התשלומין אלא מעשה הנזק, ולכן מוקמינן את הפסוק הפוטר בהעמדה בדין.",
            "אך לאמיתו של דבר נראה שקיימת מחלוקת בין הראשונים אם עיקר המחייב של קנס הוא מעשה הנזק דעלמא או גמר הדין בבי\"ד: א) בפסקי הרא\"ש (ב\"ק פ\"ק אות כ') הובאה מחלוקת הראשונים אם תפיסת שור תם בבבל בלי בי\"ד סמוכים היא ע\"פ תקנת חכמים או שמועילה מדאורייתא. אם תפיסה בבבל מועלת מן התורה מוכח לכאורה שחיובי קנס חלים משעת מעשה הנזק. מאידך אם גמר הדין בבי\"ד מחייב קנס הדין של תפיסה בבבל הוא רק תקנתא דרבנן. ב) והתוס' במס' כתובות (דף מב. ד\"ה ר\"ש) כתבו וז\"ל ואור\"י כו' דאינו מתחייב כלל אלא משעת העמדה בדין ואילך עכ\"ל, כלומר שחיוב הקנס תלוי בבי\"ד ולא במעשה הנזק. ג) וכן יש לתלות שאלה זו בהמחלוקת בין הר\"י לבין הר\"ת (בתוס' לקמן דף סו. ד\"ה טלאים כו') לגבי שיעור דמי כפל. הר\"י סובר ששעת העמדה בדין (כלומר הגמר - דין) קובעת את שיעור הקנס של כפל. והר\"ת סובר שמשערים לקולא לפי השער הכי זול בין שעת הגניבה לבין שעת העמדה בדין. ומסתבר שלפי הר\"י רק הגמר דין מחייב ואילו אליבא דר\"ת שני זמנים מחייבים כפל - שעת הגניבה ושעת העמדה בדין.<sup>193)</sup><i class=\"footnote\">עיין בספר רשימות שיעורים לשבועות ונדרים חלק שני דף קל\"ח ובשיעורים לקמן (דף טו:) ענין תפיסה בקנס.</i>",
            "בסוגיין מדובר על תם וח\"נ קנס. והנה אם ננקוט שגמר הדין מהווה עיקר המחייב של קנס היה בדין שבהפקר שור תם לפני גמר הדין יהיה פטור. ומאחר שהרמב\"ם השמיט מהלכותיו את הצורך בגמר הדין משמע שדעתו כאותם הראשונים הסוברים שעיקר המחייב של קנס אינו גמר הדין אלא מעשה הנזק.<sup>194)</sup><i class=\"footnote\">עי' ברמב\"ם פ\"ט מהל' נזקי ממון הל' י\"א ובמ\"מ שם כ': ומ\"ש רבינו ז\"ל ואם תפס הניזק כו' ואע\"פ שהמודה בקנס פטור כבר תירץ הר\"א בפירושיו דפלגא נזקא שאני משאר קנסת שאם תפס אין מוציאין מידו והוא דעת רבנו ז\"ל עכ\"ל. וכ' הראב\"ד בחידושיו לב\"ק (לה:): ז\"ל דהכא קרנא הוא דמשלם ואפילו כולי קרנא לא, ובי דינא כי מודה זיל שלים אמרי ליה, וכ\"ש דאי תפס לא מפקינן מיניה עכ\"ל. לפי\"ז יתכן שיסבור דשאני חצי נזק גם בכך שהחיוב מתחיל משעת הנזק, אך כל זה בחצי נזק ולא בקנסות אחרים.</i>",
            "אמנם יש להעיר להיפך. הש\"ע (סי' ת\"ו סעיף ג') לא הבחין בין תם למועד. בשניהם פטור אם הפקירו לפני גמ\"ד. ובשלמא בתם ניחא שהרי כפי שנתבאר יתכן שתלוי חיוב הקנס בגמר הדין. ברם חיוב המועד אינו קנס אלא ממון והוא בודאי חל משעת הנזק ואם כן קשה למה תהא שעת גמ\"ד השעה הקובעת את הפטור במועד, שמסתבר שהפטור של הפקר עד שעת גמ\"ד הוא רק בתם שכן קנס תלוי בגמ\"ד, ואילו במועד רק שעת הנזק מחייבת ואם הפקיר אח\"כ צ\"ל חייב, ובכן צ\"ע בכל אלה הפוסקים (ש\"ע ונושאי כליו) שלא חילקו כנ\"ל בין תם למועד.<sup>195)</sup><i class=\"footnote\">המרחשת (ח\"ב סי' ל\"ג אות ה') כתב בדומה לרבנו שרק בשור תם שייך להצריך בעלים עד שעת העמדה בדין, אבל במועד מתחייב תיכף בשעת הנזק. וע\"ע בחתם סופר בתשובותיו (חו\"מ סי' קס\"ה).</i>",
            "עוד יש להעיר שלמ\"ד הוחלט השור מכרו המזיק אינו מכור כי השור משעת הנזק אינו ברשות המזיק מאחר שהוחלט לניזק, ובכן קשה היאך שייך לומר שאם הזיק ואח\"כ הפקירו פטור - והרי כשם שמשעת הנזק אין השור ברשות המזיק למכרו ה\"ה שאינו ברשותו להפקירו כי כמו מכר הפקר חל רק בדבר שברשותו.<sup>196)</sup><i class=\"footnote\">עי' במנחת חינוך מצוה נ\"א סוף אות א' בהוצאת מכון ירושלים, תשמ\"ח.</i>",
            "ונראה שזהו החידוש של גזיה\"כ דרעהו שאע\"פ שהמזיק אינו יכול למכור את התם כי הוחלט השור לניזק עכ\"ז אם הפקירו הפקר כדי להחיל את הפטור, ודוקא לענין זה חל ההפקר ולא לדברים אחרים. משל למה הדבר דומה לקניית חמץ בפסח שהוא מחייבת את הקונה באיסור בל יראה ובל ימצא אע\"פ שאין הקנין חל לכל שאר דיני התורה כי אין אדם קונה ומקנה איסורי הנאה. ה\"ה כאן שההפקר חל לפטור המזיק אע\"פ שהוחלט השור ואינו בדין שההפקר יחול ואמנם אינו חל לשאר הדינים שבתורה.",
            "<b>גמ'. להביא ש\"ח כו' שהזיקה בהמה ברשותן.</b> באסיפת רבנים אחת נפגשו הגר\"ח זצוק\"ל ובנו הגר\"מ זצוק\"ל עם הגאון ר' מאיר שמחה זצוק\"ל, ודנו בדין שמירת נזקין בשומר אבידה. ואמר הגאון ר' מאיר שמחה זצוק\"ל שלדעתו שומר אבידה חייב בשמירת נזקין הואיל והאבידה ברשותו וכפי שכתבו התוס' לקמן (דף נו: ד\"ה פשיטא כו') בחיוב גזלן בנזקין וז\"ל דסברא הוא דגזלן נכנס תחת הבעלים דכיון שהוציא מרשות בעלים שהיו חייבין בשמירתה ואין הבעלים יכולים לשומרה לפי שנגזלה מהם יש על הגזלן לשומרה דלענין נזקין אקרי בעלים כל מי שבידו לשומרה וכו' ועוד כיון דגזלן קמה ליה ברשותיה גם לענין אונסין יש לחשב בעלים יותר משותף וכו' עכ\"ל. והנה לפי הסברה הראשונה שבתוס' \"כל מי שבידו לשומרה\" נקרא בעלים לנזקין וה\"ה לשומר אבידה.<sup>197)</sup><i class=\"footnote\">אמנם לפי הסברה השניה שבתוס' דוקא גזלן שחייב באונסין נקרא בעלים לנזקין ולא שומר אבידה דעלמא שפטור מאונסין.</i>",
            "הגר\"ח זצוק\"ל ובנו הגר\"מ זצוק\"ל חלקו על הגרמ\"ש זצוק\"ל וטענו שגם לפי הסברה הראשונה שבתוס' לא כל מי שבידו לשומרה חייב בנזקין אלא כפי שהטעימו התוס' בתחילת דבריהם, כי דוקא מי שהוציא את המזיק מרשות הבעלים שהיו חייבין בשמירתו וגרם שהבעלים אין יכולים לשומרה עוד, לפיכך נכנס תחת הבעלים. סברה זו שייכת בגזלן או בשומר פקדון דעלמא שלקחו המזיק מידי הבעלים. ואילו אבידה לא היתה ברשות בעליה מעת שנאבדה והבעלים לא יכלו לשומרה שלא תזיק ובכן המוצאה לא הוציאה מתחת יד שמירת הבעלים - שלא כגזלן וכשומר פקדון דעלמא. משום כך המוצא אבידה לא נכנס תחת הבעלים לשמירת נזקין ופטור.",
            "הנה בשיעורים למעלה (דף י: תוס' ד\"ה אי קעבד) הבאנו מחלוקת הראשונים אם שומר פקדון דעלמא חייב בשמירת נזקין עקב התחייבות מפורשת מצדו או מחיוב שהתורה הטילה עליו מאחר שבידו לשומרה וכנ\"ל. כל הדיון בין הבעל אור שמח ובין הגר\"ח והגר\"מ זצוק\"ל היה רק אליבא דהראשונים שחיוב שמירת נזקין חל מה\"ת על שומר הפקדון ממילא בלי התחייבות מדעת מצידו. אכן לאותם ראשונים הסוברים שחיוב שמירת נזקין חל עקב התחייבות מדעת מצד השומר פשוט ששומר אבידה פטור משמירת נזקין כי לא התחייב כלל בשמירת האבידה.<sup>198)</sup><i class=\"footnote\">עיין בספר רשימות שיעורים לשבועות ונדרים חלק שני דף ע'. וע\"ע לקמן בשיעורים לתוס' בהכונס (דף נו: תוס' ד\"ה פשיטא).</i>"
        ],
        [
            "<b>סוגית חצר השותפין.</b> רבינא מסיק שחלוקין בחצר המיוחדת לפירות ולא לשוורים ובקושית ר' זירא ותשובת אביי. עיין בתוס' (דף יג: ד\"ה חצר כו'). והנה בשיעורים למעלה (דף ב. ד\"ה מ\"ש קרן כו') הבאנו את המחלוקת בין הרי\"ף והרא\"ש (פ\"ק סי' א') ביסוד הפטור של שן ורגל ברה\"ר. אליבא דהרא\"ש גזיה\"כ בעלמא הוא ואילו אליבא דהרי\"ף הסברא נותנת לפטור דהיינו \"לפי שדרכו לילך ברה\"ר ואי אפשר שילכו הבעלים אחריהן תמיד\", כי הרשות ללכת כדרכה פוטרת את הבעלים מאחריות שמירת בהמתו ברה\"ר. נ\"מ לבהמה המהלכת ברה\"ר ודרסה על עץ ארוך שמונח מקצתו ברה\"ר ומקצתו ברה\"י ונשברו כלים ברה\"י שלדעת הרי\"ף הואיל ויש לה רשות ללכת ברה\"ר פטור, ואילו אליבא דהרא\"ש מכיון שקרה הנזק ברה\"י גזיה\"כ היא שחייב. ויעויין ברמב\"ם (פ\"א מהל' נ\"מ הל\"ח) שהביא את סברת הרי\"ף ובכך הסביר את הפטור של שן ורגל ברה\"ר.",
            "ניתן לתלות את המחלוקת בין אביי לר' זירא כאן במחלוקת שבין הרי\"ף לבין הרא\"ש. אביי סובר שהפטור של שן ורגל ברה\"ר סברא הוא משום רשות ההליכה, משום כך ברשות המיוחדת לשניהם לפירות אך לא לשוורים שן ורגל חייבים כי אין לשוורים הרשות ללכת שם. ואילו ר' זירא סובר שהפטור הוא גזיה\"כ, ובכן מאחר שלשניהם רשות לפירות אין החצר נקראת בשם \"שדה אחר\" וגזיה\"כ היא שפטור. והרא\"ש יפרש את תשובת אביי שמאחר שאינה מיוחדת לשוורים \"שדה אחר\" קרינן ביה ואין כאן גזיה\"כ הפוטרת, דהשם \"שדה אחר\" המחייב את שן ורגל בנזקין חל ע\"פ דין רק בחצר שאין רשות לבהמת המזיק ללכת בה.",
            "ויעויין בתוס' (דף יד. ד\"ה לא לזה כו') שמביאים מחלוקת בין ר\"ת לרש\"י (לפי גירסתם השונות בסוגיין) בחצר המיוחדת לניזק לפירות אך המיוחדת לשניהם לשוורים. אליבא דרש\"י שן ורגל חייבים בחצר זו. ואילו אליבא דהר\"ת פטורים. ובפשטות שיטת הר\"ת היא כסברת הרי\"ף שמאחר שיש רשות לשור המזיק ללכת בחצר זו פטור מנזקי שן ורגל, ושיטת רש\"י המחייב מוסברת כדעת הרא\"ש שהפטור ברה\"ר גזיה\"כ, ומאחר שהחצר מיוחדת לניזק לבדו לפירות חל עליה השם \"שדה אחר\". ולכן שן ורגל חייבים לשלם. וכמו\"כ פסק הרא\"ש (סוף אות י\"ז) וז\"ל ושמעינן מינה כו' דחצר המיוחדת לא' לפירות ולזה ולזה לשוורים חייב בה על השן ועל הרגל אע\"פ ששור המזיק נכנס שם ברשות קרינא ביה חצר הניזק כיון דמיוחדת רק לאחד לפירות עכ\"ל. הרא\"ש לשיטתו קאי שלא כרי\"ף וכפי שביאר במפורש בהלכותיו.",
            "אמנם גם הרי\"ף בהלכותיו פסק כרש\"י ורא\"ש כנגד הר\"ת שבחצר המיוחדת לניזק לפירות ולזה ולזה לשוורים שן ורגל חייבים, וקשה טובא, שמאחר שיש רשות ללכת למה חייבים. וכנראה שקושיה זו הטרידה את בעל נמוקי יוסף ומשו\"ה כ' וז\"ל שאין רשות לשניהם לתת בה פירות אלא האחד ובעוד שפירותיו בתוכה אין הלה רשאי לתת בה פירות ולא שוורים עכ\"ל, כלומר שאין רשות לשוורים ללכת שם כשיש שם פירות לפיכך חייבים. (ועיין בחדושי אנשי שם אות ב' א) ברם אף הרמב\"ם פסק בנידון כהרי\"ף והרא\"ש ולא הביא את האוקימתא של הנ\"י וז\"ל בפ\"א מהל' נ\"מ (הל\"ט) אם היתה מיוחדת לבהמה לשניהם והיה רשות לאחד מהן בלבד להכניס לה פירות והזיקה פירותיו חייב על השן ועל הרגל עכ\"ל. ותמוה שהרי הרמב\"ם הסביר (בהל\"ח) את הפטור של שן ורגל ברה\"ר כסברת הרי\"ף כנ\"ל ולמה איפוא יחייב שן ורגל בחצר המיוחדת לא' לפירות ולשניהם לשוורים כמו רש\"י והרא\"ש ושלא כהר\"ת, וצ\"ע.",
            "<b>ב.</b><br>ביארנו בשיעורים למעלה בסוגית כי ליכא לאשתלומי מהאי משתלם מהאי אליבא דבעה\"מ שיש נ\"מ בין פטור כלים בבור לבין פטור של שור פסולי המוקדשין שהזיק. שור פסה\"מ נחשב לחפצא של מזיק אלא שפטור מתשלומין. משום כך בשור הדיוט ושור פסה\"מ שהזיקו ביחד אמרי' שכל א' וא' פלגא הזיקא עבד. ואילו לבור ליכא דין וחלות שם מזיק כלל בנוגע לכלים, ובהתאם לכך בשור שדחף כלים לבור אמרי' שכולה הזיקא עבד ומשלם נזק שלם. ובכך יישבנו שם את קושית המלחמות על בעה\"מ.",
            "ע\"פ ההקדמה הזאת עלינו לעיין לפי בעה\"מ בדין של שני שוורים שהזיקו בשן או רגל, ולאחד היתה רשות ללכת בחצר ופטור ולשני לא היתה רשות וחייב - האם נאמר כלפי זה שחייב דכולה הזיקא עבד או דפלגא הזיקא עבד, כלומר האם שן ורגל ברשות הרבים או עם רשות בחצר אינם בפרשת המזיקין כלל או דלמא נחשבין למזיקין אפילו ברה\"ר אלא שחל בהם פטור תשלומין. אם אינם מזיקים כלל יוצא בנידון דידן שהשור השני שאינו ברשות כולה הזיקא עבד לפי שיטת בעה\"מ. מאידך אם שן ורגל מהווים חפצא דמזיק אף ברה\"ר, אלא שיש להן פטור תשלומין, יוצא בנידון דידן שכל א' וא' פלגא הזיקא עבד. ונראה שניתן לתלות את החקירה הזאת במחלוקת בין הרי\"ף לבין הרא\"ש ביסוד הפטור של שן ורגל ברה\"ר. אליבא דהרא\"ש שפטורים ע\"פ גזיה\"כ מסתבר שיש בקרא הפקעת שם מזיק כמו הפקעת השם של מזיק בנזקי כלים בבור. אולם לדעת הרי\"ף שפטורים מדין מזיק ברשות מסתבר שחל בהם שם מזיק אך הרשות של הליכה פוטרתם מתשלומין, ודו\"ק בזה.<sup>199)</sup><i class=\"footnote\">צ\"ע הרי גם שור פסוה\"מ נתמעט ע\"פ גזיה\"כ, עי' רש\"י (נג ב ד\"ה ה\"ג) ובתוס' שם ד\"ה שור כו' ועי' ברמב\"ם (פ\"ח מהל' נ\"מ הל\"א). ועיין עוד ברמב\"ם (פ\"א מהל' נ\"מ הל\"ז - ח') המשווה פטור שן ורגל ברה\"ר לפטור מזיק ברשות המזיק. ורבינו זצ\"ל אמר שמסתבר שברשות המזיק אינו מזיק כלל, וא\"כ אף שן ורגל ברה\"ר אינם מזיקים כלל. עוד יש לדקדק דבשלמא בור אינו מזיק בנוגע לכלים כי כלים אינם ראויים לבור (עיין ברש\"י דף ה:), אך למה יפקע שם מזיק דבור בפסוה\"מ. ואולי משום שאין בעלים לפסוה\"מ דהוי הקדש ולכן פקע שם מזיק דבור בנוגע לפסה\"מ. מאידך פסה\"מ שהזיקו נחשבים למזיק עם פטור תשלומין, ודו\"ק היטב בזה.</i>",
            "<b>גמ' שתפס מחיים.</b> הענין מתפרש לפי מה שביארנו כמה פעמים בשיעורים שהיסוד של שעבודא דאורייתא הוא שהנכסים ערבים עבור החוב ומבטיחים את גביית המלוה (עיין ברש\"י במס' קידושין דף יג: ד\"ה לאו דאורייתא וגם עיין בהשגת הראב\"ד לרי\"ף ריש פ' הניזקין). לכן דוקא נכסי דלא ניידי משתעבדי כי הם מבטיחים את החוב למלוה. אבל מטלטלין, שאפשר להטמינם ולהבריחם, אינם בני שעבוד כי אינם מבטיחים את החוב למלוה ולא יתכן להחשיבם לערבים עבור החוב. ולפיכך פסק ששעבודא דאורייתא (פ\"א מהל' מלוה הל\"ד) אבל ה\"מ בקרקע אך לא במטלטלין (שם הל\"ז). ובד\"א במטלטלין הקיימים ברשות הלוה. ברם אם תפס המלוה (או הניזק) את המטלטלין מחיים, הרי המטלטלין שברשות המלוה שפיר מבטיחים את החוב, ולפיכך חלה השתעבדות עבור החוב, והניזק שתפסם גובה מהם. דומה הדבר למשכון שמשתעבד למלוה אע\"פ שהוא מטלטלין כי הואיל והמשכון תפוס בידי המלוה שפיר נחשב לערב ולמבטיח של החוב ולכן משתעבד בדיני שעבודי משכון.<sup>200)</sup><i class=\"footnote\">לכאורה רבינו זצ\"ל אזיל כאן שלא אליבא דר' יצחק הסובר שבע\"ח קונה משכון, ועיין ברשימות שיעורים לשבועות ונדרים חלק שני דף רי\"ב - רכ\"ג.</i> וזה ביאור הגמרא דידן \"שתפס מחיים\" כלומר שבכך המטלטלין מבטיחים את החוב ונתפסים בשעבודי נכסים ומשו\"ה בי\"ד גובין לו מהן.",
            "סמוכין לכך ממה שכתב הרמב\"ם בפ\"ג מהל' ערכין (הלי\"א) ז\"ל האומר ערכי עלי וחזר ואמר ערכי עלי והיו בידו עשר סלעים ונתן תשע לשניה וסלע לראשונה יצא ידי שתיהן שהערכין לאו כחובות הן שאע\"פ שכל מה שבידו משועבד לראשונה הקדש מאוחר שגבה גבה וכו' עכ\"ל. פשטות הרמב\"ם מורה שבערכין יש חלות שעבודין גם על מטלטלין.<sup>201)</sup><i class=\"footnote\">עיי\"ש ברדב\"ז המפרש שהרמב\"ם מיירי דוקא בקרקע, ושלא כרבינו זצ\"ל.</i> וקשה מ\"ש ערכין מחובות דעלמא שבהן לרמב\"ם אין שעבודין חלים על מטלטלין מדאורייתא. אך לאור דברינו החילוק מוסבר כי דוקא בנוגע להדיוט אומרים שמטלטלין לאו בני שעבוד ואחריות כי הלוה יכול להבריחם ולהטמינם מהמלוה, משא\"כ בהקדש כי א\"א להעלים דבר מעיני הקב\"ה שכביכול הוא הבעל - דבר בהקדש.",
            "אמנם הראייה מהקדש אינה מוכרחת כי י\"ל שיסוד הדין שמטלטלין לאו בני שעבוד מן התורה הוא משום שאין במלוה דעלמא קנין שקונה מטלטלין. במלוה דעלמא פועלים שני קנינים - קנין כסף במלוה ע\"פ ואף קנין שטר במלוה בשטר. קרקעות נקנים בכסף ובשטר, ולכן משתעבדים ע\"פ קניני המלוה. מאידך כסף ושטר אינם קונים במטלטלין ומשום כך אין המטלטלין משתעבדים במלוה.<sup>202)</sup><i class=\"footnote\">לכאורה אין פירוש זה הולם את שיטת הרמב\"ם שפסק בפ\"ג מהל' מכירה (הל\"א) שמעות קונות במטלטלין מדאורייתא וכאן פסק שאין שעבודי נכסים חלים על מטלטלין מדאורייתא.</i> אמנם בהקדש פועל קנין אמירתו לגבוה לקנות מטלטלין כמו מסירה להדיוט, ובכן מטלטלין משתעבדין להקדש.<sup>203)</sup><i class=\"footnote\">לפי\"ז יוצא דמטלטלין בני אחריות ושעבוד הם אלא שזקוקים לקנין. ובכן צ\"ע בניזקין שהחיוב חל מן התורה בלי קנין אלא מחמת מעשה הנזק שלפי הסברה הזו בדין הוא שמטלטלין דמזיק ישתעבדו לניזק, ודין כזה לא שמענו. ואולי י\"ל לפי השיטה שנזקין מלוה הכתובה בתורה ככתובה בשטר דמיא והיינו כאילו יש לניזק שטר שע\"י זוכה בדמי הנזק. דו\"ק היטב בתוס' ד\"ה שמע מינה. ועי' להלן בדברי רבינו שלא כתב כן. ועי' לעיל תוס' (ח א ד\"ה כולן כו') בתירוץ השני.</i> ברם נראה שזה דחוק<sup>204)</sup><i class=\"footnote\">והרי מעות קונות מטלטלין דבר תורה, ועוד ששעבודים חלים בלי מעשה קנין וכדחזינן בנזקין. ולכן העיקר כדנ\"ל.</i> ועיקר הביאור כדנ\"ל."
        ],
        [
            "<b>תוס' ד\"ה ש\"מ.</b> ז\"ל ומפרש ר\"ת כו' דשיעבודא לאו דאורייתא כו' עכ\"ל. לשם ביאור דברי ר\"ת נראה שיש לחקר בדין מלוה בשטר שגובה ממשועבדים אם השטר הוא שטר ראייה או שטר קנין. אליבא דר\"ת חקירה זו תלויה במחלוקת האמוראים אם שעבודא דאורייתא או לאו דאורייתא. למ\"ד שעבודא דאורייתא החוב עצמו משעבד אלא שרבנן תקנו שיהיה שטר לראייה וכשלא נכתב שטר הפקיעו השעבוד. ואילו למ\"ד שעבודא לאו דאורייתא אין החוב לבדו משעבד אלא ביחד עם שטר, ומסתבר שהשטר חל מדין שטר קנין. נ\"מ לנזקין. ומלוה הכתובה בתורה, שאם שטר מלוה הוא מדין שטר ראייה והחוב לבדו משעבד שפיר י\"ל שמלוה הכתובה בתורה ככתובה בשטר דמיא כלומר שהשעבודים חלים משום החוב הכתוב בתורה והחכמים וותרו על השטר ראייה. אבל אם שעבודא לאו דאורייתא ובמלוה בשטר השטר הוא שטר קנין ליכא שעבודים במלוה הכתובה בתורה שכן חסר שטר קנין, ודו\"ק.",
            "<b>גמ'. פרט לב\"ד הדיוטות.</b> עיין ברש\"י ותוס' שבי\"ד של הדיוטות פסול לדיני קנסות כי מדאורייתא בעינן מומחין עם סמיכה לדון דיני קנסות. ועיין בריש מס' סנה' (ב ב - ג א) שהגמרא דנה אם הודאות והלוואות זקוקות לסמוכין מדאורייתא וב\"ד של הדיוטות מועיל רק ע\"פ תקנת רבנן או שמדאורייתא ב\"ד של הדיוטות כשרים להודאות והלוואות. וע\"ע לקמן בב\"ק (פד א - פד ב) דבמילתא דשכיחא ואית ביה חסרון כיס שליחותייהו קעבדינן ודנין דיני ממונות בג' הדיוטות בבבל בזה\"ז אבל לא דנין קנסות בהדיוטות בזה\"ז דאינן שכיחי ולית בהן חסרון כיס.",
            "הנה מבואר במס' יבמות (מו:) שגירות זקוקה לב\"ד של ג' משום דמשפט כתיב ביה. והגמרא שם מסופקת אם גירות מחייבת ג' סמוכין מדאורייתא או לא. וכל הראשונים העלו את הקושי שאם גירות זקוקה לסמוכין מדאורייתא היאך מקבלין גרים בזה\"ז והרי ליכא סמוכין. וכתבו התוס' במס' קידושין (דף סב: ד\"ה גר כו') ז\"ל וא\"ת א\"כ ליבעי מומחין כמו גזילות וחבלות וי\"ל דשליחותייהו עבדינן כדאמרינן בגיטין עוד אמר הר\"ר נתנאל דבגר כתיב לדורותיכם דמשמע בכל ענין אע\"ג שאינן מומחין דע\"כ השתא ליכא מומחין שהרי אין סמוכין ולדורותיכם משמע לדורות עולם עכ\"ל. התוס' מציעים ב' תירוצים. א) שליחותייהו קעבדינן דין דאורייתא הוא המועיל בגירות בזה\"ז; ב) גזיה\"כ לדורותיכם מכשרת הדיוטות בזה\"ז. וכן הרמב\"ן בחידושיו ליבמות (מו:) מביא את שני תירוצים הנ\"ל וז\"ל ואי קשיא למאי דאמרינן דבעינן מומחין בזה\"ז דליכא מומחין בעונות היכי מקבלינן גרים איכא למימר נפקא לן מהא דנפקא לן הרצאת דמים דגרסינן בכריתות בפ' ד' מחוסרי כפרה (דף ט) אלא מעתה האידנא דליכא קרבן לא נקבל גרים אמר רב אחא בר יעקב וכי יגור אתכם גר או אשר בתוככם לדורותיכם כתיב ואפשר דמן התורה אפילו הדיוטות דנין בשליחותייהו דמומחין עכ\"ל. ושני התירוצים טעונים ביאור נוסף.",
            "ונראה להסביר דבריהם לאור מש\"כ בחדושי הרמב\"ן לריש מס' סנהדרין. שם הקשה שהסוגיא בריש מס' סנה' (ב:) למד את הפסול של הדיוטות לדין ממקרא דאלהים, ואילו בגיטין (פח:) הקשה אביי על רב יוסף שהיה מעשה אגיטין והא אנן הדיוטות אנן וכתיב לפניהם ולא לפני הדיוטות, שהמקור לפסול הדיוטות נמצא בפסוק של אלה המשפטים אשר תשים לפניהם. וכתב הרמב\"ן וז\"ל ואני אומר הדיוטות שפסולין ודאי מאלהים נפקא היכא דכתיב אלהים בעינן מומחין כו' אבל לא בא הכתוב אלהים אלא לומר שדינין של הדיוטות אינו דין, אבל לאסור עלינו שלא נזקק לפניהם אינו במשמע, לכך הוצרך הכתוב לפניהם ולא לפני הדיוטות, כשם שערכאות של כותים אע\"פ שאתה יודע שדיניהם כדין תורה אי אתה רשאי להזקק להם כך בהדיוטות אסור לך להזקק להם כו' ולהכי אקשי ליה אביי לרב יוסף היכי מעשי מר אגיטא והרי אסור לך לדון ולבעלי דינין לדון לפניך כלל. והיינו דקאמר שליחותייהו דידהו קא עבדינן להתיר אותנו לדון שאילו בא לומר שדיננו דין דהיה לו לומר התם כדי שלא תנעול דלת בפני לווין כו' אלא מקום שאמרו דיניהם דין אמרו משום שלא תנעול דלת, מקום שאמרו דנין אותו בבבל אמרו משום דשליחותייהו קא עבדינן להתיר בית דין לדון ולבעלי דינין להזקק לבא לפניהם, ועשוי דגיטין הודאות והלוואות הוא דכיון דשכיחא כו' כן נ\"ל זה כפתור ופרח עכ\"ל. הרמב\"ן מסביר שמצויות שתי הלכות בדין מומחין ולא הדיוטות - א) פסול הדיוטות אך בגופם הם כשרים להוצאות והלוואות; בגופם לגזילות וחבלות; ב) איסור לדון לפני הדיוטות בכל הדינים אפילו בדיני הודאות והלוואות במקום שיש סמוכין. אליבא דהרמב\"ן עשוי דגיטין כהודאות והלוואות הוא ומעיקרא דדינא כשרים הדיוטות בגופם להודאות והלוואות וכן לעשוי גיטין. עכ\"ז במקום שיש סמוכים אסור להדיוט לעשות אגיטין. ומסתבר שהוא דין של כבוד עבור הדיינים המומחין. אמנם בבבל ובזה\"ז כשאין לנו סמוכין, שליחותייהו קא עבדינן - כלומר שמותר להדיוטות לדון בהודאות הלואות ובעשוי גיטין כי אין בכך פגיעה בכבודן של הסמוכין.<sup>205)</sup><i class=\"footnote\">כוונת רבינו זצ\"ל אינה ברורה - האם ר\"ל שהמומחין נתנו רשות בפירוש או\"ד דמכיון דאין מומחין בבבל ממילא יש רשות מאחר דאינה פגיעה בכבודן. וממה דבעינן שכיח ואית ביה חסרון כיס משמע שהיתה רשות מפורשת ושנתנו רשות להדיוטות דוקא בדברים האלו. אך יתכן שאם אינו שכיח כו' יש פגיעה בכבוד המומחין מאחר שאין צורך כ\"כ בהדיוטות. מאידך כששכיח כו' הרשות חלה מאליה.</i> ופשוט ששליחותייהו קא עבדינן אינו שליחות ממש אלא קבלת רשות לדון, וכפי שהטעים הרמב\"ן, שהרי כתבו התוס' בגיטין (פח ב ד\"ה במילתא וכו') דשליחותייהו דקמאי עבדינן, ואיפה מצינו שליח אחרי מיתת המשלח, ע\"כ שרק קבלת רשות דקמאי יש כאן ולא שליחות ממש. שליחותייהו קא עבדינן מעניק רשות להדיוטות להורות מן התורה.",
            "דמיון לכך נמצא בנוגע לקידוש החדש ע\"פ הרמב\"ן, שכתב בסה\"מ (מצוה קנ\"ג) וז\"ל בזמן שהיה להם ב\"ד הגדול היה הדבר מסור להם והם היו המקדשים החדש והמעברים השנים לא בית דין אחר מפני שרשות כל ישראל נטולה מכל ב\"ד אחר עמהם כו' שבזמן בית המקדש קיים שהיו ב\"ד הגדול במקומם ולהם הרשות נתונה מן הכתוב כו' לא היה רשות לשום אדם לעבר ולקדש אלא להם או ברשותן כו' שהיה להם רשות מכל ישראל והסכמה של כולם, לא שיהיו שאר הסמוכין פסולין לזה, אבל כיון שגלו ובטל כח המשפט מהם שהמקום גורם ואין להם כח אפילו בסנהדרי קטנה לדון דיני נפשות מאותה שעה תהיה הרשות ביד הגדול שבישראל לעבר ולקדש אפילו בחו\"ל כו' ואם אין בא\"י ב\"ד של ג' סמוכין ולא בח\"ל כו' באמת שיתבטלו המועדות כו' עכ\"ל. הרמב\"ן קובע שמעיקרא דדינא שלשה סמוכין יכולים לקדש את החודש, אלא כשבי\"ד הגדול יושב במקומו בבהמ\"ק אין רשות לב\"ד של שלשה לקדש את החדש, ומשחרב ביהמ\"ק שלשה סמוכין מקדשין את החודש מדאורייתא. והוא מיוסד בדין כבוד בי\"ד הגדול המחדש איסור לקדש את החודש כשיושב בי\"ד הגדול במקומו. לרמב\"ן דיני ממונות דומים - שכשיש ג' סמוכים ליכא רשות לבי\"ד של הדיוטות לדון בדיני ממונות, ובלי רשות אין דיניהם דין. ברם בהעדר סמיכה - כגון בבבל או בזה\"ז - ניתנה לכל בי\"ד של ג' הדיוטות לדון, ודיניהם דין מדאורייתא.",
            "וזה הטעם שמקבלים גרים בזה\"ז כי למרות שמדאורייתא צריכים סמוכים אין זה דין בעצם הכשר הגירות, אלא דין בקבלת הרשות להושיב בי\"ד של גיור. במקום שיש סמוכים כבודם מעכב ג' הדיוטות מלשבת בבי\"ד ולגייר. ואילו בזה\"ז שאין לנו סמוכים יש רשות להדיוטות להוות בי\"ד של גירות. שני התירוצים שבתוס' וברמב\"ן מסכימים לאותו יסוד שהפסול של הדיוטות הוא משום פגיעה בכבודן של הסמוכים, לכן ליכא רשות להדיוטות להוות בי\"ד של גירות. ובדליכא סמוכים רשאים הדיוטות לשבת בבי\"ד של גירות. המחלוקת בין התירוצים הוא אם המקור לרשות ההדיוטות לגייר במקום שאין סמוכים הוא מגזיה\"כ לדורותיכם או מדין שליחותייהו קא עבדינן.",
            "לפי מהלך הרמב\"ן נראה שבקנס לא שייך דין שליחותייהו כו'. קנס שונה מגירות. הבי\"ד של קנס יושב בדין כדי לעשות את חיוב הקנס - וכמבואר בשיעורים שחיוב הקנס תוצאת גמר הדין והבי\"ד הוא המחייב של הקנס. ואילו עיקר הישיבה של הבי\"ד בגירות היא להורות הוראה שהגירות כשרה, ובכך מקיים הבי\"ד את מעשה הגירות. לכן בנוגע לזה\"ז חלוק דין הבי\"ד של הדיוטות בגירות מדינו בנוגע לחיוב קנס, כי מאחר שעיקר הדין של הבי\"ד בגירות הוא להורות הוראה ולקיים את הגירות דין הסמוכים בגירות חלות דין של רשות הוא וכדנ\"ל ברמב\"ן לענין הודאות והלוואות. במקום שיש סמוכים להם לבדם ניתנת הרשות להורות ולקיים את הגירות ולא להדיוטות. לכן במקום שיש סמוכים בי\"ד של הדיוטות פסול לגירות. מאידך כשאין סמוכים - כגון בזה\"ז - אף להדיוטות ניתנת רשות להורות בדיני גירות. וזהו עיקר הדין דשליחותייהו קא עבדינן - שרשות להורות ניתנת להדיוטות, ומאחר שהותר להם להורות דיניהם דין, בדומה לביאור הרמב\"ן בנוגע לעשוי אגיטין וב\"ד של ג' בקידה\"ח. בקנס לעומת זה הסמיכה מכשירה את הגברא של הדיין - שכן רק סמוך יש לו השררה וסמכות לחייב את הנידון בקנס. אבל ההדיוט פסול בגופו לדון דיני קנסות ואינו ראוי בעצם להשררה ולסמכות לחייב קנסות. שליחותייהו כו' אליבא דהרמב\"ן מועילה רק לנתינת הרשות אך לא להכשיר גברא שפסול בגופו לדון דיני קנסות. ולפיכך רש\"י ותוס' לפנינו (דף יד:) אמרו שאין דנין קנסות בבי\"ד של הדיוטות כלל כקביעת הגמרא לקמן (פד:) \"בקנסא לא עבדינן שליחותייהון\" כי שליחותייהו לא מועילה להכשיר דיין הדיוט לקנס.<sup>206)</sup><i class=\"footnote\">מהסוגיא לקמן (פד:) לכאורה משמע שלא אמרי' שליחותייהו קא עבדינן בקנס משום שאין בו חסרון כיס. ולפי הביאור דרבינו זצ\"ל אין זה סתם טעם בעלמא אלא מאחר שאין הפסד ממון לניזק וחיוב הקנס נעשה ע\"י הב\"ד לא דמי לנזק דעלמא שהפסד הממון מחייב את מזיק בשעת מעשה הנזק ואין חיובו תלוי בבי\"ד, והוא פירוש מחודש בגמרא, ודו\"ק היטב בסוגיא שם, ודברי רבינו מאירים לעינים.</i>",
            "ועיין ברמב\"ם (פי\"ג מהל' א\"ב הל\"ו) וז\"ל וצריך לטבול בפני שלשה עכ\"ל משמע שלבי\"ד של גירות אין צריכים דיינים סמוכים. וצ\"ע, שהרי הרמב\"ם פסק בפ\"ה מהל' סנהדרין (הל\"ח) שאף הודאות והלוואות צריכים סמוכים בא\"י, אלא שאפשר להדיוטות לדון בהודאות והלוואות בזה\"ז משום דשליחותייהו קא עבדינן, ומ\"ש גירות דכשרה לכתחילה בהדיוטות אפילו בא\"י ובזמן שיש סמוכים. יתכן שסברתו היא שבי\"ד של גירות אינו בי\"ד המורה אך מקיים את מעשה הגירות. חלות סמיכה נוגעת רק לעניני הוראה,<sup>207)</sup><i class=\"footnote\">רבינו זצ\"ל הסביר באריכות בשיעוריו למס' סנהדרין כי עיקר חלות של סמיכה היא להסמיך את המוסמך בשם \"רבי\" ולהוותו חכם מחכמי המסורה. ובכן הוראתו נחשבת לחלות הוראה במשפטי התורה ואינה הודעת דין בעלמא. לכן לרמב\"ם זקן ממרא צ\"ל סמוך שתהיה המראתו מעשה הוראה.</i> והואיל ובי\"ד של גירות אינו מורה הוראה אין חבריו צריכים להיות סמוכים. ונראה דהצד שסובר שמן התורה חייב בי\"ד של גירות להיות סמוכים בדיעה שהבי\"ד מורה שהגיור כהלכה. א\"נ שאע\"פ שאין הבי\"ד מורה אלא רק מקיים את הגירות בכל זאת חייב הבי\"ד המגייר להיות ראוי להוראה, ורק אז יכול לקיים את הגירות."
        ],
        [
            "<b>גמ'. למעוטי עבדים כו' למעוטי עכו\"ם.</b> בגמ' לקמן (פח.) מבואר דבעינן דרשה מיוחדת למעט עבדים מעדות. ועיין בתוס' שם (ד\"ה יהא כו') שהקשו למה לא נלמד פסול עבד לעדות מן לה לה מאשה.",
            "והנה ידוע יסוד הראב\"ד (מובא ברא\"ש למס' מכות סי' י\"ג - י\"ד) שנמצאים פסולי עדות דהויים עדים אלא דפסולים (כמו קרוב) ויש אחרים \"שאין עליו שם עד כלל\" \"אלא כמי שאינו דמי\" (כגון המעיד על עצמו). ועיין ברמב\"ם (פ\"ט מהל' עדות הל\"א - ג ובפ\"ה שם הל\"ג) שהשווה אשה לשאר פסולי עדות כמו רשע וקרוב. משמע שלדעתו אשה אינה מופקעת מעדות אלא פסול לעדות כמו רשע וקרוב. ואילו עבד אליבא דהרמב\"ם מופקע מעדות ואין לו שם עד כלל. כך יוצא ממש\"כ הרמב\"ם בפ\"ט מהל' עדות (הל\"ד) וז\"ל העבדים פסולין לעדות מן התורה שנא' ועשיתם לו כאשר זמם לעשות לאחיו מכלל שאחיו כמוהו מה אחיו בן ברית אף העד בן ברית, ק\"ו לעכו\"ם אם עבדים שהן במקצת מצות פסולין העכו\"ם לא כ\"ש עכ\"ל. לרמב\"ם פסול עכו\"ם נלמד מעבד שכן שניהם נפסלים באותו פסול שאינם אחיו בן ברית. ופשוט שעכו\"ם אינו בר עדות כלל ונמצא שה\"ה עבד כנעני אינו עד כלל.",
            "לפי\"ז יש לתרץ מדוע הרמב\"ם למד פסול עבד מדרשת מה אחיו בן ברית ולא למדו מגז\"ש לה לה מאשה כי לולא הדרשה מה אחיו בן ברית וכו' ומהלימוד של לה לה מאשה היה ניתן לדמות עבד לאשה ולומר שעבד קדוש בקדושת ישראל כאשה אלא שפסול לעדות כמוה ואינו כעכו\"ם המופקע מעדות. ברם הדרשה של מה אחיו כו' מגלה שעבד מופקע מעדות שכן קדושת ישראל שלו רעועה ובנוגע לעדות דומה לעכו\"ם.",
            "נ\"מ בנמצא א' מהעדים עבד כנעני שאם פסול עבד דומה לפסול אשה חל דין נמצא א' מהן קרוב או פסול עדות כולן בטלה. אמנם אם פסול עבד דומה לעכו\"ם אין אומרים דין נמצא א' מהן קרוב או פסול כולן בטלין כי דין זה לא חל במי שמופקע מעדות. עיין בראב\"ד הנ\"ל שיסד כלל זה. לרמב\"ם אשה פסולה וחל דין נמצא א' מהן כו' באשה. מאידך עבד מופקע מעדות כעכו\"ם ומשום כך אין אומרים נמצא א' מהן עבד עדות כולם בטלה.<sup>208)</sup><i class=\"footnote\">עיין ברשימות שיעורים לשבועות ונדרים חלק שני דף א' - י\"ג.</i>",
            "<b>תוס' ד\"ה אשר כו'.</b> ז\"ל וי\"ל דההיא דפרק בא סימן באיש איירי כלומר כל איש הכשר לדון כשר להעיד כו' עכ\"ל. דבריהם טעונים ביאור. ונראה לפרשם ע\"פ שיטת הראב\"ד הנ\"ל (מובאה ברא\"ש פ\"ק ממס' מכות סי' י\"ג - י\"ד) שיש שני מיני פסולי עדות:",
            "א) הפסול לעדות:",
            "ב) המופקע מעדות.",
            "בניגוד לפסולים אחרים שאינם מופקעים מעדות, אומר הראב\"ד שיש בעדות על עצמו הפקעת עדות בכלל. ה\"ה באשתו שהיא כגופו אין בהעדאת הבעל חלות עדות על אשתו כלל. נ\"מ לנמצא א' מהן קרוב ופסול שהלכה זו חלה רק בפסולי עדות ואילו כשמעיד על עצמו או על אשתו ליכא הגדת עדות בכלל ומשום כך חל דין פלגינן דבורא.",
            "ונראה ששיטת התוס' היא שאשה אינה בת עדות כלל, ואומרים תוס' שהכלל שכל הכשר לדון כשר להעיד חל דוקא בנוגע לפסולים בעלמא ולא באשה. מי שפסול לעדות הוא פסול לדין ולא יתכן שהכשר לדין יהיה פסול לעדות. אשה לעומת זאת אינה פסולה לעדות אלא היא מופקעת מעדות לגמרי ולפיכך אינה נכללת בכל הכשר לדון כשר להעיד, וראויה היא לדון אע\"פ שא\"א לה להעיד.<sup>209)</sup><i class=\"footnote\">עיין ברשימות שיעורים לשבועות ונדרים חלק שני דף א'.</i>",
            "<b>בא\"ד דשמא היו מקבלין אותה עליהם משום שכינה עכ\"ל.</b> עוד תירצו בתוס' למס' נדה (דף נ. ד\"ה כל) וז\"ל א\"נ לא היתה דנה אלא מלמדת להם הדינים עכ\"ל. תשובה זו נסתרת לכאורה ע\"י מקרא מלא \"והיא שופטה את ישראל בעת ההיא\" ומשמע משפט ממש ולא לימוד דינים בעלמא.",
            "ונראה שמשפט כולל שני עניינים:",
            "א) חלות ההוראה;",
            "ב) חלות הדין על הנידונים.",
            "והנה הרמב\"ם פסק בפ' י\"א מהל' סנהדרין (הל\"ז - ח') וז\"ל דיני ממונות וכן הטומאות וכן הטהרות האב ובנו הרב ותלמידו מונין אותן בשנים ודיני נפשות ומכות וקדה\"ח ועיבור השנה אב ובנו או הרב ותלמידו מונין אותן באחד. זה שאנו מונין האב עם הבן בין באחד בין בשנים כגון האחד מהן בסנהדרין והשני היה מן התלמידים שאמר יש לי ללמד זכות או חובה שומעין דבריו ונושאין ונותנין עמו ונמנין עמו עכ\"ל. השיג עליו הראב\"ד וז\"ל חי ראשי איני רואה לא טעם ולא ריח בדברים אלו כי למשא ומתן מאי מנין איכא ובשעת גמר דין אז הוא מנין כו' עכ\"ל.",
            "להסברת פסק הרמב\"ם התמוה, העלה הגר\"ח זצ\"ל שלפי הרמב\"ם ישנן שתי עמידות למנין בבי\"ד:",
            "א) מנין ראשון בשעת משא ומתן שהוא לצורך הוראת ההלכה מבחינת הלכות התורה בלי להטיל את ההוראה כדין על הנידונים. לשם כך אף הפסולים נמנים כשנים כי אינם פסולים להוראת הלכות התורה.",
            "ב) מנין שני בשעת גמר דין כדי להטיל דין על הנידונים, לשם כך נפסלו פסולים.",
            "אמנם רק בדיני ממונות מתחלק הדין לשני שלבים: שלב הוראת הלכות התורה ושלב פסק הדין על בעלי הדברים. ואילו בדיני נפשות מכות וקדה\"ח שני השלבים מצטרפים לאחד ואף המשא ומתן נחשב כחלות דין על הנידון ולא כהוראת הלכות התורה גרידא. בהתאם לכך נפסלו הפסולים גם למשא ומתן.",
            "דומה שלכך התכוונו התוס' באמרם שדבורה לא היתה דנה אלא מלמדת להם הדינים ר\"ל שהיתה מורה דיני התורה כשופטת אבל לא גמרה את הדין על הנידונים. אשה כשרה לשם הוראת הלכות התורה המהוה חלות של משפט. מאידך אשה פסולה לגמור את הדין על הנידונים.<sup>210)</sup><i class=\"footnote\">עיין ברשימות שיעורים לשבועות ונדרים חלק שני דף ב' - ד'.</i>",
            "ולפי\"ז יוצא דאליבא דהתוס' בנדה אשה ראויה לסמיכה ונתפסת בחלות שם אלהים כי מדאורייתא רק סמוך יכול להורות דיני תורה ולא הדיוט בעלמא. עיין ברמב\"ם פ\"ד מהל' סנהדרין בהלכות הסמיכה, ואכמ\"ל.",
            "<b>בא\"ד דלפניהם איצטרך לכל דבר עישוי וכפייה וכו' עכ\"ל.</b> הבאנו למעלה את תשובת הרמב\"ן לקושית התוס' (הנמצאת בחידושיו לריש מס' סנה') ש\"אלהים\" מלמדנו את פסול ההדיוטות לדין, ומ\"לפניהם\" אנו למדים את האיסור שעל הדיוטות לדון, עיי\"ש.",
            "אליבא דהתוס' לכאורה יוצא שאשה כשרה לכפיית הדיינים, והוא חידוש.<sup>211)</sup><i class=\"footnote\">יש לתמוה הרי אשה פסולה לימנות לכל שררות שבישראל וכמו שכתב הרמב\"ם בפ\"א מהל' מלכים (הל\"ה) והיאך יכולה להצטרף לבי\"ד של כפייה. משמע שתוס' חולקים בזה על הרמב\"ם.</i>",
            "<b>גמ'. פלגא נזקא וכו'.</b> בביאור המחלוקת אם פלגא נזקא ממונא או קנסא כתבו התוס' (דף טו: ד\"ה והשתא) שחלוקים בדין כלבא דאכל אימרי ושונרא דאכלה תרנגולא שהם משונים אך אין כוונתם להזיק. למ\"ד פלגא נזקא קנסא חייבים ולמ\"ד פלגא נזקא ממונא פטורים. יוצא שחלוקים בעיקר הגדרת מזיק דקרן. למ\"ד פלגא נזקא קנסא עיקר הקובע של חלות השם מזיק דקרן שמשונה הוא. מאידך למ\"ד פלגא נזקא ממונא הקובע הוא שכוונתו להזיק.",
            "ברם השט\"מ הביא בשם הריב\"א וז\"ל דאפי' למ\"ד פלגא נזקא ממונא מיקרי קרן משונה אבל אינו משונה כ\"כ שיהא נחשבין תשלומין לקנס וכו' עכ\"ל. אליבא דהריב\"א שניהם מסכימים שכלבא דאכל אימרי חייב מדין קרן כי משונה הוא. המחלוקת היא רק בנוגע לבחינת החיוב - אם היא חלות דין ממון או חלות דין קנס, אולם בעיקר הגדרת המזיק של קרן אין מחלוקת.<sup>212)</sup><i class=\"footnote\">דף (ג.) לתוס' ד\"ה הא דלא מכליא קרנא.</i>",
            "כבר הזכרנו לעיל בשיעורים<sup>213)</sup><i class=\"footnote\">עיין בשיעורים למעלה (דף ב:) בהגדרת קרן.</i> את יסודו של הגר\"ח זצ\"ל שתשלומי מזיק הם חליפי החפצא ומשום כך פסק הרמב\"ם בפ\"ה מהל' טוען ונטען (הל\"ב) שדמי קרקע כקרקע דמי בטענות נזקין. בדומה יתכן לומר בנוגע לתם, שלמ\"ד פלגא נזקא ממונא חצי נזק הוא תשלומין במקום הדבר הניזק. מאידך למ\"ד פלגא נזקא קנסא אין התשלומין חליפי החפצא אלא חיוב עונש וקנס עבור חטאו של אי - שמירת המזיק. ובכן אם פלגא נזקא קנסא אין אומרים דמי קרקע כקרקע דמי, ואפילו לרמב\"ם.",
            "עוד נראה דלמ\"ד פלגא נזקא ממונא נחשב שור תם לחפצא של מזיק כשאר אבות הנזקין. מאידך למ\"ד פלגא נזקא קנסא אין שור תם חפצא דמזיק וחיוב שמירתו ותשלומי הקנס של חצי נזק מהווה דין מיוחד לעצמו ואין לדמותו לשאר הנזקין. ולפי\"ז מבוארים דברי התוס' (טו א ד\"ה אי משום חצי כופר כו') שכתבו דמ\"ד פלגא נזקא ממונא יכול לסבור כריה\"ג שתם משלם חצי כופר. ונראה שר\"ל שרק מ\"ד פלגא נזקא ממונא יכול לסבור כריה\"ג אבל מ\"ד פלגא נזקא קנסא חולק על ריה\"ג וסובר שתם פטור מכופר. הטעם לכך הוא דלמ\"ד פ\"נ ממונא השור תם חשוב לחפצא של מזיק, ומאחר שפשעו הבעלים בשמירת מזיק חייבים הבעלים לשלם חצי כופר. כששור הנקרא בשם מזיק ממית אדם נחשבת פשיעת הבעלים למעשה רציחה. ולכן הבעלים חייבים לשלם כופר על הרציחה. אך למ\"ד פלגא נזקא קנסא לא חל על השור שם מזיק. החיוב לשלם ח\"נ הוא קנס מיוחד על הבעלים מחמת פשיעתם. ובהתאם לכך כששור תם המית אדם אין כאן חלות של רציחה. ולפיכך א\"א לחייבו בכופר כי חיוב הכופר חל דוקא כשיש חלות שם רציחה.",
            "ונראה להוסיף שהרי בפרשת שור שהמית אדם (שמות כא: כ\"ח - ל\"א) כתוב \"וגם בעליו יומת\". וחלוקים המפרשים (עיי\"ש ברש\"י בראב\"ע וברמב\"ן) אם הבעלים מחוייבים מיתה בידי שמים כל זמן שלא שלמו כופר או לא. לשיטת אותם מפרשים שהבעלים חייבים מיתה בידי שמים ברור שזה שהבהמה המיתה את האדם מהווה חלות של רציחה כי רק חלות דין רציחה מחייבת אדם מיתה בידי שמים. כל זה אליבא דמ\"ד פלגא נזקא ממונא המטיל על השור שם מזיק אך לא למ\"ד פלגא נזקא קנסא.",
            "עוד יש לדייק בשינוי סגנון הכתובים וכפי שכתוב (שמות כא: כ\"ח - ל\"ז) בנוגע לשור מועד בור שן ורגל מצד אחד לשור תם מצד שני. בשור מועד, בבור, ובשן ורגל, מטילה התורה האחריות על הבעלים, במועד \"ולא ישמרנו\", בבור \"ולא יכסנו\", ובשן ורגל \"כי יבער איש שדה או כרם ושלח את בעירה\". מאידך בשור תם אין לשון אחריות הבעלים מופיע אלא כתוב (שם: ל\"ה) \"וכי יגף שור איש את שור רעהו ומת ומכרו את השור החצי וחצו את כספו וגם את המת יחצון\". ונראה שמכאן הוכחה למ\"ד פלגא נזקא קנסא שאין שור תם חשוב לחפצא של מזיק ואינו מחייב את בעליו בדיני שמירת נזקין ותשלומי נזקין כשאר המזיקים. אך הוא חיוב מיוחד שישלם מדיני קנס ולשם כך לא השתמשה התורה באותו לשון של אחריות הבעלים שכתבה בשאר המזיקין.<sup>214)</sup><i class=\"footnote\">אמנם לפי מה שביאר רבינו זצ\"ל בשיעוריו למעלה בפסק הרמב\"ם בקדשים קלים ממון בעלים שחיוב התם אינו חל לכתחילה על הבעלים אלא שמתחיל בגופו של השור שהוחלט לניזק ג\"כ מוסברת השמטת התורה אחריות הבעלים בתם כי חיוב התם מתחיל בגופו של השור שהוחלט לניזק ולא בשעבוד הבעלים - ושלא כבמזיקים אחרים.</i>"
        ],
        [
            "<big><strong>ענין תפיסה בקנס.</strong></big>",
            "<b>א.</b><br>הרמ\"ה סובר שדין תפיסה בקנס בזה\"ז תקנתא מדרבנן. וחולק עליו הרא\"ש (בפ\"ק אות כ') ז\"ל דלאו תקנתא הוא אלא דינא הוא, דמדאורייתא מחייב ליה אלא שאין לו דיין בבבל שיכופנו ליתן לו, בכל כה\"ג עביד אינש דינא לנפשיה, ולא מפקינן מיניה עד דיהיב כל דמחוייב ליה מדאורייתא עכ\"ל. בביאור מחלוקתם מסתבר שתלויה בחקירה אם חיובי קנס חלים משעת מעשה הנזק או משעת גמר דין. לדעת הרא\"ש חלים חיובי הקנס משעת מעשה הנזק אפילו קודם פסק ב\"ד. לכן בזה\"ז שאין לנו ב\"ד סמוכים עכ\"ז יש דין תפיסה מדאורייתא מדין עביד אינש דינא לנפשיה. מאידך הרמ\"ה סובר שבי\"ד לבדו מחייב את הקנס מדאורייתא ולפיכך התפיסה היא רק מדרבנן.",
            "נ\"מ ביניהם אם תפיסה תועיל בשור תם בלבד או בכל חיובי קנס - כגון בכפל וד' וה'. אם היא תקנה מיוחדת מדרבנן י\"ל שתקנו תפיסה רק בנזקין לפי שהניזק הפסיד ממון אבל לא בנוגע לכפל וד' וה' שאין בהם חסרון כיס. ואילו אליבא דהרא\"ש הסובר שתפיסה מועילה מדין תורה, וחיובי הקנס חלים משעת מעשה המחייב, תועיל תפיסה בכל דיני קנסות מדאורייתא כולל הקנסות של כפל וד' וה'.<sup>215)</sup><i class=\"footnote\">עיין בסמ\"ע חו\"מ סי' שמ\"ח אות י\"א.</i>",
            "והנה התוס' בכתובות (דף מב. ד\"ה ר\"ש וכו') בנוגע לשעת חיוב קנס כתבו בשם הר\"י וז\"ל דאינו מתחייב כלל אלא משעת העמדה בדין ואילך עכ\"ל. מפורש אליבא דהר\"י שאין שעת המעשה מחייבת אלא בי\"ד. ונראה שבכך נאמן הר\"י לשיטתו במחלוקתו עם ר\"ת בנוגע להיאך משערין שעור דמי כפל בגנב (עיין בתוס' לקמן בב\"ק דף סו. ד\"ה טלאים וכו'). הר\"י סובר שלענין יוקרא וזולא של הדבר הגנוב קובעת שעת העמדה בדין לבדה את שעור הקנס של כפל - בין לקולא ובין לחומרא. והיינו משום שלר\"י שעת העמדה בדין גרידא מחייבת את הקנס של כפל וטרם נגמר הדין ליכא חיוב קנס כלל. ר\"ת (שהובא בתוס' שם) לעומת זאת סובר שמשערים יוקרא וזולא לקולא, דהיינו ששמין את הכפל כפי השער הכי זול בין שעת הגניבה לבין שעת העמדה בדין. ומסתבר שלפי ר\"ת שני המחייבים של כפל - שעת הגניבה ושעת העמדה בדין - מצטרפים יחד, ולפיכך משלם הגנב כפי השיעור הפחות שבשתיהן. ברם עלינו לעיין אליבא דר\"ת אם יש חלות חיוב כל שהוא בשעת הנזק ומשו\"ה יסכים לרא\"ש שתפיסה בזה\"ז שאין לנו בי\"ד היא מדאורייתא או שלדעתו הבי\"ד הוא המחייב לבדו אלא שמשערינן את הקנס גם לפי השער שבשעת המעשה, אמנם אין משעת המעשה חיוב כלל מדאורייתא, ובכן יחזיק בשיטת הרמ\"ה שהתפיסה בזה\"ז היא מדרבנן. ועיין לקמן (אות ב') שנדון יותר בשיטת ר\"ת בתפיסה.",
            "חילוק זה קיימת גם לגבי יחוד כלי בכפירת קנס. יש דין בשבועת הפקדון שאינו חייב אלא אם יש כלי המיוחד לתשלומין, כלומר שחלוקין על כלי מסוים. ובמחלוקת בין ר\"ש ורבנן בנוגע לשבועת הפקדון דקנס באנסת ופתית את בתי (שבועות דף לו:) העלו הראשונים את השאלה היאך שייך יחוד כלי בחיוב קנס קודם העמדה בדין. התוס' במס' שבועות (דף לח. ד\"ה אנסת) כתבו שיש חלות יחוד כלי בכפירת קנס, ובאנסת ופתית את בתי מדובר כגון שייחד הכופר כלי שיגבה ממנו את הקנס כשיחייבוהו בי\"ד את הקנס לאחר זמן. אמנם התוס' בכתובות (דף מב. ד\"ה ר\"ש) חלקו על זה, ולדעתם יחוד כלי לקנס לא חל כי הוא קנין בדבר שלא בא לעולם. ומחלוקתם מבוארת לאור דברינו הנ\"ל. אם חיובי קנס חלים לפני העמדה בדין - אף ייחוד כלי יכול לחול בשעתו לפני העמדה בדין ואינו ענין לדבר שלא בא לעולם. מאידך אם חיובי קנס אינם חלים כלל עד שעת העמדה בדין, מהוה ייחוד כלי לפני העמדה בדין קנין בדבר שלא בא לעולם.",
            "<b>ב.</b><br>כתבו התוס' ד\"ה ואי תפס וז\"ל אור\"ת דוקא אי תפס המזיק עצמו כגון כלב או השונרא קאמר דלא מפקינן דבמזיק הקילו חכמים שיוכל להחזיק בו אם לקחו בשעת ההיזק אבל מידי אחרינא לא דאי בכל דבר שיתפוס לא מפקינן יבא לידי תקלה דהיום או למחר יגזול כל אשר לו ולא נוציא ממנו דאין אנו דנין דיני קנסות וזה יפסיד יותר ממה שהזיק עכ\"ל. ותמה ע\"ז הרא\"ש (פ\"ק אות כ') וז\"ל ולא יכולתי לעמוד על דבריו דאם לקח יותר מכדי נזקיו יכולין ב\"ד לדון כדי שיחזיר לו המותר ולא מיקרי דיני קנסות בבבל שהרי כבר נפרע מנזקו בתקנת חכמים שאמרו לא מפקינן מיניה ואין אנו דנין אלא להחזיר את המותר הלכך נראה דבכל מידי דתפס לא מפקינן מיניה ואי תפס יותר מכדי נזקו שמין לו ב\"ד דמי נזקו ומוציאין מידו המותר עכ\"ל.",
            "בביאור מחלוקתם נראה שלר\"ת חלה התפיסה מדין גבייה. לכן בתם המזיק ניתן לגבות רק מהמזיק עצמו שכן תשלומי תם המזיק הם מגופו בלבד ולא מן העלייה. מאידך הרא\"ש סובר שהתפיסה מיוסדת על דין כפייה וכמו שכתב וז\"ל דמדאורייתא מחייב ליה אלא שאין לו דיין בבבל שיכופנו ליתן לו בכל כה\"ג עביד איניש דינא לנפשיה ולא מפקינן מיניה עד שיהיב כל דמחוייב ליה מדאורייתא עכ\"ל. ומשו\"ה מותר לו לניזק לתפוס אפילו משאר נכסיו כי אף בתפיסה זו יוכל לכפות למזיק לשלם לו.<sup>216)</sup><i class=\"footnote\">עי' בדרכי משה סי' א' סק\"ה ובב\"ח ח\"מ סי' א' ובדרישה שם סק\"ו.</i>",
            "והנה מדין כפייה היה בדין שיהיה מותר לתפוס אפילו יותר מכדי דמי המזיק שהרי אם יתפוס יותר תועיל תפיסת המותר לניזק להכריח את המזיק לשלם את הקנס של חצי נזק. ברם אליבא דכ\"ע אין לו רשות לעשות כך שא\"כ יגזול כל אשר לו.",
            "לפי\"ז הפירוש בר\"ת הוא כך: \"דוקא אי תפס המזיק עצמו\", ר\"ל שהתפיסה חלה מדין גבייה מגופו, \"דאי בכל דבר\" ר\"ל שאם תופס מדין כפייה אז \"יבוא לידי תקלה\". והנה מלשונו של ר\"ת שכ' \"הקילו חכמים\" משמע שדעתו כרמ\"ה שדין תפיסת הקנס הוא תקנת חכמים ולא דין דאורייתא. והרא\"ש סובר שהוא דין דאורייתא וכנ\"ל.",
            "והנה ר\"ת מגביל זמן התפיסה \"שיוכל להחזיק בו אם לקחו בשעת ההיזק\" כי תפיסה אח\"כ נחשבת למעשה גזילה. לר\"ת התפיסה חייבת להקרא בשם גבייה ע\"פ דין והוא רק תפיסה בשעת מעשה ההיזק לפני שבעל המזיק לקח את המזיק לרשותו. אבל אליבא דהרא\"ש תפיסה מדין כפייה היא ומועילה גם לאחר מעשה ההיזק כדי שיתפוס הניזק נכסים מהמזיק ויכפנו לשלם את הקנס.",
            "<b>ג.</b><br>בדין מודה בקנס ואח\"כ באו עדים בזה\"ז כתב הרא\"ש בשם הראב\"ד וז\"ל דאם הודה ואח\"כ באו עדים קי\"ל כרב דאמר מודה בקנס ואח\"כ באו עדים פטור ואי תפס מפקינן מיניה, ואי תפס מקמי הודאתו ואח\"כ הודה מפקינן מיניה ולא אמרינן דתפיסה מקמי הודאה כעדים דמיא וכו' עכ\"ל. והקשה עליו הרמב\"ן דהודאה בב\"ד דוקא בעינן כדאמרי' התם כו' הלכך אי תפס לא מפקינן מיניה בין תפס מקמי הודאה בין תפס לאחר הודאה כו' עכ\"ל. לפום ריהטא דעת הראב\"ד שהודאת בע\"ד אפילו לפני ג' הדיוטות פוטרת מקנס ואילו הרמב\"ן סובר שכשם שזקוקים לב\"ד סמוך כדי לחייב קנס כן פטור הקנס שחל במודה בקנס זקוק לב\"ד סמוך - ובלאו הכי אין אומרים מודה בקנס ואח\"כ באו עדים פטור. ולכאורה הראב\"ד תמוה כי מ\"ש ב\"ד המחייב קנס שצ\"ל סמוך מב\"ד הפוטר מקנס שאצ\"ל סמוך.<sup>217)</sup><i class=\"footnote\">אולי י\"ל לפי מה שרבינו זצ\"ל ביאר למעלה שיש שני דינים בסמיכה: א) רשות להורות; ב) הכשר הגברא. בנוגע לחיוב הקנס סמיכה חלה כהכשר גברא - והדיוטות לא יכולים בשום אופן לחייב קנסות כי מופקעים הם מהכשר. מאידך בנוגע לפוטר המודה בקנס סמיכה חלה מדין רשות. וכ\"ז בזמן שיש סמוכים, ואילו בזה\"ז שאין סמוכים אף להדיוטות חלה רשות להורות פטור קנס שהרי הדיוטות בנוגע לפטור קנס בני הוראה הם ואמרי' שליחותייהו דקמאי קא עבדינן לתת להם הרשות להורות.</i> וע\"ע בהגהת הגר\"א על הרא\"ש שהקשה על הראב\"ד שדין מודה בקנס ואח\"כ באו עדים פטור חל דוקא כשמחייב את עצמו בקרן והרי המודה בשור תם לא חייב את עצמו בקרן, והיא קושיא עצומה מאד.",
            "אך נמוקי יוסף (לפרק מרובה דף עה:) הביא את שיטת הראב\"ד בסגנון אחר מהרא\"ש וז\"ל שבזמן הזה שאין דנין דיני קנסות וקי\"ל דאפ\"ה אי תפס לא מפקינן מיניה אם קדם הלה והודה אע\"פ שבאו עדים אח\"כ הרי הוא פטור ואפי' בדברים שפטר עצמו מכלום לפי שכשם שאין דנין דיני קנסות בזה\"ז כך אין מקבלים עדים והרי זה כמו שאין שם עדים עכ\"ל. ודבריו טעונים ביאור.",
            "ונראה שלדעת הראב\"ד בזה\"ז כשאין הודאת בע\"ד אלא שיש עדים תפיסת קנס אינה נחשבת להוראת דיני קנסות. באופן זה העדות חלה לברר את המעשה כדי שהתפיסה תועיל וגם בי\"ד של הדיוטות כשרים. מאידך כשהודה ואח\"כ באו עדים מתעורר דיון בפני בי\"ד אם להחשיב את הודאתו כהודאה הפוטרת מקנס או שלא לקבל את ההודאה כהודאה הפוטרת. דיון זה מעורר חלות של דיני קנסות בבי\"ד, ולזה הדיוטות פסולים. במקום שיש הודאת בע\"ד מתעורר דיון של קנס בבי\"ד והדיוטות פסולים לדון דיני קנסות. ומאחר שהתעורר דין קנסות אינם יכולים לדון בדין זה כלל ואף לא לדון בדין התפיסה ע\"י העדאת העדים. ולפי\"ז שתי הקושיות הנ\"ל על הראב\"ד מתורצות כי לא אמר דמודה בקנס פטור בזה\"ז אלא שבמקום שיש הודאה מתעורר דיון של קנסות ואין לנו בזה\"ז בי\"ד המוכשר לדון בדיני קנסות, ודו\"ק.<sup>218)</sup><i class=\"footnote\">רבינו זצ\"ל דן זמן רב בביאור הראב\"ד וכתבנו את מסקנת דבריו.</i>",
            "<b>ד.</b><br>לדעת הרמב\"ן הודאת המזיק בזה\"ז אינה פוטרתו מקנס שהרי אין לנו בי\"ד סמוכים לפסוק דין פטור והפקעת חיוב. משום כך אם באו עדים התפיסה מועלת. אמנם במקרה שלא באו עדים ותפס הניזק ע\"פ הודאת המזיק, יש מחלוקת ראשונים אם תפיסתו מועלת משום הודאת המזיק או שמוציאין אותו מידיו. הטור (חו\"מ סי' שמ\"ח ועיין בסמ\"ע סי' א' אות י\"ח) סובר שהודאת המזיק בזה\"ז מועלת לתפיסה ואם הניזק תפס ע\"פ הודאת המזיק אין מוציאין מידיו. מאידך בשיטה מקובצת כתוב בשם המאירי שמוציאין אותו מידו.",
            "בביאור המחלוקת נראה שהטור מסכים לרא\"ש שמעשה הנזק מחייב את שעבודי הקנס מדאורייתא אלא שגמר חיוב הקנס לענין גבייה תלוי בהעמדה בדין. והוא סובר שחיוב הקנס שחל משעת מעשה נחשב כממון דעלמא. בהתאם לכך מועלת בו תפיסה וגם חל בו דין הודאת בעל דין כמאה עדים דמי. אך בזמן שיש ב\"ד סמוכים והבע\"ד מודה מפקיעים הב\"ד את כל חלות ממון שבקנס מעיקרו. ואילו בזה\"ז שאין לנו בי\"ד סמוכים חיוב הממון שמשעת מעשה חל ואמרי' הודאת בע\"ד כמאה עדים דמי. מאידך המאירי נוקט שאף על חיוב הקנס בזה\"ז חל שם קנס, ובנוגע לקנס אין אומרים הודאת בע\"ד כק' עדים דמי, והמודה אינו נאמן כלל. ויתכן ששיטת המאירי הוא שתפיסת הקנס בזה\"ז תקנה מדרבנן היא ובכן חל על הממון שם קנס. לפיכך הניזק יכול לתפוס הקנס רק אם העידו עדים ולא עקב הודאת המזיק - וכדין קנסות דעלמא.",
            "<b>ה.</b><br>הרא\"ש (בריש פ' החובל) הביא בשם הגאונים שבדיני קנסות בזה\"ז משמתינן ליה עד שיפייס המזיק לניזק בשיעור הראוי לו. וכן הביא הרמב\"ם בפ\"ה מהל' סנהדרין (הלי\"ז) וז\"ל מנהג הישיבות בחוצה לארץ אע\"פ שאין גובין שם קנס מנדין אותו עד שיפייס לבעל דינו כו' וכיון שיתן לו שיעור הראוי לו מתירין נידויו בין שנתפייס בעל דינו בין שלא נתפייס עכ\"ל. ופשוט שתקנת הגאונים זו תוקנה ע\"פ המשנה דלקמן (צב.) וז\"ל אע\"פ שהוא נותן לו אין נמחל לו עד שיבקש ממנו וכו' עכ\"ל כלומר שמחויב החובל לפייס את הנחבל עד שימחלהו. יסוד תקנת הגאונים הוא שאע\"פ שאין דנין דיני קנסות בבבל ה\"מ לענין חיוב הממון שבקנס ולענין גביית הקנס, אבל הנחבל אינו מחוייב למחול לחובל בלי שיפייסהו, והם תקנו שאין פיוס בחינם אלא החובל יתן לנחבל שיעור ממון הראוי לו כדי לפייסו ואח\"כ ימחלהו. ובשיעור הראוי לו ר\"ל שיעור הראוי להתפייס בו. ועיין בראשונים שכתבו שכ\"ז בחבלה ובקנסות שאין להם שיעור קצוב בתורה. ברם בקנסות ששיעורם קצוב בתורה, כגון ל' של עבד, משמתינן ליה עד שישלם את כל השיעור הקצוב. והטעם פשוט, כי מאחר שכבר קצבה התורה את שיעור התשלומין אף קבעה שזהו השיעור של תשלומין שראוי לו להתפייס בו ולא פחות מזה.",
            "<b>גמ'. לא תשים דמים בביתך.</b> בשט\"מ הביא בשם מהר\"י כ\"ץ וז\"ל אע\"ג דהך דר' נתן לא מיירי בהיזק כי הך דשמעתין אלא בסכנת נפשות כדמוכח קרא דלא תשים דמים בביתך כו' עכ\"ל. מהר\"י כ\"ץ העיר שר\"נ מדבר אודות האיסור לא לסכן נפשות ואילו בסוגיין הביאו את דבריו בנוגע לכלב שאכל אמרי שהזיק ממון. והנה מהר\"י כ\"ץ אינו מיישב את הקושיא. ויתכן שסובר שהאיסור דאורייתא חל דוקא בסכנת נפשות אלא שהחכמים הרחיבו את האיסור והטילו חיוב שמתא על מי שמחזיק מזיק ממון בביתו. עוד י\"ל שמהר\"י כ\"ץ סובר שהגמרא כאן מחדשת שקיים איסור מדאורייתא להחזיק מזיק ממון בתוך ביתו ומוסיפה בכך על דין דרבי נתן דמיירי במסכן נפשות.",
            "ויעויין לקמן (דף מו.) בגמרא שדנה בשיטת ר\"א דאין לשור מועד שמירה אלא סכין. ז\"ל אמר רבה מ\"ט דר\"א דאמר קרא ולא ישמרנו שוב אין לו שמירה לזה. א\"ל אביי אלא מעתה דכתיב ולא יכסנו נמי שוב אין לו כיסוי לזה כו' אלא אמר אביי היינו טעמיה דר\"א כדתניא ר\"נ אומר מניין שלא יגדל אדם כלב רע בתוך ביתו כו' שנא' לא תשים דמים בביתך עכ\"ל. פשטות הגמרא מורה שהאיסור לר\"א הוא הלאו דלא תשים כו'. ברם רש\"י לקמן (דף מו. ד\"ה שלא יגדל אדם כו') פי' וז\"ל הכי נמי האי ולא ישמרנו לא יקיימנו הוא עכ\"ל. לפירש\"י שם, השוותה הגמרא את איסור \"לא תשים דמים\" לאיסור \"ולא ישמרנו\". דהיינו שלדעת ר\"א שם ההשוואה מגלה לנו שאין שמירה מועלת לשור המועד ובגלל האיסור חייב להרוג את השור. לפי\"ז יתכן שאף בסוגייתנו מתכוונת הגמרא לאו דוקא לאיסור \"לא תשים דמים בביתך\" שחל רק בסכנת נפשות אלא לאיסור \"ולא ישמרנו\" שחל בכל נזקי ממון, ור\"ל שכשם שאסור להחזיק דבר המסכן נפשות בתוך ביתו כן אסור להחזיק מזיק ממון בתוך ביתו. ולפיכך חייב לסלק את המזיק. אמנם אין זה משום לאו \"לא תשים דמים בביתך\" אלא משום איסור \"ולא ישמרנו\".",
            "וכ' הרא\"ש (סי' כ' לפרקין) וז\"ל לכאורה משמע דקאי אכלבא דאכל אימרי רברבי אפילו פעם אחת דהא קרי ליה משונה ומשלם חצי נזק. ותימה א\"כ שור המועד היכי משכחת ליה כיון דמשמתינן ליה בפעם ראשונה כו' וי\"ל אע\"ג דקרי ליה משונה ומדמי לקרן שינויו גדול משינוי דקרן שהוא נלחם עם מי שגדול ממנו אבל שור בעודו תם לא משמתינן ליה אבל הועד ודאי משמתינן ליה א\"נ מועד לבהמה לא משמתינן ליה כיון דאם הזיק משלם נזק שלם מן העלייה עכ\"ל. לפי מסקנת הרא\"ש משמע שמשמתינן בכלב שאכל אימרי משום שמהוה סכנה לאדם מאחר \"שהוא נלחם עם מי שגדול ממנו\", ואילו במועד לבהמה דעלמא שאינו מסכן בני אדם - כי מועד לבהמה אינו מועד לאדם - ליכא איסור \"לא תשים דמים בביתך\" ולכן לא משמתינן ליה.",
            "כתב הרמב\"ם (פי\"א מהל' רוצח הל\"ד) וז\"ל אחד הגג ואחד כל דבר שיש בו סכנה וראוי שיכשל בה אדם וימות, כגון שהיתה לו באר או בור בחצירו בין שיש בו מים בין שאין בו מים חייב לעשות חוליא גבוהה עשרה טפחים או לעשות לה כסוי כדי שלא יפול בה אדם וימות, וכן כל מכשול שיש בו סכנת נפשות מצות עשה להסירו ולהשמר ממנו ולהזהר בדבר יפה יפה, שנאמר השמר לך ושמור נפשך. ואם לא הסיר והניח המכשולות המביאין לידי סכנה ביטל מצות עשה ועבר בלא תשים דמים עכ\"ל. פשטות הרמב\"ם מורה שהלאו של לא תשים כולל דוקא דברים שיש בהם סכנת נפשות ולא מזיקי ממון בעלמא. אולם בהלכות נידוי פסק הרמב\"ם שמנדין על מזיק ממון דעלמא כי כך כתב בפ\"ו מהל' תלמוד תורה (הלי\"ד) ז\"ל על כ\"ד דברים מנדין את האדם כו' ז) מי שיש ברשותו דבר המזיק כגון כלב רע או סולם רעוע מנדין אותו עד שיסיר היזקו עכ\"ל. ויתכן שסובר שנידוי הוא תקנה מדרבנן אולם אה\"נ שמזיק ממון אינו בכלל הלאו דלא תשים מדאורייתא.<sup>219)</sup><i class=\"footnote\">עי' בס' עבודת המלך להל' תלמוד תורה שם.</i>",
            "אמנם יעויין בספר המצוות לרמב\"ם (ל\"ת מספר רצ\"ז) כשהגדיר את הלאו \"לא תעמוד על דם רעך\" כתב וז\"ל הזהירנו מלהתרשל בהצלת נפש אחד כשנראהו בסכנת מות או ההפסד ויהיה לנו יכולת להצילו כמו שהיה טובע בנהר ואנחנו נדע לשחות ונוכל להצילו או יהיה לסטים משתדל להורגו ונוכל לבטל מחשבתו או לדחות ממנו נזק, ובאה האזהרה באמרו לא תעמוד על דם רעך. וכבר אמרו שמי שיכבוש עדותו תכללהו גם כן זאת האזהרה כי הוא רואה ממון חבירו אבד והוא יכול להחזירו אליו באמרו האמת. וכבר בא בזה הענין גם כן אם לא יגיד ונשא עונו. ולשון ספרא מנין שאם אתה יודע לו עדות שאין אתה רשאי לשתוק ת\"ל לא תעמוד על דם רעך. ומנין שאם ראית אותו טובע בנהר או חיות או לסטים באין עליו שאתה חייב להצילו ת\"ל לא תעמוד על דם רעך עכ\"ל. הרי מפורש בסה\"מ שהלאו \"לא תעמוד על דם רעך\" כולל החיוב להציל חבירו מהפסד ממון כמו שמחויב להצילו מסכנת נפשות. לפי\"ז יתכן שמי שמחזיק מזיק בתוך ביתו עובר באיסור \"לא תעמד על דם רעך\". ויתכן שאיסור זה הוא המחייבו בנידוי.",
            "ויעויין ברמב\"ם (פ\"א מהל' רוצח הלי\"ג) וז\"ל כל היכול להציל ולא הציל עובר על לא תעמוד על דם רעך. וכן הרואה את חבירו טובע בים, או ליסטים באים עליו, או חיה רעה באה עליו, ויכול להצילו הוא בעצמו, או ששכר אחרים להצילו ולא הציל, או ששמע עכו\"ם או מוסרים מחשבים עליו רעה או טומנין לו פח ולא גלה אוזן חבירו להודיעו, או שידע בעכו\"ם או באונס שהוא בא על חבירו ויכול לפייסו בגלל חבירו להסיר מה שבלבו ולא פייסו וכל כיוצא בדברים אלו, העושה אותם עובר על לא תעמוד על דם רעך עכ\"ל. הרמב\"ם אינו כותב במפורש כפי שכתב בסה\"מ שהצלת ממון כלולה בלאו דלא תעמוד על דם רעך,<sup>220)</sup><i class=\"footnote\">אך קצת משמע מ\"לסטים באים עליו\" שהרמב\"ם כולל אף הצלת ממון גרידא, כך אמר רבינו זצ\"ל.</i> וצ\"ע האם פסק במשנה תורה כמו בסה\"מ שהצלה מהפסד ממון בכלל לא תעמוד על דם רעך או שחזר בו במשנה תורה.",
            "מסקנת הדברים: אם איסור החזקת מזיק ממון בבית הוא מדאורייתא יתכן שמקורו משום שלשה לאוין: - א) לא תשים דמים בביתך; ב) ולא ישמרנו; ג) לא תעמד על דם רעך.",
            "<b>ב.</b><br>במצות מעקה יש לאו ועשה. וז\"ל הרמב\"ם בפי\"א מהל' רוצח (הל\"א - ב') מצות עשה לעשות אדם מעקה לגגו שנא' ועשית מעקה לגגך. והוא שיהיה בית דירה אבל בית האוצרות ובית הבקר וכיוצא בהן אינו זקוק לו וכל בית שאין בו ד' אמות על ד' אמות פטור מן המעקה כו' למה נאמר גגך למעוטי בתי כנסיות ובתי מדרשות לפי שאינן עשויין לדירה עכ\"ל.",
            "הרמב\"ם פסק שבית שאין בו ד' על ד' ובתי כנסיות ובתי מדרשות פטורין ממעקה הואיל ואינן ראוים לדירה. ולכאורה קשה, למה יפטרו הבתים האלו ממעקה, נהי שהעשה \"ועשית מעקה\" אינו נוהג בהם הואיל ואינם בית דירה, עכ\"ז יתחייבו הבעלים לבנות להם מעקה משום הלאו המחייב בהסרת המכשולות - \"ולא תשים דמים בביתך\" (שם הל\"ד). ולמה לא יחשב גג הבית כזה למכשול וכדבר המסכן נפשות ויהיה זקוק למעקה כדי לסלק המכשול אע\"פ שאינו ראוי לדירה.",
            "וניתן ליישב קושיא זו בשני אופנים: א) יתכן שהבעלים אמנם חייבים לסלק את המכשול שקיים בגג הזה מפני הלאו, אבל אינם מצווים לסלקו ע\"י בניית מעקה דוקא. רשאים הם למנוע נזק מחמת הגג גם בדרכי שמירה אחרים. בד\"א בבית שאינו בית דירה, ואילו בבית דירה העשה מחייב את בעה\"ב לבנות דוקא מעקה.",
            "ב) יתכן שגג הבית אינו מכשול במציאות. שונה גג מבור ברה\"ר המהווה מכשול במציאות מאחר שהוא נמצא במקום הילוך רבים. מאידך הגג אינו נמצא במקום דריסת הרגל, ואינו איפוא מכשול במציאות, ולפיכך אין הבעלים חייבים בשמירתו. ורק משום גזיה\"כ מיוחדת לבנות מעקה חלה חלות שם של מכשול על הגג, ואז חל גם הלאו של אי - סילוק המכשולות - \"ולא תשים דמים\". אך כשאין העשה ליכא הלאו, ולכן בית שאין בו ד' על ד' בהכ\"נ ובה\"מ פטורים לגמרי ממעקה ומשמירת הגג.",
            "והנה בספר שו\"ת דבר אברהם דן לגבי באר מים הנמצא בחצר בהכ\"נ אם הקהילה חייבת לכסותו שלא יפול בו אדם או לא. אך ע\"פ הנ\"ל פשוט שחייבים כי בהכ\"נ נתמעט דוקא ממצות מעקה לפי שאין הגג מכשול ומזיק במציאות ואילו כאן שיש חפצא של מזיק ממש בחצר בהכ\"נ ודאי חייבת הקהילה בשמירתו. החיוב נובע מהעשה \"השמר לך\" ומהלאו \"ולא תשים דמים\" (הל\"ד) החלים בכל חפצא של מזיק וסכנה במציאות.",
            "<b>ג.</b><br>הרמב\"ם פסק שבבניית המעקה מקיים עשה של \"ועשית מעקה לגגך\". ואילו בהסרת המכשולות יש עשה ד\"השמר לך ושמור נפשך\". ונראה ששתי המצוות האלו שונות בעצם חלותן. בניית המעקה מהווה קיום עשה. לעומת זה בחיוב לסלק את המכשולות יש אזהרת איסור עשה אבל הגברא אינו מקיים עשה ע\"י הסרתם.",
            "ההבדל הזה יוצא מהרמב\"ם בהל' ברכות (פי\"א הלי\"ב), שם הוא קובע שהעושה מעקה לגגו מברך עובר לעשיית המעקה אקב\"ו לעשות מעקה. והנה ברכה על כסוי הבור ברה\"ר או בהסרת המכשולות לא שמענו מעולם. וא\"כ למה מברכים בעשיית המעקה. מוכח מכך שבעשיית המעקה יש קיום עשה - בדומה למשל לקביעת המזוזה, ובהתאם לכך מברכים עובר לעשיית המצוה. מאידך בכסוי בור ובהסרת המכשולות אין הגברא מקיים איזו שהיא מצוה, אלא מי שאינו מסיר מכשולות ושומרם מלהזיק עובר באיסור העשה \"השמר לך ושמור נפשך\" (השמר לשון איסור). ומשום כך אין מברכים לפני שמכסים את הבור או לפני שמסלקים שאר מכשולות."
        ],
        [
            "<b>תוס' ד\"ה והנחש.</b> אליבא דהתוס' חמשת המזיקין המועדין מתחילתן חייבים מדין שן ורגל ולפיכך פטורים ברה\"ר. כבר הוזכרה בשיעורים (למעלה דף ג. ד\"ה מ\"ש קרן) את המחלוקת בין הרי\"ף להרא\"ש (פ\"ק סי' א') ביסוד הפטור של שן ורגל ברה\"ר. אליבא דהרי\"ף סברא היא: מאחר שיש להם רשות ללכת ברה\"ר כדרכם וא\"א שילכו הבעלים אחריהם תמיד לפיכך פטורים. אבל לדעת הרא\"ש הפטור הוא מגזיה\"כ דכתיב ובער בשדה אחר. נ\"מ לבהמה שהלכה ברה\"ר ודרסה על עץ ארוך והזיקה ברשות היחיד. אליבא דהרי\"ף הבעל פטור לפי שדרסה ברשות ואילו אליבא דהרא\"ש הבעל חייב מאחר שהזיקה ברה\"י. התוס' שלפנינו סוברים כשיטת הרא\"ש ששן ורגל פטורים ברה\"ר מגזיה\"כ. לכן ה' המועדים פטורים ברה\"ר, כי מאחר שכלולים בשן ורגל אע\"פ שאין להם רשות ללכת ולהזיק ברה\"ר גזיה\"כ פוטרת אותם כשהזיקו ברה\"ר. ואילו אליבא דהרי\"ף ה' המועדים צ\"ל חייבים ברה\"ר כי אין להם רשות ללכת שם ולהזיק.",
            "ועיין בהגהות הגר\"א שמביא את פסק הרמב\"ם (בפ\"א מהל' נזקי ממון הל\"ו) שחמשת המועדין חייבים מדין מזיק של קרן ולא מדין מזיקי שן ורגל. ונראה שבכך נאמן הרמב\"ם לשיטתו שכתב שיסוד הפטור של שן ורגל הוא סברא (בפ\"א שם הל\"ח) כדעת הרי\"ף. לפיכך ה' המועדין שאין להם רשות ללכת ולהזיק ברה\"ר חייבים. והואיל ואין להם רשות הליכה וחייבים ברה\"ר ממילא אינם בכלל שן ורגל אלא בכלל מזיק קרן. ובכל זאת משלמים נ\"ש בפעם הראשונה, כי לרמב\"ם משלמים ח\"נ רק כשהנזק הוא משונה ומאחר שחמשת המזיקין דרכן להזיק חייבים נ\"ש אפילו בפעם הראשונה שהזיקו.",
            "אך עדיין צ\"ע שהרי התוס' הביאו ראייה שחמשת המועדין פטורין ברה\"ר מדין שמואל בגמרא, והרמב\"ם פסק כברייתא בפ\"ג מהל' נזקי ממון (הל\"ז) ז\"ל חיה שנכנס לרשות הניזק וטרפה ואכלה בהמה או בשר משלם נ\"ש שזהו דרכה עכ\"ל, לשונו \"לרשות הניזק\" משמע שסובר שברה\"ר פטור, וחיה כוללת את חמשת המועדים מתחילתם, וצ\"ע כי מאחר שחייבים מדין קרן בדין הוא שיהיו חייבים ברה\"ר.<sup>221)</sup><i class=\"footnote\">עיי\"ש בלחם משנה. ולכאורה י\"ל שפסק הרמב\"ם בחיה אינו מתייחס לחמשת המועדים שחייבים נ\"ש ברה\"ר כי אין להם רשות, והרמב\"ם מתכוון בחיה לחיות אחרות שבני תרבות הן, אך צ\"ע מהסוגיא. א\"נ שהרמב\"ם מבחין בין כוונתו להזיק ליש הנאה להזיקא. אין לה' מועדים רשות להזיק ברה\"ר כשכוונתם להזיק ואילו ביש הנאה להזיקן יש להם רשות וחל הפטור של שן ברה\"ר, וצ\"ע.</i>"
        ],
        [
            "<b>תוס' ד\"ה רבי אליעזר כו'.</b> בסוגיא במס' סנהדרין (דף טו:) הובאה מחלוקת בין ר\"י לר\"ל. לר\"ל לחמשת המזיקין יש תרבות ובעלים, ודוקא משהמיתו מותר להורגן. מאידך ר\"י סובר שאין להם לא תרבות ולא בעלים וממיתין אותן מיד ואפילו לא המיתו. וע\"ע שם שנ\"מ לגבי איסה\"נ, כי אליבא דר\"ל אסורין בהנאה \"כיון שהמיתו שוינהו רבנן כמאן דגמר דינייהו ואיסורי הנאה נינהו\", ואליבא דר\"י שממיתן אותן מיד בלי שימיתו אדם מותרין בהנאה. יוצא שלשיטת ר\"ל חל עליהם דין שור הנסקל שאסור בהנאה, ואילו לר\"י לא חל עליהם דין שור הנסקל אך הורגין אותן כדי להסיר המכשול, ולפיכך בשרן מותר בהנאה. והנה בשור הנסקל דעלמא גמר הדין של כ\"ג אוסר השור בהנאה. (עיין לקמן דף מה. בתוס' ד\"ה מכור ובמס' סנהדרין דף עט: בתוס' ד\"ה בשור כו'). ונראה שר\"ל סובר שכ\"ז בשור ובבני תרבות דעלמא שאם המיתו אדם זקוקים לגמר הדין של בי\"ד להטיל על השור חלות שם שור הממית ורוצח, ועקב כך חל איסור ההנאה. בחמשת המזיקים לעומת זאת אין צורך שבי\"ד יטיל עליהם שם ממית ורוצח שכן ע\"י מעשה הרציחה עצמו חל שם ממית ורוצח. לכן אסורים בהנאה מיד משהמיתו. ברם יש לפקפק בזה כי יתכן שגוף המזיק אינו אסור בהנאה אליבא דר\"ל עד שעת מיתת המזיק - (עי' בתוס' דף כג: ד\"ה ולא כו'), שהרי לפי ר\"ת אפילו בשור הנסקל דעלמא אין גמר דין עצמו אוסר בהנאה אלא מיתת השור היא האוסרת, וי\"ל דא\"כ דה\"ה בחמשת המזיקין לא שעת מיתת האדם אוסרתם אלא שעת מיתת המזיק, וצ\"ע בזה.",
            "<b>גמ'. שהושיבו ישיבה על קברו.</b> כי אין כבוד אלא תורה, והקדישו לימודם לשמו ולזכרו, וזהו הכבוד הכי גדול שביד בני אדם לעשות.<sup>222)</sup><i class=\"footnote\">בנמוקי יוסף בשם הרמ\"ה: היכא דקא עביד ליקרא דשכבא כגון בני ישיבה לכבוד רבן ליכא משום לועג לרש.</i>"
        ],
        [
            "<b>תוס' ד\"ה והאמר כו'.</b> ז\"ל פי' בקונטרס כו' וקשה לר\"ת כו' עכ\"ל. ונראה אליבא דרש\"י שאין קושיא מהגמרא בקידושין. בכל ת\"ת יש שני קיומי מצוות: א) לימוד תורה לשם לימוד תורה וכדכתיב ושננתם לבניך; ב) לימוד תורה כדי לבוא לידי מעשה וכדכתיב ולמדתם אותם ושמרתם לעשותם. נ\"מ לדין נשים. נשים פטורות מתלמוד תורה, אך כל זה ממצות לימוד התורה כמצוה בפני עצמה (הקיום הראשון) ואילו במצות לימוד התורה כדי לבוא לידי מעשה גם נשים חייבות. בהתאם לכך מברכות הנשים ברכות התורה שכן חייבות במצות לימוד המביא לידי מעשה (עיין באו\"ח סי' מ\"ז במג\"א אות י\"ד ובס' בית הלוי). ודומה שזהו היסוד המחייב את הנשים במצות הקהל. חז\"ל אמרו (חגיגה דף ג) שאנשים באין ללמוד נשים באות לשמוע. ונראה שר\"ל דאנשים באו ללמוד תורה לשם לימוד גופא ונשים באו ללמוד כדי לעשות. אמנם מצוה זו של לימוד כדי לעשות אינו הכשר מצוה בעלמא אלא ממצוות תלמוד תורה ונשים כלולות במצוה זו של לימוד התורה.",
            "והנה אע\"פ שמצויים שני קיומים בלימוד התורה כנ\"ל מ\"מ איתא בירושלמי (שבת פ\"א ה\"ב) הלומד שלא ע\"מ לעשות נוח לו שלא נברא כי אין לו שום קיום תלמוד תורה, כולל הקיום הראשון של לימוד לשם לימוד. הכוונה ע\"מ לעשות מעכבת בכל תלמוד תורה אפילו במצות לימוד התורה לשם לימוד. ומסתבר שזהו מובן הגמרא בקידושין: גדול לימוד שמביא לידי מעשה כי בת\"ת יש שני קיומים - לימוד מצד עצמו ולימוד ע\"מ לעשות - ועכ\"ז הכוונה לשם מעשה מעכבת בשניהם ומי שלומד שלא ע\"מ לעשות אינו מקיים מצוה כלל.<sup>223)</sup><i class=\"footnote\">כ\"כ הגרש\"ז מליאדו זצוק\"ל בש\"ע הרב בהלכות תלמוד תורה.</i>",
            "לאור האמור מסתלקת הקושיא על רש\"י. הגמרא בקידושין אומרת שבתלמוד תורה יש שני קיומי מצוה ומבחינה זו עדיף לימוד ממעשה מאחר שיש בלימוד שני קיומי מצוות. ואילו בסוגייתנו מדובר על כבוד המת שיאמרו בהספדו שהנפטר קיים כל מה שכתוב בתורה וזה מרים את כבודו יותר מלומר שלמד כל התורה כולה.",
            "והנה התוס' בסוף דבריהם מביאים את השאילתות החולק על רש\"י ור\"ת. השאילתות סובר שת\"ת דיחיד עדיף ממעשה אבל מעשה עדיף מתלמוד תורה ברבים. ולרש\"י ור\"ת לימוד תורה ברבים עדיף ממעשה. ונראה שלדעת השאילתות ישנן בת\"ת דיחיד שני הקיומים הנ\"ל: לימוד לשם לימוד ולימוד ע\"מ לעשות ומשום כך עדיף לימוד דיחיד ממעשה. מאידך בלימוד תורה לרבים חסר הקיום של לימוד ע\"מ לעשות. המלמד מקיים מצות לימוד מצד עצמו ולא ע\"מ לעשות כי אינו לומד עבור עצמו אלא עבור התלמידים ומה שהם יעשו מחמת הלימוד אינו משתייך אליו. לפיכך נוקטים שמעשה דידיה עדיף מלימוד תורה לרבים. מאידך רש\"י ור\"ת סוברים שאף בת\"ת דרבים מקיים הרבי לימוד ע\"מ לעשות נוסף על הלימוד לשם לימוד שהרי מלמדם ע\"מ שיעשו ומאחר שיש לו שני קיומים הלימוד עדיף ממעשה.",
            "<b>ב.</b><br>אשר לדיון בגמרא בקידושין יש לעיין מה נ\"מ לנו אם לימוד עדיף או מעשה עדיף. ויתכן שתהיה נ\"מ לגבי יהרג ואל יעבור. הרי על ג' עבירות - ע\"ז גילוי עריות ושפיכת דמים - הדין הוא שיהרג ואל יעבר, ודנו אם תלמוד תורה דורש מסירת נפש או לא. למסקנא שלימוד גדול שמביא לידי מעשה חייב למסור נפשו בעד ת\"ת כמו על ג' העבירות. הראייה לזה שר' עקיבא ור' חנניא בן תרדיון מסרו את נפשותיהם כדי ללמד תורה ברבים (עיין במס' ברכות דף סא: ובמס' ע\"ז דף יז:). בלי תלמוד תורה א\"א לקיים מצוות התורה וממילא כשם שחייבים למסור את נפשותנו על ג' עבירות חייבים אנו למסור את נפשותנו גם על תלמוד תורה - כי בת\"ת כלולה כל התורה וכל מצוותיה. ונראה שהחיוב הזה כולל חיוב לשמור על מסורת התורה לרבים, ולכן ר\"ע ורבי חנינא בן תרדיון הקפידו ללמד תורה דוקא ברבים. ת\"ת דרבים הוא קיום מצוה של מסורת התורה מדור לדור ושמירת המסורת מחייבת מסירת נפש.<sup>224)</sup><i class=\"footnote\">ולפי\"ז דין תלמוד תורה דיחיד בנוגע למסירת נפש תלוי במחלוקת רש\"י ור\"ת כי אליבא דרש\"י מעשה עדיף מת\"ת דיחיד ולר\"ת ת\"ת דיחיד עדיף ממעשה, ויוצא איפוא שלרש\"י אין מצות מסירת נפש עבור ת\"ת דיחיד ולר\"ת יש מצות מסירת נפש עבור ת\"ת דיחיד. מאידך יתכן שרש\"י הבחין בין ת\"ת דיחיד לבין ת\"ת דרבים רק בנוגע לכבודו של מת וכדמבואר בשיעורים ואילו במס' קידושין מדובר גם על ת\"ת דיחיד שהוא עדיף ממעשה ומחייב מסירת נפש, וצ\"ע בזה.</i>",
            "סליק פרק ארבעה אבות נזיקין"
        ],
        [
            "<b>תוס' ד\"ה נובר כו'.</b> לתוס' יש צרורות בשן לשלם חצי נזק. מאידך רש\"י לקמן (דף יח: ד\"ה דדחיק) כתב שאין צרורות לשן וז\"ל לאו תולדה דשן נינהו דשן הזיקא דגופה הוא והני צרורות נינהו כו' עכ\"ל. ולכן פי' רש\"י כאן (בד\"ה צרורות כי אורחייהו) וז\"ל וכן חזיר הנובר ומתיז צרורות בחוטמו הוי נמי כצרורות דרגל דכל מה שהוא כחו ולא גופו קרי צרורות עכ\"ל.",
            "עוד נראה כי בחזיר הנובר באשפה והזיק הרי החזיר הזיק טרם שנהנה שכן היה מחפש אוכל באשפה כדי ליהנות. י\"ל שלתוס' גם חיפוש הנאה נחשב לשן, ואילו אליבא דרש\"י אין זה בכלל שן כי לא נהנה עדיין בשעת הנזק. ולכן הוי רגל - ולא שן.<sup>1)</sup><i class=\"footnote\">עיין לעיל (דף ג.) בגליון הש\"ס ד\"ה נתחככה כו' בפירוש ר\"ח שם בטינפה פירות להנאתה ברשב\"א (דף ב:) ובסוגיא לקמן (דף מח:) חזא ירוקא.</i>",
            "<b>גמ'. כחו כגופו דמי.</b> באדם המזיק פשיטא לן שכחו כגופו דמי (עיין לעיל ג ב) כי לא גרע אדם המזיק מאדם הרוצח וברוצח מפורש בתורה או השליך עליו כל כלי וכו' (במדבר לה: כ\"ב) שכחו כגופו דמי וחייב מיתה. אמנם הגמרא כאן מסיקה שכחו כגופו דמי אפילו בנוגע לבהמה למרות שבתורה ליכא בזה פסוק מפורש. ועיין לקמן (מד:) שאין כופר בצרורות, וכ' רש\"י (ד\"ה ואכתי) וז\"ל ואין כופר כתוב אלא בנגיחה דהוי גופו ממש עכ\"ל, ועולה השאלה למה לא נחייב כופר בצרורות כמו שמחייבים תשלומי נזק דעלמא, וצ\"ע.<sup>2)</sup><i class=\"footnote\">ואולי י\"ל משום שאין בתורה תשלומין של חצי כופר כי אין כפרה לחצאין ועוד כי כופר אמר רחמנא ולא חצי כופר ומאחר שצרורות משלמת רק חצי כופר אין לחייב צרורות בכופר כלל. ויתכן שקושית רבינו היא למה לא נחייבו כופר שלם שהרי בכופר ליכא \"הלכתא גמירי לה\" לנכות מחצה מן התשלומין. עי' באור שמח הל' נזקי ממון פ\"ב הל' ו' ובנחלת דוד כאן.</i>",
            "<b>גמ'. ענין בתר מעיקרא או בתר תבר מנא אזלינא.</b> עיין בגמרא כאן ולקמן (דף כ\"ו ב) בבעה\"מ ובמלחמות ה' לסוף פרקין.",
            "רש\"י לסוגיין ביאר דינו של רבה שמי שזרק כלי מראש הגג ובא אחר ושברו במקל שהשני פטור וז\"ל וחייב הזורק אלמא בתר מעיקרא אזלינן הואיל וסופו לישבר לכשינוח כמי ששברו הוא דמי עכ\"ל, כלומר שרבה סובר בתר מעיקרא אזלינן והזורק חייב ולכן השני ששברו במקל פטור. ותמה בעה\"מ בפי' הרי\"ף דפוס ווילנא (דף יא:) על פסקי הרי\"ף כי מצד אחד הביא את דינו של רבה שהשובר פטור ומשמע שפסק בתר מעיקרא אזלינן. ומאידך כתב הרי\"ף את הדין של תרנגול שחטט בחבל שחייב נ\"ש ומפרש והוא דקא אזיל מיניה מיניה, אלמא שפסק בתר תבר מנא אזלינן דאי פסק בתר מעיקרא אזלינן היה בעל התרנגול חייב נ\"ש אפילו בדלא אזיל מיניה מיניה.",
            "והשיב הרמב\"ן במלחמות ה' שהרי\"ף פסק בתר תבר מנא אזלינן ולכן מצריך דאזיל מיניה מיניה. ופסק כרבה כי גם רבה סובר בתר תבר מנא אזלינן, ולפיכך אין רבה מחייב את הראשון שזרק את הכלי מראש הגג - שלא כרש\"י הנוקט שלדעת רבה הראשון חייב משום שבתר מעיקרא אזלינן. בניגוד לרש\"י מפרש הרמב\"ן שבין הראשון בין השני פטורים. הראשון פטור כי בתר תבר מנא אזלינן, ואף השני פטור לפי שאין לכלי שווי דמים בעת ששברו שכן סופו להשבר.",
            "שתי קושיות הקשה הרמב\"ן על רש\"י ועל המפרשים כמותו: א) אפילו אם אזלינן בתר תבר מנא מהראוי שהשני יהיה פטור מאחר שאין לכלי דמים כששברו, כי מי יתן אפילו פרוטה בעד כלי שוודאי עומד להשבר; ב) בזורק תינוק מראש הגג ובא אחר וקבלו בסייף מבואר בסוגיין (דף כו:) שהראשון פטור וחלוקים התנאים רק בנוגע לשני אם חייב או לא. ה\"ה במי שזרק תינוק מראש הגג ובא שור וקבלו בקרניו חלוקים התנאים לענין חיוב כופר של בעל השור ואילו הראשון שזרקו לכ\"ע פטור (דף כז.), ואם בתר מעיקרא אזלינן נחייב את הראשון והשני יפטר. וכן לענין הכופר הקשה הרמב\"ן ז\"ל ואי אמרת דבתר מעיקרא אזלינן האי נמי כמת דמי והיאך משלם כופר אפילו לר' ישמעאל דאמר דמי מזיק הרי גברא קטילא לגמרי קטל וכו' דכתיב והמית פרט לזה שכבר מת דהא לענין צרורות בתר מעיקרא אזלת לגמרי וכשבור חשוב ליה כו' עכ\"ל.",
            "ונראה שהמחלוקת של רש\"י וסיעתו עם הרמב\"ן הוא בזה: אליבא דהרמב\"ן כל אחד מהמזיקים מתחייב בפני עצמו. ואם בתר מעיקרא אזלינן מתחייב הזורק משעת מעשה הזריקה בחיוב שלם. ובכן אם מת הזורק טרם נשבר הכלי מ\"מ חייב לשלם נזק שלם כי משעת הזריקה נשתעבד עבור הנזק. וכן למ\"ד בתר תבר מנא אזלינן השעה המחייבת לבדה היא שעת השבירה לבסוף. בהתאם לכך סובר הרמב\"ן שאפילו למ\"ד בתר תבר מנא אזלינן, השובר פטור כי בשעת השבירה אין הכלי שוה פרוטה.",
            "מאידך רש\"י וסייעתו סוברים כי שתי השעות - שעת הזריקה ושעת השבירה - מחייבות שהרי ע\"י הזריקה והשבירה נשבר הכלי, אלא שבסוגיין נידון על איזה שעה קובעת את המזיק המחוייב אם בתר מעיקרא אזלינן או בתר תבר מנא אזלינן והיא נוגעת לשני המזיקים. אם בתר מעיקרא אזלינן מפקיע הראשון את חיוב השני והוא חייב אף בעד מעשה שבירת השני. מאידך אם בתר תבר מנא אזלינן, מפקיע השני את חיוב הראשון שזרק והשני חייב במקומו לא רק משום שבירת הכלי לבסוף אלא גם בעד הזריקה הראשונה של הזורק כי מעשה הראשון הצטרף לשני. ובכן הגם שבשעת שבירת הכלי לא היתה לכלי שוויות עכ\"ז למ\"ד בתר תבר מנא משלם השני שכן השני משלם אף משום מעשה הזריקה של הזורק ובשעת זריקת הכלי היו לו דמים. בכך מתיישבת הקושיא הראשונה של הרמב\"ן על רש\"י.",
            "וכן נראה שלדעת רש\"י למ\"ד בתר מעיקרא אזלינן אם הזורק את הכלי ימות טרם נשבר הכלי הזורק פטור כי בלי הצטרפות של השבירה לבסוף לעצם המחייב הזורק פטור, כי מאחר שהזורק מת א\"א לצרף אליו את השבירה ולחייבו.",
            "לכאורה שיטת רש\"י מתקבלת על הדעת שהרי בשעת הזריקה - למרות שהכלי איבד מיד את כל שוויו - עכ\"ז הנזק לא ניכר בגופו של הכלי, וכבר הובא בשיעורים<sup>3)</sup><i class=\"footnote\">עיין בשיעורים (דף ד:) ברש\"י ד\"ה ומנסך.</i> שהגר\"ח זצ\"ל קבע כי עיקר המחייב של נזק הוא השינוי הנראה בגופו של הכלי. ואילו כאן לא נעשה בעת הזריקה שום שינוי בגוף הכלי. וגרוע הוא מהיזק שאינו ניכר שהרי בהיזק שאינו ניכר חל שם איסור בחפצא שיכול להחשב לשינוי בחפצא, ברם בזרק כלי לא חל שום שינוי ואיסור בכלי עצמו אך בהיכי תמצי איבד הכלי את שוויותו משעת הזריקה, והריהו כמו המערב יין חבירו ביין נסך שפטור אליבא דחד מ\"ד מפני שלא החיל שם איסור על היין ולא שינה את גופו. מאידך אליבא דהרמב\"ן אנו מוכרחים לומר שמאחר שהכלי עומד להשבר הרי נחשב הוא משעת הזריקה כאילו כבר שבור וכאילו חל השינוי בחפצא של הכלי מיד, ולכן חייב הזורק משעת הזריקה שלא כרש\"י ובעה\"מ.",
            "בנוגע לקושיא השניה של הרמב\"ן נראה שרש\"י ובעה\"מ הבחינו בין חיוב מזיק לבין רציחה. בנזקין יתכן שבתר מעיקרא אזלינן והזורק מתחייב מחמת הזריקה ומפקיע את החיוב של זה ששבר את הכלי לבסוף כי משעת הזריקה סופו של הכלי להשבר וכשבור דמי. מאידך בנוגע לרציחה לכ\"ע הראשון פטור כל זמן שהתינוק חי במציאות כי אע\"פ שזרקו הרי התינוק כחי לכל דיני התורה - כגון ליבום לערכין וכו'. ומשו\"ה ברציחה לכ\"ע לא אזלינן בתר מעיקרא אלא בתר לבסוף. הרוצח הוא זה שהרג את התינוק במציאות לבסוף והוא מתחייב ברציחה ולא הזורק. ואין לדמות את רציחה לנזק. ושיטת הרמב\"ן שהתינוק נחשב כמת משעת הזריקה תמוהה מאד, וצע\"ג בה."
        ],
        [
            "<b>גמ'. צד תמות במקומה עומדת.</b> עיין לקמן בתוס' (לט א ד\"ה אין כו' ודף מה: ד\"ה לא פטר כו') שאף לר\"י חיוב צד תמות חיוב ממון הוא ולא קנס אפילו למ\"ד פלגא נזקא קנסא. והסברא פשוטה כי מאחר דנעשה מועד אורחיה להזיק ולאו בחזקת שימור קיימא ובכן החיוב לשלם הוא ממון ולא קנס. אלא שלדעת ר\"י נ\"ש דמועד הוא צירוף של חיוב ח\"נ של תם מגופו ונוסף לזה יש עוד חיוב ח\"נ מן העלייה משום שמועד הוא.",
            "ובביאור הה\"א בגמרא דידן נראה שסברו שלר\"א נזק צרורות דעלמא דומה לדין קרן מועד ואליבא דר\"י, דהיינו שלשיטת ר\"א חיוב צרורות הוא חיוב ח\"נ מגופו כקרן ועוד ח\"נ מן העלייה כרגל. וע\"ז הקשה רב סמא שלא מצינו צירוף בין שני ח\"נ אלא בקרן שמתחילה היה תם המשלם ח\"נ מגופו ואח\"כ נוסף על זה עוד ח\"נ מחלות דין מועד, וצד תמות לשלם ח\"נ מגופו במקומה עומדת וחיוב המועד בא להשלים חיוב ח\"נ של תם מגופו ולא לעוקרו לגמרי. מאידך בצרורות דהוי מועד מתחילתו ליכא צירוף של שני חיובים של ח\"נ אלא חלות חיוב אחד של נ\"ש.",
            "<b>תוס' ד\"ה ועל הגדיש.</b> ז\"ל ולמ\"ד אשו משום ממונו על כל הגדיש פטור עכ\"ל. אע\"פ שהכלב עשה את האש ששרף את הגדיש עכ\"ז בעל הכלב פטור וכדלהלן (כב.) ז\"ל האי אש לאו ממונו דבעל כלב הוא עכ\"ל. ביאור הדבר שהבעלים חייבים על נזק שממונם עצמו עשה. אבל אם ממונם עשה מזיק אחר והמזיק האחר הזיק הבעלים פטורים. לכן אמרינן איש בור ולא שור בור וכמו כן בעל הכלב פטור על אשו של הכלב.<sup>4)</sup><i class=\"footnote\">עיין בתוס' לקמן (דף כב.) ד\"ה לאו ממונו ובתוס' לקמן (דף מח.) ד\"ה איש בור ולא שור בור.</i> כשאיש עושה בור או אש נעשה בעל המזיק עקב עשיית המזיק שעשה. מאידך אם כלבו עשה את הבור או את האש בעל הכלב פטור כי אינו מתחייב מחמת עשיית המזיק שכלבו עשה."
        ],
        [
            "<b>גמ'. יש העדאה לצרורות כו'.</b> בפרש\"י ד\"ה אלא מביא שני פירושים בבעיא דרבא: א) שמדובר בשינוי בצרורות; ב) שמדובר בצרורות רגילה. והקשה רש\"י על הפירוש שמדובר בצרורות רגילה וז\"ל כיון דמעיקרא הוי אורחיה ואפי' הכי ח\"נ משלם מה לי חד זימנא מה לי מאה זימני עכ\"ל. ונראה ליישב את קושיתו עפי\"מ שכבר ביארנו בשיעורים<sup>5)</sup><i class=\"footnote\">עיין למעלה בשיעורים (דף ב:) תוס' ד\"ה ומילתא אגב כו'.</i> שמצויות שתי הלכות במועד: א) ע\"י שנגח ג' פעמים הוברר שטבע השור והרגלו לנגח; ב) ג' פעמים נגיחה קובעת שם מועד בחפצא של המזיק ומהווה מחייב בפני עצמו של נזק שלם.",
            "ישנן כמה ראייות לשתי ההלכות האלו. הראייה הראשונה מדאיתא במס' יבמות (סד:) וז\"ל נישואין ומלקיות כרבי וסתות ושור המועד כרשב\"ג עכ\"ל כלומר שאפילו אליבא דרבי שבשתי פעמים נקבעת חזקה אך לגבי שור המועד מודה שכדי שיתחייב נ\"ש צריכים ג' פעמים (עיי\"ש בתוס' ד\"ה ושור המועד דף סה.). ביאור הדבר שרבי סובר שבשתי פעמים הוברר שטבע השור לנגוח ועכ\"ז אחרי שתי נגיחות אכתי לא חלה חלות שם מועד בחפצא של השור, ולשם כך הצריכה התורה דוקא שלש נגיחות.",
            "ראייה שניה עולה מפי' הר\"ר עזריאל (תוס' לקמן כג ב ד\"ה ולא ישמרנו) שכתב ז\"ל דלאביי דדריש לא ישמרנו לנגיחה ד' לא משלם נ\"ש עד יום ד' דלא ישמרנו הוי יום ד' דומיא דתמול שלשום אבל לרבא דלא כתיב נגיחה ד' אפילו נגח ד' בג' חייב עכ\"ל. אליבא דהרר\"ע לשיטת אביי אע\"פ שטבע השור הוברר בג' נגיחות בג' ימים עכ\"ז לא חל השם של מועד בחפצא עד שיגח ביום ד' ורק מיום ד' והלאה משלם נזק שלם.",
            "ראייה שלישית מן המובא בריש פ' חזקת הבתים (ב\"ב דף כח.) בשם הולכי אושא ששור המועד הוא המקור להלכה שחזקת ג' שנים מועלת בקרקעות. ולכאורה מצד הדין של בירור דמיון הגמרא קשה להבין. אמנם מצד הדין של קביעות חלות שם יתכן לומר שהולכי אושא דימו ג' נגיחות הקובעות את חלות השם מועד בחפצא של המזיק לג' שנים הקובעות את בעלות השדה בידי המוחזק.",
            "לפי\"ז י\"ל שלפירוש השני שבסוגיא שמדובר בצרורות כי אורחייהו ג' פעמים בצרורות קובעת את חלות הדין של נזק שלם למרות שאין בהעדאה הזו תוספת בירור כי אף בפעם הראשונה דרכו של המזיק להתיז צרורות כי שלשת הפעמים קובעות את חלות השם דמועד וחיוב נזק שלם.",
            "לפי הפירוש הראשון ברש\"י המפרש שמדובר בצרורות משונה שתי ההלכות של העדאה תלויות הן זו בזו - דוקא בצרורות דקרן משונה ששלש הנגיחות מבררות את טבע של השור, אף מועילות הן לקבוע את חלות השם של מועד ואת החיוב של נ\"ש. בצרורות דרגל לעומת זה ההעדאה אינה מבררת ולכן לא חלה גם כדי לקבוע שם מועד וחיוב של נ\"ש. יוצא איפוא לפי הפירוש הראשון שהעדאה בצרורות שייכת רק בצרורות דקרן כי ג' הפעמים מבררות דרכו של המזיק ומשום כך חלות אף לחייבו נ\"ש מדין מועד. ואף שלפי\"ז יוצא שקרן צרורות מועד משלם נ\"ש ואילו רגל צרורות משלם ח\"נ אין זה חומרא מדינא בקרן יותר מרגל. ההבדל הוא בהיכי תמצי שדוקא קרן נתפס בהעדאה ולא רגל."
        ],
        [
            "<b>מחלוקת הרמב\"ם עם רש\"י בדין שינוי בצרורות.</b>",
            "<b>א.</b><br>פסק הרמב\"ם (פ\"ב מהל' נזקי ממון הל\"ה - ו') וז\"ל היתה מהלכת ברשות הרבים ובעטה והתיזה צרורות והזיקו ברה\"ר פטור ואם תפש הניזק רביע נזק אין מוציאין מידו שהדבר ספק הוא שמא שינוי הוא ואינו תולדת רגל שהרי בעטה. בעטה בארץ ברשות הניזק והתיזה צרורות מחמת הבעיטה והזיקו שם חייב לשלם רביע נזק שזה שינוי הוא בהתזת הצרורות. ואם תפש הניזק חצי נזק אין מוציאין מידו כו' עכ\"ל. הרמב\"ם מפרש את בעיא דרב אשי אחרת מפרש\"י. אליבא דרש\"י פשוט הוא שצרורות ע\"י שינוי חייב מדין המזיק של קרן אלא דמספקא לן אם חל דין צרורות לנכות מן החיוב של ח\"נ לרביע הנזק או שמשלם עכ\"פ חצי נזק כי בציר מח\"נ בתם לא מצינו. מאידך אליבא דהרמב\"ם הספק הוא אם מזיק בצרורות ע\"י שינוי נכלל בקרן ולכן משלם רביע נזק גם ברה\"ר וכדין קרן או שחלה ההלכה של צרורות להפקיעו מקרן ולכלול את המזיק בחלות שם של רגל, ולפיכך ישלם ח\"נ ופטור ברה\"ר כדין צרורות ברגל דעלמא.",
            "ויש לתמוה בדברי הרמב\"ם שכן כתב בפ\"ב מהל' נ\"מ (הל\"ט) וז\"ל תרנגול שהושיט ראשו לאויר כלי זכוכית ותקע בו ושברו, אם היו בתוכו תבלין וכיוצא בהן שהושיט ראשו כדי לאכלן על התבלין משלם נזק שלם ועל הכלי משלם חצי נזק כחצי נזק צרורות שכך הוא דרכו, ואם היה הכלי ריקן הרי זה משונה ומשלם ח\"נ ככל הקנסות עכ\"ל. וכבר השיג עליו הראב\"ד וז\"ל זה טעות הוא דהא צרורות ע\"י שינוי הוא ובעיא היא אם יש שינוי לרביע נזק או לא עכ\"ל.",
            "לפום ריהטא, אליבא דרמב\"ם יש שני סוגי צרורות - צרורות כגון המזיק בהתזת אבנים וצרורות של המזיק בקול. דין הצרורות בהתזת אבנים חל בין ברגל ובין בקרן ויתכן שאף קרן המזיק בהתזת אבנים ישלם רביע נזק ותו לא. ואילו במזיק בקול - כשהבהמה לא התיזה כלום אלא הזיקה בדבר שאין בו ממש בכח של קולה לבדו - סובר הרמב\"ם שדין הצרורות חל בנוגע לרגל דוקא שבו נאמרה ההלכתא של צרורות ולא במזיקים אחרים. ברם פירוש זה נראה דחוק.<sup>6)</sup><i class=\"footnote\">עיין בברכת שמואל בענין קושית ר' דוד טעביל.</i>",
            "אמנם יתכן לפרש שהתרנגול גם נגע בכלי כשתקע בקולו. ומשו\"ה ניתן לכוללו במזיק בגופו, ואע\"פ שעיקר הנזק נעשה ע\"י הקול. ובכן ההלכה מתחלקת. בנוגע לקרן נחשב התרנגול למזיק בגופו ודין צרורות לא חל. מאידך בנוגע לשן ורגל נחשב התרנגול למזיק בכחו ודין צרורות חל. בטעם החילוק הזה יתכן כי הואיל וקרן כוונתו להזיק מאחר שהתרנגול נגע אף בגופו נחשב כמזיק של קרן בגופו. מאידך בשן ורגל שאין כוונתם להזיק נחשב הקול לעיקר מעשה של המזיק ולא הגוף ומשו\"ה חל דין צרורות שישלם רק ח\"נ, ועוד צ\"ע בזה.",
            "<b>ב.</b><br>והנה רש\"י לעיל (דף יח: ד\"ה דדחיק לה עלמא) מסתפק אם אין דין צרורות חל בשן ולכן חייב נ\"ש או שיש דין צרורות אף בשן כמו ברגל וחייב ח\"נ. ותמוה לפי הדיעה ברש\"י שדין צרורות אינו חל בשן וצרורות של שן משלם נ\"ש למה יחול דין צרורות בקרן להפחיתו מח\"נ לרביע, ומ\"ש דין צרורות בקרן שחל מדין צרורות בשן שאינו חל, וצ\"ע.",
            "וצ\"ע גם בדיעה השניה בפרש\"י שם שצרורות דשן חייב לשלם חצי נזק וכתב רש\"י ז\"ל ונראה בעיני דכל גללים להנאתה הוא ואפ\"ה לאו תולדה דשן נינהו דשן הזיקא דגופה הוא והני צרורות נינהו כו' עכ\"ל. משמע שלדעתו חלות דין צרורות מפקיעה את המזיק מכלל שן המזיק וכוללתו ברגל - ולכן משלם ח\"נ. וצ\"ע למה בנוגע לצרורות דקרן סובר רש\"י - שלא כרמב\"ם - שהמזיק בכלל קרן ולא בכלל רגל, אלא שמספקא לן אם משלם ח\"נ או רביע נזק, ומ\"ש צרורות דקרן הכלולים בודאי במזיק דקרן מצרורות דשן הכלולים לפי דיעה זו במזיק דרגל.",
            "ונראה ששן שונה מקרן כי הואיל ושן מהווה מזיק דאורחיה להזיק בדומה לרגל ראוי המזיק דשן להתפס בשם רגל ומפקיעה ההלכתא של צרורות את חלות השם מזיק דשן ומכניסתו לכלל המזיק דרגל. ואילו קרן שמשונה הוא אינו נתפס כלל בחלות השם מזיק דרגל. משום כך מזיק דצרורות דקרן בודאי בכלל קרן ולא נכנס לכלל המזיק דרגל.",
            "<b>גמ'. כח כחו לסומכוס.</b> הרא\"ש (פ\"ב סי' ב') העלה שלדעת רבנן פשיטא שכח כחו מחייב ח\"נ כמו כחו. מאידך התוס' (לקמן (כב.) ד\"ה ור\"י כו') והרמב\"ם (פ\"ב מהל' נ\"מ הלי\"ז ועיין בכסף משנה) סוברים שיתכן שכח כחו אליבא דרבנן פטור לגמרי. (עיין בהגהת הגר\"א לדף כב. אות ב'). ועיין ברא\"ש שביאר שההלל\"מ של צרורות חלה דוקא להפחית את החיוב מדין נ\"ש לח\"נ. ולרבנן כח כחו משלם ח\"נ כי מדינא כח כחו כגופו דמי אלא שבאה ההלכתא והפחיתתו מנ\"ש לח\"נ כדין של כחו. וכנראה שהתוס' והרמב\"ם סוברים שכח כחו לאו כגופו דמי, ומדינא צ\"ל פטור, והדין הוא שפטור אליבא דהרבנן. ולפי\"ז ההלכתא אליבא דסומכוס באה לחייב את הבעלים בח\"נ בכח כחו. וחידוש גדול הוא בהבנת ההילכתא דצרורות שתחייב את מי שמעיקר הדין היה צ\"ל פטור. ולפי\"ז יתכן שאפילו אם כחו לאו כגופו דמי בכל זאת ישלם ח\"נ בצרורות ע\"פ ההלל\"מ.",
            "בנוגע לאדם רוצח (עי' סנה' עז ב) פשיטא שניתן להבחין בין כחו לכח כחו או בין כח ראשון לכח שני. שהרי מעשה הרציחה הוא המחייב ואין כח כחו שוה בדיני מעשה גברא לכחו. מאידך מדין הרציחה ליכא ראייה כלל לחיוב ודיני צרורות כי בנזקי ממון אין מעשה הבהמה עיקר המחייב אלא אי - השמירה ופשיעת. הבעלים, ובכן שאלה בפני עצמה היא אם ההלכתא של צרורות הבחינה בין כחו לבין כח כחו או לא.",
            "<b>גמ'. היתה מהלכת במקום שאי אפשר לה כו'.</b> יש לעיין, מה יהיה הדין כשהזיקה בגופה ולא בכחה באופן הדומה לשאלת הגמרא - כגון שהיתה מהלכת ברשות הניזק כשא\"א לה שלא תזיק ברגלה ובגופה בדרך הילוכה ואמנם בעטה ברגלה והזיקה בשינוי. מהגמרא משמע שכשהזיקה בגופה בשינוי ליכא ספק שנחשבת לקרן ולא לרגל, והבעיא שבגמרא מתייחסת רק לצרורות, והחילוק הזה צ\"ע.",
            "<b>גמ'. התיזה ברה\"ר והזיקה ברה\"י וכו'.</b> מסקנת הגמרא ופסק הרמב\"ם (בפ\"ב מהל' נ\"מ הל\"ד) שבהתיזה ברה\"ר והזיקה ברה\"י חייב. וצ\"ע שהרי הרא\"ש (פ\"ק סי' א') מבאר שלשיטת הרי\"ף סברת פטור רגל ברה\"ר הוא \"לפי שדרכו לילך ברה\"ר וא\"א שילכו הבעלים אחריהן תמיד\". ולכן באופן שבהמה דרסה על עץ ארוך מקצתו ברה\"ר ומקצתו ברה\"י ושברה כלים ברה\"י הבעלים פטורים כי לבהמתם יש רשות ללכת ברה\"ר ופטורים משמירתה. וקשה מ\"ש בצרורות שחייבים. ובהכרח אנו חייבים לומר אליבא דהרי\"ף שבנוגע להתזת צרורות לרשות הניזק אין לבהמה רשות הליכה ברה\"ר ועל הבעלים שלה לשומרה מלהתיז צרורות לתוך רה\"י. אבל בנוגע לעץ ארוך ברה\"ר יש לבהמה רשות הליכה ואין לבעלים חיוב לשומרה מלדרוס עליה ולהזיק בתוך רה\"י - ולכן פטורים.<sup>7)</sup><i class=\"footnote\">עיין לקמן בשיעורים (דף נח:) ד\"ה ור' יוחנן אמר כו' תירוץ אחר של רבינו זצ\"ל ע\"פ היסוד המבואר שם דבשן ורגל הכניסה לרשות הניזק מחייבת. ויש לבאר שבעץ ארוך קובעים את מעשה המזיק כאילו נעשה כולו ברה\"ר, מקום שיש לשור רשות ללכת. ואילו בצרורות קובעים את מעשה המזיק כאילו נעשה כולו ברשות הניזק, מקום שאין לו רשות. החילוק הוא משום שבעץ ארוך השור עשה את מעשה הנזק בגופו שברה\"ר, ואילו בצרורות עשה את מעשה הנזק בכחו כשזרק את הצרורות לתוך רשות הניזק, ולכן הנזק נקבע ברשות הניזק, ודו\"ק. עוד יתכן שבעץ ארוך חובת השמירה מוטלת על הניזק ואומרים לו שהיה לו לסלק את העץ מרשותו ועליו לשמור שלא יוזק, מה שאין שייך לומר כן בצרורות, ולכן בצרורות על בעל המזיק לשמור את בהמתו שלא תתיז צרורות מרה\"ר לתוך רה\"י כי אין לה רשות הליכה ברה\"ר לעשות כזאת הדבר. עיין בפלפולא חריפתא פ\"ק אות ט' ובחידושי הראב\"ד (דף כח:) שכ' שפטור שן ורגל ברה\"ר הוא בצירוף הטעם של פשיעת הניזק.</i>"
        ],
        [
            "<b>תוס' ד\"ה וכי אתמר.</b> ז\"ל וקשה לפי' מ\"מ ליחייב משום אשו דהוי כאבנו וסכינו ומשאו שהניחן בראש גגו ונפלו ברוח מצויה והזיקו כו' עכ\"ל. יוצא שחלוקים רש\"י ותוס' אם כח בעל חיים יכול לחייב משום אש. אליבא דרש\"י אין כח בעל חיים יכול לחייב מדין כח אחר מעורב בו המחייב באש דעלמא ואליבא דתוס' כח בעל חיים מחייב באש מדין כח אחר מעורב בו. והקשה בש\"מ מגמרא לקמן (כג.) לגבי כלב שנטל חררה ז\"ל וליחייב נמי בעל גחלת עכ\"ל, עיי\"ש בפירש\"י, שר\"ל שבעל הגחלת יתחייב על שרפת הגדיש, והרי הכלב הוא שהביא את הגחלת, וקשה על רש\"י הסובר שאין כח בעל חיים מחייב באש.",
            "ונ\"ל שמצויים שני אופנים ודינים של כח אחר מעורב בו באש; א) באש ממש כח אחר מעורב בו מביא את האש אצל הניזק והאש עצמה שורפת ומזיקה; ב) באבנו סכינו ומשאו שהניחן בראש גגו הכח האחר מצטרף לעצם הנזק ונותן כח לאבן להזיק. לפי\"ז י\"ל שלרש\"י בעל חיים יכול להיות כח אחר המביא את האש אצל הניזק. ולכן הכלב יכול לשמש ככח אחר המביא את הגחלת לגדיש, ובעל הגחלת חייב כי גחלתו שרפה והזיקה לבדה בלי השתתפות של הכח האחר בנזק עצמו. מאידך בדליל משתתף כח התרנגולת בעצם מעשה הנזק שכן הדליל הזיק עם כח התרנגולת, ובאופן כזה סובר רש\"י שאין כח בעל חיים מחייב.",
            "והנה מפורסם תירוץ של רבינו חיים הלוי זצוק\"ל לקושית התוס' בסנהדרין (דף עז. ד\"ה סוף חמה כו') וז\"ל והא דתנן כו' נפלה סכין מידו ושחט שחיטתו פסולה כו' קשה נפלה נמי ליהוי כי הפילה למ\"ד אשו משום חציו אם לא נחלק בשחיטה ולא מסתבר לחלק כיון דאפי' מיתה גמרי' מממון כו' עכ\"ל, ותירץ הגר\"ח זצ\"ל שאין אומרים אשו משום חציו אלא באש ממש אבל לא באבנו סכינו ומשאו שנפלו מן הגג.<sup>8)</sup><i class=\"footnote\">יסוד זה כבר הובא בשיטה מקובצת לב\"ק (דף נו.) בשם הרא\"ה.</i> בהסבר החילוק נראה שבאש ממש הכח האחר רק הביא את המזיק אצל הניזק ולפיכך חל דין אשו משום חציו להפוך את האש למעשה אדם. מאידך באבנו סכינו ומשאו שנפלו מראש הגג הכח האחר משתתף בעצם מעשה שנעשה (הנזק, השחיטה, או הרציחה). ובאופן כזה לא נאמר אשו משום חציו ואין אנו מיחסים את עצם המעשה לאדם.<sup>9)</sup><i class=\"footnote\">עיין בחידושי הגר\"ח זצ\"ל על הרמב\"ם פרק י\"א מהל' שכנים (הל\"א). ולכאורה שם כתוב הסבר אחר בחילוק שבין אש לאסו\"מ.</i>",
            "<b>רש\"י ד\"ה קשרו אדם. ז\"ל הקושר דקנייה בהגבהה ויש לו להאי דליל בעלים עכ\"ל.</b> עיין בתוס' ד\"ה קשרו שחלוקים על רש\"י וז\"ל ואפי' לא הגביהו ולא קנאו ודלא כמו שפי' הקונטרס דקני' בהגבהה וכו' דכל תקלה שהניחה ברה\"ר מיחייב ביה משום בור אע\"ג שלא זכה בה עכ\"ל, והשיגו שהרי מחידושי דיני דבור שעשיית המזיק דבור מחייבת בלי קנין וכדאיתא לקמן (דף כט:) שני דברים אינן ברשותו של אדם ועשאן הכתוב כאילו הן ברשותו ואלו הן בור ברה\"ר וחמץ מו' שעות ולמעלה וק' למה פרש\"י דקנייה בהגבהה.",
            "ונ\"ל שרש\"י סובר ששונה בור המתגלגל מבור דעלמא. בבור דעלמא המעשה של כריית הבור מחייב ולכן חייב גם כשהוא הפקר. מאידך בבור המתגלגל נסתלקה העשייה הראשונה ולכן בהפקר פטור. בהתאם לכך, פרש\"י שמדובר שקנה הבור בהגבהה ואם נתגלגל אח\"כ חייב מדין ממונו. ואז חייב אפילו כשהפקירו (כמבואר לעיל דף ו.) כי הואיל וחל חיוב בור משום ממונו חייב אפילו לאחר שהפקירו. ועיין בפרש\"י לקמן (דף מח. ד\"ה ונטנפו כליו) שאם חייב על בור משום ממונו חייב אפילו לאחר שהפקירו ואע\"פ שלא עשה את הבור. (וע\"ע בשיעורים למעלה לדף ו. בתוס' ד\"ה מה) ולקמן דף כט:).",
            "<big><strong>פסק הרמב\"ם בתרנגול ודליל.</strong></big>",
            "כתב הרמב\"ם בפ\"ב מהל' נזקי ממון (הל\"י - י\"א) וז\"ל התרנגולין מועדין להלך כדרכן ולשבר. היה חוט או רצועה קשור ברגליהן ונסתבך כלי באותו החוט ונתגלגל ונשבר משלם חצי נזק. בד\"א כשקשרו אדם אבל אם נקשר על רגליהם מאליו בעל התרנגולין פטור, ואם היו לחוט בעלים ולא היה החוט הפקר בעל החוט חייב חצי נזק שהרי הוא כבור המתגלגל. הצניע בעל החוט את החוט והתרנגולים דרסו עליו והוציאוהו ונקשר ברגליהן ושברו בו את הכלים אף בעל החוט פטור שהרי אנוס הוא עכ\"ל. והראב\"ד שם התפלא על פסקי הרמב\"ם ואמנם תמוהים הם מאד. נפרט כמה מהבעיות:",
            "א) הרמב\"ם פסק שאם נסתבך כלי בחוט ונתגלגל ונשבר בעל התרנגול משלם חצי נזק. ולפום ריהטא החיוב הוא משום נזק צרורות שמשלמים בגללו חצי נזק. ברם הפסק תמוה כי למה יהיה חייב דוקא כשקשרו אדם, מהראוי שיהיה בעל התרנגול חייב אפילו נקשר החוט מאליו כי מאחר שבעל התרנגול פשע בדין הוא שיהיה חייב בכל אופן שנקשר החוט, וברמב\"ם מפורש שבעל התרנגול פטור אם נקשר מאליו.",
            "ב) הרמב\"ם פסק שאם היו לחוט בעלים בעל החוט חייב ח\"נ שהרי הוא כבור המתגלגל. ותימה, שאם בעל החוט חייב משום בור בדין הוא שישלם נזק שלם כי כך הוא דין הבור שמשלם נ\"ש ולא ח\"נ.",
            "ג) עוד קשה, אם בעל החוט חייב מדין בור המתגלגל צריך להיות פטור על כלים, והיאך פסק כאן הרמב\"ם שבעל החוט משלם עבור שבירת הכלי.",
            "ודומה שמדובר באופן שהחוט היה קשור לרגל התרנגול ובראשונה הסתבך הכלי בחוט ואח\"כ כשהזיז התרנגול את רגלו העיף את הכלי ונתגלגל למקום אחר ונשבר (כן משמעות לשון הרמב\"ם, עיין בו).<sup>10)</sup><i class=\"footnote\">עיי\"ש בהשגת הראב\"ד.</i> יוצא שבראשונה בעת שהכלי הסתבך בחוט פעל החוט כבור - כתקלה וכמכשול. אולם אח\"כ כשהתרנגול העיף את הכלי פעל החוט כשור המזיק בקום ועשה.",
            "ועכשיו נעיין האידנא בדין בעל החוט ובדין בעל התרנגול. אשר לבעל החוט, החוט דינו בור. אך שונה נזק בור זה משאר נזקי בור. בשאר נזקי בור התהווה כל הנזק מרישא עד גמירא בשב ואל תעשה כשהניזק שנתקל בבור נפל בו והוזק. מאידך כאן אמנם בראשונה החל הנזק כשהחוט היה תקלה ומכשול והכלי נסתבך בו. ברם לאח\"כ כשהעיף התרנגול את החוט והכלי נתגלגל הפך החוט להיות מזיק בקום ועשה שלא כבור דעלמא אלא היזק בצורת שור המזיק. הרמב\"ם סובר שדיני הבור שמשלמים נ\"ש ופטורים על נזקי הכלים חלים בבור רק אם הנזק נעשה בשב ואל תעשה. ואילו כאן התהווה גמר הנזק בצורת שור בקום ועשה. משום כך סובר הרמב\"ם שדיני בור דעלמא אינם חלים אלא הדינים של שור. ובהתאם לכך פסק שחל פה דין צרורות הקובע שהתשלומין יהיו חצי נזק ולא נ\"ש, ואף חייבים לשלם על הכלים. וזו כונתו כשהטעים \"שהרי הוא כבור המתגלגל\" ר\"ל בור המזיק בקום ועשה שלא כבור דעלמא, ובכן דיניו שונים וחייבים ח\"נ ומשלמים על נזקי כלים כמו שור. יוצא איפוא שבחלות שם נקרא המזיק בור אך בצורת הנזק היתה כמו שור המזיק. ושיטת הרמב\"ם שדיני הנזקין (לענין נ\"ש, כלים וכו') אינם תלויים בחלות שם המזיק אלא בצורת מעשה הנזק.<sup>11)</sup><i class=\"footnote\">עיין בחידושי מרן רי\"ז הלוי על הרמב\"ם להלכות נזקי ממון וע\"ע למעלה ברשימות לדף (ו.) תוס' ד\"ה היינו בור.</i>",
            "ברם פסק הרמב\"ם בנוגע לחיוב בעל התרנגול עדיין לא נתברר, דמ\"ש קשרו אדם דחייב מנקשר מאליו דפטור, וצ\"ע."
        ],
        [
            "<b>גמ' בקופצת.</b> בביאור דין קופצת חולקים רש\"י ובעה\"מ עם הרי\"ף הרמב\"ם והרמב\"ן. אליבא דרש\"י ובעה\"מ הקופצת חייבת ח\"נ מדין קרן כי המזיק משונה. ברם הרי\"ף כתב וז\"ל אמר אילפא בהמה ברה\"ר ופשטה צוארה ואכלה מעל גבי חברתה חייבת מ\"ט על גבי חברתה כחצר הניזק דמי והוא דקפצה אבל עמדה לא דהיינו אורחה עכ\"ל. להרי\"ף הקופצת משלמת נ\"ש מדין שן שכן אכלה ברשות הניזק, ובלא קפצה דינה כמי שאכלה ברה\"ר ופטורה. שיטת הרי\"ף טעונה ביאור.",
            "וביאר הרמב\"ן במלחמות ה' וז\"ל דוקא קופצת לפי שנסתלקה מרה\"ר לגמרי ודמיא למאן דשבקתה לרחבה ואכלה בצדי הרחבה וכו' עכ\"ל. ומסביר הנמ\"י כמו\"כ וז\"ל פירוש קופצת היינו שזקפה רגליה ועמדה על הבהמה ואכלה זקופה וכו' ובכה\"ג יש לה דין אוכל ברשות הניזק ומשלמת נ\"ש, אבל אם עמדה מעט כדי לפשוט צוארה לא הוי רשות הניזק דבכה\"ג עמדה נמי אורחא הוא כדאמרן ופטורה וטעמא דמילתא משום דבהמתו לאו רשות הניזק גמור הוא אבל ברשות הניזק גמור כגון ביתו חייבת ואפילו אכלה כדרכה וכו' עכ\"ל. ואף דברי הראשונים אלו טעונים הסבר.",
            "ויתכן להבין את הראשונים עפי\"מ שכתב הרי\"ף בראשית המסכת (ועיין ברא\"ש פ\"ק סי' א') שיסוד הפטור של שן ברה\"ר הוא משום דאורחה הוא כלומר שיש רשות לבהמה ללכת כדרכה ברה\"ר ולאכול ממה שיש שם. ואילו ברשות הניזק אין לה רשות לאכול. ובכן אם הבהמה עומדת ברה\"ר ואוכלת מע\"ג חבירתה פטורה כי כך דרכן של בהמות ולזה יש לה רשות. מאידך אם קפצה ע\"ג חבירתה וזקפה את עצמה והרימה את רגליה ועמדה על גבי חברתה ואכלה חייבת כי אין לה רשות גם ברה\"ר להזדקף על גבי חברתה. וכן נראה בכוונת הרמב\"ם שכתב בפ\"ג מהל' נזקי ממון (הל\"י) וז\"ל היתה מהלכת ברה\"ר ופשטה צוארה ואכלה מעל גבי חברתה ואפילו עמדה משלם מה שנהנית שכן דרך הבהמות לאכול זו מעל גבי זו, ואם קפצה ואכלה על גבי חברתה משלם מה שהזיקה שגבי חברתה כחצר הניזק הוא חשוב עכ\"ל. הרמב\"ם אזיל לשיטתו שהסביר את הפטור של שן ורגל ברה\"ר כפי סברת הרי\"ף (פ\"א מהל' נזקי ממון הל\"ח) משום דאורחה.",
            "ברם יעויין ברא\"ש לסוגיין (פ\"ב סי' ד') הנותן לנו הסבר שונה קצת וז\"ל דכל היכא דיכולה בהמה לאכול כדרכה דרך הילוכה בלא קפצה אין לו לאדם רשות להניח שם פירותיו והוי רשות הרבים ופטורה אבל היכא דאין יכולה לאכול אלא בקפיצה יש לו רשות להניח פירותיו ומיקרי חצר הניזק עכ\"ל. אליבא דהרא\"ש הקובע של פטור השן ברה\"ר הוא מקום הנחת הפירות של הניזק - שאם בהמת המזיק יכולה לאכול את הפירות בלי קפיצה אין לניזק רשות לשים אותם שם ברה\"ר ואם הניחם אותם שם עליו לשומרם שלא יוזקו. ואילו אם הפירות מונחים במקום שבהמת המזיק יכולה להגיע אליהם דוקא ע\"י קפיצה יש לניזק רשות להניחם שם ואין רשות לבהמת המזיק לקפוץ ולאכלם. הרא\"ש הדגיש את מקום הנחת הפירות. ואילו הרמב\"ן רמב\"ם והנמ\"י הדגישו את מקום עמידת המזיק. אך היסוד שוה בין כולם והוא שהפטור של שן ברה\"ר מיוסד על רשות אכילה וכפי שביאר הרי\"ף בפטור שן ברה\"ר בתחילת המסכת. ובקופצת אין לבהמה רשות ולפיכך בעליה חייבים.",
            "<b>גמ' מתגלגל מהו.</b> בסוגיין יש שלש שיטות ראשונים:",
            "א) פרש\"י",
            "כ' רש\"י וז\"ל כגון דקיימא עמיר ברשות הניזק ובהמה ברה\"ר וכו' מאי בתר אכילה אזלינן ונפטרה או בתר דשקלה ליה אזלינן וחייבת והוא הדין נמי אי בהמה ברשות הניזק ועמיר ברה\"ר וגילגלתו מרה\"ר לרה\"י אי בתר אכילה אזלינן וחייבת ואי בתר דשקלה ליה אזלינן פטורה עכ\"ל, אליבא דרש\"י שאלת הגמרא מתייחסת לשני האופנים - בין שלקחה מרה\"ר ואכלה ברה\"י בין שלקחה מרה\"י ואכלה ברה\"ר. והספק הוא אם אזלינן בתר לקיחה או בתר אכילה בין לקולא בין לחומרא. ויש לעיין למה נלך בתר הלקיחה ולא בתר אכילה.",
            "ונראה שמעשה הנזק מתחיל עם הלקיחה ונגמר עם האכילה. ספק הגמרא הוא מתי חלים החיובים של תשלומי הנזק - אם חלים מתחילת מעשה הנזק או בגמר הנזק. ונ\"מ לקולא ולחומרא וכדפרש\"י. ונראה לפי\"ז שיש עוד נ\"מ: כשמת בעל המזיק בין שעת הלקיחה לשעת האכילה אם נשתעבדו נכסיו או לא.",
            "ובתוס' (ד\"ה מתגלגל מהו) הקשו על רש\"י מגמרא לקמן גבי כלב שנטל חררה מרשות הניזק ואכל אותה בגדיש שפטור ובכן חזינן שהולכים בתר האכילה. אמנם מסתבר לחלק בין הציור דרש\"י כאן לבין הציור שם. רש\"י לפנינו ביאר שמדובר כשהבהמה עומדת ברה\"ר ומגלגלת את העמיר מרה\"י לרה\"ר ואכלה ברה\"ר. ומאחר שהבהמה כבר משעת הלקיחה עמדה ברשות הרבים וגלגלה את העמיר מרה\"י לרה\"ר ואכלה שם ניתן לומר שמעשה הלקיחה מהווה תחילת מעשה הנזק ומחייב. לעומת זאת, בכלב שנטל חררה הרי הכלב שינה את רשותו והלך מרשות אחת לשניה וממילא פשוט שאין לקיחתו תחילת מעשה הנזק אלא הכשר הנזק בעלמא. ואילו מעשה הנזק עצמו לא התחיל עד שאכל ברשות האחרת ולכן פטור. עיין בשיטה מקובצת שכמו\"כ מיישב את קושית התוס'.",
            "ב) פירוש הרמב\"ם",
            "עיין ברמב\"ם ובראב\"ד בפ\"ג מהל' נזקי ממון (הל\"ד - ה'). הרמב\"ם שם פירש את ספק הגמרא דוקא בבהמה שעמדה ברשות הניזק ותלשה פירות מרה\"ר ואכלתן ברשות הניזק והספק הוא אם בתר הלקיחה אזלינן ופטור או בתר האכילה אזלינן וחייב. מאידך אם כלב נכנס לרשות הניזק ולקח פת ואכלתה ברה\"ר פטור כי באופן הזה הולכים בתר האכילה ולא בתר הלקיחה. ונראה שלדעת הרמב\"ם שעת חלות החיוב היא שעת האכילה והיא הקובעת בכל אופן את הדין ד\"ובער בשדה אחר\" ולכן אם אכלה ברשות הרבים פשיטא שפטור. וספק הגמרא הוא באופן שאכלה בחצר הניזק אלא שלקחה הפירות מרה\"ר, כי יתכן שאף שעת הלקיחה שהיא תחילת מעשה הנזק קובעת את הדין ד\"ובער בשדה אחר\". ובכן י\"ל שאם לקחה הפירות מרה\"ר הואיל ולא לקחתם משדה אחר פטור. ולאידך גיסא י\"ל שהכל נקבע בגמר הנזק - בשעת האכילה, ומאחר שהאכילה היתה ברשות הניזק חייב.",
            "ג) שיטת התוס'",
            "ז\"ל ונראה לר\"י כגון דקיימי פירות ברשות הניזק ומגלגלי ואתו לרה\"ר דאי לאו שהבהמה מעכבתן בפיה ואוכלתן שם היה סופן להניח ברה\"ר וקמבעיא ליה אי חשיבי כמונחים ברה\"ר או לאו וכו' עכ\"ל. שיטת הר\"י מתפרשת בשני אופנים:",
            "א) הספק חל בנוגע למקום הנחת המאכלים המתגלגלים, אם הם חשובים כמונחים ברשות דהשתא היכן שהבהמה אוכלתם או כמונחים ברשות שיתגלגלו אליה לאחר זמן. לפי\"ז אותו הספק חל גם להיפך - באוכל המתגלגל מרה\"ר לחצר הניזק אם נחשב כמונח כבר בחצר הניזק וחייב או שהולכים בתר המקום דהשתא ופטור.",
            "ב) י\"ל דפשיטא לן שלגבי קביעת מקום החפצא מקום האכילה הוא הקובע. משום כך באוכל המתגלגל מרה\"ר לרה\"י ואכלה הבהמה ברה\"ר פשיטא דפטור כי האוכל הוא ברה\"ר בשעת האכילה. וספק הגמ' אליבא דהר\"י הוא דוקא במתגלגל מרה\"י לרה\"ר כי י\"ל שמאחר שהאוכל נאכל ברה\"י חייב. ומאידך יתכן שפטור, כי מאחר שהאוכל עומד להתגלגל לרה\"ר, וברה\"ר כל הבהמות תהיינה פטורות מהיזקו, אף עכשיו בשעת הגלגול יש לבעל הבהמה שאכלה טענת פטור. דהיינו, שרק מחמת לקיחת ואכילת בהמתו לא התגלגל האוכל לרה\"ר, וטענתו היא דמשום כך א\"א לחייבו. כי מ\"ש בהמתו משאר הבהמות שברה\"ר שפטורות, וכאילו הזיקה שם, ומשו\"ה פטור.",
            "ועיין בשיטה מקובצת שם מובאת שתי דעות אלו בפירוש הסוגיין בשם הראשונים.",
            "<b>גמ' כל המשנה ובא אחר ושינה בו פטור.</b> יעויין בסוגיין וכן לקמן (דף כד:) שהמשסה כלבו של חבירו בעצמו פטור מדין כל המשנה ובא אחר וכו'. אמנם שם (כד:) מבואר שרבא חולק על ר\"ל בדין של שתי פרות ולדעתו רק המשסה כלבו של חבירו בעצמו פטור ואילו בשתי פרות חייב, וז\"ל דאמרינן ליה כי אית לך רשותא לסגויי עלי לבעוטי בי לית לך רשותא עכ\"ל. ועלינו להבין את סברת רבא.",
            "ונראה שרבא סובר שאם שיסה את הכלב בעצמו וגרם את הנזק נחשב כאילו הניזק הזיק את עצמו ולפיכך המזיק פטור. אין המזיק חייב אא\"כ הוא לבדו עשה את הנזק ולא כשהניזק השתתף עמו. מאידך בב' פרות הרבוצה לא גרמה את הנזק ולא הזיק הניזק את עצמו ולפי' המזיק חייב.",
            "אכן פסקי הרמב\"ם בנידון עומדים לכאורה בסתירה. בפ\"ב מהל' נ\"מ (הלי\"ט - כ') כתב וז\"ל המשסה כלבו של חבירו כו' ואם שסהו בעצמו בעל הכלב פטור שכל המשנה ובא אחר ושינה בו פטור. שתי פרות ברשות הרבים אחת רבוצה ואחת מהלכת ובעטה מהלכת ברבוצה חייב חצי נזק שאע\"פ שדרכה להלך עליה אין דרכה לבעט בה עכ\"ל. הרמב\"ם איפוא פסק כרבא שבב' פרות חייב ובשיסה כלב בעצמו פטור. אך בפ\"ג (שם הל\"ג) העלה ז\"ל אכלה אוכלין שאין דרכה לאכלן כגון שאכלה כסות או כלים בין ברשות הניזק בין ברשות הרבים משלם חצי נזק שזה שינוי הוא ודרך בני אדם להניח כליהם וכסותן ברה\"ר עד שינוחו מעט עכ\"ל. ויפלא מאחר שפסק כרבא שבב' פרות הבועטת חייב ודוקא המשסה כלב בעצמו פטור באופן שהניזק הזיק את עצמו, למה הוזקק הרמב\"ם לסברת ר' יוחנן שבסוגיין לחייב כסות וכלים כי \"עבדי אינשי דמנחי גלימי ומתפחי\" דהיינו \"שדרך בני אדם להניח כליהם וכסותם ברה\"ר עד שינוחו מעט\", הרי הרמב\"ם מחייב בב' פרות למרות שאין דרכה של פרה להיות רבוצה ברה\"ר. (עיין ברא\"ש סוף סימן י\"ד שהקשה כן על הרי\"ף אך תירוצו שם אינו ברור).",
            "ונראה שהרמב\"ם הבחין בין רבוצה לבין כסות וכלים. הנה הבעלים עצמם הניחו את הכסות והכלים ברה\"ר ואילו ברבוצה הפרה רבצה ברה\"ר ולא משום בעליה. הרמב\"ם סובר שבמקום שהבעלים עצמם הניחו את כסותם ברה\"ר אלמלא יש להם רשות בדין היה שהמזיק ייפטר כי כשהבעלים של הניזק עצמם שמו את הדבר הניזק ברה\"ר שלא ברשות הרי\"ז נחשב כאילו הבעלים הזיקו את עצמם ודומה למשסה את כלבו של חבירו בעצמו. אך מאחר שהבעלים רשאים להניח את כסותם וכלים ברה\"ר כדי לנוח לכן המזיק חייב. ואילו ברבוצה שהפרה רבצה בעצמה בלי הבעלים, הבועטת בה חייב כי א\"א לומר שבעל הניזק הזיק את עצמו. ובכך מבוארות כל הלכות הרמב\"ם על נכון.",
            "<b>גמ'. דמי עמיר.</b> מסתבר שלרבה האומר דמי עמיר שיעור מה שנהנית הוא שיעור הכסף שבעל הבהמה חסך ע\"י אכילת בהמתו ואם דרכו להאכילה עמיר חסך דמי עמיר. מאידך רבא האומר דמי שעורים בזול סובר שמשלם עבור ההנאה עצמה שנהנית מזה הנזק.",
            "<big><strong>ענין זה נהנה וזה לא חסר.</strong></big>",
            "תוס' ד\"ה זה אין נהנה וכו'. אליבא דתוס' זה לא נהנה וזה חסר פטור. ואילו הרמב\"ם פסק בפ\"ג מהל' גזילה (הל\"ט) שחייב. עיין בהגהת הגר\"א וברא\"ש. והתוס' הכריחו את דעתם כי מ\"ש מגירש את חבירו מביתו ונעל דלת בפניו שפטור שאינו אלא גרמא בעלמא.",
            "ונראה לנמק את שיטת הרמב\"ם עפי\"מ שיש להעיר למה הביא את הדין בהלכות גזילה ולא בהלכות שכירות, והרי החיוב הוא לכאורה מחיובי שכירות ומדין מה שנהנית. אלא מכאן שלדעת הרמב\"ם אין החיוב חל מדין שכירות אלא מדין גזילה. ודומה שלרמב\"ם דין דאין קרקע נגזלת חל בנוגע לגוף הקרקע ואילו בנוגע לתשמיש קרקע נגזלת. הדר בחצר חבירו חייב מדין גזילת תשמישין ולכן חייב כשיש חסרון לבעלים שכן עיקר המחייב בגזילה הוא שהבעלים חסרו ממון מחמת הגזילה. ברם כשאין חסרון אינו חל חיוב גזילה. ולפיכך פסק הרמב\"ם (שם) שזה נהנה וזה לא חסר פטור כי אין כאן גזילה. ובכן מסולקת הקושיה על שיטת הרמב\"ם ממי שגירש את חבירו מביתו שפטור כי מאחר שהמגרש לא השתמש בבית לא נחשב לגזלן והוי מבטל כיסו של חבירו בעלמא שפטור מחיובי מזיק.",
            "אולם התוס' סוברים שאף בנוגע לתשמישין אין קרקע נגזלת. המחייב בסוגיין הוא חיוב שכירות, ותלוי איפוא בהנאת הדר בבית, ובמקום שאינו נהנה אינו מתחייב מדיני מה שנהנית ומדיני שכירות.",
            "לאור האמור מתקבל על הדעת שחלוקים התוס' עם הרמב\"ם אף למ\"ד זה נהנה וזה לא חסר חייב. אליבא דתוס' החיוב הוא מחיובי שכירות החלים כשנהנה מבית חבירו. אבל לפי הרמב\"ם מסתבר שאינו מדיני שכירות אלא מדיני גזילה. וי\"ל שלרמב\"ם חיובי שכירות אינם חלים שלא מדעת המתחייב של השוכר, ולפיכך א\"א לחייב את הדר בחצר חבירו מדין שוכר. וע\"כ שהחיוב נובע מדין גזלן שגזל את תשמישי החצר. התוס' לעומת זאת סוברים שלא יתכן לחייב הדר מדין גזילה כי לדעתם כשם שאין גוף הקרקע נגזלת כן הדין שאין השתמשות קרקע נגזלת.",
            "לפי\"ז הביאור במחלוקת דזה נהנה וזה לא חסר אליבא דהרמב\"ם שונה מהביאור אליבא דהתוס'. לדעת הרמב\"ם המחלוקת היא אם יש גזילה בגזילת תשמישי קרקע (כשזה נהנה) כשאין הפסד ממון לבעל הקרקע (וזה לא חסר). ולפי התוס' המחלוקת היא בנוגע לחיוב שכירות שלא מדעת כי למ\"ד חייב הדר הוא חייב כשוכר שלא מדעת משום שנהנה מהבית וחייב לשלם שכירות. ומ\"ד פטור סובר שהחיוב לשלם שכירות ומה שנהנה חל דוקא כשיש בעל - דין שיש לו תביעה על הנהנה שהשתמש בנכסיו. וכשזה לא חסר הרי איננו בעל - דין לתבוע מן הדר מה שנהנה ושכירות כי לא חסר לו מחמת הנאתו.",
            "והנה התוס' לקמן (דף כא. ד\"ה ויהבי להו וכו') כתבו שלמ\"ד זה נהנה וזה לא חסר פטור (וכן הפסק אליבא דרוב ראשונים) אם חיסר משהו חייב לשלם כל מה שנהנה אע\"פ שלא חיסר כל כך. ועיין בנמ\"י שהרמ\"ה חולק. ונראה שדברי התוס' הם בהתאם לסברתם שהמחייב לשלם הוא מה שנהנה ושכירות אלא שצריכים בעל - דין לתבוע את התשלומין ולכן אף בחיסר כל שהוא חשוב בעל הבית לבעל - דין ויכול לתבוע כל ההנאה ודמי שכירות שלמים. מאידך אליבא דהרמב\"ם שהמחייב בחסר הוא גזילה מסתבר שהחיוב הוא רק כשיעור הגזילה דהיינו החסרון ולא יותר - שלא כתוס' אלא כרמ\"ה.",
            "ועלינו לבאר למה נמנע הרמב\"ם מלייחס את החיוב שבסוגיין לדיני שכירות ומה שנהנה שהרי מ\"ש הדר בחצר חבירו משן ברה\"ר שהבעלים משלמים דמי מה שנהנית אע\"פ שאין חלים חיובי גזילה.",
            "ומסתבר שלרמב\"ם חיוב מה שנהנית בשן ברה\"ר חל מדין מזיק, ולכן דוקא מזיק חייב לשלם מה שנהנה. ואילו הדר בחצר חבירו לא עשה מעשה נזק כי לגבי נזק הו\"ל גרמא בעלמא שהרי רק ביטל את כיסו של חבירו, ולכן אינו משלם מה שנהנה מדיני נזקין. ולשיטה שהדר חייב, אליבא דהרמב\"ם אינה מדין מה שנהנה או מדין שכירות אלא מדין גזילה וכדנ\"ל.",
            "והנה בב\"מ (דף מג:) יש מחלוקת במי ששואל שלא מדעת אם הוא שואל או גזלן. וי\"ל שהמחלוקת שם קשורה לספק אם תיתכן שאלה בלי קבלת התחייבות מדעת מצד השואל. ולכאורה היא אותה המחלוקת שבין הרמב\"ם לבין התוס' לפנינו אם חלה שכירות שלא מדעת. אך ניתן לחלק בין שאלה לשכירות שכן שאלה היא חלות קנין ואילו שכירות אין בה קנינים בגוף החפצא ולפיכך שואל חייב באונסין משום שקנה את החפץ אבל שוכר פטור מאונסין. (עיין ברמב\"ם בפכ\"ג מהל' מכירה הל\"ח א) ולפיכך יתכן ששואל שלא מדעת הוי שואל מאחר שעשה קנין שאלה בחפצא, ומאידך השוכר שלא מדעת פטור כי אין שכירות תלויה בקנינים אלא בדעת המתחייב.",
            "ודומה שתהיה עוד נ\"מ בין הרמב\"ם לתוס' באופן שבעל החצר הלך לו למדה\"י ובהיכי תמצי לא השכיר את חצירו אך החצר עצמה עומדת וראויה להשכר. אליבא דהרמב\"ם הדר צ\"ל פטור כי במציאות לא חסר בעל החצר כלום וליכא גזילה. אולם לשיטת התוס' מהראוי שהדר יהיה חייב לפי שנהנה ובעל החצר נחשב לבעל - דין לתובעו מאחר שעצם החצר עומדת לשכירות.",
            "גם תתכן נ\"מ כשהקפיד בעל החצר על הדר טרם נכנס הדר לחצירו. עיין בתוס' (דף כא. ד\"ה כהדיוט) שמדבריהם עולה שחייב לשלם לכ\"ע, וכן פסק בש\"ע (חו\"מ שס\"ג: ז'). ואילו ברמב\"ם לא נמצא דין זה. וי\"ל שהם נאמנים לשיטותיהם. אליבא דהרמב\"ם הואיל ובעל החצר לא חסר הדר בחצירו פטור. אך אליבא דהתוס' מאחר שהקפיד בעל החצר שלא יכנס הדר לחצירו לכתחילה נחשב בעל החצר לבעל - דין והדר חייב לשלם כי יש בעל - דין התובע ממנו את השכירות."
        ],
        [
            "<b>גמ'. א\"ל אם נהנית.</b> ההשוואה בין מזיק המשלם מה שנהנה לדר בחצר חבירו טעונה ביאור. לדעת הרמב\"ם שהמחייב בדר בחצר חבירו הוא גזילה ההשוואה קשה ביותר. ברם אליבא דהתוס' שהדר בחצר חבירו משלם מדין שכירות ושהשאלה היא אם זה שלא חסר נחשב לבעל - דין לתובעו לשלם, הדמיון מובן יותר שכן אף במזיק המשלם מה שנהנה צריך שהניזק יהיה בעל - דין. אמנם גם לתוס' המחייב בשור הוא דין מזיק ואילו בדר בחצר המחייב הוא שכירות ואינם אותו המחייב, וצ\"ע.",
            "<b>גמ'. מקיף וניקף.</b> לכאורה הדמיון למקיף וניקף תמוה מכמה טעמים. חיובי מקיף וניקף חלים מדיני שכנים ואין שום קשר לחיובי מה שנהנה שבסוגיין. ועוד הרי זה נהנה וזה לא חסר היינו כשנהנה מדעתו, ואילו הניקף לא עשה כלום כדי ליהנות מהגדר של המקיף ולא יתכן לחייבו מטעם מה שנהנה. גם יש לעיין בתשובת הגמ' \"את גרמת לי הקיפא יתירה\" דלכאורה אינה מובנת כי הניקף לא עשה את החסרון אך המקיף החליט על דעת עצמו לבנות הגדר והוא שהחסיר לעצמו ולמה ישלם הניקף עבור חסרון זה.",
            "ונראה לבאר את הגמרא ע\"פ דרך התוס' הנ\"ל, והוא שזה נהנה וזה לא חסר פטור כי אין בעל - דין עם זכות תביעה לחייב מה שנהנה. מאידך המחייב במקיף וניקף יסודו בהלכות שכנים. אולם גם בזה צריך המקיף להיות בעל - דין לתבוע דמי הגדר מהניקף. והגמרא דימתה את חלות הדין של בעל - דין בשני הציורים. בכך מוסברת התשובה דאת גרמת לי כו' שכן טענה זו משוותו לבעל - דין ונותנת לו זכות תביעה כדי שהניקף ישלם עבור הגדר, והוא מחיובי הלכות שכנים.",
            "<b>תוס' ד\"ה הא כו'.</b> ז\"ל שאני הכא שהיה יכול למונעו מתחילה מלדור בביתו עכ\"ל. ר\"ל שקיים איסור גזילה להשתמש בדבר שאינו שלו בלי רשות הבעלים ולכן א\"א לכוף אותו על מדת סדום. מאידך בבר מצרא ליכא איסור גזילה ומשו\"ה ניתן לכוף אותו על מדת סדום.",
            "<b>גמ'. נטל אבן כו'.</b> קשה למה נדחקה הסוגיא להקשות ממעילת גזבר של הקדש שמעל כשנהנה הרי היתה יכולה להקשות מכל מי שנהנה מהקדש ולא הוציאו לחולין שג\"כ מעל אע\"פ שהקדש לא חסר.",
            "והנה הרמב\"ם פסק בפ\"ו מהל' מעילה (הל\"ד) שיש מועל אחר מועל דוקא בנהנה מהקדש דקדושת דמים, ברם כשמעל בהוצאה מהקדש כגון שנתנו לחבירו ההקדש יוצא לחולין ואין מועל אחר מועל. ואילו הראב\"ד סובר שאף בנהנה מהקדש אין מועל אחר מועל. ונראה שלדעת הרמב\"ם מצויים שני דיני מעילה: א) הנאה; ב) הוצאה. הוצאה מהווה גזלה מהקדש ומוציאה לחולין. אבל לא הנאה. ברם להראב\"ד גם הנאה מוציאה לחולין כי מי שנהנה מהקדש נחשב לגזלן מדין שואל שלא מדעת גזלן, ומשו\"ה ההקדש יוצא לחולין. בביאור שיטת הרמב\"ם כבר הארכנו ברשימות שיעורים למס' שבועות ונדרים חלק א'.<sup>12)</sup><i class=\"footnote\">עיי\"ש בענין מעילה דף ר\"א - ר\"ה.</i> בין היתר הבאנו בשם הגר\"ח זצ\"ל ששואל שלא מדעת עשה מעשה גזילה אך אין לו קניני גזלה.<sup>13)</sup><i class=\"footnote\">עיין בש\"מ לב\"ק (צז.) בשם הראב\"ד שאין בשואל שלא מדעת דין שינוי קונה לכ\"ע, וביאור הגר\"ח זצ\"ל מפני שסובר שאין כאן קניני גזילה בחפצא אלא יש כאן מעשה גזילה.</i> והרמב\"ם סובר שדוקא קניני גזילה מוציאים הקדש לחולין ולא מעשה גזילה דעלמא. ולכן אין הנהנה מהקדש מועל מדין גזלן אלא מדין מעילה מיוחד של נהנה מהקדש. מאידך הראב\"ד סובר שכל מעשה גזילה מהקדש מחללו ומוציאו לחולין ואפילו בלי קנין גזילה. ולפיכך גם הנאה מוציאה לחולין.",
            "ובכן אליבא דהראב\"ד יתכן לומר שהגמרא לא הביאה ראייה לשאלת זה נהנה וזה לא חסר מכל נהנה מהקדש דעלמא שהרי חלות גזילה הוא. הגמרא הסתייעה רק מגזבר שנהנה מן ההקדש המסור לידו כי אפילו להראב\"ד אין הנאת הגזבר גזילה וליכא בה חלות דין מעילה דהוצאה אלא מעילה דהנאה. הטעם לכך משום שלשיטת הראב\"ד כל הנהנה מהקדש דעלמא מועל מדין גזילה על פי הדין דשואל שלא מדעת גזלן הוא. דאע\"פ דבשואל שלא מדעת ליכא חלות קניני גזילה מ\"מ יש בו מעשה גזילה. ולראב\"ד אף מעשה גזילה מהקדש מוציאו לחולין - שלא כרמב\"ם המצריך קניני גזילה. אמנם בגזבר שנהנה מהקדש חסר מעשה גזילה שכן ההקדש מסור לרשותו, ובכן חיוב המעילה שלו הוא מדין הנאה בלבד ובלי חלות גזילה. משו\"ה ניתן לדמות את דינו לדין של הנאת הדיוט דעלמא כשזה נהנה וזה לא חסר.",
            "<b>ב.</b><br>הגר\"מ זצ\"ל היה רגיל לומר שהלאוים דמעילה המובאים בראשונים (עיין ברמב\"ם פ\"א ממעילה הל\"ג) משתייכים למעילה דהנאה. אולם המעילה דהוצאה מוזהרת מהלאו דגזילה דעלמא.",
            "<b>תוס' ד\"ה נתנה.</b> התוס' הקשו משליחות יד. ויש ליישב ששליחות יד מהווה גזילה מדין שומרים, אך מאחר שאין חלות שמירה להקדש לא חל דין שליחות יד.<sup>14)</sup><i class=\"footnote\">ויתכן שתוס' סוברים ששמירה חלה בהקדש אלא ששומר הקדש פטור מתשלומי שומר - ולכן שליחות יד חלה. ועיין ברשימות שיעורים לשבועות ונדרים חלק א' בענין צדקה וברשימות שיעורים לשבועות ונדרים חלק שני בנוגע לפסק הרמב\"ם בפ\"ב מהל' שכירות (הל\"ג).</i>",
            "<b>תוס' ד\"ה והוא.</b> מסתבר ששינוי החוזר לברייתו אע\"פ שאינו קונה בגזל דעלמא עכ\"ז נחשב הוצאה לחיוב מעילה. ברם התוס' סוברים שאינו שינוי כלל ואינו אפילו הוצאה מהקדש, ולכן הקשו קושייתם.",
            "גמ'. הקדש שלא מדעת כהדיוט מדעת דמי. מצויים כמה ביאורים בגמרא. עיין בתוס' (כא.) ד\"ה כהדיוט מדעת דמי. אליבא דהתוס' אם הבעלים מוחים טרם ידור הדר בחצר נגד רצונם חייב לשלם. והקדש נחשב כבעלים שמחו לפני ההנאה. וכבר ביארנו שמחאה מקודם עושה אותו לבעל - דין עם זכות תביעה בבי\"ד. עוד י\"ל שהגמרא ר\"ל שהקדש מחייב את הנהנה לשלם אפילו כשהקדש לא חסר משום שבהדיוט יש צורך לחסרון כדי להשוותו בעל - דין לתבוע את דמי מה שנהנית. ואילו הקדש תמיד יכול לתבוע ואע\"פ שלא חסר כי הקדש נחשב לבעל - דין בכל אופן שנהנה ממנו ולעולם יש להקדש זכות תביעה. אך עיין ברש\"י, ונראה שר\"ל שהמחייב של מעילה הוא איסור המעילה, ובהתאם לכך אע\"פ שאינו מחוייב מדין ממון עכ\"ז מחוייב לשלם משום איסור המעילה."
        ],
        [
            "<b>גמ'. ושאיה יוכת שער.</b> וקשה הרי כבר פסקה הגמרא שאין צריך להעלות לו שכר. עיין בראשונים. ויש מתרצים שמדובר באופן שיש שחרוריתא דאשייתא ומהראוי לחייבו עבור החסרון המעט. אלא מאחר שהדר ההנה לבעה\"ב בהנאה מועטת חסרון זה מתבטל בהנאה זו, וחזר להחשב כזה נהנה וזה לא חסר ופטור. ולפי\"ז צריכים בי\"ד להעריך תמיד את ההנאה כנגד החסרון ולקבוע איזה עדיף.",
            "<b>גמ'. מחזרת רב אמר חייבת וכו'.</b> רש\"י על המשנה (יט:) מפרש שחייבת לשלם מה שהזיקה בצדי הרחוב הוא מדין קרן דהוי משונה. ועיין בתוס' (כא.) ד\"ה ובמחזרת שהר\"י חולק עליו וביאר שהחיוב בצדי רחבה ובמחזרת הוא מדין שן בחצר הניזק.",
            "ועיין בתוס' (ד\"ה דקיימא בקרן זוית) שלדעת רב באכלה בקרן זוית בדרך הילוכה פטור, ועכ\"ז באכלה בתוך החנות משלמת אע\"פ שאכלה בדרך הילוכה ובלי חיזור וז\"ל דחצר הניזק ממש הוי עכ\"ל. ודבריהם טעונים ביאור.",
            "ונראה שיש שני מיני רשות הניזק: א) רשות הניזק בקנינו, כגון בתוך החנות; ב) רשות הניזק בלי זכות קנין אלא עם היתר תשמיש, כגון בצדי הרחוב. ברה\"ר אין קנין לאדם פרטי אך יש לו היתר תשמיש להניח פירותיו שם. אליבא דרב באכלה מתוך רשות הניזק שיש לו בה קנין חייבת בכל אנפי, אבל באכלה מרשות הניזק השנית - שאין לניזק בה קנין - חייבת במחזרת כשלא הלכה כדרכה ברה\"ר והזיקה. ועלינו להסביר את יסוד ההבדל בין שני אופני רשות הניזק.",
            "הנה הרמב\"ם כתב בפ\"א מהל' נזקי ממון (הל\"ז) וז\"ל כל מועד משלם נ\"ש כו' וכל תם משלם חצי נזק מגופו, בד\"א כשנכנסה הבהמה לרשות הניזק והזיקתהו, אבל אם נכנס הניזק לרשות המזיק והזיקתהו בהמתו של בעל הבית הרי זה פטור על הכל, שהרי הוא אומר לו אילו לא נכנסת לרשותי לא הגיע לך היזק והרי מפורש בתורה ושלח את בעירה ובער בשדה אחר עכ\"ל. ותמה עליו הרמ\"א (חו\"מ סי' שפ\"ט סעיף י') וז\"ל וצ\"ע דמקרא זה בשן ורגל הוא דכתיב לפטרן ברשות שניהן אבל ברשות המזיק דפטור אפילו בקרן אין ענין מקרא זה טעם אליו אלא דפטור מכח דא\"ל אילו לא נכנסת כו' עכ\"ל. ואמנם הסמ\"ע (אות ט') מפרש שהמילים האלו שבסוף הל\"ז ברמב\"ם אינן מתייחסות לפטור קרן ברשות המזיק שפטור ע\"פ סברת תורך ברשותי מאי בעי, אלא הן קשורות להל\"ח שברמב\"ם שכתב וז\"ל הזיקה ברשות הרבים או בחצר שאינה של שניהם לא למזיק ולא לניזק או בחצר שהיא של שניהן והרי היא מיוחדת להניח בה פירות ולהכניס לה בהמה כו' אם בשן ורגל הזיקה כדרכה הרי זה פטור מפני שיש לה רשות להלך כאן וכאן ודרך הבהמה להלך ולאכול כדרכה ולשבר בדרך הילוכה כו' עכ\"ל. אמנם עדיין לא הונח לנו כי ל\"ל לרמב\"ם שני טעמים לפטור את שן ורגל ברה\"ר: א) גזיה\"כ של ובער בשדה אחר; ב) הסברא שיש לה רשות להלך כדרכה ברה\"ר ולהזיק בדרך הילוכה (שהיא סברת הרי\"ף, עיין בשיעורים לריש מסכתין).",
            "ונראה אליבא דהסמ\"ע שלפי הרמב\"ם ישנם שני פוטרים לשן ברה\"ר: א) גזיה\"כ; וב) סברא. וכשהבהמה הזיקה בדרך הילוכה באמצע רה\"ר יש גזיה\"כ וגם סברא לפטור. אך במחזרת אין הסברא נותנת שתפטר אלא שיתכן פטור מצד גזיה\"כ.",
            "נ\"מ ליסוד התוס' שמצויים שני סוגי רשות הניזק: א) רשות הניזק ממש כשיש קנין ממון לניזק, ובכך חייבת אפילו הזיקה בדרך הילוכה, ולכן חייבת כשאכלה מתוך החנות; ב) רשות הניזק כשיש היתר השתמשות לניזק דהיינו להניח שם פירותיו אך אין לו קנין כגון צדי רחבה, וכאן תלוי הפטור בדרך הילוכה של הבהמה, שאם הלכה כדרכה והזיקה פטורה, ואילו במחזרת שהזיקה בלי רשות ההליכה חייבת. ובביאור ההבדל נראה ששן שהזיקה ברשות הקנויה לניזק חייב בכל אופן כי ברשות הניזק ממש הקנויה לו אין סברא ולא גזיה\"כ לפטור. מאידך כשאכלה בדרך הילוכה בצדי הרחבה, במקום שיש לניזק זכות השתמשות בלי קנין, הסברא פוטרת אע\"פ שאין גזיה\"כ פוטרת. כי גזיה\"כ פוטרת רק באמצע רה\"ר במקום שאין לניזק אפילו רשות השתמשות אבל לא בצדי רחבה. ולכן כשאכלה בצדי רחבה בדרך הילוכה פטורה משום שיש סברא לפוטרה. ואילו מחזרת חייבת כי במחזרת ליכא סברת פטור. מאידך באמצע רחבה במקום שלניזק אין זכות השתמשות כלל שן פטורה גם במחזרת כי למרות שאין במחזרת פטור מצד הסברא באמצע רחבה הפטור חל מגזיה\"כ, ודו\"ק.",
            "<b>גמ'. מקצה מקום מרשותו לרה\"ר.</b> יעויין בתוס' ד\"ה דרב וכו'. ולפי התוס' עלינו לבאר מה שהגמרא לכתחילה דימתה את המחלוקת בין רב ושמואל למחלוקת בין ר\"י ור\"ע בהפקיר רשותו ולא הפקיר את בורו ולבסוף דחתה את הדמיון.",
            "ונראה שר\"י סובר שהפקיר רשותו ולא בורו פטור משום שבאופן זה מוטל על הניזק לשמור את בהמתו שלא יכנס לרשות המזיק, ועליו להזהר שבהמתו לא תוזק בבור. חובת השמירה המוטלת על הניזק פוטרת את בעל הבור מחובת השמירה שלו. ר\"ע חולק על ר\"י ולדעתו אין חיוב שמירה חל על הניזק כי מאחר שיש לבהמתו רשות הליכה פטור הניזק משמירת בהמתו שלא תיפול לבור. משו\"ה הגמרא דימתה את שתי המחלוקות. רב סובר כר\"ע דבור ברשותו חייב כי חובת שמירה אינה חלה על בעל הבהמה לפי שיש לה רשות ללכת שם כדרכה. וה\"ה בהקצה מקום מרשותו לרה\"ר שהמזיק פטור מאחר שיש לה רשות ללכת הבעלים פטורים משמירתה. מאידך שמואל סובר כר\"י שבור ברשותו פטור, כלומר שחלה חובת שמירה על בעל הבהמה לשומרה שלא תיפול לבור ותוזק למרות שיש לה רשות הליכה. ה\"ה שחל חיוב שמירה על בעל הבהמה שלא תאכל פירות הניזק שהקצה מקום מרשותו לרה\"ר.",
            "בדחיית הגמרא מסתבר שלדעת שמואל הגמרא אומרת שאפילו למ\"ד בורו ברשותו חייב כי אין הניזק חייב לשמור את בהמתו שלא תוזק מ\"מ אין רשות ההליכה פוטרת מזיק ועל הבעלים של הבהמה המזיקה לשומרה שלא תאכל ותזיק את הפירות של הניזק שהקצה מקום מרשותו לרה\"ר. ואליבא דרב, דחה התלמוד שיתכן שלשיטתו בור ברשותו פטור כי מוטל על הבעלים לשמור את בהמתם שלא תוזק בבור. מאידך שן פטור ברה\"ר בכל אופן שהזיקה בדרך הילוכה.",
            "ועיין בתוס' ד\"ה כי פליגי כו' וז\"ל דלא דמי למחזרת בצידי הרחבה דחייב דצידי הרחבה הם גבוהים ורחבים ומובדלים ממנו וחשובים חצר הניזק אבל מקצה מקום שוה הוא לרשות הרבים עכ\"ל. דבריהם טעונים הסבר.",
            "ונראה שיש שני סוגי רשות הניזק: א) בקנינו; וב) בתשמישו. צדי הרחבה אינם רשות הניזק בקנינו כי אם בתשמישו. ורב סובר שרק כשהמקום ההוא מחולק ומובדל לעצמו והבהמה מחזרת ואוכלת משם הו\"ל אכילת שן בשדה אחר המחייבת. האכילה שלא כדרך הליכה בצירוף עם חילוק המקום קובעים חלות חיוב של שן ברשות הניזק ואילו במקצה מקום אין המקום חלוק מרה\"ר ונחשב כרה\"ר. האוכלת שם פטורה כדין שן ברה\"ר ובכל אופן שאוכלת.<sup>15)</sup><i class=\"footnote\">יל\"ע האם זה מטעם גזיה\"כ או מסברת הרי\"ף.</i>",
            "עוד כתבו וז\"ל ושמואל אמר חייבת משום שהפירות מונחין ברשותו והוי חצר הניזק אע\"פ שיש רשות לבהמות לדרוס אצלה עכ\"ל. יתכן שר\"ל שמאחר והמקום הוא חצר הניזק בקנינו לפירות בכל אופן שהבהמה הולכת שם חייבת אפילו אינה מחזרת. ואע\"פ שיש לה רשות הליכה עכ\"ז אין לה רשות אכילה וחייבת כי אכלה מחצר הניזק בקנינו. או י\"ל ששמואל מחייב דוקא במחזרת. כי הואיל ויש לה רשות ללכת שם כדרכה לא נחשב כרשות הניזק אם אכלה כדרכה ופטורה. ורק במחזרת - שלכך אין לה רשות - נחשב המקום לחצר הניזק ובכן חייבת."
        ],
        [],
        [
            "<b>תוס' ד\"ה דאפיך מיפך.</b> קושית התוס' תמוהה שהרי המזיק של קרן חלוק מהמזיק של רגל דקרן משלם ח\"נ ורגל נ\"ש וא\"א לנו לומר שדין תחילתו בפשיעה וסופו באונס מחייב כל קרן נ\"ש.",
            "ודומה שמצויים שני אופני קרן: א) קרן שכוונתו להזיק; ב) קרן משונה. עצם החפצא של המזיק דקרן שכוונתו להזיק שונה מהחפצא של מזיק דרגל, ופשיטא שאין לחייבו יותר מח\"נ כדין קרן שבתורה אפילו יפשע בנוגע לרגל. ובכן נראה שלא הקשו התוס' כלל מקרן שכוונתו להזיק. מאידך יש אופן בקרן שאין כוונתו להזיק אלא שהוא משונה. בקושייתם סברו התוס' שבעצם החפצא של המזיק קרן זה שוה לרגל אלא שהתורה הקילה שישלם רק ח\"נ והוא פטור בדיני שמירה לפי שלא פשע כשיעור שפשע ברגל דעלמא. דוקא מאופן זה הקשו התוס' שבהתאם לדין תחילתו בפשיעה וסופו באונס היה לנו לומר שישלם נ\"ש, ועל זה השיבו שאף קרן משונה שאין כוונתו להזיק שונה בחפצא ובחלות שמו מרגל ואין אומרים דין תחילתו בפשיעה וכו' בנוגע לשני מזיקים ששונים בחפצא ובחלות שמם.<sup>16)</sup><i class=\"footnote\">ועיין בהגהת אשר\"י ובתוס' רבינו פרץ.</i>",
            "<b>תוס' ד\"ה אשו משום חציו.</b> ז\"ל לא שיבעיר בעצמו האש אלא כל מקום שפשע ולא שמר גחלתו חציו נינהו עכ\"ל. דבריהם צע\"ג שכן גמרא מפורשת היא (לקמן כג א) שבכלו לו חציו לא אמרי' אשו משום חציו, ובלא הבעיר האש בעצמו אלא פשע באש הרי כלו לו חציו.<sup>17)</sup><i class=\"footnote\">עי' בס' דרכי דוד להרה\"ג ר' מרדכי דוד לוין.</i>",
            "יעויין בנמ\"י שהקשה אליבא דמ\"ד אשו משום חציו, אדם המדליק נר בערב שבת למה לא יתחייב אח\"כ משום חילול שבת כאילו הבעיר את האש בשבת. ותירץ וז\"ל שהרי חיובו משום חציו כזורק החץ שבשעה שיצא החץ מתחת ידו באותה שעה נעשה הכל כו' דלאו כמאן דאדליק השתא בידים חשבינן ליה אלא כמאן דאדליק מעיקרא משעת פשיעה חשבינן ליה וכן הדין לענין שבת דכי אתחיל מערב שבת אתחיל וכמאן דאגמריה בידים בההוא עידנא דלית ביה איסור חשיב עכ\"ל. תורף דבריו: למ\"ד אשו משום חציו חלים המעשה והחיוב בשעת מעשה הראשון ולא אח\"כ. משו\"ה מותר להדליק נר בע\"ש כי לא נחשב לעושה מעשה בשבת עצמה. יסוד נמ\"י מתקבל על הדעת כשעשה מעשה הדלקת האש בראשונה, כי במעשה ההדלקה כאילו עשה את הכל, אך לא כ\"כ מסתבר כשפשע בשמירת האש, ומשמע שלנ\"י בפשיעה לא אמרי' אשו משום חציו, והוא לכאורה שלא כתוס' שלפנינו. ואמנם התוס' תמוהים וכפי שהקשינו מהסוגיא דלקמן.",
            "והנה לקמן בשיעורים למסקנת הסוגיא נתבאר שנחלקו רש\"י והרמב\"ם בהבנת הדעה דאשו משום חציו. אליבא דרש\"י אש נחשבת למעשה אדם בנוגע לכל התורה כולה, אפילו בנוגע לחיוב רוצח. מאידך להרמב\"ם לכ\"ע אין אשו משום חציו בכל התורה כולה ולכן פטור ברוצח. דין אשו משום חציו חל רק בנוגע למזיק אש, כי במזיק דאש חל אף חומרא לשלם בעד הנזקין כאדם המזיק. ובכן באש משלמים ד' דברים כי חיובי אדם המזיק נוספים על גבי חיוב מזיק דאש. מאידך באש פטורים על טמון אפילו למ\"ד אשו משום חציו כי חסר המחייב של המזיק דאש, ובלי המחייב דמזיק אש אינם חלים דין אשו משום חציו וחיובי אדם המזיק.",
            "ובכן יתכן שהתוס' כאן מתכוונים לשתי הלכות אלו. כשהבעיר את האש ועשה מעשה הבערה נחשבת אשו לחציו ולמעשה אדם ממש בכל התורה כולה (כרש\"י). ואם לא הבעיר את האש אך פשע בה חל דין אדם המזיק רק בנוגע לתשלומי נזק וד' דברים ולא לשאר דיני התורה, כי אינו אלא חומרא בחיוב אש המזיק (כרמב\"ם). אך הדבר עדיין צריך עיון רב, וצע\"ג.",
            "<b>תוס' ד\"ה אשו משום ממונו.</b> לדעת רש\"י ר\"ל הסובר אשו משום ממונו פוטר בהדליק באש שאינו שלו. ויוצא שעשיית האש אליבא דר\"ל אינה קובעתו לבעל המזיק שלא כבור שחפירת הבור ברה\"ר משוותו לבעל המזיק אע\"פ שאין הבור שלו בדיני ממונות. וצ\"ל שחל דין מיוחד בבור שמי שעושהו נעשה לבעל הבור, ואילו בשאר המזיקים של שור ואש רק קניני ממון קובעים אותו לבעל המזיק אך לא עשיית המזיק. התוס' הקשו עליו מכמה מקורות בדברי התנאים המוכיחים שאפילו יזיק עם אש שאינה שלו חייב, ועולה דלכ\"ע אף עשיית האש קובעתו לבעל המזיק, ושיטת רש\"י צ\"ע.",
            "<b>תוס' ד\"ה ר\"י מ\"ט וכו'.</b> הנה לפי התירוץ השני שבתוס' מובנת הגמרא \"ממונא אית ביה ממשא הא לית ביה ממשא\", כלומר שאין באש חפצא של מזיק, וכפי שביארנו הרבה פעמים בשיעורינו שבעל המזיק מתחייב דוקא כשהוא בעלים על דבר שיש לו שם מזיק בחפצא. ואילו אש אליבא דר\"י אינה חפצא של מזיק מאחר דלית ביה ממשא, ולכן א\"א לחייבו מדין אשו משום ממונו.",
            "אך צ\"ע כי לפי התירוץ הראשון שבתוס' שגם לפי הה\"א סובר ר\"י אשו חייב משום חציו ואף משום ממונו, ויוצא שלמרות שאין בה ממשא מחייבת אש עכ\"פ משום ממונו, והוא לכאורה בניגוד לתשובת הגמרא.",
            "ונראה שלדעת התוס' ביאור התשובה שבגמ' הוא שר\"י סובר שא\"א לחייב אש משום ממונו בלבד כי אש עצמה אינה חפצא של מזיק. אולם מאחר שאשו משום חציו ועשיית האש מחייבת משום חציו, נחשבת אש לחפצא של מזיק ולפיכך מחייב אף משום ממונו, ודו\"ק.",
            "<b>תוס' ד\"ה ממונו.</b> ז\"ל ממונו כעין חציו שדרכו לילך ולהזיק אית ביה ממשות עכ\"ל. נראה שר\"ל ששונה בור כי תחילת עשייתו לנזק ואינו חפצא דמזיק שהולך ומזיק אלא הוא מחייב מדין תקלה בעלמא תיכף ומיד בשעת עשייתו, ולפיכך מחייב אף דלית ביה ממשא כי אינו דומה כלל לשאר אבות נזקין.",
            "<b>בא\"ד א\"נ בור נמי חשיב אית ביה ממשא דע\"י כריית הבור משתנה ממשות של קרקע כו' עכ\"ל.</b> ר\"ל אע\"פ שהמחייב לשלם הוא ההבל מ\"מ החפצא של בור המזיק הוא כותלי הבור. ומה שמצריך ר\"י ממשא היינו בנוגע לחפצא של המזיק ולא למחייב של התשלומין.",
            "<b>תוס' ד\"ה לאו ממונו כו'.</b> ז\"ל פשוט ליה לגמרא משום איזה דרשא דפטור על אש בהמתו דג' אבות נאמרו בשור ולא יותר עכ\"ל. דברי התוס' טעונים הסבר שכן אם נחייב שור העושה אש יהיו הבעלים חייבים מדין אש ולא מדין שור, ומתוס' משמע שהיינו מחייבים אותם מטעם שור.",
            "ונראה שיש נ\"מ בין בור לבין אש כי בור אינו מזיק בקום ועשה ואילו אש דרכה לילך ולהזיק. לכן בשור שעשה אש ניתן לחייב את הבעלים מדין אש או מדין שור כי השור והאש שניהם מזיקים בקום ועשה ודומים זה לזה. מאידך בשור שכרה בור א\"א לחייבו מדין שור כי שור מזיק דוקא בקום ועשה ואילו הבור הזיק בשב ואל תעשה ומדין תקלה. משו\"ה ניתן לחייב שור שכרה בור מדין בור בלבד, ולשם כך די בגזיה\"כ איש בור ולא שור בור. אולם בשור שהדליק אש ניתן לחייבו בין מדין אש בין מדין שור כי שניהם מזיקים בקום ועשה וניתן לחייבו או מדין זה או מדין זה. ולכן מניחים התוס' שמצויה איזו דרשה הממעטת אותו מחיוב אש ועוד ממה שיש ג' אבות בשור ולא יותר חזינן שאין בזה אף החיוב של שור, ודו\"ק.",
            "<b>תוס' ד\"ה ואי במסכסכת כו'.</b> אליבא דתוס' כשבעל חי משתתף עם אש להזיק שניהם חייבים. בדומה לכך מבואר לקמן (דף נג:) בשור ואדם שדחפו לבור שלענין נזקין כולם חייבים.",
            "אמנם דבריהם מנוגדי' למה שקבע הרמב\"ם בפרק ב מהל' נזקי ממון (הלי\"ז - י\"ח) וז\"ל כלב שנטל את החררה והלך לו לגדיש אם הניחה בגדיש ואכל את החררה והדליק את הגדיש על החררה ועל מקום החררה משלם נזק שלם ועל שאר הגדיש חצי נזק כו' בד\"א בששמר בעל הגחלת את אשו וסתם הדלת ובא הכלב וחתר ונטל את החררה מעל האש. אבל אם לא שמר אשו בעל האש חייב על שריפת הגדיש ובעל הכלב חייב על אכילת החררה ועל מקומה עכ\"ל. והשיג עליו הראב\"ד וזה לשונו: בעל האש נמי חייב עכ\"ל. לפי הרמב\"ם בכלב שנטל חררה כשבעל הגחלת פשע וחייב בעל הכלב פטור. ויוצא שלדעת הרמב\"ם כשהכלב והאש משתתפים בנזק בין כלב ובין אש בעל האש חייב ובעל הכלב פטור. וכנראה שכך גירסתו לקמן (דף כג.) \"וליחייב בעל גחלת\" כלומר לבדו, ולא כגירסתנו \"וליחייב נמי בעל גחלת\". לפי\"ז הרמב\"ם יפרש את קושיית הגמרא שלנו \"ואי במסכסכת אמאי חייב\" שמהנכון שבעל הגמל יהיה חייב ובעל הנר פטור כי אליבא דרמב\"ם א\"א לחייב את שניהם בניגוד לתוס' המחייבים את שניהם.<sup>18)</sup><i class=\"footnote\">עי' במ\"מ בכס\"מ ובלח\"מ על הרמב\"ם שם. ועי' בשיטה מקובצת בשם תוס' שאנץ להלן (דף כג.) ועי' בשט\"מ כאן בשם הר\"ר ישעיה.</i>",
            "אך עלינו להבין למה הגמרא שלנו רוצה לחייב את בעל הגמל ולפטור את בעל האש ואילו הגמרא לקמן מחייבת את בעל הגחלת ופוטרת את בעל הכלב.",
            "ויתכן שהרמב\"ם סובר שמעיקרא דדינא כשיש שותפות בין אש ובין בעל חי בנזק בעל האש חייב ובעל חי פטור וכגמרא לקמן. אך בגמרא דידן בעל האש היה אנוס כי בנוגע למסכסכת לא פשע כלל ולכן בעל האש פטור ודוקא בעל הגמל חייב.<sup>19)</sup><i class=\"footnote\">צ\"ע למה לא נחייב את בעל האש מדין תחילתו בפשיעה וסופו באונס. ואולי י\"ל דחיוב הכלב מפקיע את חיוב האש מדין תחילתו בפשיעה וסופו באונס.</i>",
            "ובהסבר שיטת הרמב\"ם שעיקר החיוב חל על האש ולא על הכלב יתכן שלדעתו מאחר שאש חייב כשכח אחר מעורב בו מצטרף הכח האחר לאש והופך ע\"פ דין להיות כחו של האש. לכן כשהכח האחר הוא כח של בעל חי מאחר שנחשב לכחו של האש האש מפקיעה את החיוב של הבעל חי, ובעל האש לבדו חייב.",
            "ברם בס' שיטה מקובצת מובא בשם הר\"ר ישעיה שהוא מחלק בין שתי הגמרות - שבמסכסכת בעל הגמל לבדו חייב ובכלב בעל הגחלת לבדו חייב ומציע ב' הסברים. בהסבר הראשון כתב וז\"ל דלקמן יש לפטור בעל הכלב דאינו בצד כלבו לשמרו אבל הכא בעל הגמל הולך לצד בהמתו ויש לנו לחייבו עכ\"ל. ההבחנה הזאת מובנת לאור מה שהנחנו בשיעורים הקודמים שמצויים ב' מחייבים בבעל המזיק: א) שהמזיק הוא ממונו וכדמצינו בשור; ב) שהוא עשה את המזיק וכדמצינו במי שכרה בור ברה\"ר. ובכן י\"ל שבמזיק שור אם הבעלים לא עמדו בצד המזיק בשעת הנזק, כבציור של כלב, עליהם לשלם לפי שלא שמרו את ממונם שהזיק. מאידך אם הבעלים עמדו בצד המזיק, כמו בציור של הגמל, חייבים הם מדין עשיית המזיק וכאילו עשו בעצמם את המזיק שהזיק (בדומה לכריית בור). באש תמיד יש המחייב של עשיית המזיק - שכן אנו סוברים אשו משום חציו וכאילו עשה את המעשה נזק בידים (וכן מבואר בשיטה כאן דקיי\"ל כמ\"ד אשו משום חציו). לפיכך בכלב, כשהבעלים אינם עומדים בצד המזיק, שלהם חיובם משום ממונם שהזיק. ואילו האש מחייבת את הבעלים שלה משום עשיית הנזק (ומדין חציו). המחייב של עשיית המזיק שבאש מפקיע את המחייב של ממון של הבעל חי. אמנם בציור של הגמל בסוגייתנו כשהבעלים עומדים על יד המזיק בשעת הנזק חייבים הם מדין עשיית המזיק כמו בעל האש, אלא שזיקתם לנזק קרובה מבעל האש שלא עשה מעשה עשיית הנזק בשעת הנזק עצמה אלא לפני כן, ולכן בעל הגמל חייב ולא בעל האש.",
            "אמנם הר\"י דחה חילוק זה והסיק וז\"ל ולר' נראה לחלק דהכא גבי כלב הואיל ואין ההיזק בכחו ממש אלא ע\"י הרוח המוליך האש בכל הגדיש וגם אין בעליו עמו יש לנו לפוטרו ואע\"ג דרוח מצויה חייב רחמנא כמו חציו ה\"מ בשכל הפשיעה על ידו דליכא מאן דלשלם אלא הוא ואין לנו להפסיד הניזק אבל הכא דפשע בעל הגחלת נשליך עליו כל התשלומין ולא דמי לתרנגול שעשה כל ההיזק בכחו וה\"נ גבי גמל יש לנו לחייב בעל הגמל שעומד בצד בהמתו ומכח בהמתו נעשה כל ההיזק כיון דבמסכסכת אוקימנא לה עכ\"ל. דבריו טעונים ביאור.",
            "ונראה שבמסכסכת הגמל הזיק בגופו ולכן אין לצרף את מעשיו וכחו לבעל האש כי הגמל עשה נזק בגופו ומעשה הגמל מתייחס לגמל עצמו ולבעליו ולא לאש ופקע דין כח אחר מעורב בו של אש. לעומת זאת כשמצוי צירוף בין הכלב לרוח - הגמרא דלהלן בנוגע לכלב וגחלת - יש כח אחר מעורב בו מחמת דין חציו, ובידינו לייחס את כח הרוח לכלב או לאש. ובכן כשאין בעל הכלב שם מייחסים את כח הרוח לבעל האש משום שבעל האש חייב משום עשיית המזיק ואילו בעל הכלב חייב משום ממונו בלבד. אולם אם יימצא שם בעל הכלב הרי הוא משתתף בעשיית המזיק בשעת הנזק ומעשיו מפקיעים את מעשיו של בעל האש כי מעשיו של בעל הכלב נעשו בשעת מעשה הנזק עצמה שלא כמעשה דבעל האש שנעשה שלא בשעת מעשה הנזק עצמה, ודו\"ק."
        ],
        [
            "<b>תוס' ד\"ה והיה גדי כו'.</b> בדין גדי סמוך לו ונשרף עמו חלוקים רש\"י ורשב\"ם. לרש\"י חייב ולרשב\"ם פטור שהיה לו לגדי לברוח. ועיין לקמן (דף סא:) ברש\"י (ד\"ה היה גדי כו') המביא בשם איכא דאמרי שבגדי סמוך לו פטור והקשו מהגמרא (דף כז.) ששורו כממונו ואם הניח גחלת עליו ונשרף חייב ותירצו ז\"ל התם הוא דהניח על גבי שור דלא היה לו לשור ליטול אבל הכא היה לו לברוח עכ\"ל. לכאורה מחלוקת הראשונים היא במציאות האם לגדי יש מספיק דעת לברוח או לא, אך קשה להניח שחלוקים הראשונים במציאות הטבע של גדי.",
            "ולע\"ד דומה שאין כאן מחלוקת במציאות כי אם בדין. לכ\"ע יש לגדי מספיק שכל שהיה לו לברוח, אלא שחלוקים אם דין הפטור דהיה לו לברוח חל כפטור אף בנזקי ממון או שהפטור הזה מוגבל לחיוב רוצח ואינו חל בנזק. אליבא דהרשב\"ם חל הפטור בין ברציחה בין במזיק ואילו לרש\"י הפטור חל רק ברוצח ולא במזיק. לשם ביאור המחלוקת עלינו לחקור בדין דהיה לו לברוח שפוטר ברוצח האם מפני שהיה לו לברוח חסר מעשה הרציחה או שיש מעשה רציחה אלא שחל פטור עונשין. ונראה שאם חסר במעשה הרציחה יתכן שיש חסרון אף במעשה מזיק, ומשום כך כשהיה לבעל חי לברוח אף מזיק פטור. ברם אם יש מעשה רציחה גמור אלא שחל פטור עונשין מסתבר שהפטור מוגבל לרוצח שכן חיוב רוצח חלות עונש הוא ואילו נזק אינו חלות עונש אלא חיוב ממון בעלמא. ועיין בשיעורים לתחילת המסכת שכתבנו בשם הגאון ר' חיים זצ\"ל להבחין בין חיוב חובל לבין חיוב מזיק. חיוב חובל עונש הוא ואילו חיוב מזיק מהווה חיוב ממון דעלמא. משו\"ה יתכן שפטור היה לו לברוח חל בחבלה אך לא במזיק. ועיין לקמן (דף כז.) בהניח גחלת על לב עבדו שהגמרא מסיקה עבדו כגופו שכן חל פטור היה לו לברוח. ומסתימת פרש\"י שם משמע שמדובר גם בחבלה, ויוצא לפי\"ז שהפטור דהיה לו לברוח חל בחבלה כמו שחל ברוצח.",
            "עוד נראה עפ\"מ שמצינו ששונה דין הרוצח מדין המזיק בנוגע למצמצם. הנה מבואר במשנה דסנהדרין (דף עו:) וסוגיא שם שרוצח שכבש את הנרצח לתוך המים ואינו יכול לעלות משם ומת חייב. ויוצא שההורג המונע מהנהרג את האפשרות לברוח חייב מיתה. אך בנוגע למצמצם בנזקין נחלקו רבינא ורב אחא בר רב בסוגיא דסנהדרין (שם) וז\"ל רבינא מחייב ק\"ו ומה רוצח שלא עשה בו שוגג כמזיד ואונס כרצון חייב בו את המצמצם נזקין שעשה בהן שוגג כמזיד ואונס כרצון אינו דין שחייב בהן את המצמצם. רב אחא בר רב פוטר, אמר רב משרשיא מ\"ט דאבוה דאבא דפוטר אמר קרא מות יומת המכה רוצח הוא ברוצח הוא דחייב לן מצמצם בנזקין לא חייב לן מצמצם עכ\"ל. הרי שלדעת רב אחא בר רב קיים הבדל בין המצמצם ברציחה שחייב לבין המצמצם בנזקין שפטור. הביאור לכך הוא שחיוב רציחה חל במניעת האפשרות מהנהרג לברוח ולהציל את עצמו ואילו חיוב מזיק תלוי במעשה מזיק גמור. ואף רבינא יודה לחילוק זה אלא שהוא מחייב את המצמצם בנזק מק\"ו מיוחד. לפי\"ז מובנת הבחנת הראשונים בנוגע לפטור דהיה לו לברוח. הם סוברים שהפטור דהיה לו לברוח חל דוקא ברציחה כי האפשרות של בריחה קובעת את חיובי הרציחה וכדחזינן בדין המצמצם. אולם הפטור דהיה לו לברוח אינו חל במזיק שכן המזיק חייב משום עצם מעשה הנזק שעשה.",
            "<b>ב.</b><br>ולפי המבואר עלינו להתבונן בבעיית רבא לקמן (כז.) ז\"ל הניח גחלת על לב עבדו מהו, כגופו דמי או כממונו דמי, את\"ל כגופו דמי שורו מהו. הדר פשטה עבדו כגופו שורו כממונו עכ\"ל. הבעייא מתבארת בכמה פנים.",
            "א) י\"ל שמדובר בעבד שנחבל ורבא מסתפק אם דין היה לו לברוח חל אפילו בחבלה כמו ברוצח או לא. וניתן לבאר את הספק על פי חקירת הגר\"ח זצ\"ל הנ\"ל אם חיוב חבלה מהוה עונש כמו מיתת הרוצח ובכן חל הפטור דהיה לו לברוח או שחיוב חובל חיוב ממון דעלמא הוא ולכן לא חל הפטור. א\"נ הספק הוא אם היה לו לברוח מפקיע את עצם המעשה ולפיכך חל בין ברוצח בין בשאר מעשים כמו בחובל ומזיק כי מאחר שהיה לו לברוח ליכא מעשה חבלה ומעשה מזיק. מאידך אם קיים מעשה רציחה אלא שחל פטור עונשין הפטור חל רק בנוגע לעונש מיתה ברוצח ולא בנוגע לחיובי חובל ומזיק אחרים וכדנ\"ל.",
            "ברם לפי מהלך זה צפוי היה שרבא יסתפק בכל חובל ולא בחבלת עבדו בלבד.",
            "ב) י\"ל שבחבלה דעלמא אין לרבא ספק שפטור משום דין היה לו לברוח אלא שמסתפק בחבלת עבדו בלבד. הביאור הוא: אם מה שהיה לו לברוח מפקיע את עצם מעשה החבלה לגמרי ליכא נ\"מ בין נחבל דעלמא לבין עבד שנחבל ופטור בשניהם. ברם אם יש מעשה חבלה אלא שפטור מעונש י\"ל שהפטור חל רק כשהמחייב של העונש היה שם והוא היה לו לברוח. ובכן בנחבל דעלמא שהיה לו לברוח חל פטור. ואילו בעבד הבעלים הם המחייבים לשלם ולא העבד עצמו, ומאחר שרק העבד היה נוכח בשעת החבלה ולא הבעלים המחייבים לא חל הפטור.",
            "ג) לאור האמור יתכן לפרש שזה היה ספקו של רבא - מי הוא עיקר המחייב בחבלת עבד - האדון או העבד. אם האדון מחייב ליכא פטור שהרי האדון לא היה נוכח בשעת חבלת העבד ודוקא כשהמחייב נוכח והיה לו לברוח חל הפטור. לעומת זאת אם נניח שהעבד הוא עיקר המחייב בחבלתו - אלא שהאדון זוכה ממנו בתשלומין - אז הואיל והעבד היה לו לברוח הפטור חל.",
            "אשר לבעיית רבא בנוגע לשורו פשוט שבעל השור הוא המחייב ולא השור עצמו. ומאחר שלא היה בעל השור נוכח בשעת הנזק מסתבר שלא חל דין דהיה לו לברוח שכן הפטור חל רק במקום שהמחייב היה שם והיה לו לברוח ולא ברח. מאידך אם ננקוט שבהיה לו לברוח ליכא מעשה נזק כלל מסתבר שיש חלות פטור אף בשורו כי מאחר שהיה לו לשור לברוח ולא ברח לא היה מעשה נזק כלל, ודו\"ק בזה.",
            "ד) ברם יעויין בתוס' שלנו ובתוס' לקמן (כז. ד\"ה הניח כו') שמפרשים את האבעיא בנוגע לעבד כפות ושור כפות שהרב עומד על ידם. ונראה לשיטתם שהספק נובע מהאפשרות שדין היה לו לברוח נוהג רק כשיש צער בגופו של הניזק או הנהרג עצמו ולכן היה לו לברוח. אך לאדון לא איכפת בצער של עבדו או שורו ואין אומרים שהיה לו לאדון להצילם. אולם בכל זאת קיים איסור על האדון אם אינו מציל את עבדו מטעם \"ולא תעמד על דם רעך\". ועיין ברמב\"ם בפ\"א מהל' רוצח (הלי\"ד) שאיסור זה נוהג אפילו יבואו עליו לסטים שחייב להצילו מהפסד ממון וכ\"ש להצילו מחבלה. ויתכן איפוא שחל דין שהיה לו לאדון להצילו. ואכן במסקנא נוקטים שבעבדו היה לו לאדון להצילו, ואילו בשור - שאין בו מצות הצלה ואיסור ולא תעמד על דם רעך - אין אומרים שהיה לו להצילו, וחייב.",
            "ה) יעויין ברמב\"ם (פ\"ד מהל' חובל מזיק הלכ\"ב) שכתב וז\"ל עבדו של אדם כגופו ובהמתו כממונו. כיצד הרי שהניח גחלת על לב עבדו של חבירו ומת או שדחפו לים או לאש והוא יכול לעלות משם ולא עלה ומת פטור מן התשלומין. ואם עשה כן לבהמת חבירו כאילו הניח הגחלת על בגדו ונשרף שהוא חייב לשלם עכ\"ל. הרמב\"ם מפרש את ספקה של הגמרא בעבד שנהרג ושהיה לו שכל לברוח אלא שהספק הוא אם הרוצח חייב לשלם דמים לאדוניו (שלא היה שם) או לא. ויתכן שלדעת הרמב\"ם אם העבד נחבל חייב לשלם כי הדין דהיה לו לברוח חל רק בנוגע לרציחה, אבל לא בנוגע לחבלה ונזק. אמנם ברציחת העבד חל דין דהיה לו לברוח הפוטרו ממיתה, וספק הגמרא הוא אם נאמר מיגו דפטור מדין רוצח עבור הרציחה פטור גם מלשלם עבור דמי העבד או שמחלקים בין הדינים ולמרות שפטור על הרציחה חייב לשלם דמי העבד. ולמסקנא הואיל ופטור על הרציחה פטור אף מדמי העבד. מאידך על חבלה בלי רציחה חייב לשלם דמי העבד.",
            "אך פירוש זה נראה דחוק כי למה נתלה את חיוב דמים בחיוב מיתה. ומסתבר שהרמב\"ם מפרש להיפך, שאם נחבל העבד חל פטור דהיה לו לברוח. בד\"א בחבלה שהעבד הוא המחייב והאדון זוכה ממנו. והואיל ועיקר המחייב שהוא העבד היה לו לברוח החובל בו פטור. מאידך כשמת העבד האדון הוא המחייב דתשלומין ולא העבד, כי א\"א שיהיה מחייב של תשלומי חבלה לעבד שמת. ובכה\"ג נסתפקה רבה אם חל פטור היה לו לברוח כשהעבד יכול היה לברוח אך אינו המחייב של התשלומין. ומסקנת הגמרא ופסק הרמב\"ם שאף בכה\"ג אמרינן שהיה לו לברוח ופטור מלשלם. ואילו בשור נסתפקה רבה אם במציאות יש לשור שכל לברוח או לא. ומסקנת הגמ' היא שאין לו שכל לברוח ולכן ההורגו חייב לשלם נזק. אך בעבד שהיה לו שכל לברוח ההורגו פטור מלשלם כי כשיכול היה לברוח פקע כל מעשה המחייב דחבלה.",
            "מהרמב\"ם עולה שבכל רציחת עבד יש מחייב של דמים עבור החבלה והפסד ממון הבעלים. וחידוש הוא שברציחת עבד יש מחייב של חבלה וממון נוסף למחייב של מיתה, עיין להלן.<sup>20)</sup><i class=\"footnote\">רבינו זצ\"ל סיפר לנו שהביאור הזה ברמב\"ם הציע לפני דודו הגרי\"ז הלוי זצוק\"ל והסכים עמו אע\"פ שלכתחילה רצה הגרי\"ז זצוק\"ל לפרש את הרמב\"ם בדרך אחרת.</i>",
            "<b>בא\"ד ור\"ת מפרש כו' עכ\"ל.</b> יעויין ברמב\"ם בפי\"ד מהל' נזקי ממון (הל\"ח - י') שכ' וז\"ל אכלה גדיש וכיוצא בו והיו כלים טמונים בתוך הגדיש אם היו כגון מוריגים וכלי בקר וכיוצא בהן מדברים שדרך אנשי השדה לטמנם בגדיש חייב לשלם כו' המדליק בתוך שדה חבירו ויצאה האש ונאכל הגדיש והיה גדי כפות לו ועבד סמוך לו ונשרף עמו חייב שכן דרך בני אדם לעשות בגדיש. היה עבד כפות וגדי סמוך לו ונשרף עמו פטור עכ\"ל. והראב\"ד תמה וז\"ל זה איני יודע מהו דהכא לאו בטמון מיירי עכ\"ל. ואמנם דרוש עיון למה כלל הרמב\"ם את הדין שעבד כפות פטור בין דיני טמון שפטור באש.",
            "והנה הגר\"א להלן (דף כג.) כתב וז\"ל נ\"ב הרי\"ף ורמב\"ם כו' ומפרשים דחיוב חציו הוא משום ממונו עכ\"ל. כלומר הרמב\"ם פסק למסקנא שאפילו למ\"ד אשו משום חציו אינו נחשב למעשה אדם לכל דיני התורה ולכן פטור ברציחה. דין אשו משום חציו חל כחומרא בחיובי נזקין בלבד שכן האש מחייבת בד' דברים נוסף לחיוב נזק. ויוצא שלדעתו רק במקום שיש חיוב של אשו משום ממונו חל גם דין אשו משום חציו. ומשו\"ה לכ\"ע אש פטורה בטמון אליבא דהרמב\"ם כי מאחר שטמון אינו מחייב מדין אשו משום ממונו גם אינו מחייב מדין אשו משום חציו.",
            "עקב כך לא היה יכול הרמב\"ם לפרש את המשנה כשאר הראשונים שעבד כפות פטור משום דקלבד\"מ כי לרמב\"ם אין באש חיוב מיתה. ובכן הוכרח הרמב\"ם לבאר את הפטור של עבד כפות מדין טמון כי אין דרך לעשות כן בגדיש והו\"ל טמון ופטור. ופסקו סותר את הר\"ת.",
            "ברם סוגיין מתפרש באופן אחר דהיינו שאם אשו משום ממונו משלם עבור מיתת עבד כפות (אם לא הצית האש בגופו) כי ממון המזיק משלם עבור מיתת אדם וה\"ה לאש. ברם אם אשו משום חציו ליכא חיוב תשלומין עבור מיתת העבד כי אדם הממית אינו משלם ממון, אף בלי פטור של קלבד\"מ. וניתן לדייק כך מסוגיין שבהצית בגופו של עבד מובא הדין דקלבד\"מ רק למ\"ד אשו משום ממונו ולא למ\"ד אשו משום חציו שכן למ\"ד אשו משום חציו פטור מדמים בין כה וכה לפי שאדם שהמית אדם אינו חייב לשלם דמים. אך כל זה אינו הולם את שיטת הרמב\"ם שהרי כבר הוכחנו שלדעתו בכל הריגת עבד יש מחייב של תשלומי ממון נוסף למחייב של מיתה.<sup>21)</sup><i class=\"footnote\">אך יתכן שאף ברמב\"ם כך הוא הביאור, שהרי הרמב\"ם פוטר הממית עבד שהיה לו לברוח מתשלומין. וצ\"ע למה פטור מלשלם דמים מאחר שאין לומר קלבד\"מ. ולכאורה י\"ל שפטור מתשלומין משום שאין בהריגת אדם חיוב חבלה ודמי נזק וכמו שהציע רבינו זצ\"ל בביאור הסוגיא.<br>ועוד נראה שהשאלה של תשלומין בהריגת עבד תלויה במי הוא המחייב - העבד או האדון. כי אם העבד המחייב של חבלתו ונזקו אז במקום שנהרג אינו מחייב ממון כי מיתת אדם אינה מחייבת תשלומין לנהרג. מאידך אם האדון הוא המחייב מסתבר שמחייב תשלומין גם במיתת עבדו.<br>נ\"מ שאם העבד הוא המחייב של הנזק, הנזק חיוב קנס הוא וכדפסק הרמב\"ם בפ\"ה מהל' חובל ומזיק (הל\"ו). מאידך אם האדון מחייב את הנזק הו\"ל חיוב ממון - כאילו הזיק שורו של חבירו. ועיין ברמב\"ם בפ\"ד מהל' חובל (הלי\"א), ולכאורה משמע מהרמב\"ם שהאדון הוא המחייב ולא העבד, אך הרמב\"ם סותר את עצמו בפ\"ה מהל' עבדים (הלי\"ד) ומשם משמע שהעבד הוא המחייב. ועיי\"ש בכסף משנה, וצ\"ע.<br>עוד יתכן שאם אדם המזיק חייב לשלם משום חסרון שמירת גופו אז ישלם בשביל מיתת עבד כמו בעל שור שהמית עבד שחייב לשלם כי פשע בשמירת שורו המזיק. מאידך אם אדם חייב לשלם משום מעשה ההיזק שעשה י\"ל שמעשה רציחה מופקע מחלות מעשה היזק ולכן אדם שהמית עבד פטור מלשלם בשביל מיתת העבד.</i>",
            "<b>תוס' ד\"ה בגדי.</b> ז\"ל ותירץ הר\"ר יצחק בר מרדכי דכל רודף אחר חבירו חשיב מיתה ותשלומין לאחד משום דמחייב מיתה לכל אדם דהכל חייבין להורגו להציל הנרדף עכ\"ל. נראה שר\"ל מאחר שברודף חל דין אין לו דמים, וניתן לכל העולם להצילו בנפשו, לכן חל דין קלבד\"מ בנוגע לכל העולם. מאידך בחיובי מיתה אחרים צריכים שיחולו חיוב המיתה וחיוב התשלומין מאותו גברא המחייב ובמיתה לזה וממון לזה לא אמרי' קלבד\"מ.",
            "נ\"מ אליבא דלריב\"ם כשזרק חץ שקרע שיראים של אחד והרג נפש אחר. מאחר שהחץ נזרק הריגת הזורק לא תציל את הנרצח, ולפיכך אין כאן הפטור דרודף, ודין קלבד\"מ מדין רודף אינו חל, ודו\"ק.",
            "<b>בא\"ד ור\"ת מפרש כו'.</b> הר\"ת חולק על הריב\"ם וסובר שאמרי' קלבד\"מ גם במיתה לזה וממון לזה. ואילו לריב\"ם לא אמרי' קלבד\"מ. ובביאור מחלוקתם לכאורה נראה שלריב\"ם דין קלבד\"מ חל במחייב, ואינו חל במחייבים שונים, כגון במיתה לזה וממון לזה. מאידך לר\"ת דין קלבד\"מ חל בנוגע לעונש החוטא, ומאחר שבמעשה א' התחייב במיתה וממון בכל אופן פטור מעונש הקל - הממון.",
            "עוד נ\"ל שהבחנת ר\"ת בין עדים זוממים לשאר חיובי עונשין מתבארת שפיר ע\"פ יסודו של הגר\"ח זצ\"ל<sup>22)</sup><i class=\"footnote\">עיין ברשימות שיעורים לשבועות ונדרים חלק א' דף קפ\"ה - קפ\"ז.</i> שהמחייב דעדים זוממים אינו מעשה העבירה דלא תענה כי אם חלות השם של עד זומם בגברא. עקב כך אין עדים זוממים נענשים כשאר עוברי עבירה שבתורה, שבהם העבריין מתחייב מחמת העבירה שעשה, אלא חייבים מחמת חלות השם של הזמה בלבד. ליסוד הזה הביא הגר\"ח זצ\"ל כמה ראיות:",
            "א) במס' מכות (ה:) שנינו: ר\"ע אומר לא בא השלישי להקל אלא להחמיר עליו ולעשות דינו כיוצא באלו, וא\"כ ענש הכתוב לנטפל לעוברי עבירה כעוברי עבירה עכ\"ל. וכתב הנ\"י וז\"ל פירש הר\"י בן גיאות דאם הוזמו השנים אע\"פ שלא הוזם השלישי נעשו כולם זוממין וענש הכתוב השלישי שנטפל לשנים שעברו והעידו שקר וכו', עכ\"ל. ויפלא, הרי השלישי לא עבר על עבירה של עדות שקר ולמה יענש.<sup>23)</sup><i class=\"footnote\">עי' בתומים סי' ל\"ח ובשאגת אריה על מס' מכות שהקשו כן ותירצו שמאחר שמצריכים שיראו העדים זה את זה ואחרת הרי הן שתי עדויות, מוכרחים איפוא להסיק שהעד השלישי אמר שהוא ראה את שני העדים האחרים, וא\"כ גם הוא העיד עדות שקר. ונראה דעכ\"ז לא העיד לשקר לחייב את הנידון, אלא שהשקר שהעיד שראה את האחרים מצרפו לכת הזוממים, ומחוייב משום חלות השם דעד זומם, וכביאור הגר\"ח זצ\"ל.</i> ותירץ הגר\"ח זצ\"ל שטעמו הוא כי מכיון שהשלישי הצטרף לכת הזוממים חל בו שם עד זומם בשעה שהוזמו האחרים שבכת, וחייב מדין חלות השם של עד זומם ולא משום עונש עבירת לא תענה שהרי הוא לא עבר עבירה.",
            "ב) לקמן (עב:) חלוקים אביי ורבא, שלאביי עד זומם למפרע הוא נפסל \"מההוא שעתא דאסהיד הוה ליה רשע והתורה אמרה אל תשת רשע עד\", ולרבא מכאן ולהבא הוא נפסל \"עד זומם חידוש הוא, דהא תרי ותרי נינהו מאי חזית דציית להני ציית להני, הלכך אין לך בו אלא משעת חידוש ואילך\". ועולה השאלה, אליבא דרבא, מאחר והאמינה התורה למזימים הרי הוברר למפרע שהניזומים העידו שקר וא\"כ למה לא יפסלו למפרע משעת העבירה וכשיטת אביי. השיב הגר\"ח זצ\"ל: אין הלאו דעדות שקר מחייב את העדים בעונשים אלא חלות השם של עד זומם בגברא היא המחייבת אותם. חלות זו חלה בשעת גמר דין כשב\"ד מזימם, ובכן נפסלו רק מכאן ולהבא ולא למפרע. וסביר, הוסיף הגר\"ח זצ\"ל, שלאביי חל השם עד זומם למפרע משעת הגדת עדותם ומשום כך נפסלו למפרע. ברם גם לדעתו אין העבירה של עדות שקר פוסלתם ומחייבת עונשם.",
            "ג) הרמב\"ם פוסק (פ\"כ מהל' עדות הל' ד') וז\"ל ואין לעדים זוממין שגגה לפי שאין בה מעשה. לפיכך אין צריכים התראה כמו שבארנו, עכ\"ל. והשיג עליו הראב\"ד, וז\"ל זה הטעם לא ידעתי מהו וכו' א\"כ מגדף לדעת חכמים לא יהא צריך התראה, עכ\"ל. דברי הרמב\"ם תמוהים וכפי שהשיג עליו הראב\"ד, מ\"ש עדים זוממים שנענשים בלי התראה ממגדף. ואמר הגר\"ח זצ\"ל לחלק שבמגדף מעשה העבירה מחייבו ואין אדם נענש עבור מעשה עבירה בשוגג בלי התראה, ואילו בעדים זוממים אין מעשה העבירה המחייבם, אלא חלות השם של עד זומם בגברא, ולפיכך נענשים בשוגג אפילו בלי התראה, ולכך התכוון הרמב\"ם.",
            "ד) עדים זוממים שהעידו על כהן שהוא בן גרושה או בן חלוצה לוקין (מכות ב ב). והעלו התוס' (שם, ד ב, ד\"ה ורבנן) שלוקין משום הלאו של לא תענה שע\"פ גזה\"כ עדים זוממים לוקין על לאו זה אע\"פ שאין בו מעשה. שונה הוא דעת הרמב\"ם. לדעתו (בפ\"כ מהל' עדות הל' ח' - ט') לוקין דוקא בארבעה דברים ולא בעבור איזה שהיא עדות שקר אחרת, ומוסיף, וז\"ל וארבעה דברים אלו מפי הקבלה הן כך קבלו חכמים ששנים שהרשיעו וכו' עכ\"ל. אמנם הלאו דלא תענה אינו מביא, ויוצא שלרמב\"ם אינם לוקים עקב החטא דלא תענה אלא מקבלה מיוחדת. וביאר הגר\"ח זצ\"ל שקבלה זו היא דין בחלות עד זומם שלוקים דוקא על ארבעה דברים אלו, אך בכל אופן אינם נענשים אליבא דהרמב\"ם בעבור הלאו דלא תענה - שלא כדעת התוס'.",
            "ה) בגמרא מכות (ד:) איתא וז\"ל ורבנן האי לא תענה ברעך עד שקר מאי דרשי ביה, ההוא מיבעי ליה לאזהרה לעדים זוממין, ע\"כ. והקשה הגרע\"א זצוק\"ל בגליון הש\"ס, וז\"ל משמע דס\"ד דהש\"ס דלרבנן ליכא מלקות משום לא תענה, וקשה לי הא בבן גרושה מפורש דלוקין ואצטריך בזה לא תענה וכו'. ברם לפי יסודו של הגר\"ח זצוק\"ל מסתלקת הקושיא, שכן חיוב המלקות אינו משום הלאו דלא תענה אלא מחלות השם של עד זומם ומדין הזמה וכנ\"ל אליבא דהרמב\"ם, וכן מורים דברי התוס' (ב.) ד\"ה מעידין אנו וז\"ל וי\"ל כיון דלוקין הוי כאשר זמם, עכ\"ל, כלומר שהמלקות באה מדין הזמה.",
            "ולשיטת הגר\"ח זצ\"ל מסקנת הגמרא שם שלא תענה הוא \"לאזהרה לעדים זוממים\" אין לה המובן שנענשים בעבור הלאו, אלא שבלי עבירת הלאו לא היתה התורה מטלת עליהם שם עד זומם ודיני הזמה. אמנם עתה הואיל ומוזהרים משום לא תענה, הטילה עליהם התורה חלות השם עד זומם וכל העונשים והפסולים של הזמה הכרוכים עם חלות השם הזה.",
            "ו) התוס' בשבועות (כא א ד\"ה חוץ) מקשים שימנה גם עדים זוממים בין הלאוים שאין בהם מעשה ולוקין עליהם. אולם אליבא דהגר\"ח זצ\"ל אין עדים זוממין לוקים משום הלאו דלא תענה אלא מחמת דין ושם עד זומם ולכן אינם נחשבים יחד עם נשבע ומימר ומקלל את חבירו בשם.",
            "ז) מבואר לקמן (עד:) שלר\"א הסובר הכחשה לאו תחילת הזמה, עדי נפשות שהעידו שקר ונודע שקרם בבא הרוג ברגליו לוקין משום לא תענה כי אינו לאו שניתן לאזהרת מיתת ב\"ד. אליבא דר\"א לא תענה מחייב עונש מלקות, ואילו הרמב\"ם (פי\"ח מהל' עדות הל\"ו) פוסק שאין עדי שקר לוקין כשבא הרוג ברגליו משום דהכחשה תחילת הזמה והרי הוא לאו שניתן לאזהרת מיתת בית דין. בהתאם לפסק זה הסביר הגר\"ח זצ\"ל את דעת הרמב\"ם שלעולם אין עדים זוממים לוקין ונענשין מחמת הלאו דלא תענה אלא ע\"פ חלות השם דהזמה בגברא וכנ\"ל, ודו\"ק בסוגיות.",
            "דרך אגב, הגר\"ח זצוק\"ל היה רגיל לומר שמפסק הרמב\"ם הנ\"ל עולה שעדי נפשות שהעידו בשקר ונודע שקרם כשבא הרוג ברגליו, מאחר שאינם לוקים כשרים הם לעדות, שכן אליבא דהרמב\"ם רק העובר על לאו שיש בו מלקות פסול לעדות (פ\"י מהל' עדות הל\"ב). ואע\"פ שעדים זוממין נפסלים לעדות שאני עדים זוממים כי בהם חל פסול מיוחד מדין הזמה הואיל והתורה קוראת לעדים זוממים עדי חמס, אבל עדי שקר בעלמא כשרים.",
            "והנה בשתי כתי עדים המכחישות זו את זו חלוקים רב הונא ורב חסדא (בב\"ב לא ב) אם זו באה בפני עצמה ומעידה וזו באה בפני עצמה ומעידה, אך לדברי הכל פסולים הם להעיד ביחד לאותה עדות אחרת. ועלינו לעיין אליבא דהגר\"ח זצ\"ל למה יפסלו לאותה עדות; אמנם כת אחת העידה שקר, אולם הרי לא הוזמה. וביאר הגר\"ח זצ\"ל עפ\"מ שכתב הרמב\"ם (פי\"ח מהל' עדות הל\"א - ד) וז\"ל מי שהעיד בשקר ונודע בעדים שהעיד בשקר זה שנקרא עד זומם כו' בד\"א בעדים שהוזמו אבל שתי כתות המכחישות זו את זו ואין כאן עדות אין עונשין את אחת מהן לפי שאין אנו יודעים מי היא הכת השקרנית כו' ועדים שהוכחשו ולבסוף הוזמו הרי אלו נהרגין או לוקין או משלמין מפני שהכחשה תחלת הזמה היא אלא שעדיין לא נגמרה, עכ\"ל, המורם מדבריו שבעדים שהוכחשו יש חלות הזמה מספק אלא שלא נגמרה, ומשו\"ה יש להם דין הדומה לעדים זוממים. עקב כך אין לצרפם לאותה עדות אחרת שכן בהצטרפותם לעדות נקראים עדי חמס ופסולים בודאי. לאור זה מכוון ראש לשונו של הרמב\"ם \"מי שהעיד בשקר ונודע בעדים שהעיד בשקר זהו שנקרא עד זומם\", כי גם בהכחשה נולד ספק שקר בעדים וחל איפוא דין הזמה מספק ואילו עד שקרן שנודע שקרו מחמת שבא הרוג ברגליו כשר להעיד כי אין בו חלות דין הזמה כלל, שכן הזמה תלויה בעדים אחרים שיזימום או יכחישום, והוא חידוש גדול. ועיין בתוס' לקמן (עב:) ד\"ה אין לך, ואכמ\"ל.",
            "לפי יסוד הגר\"ח זצ\"ל ניתן לבאר את שיטת ר\"ת. הנה בשיעורים הקודמים (לדף ד. בתוס' ד\"ה כראוי אדם) הסברנו שמצויים שני דינים בקלבד\"מ: א) דין פטור; ב) דין שהעונש החמור כולל את העונש הקל.<sup>24)</sup><i class=\"footnote\">עי' בקצוה\"ח סי' כ\"ח אות א' ובקובץ שיעורים כתובות אות צ\"ג.</i> והעלינו שם שברוצח בשוגג חל דין פטור ואילו ברוצח במזיד חל דין הכולל. לאור הנחה זו יש להבחין בין מיתה לזה ותשלומין לזה לבין מיתה ותשלומין לחד. במיתה ותשלומין לחד ניתן לומר שעונש המיתה החמור כולל את תשלומי הממון הקל שכן שני החיובים חלים מחמת אותו גברא המחייב. אולם במיתה לזה ותשלומין לזה לא יתכן לומר שהממון נכלל במיתה כי שני אנשים שונים מחייבים. דין קלבד\"מ חל כאן רק מדין פטור תשלומין. וסובר ר\"ת שבאותם חיובי מיתה שבתורה שמעשה העבירה הוא המחייב חלים שני הדינים של קלבד\"מ - בין דין הפטור בין דין הכולל, ובכן חל דין קלבד\"מ אף במיתה לזה ותשלומין לזה. מאידך בעדים זוממים מעשה העבירה אינו המחייב, אך הם חייבים עקב חלות השם של הזמה שחלה בגברא. מסתבר לפי\"ז שדין הפטור של קלבד\"מ - במיתה לזה ותשלומין לזה - אינו חל כי הפטור של קלבד\"מ חל דוקא בחיובי עונשין משום מעשה עבירה. יסוד הפטור הוא מחמת מעשה העבירה שחל כפוטר של העונש הקל. אך אין פטור זה נוהג במחייב של חלות שם הזמה שחלה בגברא. רק הדין השני של קלבד\"מ - דין הכולל חל בעדים זוממים. לכן דוקא דין קלבד\"מ באופן של מיתה וממון לחד חל.",
            "ודומה שהבחנת רבנו תם מתבארת גם בלי היסוד של הגר\"ח זצ\"ל: עדים זוממים העידו שקר בין לענין מיתה בין לענין ממון באותה הגדה עצמה המהווה רשעה אחת של עדות שקר. ולכן בעדים זוממים אינו חל פטור של קלבד\"מ דעלמא כי הפטור חל רק כשיש שתי רשעויות - דהיינו שני מעשי עבירה שונים. ובעדים זוממים שיש רק רשעה אחת של עדות שקר הפטור של קלבד\"מ שחל במיתה לזה ותשלומין לזה לא חל. מאידך דין הכולל של קלבד\"מ חל בעדים זוממים אף שיש רק רשעה אחת, ולכן חל דין קלבד\"מ במיתה ותשלומין לחד שהוא דין הכולל.",
            "<b>בא\"ד. מיתה לאשה ותשלומין לבעל כו' גוף אחד כו' עכ\"ל.</b> הר\"ת הביא ראייה לשיטתו מדמי וולדות והתוס' דחו את הראייה. לשם הסברת המחלוקת יש להקדים את המחלוקת שבין הרמב\"ם והראב\"ד בפ\"ד מהל' חובל (הל\"ב) שהרמב\"ם כתב בנוגע לדמי וולדות וז\"ל ואם נגפה אחר מיתת הבעל נותנין אף דמי וולדות לאשה עכ\"ל, והראב\"ד השיג וז\"ל א\"א אין דבר זה מחוור מן הגמרא וההלכות דאפילו לרבא דאמר בשחבל בה לאחר מיתת הגר דזכיא לה איהי בגופייהו ה\"מ אשת הגר דאין לה יורשים דקיימא וקדמא איהי וזכיא בגוייהו אבל אשת ישראל שיש לה יורשים לעולם הם ליורשיו עכ\"ל. אליבא דהרמב\"ם בנגף לאשה לאחר מיתת הבעל דמי הוולדות שלה, ולראב\"ד משלמים דמי הוולדות ליורשי הבעל. שיטת הראב\"ד טעונה בירור שהרי לאחר מיתת הבעל כבר פקעה האישות כי אין אישות לאחר מיתה, והיאך יירשו יורשי הבעל את דמי הוולדות, הלא בשעת נגיפת האשה אין לה בעל וממילא ליכא זכות ליורשי הבעל.",
            "מוכרחים לפרש שלדעת הראב\"ד אין זכות הבעל בדמי ולדות סתם זכייה בגביית החוב, אשר באמת האשה היא המחייבת אלא שיש לבעלה זכות קדימה בענין הגבייה. אליבא דהראב\"ד יש לבעל האשה בעלות בוולדות עצמן, והוא מוריש ליורשיו את זכות הממונות שיש לו בוולדותיו. ומאחר שמת לאחר שנתעברה וכבר היתה לו הזכות הזאת, יכול הוא להורישה ליורשיו בשעת מיתתו.",
            "לדעת הרמב\"ם, לעומת זאת, חיוב דמי וולדות בעיקרו שייך לאשה הנחבלת ולא לבעלה, אלא שבנוגע לגביית החוב יש לבעל האשה זכות קדימה לגבות. בד\"א כשנגפה בחיי בעלה, אבל כשנגפה לאחר מיתת בעלה הואיל ולא היתה לבעל זכות ממון בעצם הוולדות משלמים לה ולא ליורשיו.",
            "במלים אחרות, הראב\"ד סובר שחיוב דמי הוולדות מהווה חיוב נזק שמשלמים לבעל הוולדות - דהיינו לבעל - וכשמת מוריש זכות הממון שלו בוולדות ליורשיו. מאידך להרמב\"ם חיוב דמי וולדות מהווה חיוב חובל, והאשה הנחבלת היא המחייבת, והבעל זוכה בתשלומין ממנה ובכן אם מת הבעל קודם שנגפה האשה גובה ולא היורשין.",
            "באותה מחלוקת חלוקים ר\"ת והתוס'. לפי ר\"ת חיוב דמי הוולדות מהווה חיוב מזיק שחל מעיקרו כחיוב לבעל ולא לאשה. ואילו לתוס' חיוב דמי הוולדות מהווה חיוב חובל שחל משום המחייב של האשה הנחבלת אלא שהבעל זוכה בדמים ממנה. ודין מיתה לזה ותשלומין לזה תלוי במחייב ולא בחלות התשלומין.",
            "<b>בא\"ד. אע\"ג דהוי מיתה לשמים ותשלומין לחבריו ואין זה דיוקא דזה חשוב מיתה ותשלומין לחד עכ\"ל.</b> לתוס' מיתה לזה ותשלומין לזה היינו היכא שיש גברא אחר המחייב. מאידך לר\"ת כל היכא שאותו גברא המחייב ממון אינו מחייב מיתה נחשב מיתה לזה ותשלומין לזה.",
            "ויעויין למעלה בתוס' (ד\"ה והיה גדי כו') שכ' בסוף דבריהם ז\"ל שייך שפיר קלבד\"מ הואיל וע\"י מעשה אחד בא הכל ותדע דלמ\"ד משום ממונו מוקי כשהצית בגופו של עבד ופטרינן ליה אע\"ג דלא הצית בגופו של גדי כו' עכ\"ל. לכאורה יש לדון בדבריהם, בשלמא בזרק חץ בשבת וקרע שיראים בהליכתו הואיל ועקירה צורך הנחה חל דין קלבד\"מ כי חיוב הממון חל לפני גמר המעשה המחייב מיתה ובכן חיוב הממון וחיוב המיתה מצטרפים אהדדי ואמרי' קלבד\"מ. ואילו באופני התוס' חל חיוב המיתה מעיקרא לפני גמר המעשה וחיוב הממון חל בסוף המעשה, ומסתבר שמאחר שכבר נגמר חיוב המיתה מקודם אין עוד צירוף לחיוב הממון שבא לבסוף, ולא אמרי' קלבד\"מ, וצ\"ע.",
            "<b>תוס' ד\"ה חציו דחרש הן.</b> ז\"ל ואומר ר\"י דלמ\"ד אשו משום חציו הוא לא מחייב אלא באש שיכול להזיק ברוח מצויה הרבה וקרוב לודאי היזק כעין חציו והכא אין במעשה השולח קרוב לודאי היזק הלכך לא דמי לחציו דחציו דחרש הן כו' עכ\"ל.",
            "ונראה לבאר דבריהם עפ\"מ שיש לדון אם כח אדם מחייב באש מדין כח אחר מעורב בו או לא. ודומה שזה תלוי במחלוקת בין ר\"י לר\"ל. למ\"ד אשו משום חציו מאחר שמעשה האש צריך להתייחס לבעל האש שיקרא מעשה שלו אין זה שייך בכח אדם אלא בכחות אחרים כגון רוח וכדומה.<sup>25)</sup><i class=\"footnote\">עיין בשיעורים לעיל (דף יט:) לתוס' ד\"ה וכי אתמר.</i> ואילו למ\"ד אשו משום ממונו שאין מצריכים צירוף מעשה האש לבעליו אף כח אדם בכלל כח אחר מעורב בו המחייב באש דעלמא. משום כך הקשה הגמרא על ר\"ל הסובר אשו משום ממונו למה פוטר במסר אשו לחרש שוטה וקטן. ועל זה השיבה הגמרא שלר\"ל מדובר במסר גחלת לחש\"ו וליבה אותה החש\"ו, כלומר ששונה מסירת גחלת ממסירת שור קשור ובור מכוסה שהם מזיקים בחפצא אלא ששמורים, אך במסירתם לחש\"ו הבעלים פשעו בשמירתם וחייבים. מאידך גחלת אינה חפצא של מזיק כלל והבעלים פטורים משמירתה. לכן כשמסרו אותה לחש\"ו והם עשו מהגחלת מזיק, הבעלים פטורים.<sup>26)</sup><i class=\"footnote\">עיין למעלה בשיעורים (דף ט:) בענין מסירת נזקין לחש\"ו.</i>",
            "<b>בא\"ד. והא דפוטר ר' יוחנן אפילו במסר לו שלהבת לאו משום דאזיל לטעמיה דאית ליה אשו משום חציו דהא מסיק דאית ליה נמי משום ממונו אלא משום דקסבר שלהבת לא ברי הזיקא כמו שור עכ\"ל.</b> אמנם רש\"י (ד\"ה ור\"י כו') פירש \"ור' יוחנן לטעמיה דאמר אשו משום חציו\". ושתים יש להקשות עליו: א) הרי למ\"ד אשו משום חציו סובר נמי אשו משום ממונו; ב) למה יתחייב בגווזא סילתא ושרגא הרי צבתא דחרש קא גרים.",
            "לכן העלו התוס' שלר' יוחנן שלהבת דומה לגחלת ואינה חשובה חפצא של מזיק ולפיכך הבעלים פטורים. ואילו כשמסרו לחרש גווזא סילתא ושרגא הרי מסרו לו חפצא של מזיק ומשום כך הבעלים חייבים.",
            "בישוב הקושיא הראשונה על רש\"י נראה שסובר אליבא דר\"י שיש רק דין אחד של כח אחר מעורב בו, ומאחר שכח אדם אינו נחשב למחייב וככח אחר מעורב בו באשו משום חציו ה\"ה בנוגע לאשו משום ממונו שאין כח אדם מחייב. והתוס' חולקים עליו ולדעתם הם שני דינים נפרדים שאינם תלויים זה בזה. כח אדם אינו מחייב מדין אשו משום חציו ובכל זאת מחייב מדין אשו משום ממונו.",
            "אך בפרש\"י לקמן (דף כג. ד\"ה ה\"ג) מבואר שבעל הגחלת חייב משום ממונו למרות שאינו חייב משום חציו מאחר שכחו של כלב מעורב בו, ולכאורה זה סותר מה שהעלינו שלרש\"י שני המחייבים של חציו ושל ממונו תלויים זה בזה. ונר' שאין בזה שום קושי שהרי כאן מדובר בהגדרת כח אחר מעורב בו המחייב באש, ולרש\"י כח אדם אינו חשוב כח אחר בין לענין חציו בין לענין ממונו. מאידך היסוד דלקמן הוא שחיוב בעל הכלב מדין חציו דכלבו מפקיע את חיוב החציו של בעל הגחלת כי א\"א שאותה אש תהיה חציהם של שני מזיקים שונים. והואיל והגחלת מחייבת מדין חציו של הכלב אין היא מחייבת משום חציו של בעל הגחלת, ומ\"מ מחייבת את בעל הגחלת משום ממונו.",
            "כל זה ליישב את הקושי' הראשונה על רש\"י. אשר לקושי' האחרת מגווזא סילתא ושרגא נראה שרש\"י סובר שרק אם האדם יעשה את מעשיו על דעת עצמו ושלא על דעת בעל האש אמרינן שאין מעשיו מתייחסים לבעל האש כחציו ומופקעים מחלות דין כח אחר מעורב בו. אולם אם בעל האש יצווה לאדם לקחת את אשו וללכת ולהזיק בה והיה מעשה האדם על דעת בעל האש שציווהו בכה\"ג מעשיו נחשבים לכח אחר מעורב בו ומחייבים את בעל האש מדין חציו. לשם כך מחייבת מסירת גווזא סילתא ושרגא את בעל האש מדין חציו של בעל האש כי במסירתו כאילו בעל האש ציוה את החרש שידליק ויזיק.<sup>27)</sup><i class=\"footnote\">יש לעיין אם חיוב דבעל האש המצוה אחר שידליק אש ויזיק שייך בחש\"ו בלבד שאין להם דעת או דלמא בכל אדם.</i>"
        ],
        [
            "<b>גמ'. איכא בינייהו לחייבו בארבעה דברים.</b> הרמב\"ם (פ' י\"ד מהל' נ\"מ הל' ט\"ו) פסק שאש חייבת בד' דברים. ועכ\"ז פסק שטמון פטור באש בכל אופן - גם בשלא כלו חציו (שם הל\"ח). וקשה שהרי בפשטות למ\"ד אשו משום חציו חייב בטמון משום שהוא אדם המזיק. וכתב הגר\"א בהגהותיו לגמרא (אות א') ז\"ל דחיוב חציו הוא משום ממונו, עכ\"ל. ולפ\"ד נראה ששיטת הרמב\"ם הוא שחיוב אשו משום חציו חל רק כשיש אף חיוב ממון, ולשם כך אש מחייבת בד' דברים מדין מזיק שכן מצוי עכ\"פ מחייב של ממון עבור הנזק. אך אש פטורה בטמון כי אין בו חלות חיוב כלל מדין ממון המזיק ולכן פטור האש אף מדין אשו משום חציו.",
            "עיין ברמב\"ם פ' י\"ד מנ\"מ (הל\"י) ז\"ל המדליק בתוך שדה חבירו ויצאה האש ונאכל הגדיש והיה גדי כפות לו ועבד סמוך לו ונשרף עמו חייב, שכן דרך בני אדם לעשות בגדיש, היה עבד כפות וגדי סמוך לו ונשרף עמו פטור עכ\"ל. והראב\"ד השיג וז\"ל זה איני יודע מהו, דהכא לאו בטמון מיירי עכ\"ל. פשטות הרמב\"ם מורה שהפטור בעבד כפות הוא מדין טמון, שהרי הביאו בין הפטורים של טמון. וכן למד הראב\"ד. ברם אינו פטור מחמת קם ליה בדרבה מיניה. והטעם מפני שאשו משום חציו אינו מחייב מיתה ברציחה. וצריך ביאור מ\"ש מד' דברים. וההסבר כנ\"ל, שאשו משום חציו חל רק כשיש חיוב גם מדין ממונו, ואין דין ממון המזיק מחייב כלל ברציחה. ולפיכך אשו משום חציו אינו מחייב מיתה ברציחה.<sup>28)</sup><i class=\"footnote\">ונראה בביאור דברי רבינו שהתורה חידשה שבמקום שחל שם מזיק דאשו משום ממונו חייב לשלם משום חיובי חציו. אך גופו של המזיק הוא ממונו ולא האדם עצמו. ולכן ברציחה שאין מעשה רציחה שייך בממונו אין חיוב חציו חל. וה\"ה בטמון שאש אינו חפצא דמזיק כלל בנוגע לטמון. ועיין בשיעורים לקמן (דף סא: ד\"ה בתרתי כו').<br>יל\"ע האם שייך חלות שם חבלה בממון שהזיק אדם. ולהנ\"ל יוצא דהרמב\"ם סובר שיש חלות חבלה באשו משום ממונו. ועיין בקונטרסי שיעורים לב\"ק סוף שיעור י\"ג.<br>אמנם הרמב\"ם פסק (בפ\"ב מהל' נ\"מ הלי\"ז וע\"ע בפי\"ד שם הלי\"ג) שאם כלב הדליק את הגדיש בעליו חייבים לשלם ח\"נ מדין צרורות דכלב. וצ\"ע, שהרי א\"א לחייבו משום ממונו של הכלב ורק משום חציו דכלב, ואליבא דהרמב\"ם בלי חיוב ממונו אין חיוב של חציו. וי\"ל שכלב שהזיק באש נחשב לממון שהזיק בגרמא, ומהווה איפוא חפצא דמזיק עם פטור תשלומין. ומאחר שנחשב לחפצא דממון המזיק חל אף דין חציו.</i>",
            "אמנם קצת קשה להבין מדוע נחשב עבד כפות לדבר טמון. ויתכן שהרמב\"ם סובר שהוא פטור לפי שאין דמים לעבד - רק בשור חידשה התורה תשלומין במיתת עבד כנעני, ולא בנזקין אחרים - ואש פטור במיתת עבד כי אין דמים לבן אדם ואף לא לעבד.<sup>29)</sup><i class=\"footnote\">עיין במגיד משנה שם בהל' נ\"מ, ועוד עיין בחידושי מרן רי\"ז הלוי (פ\"ג מהל' רוצח הלי\"ב).</i>",
            "כאמור שיטת התוס' בסנהדרין (הנ\"ל) היא שאומרים אשו משום חציו בכל התורה כולה. ועוד העלו שאשו משום חציו בין כשקירב האש אל הניזק בין כשקירב הניזק אל האש. והעיר הגר\"ח זצ\"ל שאע\"פ שבנוגע לחיוב אשו משום ממונו אין לחלק בין זה לזה שכן בשני האופנים נעשה לבעל האש וחייב על נזקיו מדין אשו משום ממונו, עכ\"ז בנוגע לאשו משום חציו ניתן להבחין ולומר שרק כשמקרב האש אצל הניזק חייב משום שנגע באש עצמו ולכן נחשבת האש לחציו. מאידך אם קירב את הניזק לאש אע\"פ שנעשה לבעל האש מדין ממונו מ\"מ אין האש חציו ופטור מחיוב רוצח.",
            "עוד העלו התוס' (שם) שאשו משום חציו מועיל בנוגע לשחיטה. וטען הגר\"ח זצ\"ל שאפילו ננקוט שאשו משום חציו מחייב ברציחה עכ\"ז יתכן שיפסל בשחיטה כי חלות דין חציו קובעת שנחשב מעשה האש למעשה האדם שהדליקו, ואעפ\"כ חסר כח גברא. מעשה אדם מחייב ברציחה, ואילו בשחיטה רק כח גברא מכשיר ומאחר ובאש חסר כח גברא השחיטה פסולה.",
            "עוד העיר הגר\"ח זצ\"ל על התוס' שאפי' חל דין אשו משום חציו בנוגע לכל דיני התורה עכ\"ז מסתבר שחלות זו היא רק באש ממש. מאידך בתולדות האש כגון באבנו סכינו ומשאו שהניחם על ראש גגו ונפלו ברוח מצויה לא חל דין אשו משום חציו וחל רק דין אשו משום ממונו. וכן שיטת הרא\"ה (הובאה בשיטה מקובצת לריש פ' הכונס). אכן מדברי הרמב\"ם (בפי\"ד מהל' נ\"מ הלט\"ו - ט\"ז) משמע שאין לחלק בין אש לבין אבנו וכו'. ויש להסביר שיטת הרא\"ה שבאש ממש הכח האחר קירב את האש אל הניזק - אמנם האש לבדה הזיקה, לכן ניתן להחשיב את האש לחציו. מאידך באבנו סכינו ומשאו הכח האחר השתתף בעצם מעשה ההיזק ובכן א\"א להחשיבם לחציו.",
            "כיוצא בו יש ליישב את שיטת רש\"י (עיין בתוס' דף יט: ד\"ה וכי כו') שכח בעל חי אינו מחייב באש, ולכאורה היא בניגוד לגמרא (כג.) המחייבת בעל הגחלת כשהכלב הביאה לגדיש. ויתכן שרש\"י פוטר בכח בעל חי כשהוא משתתף בעצם מעשה הנזק כגון באופן דאדייה אדויי. אולם בגחלת הרי הכלב הביא את הגחלת לגדיש ואח\"כ הזיקה האש בעצמה ובכה\"ג אף כח בעל חי מחייב מדין כח אחר מעורב בו.",
            "<b>רש\"י ד\"ה לחייבו בד' דברים. ז\"ל אבל בבושת לא דאמרי' בשילהי פירקין אינו חייב על הבושת עד שיהא מתכוין עכ\"ל.</b> ואילו הרמב\"ם בפי\"ד מהל' נ\"מ (הלט\"ו) פסק במפורש שמשלם אף בושת וז\"ל כאילו הזיקו בידו שאע\"פ שאשו משום ממונו הוא הרי הוא כמו שהזיקה בחציו עכ\"ל. ויוצא שהרמב\"ם הבחין בין הסוגיא לקמן (דף סז.) במי שנפל מן הגג וחבל שפטור מן הבושת לפי שלא התכוון לבין אשו משום חציו שחייב בבושת. בביאור הרמב\"ם נראה שבנפל מן הגג לא היה מעשה החבלה בקום ועשה אלא בשב ואל תעשה ובכן בלי כוונה פטור מבושת. ואילו באשו משום חציו חל מעשה החבלה בקום ועשה מדין חציו וכשם שדין חציו מחשיב את המדליק דאש לחובל בקום ועשה כמו\"כ מחשיבו לחובל בכוונה וחייב לשלם בושת.",
            "<b>גמ' וליחייב נמי בעל גחלת.</b> הרמב\"ם פסק בפ\"ב מהל' נזקי ממון (הלי\"ז - י\"ח) וז\"ל כלב שנטל את החררה והלך לו לגדיש אם הניחה בגדיש ואכל את החררה והדליק את הגדיש על החררה ועל מקום החררה משלם נזק שלם ועל שאר הגדיש חצי נזק כו' בד\"א בששמר בעל הגחלת את אשו וסתם הדלת ובא הכלב וחתר ונטל את החררה מעל האש, אבל אם לא שמר אשו בעל האש חייב על שריפת הגדיש ובעל הכלב חייב על אכילת החררה ועל מקומה עכ\"ל. כפי הנראה גרסת הרמב\"ם היא \"וליחייב בעל גחלת\" בלי מילת \"נמי\" זאת אומרת שרק בעל גחלת חייב על שאר הגדיש ולא בעל הכלב. וצ\"ע למה יפטר בעל הכלב על שאר הגדיש.",
            "ויתכן שהרמב\"ם לשיטתו שסובר אשו משום חציו (פי\"ד מהל' נ\"מ הלט\"ו). ומאחר שבעל הגחלת חייב משום חציו ומדין אדם המזיק מפקיע חיובו את חיוב בעל הכלב עבור ממונו שהזיק בשאר הגדיש. אך ההפקעה דהכלב חלה רק בשאר הגדיש דחיוב הכלב שם הוא מדין חציו וחיובו צ\"ל ח\"נ. ואילו במקום החררה דהכלב הזיק בגופו וחייב נ\"ש אין ההפקעה חלה ובעל הכלב חייב.",
            "ברם תשובה זו אינה מספיקה אלא ליישב את דברי הרמב\"ם, אך הגמ' עדיין אינה מתיישבת שהרי סתמה את קושייתה שבעל הגחלת יתחייב ולא בעל הכלב ולא פירטה שהוא אליבא דמ\"ד שאשו משום חציו, ומשמע שהיתה מכוונת גם למ\"ד שאשו משום ממונו. ועלינו להבין אליביה למה יפטר בעל הכלב.",
            "ונראה להסבירה בהתאם למה שקבענו בשיעורינו שמצויים ב' מחייבים של בעל מזיק: א) עשיית המזיק - כגון מי שחפר בור ברה\"ר; ב) ממונו שהזיק - כגון כששורו הזיק בקרן בשן או ברגל. והנה המדליק אש חייב מטעם עשיית המזיק, ולכן מסתבר שמדובר בגמרא בגחלת שבעלה הדליקה. וחייב בעל הגחלת בשמירת הגחלת מדין עשיית המזיק. מאידך בעל הכלב חייב על נזקי כלבו מדין ממונו שהזיק. ומשום כך כשנשרף הגדיש ויש המחייב של עשיית המזיק ויש גם המחייב של ממונו שהזיק מפקיע המחייב של עשיית המזיק את המחייב של ממונו שהזיק, ובעל הגחלת לבדו חייב.",
            "לפי מהלך זה יתכן עוד שאפילו לא ידליק את האש אך לא ישמרנו הואיל ובידו לשומרה חייב כאילו עשה את האש והדליקה. וההבדל בין אש לבין שור המזיק הוא, כי באש בכל אופן נחשב כאילו עשה הוא את המזיק, ואילו שור מחייב משום ממונו ולא משום עשיית המזיק. לכן בכל אופן מפקיע חיוב אש החיוב של שור, ובעל הגחלת חייב ובעל הכלב פטור.<sup>30)</sup><i class=\"footnote\">עיין בשיעורים (דף ו.) תוס' ד\"ה לאתויי, (דף כב.) תוס' ד\"ה אשו משום חציו, (ודף נו:) תוס' ד\"ה המעמיד.</i>",
            "עוד כ' הרמב\"ם (שם סוף הלי\"ז) וז\"ל ואם היה מגרר את החררה על הגדיש והולך ושורף משלם על החררה נזק שלם ועל מקום הגחלים חצי נזק ועל שאר הגדיש פטור עכ\"ל. והשיג עליו הראב\"ד וז\"ל ליתא דצרורות ע\"י שינוי מרביע נזק מיהא לא מיפטר עכ\"ל.",
            "לשם הבנת פסק הרמב\"ם עלינו להניח שלדעתו אין אומרים בקרן תם אשו משום חציו ולפיכך פטור על שאר הגדיש ואינו משלם אפילו רביע נזק (שלא כהשגת הראב\"ד). דוקא בנוגע לרגל אומרים אשו משום חציו. כי ברגל יש חפצא וחלות שם של מזיק ובכן אם הדליק מזיק - רגל גדיש האש חשובה חציו דמזיק - רגל ומשלמים ח\"נ מדין צרורות דרגל. ואילו קרן תם אינו חפצא של מזיק שהרי תשלומי קרן תם קנס בעלמא הם ובעל הקרן משלם קנס למרות שלא פשע בשמירת חפצא של מזיק. ולפי שלא חל דין אשו משום חציו בדבר שאינו חפצא של מזיק כמו קרן תם, לכן פסק הרמב\"ם שפטורים עבור הדלקת הגדיש.",
            "<b>ב.</b><br>עיין בשיטה מקובצת (דף כב. ד\"ה וז\"ל ה\"ר ישעיה ואי במסכסכת אמאי חייב) וז\"ל תימה דלקמן גבי כלב שנטל חררה בעי תלמודא וליחייב בעל גחלת אע\"ג שגם בעל הכלב פשע והכא בעי אמאי חייב בעל הנר כו' עוד רצה ר\"י לחלק דלקמן יש לפטור בעל הכלב דאינו בצד כלבו לשמרו אבל הכא בעל הגמל הולך לצד בהמתו ויש לנו לחייבו עכ\"ל.",
            "נראה להסבירו לאור ההנחה הנ\"ל בשיטת הרמב\"ם שהמחייב של עשיית המזיק מפקיע מחייב אחר דנזקין. ולפיכך בסוגייתנו מפקיע חיוב בעל הגחלת מדין עשיית המזיק את חיוב בעל הכלב מדין ממונו שהזיק. מאידך במסכסכת (שם דף כב.) מאחר ובעל הגמל הולך לצד גמלו ולא שמרו נחשב כאילו הוא עשה את גמלו למזיק וחייב מדין עשיית המזיק ולא מדין ממונו שהזיק בלבד. והואיל ועשיית המזיק של בעל הגמל פעילה יותר בשעת הנזק מעשיית המזיק של בעל האש בעל הגמל לבדו חייב ומפקיע את החיוב של בעל האש.",
            "השיטה ממשיכה עם פירוש אחר וז\"ל ולר\"י נראה לחלק דהכא גבי כלב הואיל ואין ההיזק בכחו ממש אלא ע\"י הרוח המוליך האש בכל הגדיש וגם אין בעליו עמו יש לנו לפטרו, ואע\"ג דרוח מצויה חייב רחמנא כמו חציו ה\"מ בשכל הפשיעה על ידו דליכא מאן דלשלם אלא הוא ואין לנו להפסיד הניזק, אבל הכא דפשע בעל הגחלת נשליך עליו כל התשלומין. ולא דמי לתרנגול שעשה כל ההיזק בכחו, והכי נמי גבי גמל יש לנו לחייב בעל הגמל שעומד בצד בהמתו ומכח בהמתו נעשה כל ההיזק, כיון דבמסכסכת אוקימנא לה עכ\"ל.",
            "שיטה זו מוסברת בכך שבגמל ליכא כח אחר חוץ מכח הגמל. משו\"ה חיוב הגמל מפקיע את חיוב האש שכן מייחסים את כח הגמל אליו ולבעליו ולא לבעל האש. מאידך בכלב כח אחר של הרוח מעורב בו, והחיוב תלוי במה שמצרפים את כח הרוח לזה שהוא מחוייב בנזק, ומאחר שבעל האש חייב משום עשיית המזיק ובעל הכלב חייב משום ממונו מצטרף כח הרוח לבעל האש ולא לבעל הכלב ובעל הגחלת לבדו חייב.<sup>31)</sup><i class=\"footnote\">ע\"ע בשיעורים למעלה (דף כב.) תוס' ד\"ה ואי במסכסכת וכו'.</i>",
            "<b>תוס' ד\"ה וליחייב בעל הגחלת.</b> ז\"ל האי לישנא לאו דוקא דהא מיתוקמא דאכלה בגדיש דבעל החררה אלא כלומר שיפטר בעל הכלב מחלקו של בעל הגחלת ולא ישלם כי אם הרביע עכ\"ל. והנה בסוגיית אי ליכא לאישתלומי מהאי לישתלם מהאי (לקמן נג א - נג ב). תולה הגמרא את דין שור ושור פסוה\"מ שנגחו במחלו' בין ר' נתן לרבנן, עיי\"ש. לפי\"ז עלינו לעיין בדין התוס' שבעל הכלב משלם רביע נזק, וצ\"ע שהרי מאחר שהבעלים של הגחלת פטורים למה לא ישלם בעל הכלב ח\"נ מדין דאי ליכא לאישתלומי מהאי לישתלם מהאי.",
            "ונראה שאם סוברים דהאי פלגא הזיקא עבד והאי פלגא הזיקא עבד ליכא קושיא כי דין אי ליכא לאישתלומי מהאי לישתלם מהאי נאמר בשני מזיקים שהזיקו ביחד כגון שור ושור פסוה\"מ שהזיקו כי מאחר ששור פסוה\"מ פטור מלשלם השור השני שהזיק משלם במקום הראשון שפטור. בתוס' כאן לעומת זאת השותפות של המזיק היא עם הניזק עצמו שהוא היה בעל הגחלת וגם בעל הגדיש, וניזק שהזיק את עצמו אינו בכלל חלות שם מזיק ומשום כך אין אומרים אי ליכא וכו', שבעל הכלב ישלם במקומו.<sup>32)</sup><i class=\"footnote\">עיין בשיעורים למעלה (דף יג.) ד\"ה סוגית ר' נתן ורבנן אות ה'.</i>",
            "אך עדיין לא ניחא אליבא דמ\"ד (שם) האי כולה הזיקא עבד והאי כולה הזיקא עבד כי למה לא ישלם בעל הכלב עבור כל הנזק. וצ\"ל שאף דין דכולה הזיקא עבד תלוי בחלות של שני מזיקים שהשתתפו בנזק. אך בהשתתפות עם הניזק אומרים שהמזיק רק פלגא הזיקא עבד שכן ההשתתפות עם הניזק מפקיעה את מעשה הנזק של המזיק מלהיות נחשב לכולה הזיקא להיות נחשב לפלגא הזיקא, ודו\"ק.",
            "ובפרש\"י (ד\"ה ה\"ג וליחייב כו') כתב וז\"ל הלכך לר' יוחנן דאמר לעיל על הגדיש משלם ח\"נ דצרורות הן לשלם בעל הגחלת חצי האחר דהא ממונו הוא כו' עכ\"ל, וצריך עיון כי לכאורה בדין הוא שבעל הגחלת ישלם ג' רביעים ובעל הכלב רביע כמו בשור תם שדחפו חבירו לבור שהתם משלם רביע ובעל הבור משלם ג' חלקים (לקמן נג א). ונראה שדוקא בשור ובור ששני מזיקים נפרדים השתתפו בנזק נאמר דין שותפותאי מאי אהניא לי (נג.) כדי שבעל השור התם ישלם רביע ולא פלגא, שכן הבור נחשב למזיק שלם בפני עצמו וחייב הוא לשלם ג' חלקים בעצמו. ואילו בכלב וגחלת הכלב הוא כח אחר של הגחלת מדין אש ואף הגחלת נעשה לחציו של הכלב מדין אשו משום חציו. ויוצא איפוא שיש כאן מעשה נזק אחד אך שתי חלויות של מזיקים השתתפו באותו מעשה נזק אחד ובכן עכ\"פ כל א' וא' חייב לשלם מחצה בלבד, ודו\"ק היטב.",
            "<b>בא\"ד. ז\"ל ונראה מכאן לדקדק שיותר יש לאדם ליזהר עצמו שלא יזיק אחרים משלא יוזק כו' עכ\"ל.</b> ויש לעיין בזה שהרי לקמן (דף נד:) מבואר שאם יפול שור פקח ביום לבור פטור וז\"ל הגמרא דבעי ליה עיוני ומיזל עכ\"ל, חזינן לכאורה שעל הניזק מוטל שלא יוזק ולפיכך הבור פטור, ולכאורה זה בנגוד לתוס'.<sup>33)</sup><i class=\"footnote\">עי' בתוס' הרא\"ש כאן.</i>",
            "ונראה שבבור הואיל וחיובו נובע מחלות דין תקלה לגבי שור פקח דבעי ליה לעיוני אין הבור תקלה כלל - ולכן פטור. ואילו שור המחוייב עקב מעשה ההיזק שעשה בפועל נחשב למזיק בכל אופן ומעשיו נחשבים כמעשה מזיק אף במקום שיכול הניזק לשמור את עצמו שלא יוזק, ודו\"ק.",
            "<b>תוס' ד\"ה בששימר גחלתו.</b> ז\"ל וי\"ל כיון דנטר כדנטרי אינשי לא אטרחוהו רבנן טפי עכ\"ל. דבריהם זקוקים לביאור.",
            "עיין למעלה (דף יט: בתוס' ד\"ה וכי כו') שחלוקים רש\"י ותוס' בנוגע לבעל חי אם חשוב כח אחר מעורב בו לחייב באבנו סכינו ומשאו. וצריך עיון על רש\"י הפוטר מקושית הגמרא כאן וליחייב נמי בעל גחלת בגלל הכלב שהדליק את הגדיש עם גחלתו, והרי בעל חי אינו מחייב מדין כח אחר. וצ\"ל שרש\"י סובר שבעל חי אינו מחייב מדין כח אחר באבנו סכינו ומשאו אבל באש ממש גם רש\"י יודה שמחייב. בעל חי אינו מחייב באבנו כו' כי הכח שלו הוא חלק מעצם מעשה הנזק שכן האבן הזיקה עם הכח של התרנגולת (עיי\"ש) ובאופן זה כחו של בעל חי אינו יכול לחייב את בעל האבן. מאידך באש ממש הבעל חי רק קירב את המזיק של אש אצל הניזק אך עצם מעשה הנזק נעשה ע\"י האש בלבד. באופן כזה מסכים רש\"י שאף כחו של בעל חי מחייב באש מדין כח אחר מעורב בו.",
            "אנו רואים שדין כח אחר של בעל חי באש ובתולדותיו דין מיוחד הוא, ושונה מדינם של כחות אחרים המעורבים באש המחייבים בין באש ממש בין בתולדות האש של אבנו סכינו ומשאו. והואיל וכחו של בעל חי דין מיוחד הוא המחייב רק באש ממש יתכן שחובת השמירה היא רק כדנטרי אינשי ולא יותר. אמנם לשיטת התוס' שם (יט:) המשווה דין בעל חי באש לכח אחר דעלמא תשובת התוס' שלפנינו צ\"ע.<sup>34)</sup><i class=\"footnote\">עי' בברכת שמואל ובאילת השחר וע\"ע בשיעורים לקמן (דף נח.) ד\"ה איבעי לך עבורי חדא חדא.</i>",
            "<b>תוס' ד\"ה סתם.</b> ז\"ל תימה דלמא משום דהוי תחילתו בפשיעה וסופו באונס, תחילתו בפשיעה משום פתיחה וי\"ל דא\"כ לא מיחייב בחתירה כ\"א רביע כי היכי דהוה מתחייב בפתיחה שהיה בעל הגחלת מתחייב מחצה עכ\"ל. תשובת התוס' טעונה הסבר כי למה לא יתחייב כפי השתא מאחר שבעל הגחלת פטור.",
            "לשם ביאור דברי התוס' עלינו להקדים חקירה בדין תחילתו בפשיעה וסופו באונס חייב אם המובן הוא שנחשב לפושע גמור ולפיכך משלם או שנחשב לאנוס ועכ\"ז משלם שכן תחילתו היתה בפשיעה. והנה מבואר בגמרא לקמן (דף כח:) שאם נפל כדו באונס שפטור מחיוב בור כי \"אנוס הוא ואונס רחמנא פטריה דכתיב ולנערה לא תעשה דבר, וכי תימא ה\"מ לענין קטלא אבל לענין נזקין חייב, והתניא וכו'\". רואים בעליל שאנוס פטור בנזקי ממון מדין אנוס רחמנא פטריה בכל התורה כולה. והנה נראה שבכל התורה כולה כגון ברציחה שתחילתו בפשיעה וסופו באונס פטור. וא\"כ עלינו לברר היאך ניתן לומר שתחילת בפשיעה וסופו באונס חייב בנזקי ממון והרי בכל התורה כולה אנוס הוא. משמע שאע\"פ שנחשב לאנוס אף בנזקין וכדינו בכהת\"כ עכ\"ז חייב לשלם הנזק הואיל ופשע בתחילה. וחל כאן חיוב חדש בהלכות נזקי ממון לשלם מחמת הפשיעה הראשונה אע\"פ שנחשב לאנוס משום שסופו היה באונס. ודומה דמשו\"ה העלו התוס' שישלם רק כפי השיעור שהיה משלם אילו היה פושע כי הוא משלם עבור הפשיעה הראשונה בלבד ולא עבור מה שאירע בסוף כשהיה אנוס ונחשב לאנוס ע\"פ דין אנוס בכל התורה כולה.",
            "<b>תוס' ד\"ה תפשוט.</b> ז\"ל דמחייבינן בלקיחה לחודא וכן הסברא נוטה דכיון דפשע בלקיחה מה לנו באכילה כו' עכ\"ל. כבר הובאה בשיעורים פעמים רבות המחלוקת בין הרי\"ף להרא\"ש בריש מכילתין ביסוד הפטור של שן ברה\"ר. לרי\"ף הפטור סברא הוא מאחר דאורחה לילך ולהזיק לכן יש לה רשות ללכת כדרכה ברה\"ר. ולרא\"ש הפטור משום גזיה\"כ. יוצא בפשטות שלדעת הרי\"ף הולכים בתר הלקיחה ולרא\"ש בתר האכילה. התוס' כאן כרי\"ף ולכן בלקחה מרה\"י אמרו שמסתבר שחייב כי אין לה רשות לקחת הפירות משם ולאכלם.",
            "ברם התוס' ביארו להלן שספק הגמרא הוא באכילה בלי לקיחה אם פי פרה כחצר הניזק דמי וחייב או כחצר המזיק דמי ופטור. והוסיפו וז\"ל והא דקאמר תפשוט לאו ממתני' אלא מסוגיא דשמעתין דאוקמה אכלה בגדיש דבעל החררה ש\"מ דבעו לקיחה ואכילה בחצר הניזק אע\"פ שאין טעם בדבר זה מה צורך באכלה אלא דגזיה\"כ הוא וכו' עכ\"ל, ר\"ל שלפי הסוגיא גם הלקיחה וגם האכילה צ\"ל ברשות הניזק ואין בכך סברא אלא גזיה\"כ. ונראה שהתוס' כאן סוברים כרא\"ש שדין רשות הניזק תלוי בגזיה\"כ ולא בסברא, ולכן לא די שהלקיחה תהיה מרשות הניזק אלא אף האכילה צריכה להיות ברשות הניזק.",
            "<b>בא\"ד. וקמבעיא ליה כגון אם הושיט פירות בפי פרה חש\"ו ועכו\"ם דלאו בני תשלומין נינהו וכגון שהבהמה לא היתה יכולה ליקח אם לא שהושיט לה כו' עכ\"ל.</b>",
            "א) יש להעיר ל\"ל לתוס' להמציא ציור זה ולא כתבו פשוט וכגון שלקחה מרה\"ר ואכלה ברשות הניזק. אמנם בשיטה מקובצת מובאים ראשונים שנוקטים כך. ברם עוד הובא בשיטה וז\"ל ואומר הר\"י שאין סברא לחייב כיון שהלקיחה היתה ברשות הרבים כו' עכ\"ל. ונראה שזה כהרי\"ף והרמב\"ם שפטור שן ברה\"ר חל מסברא ולפיכך אם הפירות נמצאים ברה\"ר אין חובת שמירה חלה כלל כי ברה\"ר ליכא חלות השם של מזיק דשן. אך בציור של התוס' היו הפירות ברשות הניזק וחל השם מזיק דשן ולכן יש מקום לספק של הגמרא.",
            "ב) התוס' המציאו בציור הגמרא כגון שהושיטו חש\"ו ועכו\"ם פירות בפי פרה. ועולה שאילו הושיט בר חיובא לא היה מקום לספק כי אז חייב המושיט לבדו ובעל הפרה פטור.<sup>35)</sup><i class=\"footnote\">עיין ברא\"ש (סי' ט') ובהג\"א (שם) בקצוה\"ח סי' שצ\"א אות א' ובש\"ך שם.</i> ויש לבאר שיטתם לאור דבריהם בתוס' לעיל (דף ו. ד\"ה לאתויי) שאם אדם יזיק בכוונה יחד עם מזיק אחר האדם המזיק לבדו חייב לשלם כי חיוב של אדם המזיק מפקיע חיוב של ממון המזיק. והנה התוס' לקמן (נו ב ד\"ה המעמיד כו') כתבו שהמעמיד בהמת חבירו על קמת חבירו חייב המעמיד מדין שן בניגוד לכמה ראשונים שם האומרים שהוא חייב מדין אדם המזיק ומדינא דגרמי. ולכן מובנת שיטת התוס' שלפנינו שהמושיט מפקיע את החיוב של הפרה מדין שן כי המושיט חייב משום אדם המזיק. דאילו היה המושיט חייב משום שן (וכתוס' לקמן דף נו:) למה יפקיע המושיט את חיובו של בעל הפרה. אלא הואיל והמושיט חייב מדין אדם לכן אליבא דתוס' שלפנינו הוא חייב והפרה פטורה.<sup>36)</sup><i class=\"footnote\">ויתכן לחלק בין מושיט למעמיד דדוקא מושיט הו\"ל אדם המזיק ולא מעמיד.</i>",
            "ברם אפילו ננקוט שהמעמיד בהמת חבירו על קמת חבירו חייב משום שן יתכן שיפקיע את החיוב של בעל הפרה. כבר הסברנו שבבעלות דמזיק מצויים שני דינים:",
            "א) בעלות מדין ממונו; ב) בעלות מדין עשיית המזיק. בעל הפרה נחשב לבעלים מדין ממונו, ואילו המושיט נעשה בעל המזיק מדין עשיית המזיק (בדומה לכריית הבור ולהדלקת אש). ומסתבר שבעלים מדין עשיית המזיק מפקיעים את הבעלים מדין ממונם. ולכן חייב המושיט לבדו והוא מפקיע את החיוב של בעל הפרה כי המושיט בעלים הוא משום עשיית המזיק.<sup>37)</sup><i class=\"footnote\">עיין בשיעורים לקמן (דף לא.) סוגית שני קדרין אות ד).</i>",
            "ההסבר לכך הוא כי בעלים דמזיק מדין ממונם חייבים לשלם משום שלא שמרו את המזיק שלהם כראוי וחסרון השמירה הוא עיקר המחייב. מאידך הבעלים דמזיק מדין עשיית המזיק חייבים לשלם משום שמעשה הנזק מיוחס להם וכאילו הם עצמם הזיקו. לפיכך הם לבדם משלמים שכן חייבים משום חלות דין נזק בקום ועשה (מעשה הנזק), ואילו בעל הפרה משלם עבור חלות דין נזק בשב ואל תעשה (חסרון שמירה).<sup>38)</sup><i class=\"footnote\">עיין בשיעורים הראשונים לפרק הכונס.</i>",
            "ועיין בשיטה מקובצת שהשמיט נכרי מציור התוס'. והנה נכרי בן דעת הוא אך במציאות אינו משלם. ועלינו לחקור במש\"כ הראשונים שאדם המזיק מפקיע חיוב ממון המזיק אם הוא מפקיע את עצם חלות דין המזיק מהממון לפי שאין חובת שמירה חלה על בעל הממון במקום שאדם הזיק או שחל שם מזיק עם חובת שמירה על הממון אלא שחל פטור תשלומין. ולכן י\"ל שאם יופקע השם של ממון המזיק יופקע אף בעכו\"ם. ואילו פטור תשלומין אינו חל בעכו\"ם מאחר שהעכו\"ם עצמו אינו משלם, ודו\"ק.<sup>39)</sup><i class=\"footnote\">לכאורה ר\"ל שאין כאן הפקעת חיוב אלא דין קדמה בתשלומין שהאדם קודם לשלם. ומאחר שהעכו\"ם אינו משלם, לכן השור ישלם.</i>"
        ],
        [
            "<b>תוס' ד\"ה יכלי כו'.</b> התוס' נאמנים לשיטתם (כג א ד\"ה וליחייב) שאין חיוב שמירה מוטלת על הניזק שלא יוזק. ברם הרא\"ש (סי' י') הביא בשם ר\"ח כאביי שעל הניזק לשמור את שדהו וכ' וז\"ל ומודה אביי דבעיר אם נכנסה לחצר הניזק ואכלה שחייבת שאין אדם יכול לנעול דלתי ביתו כל היום, והרועה יש לו לשמור הבהמה כשמוליכה דרך העיר שלא תיכנס לבית ותזיק, אבל כשמתפשטים בשדה אינו יכול לשמור את כולם שלא יכנסו לשדות אחרים הלכך צריך אדם לגדור שדהו כו' עכ\"ל. ונראה שר\"ח כשיטת הרי\"ף ששן פטור ברה\"ר דאורחה דבהמה ללכת שם, ויש לה רשות ללכת ולאכול ברה\"ר. ה\"ה אליבא דר\"ח בשדות שהבהמות רשאות ללכת בכל מקום שאין בו מחיצות ולאכול משם ואפילו להכנס לשדה של איש אחר. ואילו לבתים בעיר אין רשות לבהמות להכנס. משום כך, בשדה על הניזק לשמור את עצמו שלא יוזק בשן ורגל ובעיר על המזיק לשמור שלא יזיק בשן ורגל.",
            "<b>גמ'. עיזי דשוקא.</b> לדעת התוס' (ד\"ה הנהו), מותר לשחוט רק אלה שעומדים לשחיטה, וכן כתב הראב\"ד. אך הרמב\"ם התיר בכל אופן<sup>40)</sup><i class=\"footnote\">עיין בדרישה סי' שצ\"ז אות ג'.</i> וכפי שכתב בפ\"ה מהל' נזקי ממון (הל\"א) וז\"ל בהמה שהיתה רועה ופרשה ונכנסה בשדות ובכרמים אע\"פ שעדיין לא הזיקה מתרין בבעליה שלש פעמים, אם לא שמר בהמתו ולא מנעה מלרעות יש לבעל השדה לשחטה שחיטה כשרה ואומר לבעליה בואו ומכרו בשר שלכם מפני שאסור לאדם להזיק ולשלם מה שהזיק אפילו לגרום הנזק אסור עכ\"ל.",
            "ויעויין במס' סנהדרין (דף טו:) שנחלקו ר\"י ור\"ל אליבא דר\"א הסובר בזאב ארי וברדלס שכל הקודם להורגן זכה. ר\"ל אמר והוא שהמיתו, ור\"י אמר אע\"פ שלא המיתו לפי שאין להם תרבות ואין להם בעלים. ומבואר בגמרא שם שלשיטת ר\"י מי שהרגן זכה לעורן. ועלינו להסביר למה שם נהיה המזיק הפקר גמור וההורגן זכה לעורן ואילו כאן אפילו אליבא דהרמב\"ם העור לבעלים.",
            "ונראה כי הואיל והריגת הזאב והארי כו' בידי כל אדם מדין הצלת נפשות לכן הפקירו החכמים את ממונם ואמרו שמי שימיתם יזכה בם. מאידך כאן לא הותרה השחיטה אלא לזה שעומד להיות ניזק. לכן צמצמו החכמים את ההיתר לשחיטת המזיק בלבד אך בלי זכות ממון.",
            "עוד נ\"ל שמאחר שהזאב והארי וכו' עומדים להרג אנשים וידונו למיתת בי\"ד וייאסרו בהנאה כשור הנסקל לכן כשהתירו החכמים את הריגתן הפקיעו את ממון הבעלים כי סוכ\"ס יפקיעו את ממונם מדין שור הנסקל. מאידך במזיקי ממון דעלמא אפילו יזיקו יהיה ממונם לבעלים, ובכן אף כשהתירו החכמים לשוחטם טרם שיזיקו כדי למונעם מלהזיק לא הפקירו את ממון הבעלים, ודו\"ק.",
            "<b>משנה.</b> ואיזו מועד כו'. וכתבו התוס' כאן (ד\"ה איזהו מועד) ז\"ל אומר הר\"י דהא דאמרי' בהבא על יבמתו דסתם לן תנא דשור המועד כרשב\"ג דאמר בשלש זימנין הוי חזקה לא משום דתיהוי פלוגתייהו בשור המועד דמקראי דרשינן עכ\"ל. וכן כ' התוס' ביבמות (דף סה. ד\"ה ושור המועד) וז\"ל רבי לא פליג אקרא אלא כלומר התם מתקיימין דברי רשב\"ג דלא מיתחזיק אלא בתלת זמני עכ\"ל. התוס' אומרים שגם רבי הסובר בעלמא שבשתי פעמים הוי חזקה יסכים שאין שור נעשה מועד עד שיגח שלש פעמים. כוונת התוס' מוסברת לאור מה שהעלינו (בשיעורים לתוס' דף ב: ד\"ה ומלתא וכו') שבהעדאה ישנן שתי הלכות: א) בירור; ב) חלות שם. אליבא דרבי בב' פעמים יש בירור שהשור נגחן, אולם אין זה מספיק להחיל על השור שם מועד כי גזיה\"כ היא שהשם מועד חל דוקא עם שלש נגיחות.",
            "ועיין בגמרא (דף כד.) שר\"מ דן ק\"ו אם ריחק נגיחותיו חייב, קירב נגיחותיו לא כל שכן. ואמרו לו זבה תוכיח שריחקה ראיותיה טמאה, קרבה ראיותיה טהורה. בפשטות ניתן להאמר שחלוקים בזה: אליבא דר\"מ ההעדאה תלויה בבירור בלבד ובכן נוכל להסיק ע\"פ ק\"ו שתחול העדאה ביום א' שאם יגח השור ג' פעמים ביום א' מתברר יותר שהשור נגחן משור שנגח ג' בהמות בג' ימים. אך רבנן אמרו לו שבהעדאה בנוסף לבירור יש דין של חלות שם, והתורה הקפידה שהשם מועד יחול כשיגח דוקא בשלשה ימים ולא כשנגח ביום אחד. סמוכים לכך הביאו מדין של זבה שדוקא כשראתה שלשה ימים רצופים נקבעה כזבה גדולה, ואין זה מדין בירור אלא ע\"פ גזיה\"כ הקובעת שחלות השם של זבה גדולה זקוקה לשלשת ימים של ראיית זיבה (עיין בדף כד. בתוס' ד\"ה הרי הוא כו'). הוא הדין בשור המועד. התורה דורשת שיגח שלשה ימים רצופים ורק בכך חל השם מועד.",
            "ומסתבר לר' יהודה שמצויות שתי ההלכות האלו של בירור וחלות שם, ולכן הצריך ג' ימים בין בהעדאה בין בחזרה. כשם שבהעדאה נקבעים הבירור והשם מועד ע\"י ג' נגיחות בג' ימים כן בחזרה חייבים לעקור גם את הבירור וגם את השם מועד, ולכן השור חייב לחזור בו שלושה ימים. לפי הנ\"ל אפשר לומר שר\"מ לשיטתו בהעדאה שיש רק דין בירור ולכן סובר שסגי בג' נגיחות ביום אחד, וה\"ה בחזרה צריך השור לחזור בו מהבירור בלבד, ומשו\"ה סגי במה שהתינוקות ממשמשין בו ואינו נוגח.",
            "ר\"מ דוחה את ההשוואה מווסת לשור המועד. בתוס' (דף כד. ד\"ה הרי הוא כו') ביארו ז\"ל דה\"ק דהתם גלי קרא דלא שייכא התם סברא של קירוב וריחוק שאין שם הטעם תלוי משום דמוחזקת בכך רואה אלא דגזיה\"כ הוא דבשלשה ימים היא זבה אפי' אם יבא אליהו ויאמר ודאי לא תראה עוד עכ\"ל. הסבר דבריהם: בזבה ליכא הלכה של בירור אלא חלות השם של זבה בלבד, ולכן זקוקה לג' ימים. ואילו בשור מועד לר\"מ יש הלכה של בירור בלבד ולא דין חלות שם, ומשום כך סגי אליביה בג' נגיחות לבדן בלי ג' ימים.",
            "ולקמן בסוגיא (דף כד.) מובאת דעת ר' יוסי שלהיות מועד צריך ג' ימים ולחזור בו סגי במה שיהיו התינוקות ממשמשין בו ואינו נוגח. ועל פי דרכינו נראה שר' יוסי סובר שמצויות ב' הלכות במועד: א) בירור; ב) חלות שם, ולפיכך מצריך ג' ימים בקביעת המועד. אך בחזרה סגי לו בתינוקות ממשמשין כי ע\"י כך נעקר הבירור שהוא נגחן, ואע\"פ שלא נעקרה חלות השם, שהרי לא חזר בו ג' ימים, עכ\"ז פקע הדין של מועד. דין מועד קיים רק כששניהם הבירור וחלות השם קיימים, ומאחר שחזר בו מהבירור פטור מדין מועד, ואין צורך שיחזור בו אף מחלות השם.",
            "<b>תוס' ד\"ה ולא ישמרנו.</b> ז\"ל פי' בקונטרס בפי' ראשונה דלרבא בפעם ג' חייב נ\"ש כו' עכ\"ל. ונראה שלא נתכוונו לומר אליבא דפי' ראשון שבקונטרס שלרבא נעשה מועד בב' נגיחות שהרי הלכה פשוטה היא בתלמוד ששור נעשה מועד בג' נגיחות. הרי בב\"ב (דף כח.) איתא שהולכי אושא למדו דין חזקת ג' שנים בשדות מג' נגיחות בשור מועד. ועוד בתוס' בסוגיין (דף כג: ד\"ה איזהו כו') ובתוס' יבמות (דף סה. ד\"ה ושור המועד) מבואר שאפילו רבי הסובר שבב' פעמים הוי חזקה בכהת\"כ מודה שדוקא בשלש פעמים נעשה השור מועד. וכן מרבא עצמו מוכרח כי הוא מצריך שלשה ימים עבור שלש הנגיחות, ואילו נעשה מועד בב' נגיחות למה צריכים שתהיה הנגיחה השלישית ביום השלישי, והרי נגיחה זו אינה קובעת את השם מועד ואינה אלא היכי תמצי כדי שישלם נ\"ש. ע\"כ שהמבואר בדעת רבא שהשור נעשה מועד בנגיחה שלישית ושהנגיחה השלישית היא שעת חלות השם מועד.",
            "ונראה שרבא סובר שמאחר שחל השם מועד בנגיחה השלישית חייב לשלם נ\"ש עבור נגיחה זו כי בבת אחת עם חלות דין מועד חל החיוב לשלם נזק שלם. אביי חולק עליו ולדעתו משלם רק ח\"נ בנגיחה השלישית. ומסתבר שטעמו הוא כי בנוסף לשם מועד שחל בשור בשעת הנגיחה השלישית תלוי החיוב לשלם נ\"ש גם בדיני שמירה של מועד וכדכתיב \"ולא ישמרנו\", דהיינו ששמירת תם ושמירה מועד מהוות שתי חלויות של שמירה שונות. רק אם הפרו הבעלים את חובת שמירת המועד מתחייבים בתשלומי מועד של נזק שלם. משו\"ה בנגיחה השלישית משלמים רק חצי נזק כי חובת השמירה שהיתה מוטלת עליהם לפני הנגיחה היתה חובת שמירת תם, ועל אי - קיום חובת השמירה של תם אין לחייבם בנ\"ש. ורבא סובר שמאחר שסוכ\"ס היה מחוייב בשמירה אף שהיתה בתורת שמירת תם עכ\"ז ביטול חובה זו יכול לחייבו בנ\"ש יחד עם השם מועד שחל בנגיחה השלישית.<sup>41)</sup><i class=\"footnote\">אליבא דהסבר זה יוצא שחלוקים אביי ורבא האם עיקר המחייב דנזקין הוא ביטול חובת השמירה או מעשה הנזק של השור. עיין בשיעורים (דף נה: במשנה, דף נו. ד\"ה תחילתו בפשיעה, דף נו: בסוף תוס' ד\"ה פשיטא, ולעיל דף ב. בשיעור הראשון בחיוב אדם המזיק).</i>",
            "אמנם מתקבל על הדעת שלרש\"י אע\"פ שרבא מחייב נ\"ש בפעם השלישית עכ\"ז לא יחייב כופר שהרי תם פטור מכופר ורק ביטול חובת השמירה דמועד מחייבת בעלים בכופר, ומאחר שבנגיחה שלישית ביטל חובת שמירת תם מסתבר שפטור מכופר. שונה דין הנזק כי עצם חלות השם של נגיחת מועד בנגיחה השלישית מחייבת נזק שלם, למרות שחובת השמירה היתה שמירת תם.",
            "והנה בפרק חזקת הבתים (ב\"ב דף כח.) דנה הגמ' בהשוואה בין חזקת ג' שנים לדין העדאה וז\"ל אמר ר' יוחנן שמעתי מהולכי אושא שהיו אומרים מנין לחזקה ג' שנים, משור המועד, מה שור המועד כיון שנגח ג' נגיחות נפק ליה מחזקת תם וקם ליה בחזקת מועד ה\"נ כיון דאכלה תלת שנין נפק לה מרשות מוכר וקיימא לה ברשות לוקח. אי מה שור המועד עד נגיחה רביעית לא מיחייב ה\"נ עד שנה רביעית לא קיימא ברשותיה, הכי השתא התם מכי נגח שלש נגיחות הוי מועד ואידך כי לא נגח מאי לשלם, הכא כיון דאכלה תלת שני קיימא לה ברשותיה כו' עכ\"ל. הרי מפורש בסוגיא שהשם מועד חל בנגיחה השלישית אלא שאינו משלם נ\"ש עד פעם הרביעית. (לפרש\"י הסוגיא אליבא דאביי ולא כרבא, עיין בש\"מ א) ונראה כנ\"ל שהטעם הוא כי רק אם הבעלים מפירים אף את חובת שמירת מועד מתחייבים הם בנ\"ש (ובאמת כך היא טענת תוס' נגד רש\"י, ומשום כך דחו את שיטתו). ונראה שההו\"א של הסוגיא שם סברה שמכיון שביטול השמירה של מועד מחייב נ\"ש בנגיחה הרביעית יוצא שדין המועד אינו חל עד הנגיחה הרביעית שאז משלם נ\"ש. לכן אף חזקת שדות חלה בשנה הרביעית. והגמרא דוחה שאין זה נכון כי השם מועד בשור חל בנגיחה השלישית וביטול חובת השמירה של מועד אינה אלא תנאי בעלמא לחייבו נ\"ש בפעם הרביעית ולכן בחזקת שדות מספיקה בשלש שנים ולא יותר.",
            "<b>בא\"ד והר\"ר עזריאל כו' עכ\"ל.</b> לפום ריהטא אליבא דר' עזריאל הביאור במחלוקת אביי ורבא הוא שלדעת אביי שהנגיחה הרביעית הוזכרה בפסוק גם היא קובעת את חלות השם של מועד בשור. בהתאם לכך צריכה הנגיחה להיות ביום רביעי כי כל נגיחה שקובעת את חלות השם של מועד בשור צריכה להיות ביום אחר. ולפי רבא רק שלש הנגיחות הראשונות קובעות את השם של מועד, ולפיכך מצריך שתהיינה בשלשה ימים, ואילו הנגיחה הרביעית שאינה קובעת את השם של מועד יכולה להיות אף ביום השלישי. יוצא לפי\"ז ממש ההיפך ממה שפירשנו אליבא דרש\"י, דהיינו שלפי הרר\"ע אליבא דאביי אומרים ששם מועד וחיוב נ\"ש של מועד באין כאחת (בשעת הנגיחה הרביעית). ואילו לרבא אין אומרים באין כאחת אך השם של מועד חל בנגיחה שלישית, ואעפ\"כ אינו משלם נ\"ש עד הנגיחה הרביעית. מאידך אליבא דרש\"י הסברנו שלרבא השם מועד חל בבת אחת עם החיוב של מועד לשלם נ\"ש בנגיחה שלישית, ולאביי השם מועד חל בנגיחה שלישית והחיוב לשלם נ\"ש כמועד חל בנגיחה הרביעית.",
            "אך בפשטות קשה על ביאור זה שהרי לא מצאנו בכהת\"כ מ\"ד שחזקה חלה בארבע פעמים, ולפי ביאורנו יוצא אליבא דאביי שהנגיחה הרביעית שוה לשלש הראשונות וע\"י כל ד' הנגיחות ביחד נעשה השור מועד, והדין צ\"ל בכהת\"כ שהחזקה חלה בד' פעמים ולא בב' או ג' פעמים, ושיטה כזו לא שמענו.",
            "לפיכך נראה לומר שגם לאביי השור מוחזק לנגחן בשלש פעמים שחל בו דין מועד בכדי שחובת שמירת המועד תחול על הבעלים, וכמו\"כ בכהת\"כ אמרינן שבשלש פעמים הוי' חזקה. אך אביי סובר שכדי שהבעלים יתחייבו בנזק שלם עליהם לבטל את חובתם לשמור את המועד. דוקא עקב ביטול חובת השמירה של מועד חל החיוב של מועד לשלם נזק שלם, ועד שלא ביטלו הבעלים את חובת שמירת מועד לא נגמרה חלות הדין של מועד בשור. אין ביטול השמירה הזאת לדעת אביי היכי תמצי בעלמא אלא חלות דין הגומרת את חיוב המועד לשלם נ\"ש, ולכן צריך להיות ביום רביעי לעצמו ולא בג' ימים הראשונים. על זה חולק רבא כי לדעתו ההעדאה בשור להקרא נגחן נקבעת בג' ימים ראשונים ואין ביטול שמירת המועד בפעם הרביעית אלא היכי תמצי בעלמא ואינה חלק מעצם ההעדאה, ומשום כך אף הנגיחה הרביעית יכולה להיות ביום השלישי ואינה צ\"ל ביום הרביעי.",
            "ודומה שהפירוש האחרון מוכרח לאור הסוגיא דלקמן בג' כתות עדים שעדות אחת הן להזמה. הנה אליבא דאביי על פי ביאורנו הראשון אינו משלם נ\"ש עד הנגיחה הרביעית שכן אז חל השם של מועד, ובכן קשה שבדין היה שארבע כתות עדים תצטרפנה להזמה ולא ג'. אך לפי ביאורנו השני ניחא, כי גם לאביי חל השם של מועד בשור בפעם השלישית, שהרי אז נקבע שהשור נגחן. אמנם יש צורך בנגיחה רביעית כדי שיחול החיוב של מועד לשלם נזק שלם, כי בפעם הרביעית ביטלו הבעלים את חובת שמירת המועד, ודוקא בביטול זה חייבים לשלם נ\"ש. והואיל והשם מועד בשור נגמר בג' נגיחות, ונפסק בב\"ד שבפעם הבאה יתחייבו הבעלים נ\"ש אם יבטלו את חובת שמירת מועד החלה עליהם, שפיר נחשבות שלש הכיתות הראשונות של העדאה כעדות אחת לענין הזמה, שהרי על ידם נקבע השם של מועד בשור אע\"פ שגמר ההעדאה לענין חיוב נ\"ש נעשה בפעם הרביעית.",
            "<b>בא\"ד. ולפי מה שפירשנו אפילו אי לייעודי תורא נמי לא אתי שפיר כו' עכ\"ל.</b> לכאורה שיטת מ\"ד לייעודי גברא שונה משיטת מ\"ד לייעודי תורא. למ\"ד לייעודי גברא המעשה העדאה בב\"ד הוא מעצם העדאת השור ולפיכך מחייב שיעידו בבעלים בג' ימים נפרדים ולא ביום אחד. ולפיכך ההעדאה חייבת להיות העדאה ממש המזהירה את הבעלים למעשה לשמור את שורו כי ביטול הזהרת הב\"ד ע\"י הבעלים מהווה חלק מגופה של העדאת השור. בהתאם לכך באופן של זוממי זוממין שההעדאה לא הזהירה את הבעלים בפועל ולמעשה, כי הוזמו העדים הראשונים בשעת עדותם ובכן הבעלים לא האמינו להעדאת העדים, לכן לא היתה חלות דין העדאת הבעלים כדי לחייבם בדין נ\"ש. מאידך למ\"ד ליעודי תורא שלש הנגיחות עצמן קובעות את חלות הדין של מועד אך יש תנאי בעלמא שאחרי הנגיחה השלישית יעידו הב\"ד בבעלים, ורק בכך חייבים לשלם נ\"ש בפעם הרביעית. ובכן י\"ל באופן של זוממי זוממין, למרות שבשעת ההעדאה לא האמינו הבעלים בהעדאה, עכ\"ז אחרי שהוזמו זוממי זוממין ואיגלאי מילתא למפרע שבשעתה היתה העדאה נכונה בב\"ד, הבעלים חייבים, כי סוכ\"ס נתקיים התנאי שיעידו בו עדים בבי\"ד. ברם התוס' לא ניחא להם בחילוק זה ותירצו מה שתירצו.",
            "<b>בא\"ד. עידי גניבה בנפש שהוזמו ועדי גניבה ראשונה של בן סורר אין נהרגין התם לאו משום דיכול להיות שלא יבאו לידי חיוב פטרינן להו אלא התם משום דמצו למימר להלקותו באנו כו' אבל הכא ע\"כ לא באו כי אם לייעודו ולחייבו נזק שלם כשיגח נגיחה ד' כדמסיק ואזיל דלא מצו למימר לחיובי פלגא נזקא קאתינן עכ\"ל.</b> לכאורה י\"ל שכאן מדובר \"דקמרמזי רמוזי\" המוכיח שלחייב נ\"ש באו ואילו שם לא היתה רמיזה ברורה. וכן העלו התוס' במס' סנה' (דף פו: ד\"ה קמ\"ל רמיזה לאו כלום הוא) וז\"ל בפ\"ב דב\"ק גבי לייעודי תורא ולייעודי גברא דמסקינן התם אלא דקא מרמזי רמוזי לא דמי לרמיזה דהכא דהתם מיירי ברמיזה חשובה שבכל השלשה ימים באו אלו עם אלו וקא מרמזי אבל הכא ברמיזה גרועה איירי דלאו מילתא היא עכ\"ל.",
            "ברם בתוס' שם (דף פו: ד\"ה גניבה אתחלתה דמכירה היא) כתבו פירוש אחר וז\"ל וי\"ל דקסבר חזקיה דגניבה לחודה קיימא כמו עידי קדושין ועידי ביאה ואע\"ג דמיירי באתרו ביה מדמקטלי לר' יוחנן מ\"מ לא שייך בהו חיוב מיתה ואפשר דלחזקיה לא בעי התראה ולר' יוחנן בעי עכ\"ל. ביאור דבריהם שכשם שבזנות אשת איש הביאה עצמה מחייבת ולא הקידושין, ולפיכך עדי הביאה שהוזמו חייבים ועדי הקידושין שהוזמו פטורים, הוא הדין בגניבת ומכירת נפש. המחייב מיתה בגונב נפש ומכרו הוא המכירה אך יש תנאי שימכור אדם גנוב, ולכן עדי הגניבה פטורים ועדי המכירה לבדם חייבים. ודומה לבן סורר ומורה שהמחייב מיתה הוא האכילה האחרונה לבדה, ומשום כך העדים שהעידו על האכילה הראשונה בבן סורר ומורה והוזמו פטורין ממיתה. ואילו בנגיחות שלש הנגיחות ביחד משוות שור מועד, ובעצם הגדתן איפוא כלולה העדאת השור להשוותו מועד ואם רמזי מרמזי חייבים. מאידך בגונב נפש ומכרו או בבן סורר ומורה אפילו העדים מרמזי רמוזי והוזמו הראשונים פטורים והאחרונים לבדם חייבים.",
            "ויש לבאר את החילוק הזה כי כשמדובר בשור מועד ובנגיחותיו, מסתבר שכל הנגיחות שוות וכולן ביחד משוות אותו למועד דמאי אולמה האי נגיחה מהאי נגיחה. אולם בגונב נפש ומכרו ובבן סורר ומורה מדובר בחיוב גברא וברשעותו המחייבתו מיתה, ולכן ניתן להבדיל בין מעשה העבירה הראשונה שעשה לבין מעשה העבירה השניה שעשה ולומר שהעבירה הראשונה חייבתו מלקות ותו לא, והעבירה השניה לבדה חייבתו מיתה. בנוגע לגברא ולחטאיו י\"ל שהעבירה השניה חמורה יותר ומחייבת בעצמה את המיתה ואילו העבירה הראשונה קלה יותר ומחייבת רק מלקות ולא מיתה כלל, וסברא נכונה היא.",
            "<b>בא\"ד. אין חייבין אלו הכיתות אלא במה שעשאו מועד ואומדין כמה נפחת שורו מדמיו ולא צריכא השתא לנגיחה רביעית כלל עכ\"ל.</b> נראה שהדיעה הראשונה נמנעה מתשובה זו כי פחיתת דמיו אינה חלות בעצם גמר דינו להיות שור מועד, אלא משנקרא מועד ממילא ודרך אגב נפחת מדמיו אצל המוכרים וקונים בשוק. ולכן אין זאת בכלל דין כאשר זמם.",
            "ויתכן דתשובת הא\"נ חולקת אף על הדיעה הראשונה שאמרה שהג' כיתות הראשונות חייבות לשלם עבור התשלומין שבנגיחה הרביעית וסוברת שכשם שבגונב נפש ומכרו ובבן סורר המעשה הראשון תנאי בעלמא הוא והמעשה האחרון לבדו קובע את החלות הוא הדין בשור מועד ששלש הנגיחות הראשונות כתנאי הן לחדש את השם של מועד, והנגיחה הרביעית לבדה מחייבת נזק שלם ולכן חובת כאשר זמם עבור התשלומין בנ\"ש בנגיחה הרביעית אינה חלה על שלש כתות הראשונות, וצ\"ע בזה."
        ],
        [
            "<b>גמ'. לייעודי גברא.</b> התוס' (ד\"ה אי לייעודי גברא) כתבו וז\"ל לא שיהא מועד לעבור בהתראות דא\"כ לא היה מתחייב עד נגיחה של חמישית נ\"ש אלא לייעודי שיודיעו בכל פעם שנגח שורו וישמרנו עכ\"ל. לתוס' דרושה התראה בין כל נגיחה ונגיחה. ורש\"י (דף כד: ד\"ה אלא) פירש ז\"ל בעינן ג' ימים ועל כל נגיחה ונגיחה צריך להעיד ביומיה כו' עכ\"ל. ונראה שרש\"י יסכים שנעשה מועד גם אם יגח ביום ראשון ויעידו בו ביום שני ויגח ביום שלישי וכו' ורק שתהיה העדאה בין כל נגיחה ונגחה וכפי שביארו בתוס'. אך יש לעיין אליבא דרש\"י ותוס' אם צריכים ג' ימים להעדאות או רק לנגיחות, כגון אם נגח ביום א' ויעידו עליו בתחילת יום ב', ויגח ביום ב', ויעידו עליו עוד הפעם ביום ב', ויגח ביום ג' ויעידו עליו ביום ג'. בכה\"ג הנגיחות היו בג' ימים והעדאות בין נגיחה לנגיחה, אבל ההעדאות עצמן היו בשני ימים בלבד. שורש הספק שלנו: מה טיבן של ההעדאות בין נגיחה לנגיחה אם הן דין התראה בלבד ואין נ\"מ אם נעשו בב' או בג' ימים ורק שתעשינה בין נגיחה לנגיחה, או שההעדאות עצמן קובעות את חלות השם של מועד, ולפיכך אף הן צריכות להיות בשלשה ימים, וכדין קביעת חלות השם של מועד בנגיחות.",
            "אמנם הרמב\"ם פסק בפ\"ו מהל' נ\"מ (הל\"ו) וז\"ל אי זהו מועד כל שהעידו בו שלשה ימים. אבל אם נגח ביום אחד כו' אפילו מאה פעמים אין זה מועד. העידו בו שלש כתי עדים ביום אחד הרי זה ספק אם הועד או לא הועד עכ\"ל. בפשטות הרמב\"ם חולק על רש\"י ותוס' ולדעתו אין צורך שיעידו בבעלים בין כל נגיחה ונגיחה. אלא שלמ\"ד לייעודי גברא נוסף על ג' ימים לנגיחות יש דין להעיד בבעלים ג' ימים. אך יתכן שהשור יגח ג' ימים כגון ביום א' ב' וג' - ויעידו בבעלים ביום ד' ה' וו' - ויעשה מועד. מוכח שלשיטת הרמב\"ם אף מעשה ההעדאה בבעלים קובע את חלות השם של מועד. ולכן מחייב הרמב\"ם שלשה ימים להעדאות בנוסף לג' ימים עבור הנגיחות. ולרמב\"ם אין צורך שתהיה אזהרה בין נגיחה לנגיחה אלא שתהיינה שלש ההעדאות בשלשה ימים ואפילו אחרי ג' ימי הנגיחות.",
            "<b>גמ'. בפני בעלים ובפני בית דין.</b> כתבו התוס' (ד\"ה בפני ב\"ד) וז\"ל זהו מסברא דמי יקבל עדות אם לא בפני ב\"ד עכ\"ל. ובסוגיא לקמן (דף קיב ב) דנה הגמ' על קבלת עדות שלא בפני בעל דין וז\"ל א\"ר אשי א\"ר שבתאי מקבלין עדים שלא בפני בעל דין, תהי בה ר' יוחנן וכי מקבלין עדים שלא בפני בעל דין. קיבלה מיניה ר' יוסי בר חנינא כגון שהיה הוא חולה או עדיו חולים או שהיו עדיו מבקשין לילך למדינת הים ושלחו לו ולא בא כו' אמר רב מקיימין את השטר שלא בפני בעל דין. ור' יוחנן אמר אין מקיימין את השטר שלא בפני בעל דין. א\"ל רב ששת לרבי יוסי בר אבהו אסברה לך טעמיה דר' יוחנן אמר קרא והועד בבעליו ולא ישמרנו אמרה תורה יבא בעל השור ויעמוד על שורו. אמר רבא הלכתא מקיימין את השטר שלא בפני בעל דין כו' עכ\"ל. ועיי\"ש בתוס' (ד\"ה מקיימין וכו') שבארו שרש\"י פי' שמקיימים את השטר שלא בפני בעל דין היינו כשהעדים רוצים ללכת למדה\"י, אך הר\"י חולק וביאר שקיום השטר שאני כי הואיל ואינו אלא מדרבנן הקילו לקיימו אפילו שלא בפני בעל דין.",
            "פשטות הסוגיא מורה שדין אין מקבלין עדות שלא בפני בעל דין נלמד מהפסוק והועד בבעליו הקובע שמייעדין שור מועד דוקא בפני הבעלים. והוא דין בקבלת עדות בכל התורה כולה שתהיה דוקא בפני בעל דין.",
            "ולולא דמסתפינא מהתוס' שם היה נראה לומר שבדין מקבלין עדי קיום שלא בפני בעל דין ליכא קולא בעלמא בגלל שקיום שטרות מדרבנן אך נימוקו משום שבקיום שטרות אין העדים מעידים על הבעל - דין כי אם על חתימת ידיהם, ואין מצריכים עדות בפני בעל דין אלא במקום שמעידים עליו ולא כשמעידים על החפצא של חתימת השטר.",
            "עוד יל\"ע במה שפרש\"י שם שר' יוחנן החמיר בקיום שטרות שאין מקבלים עידי קיום שלא בפני בעל דין אפילו ילכו למדה\"י, ומ\"ש משאר עדיות שבתורה שמקבלין אותן כשמבקשים העדים ללכת למדה\"י. ונראה ששונה העדות של קיום שטרות שאינה עדות בירור כמו ברוב העדיות שבתורה אלא שעל ידי העדות חל קיום בגופו של השטר כי שטר מקויים נחשב לחפצא של שטר אחר משטר שאינו מקויים. כך עולה מפסק הרמב\"ם (פ\"ו מהל' גירושין הל\"ז) המבחין בשליח להולכת הגט שכשהשליח הוא רשע מדאורייתא, אם יבוא בגט מקויים הגט פסול מדרבנן ואם יבוא עם גט שאינו מקויים הגט בטל מדאורייתא, והוא הבדל מדאורייתא בין גט מקויים לשאינו מקויים. בע\"כ לרמב\"ם למרות שכל גט כשר מדאורייתא אפילו בלי קיום, עכ\"ז יש חלות מיוחדת של גט מקויים. שטר מקויים הוא חפצא של שטר בפני עצמו ואינו דומה כלל לשטר שאינו מקויים. לכן לרש\"י אליבא דר' יוחנן אין מקילין בשום אופן לקבל עדות של קיום שטרות שלא בפני בע\"ד, הגם שמבקשים העדים ללכת למדה\"י, לפי שאינם עדי בירור דעלמא אלא עדים המחדשים חלות שם מיוחדת בחפצא - שיקרא בשם שטר מקויים.",
            "לאור האמור, הלימוד שהביא רב ששת והועד בבעליו יבא בעל השור ויעמוד על שורו הולם מאוד את שיטת ר' יוחנן. אף עדות העדאת השור אינה עדות בירור אלא עדות הבאה לקבוע חלות שם מועד בחפצא של השור, ובכך דומה לעדות של קיום שטרות. ובכן בנוגע לפירש\"י לקמן (דף מה. ד\"ה מה בעלים) בדין שאין גומרין דינו של אדם שלא בפניו וז\"ל כדכתיב עד עמדו לפני העדה למשפט עכ\"ל, י\"ל שמאותו הפסוק נלמד הדין של קבלת עדי בירור שאין מקבלין אותם שלא בפני בעל דין. (וקבלת עדות דעלמא חשובה להתחלת גמר הדין).<sup>42)</sup><i class=\"footnote\">לכאורה זה תלוי במחלוקת הראשונים האם קבלת עדות בדיני נפשות זקוקה לבי\"ד של כ\"ג כגמר דין או לב\"ד של ג' בלבד.</i> מאידך המקור לדין של קבלת עדים המקיימים חלות בחפצא שצריכה להיות בפני בע\"ד הוא הפסוק בשור המועד כי עדי ההעדאה מקיימים את חלות השם של מועד בחפצא של השור.",
            "פשטות הרמב\"ם בפ\"ו מהל' נזקי ממון (הל\"ב) וז\"ל אין העדה אלא בפני הבעלים ובפני ב\"ד שנא' והועד בבעליו ואין העדה אלא בבית דין עכ\"ל מורה שאין כאן דין דעלמא שאין מקבלין עדות שלא בפני בעל דין אלא זו הלכה מיוחדת שהעדאת שור המועד חייבת להיות דוקא בפני הבעלים ובבי\"ד. בכך נאמן הרמב\"ם לשיטתו הנ\"ל שמעשה ההעדאה בבי\"ד חלק מגופה של העדאת השור כמו מעשי הנגיחות. משום כך פסק שחייבים העדים להעיד בבעלים שלשת ימים בפני עצמם ולאו דוקא בין נגיחה לנגיחה (פ\"ו מהל' נ\"מ הל\"א) שלא כתוס'. ולפיכך חייבת ההעדאה להיות דוקא בפני הבעלים ובבי\"ד כי עצם החפצא של העדאת הבעלים הוא שיעידו בו בבי\"ד. ואילו לתוס' אין ההעדאה בבעלים מגופה של העדאת השור אך תנאי בעלמא להזהיר את הבעלים אחרי כל נגיחה ונגיחה על שורו. לכן ליכא כאן דין מיוחד בהעדאה שיעידו דוקא בפניו ובבי\"ד, אלא אדרבה דין בפני הבעלים ובבי\"ד הוא אותו דין החל בכל עדיות שבתורה שאין מקבלין עדים שלא בפני בעל דין.",
            "עוד נראה שכשם שהתוס' והרמב\"ם חלוקים בדין בפני הבעלים ה\"ה שחלוקים בדין בפני ב\"ד. אליבא דהרמב\"ם הדין של העדאה בפני ב\"ד הוא דין מיוחד בהעדאת שור כי בית דין הוא הקובע את חלות השם של שור מועד בחפצא. מאידך לתוס' הדין של בי\"ד הוא לברר שהשור נגחן ע\"י עדים, וכשנתברר ע\"י עדות שהשור הוא נגחן חל בו ממילא השם של מועד. ברם ליכא כאן מעשה בי\"ד מיוחד המחיל שם מועד בשור. ולפיכך לתוס' הדין של ב\"ד הוא דין בקבלת עדות דעלמא."
        ],
        [
            "<b>תוס' ד\"ה אלא דקמרמזי רמוזי.</b> אליבא דהתוס' בתשובת דקמרמזי רמוזי מתיישבת הקושיא אף למ\"ד לייעודי גברא. מאידך רש\"י מפרש שתשובה זו והתשובות האחרות הן דוקא אליבא דמ\"ד לייעודי תורא ולא למ\"ד לייעודי גברא. לכאורה פרש\"י מסתבר שהרי הגמרא שאלה שתי קושיות שונות, ואליבא דמ\"ד לייעודי תורא שאלה מהבתראי. ונראה אליבא דרש\"י שהקושיא הזאת היתה רק מכוונת העדים: מנ\"ל שכוונתם היתה לחייב נ\"ש והרי יש להם טענה שכוונתם היתה לחייב ח\"נ ותו לא. מאידך אליבא דמ\"ד לייעודי גברא הגמרא שאלה מהקמאי שכן עצם עדותם בשעתה חלה דוקא לח\"נ ולא לנ\"ש כי עדיין לא נגח השור אלא נגיחה אחת ולא יותר. לכן ע\"פ דין א\"א לחייבם נ\"ש שלא היה בכלל עדותם. למה הדבר דומה לעדי קידושין שהעידו לפני שזינתה דאי אפשר לחייבם כלל בהזמה עבור הזנות שלאח\"כ לפי שעדיין לא זינתה בשעה שהעידו שנתקדשה. ועל קושיה זו אין התשובה דקמרמזי רמוזי מועלת כי רמזים מוכיחים על כוונתם, אולם במקום שחסר בגופה של הגדתם הריהם פטורים אפילו ירמזו ויכוונו לחייב. והרי אליבא דמ\"ד לייעודי גברא הקמאי פטורים כי אין נ\"ש כלול בגופן של עדותן.",
            "<b>תוס' ד\"ה במכירין כו'.</b> עיין בשיטה בשם תלמיד הר\"פ ז\"ל הדן באריכות בכוונת העדים האם כוונו לחייב ח\"נ או נ\"ש, וכמו\"כ בתוס' לפנינו. והנה בסנה' (מא.) מבואר שעדי נערה המאורסה שהוזמו אין נהרגין מתוך שיכולין לומר לאוסרה על בעלה באנו. ולכאורה תמוה שהרי הרמב\"ם פסק שאין לעדים זוממים פטור שוגג (פ\"כ מהל' עדות הל\"ד) ובכן גם כשלא התכוונו להורגה בדין הוא שיהיו חייבין.",
            "ונראה שהדין שעדי נערה המאורסה פטורין שונה מענין פסק הרמב\"ם בנוגע לשוגג בכך שיש בנערה המאורסה שתי חלויות עדות, שעדות אחת חלה לאוסרה על בעלה ועדות שניה חלה לחייבה מיתה. באופן זה נאמר שהעדים פטורים כי יכולים לטעון שהתכוונו לאוסרה ולא להורגה - לעדות זו ולא לאחרת. ה\"ה בעדות של נגיחת שור שכוללת בה שתי חלויות עדות - אחת בנוגע לח\"נ ושניה בנוגע להעדאה ותשלומי נ\"ש, ומשום כך כוונתם קובעת את חיוב הזמתם. ונראה שאם כוונו סתם חייבין בכאשר זמם על שתי העדויות. וכן אם כוונו לחיוב נ\"ש חייבים בכאשר זמם עבור נ\"ש ואף עבור ח\"נ - כי אי אפשר שתחול העדאה ונ\"ש בלי חיוב ח\"נ. מאידך אם התכוונו רק לח\"נ פטורים מכאשר זמם עבור נ\"ש כי כוונתם הפקיעה את החיוב של נ\"ש וצמצמה אותו לח\"נ. וכ\"ז כשיש שתי עדיות שכוונה לאחת קובעת כאשר זמם. ואילו בעדות אחת חייבים ואפילו שוגגין וכדפסק הרמב\"ם.",
            "<b>ב.</b><br>בסוגיא דסנהדרין (פו.) איתמר עידי גניבה ועידי מכירה בנפש שהוזמו וכו', הסבירו התוס' (דף פו. ד\"ה מתוך) וז\"ל אין הטעם תלוי באמירתם אלא במאי דעידי גניבה ראשונה לא צריכי לעידי גניבה שניה כדאמרי' במרובה דמודה ר\"ע בשנים אומרים קידש ושנים אומרים בעל כו' עכ\"ל. אליבא דהתוס' כשקיימות שתי עדיות נפרדות כגון בקידושין וביאה או בגניבה ראשונה וגניבה שניה בבן סורר ומורה אין העדות הראשונה מחייבת את העדים במיתה מחמת כאשר זמם ואפילו התכוונו להמית אותו כי כאשר עצם העדות מחולקת ואינה חלק מהמחייב של מיתת הנידון כוונת העדים לא מעלה ולא מורידה ופטורים. והיינו שכ' רש\"י שם (ד\"ה בעדים האחרונים) ז\"ל הואיל ויש עונש על פי ראשונים שזה לקה על ידה תו לא שייכא ההוא סהדותא קמייתא בהני בתרייתא והני בתראי כוליה דבר קא עבדי עכ\"ל.",
            "וכן מבואר שם בתוס' (פו ב ד\"ה גניבה וכו') שכ' וז\"ל דקסבר חזקיה דגניבה לחודה קיימא כמו עידי קדושין ועידי ביאה ואע\"ג דמיירי באתרו ביה מדמקטלי לר' יוחנן מ\"מ לא שייך בהו חיוב מיתה עכ\"ל. אליבא דהתוס' גם כשהתרו למיתה והתכוונו להמיתו עדי הגניבה פטורים שאין הגניבה חלק מהמחייב של מיתה אלא המכירה לבדה מחייבת. וכוונה לא מעלה ולא מורידה כשאין העדות מחייבת.",
            "ברם עיי\"ש בתוס' שכתבו אח\"כ וז\"ל ואפשר דלחזקיה לא בעי התראה ולר' יוחנן בעי עכ\"ל. ונ\"ל שלדעה זו חזקיה ור\"י שניהם סוברים שעדי הגניבה מחייבים מיתה כמו עדי המכירה. אך אליבא דחזקיה אין צורך להתרות למיתה בין על הגניבה ובין על המכירה ודי בהתראה לבסוף על המכירה לבדה. כי לדעתו כששני מעשים מחייבים די שיתרו על המעשה האחרון. ולפי' עדי גניבה פטורים כי חסרה זממתם למיתה שכן יכולים לומר למלקות באנו. ולר' יוחנן צריכים להתרות בין על הגניבה בין על המכירה כי שניהם מחייבים מיתה. (לפי\"ז המחלוקת בנוגע ללאו שניתן לאזהרת בי\"ד היא, שלר\"י, גנבה הואיל ויכולה לחייב מיתה יש לה דין לאו שניתן לאזהרת מיתת ב\"ד. ולחזקיה מאחר שבשעתה חייבו עידי הגניבה מלקות, אע\"פ שיכולים להצטרף אח\"כ עם עדי המכירה למיתה, עכ\"ז אינו ניתן לאזהרת מיתת ב\"ד כי בשעתה העידו על גניבה ומלקות וחסרו העדות של מכירה, ודו\"ק בסוגיא).",
            "והנה עיי\"ש בסנהדרין בסוף הסוגיא (דף פו:) שאם עידי המכירה העידו לפני שהעידו עידי הגניבה שפטורים \"מתוך שיכול לומר עבדי מכרתי\". ואע\"פ דקא מרמזי רמוזי \"רמיזא לאו כלום הוא\". והקשו שם בתוס' (בד\"ה קמ\"ל) מסוגייתנו בב\"ק שבדקא מרמזי רמוזי חייבים כל עדי הנגיחה בכאשר זמם עבור העדאה וחיוב נזק שלם. והתוס' (שם) מבחינים בין רמז חשוב לרמז גרוע, והוא לכאורה דחוק, וצ\"ע בו. ומרן הגר\"ח זצ\"ל תירץ את קושייתם באופן אחר וביאר שמאחר שעידי המכירה העידו לפני עידי הגניבה יוצא שבשעת הגדתם חסר מחייב של מיתה בגופן של עדותם, כי מכירה בלי גניבה לאו כלום היא ואינה עבירה כלל (מאחר שיכול לומר עבדי מכרתי), וממילא אינו מועיל מרמזי רמוזי כי בשעת הגדתם אין העדות מחייבת, וחלות של כאשר זמם חסרה מעצם עדותן. אולם בעדות של הנגיחות כל נגיחה ונגיחה כשלעצמה מחייבת את ההעדאה, אך יש טענת פטור שיכולים לומר שלא באו לעשותו מועד אלא כדי לחייבו חצי נזק, ולכן ב\"דקא מרמזי רמוזי\" שברור שכוונתם היתה לנ\"ש ואין להם טענת פטור חייבים בכאשר זמם עבור ההעדאה ונזק שלם.",
            "<b>ג.</b><br>עיין בבעה\"מ ובמלחמות ד' לסוגיא הנ\"ל במס' סנהדרין (ברי\"ף למס' סנה' (דף יט.) דפוס ווילנא).",
            "א) כתב בבעה\"מ וז\"ל סד\"א אע\"ג דאיהו לא לקי אפומייהו לילקו אינהו מידי דהוה אמעידנו באיש פלוני שהוא בן גרושה ובן חלוצה או שהוא חייב גלות דאיהו לא לקי ואינהו לקי משום לאו דלא תענה כדגלי ביה רחמנא שלוקין עליו כו', קמ\"ל, דכיון דאיהו לא לקי דהו\"ל לאו דלא תגנוב דהוא אזהרת לגונב נפש לאו שניתן למב\"ד ואין לוקין עליו, אינהו נמי כו' קם ליה לאו דלא תענה לדידהו בהא סהדותא במקום לאו דלא תגנוב דידיה שניתן למב\"ד ואין לוקין עליו כו' כשם שזה ניתן לאזהרת מיתת ב\"ד כך זה ניתן למב\"ד ואין לוקין עכ\"ל. ובמלחמות ה' השיג עליו הרמב\"ן וז\"ל ותשובה לדבריו דאמרי' בפ' מרובה גבי עדים שהוכחשו ולבסוף הוזמו תסתיים דר' יוחנן אמר אין נהרגין דא\"ר אליעזר עדים שהוכחשו בנפש לוקין כו' משמע דכל דלא אתו בה עדים לידי נפשות בסוף לוקין אע\"פ שהעידו בנפש כי התם ולא אמרי' קם ליה לאו דלא תענה במקום לאו דידיה דלא תרצח שניתן למב\"ד כו' עכ\"ל. ולפום ריהטא צודק הרמב\"ן בהשגתו ודברי בעה\"מ מתמיהים.",
            "ואולי נתכוין בעה\"מ לומר שבד' הדברים שעדים זוממים לוקין עליהם (בן גרושה ובן חלוצה גלות ועבד עברי, עיין ריש מס' מכות) משום שאין העדויות האלו נתפסות כלל בכאשר זמם, ולכן חידשה התורה מלקות בהן עבור איסור לא תענה. וכן בהכחשה שמפקיעה את העדות מחלות דין הזמה לגמרי שאינה עדות הראויה להזמה, ולפיכך לוקין. ואילו עדות גניבה בנפש שפיר נתפסת בכאשר זמם, אם יעידו אף על המכירה, ומשום כך לא חידשה בה התורה מלקות עבור עדות שקר. אך ביאור זה בבעה\"מ אינו במשמעות דבריו, וצ\"ע בו, וכפי שהעיר הרמב\"ן.",
            "ב) ז\"ל בעה\"מ (שם): קמ\"ל גניבה לחודא קיימא ומכירה לחודא קיימא שהרי מכח שתי אזהרות הן באות, גניבה מאזהרת לאו דלא תגנוב ומכירה מאזהרת לאו דלא ימכרו, ומש\"ה הא לחודיה קיימא והא לחודיה קיימא, וכשהגנב נהרג בשלא הוזמו לא מפי עידי הגניבה הוא נהרג אלא מפי עידי המכירה, אע\"פ שאינו מתחייב אלא בשתי כתות כו' ומש\"ה בשהוזמו לוקין עידי גניבה ואין נהרגין כו' הלכך עידי המכירה נהרגין מ\"מ כשהוזמו אלו ואלו כו' עכ\"ל. וקשה אם האי לחודא קיימא והאי לחודא קיימא למה מצריך שיוזמו אלו ואלו כדי לחייב עידי המכירה במיתה ומ\"ש מעידי קידושין ועידי ביאה שמזימין ומחייבין עידי ביאה לחודן.",
            "ונראה להסביר דבריו לאור מה ששנינו במס' מכות (דף ה:) וכן ההלכה שכשבאו יותר משני עדים להעיד שאינם נעשין זוממין עד שיוזמו כולן. ולמרות ששני העדים הראשונים לבדם מחייבים עכ\"ז מאחר ששאר העדים הצטרפו לראשונים צריכים להזים את כולם. ה\"ה לבעה\"מ שאע\"פ שהמכירה לבדה מחייבת מיתה מ\"מ הגניבה מצטרפת למכירה, שהרי שתיהן באיסור נעשו, משו\"ה צריכים להזים את כל העדים. ואינו דומה לקידושין וביאה שאין צירוף כלל בין עידי הקידושין לעידי הביאה, ולפיכך אין צריכים שאף עידי הקידושין יוזמו ואם הוזמו עידי הביאה לבדם חייבים.",
            "ג) כ' המלחמות (שם) וז\"ל ואי אמרת כגון דאמרי בעבירה ונגמר הדין על פיהם בעבירה דבר ישראל הוא וגניבה אכתי ממונא משלמי מילקא לא לקו עכ\"ל, ר\"ל שבאמת היה פלוני זה עבדו, והם העידו שתקף ומכר בן חורין, ויוצא שביקשו להפסידו דמי עבדו. ובכן י\"ל שחלה עדותם להפסד ממון ועוברים על לא תענה, וע\"ז כ' הרמב\"ן שמ\"מ לא ילקו אלא ישלמו.",
            "<b>בא\"ד. ועוד מטונך עדי מכירה ליקטלו דיכולין עדי גניבה לומר לחייבו ממון באנו עכ\"ל.</b> ונראה ליישב קושיא זו: אטו אם יעידו שפלוני חייב ממון לפלוני ובאותו מעמד שגנב נפש והוא חצי דבר האם נאמר שמאחר שהגידו דבר שלם בנוגע לממון שנקבל עדות חצי דבר לגבי נפשות, והרי פשיטא שלא שכן יש כאן שתי הגדות שונות, אע\"פ שנאמרו בבת אחת בבי\"ד. ה\"ה בציור הרמב\"ן הפסד ממון שעשה ועבירת גניבה המביאה לידי מיתה שתי הגדות נפרדות לגמרי הן ואין להן שום שייכות זו לזו. דוקא עדות גניבה שנתקבלה כעדות שלמה מחלקת עדי מכירה לעצמן להיות דבר שלם שהרי סוכ\"ס עדי הגניבה הגידו דבר שלם בנוגע לעבירת הגניבה השייכת באופן כל שהוא למכירה המחייבת מיתה, ולכן מקבלים שתי העדויות האי לחודא קיימא והאי לחודא קיימא, ודו\"ק.",
            "<b>גמ'. המשסה כלבו וכו'.</b> יעויין בתוס' (ד\"ה המשסה כו') שהקשו משור האצטדין. בנ\"י הובאו כמה תירוצים מהראשונים. הרא\"ה הבחין בין שור האצטדין הרגיל הרבה ליגח דרך תרבותו כשמשסים אותו ולפיכך בעליו פטורים ע\"פ גזיה\"כ כי יגח ולא שיגיחוהו. מאידך הכלב המשוסה אינו רגיל כ\"כ לישוך, לכן בעליו חייבים. הריטב\"א תירץ שהפטור \"ולא שיגיחוהו\" חל רק למיתה ולא בנזקין. והנ\"י השיג עליו וז\"ל ול\"נ דשור ההוא הוא אנוס שאינו מנגח ע\"י שיסוי לבד אלא ע\"י שמצערין אותו שאין בו דעת וכו' עכ\"ל. ודבריו מרפסין איגרי כי פטור שור שהוא אנוס שייך בנוגע למיתת השור, שמאחר שיש דין שכמיתת הבעלים כך מיתת השור שור שהמית באונס פטור ממיתה. אולם אין אונס השור שייך לפטור הבעלים מחיוב ממון המזיק, כל זמן שהבעלים יכולים לשמור את השור שלא יזיק בדין הוא שיהיו חייבים לשלם, וזה שהשור אנוס אינו טעם לפטור את הבעלים מאחריותם. ויוצא ההפך מהשגת נ\"י כי דוקא ההסבר של אנוס מבאר היטב את הריטב\"א שהפטור של שור האצטדין חל במיתת השור ולא בחיוב הבעלים לשלם נזק, וצע\"ג.",
            "<b>גמ'. לבעוטי בי לית לך רשותא.</b> בפשטות, הגמרא רוצה להבחין בין שיסה הכלב בעצמו כשהניזק בעצמו גרם לכלב להזיקו מבעטה מהלכת ברבוצה שהשור שהוזק לא גרם למזיק להזיק. רק כשהניזק גרם את הנזק פטור המזיק. (וכן ביאר הנ\"י א)",
            "הרמב\"ם הביא את הבחנת הגמרא להלכה (פ\"ב מהל' נ\"מ הלי\"ט - כ') ז\"ל ואם שסהו בעצמו בעל הכלב פטור שכל המשנה ובא אחר ושינה בו פטור. שתי פרות ברה\"ר אחת רבוצה ואחת מהלכת ובעטה מהלכת ברבוצה חייב חצי נזק שאע\"פ שדרכה להלך עליה אין דרכה לבעט בה עכ\"ל. ועכ\"ז פסק בפ\"ג שם (הל\"ג) וז\"ל אכלה אוכלין שאין דרכה לאכלן כגון שאכלה כסות או כלים בין ברשות הניזק בין ברה\"ר משלם ח\"נ שזה שינוי הוא ודרך בני אדם להניח כליהם וכסותן ברה\"ר עד שינוחו מעט עכ\"ל. וקשה למה הוצרך להסביר שדרך הבעלים להניח כסותם ברה\"ר, הרי גם כששינו מ\"מ לא גרמו שהמזיק יזיק, ולפי' צ\"ל חייב.",
            "לכן נראה שלרמב\"ם ביאור אחר בגמרא והוא הבחין בין כשאדם שינה לבין בהמה ששינתה. לכן בשיסה בו הכלב פטור כי אדם שינה, אבל בבעטה מהלכת ברבוצה הבהמה שינתה. מאידך בכסות - אדם הניחה ברה\"ר, ואילו היה כאן שינוי היה חל פטור המשנה ובא אחר ושינה בו כי יש שינוי מצד אדם. לפיכך הוצרך הרמב\"ם לבאר שלא היה כאן שום שינוי שכן דרך בני אדם להניח כסותם ברה\"ר.",
            "<b>משנה.</b> ר' טרפון אומר. ר' טרפון למד שקרן חייב נ\"ש ברשות הניזק משן ורגל שפטורים ברה\"ר וחייבים ברשות הניזק נ\"ש, ק\"ו לקרן. וכבר דננו במחלו' בין הרי\"ף לבין הרא\"ש (ברפ\"ק). לרי\"ף הפטור של שן ורגל ברה\"ר מיוסד בסברת דאורחייהו לילך שם ברשות, ולרא\"ש מיוסד בגזיה\"כ. הק\"ו דר\"ט מובן אליבא דהרא\"ש הסובר כי גזיה\"כ מחדשת קולא מיוחדת לפטור שן ורגל ברה\"ר. אמנם אין לנו קולא הזאת בנוגע לקרן. מאידך אליבא דהרי\"ף ק\"ו דר' טרפון קשה טובא, שהרי לשיטת הרי\"ף אין הפטור בשן ורגל ברה\"ר קולא ע\"פ גזיה\"כ מיוחדת אלא סברא בעלמא, וממילא אין להסיק מכך שקרן חמור משן ורגל לחייב קרן נ\"ש ברשות הניזק, וצע\"ג.",
            "ועיין לקמן בתוס' (כה א ד\"ה אני) שהקשו מהזיקא מצוי שהוא החומרא בשן ורגל המחייבת נ\"ש בחצר הניזק, ותירצו שאין זו חומרא שהרי לא הועילה לחייב ברה\"ר. ונראה שתוס' שלא כרי\"ף שהרי אליביה אדרבא הפטור דשן ורגל ברה\"ר הוא משום דאורחיה להזיק דהיינו שהזיקא מצוי. ויתכן דאורחיה להזיק לחוד והזיקא מצוי לחוד, ואין הכרח שהתוס' שלא כרי\"ף, וצ\"ע."
        ],
        [],
        [],
        [
            "<b>רש\"י ד\"ה ויהא אדם חייב בכופר. ז\"ל כגון במזיד ולא אתרו ביה דליתיה בר קטלא ולא בר גלות עכ\"ל.</b> יש לעיין בפרש\"י שאם היה קשה לו שיפטר משום קלבד\"מ הרי אף השתא שפירש שמדובר במזיד ולא אתרו ביה עדיין צ\"ל פטור מדין תנא דבי חזקיה.<sup>43)</sup><i class=\"footnote\">כן הקשה תלמיד הר\"פ ועי' בפני יהושע ובפרש\"י לקמן (דף מב.) ד\"ה אשו.</i>",
            "ומסתבר שלא לדין קלבד\"מ התכוון רש\"י כי יתכן שדין קלבד\"מ לא חל בכפרה (עיין בתוס' פסחים דף כט. ד\"ה מאן ובתוס' כתובות דף לא: ד\"ה זר), אלא שרש\"י ר\"ל שאין לחייב שתי כפרות על מעשה עבירה אחד. מיתת הרוצח במזיד מהווה חלות דין כפרה וכמבואר במס' סנהדרין (דף מג: ועיי\"ש דף מז. - מז ב), ואף גלות מהווה כפרה כמבואר במס' מכות (דף יא:). לכן פשוט שאין לחייב כופר במזיד והתראה או בשוגג כי יש בהן כפרה אחרת - מיתה או גלות. הסוגיא דנה במזיד בלי התראה שאין כפרה אחרת מלבד הכופר.",
            "ובגלות ניתן לדון אם בנוסף לדין כפרה שבה יש אף תלות דין עונש. נ\"מ, אם יהיה חיוב גלות ע\"פ עצמו - כי אין לחייב עונש ע\"פ הודאת פיו אבל ניתן לחייב כפרה ע\"פ הודאת פיו. ועיין בדברי התוס' במכות (דף ב. סוף ד\"ה מעידין) מהם משמע שהודאת עצמו מחייבת גלות וסבורים שגלות אינה עונש. אך מסתימת הרמב\"ם בדין זה נראה שחולק עליהם וסובר שאין הודאה מחייבת גלות כי גלות מהווה עונש. עוד נ\"מ אם גמר דין של סנהדרין מעכב בדין גלות כי אם הוי' עונש אין עונש חל בלי גמר דין ואילו כפרה חלה אף בלי גמר דין.",
            "<b>גמ'. עליו ולא על אדם.</b> יעויין לעיל ברש\"י (דף ט: ד\"ה מה שאין כן בבור ודף י. בד\"ה מה שאין כן באש) שאינו מביא דרשת עליו לפטור בור ואש מכופר שלא כתוס' שם (ט ב ד\"ה מה שאין כן בבור). וצ\"ע למה נמנע רש\"י מלהביא דרשה זו בנוגע לבור ואש.",
            "ודומה שלדעת רש\"י אין דרשת עליו מיעוט בעלמא אלא סברא דהיינו שאין הרוצח עצמו יכול להתכפר בתשלומי כופר. בשור שהמית אדם אין הבעלים עצמם הרוצח ולכן ניתן להם להתכפר בתשלומי כופר. וה\"ה צ\"ל בבור ואש. אמנם בשיעורים למעלה (דף ט: רש\"י ד\"ה מה שאין כן בבור) ביארנו את ההבדל בין שור לבין בור ואש אליבא דרש\"י עיי\"ש.",
            "<b>תוס' ד\"ה ויהא אדם.</b> ז\"ל והכא איירי שיהרג וישלם כופר כו' ומדתנא דבי חזקיה לא נפקא אלא לפטור בשוגג בלא מתכוין כמו במזיד במתכוין שזה כזה אבל כופר באדם כל זמן דלא אשכחן דפטור בשום מקום לא מצינן למילף מיניה כלל עכ\"ל. דבריהם טעונים ביאור.<sup>44)</sup><i class=\"footnote\">במהרש\"א כ': \"דברים מעורבבים חזינא הכא\".</i> ונראה בכוונתם שבלי המיעוט עליו ולא על האדם היינו אומרים שרוצח במזיד גם יהרג וגם ישלם כופר שכן יתכן שהמיתה והכופר מצטרפין ביחד לעונש וכפרה אחד. דוקא כשיש שני עונשים נפרדים קובע קלבד\"מ שמענישים את החוטא בעונש החמור ולא בעונש הקל. ברם העונש החמור צ\"ל עונש שלם בפני עצמו. אך לפי הה\"א שהרוצח יומת וישלם כופר מצטרפים שני הדברים לחלות עונש אחת, ואם יומת ולא ישלם כופר יהיה עונשו בלתי שלם, ולכן לא חל דין קלבד\"מ.",
            "ואז הקשו התוס' משוגג כי ס\"ד שבשוגג יש כופר בלי עונש אחר, וחזינן מכך דכופר עונש שלם הוא, וא\"כ יפטר שוגג מכופר מדתנא דבי חזקיה. על זה תירצו שדין תנא דבי חזקיה בא רק להשוות שוגג למזיד - כי שוגג לא יכול להיות יותר חמור ממזיד. ובכן תנא דבי חזקיה לא חל וישלם כופר בשוגג בפני עצמו כי בכך שוגג אינו יותר חמור ממזיד שגם מזיד ישלם כופר יחד עם מיתה.<sup>45)</sup><i class=\"footnote\">עיין בשיעורים לעיל (דף ד.) תוס' ד\"ה כראי אדם.</i>",
            "<b>גמ'. קרן כוונתו להזיק.</b> י\"ל שאין משלמים כופר אלא כשהיה מעשה רציחה. קרן שהמית הואיל ובכוונתו להזיק נגיחתו נחשבת למעשה רציחה ומחייבת בעליו בכופר. ואילו שן ורגל שאין כוונתם להזיק פטורים מכופר מאחר שלא המיתו ע\"י מעשה רציחה, וכופר משתלם רק בעד מעשה רציחה.",
            "<b>גמ'. כריה\"ג דאמר תם משלם חצי כופר ברה\"ר.</b> דין מיתת בעל השור בידי שמים כתוב בנוגע לשור מועד. ומהפסוקים יוצא שאין הבעלים חייבים מיתה בידי שמים בתם, ואעפ\"כ סובר ריה\"ג שתם משלם חצי כופר. צ\"ל אליביה שאין כופר דין כפרה אלא חיוב ממון בעלמא. אילו היה לכופר דין כפרה היה הכופר בא לכפר בעד חיוב המיתה בידי שמים ואיננו בתם. ולפי\"ז עולה שפיר הק\"ו המלמד ששן ורגל חייבין בכופר כי מאחר שכופר אינו כפרה אין חלות שם רציחה מעכבת ויש דין כופר בשן ורגל אע\"פ שאין בהם חלות של רציחה.",
            "<b>משנה.</b> אדם מועד לעולם. בדין אדם מועד באונס, מצויות בראשונים שלש שיטות: א) שיטת התוס' (לקמן כז: בד\"ה ושמואל אמר) שאדם המזיק חייב באנוס כעין אבידה ופטור באונס כעין גניבה ובאונס גמור; ב) שיטת נ\"י שאדם המזיק פטור באונס גמור ובשאר האופנים חייב; ג) שיטת הרמב\"ן (בחידושיו לב\"מ דף פב:) שאדם המזיק חייב באונס גמור.",
            "לשם ביאור המחלוקת עלינו לחקור אם המחייב של אדם המזיק הוא ביטול חובת השמירה המוטלת עליו כעין חובת השמירה המוטלת על בעליהם של ממון המזיק או שהמחייב באדם המזיק הוא מעשה הנזק שעשה.<sup>46)</sup><i class=\"footnote\">עיין בשיעורים לריש המסכת.</i> לתוס' המחייב הוא ביטול חובת השמירה ולכן פוטר באונס כעין גניבה כי באופן הזה אין להאשימו בביטול חובת שמירה. מאידך הרמב\"ן סובר שהמחייב הוא מעשה הנזק ולכן גם אדם המזיק באונס גמור חייב מאחר שעשה מעשה נזק.",
            "שיטת הנ\"י מתבארת בא' משתי דרכים. י\"ל שסובר שהמחייב באדם המזיק הוא ביטול חובת השמירה אך לנ\"י יש שיעור אחר מתוס' ואף באונס כעין גניבה יש הפרת חובת השמירה המחייבת את אדם המזיק. אולם באונס גמור במקום שאין ביטול לחובת השמירה אדם המזיק פטור. א\"נ לדעת הנ\"י המחייב באדם המזיק הוא מעשה הנזק, אך באונס גמור פקעה חלות מעשה המזיק וכדכתיב ולנערה לא תעשה דבר. ומנ\"י משמע כפירוש השני הזה.<sup>47)</sup><i class=\"footnote\">הנ\"י מביא פסוק ולנערה לא תעשה דבר בנוגע לאדם המזיק כדי לפוטרו באנוס גמור.</i>",
            "מאידך לרמב\"ן מעשה מזיק באונס נחשב למעשה מזיק ולכן הרמב\"ן מחייב את המזיק באונס לשלם.",
            "<b>ב.</b><br>עכשיו נעיין בדיונם של התוס' והרמב\"ן. התוס' מביאים ראייה מהירושלמי ב\"ק פ\"ב בענין שנים שהלכו לישון והזיקו זה את זה שמבואר בירושלמי שאותו שישן תחילה והזיק לשני הבא אצלו לישון פטור. מוכח שמזיק באונס פטור. ע\"ז השיב הרמב\"ן שהניזק גרם שיוזק ולכן המזיק פטור, וז\"ל דהתם משום דשני פשע בעצמו עכ\"ל, ודומה למשסה כלב בעצמו שבעל הכלב פטור (למעלה כד ב). כמו\"כ הביאו התוס' ראייה לשיטתם מבעל חבית ראשון ובעל קורה אחרון שאם עמד בעל חבית ונשברה חבית בקורה שפטור. גם זאת דוחה הרמב\"ן שכן הניזק פשע ובעצמו גרם לנזק ולפיכך המזיק פטור. אותה מחלוקת מצויה גם בנוגע לדין אין דרכן של בני אדם להתבונן בדרכים (כז:) שלתוס' פטור מפני שהוא אונס כעין גניבה ולרמב\"ן פטור משום שהניזק גרם את הנזק לעצמו.",
            "התוס' הביאו עוד שתי ראיות ממעביר חבית ממקום למקום ושברה שפטור (ב\"מ דף פב:) ומטבח אומן שקלקל שפטור (לקמן צט ב). אשר לאלה השיב הרמב\"ן וז\"ל שאין באומן הטועה במלאכתו משום מזיק עכ\"ל. מסתבר שכוונתו שזכות האומן לעסוק במלאכתו מפקיעה את השם מזיק ממעשיו. וניתן להוסיף שהמחייב דמזיק לרמב\"ן תלוי במעשה העבירה - כי המזיק עשה עוול לניזק. וסובר שעבירה באונס שמה עבירה,<sup>48)</sup><i class=\"footnote\">והנה בוודוי הארוך אנו מתוודים על חטא שחטאנו לפניך באונס וברצון. מוכח שמעשה אונס מעשה עבירה הוא.</i> אלא שאנוס פטור מעונשי גופו ולא מתשלומי ממון דמזיק. ברם כשעסק אומן במלאכתו והזיק ליכא עבירה ועוול כי התעסק ברשות והתכוון לטובת הניזק, וכשאין עבירה מזיק פטור מתשלומי נזק. ולפי\"ז יתכן שאם קטן יזיק יהיה פטור מלשלם אפילו כשיגדל כי אין במעשיו חלות מעשה איסור.<sup>49)</sup><i class=\"footnote\">אך הגר\"ח זצ\"ל היה אומר שלקטן יש מעשה עבירה, והראייה ממ\"ד דקטן אוכל נבילות ב\"ד מצווין להפרישו.</i> (עיין בשיעורים לדף ב.).",
            "לרמב\"ן מעשה אונס נחשב למעשה גברא ולמעשה עבירה אלא שיש חלות פטור בנוגע לעונשי הגוף. לעומת זאת יתכן שלנ\"י אונס גמור פטור מחיוב מזיק כי לדעתו מעשה אונס אינו מעשה גברא כלל, ולכן אנוס פטור מחיובי מזיק. אמנם שיטת הרמב\"ן דרושה עיון שהרי קיי\"ל (ריש מס' כתובות דף ג.) שיש טענת אונס בגיטין, ומסתמא היינו מדכתיב ולנערה לא תעשה דבר, ומוכח שמעשה אונס אינו מעשה גברא כלל וכפי שביארנו בנ\"י, וצ\"ע בזה. אך דברי הרמב\"ן אינם סותרים את הגמרא דלהלן (דף כח:) הפוטרת מזיק באונס מולנערה לא תעשה דבר כי שם מדובר בנוגע לממון המזיק שהמחייב הוא ביטול חובת השמירה ובאונס ליכא מחייב זה כלל.",
            "ראייה אחרת הביאו התוס' מהגמ' בב\"ק (קיב א) בשהניח להם אביהם פרה שאולה שמשתמשין בה כל ימי שאלתה ואם מתה אין חייבין באונסיה, אבל כסבורים של אביהם היא וטבחוה ואכלוה משלמין דמי בשר בזול, ולא משלמין בשביל מה שהזיקו דאנוסין הן. ומוכרח שמזיק באונס פטור. ועלינו לבאר את ההלכה שיורשי שואל פטורין מנזק אליבא דהרמב\"ן.",
            "יעויין במס' סנה' (דף עב.) בנוגע לבא במחתרת שרב אמר שאם נטל כלים ויצא פטור משום דקלבד\"מ. ז\"ל אמר רבה מסתברא מילתא דרב בששיבר דליתנהו אבל נטל לא, והאלקים אמר רב אפילו נטל, דהא יש לו דמים ונאנסו חייב אלמא ברשותיה קיימי ה\"נ ברשותיה קיימי, ולא היא, כי אוקימנא רחמנא ברשותיה לענין אונסין, אבל לענין מקנא ברשותיה דמרייהו קיימי, מידי דהוה אשואל עכ\"ל. ועיין שם בבעה\"מ שפסק כרבה, ואפילו שיבר את הכלים לאחר שיצא מהמחתרת פטור מלשלם נזק. וז\"ל בעה\"מ דשאני דין רודף מדין גזלן דרודף מכי אתו לידיה קננהו בדמי מההיא שעתא, דידיה קא תבר ופטור מלשלם, ואע\"ג דכי איתנהו הדרי בעינייהו חומרא הוא דרמו רבנן עליה דליהדר ממונא למריה כיון דאיתיה בעיניה כו' עכ\"ל. והשיג עליו הרמב\"ן במלחמות ד' וז\"ל מאי איכא בין נטל ולא שבר לשבר לאחר זמן כיון שלא קנאו משעה ראשונה ועל אותה שעה אתה פוטרו אם שבר לאחר זמן אמאי פטור, הרי על שבירה זו אתה מחייבו כו' ועכשיו הוא שובר כליו של חבירו אמאי פטור, ומה שאמר בעל המאור ז\"ל דבדמיה קננהו וכי איתנהו דהדרי חומרא דרבנן הוא דברי הבאי הם שהרי מפורש בגמ' דכי אוקמינהו רחמנא ברשותיה ה\"מ לענין אונסין, אלמא מדינא דאורייתא הדרי כו' עכ\"ל. בעה\"מ מחדש שמאחר שהבא במחתרת פטור מדיני אחריות של גזילה פטור אף ממזיק. ולכאורה דברי בעה\"מ מרפסין איגרי כי למה יפטר הגזלן שהזיק מלשלם עבור הנזק.",
            "ונראה שבעה\"מ סובר שהבא במחתרת שהזיק דפטור מדין אחריות דגזילה גם פטור מתשלומי נזק, כי גזלן שהזיק החפצא הגזול משלם רק מדין האחריות דגזלן. ובמקום שאינו חייב מדין האחריות דגזילה אינו חייב משום מזיק. סברתו כי לגזלן יש קנינים בחפצא ולכן אם הזיק אינו חייב לשלם מדין מזיק, בדומה למי שהזיק את שלו שאינו נחשב למזיק ופטור, וכל חיוב דגזלן בנזק הוא מדין גזילה. סמוכין לשיטת בעה\"מ בדין דגמרא (לקמן דף צז.) שגזלן אינו משלם עבור השתמשות בגזילתו, כי קניני הגזילה שיש לו בדבר הגזול פוטרים אותו מלשלם וה\"ה לתשלומי מזיק. ואילו הרמב\"ן מבחין בין חיובי ההשתמשות ותשלומי מה שנהנה אשר קניני הגזילה פוטרים את הגזלן מלשלם עבורם לבין חיוב מזיק, וסובר שגזלן אכן משלם נזק מדין מזיק.",
            "והנה ניתן לחקור בדין השואל המשלם עבור אונסין - האם משלם מדין אחריות דשומרים או מחמת הקנין שיש לו בדבר השאול.<sup>50)</sup><i class=\"footnote\">נ\"מ אם משלם משעת משיכה או משעת אונסין, עיין ברשימות שיעורים לשבועות ונדרים חלק שני דף ר\"א וברשימות למעלה (דף יא. לתוס' ד\"ה אין כו').</i>",
            "ולכאורה הכרעת חקירה זו תלויה בסוגיא (למעלה דף יא.) הדנה אם שמין לשואל. עיי\"ש שאין שמין לגנב ולגזלן. וכתבו התוס' (שם ד\"ה אין וכו') וז\"ל והיינו טעמא דגנב וגזלן קנו מיד כשהוציאו מרשות בעלים וכו' וה\"ט דמ\"ד אף לשואל, כיון דחייב באונסין, נמצא שקנאו משעה שהוציא מיד הבעלים והדמים הוא דנתחייב כמו גנב וגזלן עכ\"ל. אליבא דתוס', למ\"ד אין שמין לשואל השואל משלם בגלל קנינו בחפצא כמו גנב וגזלן, ואילו למ\"ד שמין לשואל משלם השואל מדין אחריות דשומרים ולא מחמת קנין.",
            "והנה יורשי השואל משתמשין בדבר השאול כל ימי שאלתה. חזינן שיש להם זכותי שאלה. ואם ננקוט שלשואל יש קנין בחפצא י\"ל שה\"ה שליורשי השואל יש קניני שאלה.<sup>51)</sup><i class=\"footnote\">אע\"פ שיש ליורשי שואל קניני שאלה עכ\"ז אין להם האחריות דשואל כי לא התחייבו ולא קיבלו על עצמם חיובי אחריות. ואילו קניני שאלה הגיעו אליהם מהירושה.</i> ובכן ניתן לומר אליבא דהרמב\"ן שמשום כך אין יורשי השואל משלמים מדין מזיק שכן קניני השאלה שלהם פוטרים אותם מחיוב מזיק.",
            "אמנם עדיין לא הונח לנו שהרי קיי\"ל שמין לשואל. ויתכן שזה בנוגע לדין שינוי ובכך אין שואל כמו גזלן הקונה בשינוי, אך יש קניני שאלה לשואל הפוטרים אותו ממזיק.",
            "ברם אליבא דהרמב\"ן עדיין קשה למה קניני השואל פוטרים אותו מנזק ואילו קנין גזילה אינו פוטר את הגזלן הבא במחתרת מנזק שלא כבעה\"מ. ויתכן שהרמב\"ן סובר שאין לבא במחתרת קנין גזילה כי מאחר שחל דין קלבד\"מ ופטור מלשלם ונמצא שאינו חייב בחיובי גזילה ואף אינו קונה קניני גזילה.<sup>52)</sup><i class=\"footnote\">לכאורה זה תלוי בחקירה על טיב קלב\"מ אם הוא פטור מן העונש הקל או שהעונש החמור כולל את העונש הקל ונמצא שחייב בחיובי גזילה (עיין בשיעורים לתוס' ד א ד\"ה כראי). ואולי י\"ל בדוחק שמכיון שבפועל אינו נענש בעונש הקל אינו קונה קניני גזילה, והדבר צריך תלמוד.</i> משום כך אם הזיק חייב. ואילו לשואל יש קנין שאלה, ולפי' פטור מחיובי מזיק.",
            "<b>ג.</b><br>שיטת הרמב\"ם בנוגע לאדם המזיק באונס היא לכאורה כנ\"י שאונס גמור פטור ובשאר האופנים אדם המזיק חייב. וז\"ל בפ\"ו מהל' חובל (הל\"ד) היה עולה בסולם ונשמטה שליבה מתחתיו ונפלה והזיקה כו' היתה חזקה ומהודקת ונשמטה או שהתליעה הרי זה פטור שזו מכה בידי שמים היא וכן כל כיוצא בזה עכ\"ל. המלים \"מכה בידי שמים\" מורות על אונס גמור ובכה\"ג פטור - והיא כשיטת נ\"י. אך בפ\"א מהל' חובל ומזיק (הלי\"א) פסק הרמב\"ם וז\"ל אדם מועד לעולם בין שוגג בין מזיד בין ער בין ישן כו' בד\"א שהישן חייב לשלם בשנים שישנו כאחד ונתהפך אחד מהן והזיק את חבירו או קרע בגדו, אבל אם היה אחד ישן ובא אחר ושכב בצדו זה שבא באחרונה הוא המועד ואם הזיקו הישן פטור. וכן אם הניח כלי בצד הישן ושברו פטור שזה שהניחו הוא המועד שפשע עכ\"ל. בנוגע לפטור הישן שהזיק לשני ששכב בצדו מבואר ברמב\"ם שהוא משום שהשני \"הוא המועד\", כלומר, שהשני גרם לעצמו שיוזק. והיא דעת הרמב\"ן שאפי' יזיק אדם באונס גמור חייב אבל לא כשהניזק יגרום לעצמו שיוזק. ותימה שהרי הרמב\"ם בפ\"ו פסק כמו הנ\"י שאנוס גמור שהזיק פטור ולמה איפוא נימק את פטור הישן כהרמב\"ן שפטור משום שהניזק גרם לעצמו, וצע\"ג.<sup>53)</sup><i class=\"footnote\">עיין לקמן בשיעורים (דף כח: ד\"ה אנוס הוא כו').</i>",
            "<b>גמ'. נזק אין ד' דברים לא.</b> כתב רש\"י (בד\"ה אף כו') ז\"ל דלא מחייבי ארבעה דברים אלא או מזיד או קרוב למזיד דומיא דכי יריבון אנשים דהתם כתיב ריפוי ושבת עכ\"ל. לרש\"י גזיה\"כ משמיעה לנו שהשוגג שחבל פטור מריפוי ושבת. ובגמרא מבואר שקיימת גזיה\"כ \"פצע תחת פצע\" המלמדת שהשוגג בחבלה חייב לשלם נזק. ובתוס' לקמן (דף כו: ד\"ה ש\"מ תרתי) הקשו מנ\"ל שצער פטור בשוגג, וז\"ל צער נמי ליחייב דבההוא קרא דמרבינן נזק כתיב נמי צער וי\"ל דכל מה דמצינן למיפטר שוגג פטרינן, ולכך מוקמינן דהאי קרא דמרבה שוגג דוקא בנזק דאיירי ביה עיקר קרא ולא בצער עכ\"ל. דבריהם טעונים ביאור.",
            "ונ\"ל בכוונת התוס' דהנה החיוב לשלם שבת חיוב בפני עצמו הוא שהרי חל אפילו בלי חלות של חבלה וכגון דהדקיה באינדרוניא ובטליה (לקמן פה ב). וכן נראה שריפוי חיוב בפני עצמו הוא ולא חיוב חבלה (עיין שם). אמנם יל\"ע בצער שלא במקום נזק שחייב וכגון דכוואו בשפוד ואפילו על צפורנו במקום שאינו עושה חבורה (עיי\"ש) אם צער מחייב בפני עצמו הוא כמו שבת וריפוי או שצער בעצמו נחשב לחלות של חבלה ומחייב מדין חבלה. אם ננקוט כצד השני יתכן שמאחר ששבת וריפוי מחייבים בפני עצמם הם שלא מדין חבלה לפיכך סד\"א שמחייבים גם בשוגג וכאדם המזיק דעלמא המחוייב לשלם בשוגג, וה\"ה בשבת ובריפוי. ומשום כך זקוקים לגזיה\"כ ד\"כי יריבון\" לפוטרם בשוגג (כדמובא ברש\"י). מאידך נזק וצער חיובי חבלה הם ולא חיובי ממון דעלמא. וכבר ביארנו בשם הגר\"ח זצ\"ל (בשיעורים הראשונים לדף ב.) שחיוב החובל מהווה עונש. ומשו\"ה סד\"א שהשוגג בחבלה פטור כמו השוגג בכהת\"כ שהוא פטור מעונשין דגופו כגון מעונשי מלקות ומיתה. על זה מגלה לנו גזיה\"כ \"פצע תחת פצע\" שנזק חייב אפילו בשוגג. אבל בצער דליכא גילוי קרא, נקטינן שמאחר שתשלומי צער עונש הם ומדין חבלה, המצער בשוגג פטור מלשלם כי אין מענישים חוטא שחטא בשוגג.<sup>54)</sup><i class=\"footnote\">הרמב\"ם בפ\"ה מהל' חובל (הל\"ו) פסק שנזק וצער קנס הם ואילו שבת וריפוי חיובי ממון הם, חזינן בעליל שאינם חיובי חבלה אלא חיובי ממון לעצמם.</i>"
        ],
        [
            "<b>גמ'. לענין שבת מלאכת מחשבת אסרה תורה.</b> פי' רש\"י (ד\"ה מלאכת כו') וז\"ל וכל הני דאמרינן הכא לא נתכוונו לעשות מלאכה הלכך פטור עכ\"ל. במלאכות שבת יש שני פטורים: א) המתעסק; ב) מלאכה שאינה מלאכת מחשבת. ועיין בתוס' במס' שבת (דף עב: ד\"ה נתכוון) שדנו באיזה אופן נקרא מתעסק ובאיזה אופן נקראת המלאכה אינה מלאכת מחשבת. ואמנם הדין שהמתעסק פטור הוא דין שחל בכל התורה כולה. מאידך פטור שאינה מלאכת מחשבת חל רק בנוגע לחיוב שבת. והנה צ\"ע בסוגיין, וכפי שפי' רש\"י שמדובר כשלא התכוון לעשות מלאכה כלל, וא\"כ חל פטור המתעסק ביחד עם פטור שאינה מלאכת מחשבת (עיין בתוס' כאן ד\"ה נתכוין). ובכן עלינו להבין ל\"ל לגמרא לפוטרו מטעם מלאכת מחשבת שדין מיוחד הוא בשבת ולא פטרתו מטעם המתעסק המהווה פטור בכהת\"כ.",
            "וכתב מרן הגרע\"א זצוק\"ל (עיין שו\"ת רע\"א סי' ח') ששונה פטור המתעסק מפטור אינה מלאכת מחשבת. המתעסק עשה מעשה עבירה אלא שפטור מעונשין. מאידך דבר שאינו מלאכת מחשבת אינו חילול שבת ועבירה כלל. נ\"מ לקלבד\"מ דקיי\"ל כדתנא דבי חזקיה שחל בשגגה והוא רק כשמצוי מעשה עבירה כגון בשוגג בחטא דעלמא, אך כשאין מעשה עבירה לא חל דין קלבד\"מ ואם הזיק בב\"א עם אותו המעשה שאינו עבירה חייב לשלם. ולפי\"ז י\"ל דלכן נקטה הגמרא כאן את הפטור של מלאכת מחשבת להודיע שאין כאן חטא ועבירה כלל, כי אילו הוזכר פטור מתעסק הייתי מסיק שאמנם מצוי כאן חטא של חילול שבת עם פטור עונשין. ונ\"מ לקלבד\"מ וכפי שנתבאר. אמנם מאחר שאינו מלאכת מחשבת לא היה שום חילול שבת ואין אומרים קלבד\"מ.",
            "אך הגר\"ח זצוק\"ל הסתייג מסברת הגרע\"א זצוק\"ל הזאת והיה בדיעה נחושה שהמתעסק אינו מעשה עבירה כלל. והסתייע מהדין שהמתעסק במצוות לא יצא (עיין במס' ר\"ה דף כח: לענין שופר) ואם המתעסק אינו אלא פטור עונשין למה יחול בקיום מצוות. אלא ודאי שהמתעסק אינו מעשה גברא כלל, ולכן כשם שהמתעסק לא עשה מעשה עבירה כמו\"כ לא עשה מעשה מצוה.",
            "<b>גמ'. לענין גלות פטור.</b> יעויין ברמב\"ם (פ\"ו מהל' רוצח הלי\"ד) שביאר שבלא הכיר בה מעולם ועמד ונפלה והרגה שפטור מגלות משום שהוא שוגג קרוב לאונס. מאידך רש\"י (ד\"ה פטור) כ' וז\"ל דגבי גלות כתיב מכה נפש בשגגה ולא מיקרי שגגה אלא היכא דהו\"ל ידיעה מעיקרא וזה לא הכיר בה מעולם עכ\"ל. אליבא דרש\"י פטור ע\"פ גזיה\"כ המצריכה ידיעה מתחילה בדומה לדין העלם בנוגע לקרבנות (עיין במס' שבועות דף ד.). וחידוש הוא אליביה שיש דין ידיעה והעלמה בחיוב גלות, ואם אין ידיעה והעלמה אע\"פ ששגג באופן שאינו קרוב לאונס או למזיד פטור. ברם בהלכות הרמב\"ם (פ\"ו שם הל\"ג - ט\"ו) מבואר שרק קרוב לאונס או קרוב למזיד פטור מגלות ושוגג דעלמא חייב, ואין לרמב\"ם דין של ידיעה והעלמה - שלא כרש\"י.",
            "ועיין בהלכות הרמב\"ם שאם א' הרג בשוגג קרוב לאונס אין רשות לגואל הדם להורגו, ואילו אם הרג בשוגג קרוב למזיד יש לגואל הדם רשות להורגו. ויש לחקור אליבא דרש\"י כשהרג באבן שלא הכיר בה מעולם והוא שוגג ואינו קרוב לאונס או למזיד, אלא שפטור מגלות מגזיה\"כ המתנה חיוב גלות בידיעה והעלמה, אם יש לגואל הדם רשות להורגו או לא. ונראה כי הואיל ופטור מגלות מעיקרו אין לגואל הדם רשות להורגו. ומה שפסק הרמב\"ם בקרוב למזיד שיש לגואל הדם רשות להורגו היינו משום שבאופן זה ההורג חייב גלות אלא שלא סגי ליה בכפרת הגלות וא\"א לקיים בו החיוב של גלות עקב חומרת החטא, ולכן ניתן לגואל הדם להורגו. דין קרוב למזיד הוא בקיום העונש של גלות, ולא במחייב של ההריגה המחייבתו בגלות. ואילו לרש\"י גזיה\"כ היא שההורג בלי ידיעה והעלמה חסר בו המחייב של גלות מעיקרו ומאחר שפטור מעצם עונש גלות אין לגואל הדם רשות להורגו.",
            "ועיין בספר תורת הבית (דף יא:) שחלוקים הרא\"ה והרשב\"א בהיתה אבן מונחת בחיקו וע\"י עמידתו שחט בה אי בכה\"ג נקראת כח גברא. דעת הרא\"ה שהיא שחיטה פסולה, ויל\"ע לפי\"ז למה מזיק חייב בכל אופן ובגלות חייב בהכיר בה והרי סו\"ס חסר כח גברא.",
            "ונראה ששונים מזיק וגלות כי התוצאה מחייבת - הנזק ומיתת הנהרג - ולא עצם המעשה, ולכן חייב אפילו בלי כח גברא. ואילו בשחיטה העיקר הוא מעשה השחיטה שעשה הגברא וכשחסר כח גברא חסר מעשה שחיטה.",
            "<b>תוס' ד\"ה פרט.</b> ז\"ל ותימה דהא פליגי רבי ורבנן בנשמט הברזל מקתו ומן העץ המתבקע דמר מחייב בהאי כו' אמאי חייב והא הוי כמו נתכוין לזרוק שתים וזרק ארבע כו' עכ\"ל. עיין ברמב\"ם (פ\"ו מרוצח הל\"י) הפוטר נתכוון לזרוק שתים וזרק ארבע משום שהוא קרוב למזיד. ולפי\"ז ליכא קושיא ממבקע עצים מאחר שאינו קרוב למזיד כי נתכווין לעשות מלאכתו. עיין בחידושי הר\"ן.",
            "<b>גמ'. מנא תבירא תבר.</b> עיין בשיעורים למעלה (דף יז:) בענין בתר מעיקרא או בתר תבר מנא אזלינן. רש\"י שם (ד\"ה פטור) פי' שהאחר ששברו פטור משום דבתר מעיקרא אזלינן. ואילו לרמב\"ן אפי' אי בתר תבר מנא אזלינן האחר פטור כי אין לכלי שוויות בשעה ששכרו. והגר\"ח זצ\"ל הוסיף הטעם שאין לחייב את השובר משום שהכלי אבוד ממנו ומכל אדם. אמנם ביארנו למעלה שלרש\"י אפילו אם אמרי' בתר תבר מנא אזלינן השובר חייב בעד מעשה הזורק, עיי\"ש בשיעורים, ואכמ\"ל."
        ],
        [
            "<b>גמ'. בא שור וקבלו בקרניו.</b> עיין בפרש\"י ופר\"ח. אליבא דרש\"י למ\"ד דמי מזיק משלם כופר ולמ\"ד דמי ניזק פטור כי הואיל והתינוק עומד למות מהנפילה טרם שקיבלו השור בקרניו אין לו דמים. אולם ר\"ח פירש להיפך, וז\"ל ר\"ח: לרבנן דאמרי דמי ניזק חייב בעל השור בכופר שהרי שורו הרג, לר' ישמעאל דאמר דמי מזיק, פי' המזיק הוא היה חייב מיתה מפני שלא שמר שורו כאילו הוא הרג, ורחמנא חס עליה לשלם כופר לפי שלא עשה מעשה בידים, והכא אפילו הוא בעצמו בכי האי גוונא לא היה מתחייב דהא רבנן דפליגי עליה דר' יהודה בן בתירא פטרי ליה, וכ\"ש על שורו עכ\"ל. מחלוקתם טעונה הסבר.",
            "ונראה שלדעת רש\"י המחלוקת בין מ\"ד דמי מזיק לבין מ\"ד דמי ניזק היא בשיעורי התשלומין של כופר. אך אליבא דר\"ח יש כאן מחלוקת יסודית בעצם המחייב של כופר. למ\"ד דמי מזיק, שור שהרג מחיל על בעליו מחייב של רציחה שעונשו מיתה בידי שמים, אלא שניתן להם להתכפר בכופר שיפטרו מחיוב הרציחה וממיתה בידי שמים. מאידך למ\"ד דמי ניזק שהמחייב של כופר הוא הרציחה שהשור עשה ולא שהבעלים נחשבים לרוצחים אין על בעל השור חלות דין רוצח ואינו חייב מיתה בידי שמים ממש.<sup>55)</sup><i class=\"footnote\">עיין במפרשי החומש לפרשת כופר בשור הממית אדם החלוקים אם בעלים שלא שילמו כופר חייבים מיתה בידי שמים או לא.</i> חיוב הכופר אליביה הוא חלות חיוב בפני עצמו הדומה לחלות חיוב תשלומי נזק דעלמא. נ\"מ בנידון דידן. למ\"ד דמי מזיק והבעלים חייבים כופר מדין רוצח כאן פטורים ע\"פ דין שנים שהרגו ששניהם פטורים מעונש רציחה אליבא דרבנן. מאידך למ\"ד דמי ניזק שבעל השור חייב בכופר לא משום שחל עליו דין רוצח, אלא משום הרציחה של השור, ליכא כאן הפטור דשנים שרצחו שכן פטור זה חל דוקא בשני אנשים שהרגו ולא באדם ושור שהרגו. ואשר לשור אין פטור בגין הצירוף עם אדם בהריגת התינוק. ומאחר שבנוגע לשור יש מחייב גמור משלמים הבעלים כופר כפי דמי הניזק.",
            "אשר לשיטת רש\"י שלמ\"ד דמי ניזק צ\"ל פטור כי מאחר שהתינוק עומד למות מיד כשיפול לארץ אין לו שוויות, נראה שלר\"ח דמי ניזק אינם דמיו ממש כמו במצב שהוא בו עכשיו. שהרי לבן חורין אין דמים. אך הלכה בפני עצמה היא שמשערין הנהרג כעבד הנמכר בשוק, כמו לענין חבלה, ובחבלה גופה חלוקים הראשונים אם משערינן אותו כמו עבד עברי או כמו עבד כנעני (עי' ברש\"י ובשיטה לריש פ' החובל). ואף שא\"א למכור בן חורין להיות עבד כנעני עכ\"ז כך משערים לנחבל אליבא דאותם הראשונים. רואים בעליל שמשערים דמי חבלה ע\"פ שיעור דעלמא (כעבד כנעני) ולא לפי מה שהפסיד ממש בשוויותו (כי אין לו הפסד של דמי עבד כנעני). ובכן גם התינוק הנופל ארצה, אה\"נ שבמצב הזה שהוא עתה בו בעת הנפילה שעומד למות כשיפול לארץ אין לו שוויות בשוק, כי מי יקנה אותו. אך עכ\"פ בעל השור שהרג משלם כופר כדמי הניזק כי הכופר משוער כאילו היה נמכר ההרוג בשוק לא כשעומד למות אלא כאילו עומד בשוק בגוף כזה בלי שתרחף עליו סכנת מות. משום כך לר\"ח למ\"ד דמי ניזק משלמים כופר.",
            "<b>גמ'.</b> נפל מראש הגג ברוח שאינה מצויה והזיק ובייש חייב על הנזק. התוס' לקמן (דף כז: ד\"ה ושמואל אמר כו') העלו שאדם המזיק חייב באונס כעין אבידה ופטור באונס כעין גניבה. ראשונים אחרים סוברים שאדם המזיק פטור רק באונס גמור. ומבואר בשיעורים לריש המסכת שהראשונים חלוקים ביסוד המחייב של אדם המזיק. אליבא דהתוס' המחייב הוא אי - שמירת גופו ולפיכך חייב אדם רק באונס כעין אבידה ולא בכעין גניבה. אולם הראשונים האחרים סוברים שהמחייב הוא מעשה המזיק שהאדם עשה ובכן מחייבים אותו בכל אופן מלבד אונס גמור שאונס גמור כמאן דלא עביד דמי וכאילו לא עשה מעשה כלל.",
            "והתוס' להלן (שם) דנים בגמרא שלנו ולדעתם נפל ברוח שאינה מצויה הזיק באונס כעין אבידה ומשום כך חייב לשלם נזק. ברם פטור מד' דברים כי בהם מתחייבים ברוח מצויה דוקא דהיינו בפשיעה גמור. ואליבא דתוס' עלינו לעיין בחיוב של נזק שבחבלה - אם דינו כדין אדם שהזיק ממון וחייב באונס כעין אבידה או שהוא כשאר חיובי חובל שחייבים דוקא בפשיעה גמור. ועיין בשיעורים לתחלת המסכת שהבאנו שמרן הגר\"ח זצ\"ל הבחין בין מזיק שהמחייב הוא הפסד ממון הניזק וחיוב התשלומין הוא חיוב ממון דעלמא לבין חבלה שהמחייב הוא רשעות הגברא ומעשה העבירה שעשה ובכן הממון שהחובל חייב לשלם הוא בבחינת עונש. (בהתאם לכך סובר הרמב\"ם שהדין לשלם את הנזק בחבלה הוא חלות דין קנס ואילו באדם המזיק חיוב הנזק חלות ממון הוא ולא קנס א) ולפי הגר\"ח זצ\"ל מסתבר שאין ביטול השמירה מחייב הנזק של חבלה אלא מעשה החבלה עצמו הוא המחייב. ואין הבדל בין בכעין אבידה לבין כעין גניבה כי הבדל זה הוא רק בביטול השמירה ולא בשל מעשה הנזק. אך יש לציין שמשמעות התוס' היא שלא לחלק בין דין הנזק במזיק ממון לבין דין נזק שבחבלה. ואף פשטות הגמרא שלנו מדברת אודות הנזק שבחבלה, אם לא שנדחוק שהנזק שבסוגיין ר\"ל נזק ממון ולא הנזק של חובל, והוא דחוק.",
            "<b>גמ'. כיון שנתכוין להזיק אע\"פ שלא נתכוין לבייש.</b> יש לחקור בכוונה זו אם הוא דין במעשה הנזק - שאם עשה מעשה הנזק בכוונה חייב בבושת או שהוא דין בבושת עצמה, כלומר שבלי כוונה ליכא חפצא של בושת. ונראה שבכך חלוקים התוס' עם הרמב\"ם.",
            "הנה על המבואר בגמ' לקמן (דף נג:) בשור ואדם שדחפו לבור לענין נזקין כולן חייבין, לענין ארבעה דברים אדם חייב ושור ובור פטורים, פירשו התוס' (ד\"ה שור וכו') וז\"ל לא שדחף אדם בכוונה דא\"כ בעל הבור אמאי חייב דאטו אם ישים אדם טליתו של חבירו באש של חבירו וכי יתחייב בעל האש, וא\"ת אי שלא בכוונה אמאי יתחייב בבושת, וי\"ל כגון שידע האדם בשעת נפילת חבירו וחשיב בכוונה מידי דהוה אנתהפך עכ\"ל. והרי באופן של התוס' לא היתה כוונה להזיק ולבייש בעצם מעשה הנזק, אלא שנתכוון אח\"כ בשעת הבושת, ועכ\"ז חשובה כוונה לגבי חיוב בושת. מוכח שלתוס' דין הכוונה הוא בחפצא של הבושת ולא בעצם מעשה הנזק.",
            "אשר לאש שחבלה באדם כ' רש\"י (דף כג. ד\"ה לחייבו בד' דברים) שלמ\"ד אשו משום חציו חייב בד' דברים חוץ מבושת שפטור עליה מאחר שחסרה כוונה. ואילו הרמב\"ם פסק בפי\"ד מהל' נ\"מ (הלט\"ו) שאש שחבלה באדם חייב בחמשת חיובי חובל כלול חיוב בושת. וקשה הרי באש חסרה כוונה להזיק ולבייש. צ\"ל שבשעה שעשה את האש ידע שתוכל האש לילך ולהזיק, ומחמת כוונה זו חייב אף על הבושת שנעשתה אח\"כ למרות שחסרה כוונה בעצם החפצא של הבושת. יוצא שלהרמב\"ם כוונה להזיק תנאי במעשה הנזק ולא בחפצא של הבושת - שלא כתוס'. ונראה שרש\"י שחלק על הרמב\"ם בנוגע לאש שביישה סובר כתוס' שכוונה דין הוא בחפצא של הבושת וחסרה באש ולפיכך אש פטורה מבושת.",
            "<b>גמ'. עבדו כגופו שורו כממונו.</b> עיין בשיעורים למעלה (דף כב: בתוס' ד\"ה והיה גדי) שהארכנו בביאור סוגיתנו.",
            "סליק פרק כיצד הרגל",
            "<b>תוס' ד\"ה המניח.</b> ואיכא וכו'. ז\"ל ואומר ר\"ת דאפי' רב דאמר וכו' עכ\"ל. דבריו טעונים הסבר. נראה שההבדל הוא כי במוכר שורו ונמצא נגחן הספק הוא אם הלוקח קנה את השור לרדיא או לנכסתא, ומאחר שרוב הקניות לרדיא הן מסתמא לרדיא קנה ובכן המקח טעות. מאידך בנידון דידן הספק הוא מהו פירוש המלים של המקח: כד או חבית. לכן, למרות שהרוב מסייע ללוקח, אין הלוקח יכול לטעון שקנה דוקא חבית, כי יש למוכר לטעון שהוא בעצמו התכוון דוקא לכד, ואם הלוקח רצה חבית היה לו לברר זאת בשעת המקח ולא להשתמש במלים המשתמעים לכאן ולכאן. ומאחר שהלוקח לא בירר את כוונתו בשעת המקח איהו הוא דאפסיד אנפשיה והדין עם המוכר המוחזק ואינו חייב לתת ללוקח חבית. ואילו במוכר שורו ונמצא נגחן אין למוכר טענה כזו שהרי לא היה לו ללוקח לברר את כוונתו בשעת המקח מאחר שהרוב סייעו שמסתמא קנה לרדיא ולא לנכסא ולא היו בשעת המקח מלים המשתמעות לכאן ולכאן. רק כשהמלים בשעת המקח אינן ברורות מוטל על הלוקח לברר אותן ואם לא עשה כן יכול המוכר המוחזק לטעון שהלוקח הסכים לקבל כד ולא חבית ודו\"ק.<sup>1)</sup><i class=\"footnote\">אף שלשון התוס' לא משמע כפירוש זה, אך עיין בשיטה מקובצת בשם ר\"ת שמשמע כן. ולפי מהלך זה מיושבת קושית רע\"א זצ\"ל על התוס'.</i>",
            "<b>בא\"ד. ושם אפרש וכו' עכ\"ל.</b> עיין בהגה\"ת אשר\"י כאן שהביא את תשובות ר\"ת והריב\"ם.",
            "<b>בא\"ד. ולספרים דגרסי בהפרה וכו' עכ\"ל.</b> בתוס' (לקמן מו ב ד\"ה ה\"ג וכו') מבואר שלר\"ת אי אית ללוה זוזי לא מצי לסלוקי לב\"ח בשאר מילי וחייב לשלם דוקא בזוזי וכן הדין במקח טעות. מאידך לדיעה הראשונה שבתוס' (שם) חייב הלוה לשלם זוזי כשמצויים אצל הלוה אותם הזוזים של המלוה, ובמקח טעות כשמצויים אצל המוכר אותם הזוזים של המקח אבל אם כבר הוציאו אותם הזוזים, יכולים לסלק לתובע בשוה כסף ואינו חייב לשלם דוקא מעות. כשהמעות הראשונות של המלוה מצויות בידי הלוה - אע\"פ שמלוה להוצאה ניתנה - יש למלוה שעבוד מיוחד על אותן המעות של המלוה וחייב הלוה לתתן למלוה.",
            "כך מבואר גם ברמב\"ם בפכ\"ו מהל' מלוה (הל' י\"ב) ז\"ל האשה שלותה בשטר או ערבה בשטר ונשאת חייבת לשלם אחר שנשאת. ואם היתה מלוה על פה אינה משלמת עד שתתגרש או שתתאלמן שרשות בעל כרשות לוקח הוא וכו', ואם היו אותן מעות ההלואה עצמן קיימין יחזירו אותן למלוה עכ\"ל. מפורש ברמב\"ם ששאר מטלטלין ומעות של אשה אינם בני תשלומי חוב כ\"ז שהיא ברשות בעלה כי רשותו כרשות לוקח, ועכ\"ז גובין ממנה מעות ההלואה עצמן. חזינן שיש שעבוד מיוחד על מעות ההלואה עצמן שלא כדין שאר המטלטלין ומעות.",
            "והתוס' כתבו שלאותם הספרים הגורסים דליתנהו להנך זוזי וז\"ל צריך לאוקמי שיש ללוקח מעות המכר והקנה לו אגב קרקע עכ\"ל. ונראה שלא נתכוונו לומר שהקנה לו את הדמים בחלות קנין גמור אגב קרקע כי א\"כ אין הלוקח מוחזק במעות אלא הן מונחות אצלו כפקדון. ונראה שכמו שיש שעבוד מיוחד למלוה על מעות ההלוואה ה\"ה בנידון דידן שהמעות שהקנה הלוקח למוכר אגב קרקע משועבדות הן למוכר בשעבוד מיוחד עבור דמי המקח."
        ],
        [
            "<b>תוס' ד\"ה קמ\"ל.</b> ז\"ל דהתם גבי דיינים שאני דחשיב מיעוט דידהו כמי שאינו וליכא למימר התם אוקי ממונא בחזקת מריה דהא ב\"ד מפקי מיניה אבל גבי שאר ממון דאיכא מיעוט וחזקה לא אזלינן בתר רובא עכ\"ל. דברי התוס' מתפרשים בכמה אופנים.",
            "א) הגר\"ח זצ\"ל ביאר שהוראת בי\"ד יוצאת מכל הבי\"ד ביחד כחפצא אחד. הדין דאזלינן בתר רובא בהכרעת הוראת הדיינים קובע שהכרעת הרוב היא הפסק של כל הב\"ד ולא של רוב הדיינים בלבד. בגמר הדין אף מיעוט הדיינים שהתנגדו להוראה מצטרף לרוב והפסק יוצא מכל הדיינים כאחד. הוא כעין ההלכה בתערובת שמיעוט האיסור בטל ברוב ההיתר. ה\"ה בבי\"ד דעת מיעוט הדיינים בטילה בדעת הרוב וכל הבי\"ד ביחד כאחד גומר את הדין. ובכן אין זה נוגע לסוגיין המדברת ברוב דעלמא מחוץ לבי\"ד וכשיש מיעוט שקיים, ולכן מצרפים את המיעוט הקיים ושאינו בטל לחזקת המוחזק ואין הולכים אחר הרוב.<sup>2)</sup><i class=\"footnote\">עיין בסטענסילס של חידושי הגר\"ח סי' רכ\"ט דף קכ\"ו.</i>",
            "ראייה לגר\"ח זצ\"ל הביא הגר\"מ זצ\"ל מהגמרא בסנהדרין (ל.) המסיקה ששני דיינים שהכריעו הוראת בי\"ד בטעות משלמים ב' חלקים של ההפסד, ואילו הדיין השלישי שלא טעה והיה במיעוט פטור מלשלם את חלקו. אילו רק שני הדיינים היו אחראים היו צריכים לחלק את תשלומי כל ההפסד ביניהם וכל אחד ישלם חצי ההפסד ולא שליש. רואים אנו בעליל שהדיין השלישי נחשב כא' משלשה הדיינים שגמרו את הדין, ולכן חלק שלישי של הממון באחריותו לבדו, ומאחר שלא טעה פטור מלשלמו. עוד סימוכין לכך ניתן למצוא בלשון שטר בי\"ד (חו\"מ מ\"ו: ג') \"במותב תלתא כחדא הוינא\". מילת כחדא ר\"ל שכל ג' דייני הבי\"ד מצטרפים ביחד לחטיבה אחת של בי\"ד הפוסקת את הדין.",
            "ב) הרוב בבי\"ד חל כדי לפסוק את ההלכה ולא להוציא למעשה את הממון מידי הבעל - דין. רק אחרי שהורו בית - דין ההלכה לשמה חל גמר דין לחייב את בעל הממון.<sup>3)</sup><i class=\"footnote\">עיין ברשימות שיעורים לשבועות ונדרים חלק ב' דף ב'.</i> אין שייכות בין חזקת המוחזק להוראת ההלכה לשמה ואין הכרעת הרוב בבית דין בניגוד לחזקת המוחזק. ואילו הרוב בסוגיין חל לברר את טענות בעלי הדברים. ולפי שיש מיעוט המצטרף לחזקת הממון לחזק את טענות המוחזק, אין הולכים בממון אחר הרוב.",
            "ג) י\"ל שדין רוב שבגמרא שלנו חל כמברר ולכן אינו מועיל כנגד חזקה. ואילו הרוב בבי\"ד אינו חל כמברר שהרי קיי\"ל אלו ואלו דברי אלקים חיים (עירובין יג ב), אלא חל כקובע של פסק הדין. הואיל והרוב בבי\"ד הוי דין בקביעת ההלכה המיעוט כאילו אינו ואינו מצטרף לחזקה. מאידך במקום שרוב חל לברר אף המיעוט חל לברר ובכן המיעוט מצטרף לחזקה נגד הרוב.",
            "<b>תוס' ד\"ה אמאי.</b> ז\"ל דיותר יש לו לשמור שלא יזיק משלא יוזק וכו' עכ\"ל. יש לעיין בשלמא לעיל (כג.) בנוגע לכלב וחררה שפיר יתכן שחובת שמירת האש המוטלת על בעל החררה שלא יזיק אינה פוטרת את בעל הכלב מחיוב שן המזיק. מאידך בנידון דידן בבור ואדם, אם נקטינן שעל האדם לעיין בדרכים יוצא שהבור אינו תקלה כלל בנוגע לאדם ומהראוי שהבור יפטר מהיזק האדם.",
            "ונראה שסברת איבעי ליה לעיוני בהה\"א לא חלה להפקיע את השם מזיק ותקלה מהבור לפי שגם בהה\"א הניחו שאין דרכן של בני אדם להתבונן בדרכים. ובכן חל חיוב המזיק של בור כי מהווה תקלה לאדם. ועכ\"ז הקשו שאף האדם צריך להיות חייב שהרי אינו אנוס גמור מאחר דאיבעי ליה לעיוני ואדם המזיק בכה\"ג חייב.",
            "ברם בשט\"מ הביא בשם הרשב\"א והמאירי שקושית הגמרא היתה שאף הבור צ\"ל פטור שלא כתוס', כלומר שיפקע ממנו השם של תקלה כי אינו חפצא של בור המזיק כלל. וכן מורים לכאורה דברי הרמב\"ם בפי\"ג מהל' נ\"מ (הל\"ו) וז\"ל הניח את הכד במקום שיש לו רשות להניחה שם כגון מקום הקרנות של גיתות וכיוצא בהן ונתקל בה ושברה חייב, ואם הוזק בה המהלך בעל הכד פטור מפני שהיה לו להסתכל כו' עכ\"ל. לפום ריהטא סובר הרמב\"ם כי מאחר ומוטל על האדם להסתכל אינו תקלה כלל ובעל הכד פטור.",
            "אך ניתן לדחות מסקנא זו כי יתכן שלדעת הרמב\"ם בעל הכד פטור על נזקי האדם רק בציור שהאדם הזיק לכד כי הואיל והאדם חייב בנזקי הכד פטור בעל הכד על הנזק שכדו עשה לאדם. אבל כשהכד הזיק לאדם בלי שהאדם יזיק לכד בעל הכד חייב. לפי\"ז הכד מהוה תקלה ובור אלא שחל פטור מיוחד במקרה שהזיק האדם לכד וחייב האדם בנזק הכד, ובכן דוקא בציור הזה בעל הכד פטור מנזקי האדם.",
            "ואם ננקוט כפירוש השני ברמב\"ם מתיישבת קושיא אחרת בפסקי הרמב\"ם. בפי\"ג מהל' נ\"מ (הלי\"ג) כתב וז\"ל כל אלו שפותקין ביבותיהן כו' בימות הגשמים יש להן רשות ואעפ\"כ אם הוזק אדם או בהמה במים חייבין נזק שלם עכ\"ל. וצ\"ע מ\"ש כאן שאע\"פ שפותקין ברשות חייבין בנזק מהנחת כד ברשות שבעל הכד פטור. ברם אם נניח שהרמב\"ם פוטר את בעל הכד רק במקום שהאדם חייב בנזקי הכד ובלא\"ה חייב לשלם מדין בור מסתלקת הקושיא.",
            "<b>תוס' ד\"ה ושמואל.</b> יעויין בשיעור הראשון למסכת (ב.) בענין חיוב אדם המזיק וגם בשיעורים למעלה (דף כו. ד\"ה אדם מועד לעולם) ולקמן (דף כח: ד\"ה אנוס הוא).",
            "<b>תוס' ד\"ה קנסא כו'.</b> אליבא דתוס' בשת אינה קנס אלא ממון אך היא מילתא דלית בה חסרון כיס ולפי' אין גובין אותה בבבל. ואילו הרמב\"ם סובר שנזק צער ובשת הם קנס וכפי שכתב בפ\"ה מהל' חובל (הל\"ו - ח') ז\"ל הודה החובל שהוא חבל כו' אם לא היו שם עדים כלל הוא אומר חבלת בי והודה מעצמו פטור מן הנזק ומן הצער וחייב בשבת ובבושת ובריפוי ע\"פ עצמו כו' ולמה משלם אדם שלשה דברים אלו על פי עצמו, שהשבת והריפוי ממון הוא לא קנס, שאם לא יתן לו הרי חסרו ממון שהוא מתרפא בו ובטל ממלאכתו. והבושת לא הגיעה לו אלא בשעה שהודה בפנינו שהוא חבל בו, שהנחבל שלא חבל בו בפני אדם אין לו בושת והודאתו בב\"ד הוא שביישה אותו, נמצאת למד שאין הפרש בבושת בין בושת המגיע לו אם חבל בו בפני אחרים ובין בושת המגיע לו בעת שהודה בפני אחרים שחבל בו, לפיכך משלם אדם בושת על פי עצמו עכ\"ל. לרמב\"ם נזק וצער הם קנס ולפי' המודה בהם פטור כדין המודה בקנס פטור. אבל המודה בבושת למרות שהוא קנס חייב לשלם מאחר שביישו בפני ב\"ד. ואע\"פ שלכאורה הבושת בפני בי\"ד הוא בושת דברים שפטור עליה (פ\"ג מהל' חובל הל\"ה) עכ\"ז כאן חייב כי מצטרף מעשה הבושת דמעיקרא להדיבורים דהשתא המביישים בפני ב\"ד.",
            "בהסבר שיטת הרמב\"ם נראה כי ממון הוא כשמשלמין בעד הפסד בחפצא וכפי שהגדיר הגר\"ח זצ\"ל את החיוב של מזיק ממון דעלמא שמשלם דמים תחת החפצא הניזק.<sup>4)</sup><i class=\"footnote\">עיין בשיעורים למעלה (דף ג.) בתוס' ד\"ה הא דלא מכליא קרנא.</i> ולכן פסק הרמב\"ם בפ\"ה מהל' טוען ונטען (הל\"ב) שבנוגע למזיק ממון דמי קרקע כקרקע דמי. מאידך חובל אינו משלם דמים תחת חפצא שהרי אין דמים לבן חורין. החובל חיוב קנס הוא שמשלם מחמת הרשעה שבמעשה החבלה. וכן בבושת אינו משלם ממון תחת חפצא אלא תשלומי קנס. רק שבת וריפוי ממון הם כי משלמים עבור הפסד ממון.",
            "לפי\"ז למ\"ד פלגא נזקא קנסא אינו משלם דמים תחת החפץ אך משלם קנס עבור הרשעות שעשה ומשום כך לענין פלגא נזקא קנסא לא נאמר שדמי קרקע כקרקע כי אינו תשלומי חפצא אלא תשלומין בעלמא הוא.",
            "<b>גמ'. עביד איניש דינא לנפשיה.</b> יל\"ע למ\"ד עביד איניש דינא לנפשיה אם ההיתר ליעביד דינא חל מדין שליח בי\"ד או מדין הצלת ממונו. והנה מדברי הסוגיא לקמן (כח.) ז\"ל אבל אינה יכולה להציל ע\"י דבר אחר נעשה ידה כשליח ב\"ד ופטורה עכ\"ל, יוצא שפטורה חל מדין שליח ב\"ד. וכמו\"כ עולה מפסק הרמב\"ם בפ\"ב מהל' סנהדרין (הלי\"ב) ז\"ל יש לאדם לעשות דין לעצמו אם יש בידו כח הואיל וכדת וכהלכה הוא עושה אינו חייב לטרוח ולבוא לבית דין. אע\"פ שלא היה שם הפסד בנכסיו אילו נתאחר ובא לבית דין. לפיכך אם קבל עליו בעל דינו והביאו לבית דין ודרשו ומצאו שעשה כהלכה ודין אמת דן לעצמו אין סותרין את דינו עכ\"ל. משמע שמעשה האדם נחשב לדין וכאילו עשה ע\"פ צווי ב\"ד והו\"ל שליח ב\"ד.",
            "מאידך יתכן דעביד איניש דינא לנפשיה חל כפטור מיוחד של הצלת ממון ולא מדין מעשה בי\"ד. עיין להלן (דף קיז ב) בההוא גברא דאקדים ואסיק חמרא למברא כו' בעי לאטבועי, אתא ההוא גברא מלח ליה לחמרא דההוא גברא ושדייה לנהרא וטבע, אתא לקמיה דרבה פטריה, א\"ל אביי והא מציל עצמו בממון חבירו הוא, א\"ל האי מעיקרא רודף הוא, רבה לטעמיה דאמר רבה כו' ונרדף ששיבר את הכלים של רודף פטור שלא יהא ממונו חביב עליו מגופו כו' עכ\"ל. וכן פסק הרמב\"ם בפ\"ח מהל' חובל (הלט\"ו) וז\"ל ספינה שחשבה להשבר מכובד המשוי ועמד אחד מהן והקל ממשאה והשליך בים פטור שהמשא שבה כמו רודף אחריהם להרגם ומצוה רבה עשה שהשליך והושיעם עכ\"ל. והנה הרמב\"ם עצמו פסק (בפ\"ח שם הל\"ד) שהמציל עצמו בממון חבירו חייב כגון שנשא ממון חבירו בידו ונתנו לאנס, ובכן קשה מדוע פוטר בספינה. וצ\"ל שבספינה הרי מציל את עצמו ממשא שעומד להזיקו כי בגלל המשא שעל הספינה הספינה עומדת להשבר. ומאחר שהמשליך השליך את המשא לים כדי להציל את עצמו מדבר העומד להזיקו פטור כי באופן של הצלה מדבר שעומד להזיק חל פטור נזק, ואם ההצלה באה ע\"י סילוק המזיק עצמו פטור, משא\"כ כשנתן את הממון לאנס לא היה הממון עומד להזיק לו, ולפיכך חייב. לפי\"ז יתכן שה\"ה בנוגע לעביד אינש דינא לנפשיה חל הפטור מדין הצלה. פטור זה של הצלה חל בהצלת ממון כשם שחל בהצלת נפשות בספינה.",
            "<b>גמ'. בן בג בג.</b> בתוספתא (פ\"י הלט\"ו - ט\"ז) מובא דין דבן בג בג מיד אחרי האיסור שלא לגנוב ע\"מ למיקט ולא לגנוב ע\"מ לשלם. וביאר הגר\"ח זצ\"ל שאסור לגברא לעשות מעשה גניבה, אפילו אין כוונתו לגנוב ממש ואין חלות דין גניבה בגוף הממון. והוא יסוד הדין דבן בג בג. ויעויין ברמב\"ם (פ\"א מהל' גניבה הל\"ב) שכתב שאסור לגנוב ע\"מ לשלם \"שלא ירגיל עצמו בכך\" - ר\"ל שמשום כך אסור לו לעשות מעשה גניבה, ואע\"פ שאין בכך חלות של גניבה בעצם הממון.<sup>5)</sup><i class=\"footnote\">עיין מנ\"ח מצוה רכ\"ד.</i>"
        ],
        [
            "<b>גמ'. מאי לאו במועד דליכא פסידא.</b> צ\"ע למה נאמר שבמועד ליכא פסידא, הרי אע\"פ שאין הפסד ממון עכ\"ז הרי הפסיד בעין.",
            "ונראה שהוא תלוי בחקירה הנ\"ל אם עביד אינש דינא לנפשיה חל מדין בי\"ד או מדין הצלה. אם הוא מדין בי\"ד מסתבר דעביד אינש דינא לנפשיה אף עבור הפסד בעין כמו כל בי\"ד דעלמא, ואילו מדין הצלה ניתן לומר כי דוקא לשם הצלת ממון עביד אינש דינא לנפשיה ולא לשם הצלת בעין.",
            "ב) יש דיון בפוסקים<sup>6)</sup><i class=\"footnote\">עיין בתוס' למס' שבועות (דף לט: ד\"ה מה כלים כו') וברמב\"ם (פ\"ג מהל' טוען ונטען הל\"ה). וע\"ע ברשימות שיעורים למס' שבועות חלק שני דף קנ\"ו - קנ\"ז.</i> אם יש שבועת מודה במקצת בהכחשת הבעין כשאין הפסד ממון. והקשה מרן הגר\"ח זצ\"ל ממה ששנינו במשנה רפ\"ג דב\"מ (לג:) ששומר ששילם ממון אינו חייב לישבע מדאורייתא על הבעין ומוכח שכפירת בעין אינה מחייבת שבועה. והשיב מרן הגר\"ח זצ\"ל שניתן לחלק בין שבועת מודה במקצת הבאה מחמת טענה שבדין הוא שישבע גם על כפירת בעין בלי כפירת ממון לבין שבועת השומרים החלה מחמת טענת ספק, ולכן אינה בדין שישבע עקב כפירת בעין בלבד. רק במקום שיש כפירת ממון חייבתו התורה לשומר לישבע מספק בלי טענת ודאי.<sup>7)</sup><i class=\"footnote\">עיין בס' רשימות שיעורים לשבועות ונדרים חלק ב' דף קנ\"ד.</i>",
            "<b>תוס' ד\"ה אי בתם כו'.</b> ז\"ל בשלמא אי איירי במועד יש לו להתחייב שאינו בהול והיה לו לשומטו אבל אי בתם איירי לא ס\"ד שהיה לו לשומטו לפי שהוא בהול שירא להפסיד ולא מסיק אדעתיה לשומטו עכ\"ל. נראה להסביר את הבחנת התוס' בהתאם לחקירה הנ\"ל: אם מדובר בתם - במקום דאיכא פסידא - חל ההיתר מדין הצלה, וכשיש היתר של הצלה אם בהול על ממונו והתכוון להצלה פטור. מאידך אם מדובר במועד דליכא פסידא בא ההיתר מכח בי\"ד, ולפיכך אין לו רשות להיות בהול וכשם ששליח בי\"ד צריך להזהר ולשומטו גם הבעל היה לו לשומטו ובלא\"ה חייב.",
            "<b>גמ'. לא תקחו כופר לשוב לא תקחו כופר לשב.</b> צ\"ע דאי עביד אינש דינא לנפשיה, ל\"ל דרשה מיוחדת לפטור את האדון מחבלת עבדו. ונראה שעיקר ההלכה של עביד אינש דינא לנפשיה חלה בממון דהיינו שמותר להזיק ממון חבירו. ואילו כאן נוסף לכן יש לרב היתר אפילו לחבול בעבדו כדי להציל את עצמו, ולשם כך דרושה גזיה\"כ מיוחדת.",
            "והנה מבואר בגמרא לקמן שבשאינה יכולה להציל ע\"י דבר אחר נעשית ידה כשליח ב\"ד ופטורה. מפורש שההלכה של עאד\"ל חל מדין שליח ב\"ד, וצ\"ע שכן הבאנו סימוכין שהוא מדין הצלה. ויתכן להבחין בין עביד אינש דינא לנפשיה כשמזיק ממון חבירו לבין כשחובל בגופו. כשמזיק ממון חבירו י\"ל שההיתר חל מדין הצלה, כלומר, שהצלת ממונו ממזיק אינה מחייבת נזק. אמנם אין היתר לחבול בחבירו כדי להציל את עצמו מהפסד ממון.<sup>8)</sup><i class=\"footnote\">אולי ההסבר הוא שחבלה אינו איסור ממון אלא איסור אחר. וראייה מאיסור לחבול בעצמו. ועיין בשיעורים לריש מסכתין בשם הגר\"ח זצ\"ל שתשלומי חבלה חלים מחמת מעשה העבירה ולא כחיובי מזיק ממון.</i> משום כך נאלצה הגמרא להסביר את ההיתר של האשה לחבול מדין שליח בי\"ד ולא מדין הצלה בעלמא.",
            "עוד נ\"ל, בשלמא בכל ציור אחר של עאד\"ל מדובר שהניזק עצמו הזיק למזיק כדי להציל את עצמו מנזק. ויתכן שיש לו רשות גם לחבול בחבירו כדי להציל את עצמו מלהיות ניזק, וההיתר הוא ע\"פ חלות דין הצלה. מאידך בברייתא דוקצותה את כפה אין האשה עצמה נחבלת או ניזוקה אך בעלה הוא הנחבל, ובכן מדין הצלה דעלמא א\"א לה לעשות דין ולחבל באחר, אלא שמכח בי\"ד ומדין שליח בי\"ד בלבד ניתנת לה רשות לחבול באחר כדי להציל את בעלה מידי חובלו.",
            "<b>גמ'. הא שברה חייב.</b> רש\"י (ד\"ה הא שברה) פי' שהוא במקום פסידא. ואילו התוס' (ד\"ה טעמא כו') מפרשים דליכא פסידא כי יכול להקיף וללכת בדרך אחרת. ונראה שחלוקים אם טירחא יתירה חשובה הפסד או לא. ויש לתלות את מחלוקתם בחקירתנו דלעיל. מסתבר שלחלות הצלה דרוש הפסד ממון ממש ולא טירחא יתירה. מאידך מדין דנעשה כשליח בי\"ד גם בגלל טרחא יתירה פטור.",
            "אך קשה קצת, הרי בכל מקום שאין בו פסידא בכל זאת יש טרחא ללכת לבי\"ד ולמה אינו נחשב כמקום פסידא כמו שפרש\"י כאן. ונראה שרש\"י הבחין בין הטרחא ללכת לבי\"ד שהיא טרחא צדדית ולכן אינה מתירה דליעביד אינש דינא לנפשיה לבין הטרחא יתירה כאן שהיא טרחא בעצם השתמשותו ברה\"ר משום שצריך להקיף, לכן רק כאן יש לו רשות לעשות דין לעצמו, ודו\"ק.",
            "<b>גמ'. מאי לאו כשאינה יכולה להציל ע\"י דבר אחר.</b> צ\"ע, הרי היא אדם שלישי ולא הנחבל עצמו ובכן בדין שתהיה חייבת לשלם, ומאי קושי' יש לגמרא מדין זה על דין עאד\"ל שחל דוקא בנחבל המציל את עצמו.",
            "ויתכן לחלק בין נזק לחבלה. בנזק רק הניזק עושה דין לעצמו אך אין רשות לאדם שלישי לעשות דין בעצמו כדי להציל את הניזק ועליו ללכת לבי\"ד. ואילו בחבלה כל אדם חייב להתערב כדי להציל את הנחבל מידי חובלו כמו הנחבל עצמו. ובהתאם לכך גם האשה אדם שלישי בכלל עאד\"ל כמו הבעל הנחבל עצמו.<sup>9)</sup><i class=\"footnote\">ויתכן שהוא מטעם איסור לא תעמד על דם רעך כי מסתבר שאיסור זה חל בהצלת נחבל ולא בהצלת ניזק. עיין בשיעורים לקמן (דף לג.) על פסקי הרא\"ש. ועיין ברמב\"ם (פ\"א מהל' רוצח הל\"ו - ט\"ז).</i> ועיין בשיעורים למעלה (ד\"ה לא תקחו כופר כן).",
            "<b>גמ'. מה שנתן נתן ושלו לא הגיעו.</b> תימה מנין לגמרא שאם עאד\"ל שינקוט פזרא וליתב, כלומר, שיש לו זכות להחליף דרך הרבים בדרך אחרת - הכי נאמר עאד\"ל להחליף שדותיו עם השני בעל כרחו, וה\"נ החליפין בע\"כ של הרבים. יתר על כן, אם יש לו זכות להחליף הדרכים למה תלויה זכות מניעת הרבים בעאד\"ל, והרי השאלה של עאד\"ל עולה לכאורה רק כשהשני כבר גזל והנגזל רוצה לעשות דין בעצמו בלי ללכת לבי\"ד, אבל פשוט הוא שהכל מודים שבעלים רשאים למנוע גזלן מלכתחילה מלהכנס לרשותו ולגזול.<sup>10)</sup><i class=\"footnote\">עיין בפסקי הרא\"ש סי' ג'.</i> והנה כאן ימנע את הרבים מלהכנס לרשותו ואם החליפין הם חליפין בדין הוא אליבא דכ\"ע שיכול למונעם מלהכנס, ולמה תלתה הגמרא את הסמכות למנוע בדין עאד\"ל. ועיין בשט\"מ למס' ב\"ב (צט:) בשם הראשונים שהאריכו ליישב קושיות אלו על הסוגיא.",
            "ויתכן שאע\"פ שזכותו של בעל השדה להחליף דרך הרבים בדרך אחרת (מאיזה טעם שיהיה, עיי\"ש בשט\"מ לב\"ב וברשב\"ם שם) אין מישהו לייצג את הרבים בחליפין אלה אלא בי\"ד כי בכהת\"כ בי\"ד מייצג את דעת הרבים ופועל עבורם.<sup>11)</sup><i class=\"footnote\">וכדמצינו לענין כלל ישראל המתייצג ע\"י הסנהדרין הגדול בירושלים וכדביארו מרן רי\"ז הלוי זצ\"ל בספרו על הרמב\"ם (דף עג:) ומו\"ר מרן הרב זצ\"ל בקונטרס קידוש החודש. וכן בכל עיר ועיר הבי\"ד של העיר מייצג את בני העיר כדמוכח מהלכות רבות, עיין בהלכות צדקה ובהלכות בית הכנסת, ואכמ\"ל.</i> ובכן רק בי\"ד או מי שבא מכחם יכול להסכים להחלפת הדרכים. ולכן תלתה הסוגיא את החליפין בדין עאד\"ל, כלומר דלמ\"ד עאד\"ל חשוב בעל השדה כשליח בי\"ד ויכול להחליף את הדרכים עבור הרבים. מאידך אליבא דמ\"ד לא עביד איניש כו' אין בעל השדה שליח בי\"ד ולכן אינו יכול להחליף את הדרכים. וזו היתה קושיית הגמרא: דמדקיי\"ל דשלו לא הגיעו הרי שאינו יכול להחליף, וס\"ל לתנא דמתני' דלא עביד אינש כו'. אמנם אילו חלו החליפין מדינא, פשיטא שרשאי לנקוט פזרא וליתב, כי אינה אלא מניעת הגנבים מלהכנס לכתחילה לתוך שלו לגונבו, ולכ\"ע יש לבעלים זכות למונעם.<sup>12)</sup><i class=\"footnote\">לפי מרן הרב זצ\"ל אנו חייבים לפרש את תחילת הסוגיא בעובדא דההוא גרגותא דבי תרי שמדובר שכבר גזל המים ובידי הגזלן היו ורוצה הנגזל לכופו להחזירם. דאילו להשתמש בבור מכאן והלאה לכ\"ע יכול למונעו שהרי לפני שגזל פשיטא שיכול למונעו לכ\"ע וכדמבואר בפנים.</i>",
            "<b>גמ'. זה וזה פאה כו' לנקוט פזרא וליתיב.</b> גם גמרא זו קשה להולמה, שהרי לכאורה הוא מונע את העניים מלהיכנס ולמה תלוי בדין עאד\"ל. עיין בתוס' ד\"ה אמאי זה וזה פאה. ונראה שבעת חלות הפאה השניה לא אמרי' אגלאי מילתא למפרע שהפאה הראשונה היתה בטעות כי א\"כ למה הראשונה פאה לפוטרו ממעשר, אלא הביאור הוא ששתי הפאות חלות אך העניים אינם יכולים לזכות בשתיהן כאחת. אמנם הפקעת זכיית העניים בשתי הפאות כאחת מכאן והלאה תלוי בבי\"ד. ההלכה היא שבעת חלות הפאה השניה יש כח לבי\"ד להפקיע את ממון העניים מהפאה הראשונה ולהחזיר את הממון לבעל השדה מאותה שעה והלאה. לפי\"ז כך הביאור בגמרא: בשלמא למ\"ד עאד\"ל חשוב בעל השדה כשליח בי\"ד, ובעל השדה שהוא בא מכח בי\"ד מפקיע בשעת חלות הפאה השניה את זכות העניים מהפאה הראשונה. אבל למ\"ד לא עאד\"ל אין ביד הבעל להפקיע את זכות העניים מהפאה הראשונה כי אין לו כח בי\"ד ובכן שתי הפאות חלות והעניים זוכים בשתיהן, וא\"א לבעל השדה להוציאן מבלי ללכת לבי\"ד ולבקש מבי\"ד להוציא את הפאה מרשותם.",
            "<big><strong>ענין מחלוקת רב ושמואל בבור.</strong></big>",
            "<b>א.</b><br>אמר רב כו'. רב סובר שבור שלא הפקירו חייב משום שור, ולכן בטינפו כליו במים מחייב רב משום שור. עכ\"ז פטור על נזקי אדם שכן קרקע עולם הזיקתו. וצ\"ע מהמבואר לקמן (דף נג:) שאם דחף שור ניזק לבור שהשור חייב, וא\"כ קשה למה לא יתחייבו המים על נפילת האדם בקרקע כמו השור שדחף לבור. ורש\"י (כח ב ד\"ה הזיקתו) פי' וז\"ל וממונו של זה גרמא בעלמא עבד ליה כו' עכ\"ל. ונראה שר\"ל ששור חייב רק אם ידחף ויעשה מעשה נזק בקום ועשה, ואילו כאן שהניזק נתקל במים ליכא חיוב מדין שור כי אין חיוב תקלה בשור. חיוב תקלה חל רק בבור, וכאן בור פטור לרב כי קרקע עולם הזיקתו.",
            "<b>ב.</b><br>חלוקים רב ושמואל (לקמן דף נ:) בנוגע לחיוב של בור. רב סובר בור שחייבה עליו תורה להבלו ולא לחבטו, ושמואל סובר להבלו וכ\"ש לחבטו. ומבואר בגמרא שם דאיכא בינייהו דעבד גובה ברה\"ר שלרב פטור ולשמואל חייב.",
            "עיין ברש\"י (נ ב ד\"ה מאי בינייהו) שאף לרב בור חייב אם תמות הבהמה בבור כשנבקעת כריסו או נשברה מפרקתו \"דאיכא למימר הבלא נמי קטלתיה\". ונראה שרב סובר שכדי שיתחייב משום בור דרוש שיחול שם מזיק בחפצא של הבור כי דוקא חפצא שחל בו שם מזיק מחייב את הבעלים, ברם כדי שהבור יחשב לחפצא של מזיק צריך שיהיה בו הבל, וההבל הוא גופו של הבור שהכורה עשה. ואילו קרקע הבור היתה במקומה גם לפני הכרייה וגם בלי עשיית הבור, ובגלל הקרקע לבדה לא חל בחפצא שם מזיק דבור.<sup>13)</sup><i class=\"footnote\">רבינו זצ\"ל אמר שחסר מעשה עשיית חפצא של מזיק בקרקע לבדה כי הקרקע נמצאת שם לפני שכרה את הבור. ופעם אמר מרן רבינו זצ\"ל שאין עשיית המזיק שייך בקרקע לבדה שהרי גם לפני הכרייה הקרקע יכולה להזיק את הנופל בה, וא\"כ הכרייה לא עשתה המזיק כי אף בלי כרייה קרקע נחשבת לחפצא של מזיק. ברם בעשיית הבל בבור הכורה עשה חפצא של בור מזיק חדש.</i> בהתאם לכך סובר רב שבור שחייבה עליו תורה להבלו, כלומר, בעשיית הבור שיש בו הבל עשה חפצא שחל בו שם מזיק דבור. ברם אחר שכבר חל שם מזיק בבור, מצטרפים ההבל והקרקע של הבור לחפצא של הבור המזיק. ולכן חייב אפילו על נזק שנעשה מחבטה בקרקע שבבור וכדפרש\"י. ברם יעויין לקמן (נב ב - נג א) שלדעת רב בור חייב רק בשנפל השור לפניו ממש באופן שאף הבלו הזיקו, אך בשנפל לאחוריו שאין ההבל מזיק פטור על החבטה בקרקע. חזינן שלרב הבל מעכב אף בעצם מעשה הנזק ולא רק בחלות השם של מזיק בחפצא דבור.",
            "וי\"ל, שלפי רב חלות השם דמזיק שחלה בבור תלויה באופן הנזק. כשההבל מזיק מהוה הבור חפצא של מזיק וחייב על הכל - בין על ההבל בין על החבטה. אולם כשההבל לא הזיק (בנפל השור לאחוריו) לא הוי הבור חפצא של מזיק וכאילו נפל מחוץ לבור על קרקע עולם דעלמא, ולפיכך פטור.",
            "<b>ג.</b><br>אליבא דשמואל המחייב בור משום חבטו, נחלקו בתוס' (דף נ: ד\"ה לשמואל כו') אם הוא מחייב רק כשנחבט בתוך הבור או אפילו נחבט בקרקע עולם מחוץ לבור. ונראה בביאור המחלוקת שלדיעה המחייבת אף בנחבט מחוץ לבור סובר שמואל שהמחייב של בור הוא התקלה, ולכן בור חייב בכל אופן אף בשנחבט מחוץ לבור. מאידך לדיעה השניה סובר שמואל שבור מחייב רק אם הבור יעשה את הנזק בקרקע של הבור דהיינו בגוף הבור. ובכך דומה בור לשאר המזיקים המחייבים דוקא כשהנזק נעשה בגופו של המזיק. (עיין באות א).",
            "יוצא לפי\"ז שלשיטת רב בור מחייב דוקא מדין חפצא של מזיק כשאר הניזקין. ואילו אליבא דשמואל לפי הדיעה הראשונה שבתוס' בור מחייב מדין מיוחד של תקלה ואע\"פ שאין הנזק נעשה בגופו של הבור, ובכך אין דין הבור שוה לדיני שאר הניזקין. ברם לדיעה השניה שבתוס' גם אליבא דשמואל תלויה חלות הדין של בור בחלות שם מזיק בחפצא של הבור ובנזק שנעשה בגופו של הבור. ובכן שמואל דומה לרב, אלא שחלוקים בקביעת חלות השם של מזיק בחפצא של הבור. אליבא דרב חלות השם של מזיק נקבעת רק ע\"י הבל הבור, ואליבא דשמואל חלות השם מזיק שבבור חלה בלי הבל וכשיש לבור רק קרקע.",
            "<b>ד.</b><br>נתבאר בגמרא (דף כח:) שדין נתקל בקרקע ונשוף באבן תלוי במחלוקת בין רבנן לר\"נ בדין דחף שורו ונפל שור לבור. ועיין בתוס' לעיל (דף יג. ד\"ה אי אליבא דרבנן) שחלוקים רש\"י ותוס' בשיטת רבנן. לרש\"י שיטת רבנן היא שבשור שדחף את חבירו לבור, התם חייב ח\"נ והמועד משלם נ\"ש והבור פטור. אבל התוס' סוברים שור תם משלם רביע נזק ומועד משלם ח\"נ, ובעל הבור פטור, עיין שם. בביאור מחלוקתם נראה שלשיטת רש\"י השור נחשב למזיק שעשה את כל הנזק לבדו והבור לא הזיק ולא כלום, כי מאחר שלא גרם לתקלה אינו חשוב למזיק כלל. משום כך משלם השור כאילו הזיק לבדו. לדעת התוס' לעומת זאת נחשב השור לכולה הזיקא קעבד ואעפ\"כ משלם חצי סכום הנזק. אף הבור כולה הזיקא קעבד כי השתתף בנזק למרות שלא גרם לתקלה אלא שע\"פ גזיה\"כ דונפל שמה ולא שיפילוהו אחרים פטור הבור מלשלם, והוא דין פטור תשלומין ולא הפקעת חלות דין מזיק מהבור. לאור שיטת התוס' מוסבר החידוש של הגמרא שלנו שבנתקל בקרקע ונשוף באבן באנו למחלוקת שבין ר\"נ לרבנן כלומר אע\"פ שהקרקע הפקר ואין לה בעלים שישלמו, עכ\"ז חל לבור פטור תשלומין למרות שאין מזיק אחר המחויב לשלם בעד הנזק.",
            "<b>ה.</b><br>עיין בתוס' ד\"ה ונשף (כח:) שלשמואל אם נתקל בבור ונפל לאחוריו פטור כי אינו מחייב בשביל תקלה בעלמא ורק בשביל נזק בגופו של הבור שכרה. והקשו מהניח אבן ע\"פ הבור ובא שור ונתקל בה ונפל לבור שחייב וז\"ל יש לחלק כיון שיש שם תקלה על הבור עכ\"ל. נראה בביאור תירוצם שהאבן מצטרפת לגופו של הבור שכבר קיים כחפצא של מזיק ומי ששם את האבן חייב כאילו כרה את החפצא של הבור ולפיכך חייב. אך הסיקו וז\"ל ומיהו ודאי לרב קשה כי היכי דקאמר רב קרקע עולם הזיקתו ה\"נ נימא בעל האבן בור של פלוני הזיקו עכ\"ל, ויש להבין למה קשה לרב יותר מלשמואל.",
            "ונראה שלרב הסובר שאין הבור נעשה בכרייה בעלמא אלא רק ע\"י עשיית הבל אף אין להחשיב את הנחת האבן על פי הבור לעשיית הבור שהרי לא הוסיף הבל. מאידך אליבא דשמואל יש חלות עשיית הבור בעשיית חבטה בבור בלבד בלי עשיית הבל בבור, וה\"ה לשמואל י\"ל שבהנחת אבן על פי הבור הוסיף על החיבוט שבבור ולכן חייב.",
            "<b>ו.</b><br>עיין בתוס' ד\"ה ה\"מ (כח:). וז\"ל דאבנו וסכינו ומשאו דלא אפקרינהו לא הוי בור לרב היינו משום דעדיפי מבור ואיכא נמי לחיובינהו משום שור ולחייב בהן את הכלים, אבל בור ברשותו ליכא לחיובי משור דשור ברשותו פטור כדתנן חוץ מרשות המיוחדת למזיק לכל הפחות בור הוי ופטור על הכלים עכ\"ל. דבריהם דורשים הסבר כי מ\"ש שור ברשותו שפטור מבור ברשותו שחייב.",
            "ונראה שהפטור של מזיק ברשותו חל כשהנזק הוא לגמרי ברשות המזיק. לפיכך בור ברשותו פטור מחיוב שור שהרי חיוב השור בא מחמת החבטה, והחבטה היתה בקרקע שלו ברשות המזיק. מאידך בבור יש מחייב של תקלה יחד עם החבטה, והתקלה התחילה על שפת הבור ברה\"ר, ולכן חייב.",
            "ולולא דמיסתפינא הייתי אומר, שיתכן שרב מחייב משום שור דוקא באבנו סכינו ומשאו שלא הפקירם, אך אין דעתו כן בנוגע לבור ברשותו שאינו חייב מדין שור כלל ורק מדין בור. והטעם לחילוק זה שהרי שור הוא מזיק שדרכו לילך ולהזיק ובשלמא אבנו סכינו ומשאו ראויים לנוע ממקום למקום (ע\"י כח אחר) ומשו\"ה חל בהם שם מזיק דשור. ואילו בור אינו ראוי לנוע כלל ולכן א\"א לחייבו משום שור ואף בלא הפקירו.",
            "<b>בא\"ד. ומה שבקונטרס רצה לחייב בהפקיר רשותו ובורו כמו בחופר בור ברה\"ר אין נראה לר\"י דחופר בור ברה\"ר חפר בור באיסור כו' עכ\"ל.</b> ונראה שלדעת רש\"י ההפקר עצמו חשוב לעשיית בור. ואילו ר\"י סובר שאין ההפקר חשוב לעשיית מזיק דבור ואין לדמותו למי שכרה בור או גילהו בידיו שעשה מעשה בידים ממש.",
            "והנה מרש\"י משמע שרב סובר שבמקום שיש חיוב שור פקע חיוב בור - שלא כתוס' הסוברים שלרב אסו\"מ שלא הפקירם חייבים בין משום שור בין משום בור. אמנם לקמן (מט: בד\"ה כ\"ע כו') כ' רש\"י אליבא דר' ישמעאל בור ברשותו פטור וז\"ל דקסבר כי אפקרנא לך רשותי לאו לאחיובי אנא בהזיקא אפקרתיה עכ\"ל, והיא סברא אחרת דהיינו שבהפקרו שייר לעצמו פטור נזק, ובכן מנ\"ל לרש\"י שלרב הדין הוא שחיוב שור מפקיע חיוב בור, וצ\"ע.",
            "<b>ז.</b><br>עיין במלחמות ד' לרמב\"ן לסוגיין. וז\"ל ואפשר לפי גמרתנו לומר שטעמו של רב משום דאבנו סכינו ומשאו דמי לשור שהוא גוף הנזק וחבטה דידיה. משא\"כ בבור שהחבטה בקרקע הוא והוא לא הניח שם אותו קרקע אלא שהכשיר נזקו כשחפר שם ונטל משם העפר וכו' בור ברשותו אע\"ג דממונו הוא וחייב בחבטא לאו דינא דשור אית ליה משום דלא דמי ליה כו' עכ\"ל. דבריו טעונים ביאור.",
            "ונראה שבאסו\"מ הגברא כשהניח אותם ברה\"ר עשה מזיק ממש בידים. בהתאם לכך סובר רב שאם אסו\"מ הם שלו חייב מדין שור. אך בנוגע לחיבוט בקרקע עולם דבור הרי אף בלי עשיית בור קרקע עולם עצמה יכולה תמיד להזיק אדם שנפל עליה. ויוצא שקרקע עולם גם בלי שיכרה אדם בה בור חשובה לחפצא של מזיק.<sup>14)</sup><i class=\"footnote\">צ\"ע לפי\"ז למה ליכא חיוב בור בקרקע עולם דעלמא שיש לו בעלים גם בלי כריית בור. וי\"ל שאינו שייך לשמור קרקע עולם דעלמא כי במציאות א\"א לשמור אותה בכדי שלא יפלו ההולכים עליה. רק בבור ממש שייך שמירה. (מו\"ר זצ\"ל).</i> אלא שהכרייה \"הכשיר נזקו\", כלומר שהגדילה את האפשרות שמישהו יתקל ויפול ויזוק בקרקע, אבל אין בכך עשיית חפצא של מזיק חדש. רק ביצירת ההבל שבבור יש עשיית חפצא של מזיק. אמנם, טוען הרמב\"ן, ההבל אינו שלו כי אין בו ממש וא\"א לחייבו עליו משום שורו שהוא תלוי בקנין ממונו. מאידך באסו\"מ שלא הפקירם חייב משום שורו כי בהנחתם ברה\"ר יצר חפצא של מזיק ממש הדומה למזיק דשור וכשהוא שלו הו\"ל שור המזיק וחייב."
        ],
        [
            "<b>גמ'. אנוס הוא ואונס רחמנא פטריה כו'.</b> עשיית המזיק באונס אינה מחייבת בבור. ויש לדון אם יתחייב כשיעשה מזיק מפני פקוח נפש - כגון כשאנסוהו לכרות בור ברה\"ר. ויתכן שזה יהיה תלוי בשאלה אם העושה מעשה בגלל פקו\"נ נחשב כאנוס לעשות את המעשה או לא. הנה הרמב\"ם (פ\"ה מהל' יסודי התורה הל\"ד) פסק בג' העבירות דעליהן נאמר הדין דיהרג ואל יעבור שאם מישהו יעבור על העבירה כדי שלא ייהרג שפטור מעונש בי\"ד וז\"ל ואעפ\"כ מפני שעבר באונס אין מלקין אותו ואצ\"ל שאין ממיתין אותו בי\"ד אפילו הרג באונס, שאין מלקין וממיתין אלא לעובר ברצונו ובעדים בהתראה שנא' בנותן מזרעו למולך ונתתי אני את פני באיש ההוא מפי השמועה למדו ההוא לא אנוס וכו' ובעריות הוא אומר ולנערה לא תעשה דבר כו' עכ\"ל. לרמב\"ם מעשה עבירה שנעשה משום פקו\"נ חשוב אונס. ואמנם הגר\"ח זצ\"ל היה רגיל להוכיח מכאן שמעשה אנוס חשוב למעשה עבירה, שהרי בג' עבירות יש מצות יהרג ואל יעבור, ופשוט שמצות קידוש השם הזו חלה רק כשנמנע מלעשות מעשה עבירה. מוכח מכך שעבירה באונס חשובה עבירה, אלא שבשאר עבירות המתיר של פקו\"נ חל ובג' עבירות אין היתר חל. עכ\"ז מי שעשה עבירה מפני פקו\"נ אנוס הוא ופטור מעונשים.<sup>15)</sup><i class=\"footnote\">אולי י\"ל שבשאר עבירות אין אנוס מעשה עבירה, ורק בג' עבירות נחשב למעשה עבירה ולכן יש מצות קידוש השם, ואלה הלימודים הנמצאים בגמ' בנוגע לג' עבירות מלמדים שיש מעשה עבירה באונס בג' עבירות אלו בלבד.</i>",
            "אולם בכסף משנה שם הביא שהרמ\"ך חולק על הרמב\"ם ולדעתו מי שעבר על אחת מג' עבירות כדי שלא ייהרג חייב עונש בי\"ד. ויתכן לבאר את הרמ\"ך בשתי דרכים:",
            "א) י\"ל שהרמ\"ך סובר שאין בפקו\"נ דין אנוס. אך בשאר עבירות פקו\"נ מתיר ובג' עבירות אין מתיר. ולפיכך בג' עבירות אם עבר מחמת פקו\"נ חייב שאינו אנוס ורק במקום אונס ממש במציאות חל דין אונס כגון בנערה המאורסה שנאנסה בשדה.",
            "ב) יתכן שסובר כרמב\"ם שאמנם בפקו\"נ חל שם אונס אלא שסובר שבג' עבירות כשם שאין חלות לדין פקו\"נ להתיר כמו\"כ אין חלות - דין אנוס לפטור מעונש.",
            "ולפי\"ז דין דעשיית המזיק מחמת פקו\"נ תלוי בשני הביאורים האלו ברמ\"ך. אם ננקוט כביאור הראשון שסובר שאין פקו\"נ נחשב לאונס עשיית המזיק מחמת פקו\"נ מחייבת כי איננה עשייה באונס. ואילו אליבא דהביאור השני אף הרמ\"ך סובר שמעשה דעלמא שנעשה מחמת פקו\"נ חשוב לאונס ובכן עשיית המזיק מחמת פקו\"נ מהווה עשיית המזיק באונס ופטור.",
            "והנה בנוגע לדין אדם המזיק ופקו\"נ נחלקו הרמב\"ם והראב\"ד בפ\"ח מהל' חובל ומזיק (הל' ב' - ד') וז\"ל הרמב\"ם: בד\"א כשהראה המוסר מעצמו, אבל אם אנסוהו עכו\"ם או ישראל אנס להראות והראה הרי זה פטור מן התשלומין. ואם נשא ונתן ביד אע\"פ שהוא אנוס חייב לשלם. המציל עצמו בממון חבירו חייב לשלם וכו' עכ\"ל. והשיג עליו הראב\"ד וז\"ל גם בזה ע\"ד הרב הוא הולך ואין הגאון מודה לו וכן הדין שאין לך דבר עומד בפני פקו\"נ ומאין מתחייב לו שימות בשביל ממון חבירו הואיל וייחדו לו בפירוש כו' עכ\"ל. עיין בהג\"מ ובלחם משנה שם.",
            "וביאר הגר\"מ זצ\"ל שהרמב\"ם סובר שיש ב' אופני חיוב מסור: א) מסור שהראה את הממון; ב) מסור שנשא ונתן את הממון ביד. מסור שהראה את הממון אינו חייב מדין מזיק דעלמא שהרי אינו אלא גרמא בנזקין ופטור. כי האנס עצמו לקח את הממון. יוצא שהמוסר אינו המזיק אלא העכו\"ם. מסור שהראה לעכו\"ם חייב לשלם מדין נפרד של מסור, והוא חיוב מיוחד שחל עקב חלות השם רשע של מסור בגברא,<sup>16)</sup><i class=\"footnote\">עיין בשיעורים לעיל (דף ה.) ד\"ה אלא מוסר כו'.</i> ובהתאם לכך במקום שהמסור נאנס באונס למסור את הממון הואיל וא\"א לקרותו בשם מסור כי אינו רשע, אינו חייב לשלם. ואילו כשנשא ונתן ביד חייב המסור מדין אדם המזיק דעלמא, ומזיק דעלמא מחמת פקו\"נ חייב לשלם. מאידך הראב\"ד סובר שמזיק שהזיק בידים משום פקו\"נ פטור ולפיכך סובר שמסור שנשא ונתן ביד משום פקו\"נ פטור.",
            "והנה כבר הבאנו בשיעורים<sup>17)</sup><i class=\"footnote\">עיין בשיעור הראשון למסכתין בנוגע לחיוב אדם המזיק ובשיעורים על המשנה (כו.) אדם מועד לעולם.</i> את מחלוקת הראשונים בדין אדם המזיק באונס. שיטת התוס' (לעיל דף כז: בד\"ה ושמואל אמר כו') שאדם המזיק באונס גמור פטור ואדם המזיק חייב רק באונס כעין אבידה. שיטת הרמב\"ן (ב\"מ דף פב:) שאדם המזיק באונס גמור חייב. ושיטת נ\"י שאדם המזיק פטור באונס גמור ואלא\"ה חייב.",
            "אך דעת הרמב\"ם בענין זה טעונה עיון. מההלכה שלפנינו בנשא ונתן ביד משום פקו\"נ שחייב יוצא שלרמב\"ם מזיק באונס גמור חייב, שהרי הרמב\"ם סובר בנוגע ליהרג ואל יעבור שאם עבר פטור משום שאנוס הוא. ואם מזיק מחמת פקו\"נ חייב ניתן להסיק שהרמב\"ם כשיטת הרמב\"ן שמזיק באנוס גמור חייב. ואילו בפ\"ו מהל' חובל ומזיק (הל\"ד) פסק הרמב\"ם וז\"ל היה עולה בסולם ונשמטה שליבה מתחתיו ונפלה והזיקה אם לא היתה מהודקת וחזקה חייב. היתה חזקה ומהודקת ונשמטה או שהתליעה הרי זה פטור שזו מכה בידי שמים הוא וכן כל כיוצא בזה עכ\"ל. לרמב\"ם פטור ב\"מכה בידי שמים\" ומוכח שהרמב\"ם סובר שאדם שהזיק באנוס גמור פטור כדעת נ\"י, וכן כתב המגיד משנה שם. ונראה שיש ליישב את הסתירה בשלשה אופנים:",
            "א) יתכן שהרמב\"ם כרמב\"ן שאדם המזיק באונס גמור חייב, וכפי שעלה מפסקו בנשא ונתן ביד, אלא שהבחין בין אדם המזיק בקום ועשה לבין אדם המזיק בשב ואל תעשה. כשאדם הזיק בקום ועשה חייב אף באונס גמור שהרי עשה מעשה היזק. מעשה היזק בקום ועשה באונס שמה מעשה היזק ומחייב אותו. ואילו אדם שהזיק בשב ואל תעשה אינו חייב משום מעשה ההיזק שעשה כי בשב ואל תעשה חסר לו מעשה מזיק אך חייב משום שפשע בשמירת גופו. לכן באונס גמור פטור שהרי לא פשע כלל בשמירת גופו.<sup>18)</sup><i class=\"footnote\">עיין בסוף השיעור הראשון למסכת בנוגע לאדם המזיק. ושם רבינו זצ\"ל הבחין בין אדם המזיק בקום ועשה לבין אדם המזיק בשב ואל תעשה אליבא דהראב\"ד ולא אליבא דהרמב\"ם, וצ\"ע.</i> לפי\"ז יתכן שהשמטת השליבה נחשבת כאדם ההזיק בשב ואל תעשה ולא בקום ועשה, ולפיכך פטור באונס גמור.<sup>19)</sup><i class=\"footnote\">צ\"ע הרי השליבה נפלה מכח הגברא ולכאורה האדם הזיק בקום ועשה ולא בשב ואל תעשה. ויתכן שכח הכובד המושך את השליבה הופך את האדם למזיק בשב ואל תעשה. א\"נ שמאחר שהמעשה היתה שלא בכוונה הו\"ל כשב ואל תעשה.</i>",
            "ב) א\"נ, מעיקרא דדינא פקו\"נ חל כמתיר של איסורים. אלא שנוסף לדין של מתיר פקו\"נ גם חל כפוטר של עונשים. כל זה בנוגע לעבירות ועונשיהן. ברם חיוב המזיק לשלם אינו חלות עונש אלא חיוב ממון דעלמא. ומאחר שדין פקו\"נ להתיר אינו חל במזיק ה\"ה שאינו חל פקו\"נ כפוטר, ומשום כך פסק הרמב\"ם שמזיק בפקו\"נ חייב. מאידך אונס הבא מכח \"מכה בידי שמים\" חל מעיקרא דדינא כפוטר, ולפיכך חל גם לפטור תשלומי מזיק.",
            "ג) יתכן שהרמב\"ם סובר שאונס בגופו משום מכה בידי שמים מפקיע את מעשה האדם מעיקרו ולפיכך חל בו פטור אף באדם המזיק - שהרי אם אנוס בגופו מן השמים לא עשה מעשה מזיק כלל. ברם אונס מחמת פקו\"נ אינו מפקיע את מעשה הגברא אלא שחל כפטור עונש. משום כך אינו חל במזיק שחיובו הוא חיוב ממון דעלמא ולא עונש, ולפיכך חייב.<sup>20)</sup><i class=\"footnote\">ונ\"מ בין הפירושים באדם שהזיק בגלל פקו\"נ בשב ואל תעשה דלפירוש הראשון בשיעורים פטור ולפירוש האחרון חייב. ועוד נ\"מ באדם שהזיק בקום ועשה מחמת מכה בידי שמים דלפירוש הראשון חייב ולפירוש האחרון פטור. עיין בש\"ך (חו\"מ סי' שע\"ח ס\"ק ב').</i>",
            "סברא זו אף נוגעת לדברי הגר\"ח זצ\"ל הנ\"ל שאמר שלרמב\"ם אנוס נחשב למעשה עבירה, והסתייע ממה שפסק הרמב\"ם בפ\"ה מהל' יסוה\"ת (הל\"ד) שיש דין קידוש השם בג' העבירות החמורות - ועכ\"ז פסק שאם עבר פטור מעונשין. ומוכרח שאנוס מהווה מעשה עבירה המחייב בקידוש השם. אך כ\"ז נכון בנוגע לאנוס מחמת פקו\"נ, אבל אינו מוכרח בנוגע לאונס בגופו מחמת מכה בידי שמים כי יתכן שאונס כזה אינו מעשה עבירה כלל.<sup>21)</sup><i class=\"footnote\">עוד נ\"מ בחקירה האם מעשה אונס נקרא מעשה עבירה או לא בנוגע למי שעשה עבירה באונס והיא עבירה שחייבין עליה מיתה במזיד ובו בזמן הזיק ממון האם פטור מלשלם משום דין קלבד\"מ ומדתנא דבי חזקיה הסובר שבחייבי מיתות שוגגין קלבד\"מ חל או לא. אם מעשה אונס אינו מעשה עבירה דין קלבד\"מ לא יחול. עיין בדו\"ח של רע\"א זצ\"ל לכתובות (דף ל:) ובקובץ שיעורים לכתובות (אות צ\"ו). וע\"ע בשיעורים לקמן (דף לא.) סוגיית שני קדרין אות א.</i>",
            "נחזור לספקנו בנוגע לעשיית מזיק משום פקו\"נ אם חייב או לא. לפי הביאור הראשון מאחר שהרמב\"ם סובר שחל דין פקו\"נ באדם המזיק, אלא שהבחין בין מי שהזיק בקום ועשה לבין מי שהזיק בשב ואל תעשה, ה\"ה שיחול דין פקו\"נ ואנוס בעשיית המזיק ויפטר בעשיית המזיק - וכמבואר בסוגיין. מאידך אם ננקוט כביאור השני שלרמב\"ם אין דין פקו\"נ חל בנוגע לניזקין ה\"ה בנוגע לעשיית המזיק. ואם עשה את המזיק משום פקו\"נ צ\"ל חייב, כי דין פקו\"נ חל דוקא בנוגע לעבירות ועונשין ולא בחיובי ממון דנזקין ואין דין הצלה דפקו\"נ פוטר בנזקין."
        ],
        [
            "<big><strong>ענין נתקל פושע.</strong></big>",
            "גמ'. בשעת נפילה. מצויות שלש שיטות בראשונים בביאור דין נתקל פושע שהזיק בשעת נפילה כשהחרסית נפלה על מישהו והזיקתו.",
            "התוס' (דף כח: בד\"ה והתניא) סוברים שחייב מדין אדם המזיק; ב) הרמב\"ן סובר שחייב משום אש; ג) בעה\"מ סובר שאם נתקל פושע הו\"ל אדם המזיק וחייב ואם נתקל לאו פושע הו\"ל בור באונס שפטור.",
            "בסוגיא מבואר שלמ\"ד נתקל פושע חייב בשעת נפילה ולמ\"ד נתקל לאו פושע פטור. והתוס' מפרשים שחייב מדין אדם המזיק וזה תואם את שיטתם שאדם המזיק באונס כעין גניבה פטור ואילו באונס כעין אבידה חייב (לעיל דף כז: בד\"ה ושמואל אמר כו'). אך לשיטת הרמב\"ן (בב\"מ (דף פ\"ב ב) ועיין בשיעורינו על המשנה (דף כו.) אדם מועד לעולם) שאדם המזיק באונס גמור חייב, א\"א לפרש שחייב משום שפשע בשעת נפילה מדין אדם המזיק שהרי אדם המזיק חייב גם בשלא פשע ובאונס.",
            "כתב הרמב\"ן במלחמות ה' וז\"ל דבשעת נפילה אפי' לר\"מ האומר נתקל פושע הוא לאו היינו אדם המזיק דלאו מכחו קא אזיל שהקרקע שנתקל בה דחפתו ודמי למי שדחפו אדם ונפלה כדו והזיקה דלאו מכחו דידיה מזיק, ומיהו כיון שלא היה לו ליכשל בקרקע חייב, ולא דמיא לאבן מונחת לו בחיקו דהתם כיון שעמד ומפני עמידתו נפלה ה\"ל כחו ואדם המזיק הוא, אבל הכא כיון שנתקל על כרחו נפל מכח הקרקע שנתקל בו ולא מכחו נפלה אלא ממילא נפלה, ומ\"מ כיון שהוא פשע באותה תקלה שנתקל ה\"ל כאשו דבעידנא דקא אזלי קא מזקי וחייב בין בנזקי אדם בין בנזקי כלים, דומיא דאסו\"מ שהניחן בראש גגו ונפלו ברוח מצויה שהנפילה לא מכח אדם אתיא אלא מכח הרוח ועל כרחו של מניח נפלו, וכיון שפשע באותה הנחה אשו הוא וחייב, ה\"נ באותה נפילה אנוס הוא שהרי נתקל ועל כרחו יפול אבל באותה תקלה פשע וחייב כו' עכ\"ל. ביאור דבריו שבנתקל אין הנזק נעשה מכח האדם לבדו אלא גם עקב הקרקע שהפילתו והתערבות כח הקרקע בנפילת האדם מפקיעה את מעשה האדם מהנזק ולכן אין כאן חיוב של אדם המזיק. עכ\"ז יש חיוב של אש המזיק וכדין אסו\"מ שהניחן בראש גגו החייבים כשהזיקו דרך הילוכם ע\"י כח אחר שמעורב בם.",
            "אמנם עולה השאלה, מ\"ש נתקל שאינו אדם המזיק אליבא דהרמב\"ן משום שהקרקע הפילתו והאדם לא הזיק מכחו מאדם שנפל מראש הגג ברוח מצויה שחייב בד' דברים מדין אדם שחבל (לעיל דף כז.) ואע\"פ שכח אחר של הרוח הפילו, ואין אומרים שכח אחר של הרוח שגרם לנפילתו מפקיע את החיוב של אדם המזיק או של אדם החובל.",
            "ונראה להבחין בין אדם שהזיק בגופו עם כח אחר מעורב בו לבין אדם שהזיק בכחו עם כח אחר מעורב בו. אדם שהזיק בגופו נחשב לאדם המזיק אפילו נפל משום כח אחר מעורב בו וזהו אופן הנזק כשנפל מראש הגג והזיק וחבל. ואילו אדם שהזיק בכחו כגון נתקל שהפיל מידו כד והזיק מכח אדם אינו חייב מדין אדם המזיק משום שכח אחר מעורב עם כחו. על כן נתקל אינו חייב מדין אדם המזיק אלא משום אש.",
            "התוס' לעומת זאת סוברים שבכל אופן חשוב לאדם המזיק אפילו יש כח אחר המעורב עם כח האדם. ונראה שתהיה נ\"מ אף לענין שחיטה ונטילת ידים הזקוקות לכח גברא. אם יהיה כח אחר מעורב עם כח האדם אליבא דתוס' ייחשב לכח גברא ואליבא דהרמב\"ן תפקע חלות דין כח גברא כי כח אחר מעורב עם כח האדם.",
            "וכתב בעל המאור וז\"ל ר\"מ וסתם מתני' סבר נתקל פושע הוא כיון דבשעת נפילה מזיק בפשיעה ומכחו קא אתי כו' כיון שאדם הוא המזיק הא קי\"ל אדם חייב בכל, ומר דהוא ר\"י דמתני' ורבנן דברייתא סבר נתקל לאו פושע הוא אלא אנוס הלכך לאו נזקי אדם הוא אלא בור ובור באונס פטור כו' עכ\"ל. נראה שדעת הרז\"ה כרמב\"ן שיש כאן חסרון במעשה אדם שכן כח אחר מעורב עם כחו אך סובר שיהיה תלוי בפשיעת האדם. אם האדם פשע, נחשב המעשה למעשה אדם וחייב מדין אדם המזיק, הגם שכח אחר מעורב בו. מאידך אם לא פשע הנתקל ונפל מחמת כח הקרקע אז פקע מעשה האדם מהנפילה ונחשב לבור ולא לאדם המזיק.",
            "ועל מש\"כ בעה\"מ שאם לא פשע הו\"ל בור השיג הרמב\"ן וז\"ל ולא דמי לבור שאין לך בור מזיק דרך הלוכו אלא בשעה שעמד ניזוק בא ונתקל ונשוף בו עכ\"ל. ויתכן שבעה\"מ סובר כי הואיל והכח האחר המעורב בשעת הנפילה הוא כח הכובד של הקרקע אינו אש אלא בור. אך נראה יותר לפי\"מ שכתב הנ\"י כאן וז\"ל מיירי בהדי דקא אזיל ניזק פגע בהו והוחלק במים דרך נפילתן דלאו מכח הליכתן אתזק אלא מכח הלוכו על גביהן עכ\"ל. נ\"י חידש שאם הוזק הניזק כשהלך אל המזיק מופקעים כל דיני נזקין האחרים והו\"ל הנזק של בור. עיקר הגדר של בור הוא שהניזק הלך אצל המזיק ובכך הוזק, וה\"ה כאן. משום כך אף לבעה\"מ אין כאן המזיק של אש אלא מזיק בור שהרי הניזק הלך אצל המזיק ובכך הוזק.",
            "<b>תוס' ד\"ה פליגי כו'.</b> נתבאר לקמן בתוס' (דף מח. ד\"ה וטינפו) שחלוקים רש\"י ותוס' במפקיר בורו שהיה שלו אלא שלא כרהו דלרש\"י הואיל והתחייב מדין ממונו נשאר בעל הבור אפילו לאחר שהפקירו. ואילו התוס' סוברים שאם הפקירו פטור כי מאחר שאינו ממונו פקעה אחריות דבעל הבור. אמנם לכ\"ע אם יפקירנו לאחר נפילת אונס ולא יהיה לו פנאי לסלקו פטור לפי שלא התחייב כלל באחריות הבור - לא מדין ממונו ולא מדין עשיית המזיק כי רק אם היה לו פנאי לסלקו לפני שהפקירו הו\"ל בורו המחייבו משום ממונו. ואם יפקירנו לאחר נפילת פשיעה לכ\"ע חייב שהרי בעל הבור חייב משום עשיית המזיק, וחיובו אינו תלוי כלל בממונו.",
            "<b>בא\"ד. דמתכוין לזכות בחרסין ואפי' נתנו אחר שם כו' אע\"פ שהוא לא עשה בור זה כיון דדידיה הוא עליה דידיה רמי לסלקו כו' עכ\"ל.</b> התוס' סוברים שלמרות שאחר עשה את הבור עכ\"ז בזכיית הממון שלו בבור נעשה השני לבעל הבור וחייב באחריות נזקיו. וכן מבואר בתוס' לקמן (דף מח. בד\"ה אע\"ג) שאפילו יחפור אדם בור בחצר חבירו סמוך לרה\"ר בעל החצר חייב ולא הכורה. מאידך הרמב\"ן במלחמות בסוגיא דב' קדרים (דף טו. ברי\"ף דפוס וילנא) כ' וז\"ל למה זה דומה לאסו\"מ שהצניען בביתו ובא אחר והניחן ברה\"ר והזיקו שהשני חייב ולא הבעלים ואע\"פ שהיה להם לסלקן, זה הדין אינו נוהג בבור שיהיה זה חופר בור וזה מתחייב שיהא עליו מוטל לכסותו כו' עכ\"ל, מפורש ברמב\"ן שסובר דבכה\"ג בעל הממון דבור פטור ומי שעשה את הבור לבדו חייב, שלא כשיטת התוס'."
        ],
        [
            "<b>גמ'. בור ברה\"ר וחמץ מו' שעות ולמעלה.</b> אשר להגדרת החיוב דבל יראה ובל ימצא שאע\"פ שהחמץ אסור בהנאה ואינו ברשותו עשהו הכתוב כאילו ברשותו חלוקים הראשונים. יש סוברים שהתורה חידשה שחל קנין ממון בחמץ לענין ב\"י וב\"י. וזה הולם את שיטת הר\"י שביטול חמץ הוי הפקר כי איסורי ב\"י וב\"י תלויים בקנין ממון הבעלים, ומאחר שהפקירו אין החמץ שלו ואינו עובר. ואם לא יפקירנו לפני זמן איסורו החמץ הוא שלו לענין ב\"י וב\"י, ולכן עובר. עיין בתוס' למס' פסחים (דף ד:) ד\"ה מדאורייתא. ואילו שיטת רש\"י (עיי\"ש בתוס' הנ\"ל) והרמב\"ן (בחידושיו לריש מס' פסחים ועיין בר\"ן) היא שביטול חמץ אינו הפקר אלא השבתה בלב שחושב שהחמץ הוא כעפר ואינו רוצה בקיום החמץ. ביטול איפוא אינו מטעם הפקר אך הוא ע\"פ גזיה\"כ דתשביתו. אליבא דשיטה זו אין האיסורים דב\"י וב\"י תלויים בקנין ממון הבעלים אלא בהלכה מיוחדת דרוצה בקיום חמץ. ויתכן אליבא דרש\"י שאם מצוי ברשותו של ישראל א' חמץ של ישראל שני והוא רוצה בקיום החמץ של השני, יעבור הראשון בב\"י וב\"י אע\"פ שאינו שלו מאחר שהחפצא של החמץ הוא של ישראל והראשון רצה בקיום החמץ.<sup>22)</sup><i class=\"footnote\">עיין ברש\"י למס' פסחים (דף ד. ד\"ה חובת הדר) וברמב\"ן לריש מס' פסחים לענין מקיים חמצו של אחר ושל הפקר ברשותו. וכן עיין בס' רשימות שיעורים למס' שבועות חלק א' דף קע\"ח. ואליבא דרש\"י המקיים את החמץ ברשותו יעשה הביטול ולא בעל הממון, ואכמ\"ל.</i>",
            "והנה סוגיין השוה את דין החמץ לדין בור ברה\"ר. ויש להתבונן בהשוואתם, דבשלמא אליבא דרש\"י והרמב\"ן שב\"י וב\"י אינם תלויים בדיני ממונות ה\"ה לענין כריית בור ברה\"ר שהכורה חייב למרות שאין הבור שלו. והוא דין מחודש של אחריות עקב אשר עשה המזיק דבור אע\"פ שאינו שלו. אך לדעת הר\"י שהחמץ הוא שלו לענין ב\"י וב\"י הרי שונה דינו מבור ברה\"ר שכן חיוב בור ברה\"ר הוא מחמת חלות עשיית המזיק ולא משום קנין ממון שלו.",
            "ויתכן להסבירה בהתאם לשיטת רש\"י והרמב\"ן הנ\"ל (יעויין בשיעורים לדף כט. בתוס' ד\"ה פליגי) שאם התחייב בעל הבור לא מחמת עשיית המזיק (כגון שנפלה כדו באונס) אלא משום ממונו (כגון שהיה לו פנאי לפנותו ולא פינהו) ואח\"כ הפקיר למזיק שעדיין חייב. ויש כאן חידוש דין שלענין בעלות דנזקין אין ההפקר מועיל והבור עדיין נחשב כשלו. ובכך דומה לדין החמץ שהתורה עשתהו שלו לענין ב\"י וב\"י.",
            "<b>גמ'.</b> התם לא אסתלק להו מעשה ראשון הכא אסתלק להו מעשה ראשון. מהגמרא נראה בעליל שבור מכוסה עדיין שם בור עליו אלא שהוא שמור. ואילו טממה לבור אסתלק להו ואינו בור כלל. ומסתבר שבמה דברים אמורים בכיסוי בור שאינו קבוע ועלול ליפול לאחר זמן ומשום כך גם בשעת כיסוי הבור עדיין חפצא דמזיק הוא. אולם אם יכסהו בכיסוי של ברזל שיעמוד לעולם דינו כבור שטממה. ונ\"מ תהיה לגבי דין הסוגיין של בור מגולה שכסהו וחזר וגילהו.<sup>22)</sup><i class=\"footnote\">עיין בתוס' לקמן (דף נה:) ד\"ה הא.</i>",
            "<b>ב.</b><br>התורה חידשה שסילוק שמירת הבור מחייב ע\"פ גזיה\"כ כי יפתח איש בור. ונחלקו הראשונים אם חל דין זה אף בשאר מזיקים. הרמב\"ם פסק בפ\"ד מהל' נ\"מ (הל\"ב) שה\"ה מזיק שור חייב. וז\"ל הפורץ גדר לפני בהמת חבירו ויצאת והזיקה אם היה גדר חזק ובריא חייב עכ\"ל. אך הראב\"ד (שם) השיג עליו וז\"ל זה שאמר חייב לא ידענו מהו כו' ואם על הנזק אמר אינו כן אא\"כ הכישה עכ\"ל. ועיי\"ש במגדל עוז שהביא את תשובת הרמב\"ם לחכמי לוני\"ל לפיה הפורץ גדר חייב עבור נזקי הבהמה. (ואילו לסטים שהוציאוה פטורים אם לא הכישו אותה א) אמנם מהרמב\"ם משמע שסילוק השמירה (פריצת הגדר) מחייב בשור כבבור כי מאחר שהפורץ סלק את השמירה מהשור נעשה הוא לבעל המזיק דהשור בדומה למי שפתח את כיסוי הבור שנעשה לבעל הבור משום סילוק שמירתו. ואילו הראב\"ד שהשיג סובר שסילוק שמירה מחייב בבור בלבד ע\"פ גזיה\"כ דוכי יפתח ולא בשאר נזקין.",
            "ונראה שהראב\"ד מחלק בין בור למזיקים אחרים כי בבור קיים מחייב מיוחד של תקלה ובסילוק השמירה הריהו יוצר תקלה שלא היתה בעולם עד שפתח את הבור, משא\"כ בשאר מזיקים. ועוד שלפי שמואל יש מחייב בבור אף משום החבטה בקרקע עולם. ולמרות שקרקע עולם גם בלי כרייה מהוה חפצא של מזיק, עכ\"ז חייב הכורה על כריית הבור משום שהכשיר את המזיק דקרקע עולם, כלומר, שהגדיל את יכולתה להזיק מאשר בלי הכרייה. ואליבא דשמואל הוא גופו של המחייב דבור - הכשר הנזק המאפשר יותר שהבור יזיק. ה\"ה במסלק את הכיסוי דהוי השמירה מע\"פ הבור, שמאפשר יותר את ההיזק שהבור עלול לעשות, והוא מחייב מיוחד בבור. ואילו במזיקים אחרים עשיית החפצא דמזיק ממש מחייבת ולא הכשר המזיק להזיק יותר, ולכן לראב\"ד סילוק שמירת שור אינו מחייב.",
            "<b>ג.</b><br>פסק הרמב\"ם בפי\"ב מהל' נ\"מ (הל\"ו) וז\"ל המוצא בור וכסהו וחזר וגילהו בעל הבור חייב וזה האחרון פטור כו' עכ\"ל. והשיג הראב\"ד ז\"ל בכדי שיעשה עכ\"ל. וכ' ה\"ה ז\"ל דימה הר\"א ז\"ל דין זה לבור של שני שותפין שיתבאר למטה שאין הראשון חייב עד שידע. ויש לי לחלק שכאן לא היה לו לסמוך על כסויו של אדם שאין לו חלק בבור ואפי' ידע בכסויו לפי שהיה לו לחוש שמא יבא הלה ויטול כסויו, ולפיכך היה לו לבעל הבור לכסותו משלו, ואם לא כיסהו משלו ובא אחר וגלהו חייב, משא\"כ בבור של שותפין, שהראשון היה לו לסמוך על כיסויו ועל השני שעבר שם הוא החיוב כיון שהראשון לא ידע עכ\"ל. ונראה שלפי ביאור המגיד משנה חל השיעור בכדי שידע כשיש קיום חובת השמירה ע\"י כסויו של האחרון, אבל אם אין קיום לחובת השמירה בעל הבור חייב מיד. ובכך חלוקים הרמב\"ם והראב\"ד. אליבא דהראב\"ד יש קיום חובת שמירה דבעל הבור ע\"י כסויו של האחרון, ולפיכך בעל הבור פטור עד זמן בכדי שיעשה. מאידך אליבא דהרמב\"ם כל עוד שהכסוי של האחרון על הבור והוא שמור במציאות שניהם פטורים. ועכ\"ז אין בכסוי של האחרון קיום לחובת שמירה המוטלת על בעל הבור. ולפי' משנטל האחרון את כסויו חייב השני מיד.",
            "ויש לעיין בבור שכסהו וחזר וגלהו שהמכסה שגלהו פטור ובעל הבור חייב, מדוע לא נחייב גם את האחרון שגלהו על פתיחת הבור ע\"פ דין וכי יפתח איש בור. ונראה שחיוב הבעלים עבור בורו מונע חלות חיוב על הפותח. אמנם כל זה ניחא אליבא דהרמב\"ם שהבעלים חייבים מיד כשלקח המכסה את הכסוי מהבור. אך אליבא דהראב\"ד שהבעלים חייבים רק בכדי שיעשה ולא קודם לכן, מסתבר שכל הזמן שאינו בכדי שיעשה, זה האחרון שכיסהו וחזר וגילהו חייב על פתיחתו, ורק אחרי זמן בכדי שיעשה בעל הבור חייב והאחרון פטור."
        ],
        [
            "<b>גמ'. בכותל רעוע.</b> במצניע בכותל רעוע המצניע חייב ובעל הכותל פטור. הקשו התוס' (ד\"ה וחייב כו') וז\"ל וא\"ת כותל רעוע נמי איבעי ליה לאסוקי אדעתיה שמא הצניעם שם כשהיתה בריא וי\"ל דמ\"מ ראוי המצניע להתחייב כיון שפשע כו' עכ\"ל. ונראה בכוונתם שהקוצין והזכוכיות שבתוך הכותל הרעוע לפני שבעל סתרו הכותל הוויים חפצא של מזיק שעשה המצניע. אך בעל הכותל בסתירת הכותל הרעוע קירב את המזיק לניזק. לפיכך חייב המצניע כי הוא עשה את החפצא של המזיק ועליו מוטל החיוב יותר מעל בעל הכותל שרק קירב המזיק אל הניזק בלבד. אליבא דהתוס' דין המצניע כדין בעל בור המתגלגל (לעיל דף ו.) וכאסו\"מ שהניחן בראש גגו ונפלו ברוח מצויה והזיקו לבתר דנייחו שהראשון שהניחן על הגג או ברה\"ר חייב אע\"פ שהרוח או רגלי בני רה\"ר קירבם אל הניזק. הראשון ששם הבור המתגלגל לכתחילה ברה\"ר או שהניח האסו\"מ על ראש הגג עשאם למזיק בהנחה הראשונה ואח\"כ התקרב המזיק אל הניזק ע\"י כח אחר, ובכן לבתר דנחו והזיקו הראשון חייב ולא האחרים שגלגלו את הבור ברגליהם, כי מי שעשה את המזיק לכתחילה עליו החיוב יותר ממי שקירב המזיק אל הניזק.<sup>23)</sup><i class=\"footnote\">עיין ברא\"ש ובנ\"י בשם הרא\"ש.</i>",
            "ברם בנמוקי יוסף אחר שהביא את תשובת התוס' בשם הרא\"ש כתב בשם הרמ\"ה תשובה אחרת וז\"ל דלא אמרי' מיגו דהוי פושע לגבי זמן בריאות להוי פושע נמי לגבי זמן רעיעות עכ\"ל. ודבריו טעונים ביאור. ונראה שר\"ל שהבעלים שהפילו את הכותל הפילוהו ברשות מפני שהיה רעוע ולפיכך המצניע חייב יותר שהרי הניח הקוצין והזכוכיות בכותל הרעוע בלי רשות והבעלים הפילו את הכותל ברשות וכשא' עשה שלא ברשות והשני ברשות זה שעשה המזיק שלא ברשות חייב יותר.",
            "נ\"מ אם יבא אחר ויפיל את הכותל שלדעת הרמ\"ה יהיה חייב כי הפיל את הכותל בלי רשות שלא כבעלים שיש להם רשות להפילו. וכן מפורש בנ\"י בשם הרמ\"ה וז\"ל ואי סתריה אינש מעלמא שלא ברשות ל\"ש רעוע ול\"ש בריא הסותר חייב והמצניע פטור, ואע\"ג דברעוע המצניע חייב דפושע הוא מ\"מ השתא הסותר חייב דלא גרע מכורה אחר כורה דאחרון חייב עכ\"ל. אולם לשיטת התוס' והרא\"ש אפילו יפיל אדם אחר את הכותל הרעוע, המצניע יהיה חייב והאחר יהיה פטור שכן המצניע עשה את החפצא להיות מזיק והסותר רק קירב המזיק אל הניזק ומי שעשה את המזיק חייב יותר.",
            "וצ\"ע אליבא דהרמ\"ה מהי הנ\"מ בין המצניע בכותל רעוע לבין המניח אסו\"מ בראש הגג ונפלו ברוח מצויה והזיקו בתר דנחו או בין בור המתגלגל, שהראשון נחשב למי שעשה את המזיק מעיקרא וחייב והאחרון פטור, מהמצניע בכותל רעוע שהמפיל חייב ורק בעל הכותל שהפיל פטור משום שיש לו רשות.",
            "ונ\"ל שהרמ\"ה סובר כי בשלמא באסו\"מ ניתן לומר שאף על הגג חל עליהם השם של מזיק שהרי הם עומדים ליפול ולהזיק משום כח הרוח וכח הרוח אינו אלא היכי תמצי כדי לקרב המזיק אל הניזק. ואילו בכותל רעוע הכותל נפלה ע\"י מעשה אדם שהפילה ואת הקוץ שבתוכה לרה\"ר והגברא שהפילה עשה את הקוץ לחפצא של מזיק ברה\"ר. אין המצניע לבדו חשוב לעושה חפצא של המזיק בשעת הצנעת הקוץ בכותל. אף זה שהפיל את הכותל חשוב למי שעשה את המזיק, לפיכך דינו כדין הכורה אחר הכורה שהאחרון חייב.<sup>24)</sup><i class=\"footnote\">עיין לקמן (דף נא. בתוס' ד\"ה האחרון ובשט\"מ) דפליגי הראשונים אם א' חפר בור ח' טפחים והאחרון עשהו לבור ט' האם האחרון לבדו חייב או דשניהם חייבם. ולכאורה הרמ\"ה סובר כאותם הראשונים שנוקטים שהאחרון לבדו חייב. ולפיכך המפיל את הכותל לבדו חייב. ויש לחלק שהרי המפיל גם קירב את המזיק אל הניזק נוסף לעשיית המזיק ולפיכך כאן הוא לבדו חייב.</i>",
            "והנה רבינא השווה המכסה בורו בדליו של חבירו למצניע קוצותיו בכותל רעוע של חבירו. ונראה שגם דין המכסה בורו בדליו של חבירו מתפרש בשני אופנים: א) י\"ל שלבעל הדלי יש רשות לקחת את דליו ולכן פטור כשלקחו ובעל הבור חייב; ב) א\"נ מאחר שהדלי עומד כל רגע להלקח ע\"י בעליו נחשב הבור למגולה וכאילו אינו מכוסה כלל. ונ\"מ לאדם אחר שלקח את הדלי, שלפי הטעם הראשון בדין הוא שהאחר יהיה חייב מאחר שאין לו רשות לקחת את הדלי. ואילו אליבא דהטעם השני אפילו אחר יהיה פטור כי הבור אינו נחשב למכוסה ובכן האחר לא גלהו כלל. ובשיטה מקובצת כתב בשם המאירי וז\"ל וה\"ה נטל אחר הדלי ולא בעליו שחייב בעל הבור שהרי מ\"מ פשע בכסויו עכ\"ל, כלומר שהדלי אינו נחשב לכסוי כלל ולכן האחר פטור. ונראה שדין זה תלוי במחלוקת הנ\"ל בין התוס' להרמ\"ה בדין כותל רעוע. אליבא דהתוס' שאפילו יבוא אחר ויסתור את הכותל הרעוע, בכל זאת המצניע חייב, ה\"ה בנוגע לנוטל הדלי מהבור שאפילו יטלנו אחר ג\"כ יהיה פטור. הצד השוה שבהן שאין כאן שמירה כלל - הקוץ אינו שמור בכותל ונחשב לחפצא של מזיק בתוך הכותל, ולפי' הסותר את הכותל פטור כי רק קירב את המזיק אל הניזק כנ\"ל. ה\"ה לבור המכוסה בדליו של חבירו שאינו נחשב למכוסה ושמור כלל ואין בנטילת הדלי מעשה פתיחת הבור כי כבר נחשב לבור מגולה. מאידך אליבא דהרמ\"ה יש חלות שמירה בתוך הכותל אלא שבעל הכותל פטור מפני שסתרו ברשות. ואילו אחר שסתר את הכותל הוא חייב ולא המצניע. ה\"ה בבור ודליו של חבירו שלבעל הדלי בלבד יש רשות ליטלו ורק הוא פטור אם נטלו מהבור. ואילו לגבי אדם אחר הבור שמור ואין לו רשות ליטול את הדלי, ואם האחר יטול את הדלי בלי רשות הריהו חייב ולא בעל הבור.",
            "<b>גמ'. הוה ליה לאודועיה קמ\"ל.</b> לשיטת הרמ\"ה שהפטור כאן מיוסד ברשות ליטול את דליו מוסבר הס\"ד דהוה ליה לאודועיה, שאם אינו מודיעו אין לו רשות ליטול את דליו, וצ\"ל חייב.",
            "<b>גמ'. ר' יהודה.</b> מסקנת הגמרא שלדעת ר' יהודה רשות בי\"ד שע\"מ כן הנחיל יהושע את הארץ פוטרת את המזיק. ביאור התקנה שהוצאת זבלים לרה\"ר אינה חשובה עשיית תקלה ברה\"ר כי התקנה הפקיעה את עצם השם של תקלה מהזבלים והוא כמו בור ברשותו שאינו מזיק כלל. ויתכן שרשות ב\"ד פוטרת רק בבור שחל בו חיוב מיוחד של תקלה וכשיש רשות ב\"ד אומרים שמאחר שכל הולכי רה\"ר יודעים על הזבל שברה\"ר, משום כך אינו תקלה להם, ועליהם ליזהר שלא יפלו ולא יוזקו. ואילו בשאר המזיקים, כגון בשור ואש המזיקים בקום ועשה, אין רשות ב\"ד פוטרת מחיובי נזק ואף לא מהאיסור להזיק - מהלאו של \"ולא תשים דמים בביתך\" המחייב בתשלומין.",
            "ברם במס' ב\"מ (קיח ב) מבואר וז\"ל אמר אביי ר' יהודה ורשב\"ג ור\"ש כולהו סבירא להו כל מקום שנתנו לו חכמים רשות והזיק פטור, ר' יהודה הא דאמרן כו' ר\"ש דתנן היה מעמידו בעלייה צריך שיהא תחתיו מעזיבה ג' טפחים ר\"ש אומר לא אמרו כל השיעורים הללו אלא שאם הזיק פטור מלשלם עכ\"ל. ולכאורה מוכח שרשות ב\"ד פוטרת בכל המזיקים בין בבור בין באש, שהרי ר\"ש משתעי באש.",
            "אכן נראה שאין מכאן ראייה שהרי ר\"ש (שם בב\"מ) מדבר אודות הרחקת נזקין בהלכות שכנים המחייבת את השכן להרחיק ולהפריד את התנור שבעלייה משכנו הדר מתחתיו. חיוב הרחקת נזקין הוא דין מיוחד בהלכות שכנים שאינו כלול בדיני מזיקים דעלמא, שהרי בעל העלייה מעמיד את התנור בתוך שלו, ובכל זאת החכמים חייבוהו להרחיקו משכנו. ובכן במקום שקיים חובת ב\"ד להרחיק ג' טפחים אין עליו חיוב להרחיק יותר. גם פטור מלשלם דדינא דהלכות שכנים המתיר לו להעמיד את התנור בתוך שלו פוטרו ומטיל על השכן השני הדר מתחתיו לשמור את עצמו ואת נכסיו שלא יוזקו, ואין בכך איסור של \"ולא תשים דמים בביתך\" כלל.",
            "אך לפי הה\"א של הגמ' שר' יהודה פוטר מתשלומים רק במקום שיש רשות מצוה נראה שרשות של מצוה לבדה מפקיעה את האיסור ד\"ולא תשים דמים בביתך\" והשם של מזיק מהחפצא, ולפיכך אם יזיק כשיש לו רשות מצוה פטור מלשלם. אולם רשות ב\"ד שאינה משום מצוה מרשה לו להשתמש ברה\"ר עבור הזבלים אך מ\"מ עליו ליזהר שזבליו לא יזיקו כי נחשבים לחפצא של מזיק והאיסור של שמירת נזקין \"ולא תשים דמים בביתך\" בתקפו עומד.",
            "<b>תוס' ד\"ה אפילו.</b> ז\"ל ושמא אין הענינים שוין עכ\"ל. יתכן שההבדל הוא שכאן בעל הזבל הוציא את זבלו לרה\"ר, עליו ילכו בני אדם ועלול הזבל להזיקם. לכן על בעל הזבל לשמור שהזבל לא יזיק את בני רה\"ר, ואין החוב מוטל על הניזקים שלא יוזקו שהרי קשה מאד לבני רה\"ר ההולכים על הזבל ליזהר שלא יוחלקו בו ולא יוזקו.<sup>25)</sup><i class=\"footnote\">עי' בסמ\"ע חו\"מ סי' תי\"ד אות ו'.</i> שונה הוא מי שמתקן את מלאכתו ברה\"ר ל' יום שאינו רוצה שידרכו בני רה\"ר על אבניו אלא אדרבא רצונו שיתרחקו מאבניו וילכו מסביבם. ובכן קל יותר לבי\"ד לחייב את בני רה\"ר ליזהר שלא יוזקו באבנים, וככה חייבם בי\"ד.",
            "<b>רש\"י ד\"ה כל המקלקלין. ז\"ל לישנא אחרינא כל המקלקלין ואפי' עושין ברשות עכ\"ל.</b> לפי\"ז רשב\"ג סובר שכל הקודם בהן זוכה אפילו באלו המזיקים שהוציא אותם ברשות. ולת\"ק דין כל הקודם בהן זוכה חל רק באלו שהוציא אותם שלא ברשות. ונראה שלת\"ק יש קנס דוקא באלו משום שהשתמשו ברה\"ר בלי רשות וע\"ז קנסו אותם. מאידך אליבא דרשב\"ג קנסו אותם משום איסור המזיק ד\"ולא תשים דמים בביתך\", ומאחר שעברו באיסור מזיק חל הקנס דכל הקודם בהן זוכה."
        ],
        [
            "<b>גמ'. אמר רב.</b> יל\"ע בקנס דכל הקודם בהן זוכה אם חלה הפקעת ממון גמורה כהפקר או שאין בקנס זה אלא היתר לאיסור גזילה אך בלי חלות הפקר וקנין. והנה מצינו בכמה מקומות היתר גזילה ומזיק בלי הפקעת ממון וקנין:",
            "א) בדין המסור שמבואר לקמן (קיט א) שמותר לאבד ממונו ביד שלא יהא ממונו חמור מגופו מסתבר שאין בכך קנין לאדם אחר אלא היתר איבוד ממונו של המסור והוא ק\"ו מהיתר הריגת המסור, וחלות היתר הוא בלי הפקעת ממון וקנין.",
            "ב) למ\"ד (לקמן קיג ב) גזל עכו\"ם מותר מסתבר שאין זה אלא היתר גזילה אבל הממון עדיין של העכו\"ם אפילו לאחר שלקחו ישראל. ולפיכך אינו נקרא לכם בנוגע למצות ד' מינים ולקידושי אשה, עיין בפוסקים.<sup>26)</sup><i class=\"footnote\">עיין אה\"ע ריש סי' כ\"ח ברמ\"א ובפ\"ת.</i>",
            "והנה הה\"א בסוגיא הסבירה מש\"כ במתני' ואסורין משום גזל שהכוונה \"לאותו שקדם וזכה\" ר\"ל שאסור לגזול מן הזוכה. ולכאורה קשה - פשיטא כיון שזכה מן ההפקר אסור לגוזלו. אך כשנפרש שלא הפקירו את הממון אלא שהתירו לקחתו בלי איסור גזילה מובן שהגמרא באה ללמדנו שעכ\"ז אסור לקחתו מן הזוכה. ויל\"ע האם האיסור לקחתו מן הזוכה הוא מדאורייתא או מדרבנן.<sup>27)</sup><i class=\"footnote\">עיין בשיעורים לעיל (דף כז:) ד\"ה בן בג בג.</i>",
            "עוד ראייה יש להביא ממ\"ד שהלכה ואין מורין כן. אילו היה כאן הפקר והפקעת ממון גמורה למה אין להורות כן לרבים. אך אם ננקוט שהוא רק היתר גזילה מוסבר למה אין להורות כן לכתחילה.",
            "אמנם הרמב\"ם (פרק י\"ג מהל' נזקי ממון הלי\"ד) כתב וז\"ל לא יוציא אדם תבנו וקשו לרה\"ר כדי שידושו ויעשו לו זבל. ואם הוציאו קנסהו חכמים שיהיו כהפקר וכל הקודם בהן זכה מעת שנידושו והשביחו כו' ואע\"פ שהן כהפקר אם הוזק בהן אדם או בהמה הרי זה המוציא חייב לשלם עכ\"ל. פשטות לשון הרמב\"ם מורה שלדעתו חל כאן הפקר ממש. ולכן הוקשה לו למה חייב המניח את הקש בנזקין מאחר שהוא הפקר, וכלפי זה כתב שאעפ\"כ חייב, כלומר, שלענין חיוב נזקין לא הפקירו את הקש והוא עדיין שלו להתחייב בנזקין.",
            "ברם עלינו להבין, והרי אנו פוסקים שבור שחייבה עליו תורה הוא גם בור הפקר ברה\"ר וכיסודו דר' ישמעאל (לעיל דף כט:) ששני דברים אינם ברשותו של אדם ועשאום הכתוב כאילו הם ברשותו, ובכן אפילו תהיה התקלה הפקר גמור בדין הוא שיהא חייב מדין בור ומהי קושיית הרמב\"ם.",
            "ויתכן שהרמב\"ם רצה לחייב את בעל הקש אפילו לאחר נפילת אונס, כי מי שמפקיר בורו לאחר נפילת אונס פטור, אבל בהוצאת קש ותקלה לרה\"ר חייב מדרבנן שעדיין שלו ואינו הפקר לענין נזקין. אך תירץ זה דחוק.",
            "ויתכן שבהפקיר נזקיו לאחר פשיעה הוא חייב כי מי שעשה את התקלה הוא שהפקירו, והפקר שלו אינו מפקיע אחריותו כבעל הבור. אך סד\"א שבהפקיר ב\"ד את בורו אולי פקעה גם אחריותו כבעל הבור בדומה למי שמסר מזיק לשומר (דף מה.) שנכנסו תחת הבעלים לענין שמירת נזקין וה\"ה כאן שיכנס בי\"ד תחתיו להיותם אחראי על שמירת הבור, משמיע לנו הרמב\"ם שבעל הקש ששם אותו ברה\"ר חייב אפילו לאחר שבי\"ד הפקירו.",
            "בסוגיא חלוקים אם הלכה ומורין כן או הלכה ואין מורין כן. מסתבר דלמ\"ד הלכה ומורין כן עקב הקנס חל עליו דין הפקר ואילו למ\"ד הלכה ואין מורין כן אינו חלות דין הפקר אלא היתר לקיחה בעלמא, ומאחר שהרמב\"ם פסק שהלכה ומורין כן, לכן פסק שהוא הפקר.",
            "<b>גמ'. לימא רב דאמר כר\"מ וזעירי דאמר כרבנן.</b> צ\"ע, הרי לרבנן אין קונסים כלל, וזה שאינו גובה את הריבית הוא משום איסור דרבית ולא מטעם קנס מדרבנן. וי\"ל שמה שמקישים זעירי לרבנן אינו לענין הקנס על השבח אלא לענין שאין קונסין את הקרן.",
            "עוד צ\"ע, הנה בגמ' לעיל מדובר שרב קנס גופן אטו שבחן, והרי ברבית לא קנסו את הרבית מדרבנן כי הוא אסור מן התורה, ורק קנסו את הקרן, ומהו הדמיון בין דין זה לזה. וצ\"ל שהגמרא עכשיו סוברת שניתן לקנוס את הקרן לבדו ולאו דוקא משום דקנסו את השבח.",
            "<b>גמ'. קרן דבהתירא.</b> לפי\"ז נראה שרבנן ור\"מ חלוקים בעצם חלות האיסור של רבית. אליבא דרבנן האיסור של רבית חל רק ברבית עצמה ולא בקרן, ובכן לא קנסו את הקרן. ואילו לר\"מ עצם הלוואת הקרן חשובה לעבירה ולכן קנסו אף את הקרן.",
            "<b>גמ'. מי יימר דמזיק.</b> צ\"ע, הרי משעה ששם התקלה ברה\"ר עבר באיסור \"ולא תשים דמים בביתך\" שהוא האיסור של מזיקין (עיין ברמב\"ם פי\"א מהל' רוצח הל\"ד). עו\"ק שאם ליכא איסור מזיק כל עוד לא הוזק הניזק למה קנסו את השבח. וצ\"ל שעכ\"פ יש ספק עבירה, פן יוזק בבור זה אדם אחר. ברם זאת הפשרה אינה מובנת, מ\"ש שבודאי עבירה קונסים בקרן, ובספק עבירה - רק בשבח.",
            "ונל\"פ ששני מיני קנסות הם: א) קנס השבח הוא כדי שלא יהא החוטא נשכר ושלא ירויח מהעבירה שעשה; ב) קנס הקרן שמוציאים ממנו את ממונו שהיה לו טרם עשה את העבירה. ואמנם קנס זה צ\"ע כי היכן מצינו שנקנס בעל עבירה בהפסד ממונו. אטו נפקיר ממונו של אוכל חזיר, אתמהה. וצריכים לחלק בין עבירה סתם לבין עבירה של מזיק אחרים שקונסים אותו להפקיע את ממונו, כלומר אותו הממון עצמו של המזיק העומד להזיק ולהפסיד מהניזק את ממונו.",
            "משו\"ה נראה שזו כוונת הגמ' - לא שמצוי כאן ספק עבירה, שהרי בעשיית התקלה ברה\"ר יש עבירה וודאית. אך הספק הוא אם תביא עבירה זו לידי הפסד לאחרים כי רק הפסד הממון של אחרים הוא שמחייב את הקנס על הקרן. ובכן קונסים אותו בשבח בגלל העבירה של עשיית תקלה ברה\"ר וכדי שלא ישכיר וירוויח מחטאו. אשר לקרן, לעומת זאת, מאחר שאינו וודאי שתביא העבירה לידי הפסד אחרים, אין קונסים אותו.",
            "והנה התוס' ד\"ה דמשעת כתיבה עביד ליה שומא הקשו וז\"ל תימה לרבינו יצחק מה שומא יש כאן ומה מזקת עדותן ללוה והלא לא יגבו ב\"ד הרבית ע\"י שטר זה כיון שניכר בתוכו הרבית עכ\"ל. לפום ריהטא קושייתם תמוהה שהרי בודאי עבר משעת כתיבה באיסור רבית, ואין הפרש אם ב\"ד יגבו את הרבית לבסוף או לא יגבו אותה. אך לאור דברינו הנ\"ל מסתבר שהקשו שאפילו נניח שיש איסור רבית וודאי בשעת כתיבה בכל זאת הרי אין וודאות שהעבירה תביא לידי הפסד לאחרים, וקשה איפוא למה קנסו את הקרן.",
            "<b>תוס' ד\"ה וחכמים כו'.</b> ז\"ל וקשה לר\"י למה השטר כשר כיון שהעדים עוברים על לא תשימון כו' עכ\"ל. המל\"מ בפ\"ד מהל' מלוה ולוה (הל\"ו) תירץ דאליבא דהרמב\"ם ליכא קושיא כי שיטת הרמב\"ם בפ\"י מהל' עדות (הל\"ב והל\"ד) שרשע פסול לעדות רק כשעבר בלאו שיש בו מלקות או מיתה או שעבר בלאו דחמס - דהיינו איסור של ממון - ולא העובר באיסור משום תיאבון בעלמא. הרמב\"ם בניגוד לר\"ן (בסנה' דף כז.) הסובר שהאוכל נבילות לתיאבון מתוך תאוות אכילה פסול לעדות ושבועל איסור ביאה לתיאבון פסול (ועיין בתוס' סנה' דף ט: ד\"ה לרצונו). והרי לרמב\"ם עדי רבית אינם לוקים ואף לא עברו על איסור חמס דממון, ולכן לרמב\"ם כשרים.",
            "ובקצה\"ח (רס\"י נ\"ב) תירץ ע\"פ ד' התוס' בסנה' (דף סא. בד\"ה ר\"ל כו') שאינו נעשה מומר לע\"ז באותה שחיטה, וכן כאן בשעת החתימה לא נפסלו לעדות עד לאחר גמר העבירה, אך כשחתמו היו כשרים. והנתיבות השיג שניתן להבחין בין מומר הפסול לשחיטה לבין רשע הפסול לעדות. במומר אין עצם מעשה העבירה הדבר הפוסלו אלא הפוסל הוא הרשעות שבגברא, וראייה לכך מן ההפרש בהלכה בין מומר להכעיס שפסול לשחיטה למומר לתיאבון שלא נפסל אע\"פ ששניהם מזידים ועברו על אותה העבירה של אכילת נבילות. וע\"כ שההבדל ביניהם הוא ברשעות הגברא. וכן מוכח משיטת התוס' בחולין (דף יד. בד\"ה השוחט, ועיין בפוסקים) שאינו נעשה מומר עד שעבר על העבירה ג' פעמים והוא שיעור ברשעות הגברא. ולכן אינו נפסל עד שיגמור את העבירה כי רק אז חל שם רשע גמור בגברא. ומפני כך לגבי שחיטה מומר פסול כעכו\"ם - כלומר שלענין דינים האלה נחלשה ופקעה קדושת ישראל שלו. מאידך בנוגע לפסול עדות - עצם מעשה העבירה פוסל בשעת עשיית העבירה, ואין נ\"מ לנו בין להכעיס לבין לתיאבון. שניהם פוסלים כי עצם מעשה העבירה פוסל ולא חלות הרשעות והמומרות שבגברא.",
            "אמנם תירוצו של המל\"מ שאין עדי רבית פסולים לעדות מאחר שאינם לוקים ואף לא עברו על איסור של חמס ממון נסתר לכאורה ממה שפסק הרמב\"ם בפי\"ב מהל' עדות (הל\"ט) שטבח שיצאה טריפה מתחת ידו פסול לעדות שבכלל אוכלי טריפה הוא, ומשום שעבר על האיסור דלפני עור הריהו נפסל כאוכל טריפות עצמו,<sup>28)</sup><i class=\"footnote\">זה שלא כדעת הכסף משנה שם שכ' ז\"ל נראה שטעם הפסול ביוצא טרפה מתחת ידו לפי שכיון שהוא מאכיל הטריפות חזקה שגם הוא אוכל והוה ליה עובר על לאו דובשר בשדה טרפה שא\"ת שאינו נפסל אלא מפני שהוא מאכיל לטרפות ועבר על ולפני עור וכו' הא לא מיפסיל בהכי דאינו נפסל אלא כשעבר עבירה שחייבין עליה מלקות וכמ\"ש רבנו בפרק עשירי, עכ\"ל.<br>עוד ניתן לומר שהרמב\"ם פסל טבח דוקא שמכר את הטרפות מחמת חמדת ממון וא\"כ אין קושיה כלל מעדי רבית שלא חתמו מחמת חמדת ממון. אך רבינו זצ\"ל למד שהרמב\"ם פסל טבח משום לפני עור. ועי' בכסף משנה שם בפי\"ב הל' ט' ובמש\"כ בשם הטור.</i> וא\"כ גם פה בנוגע לעדי שטר שיש בו רבית נאמר שהואיל ועברו העדים על איסור לפני עור (עיין בפ\"ד מהל' מלוה הל\"ב) יפסלו כמלוה ולוה ברבית.",
            "ונראה שיש להתבונן בפסק הרמב\"ם שהטבח פסול לעדות - הרי אין מלקות משום לפני עור (דהו\"ל לאו שבכללות). וצ\"ל שהעבירה דאכילת טריפות מתייחסת אל הטבח שהכשילו וכאילו הטבח עצמו אכל טריפה, ולפי שעבירה דאכילת טריפה יש בה מלקות פסול הטבח לעדות.<sup>29)</sup><i class=\"footnote\">ואמר רבינו זצ\"ל שה\"ה לענין המכשיל יהודי בע\"ז או בחילול שבת שהמכשיל נחשב למומר לכל התורה כולה כי העבירה של הנכשל מתייחסת אליו. ועיין בפוסקים.</i> ונראה שזה נכון בזמן שאכל הטריפה בשוגג, אבל לא כשאכל במזיד. וניתן לדמות זה לפסק הרמב\"ם בפ\"ג מהל' אבל (הל\"ה) בנוגע למטמא כהן שאם היו שניהם מזידים הכהן לוקה וזה שטמאו עובר בלפני עור ואינו לוקה ואם היה הכהן שוגג וזה שטמאו מזיד הרי זה שטמאו לוקה. וכדומה לזה פסק בפ\"י מהל' כלאים (הל' ל\"א) בנוגע למלביש את חבירו כלאים שאם היה הלובש מזיד הלובש לוקה והמלביש עובר משום לפני עור, ואם לא ידע הלובש שהוא כלאים והיה המלביש מזיד המלביש לוקה והלובש פטור. מוכח שכשעושה את העבירה במזיד מתייחס החטא לעושה העבירה לבדו ולא למכשילו אולם בשוגג מתייחסת העבירה לזה שהכשילו. וה\"ה לענין פסול עדות, שהטבח פסול רק משום שהאוכל שגג. ואילו ברבית מסתמא מדובר במלוה ולוה מזידים, ומשום כך אין העדים נתפסים באותה חלות שם העבירה של המלוה ולוה וכשרים לעדות.",
            "<b>בא\"ד. הא קיי\"ל כאביי דמי שאוכל נבילות להכעיס פסול עכ\"ל.</b> משמע דלרבא כשרים. וק' למה לא יפסלו מטעם עדי חמס כשנטלו שכר לחתום. ויתכן שאיסור חמס הפוסל לרבא הוא כשהתאוה חלק מגוף האיסור כגון במאכלות אסורות ועריות שכן נהנה וההנאה מעצם האיסור (שהרי המתעסק בחלבים ועריות חייב שכן נהנה). וה\"ה בגזילה. עדי רבית לעומת זאת אסורים בלי הנאת ממון והנאת ממון הבאה להם כשנוטלים שכר להעיד אינה אלא הנאה צדדית, ולכן אינם נפסלים אליבא דרבא. א\"נ מדובר כשלא לקחו שכר להעיד, ואה\"נ אילו היו לוקחים שכר היו נפסלים מטעם עדי חמס כי נהנו מהעבירה שעשו, וצ\"ע בזה.",
            "<b>תוס' ד\"ה דמשעת כתיבה.</b> למעלה פירשנו את תמיהת הר\"י בנוגע לקנס הקרן שלדעתו אם למעשה לא יהיה הפסד ממש אין קונסים את הקרן, אכן על העבירה עברו משעת כתיבה.",
            "אך פשטות הר\"י אינה מורה כן אלא שסובר שברבית מפורשת אין העבירה חלה בשעת כתיבה דמשום שלא יגבו הרבית אין כאן איסור. איסור רבית משעת כתיבה חל דוקא ברבית סתומה העומדת לגבייה. איסור הרבית חל דוקא כשהרבית עומדת לגבייה.",
            "והנה מבואר בסוגיא בב\"מ (דף סא:) שלר' אלעזר רבית קצוצה יוצאת בדיינין ולר' יוחנן רבית קצוצה אינה יוצאת בדיינים. לר\"א יוצאת בדיינים דכתיב וחי אחיך עמך \"אהדר ליה כי היכי דניחי\". ונתבאר בראשונים (הריטב\"א ואחרים) שההלוואה החילה חלות חיוב רבית והמלוה קונה את הרבית בשעת גבייה, אלא שחל עליו חיוב מיוחד להשיבה ללוה. ראייה לכך מפסק הרמב\"ם (פ\"ד ממלוה הל\"ג) שאין מוציאין רבית קצוצה מיד הבנים. חזינן שאינה חפצא דגזילה בידי אביהם שחייבים להחזירה בכל אופן, אך אביהם קנאה ואחרי מותו אין על יורשיו חיוב להשיב אותה כי חובת גברא חלה על האב לבדו בלי חלות שעבוד נכסים, ולכן אין גובים אותה מהיורשים.",
            "ובגמרא שם (דף סב.) רצו לומר שהמחלוקת בין ר\"א לבין ר\"י תנאי היא ז\"ל דתניא רבי נחמיה וראב\"י פוטרין את המלוה ואת הערב מפני שיש בהן קום עשה מאי קום עשה לאו משום דאמרינן להו קומו אהדורו מכלל דת\"ק סבר לאו בני אהדורי נינהו, לא מאי קום עשה לקרוע שטרא, מאי קסבר אי קסבר שטר העומד לגבות כגבוי דמי הא עבדו איסורייהו ואי לאו כגבוי דמי הא לא עבוד ולא כלום, לעולם קסבר שטר העומד לגבות לאו כגבוי דמי והא קמ\"ל דשומא מילתא היא, ה\"נ מסתברא דתנן ואלו עוברים בלא תעשה המלוה והלוה הערב והעדים, בשלמא כולהו עביד מעשה אלא עדים מאי עבוד אלא לאו ש\"מ דשומא מילתא היא ש\"מ עכ\"ל. לכאורה חלוקים התנאים אם איסור הרבית חל בשעת כתיבה מיד או שתלוי בגבייה לבסוף דמ\"ד לוקין קסבר שאיסור רבית חל בשעת כתיבה וקציצה ומ\"ד שקורעין השטר ואינן לוקין אין עוברים על איסור רבית גמור עד הגבייה ובכן קריעת השטר מתקנת האיסור ואין לוקין. ועולה איפוא שקושיית הר\"י תלויה במחלוקת בין התנאים, והוא צ\"ע.<sup>30)</sup><i class=\"footnote\">ועיין ברש\"י ותוס' שם בב\"מ (סא ב - סב). ופרש\"י שם אליבא דראב\"י וז\"ל ואתו ר\"נ ור' אלעזר למימר דלא תשימון עליו נשך דקאמר רחמנא לאו אשומא גרידא קפיד אלא אשומא הבא לידי גיבוי וכל כמה שלא גבו איכא קום עשה לקרועי שטרא עכ\"ל. ולפי\"ז הר\"י כראב\"י שמשנתו קב ונקי שאיסור הרבית תלוי בגבייה.</i>",
            "ברם עיין בראשונים (עיי\"ש בש\"מ) המפרשים את לישנא דגמ' \"שיש בהן קום ועשה\", דר\"ל שעברו על איסור רבית אלא שהלאו ניתק לעשה דהיינו שיקרעו ב\"ד את השטר. ראשונים אלו סוברים שעוברים על איסור רבית משעת כתיבה וקציצה, אלא שחלוקים התנאים אם קריעת השטר מהווה תיקון ללאו לפוטרו ממלקות עפ\"י דין לאו הניתק לעשה. בלאו הניתק לעשה דעלמא מי שעשה את העבירה מתקנה בעצמו כגון גזלן שהוא עצמו משיב את הגזילה, ואילו כאן בי\"ד הם שקורעים את השטר ולא המלוה וחלוקים התנאים אם לאו כזה נחשב ניתק לעשה שפטור ממלקות או לא.<sup>31)</sup><i class=\"footnote\">וזה שלא כפשטות פרש\"י הנ\"ל שם בסוגיא. ולפי\"ז הר\"י עוד יותר קשה שהרי גם אינו מובן אליבא דראב\"י. ולפי\"ז צ\"ל שתמיהת הר\"י היא רק בנוגע לדין הקנס וכפירוש הראשון דרבינו זצ\"ל ואינו מסופק כלל בנוגע לחלות האיסור דרבית.</i>",
            "והנה יתכן כנ\"ל שכוונת הר\"י שעוברים על איסור רבית דוקא בשטר שהרבית שבו סתומה כי בכן עומדת לגבייה, אך בשטר שהרבית מפורשת בו ואינה ניתנת לגבייה אין עוברים על איסור הרבית. מאידך אליבא דפרש\"י בסוגיין נראה שעוברין על איסור הרבית משעת קציצה וכתיבה בין ברבית סתומה בין ברבית מפורשת גם כשעומדת לגבייה וגם כשאינה עומדת לגבייה כי עצם קציצת הרבית מהווה שעת המחייב. וכ' רש\"י (ד\"ה עביד) ז\"ל שם עליו נשך ועבר בלא תשימון עכ\"ל, ומשמע נמי שעובר על לאו דלא תשימון בלבד משעת כתיבה ואילו שאר הלאוים דרבית, כגון הלאו דלא תקח, חלים רק בשעת הגבייה. ואף ממה שלרש\"י עוברים על איסור רבית משעת כתיבה אפילו כשאינה ניתנת לגבייה משמע כראשונים הנ\"ל שחיוב רבית חל על פי דין כשעבוד ממון משעת כתיבה, ומשום כך מאותה שעה עוברים על איסור הרבית, ולפיכך אין הגבייה מעכבת את האיסור."
        ],
        [
            "<b>מתני'.</b> סוגיית שני קדרין. בביאור הסוגיא רבו שיטות הראשונים, יעויין ברש\"י תוס' בעה\"מ והרמב\"ן. ונעמוד על כמה קשיים בפירושיהם:",
            "א) רש\"י פירש הס\"ד אלא אמר רבא וכו' שרבא סובר שנתקל לאו פושע והראשון והשני פטורים על נזקי ממונם שנפלו ברה\"ר דהו\"ל מפקיר נזקיו לאחר נפילת אונס. הנ\"מ ביניהם היא לגבי נזק ע\"י גופם. הראשון חייב לשלם עבור הנזק לממון דשני כי הואיל והיה לו לעמוד ולא עמד \"פושע טפי\" וחייב מדין אדם המזיק. מאידך השני שהיה לו לעמוד ולא עמד פטור על נזקי ממון דשלישי דדין דשני כמו דין הבור שפטור על הכלים ובכן חייב השני רק על נזקי גופו דשלישי שהוזק בגופו דשני ולא על כלים. ההבחנה בין הראשון שנחשב כאדם המזיק לבין השני שנחשב כבור המזיק סתומה וטעונה הסבר.",
            "ונראה לחלק בין שני דיני אונסין: א) דין אונס דכהת\"כ; ב) דין אונס בנוגע לעשיית המזיק ונזקין בלבד. וזה ההבדל בין הראשון לשני. השני שנתקל בראשון אנוס בכל התורה כולה כי גם לשאר דיני התורה במקרה כזה חשוב השני לאנוס. ואילו הראשון למרות שסוברים שנתקל לאו פושע הוא זה רק לענין נזקין שאינו נחשב פושע ופטור, אבל לגבי שאר דיני התורה במקרה כזה אינו אנוס ולא חל באופן זה דין ולנערה לא תעשה דבר.<sup>32)</sup><i class=\"footnote\">אך צע\"ק מהגמרא לעיל (כח:) שהסמיך את הקרא דולנערה לא תעשה דבר לפטור אנוס בעשיית המזיק, ויש ליישב דבמקרה ההוא בנפשרה אנוס הוא בנוגע לכהת\"כ ולא רק לנזקין. ואילו הנתקל הראשון אינו אנוס לכהת\"כ אלא לענין נזקין בלבד.</i> ונראה ששונה חלות דין אנוס בכהת\"כ מדין שאינו פושע לענין נזקין. אונס בכהת\"כ מפקיע את עצם המעשה ממנו וכאילו לא עשהו כלל ושנעשה מאיליו.<sup>33)</sup><i class=\"footnote\">עיין באחרונים שהביאו ראייה לכך מרש\"י בכתובות (דף ג. ד\"ה דמדאורייתא) וז\"ל דמצינו טענת אונס מן התורה שנא' ולנערה לא תעשה דבר עכ\"ל דמשתעי בדיני קיום תנאים.</i> ואילו מי שאינו אנוס ממש לכהת\"כ אלא שאינו פושע לענין נזקין נחשב כאילו עשה את המעשה אך פטור.",
            "בהתאם לכך הבחין רש\"י בין הראשון כשהיה לו לעמוד ולא עמד לבין השני שלא עמד. הראשון שהיה נתקל ולאו פושע, בכל זאת לא היה אנוס לכהת\"כ. ואע\"פ שבהלכות נזקין פטור על עשיית המזיק שבשעת נפילה עכ\"ז נחשב למי שעשה מעשה אדם. לפיכך סובר רש\"י שאם פשע אח\"כ כשהיה לו לעמוד ולא עמד מצטרף מעשה הראשון שעשה בשעת הנפילה לפשיעה דלאח\"כ לחייבו מדין אדם. ואילו השני שנתקל נפל באונס דכהת\"כ, ובכן לא עשה מעשה כלל בשעת הנפילה וכאילו נפל מאיליו. ואע\"פ שפשע אח\"כ כשהיה לו לעמוד ולא עמד עכ\"ז איננו חייב מדין אדם אלא מדין בור שהרי לא היה מעשה אדם מעורב בנזק שעשה. וכדי לחייב אדם המזיק סובר רש\"י שזקוקים למעשה אדם.",
            "אמנם פירוש זה בדברי רש\"י מתנגד לשיטת הגר\"ח זצ\"ל, כי הגר\"ח זצ\"ל היה רגיל לומר שאונס בכל התורה כולה נחשב למעשה אדם ולמעשה עבירה אך חל בו פטור עונשין. ואילו אליבא דרש\"י ע\"פ הנ\"ל אין מעשה אונס דכהת\"כ מעשה אדם כלל. הגר\"ח זצ\"ל הסתייע משיטת הרמב\"ם (פ\"ה מיסודי התורה הל\"ד) שאף בג' עבירות שנאמר בהן יהרג ואל יעבר חשוב אונס ואם עבר פטור ולא נענש. ואם אנוס אינו מעשה עבירה היאך חל דין שיהרג ואל יעבור - הלא אינו עושה מעשה עבירה כלל - ולמה יהרג. משו\"ה מוכרח שמעשה אנוס חשוב למעשה עבירה ולפיכך יתכן שיהרג ואל יעבור.",
            "אך נראה שניתן להבחין בין מעשה אונס במציאות דהיינו מכה בידי שמים כמו האונס של השני שנתקל בראשון בלי שיוכל למנע את התקלה והנפילה כלל לבין אנס המכריח את מישהו לעשות מעשה ואם לא יעשנו יהרגהו. אונס שהוא מכה בידי שמים מפקיע לגמרי את מעשה האדם והדבר כאילו נעשה מאיליו בלי מעשה אדם. מאידך כשאדם נכנע לאנס המאיים עליו להורגו אם לא יעשה את רצונו נחשב כאילו עשה האדם את המעשה בעצמו ונקרא מעשה אדם אלא שפטור עונשין חל.<sup>34)</sup><i class=\"footnote\">עיין בשיעורים למעלה (דף כח:) ד\"ה אנוס כו'.</i> (לפי\"ז הוודוי ע\"ח שחטאנו לפניך באונס וברצון מתייחס רק לעבירה באונס מחמת אנס דפקו\"נ ולא לאונס שהוא מכה בידי שמים).",
            "עוד יתכן לקיים את ביאורנו אף לדעת הגר\"ח זצ\"ל וגם בלי לחלק כנ\"ל בין שני מיני אונסין בכהת\"כ. לפי הגר\"ח זצ\"ל בכל אופן שיש אונס נחשב המעשה למעשה האדם אפי' נעשה בגלל מכה בידי שמים. אכן עדיין יש הפרש בין הראשון לשני - כי הפשיעה שהיה לו לעמוד ולא עמד אינה הופכת למפרע את התקלה של הנתקל השני שהוא אנוס בכהת\"כ להיות חלות שם מעשה מזיק בקום ועשה המחייב אדם המזיק בנזקין ודוקא כשאדם עושה מעשה נזק בקום ועשה חייב מטעם אדם המזיק. אשר לנתקל הראשון, לעומת זאת, הואיל והוא אינו אנוס בכהת\"כ אלא אנוס בדיני נזקין, ניתן לומר שאם פשע לבסוף שהיה לו לעמוד ולא עמד הופך את תקלתו למפרע להחשב למזיק בקום ועשה המחייב מדין אדם המזיק.",
            "פי' אחר אפשר בהבחנת רש\"י שהראשון חייב מדין אדם והשני מדין בור. י\"ל שהראשון נתקל מעצמו בקרקע ולמרות שלא היתה בפשיעתו עכ\"ז נחשבת למעשה שלו ומצטרפת לחייבו משום אדם המזיק כשאח\"כ הזיק את השני עקב שלא עמד. ואילו השני נתקל בראשון, הראשון אחראי על תקלת השני, ומאחר שהאדם הראשון אחראי על תקלת השני מפקיע הוא את האחריות מהאדם השני, כי נפילת השני אינה נחשבת למעשה השני אלא למעשה של הראשון שהוא גרם ואחראי לכך. ולפיכך גם כשהשני מתחייב בשלישי משום שהיה לו לעמוד ולא עמד חייב מדין מזיק בור בלבד המחוייב כשהזיק בשב ואל תעשה כי חסר מעשה אדם הואיל והנפילה אחריות של הראשון ונחשבת למעשיו.",
            "אליבא דמסקנת הגמרא בין הראשון בין השני שנתקלו והיה להם לעמוד ולא עמדו והזיקו חייבים מדין אדם המזיק. למסקנא אינו דרוש מעשה בקום ועשה לחיוב אדם המזיק וגם כשהזיק בשב ואל תעשה כשהניזק נתקל בגופו חייב.",
            "ב) והנה הגמרא תמהה על הלשון הסוברת שהשני בור הוא ופטור על הכלים וז\"ל הניחא לשמואל דאמר כל תקלה בור הוא אלא לרב דאמר אי אפקריה אין אי לא לא מאי איכא למימר עכ\"ל, לפום ריהטא תמיהת הגמ' היא שלשיטת רב מהראוי שיתחייב מדין שור המזיק ויתחייב על כלים. אך אין זה נראה.<sup>35)</sup><i class=\"footnote\">נראה שהטעם שלא נראה הוא משום שגופו של אדם אינו ממונו דלית דמים לבן חורין. והראייה כי תשלומי חבלה אינם ממון אלא קנס לרמב\"ם (פ\"ה מחובל הל\"ו). וכן מוכח מהאיסור לחבול בעצמו (שם הל\"א). וכך אמר רבינו זצ\"ל לעתים קרובות שגופו של אדם אינו שלו אלא ששייך לרבש\"ע ושור המזיק צ\"ל ממונו. ובכן מסקנת התוס' שהוא חיוב אדם ואינו שור. ועיין בדו\"ח רע\"א זצוק\"ל שג\"כ נקט הכי שאינו שור. אך עיין ברשב\"א הסובר שחייב משום שור.</i> אמנם מסתבר שלגמ' הוקשה בשלמא לשמואל שכל תקלה בור הוא יתכן שאף אדם שהזיק בגופו כתקלה בשב ואל תעשה נכלל בבור המזיק. אלא לרב הסובר שאם הבור ממונו חייב מדין שור המזיק, יוצא שנזק דתקלה בשב ואל תעשה כלול אף ביתר המזיקים וכדחזינן באסו\"מ שלא הפקירם שחייבים מדין שור ולא מדין בור הגם שהזיקו כתקלה. ה\"ה בנוגע לאדם בדין הוא שאם גופו הזיק כתקלה בשב ואל תעשה שיתחייב מדין אדם המזיק ולא מדין בור.<sup>36)</sup><i class=\"footnote\">עיין בבעה\"מ שכ' דלרב הוי אדם המזיק.</i>",
            "ג) לפירוש ר\"ח אליבא ד\"אלא אמר רבא\" בין הנתקל הראשון בין הנתקל השני שהזיקו כתקלה חייבים מדין בור ופטורים על כלים. והקשו במלחמות ובתוס' מהמשנה (לב.) שאם עמד בעל הקורה שחייב על שבירת החבית מדין אדם המזיק ומ\"ש מנתקל. ונראה שהר\"ח יבחין בין נתקל לעומד. נתקל שלא בכוונה אף שפשע אינו נחשב לאדם המזיק אלא לבור משום שהזיק בשב ואל תעשה. ואילו בעל הקורה שעמד בכוונה נחשב כמי שהזיק בקום ועשה עם מעשה אדם ומשו\"ה חייב משום אדם המזיק.",
            "ד) בביאור דברי הגמרא (לא:) ז\"ל אממונא פטור דא\"ל האי בירא לאו אנא כריתיה עכ\"ל פירשו רוב הראשונים (רש\"י בעה\"מ ותוס') שפטור לפי שהפקיר נזקיו לאחר נפילת אונס. ואילו לרמב\"ן<sup>37)</sup><i class=\"footnote\">והוא כדעת הרי\"ף. ועיין ברמב\"ם ובהשגת הראב\"ד (פ' י\"ג מהל' נ\"מ הל\"י).</i> פירוש מחודש וז\"ל במלחמות ה': ופטור על נזקי ממונו שלו משום דאמר ליה האי בירא לאו אנא כריתיה לא באונס ולא ברצון אלא מחמת הראשון נפל והוא הכורה ואינו מוטל עלי לסלק הואיל ולאו אנא כריתיה, ואע\"פ שנתכוין לזכות בו ולא הפקיר ממונו פטור, הא למה זה דומה לאסו\"מ שהצניען בביתו ובא אחר והניחן ברה\"ר והזיקו שהשני חייב לא הבעלים ואע\"פ שהיה להם לסלקן זה הדין אינו נוהג בבור שיהיה זה חופר בור וזה מתחייב שיהא עליו מוטל לכסותו, ומש\"ה שני פטור. וראשון נמי פטור אממונו דשני משום דס\"ל נתקל אנוס ולא מחייב אלא בשאינו מפקיר, וזה כמפקיר דמי שהרי אינו שלו, וזה דעת רבינו הגדול ז\"ל, וכל הפורש ממנו כפורש מחיים עכ\"ל. צ\"ע בדברי הרמב\"ן כי בשלמא כשא' הוציא אסו\"מ של השני מביתו ושם אותם ברה\"ר, הראשון שעשאם לבור חייב לשלם מדין עשיית הבור, וחיובו מפקיע את החיוב דבעל הבור שלא שמרם אחרי שהיו ברה\"ר. ויתכן ששניהם חייבים בעיקר חיוב השמירה אלא שיש קדימה לגבות התשלומין מזה שעשה את הבור לפני שגובים התשלומין מבעל הבור. אך בנד\"ד שהראשון פטור לשלם למה יפקיע את החיוב דשני שהוא בעל הבור בדיני ממונות. עו\"ק למה יפטר הראשון על הנזק שממון השני עשה לשלישי כי מאחר שהיה לו לראשון לעמוד ולא עמד היה לנו לחייבו על שעשה ממון השני תקלה ויתחייב הראשון מדין עשיית הבור שהרי הוא שעשה את ממון השני תקלה ובור.",
            "ונראה לפרש את הרמב\"ן על פי מה שיסד מרן הגר\"ח זצ\"ל<sup>38)</sup><i class=\"footnote\">עיין בחידושי רבינו חיים הלוי על הרמב\"ם (פ\"ג משכירות הל\"ב).</i> שאף אם גרמי שהזיק חייב לשלם מדין אדם המזיק מ\"מ גרמי בעשיית החפצא דמזיק של בור פטור כי חלות השם בעל מזיק דבור חלה רק כשיש עשייה בידים ובגרמי חסרה עשיית הבור בידים. וראייתו מהגמרא לקמן (דף ס.) בליבה ולבתה הרוח שאם אין בלבויו כדי ללבותה שפטור. ושאלה הגמרא מ\"ש משבת שהזורה והרוח מסייעתו חייב והשיב רב אשי ז\"ל כי אמרינן זורה ורוח מסייעתו ה\"מ לענין שבת דמלאכת מחשבת אסרה תורה אבל הכא גרמא בעלמא הוא וגרמא בנזקין פטור עכ\"ל. והרי המלבה הוי גרמי ועכ\"ז פטור על עשיית האש. הרי שגרמי בעשיית המזיק דאש פטור. ה\"ה לענין עשיית המזיק דבור שאם עשאו בגרמי ולא בידים פטור. ולכן הראשון שהוא רבוץ ברה\"ר והיה לו לעמוד ולא עמד ופשע וגרם שהשני יתקל בו אינו אלא גרמי, כי לא עשה מעשה בקום ועשה אלא שהיה תקלה בשב ואל תעשה. ונהי שניתן לחייבו על הנזק שגרם לשני מדין אדם המזיק בגרמי, עכ\"ז אינו חייב על הממון דשני שעשאו לבור ברה\"ר לפי שגרמי אינו מחייב בעשיית הבור.<sup>39)</sup><i class=\"footnote\">עיין בלשון הרמב\"ן שמבואר שסובר שמאחר שהראשון נתקל באונס חייב רק מדין בור ולא מדין אדם. ולפי\"ז פשוט שאינו חייב על ממונו של השני שהזיק כי איננו \"איש בור\" - בור שאדם כרהו - אלא בור שנעשה ע\"י בור, ופשוט שפטור.</i> אך עדיין נשאר ליישב, מאחר שהראשון אינו בעל הבור למה יפקיע את החיוב מהשני לשמור את ממונו שנעשה לבור ברה\"ר. וצ\"ל שהרמב\"ן סובר כי למרות שאין גרמי מחייב את הראשון לשלם כבעל הבור מ\"מ הואיל ועשה את הבור חל פטור עבור השני על ממונו שנעשה לבור, והוא חידוש גדול, וצריך עוד עיון רב."
        ],
        [
            "<b>משנה.</b> זה בא בחביתו וזה בא בקורתו. אם הוזקו זה בזה פטורים. ומובא בגמ' לקמן (מח א - מח ב) וז\"ל דאמר רבא ואיתימא ר\"פ שניהם ברשות או שניהם שלא ברשות הזיקו זה את זה חייבין הוזקו זה בזה פטורין ע\"כ. ובקשר לזה נחלקו הרמב\"ם והראב\"ד (פ\"ו מהל' חובל ומזיק הל\"ג) שהרמב\"ם פסק וז\"ל אם היו שניהן ברשות או שניהם שלא ברשות והזיק אחד מהן ממון חבירו שלא בכוונה פטור עכ\"ל. והשיג עליו הראב\"ד ז\"ל דין זה אינו מחוור דאפילו שניהם ברשות ולא הוה ידע ביה אם הזיקו חייבין אבל הוזקו זה בזה פטורין עכ\"ל.",
            "ונראה לבאר שיטותיהם עפ\"מ שחקרנו בשיעורים לראש המסכת (דף ב. ד\"ה ד' אבות נזקין כו' והמבעה) אם המחייב של אדם המזיק הוא שפשע בשמירת גופו (דומה לשאר המזיקים שחסרון בשמירתם מחייבת את בעליהם) או שמעשה ההיזק עצמו הוא שמחייב את האדם שהזיק. ובכן י\"ל כששניהם ברשות הופקעה חובת השמירה של המזיק מאחר שברשות הוא, אולם אין הרשות מפקיעה את המחייב דעצם מעשה הנזק. משום כך הבחין הרמב\"ם בין אדם שהזיק בכוונה לבין הזיק שלא בכוונה. כשהזיק בכוונה מעשה הנזק מחייב, ולכן חייב אפילו ברשות. מאידך כשהזיק שלא בכוונה אין המעשה המחייב - אלא הפשיעה בשמירת גופו, ומאחר שהוא ברשות הופקעה חובת השמירה ופטור מלשלם.",
            "ובאותו המהלך ניתן להסביר גם את שיטת הראב\"ד שהוא סובר שהמחייב בהזיקו זה את זה הוא מעשה המזיק ולכן בהזיקו זה את זה חייבים אף ששניהם ברשות. מאידך כשהוזקו זה בזה המחייב אינו מעשה הנזק שעשו אלא חסרון השמירה ומאחר שהיו ברשות פטורים. ונראה שהגדרת הוזקו זה בזה ר\"ל כשהניזק השתתף במעשה הנזק ומאחר שהמזיק לא עשה את כל מעשה הנזק לבדו אלא עשהו בהשתתפותו של הניזק, אינו חייב עבור עצם המעשה אלא משום שפשע בשמירת גופו, עיין בתוס' (דף לב.) ד\"ה תרוייהו כו'.",
            "ויעויין בסוגיין (לב.) בדין המזיק את אשתו בתשמיש המטה שהגמרא מסיקה שחייב ואינו דומה למתני' שלזה רשות להלך ולזה רשות להלך ופטורים, ז\"ל כי התם תרוייהו כהדדי נינהו הכא איהו קעביד מעשה והיא לא עכ\"ל. ולכאורה בגמרא מפורש כראב\"ד שדוקא כשהניזק השתתף בנזקו פטורים (וזה ר\"ל תרוייהו כהדדי נינהו), ואילו בתשמיש המטה שהבעל הזיקה בלי מעשה דידה והו\"ל הזיק ולא הוזק ולכן חייב. והנה הרמב\"ם (פ\"ד מהל' חובל הלי\"ז) פסק וז\"ל המזיק אשתו בתשמיש המטה חייב בנזקיה עכ\"ל. וצ\"ע כי לפי שיטתו הנ\"ל כשהזיקה שלא בכוונה צ\"ל פטור שהריהו ברשות. עוד צ\"ע כי בפ\"א מהל' חובל (הלט\"ז) גם הרמב\"ם חילק בין הזיק להוזק וז\"ל היו שניהם ברשות או שניהם שלא ברשות והוזקו זה בזה שניהם פטורים עכ\"ל.",
            "ונראה להבחין אליבא דהרמב\"ם בין אדם המזיק לבין אדם החובל. באדם המזיק ממון חבירו מחלק הרמב\"ם בין הזיקו בכוונה שחייבים לבין הזיקו שלא בכוונה שפטורים. מאידך בחובל מחלק הרמב\"ם בין הזיקו זה לזה שחייבים לבין כשהוזקו זה בזה שפטורים. ויתכן שההבדל יוסבר לאור יסודו של הגר\"ח זצ\"ל (עיין בשיעורים לראש המסכת) שבחובל המחייב הוא רשעות הגברא והעבירה שעשה ואילו במזיק ממון המחייב אינו העבירה אלא שחיוב ממון בפני עצמו הוא. לכן בחבלה אם חבל לבדו וכשפעל בלי שיתוף פעולה מצד הניזק כשהזיקו זה את זה הרי עשה מעשה העבירה דחבלה וחייב גם כשהוא ברשות. מאידך בחבלה כשהוזקו זה בזה שניהם פטורים כי בהוזקו וכשיש רשות חסר מעשה עבירה. מאידך במזיק ממון אין העבירה המחייבת, ובכן החילוק הוא בין כוונה לשלא בכוונה. בכוונה יש מעשה מזיק המחייב ואילו שלא בכוונה חסרון השמירה מחייב. רשות פוטרת מחובת השמירה אך אינה פוטרת מעשה מזיק.",
            "<b>מתני'.</b> נשברה חבית בקורה פטור. והוא משני טעמים: א) שבעל הקורה היה קרוב לאונס אליבא דהראשונים שאדם המזיק כשהוא קרוב לאונס פטור (עיין לעיל דף כז: בתוס' ד\"ה ושמואל וכו'); ב) משום שהניזק הזיק לעצמו, וכמבואר בירושלמי לגבי מי שישן ובא אחר ושכב על ידו לישון והראשון בשנתו הזיק לשני שפטור כי הניזק פשע וגרם שיוזק ונחשב כמי שהזיק את עצמו (עיין למעלה (דף ד.) בתוס' ד\"ה כיון דכייף כו' ובחידושי הרמב\"ן לב\"מ (דף פב) ובשיעורינו למעלה (דף כו.) ד\"ה אדם מועד לעולם)."
        ],
        [
            "<b>מתני'.</b> ואם עמד בעל קורה חייב. מכאן יש סמוכין לעמדת אותם ראשונים שאדם שהזיק בשב ואל תעשה וכתקלה חייב מדין אדם המזיק ולא מדין בור המזיק ולפיכך משלם אף על נזק כלים. וליתר הראשונים עלינו לחלק ולומר שכשאדם נתקל שלא בכוונה והיה לו לעמוד ולא עמד ומזיק בשב ואל תעשה כשבא שני והוזק בו נחשב הראשון המזיק לבור ולא לאדם המזיק. מאידך כשאדם עומד על מקומו בכוונה כפי שעשה בעל הקורה והשני שמאחוריו נתקל והוזק בו חשוב האדם הראשון לאדם המזיק כי עמידתו בכוונה חשובה כאילו הזיק בקום ועשה וחייב מדין אדם המזיק.",
            "<b>מתני'.</b> ואם אמר לבעל חבית עמוד פטור. כי מאחר שהתרה בו לעמוד ולא עמד נמצא שבעל החבית הוא שהזיק לעצמו לפי שבעל הקורה אינו תקלה כלל מאחר שהתרה בבעל החבית לעמוד.",
            "<b>מתני'.</b> ואם עמד בעל חבית פטור. י\"ל שבעל הקורה חשוב לאנוס גמור, ולפי' פטור. ובגמ' לעיל (דף לא.) הבחינו בין עמד לפוש לבין עמד לכתף. וכן פסק הרמב\"ם בפ\"ו מהל' חובל (הל\"ח), שאם עומד בעל הקורה שהוא הראשון לפוש ולנוח הואיל ואינו טרוד היה לו להזהיר את בעל החבית השני אבל אם בעל הקורה הראשון עומד לכתף ולתקן את משאו טרוד הוא במשאו ואין לו פנאי להזהיר את השני. יוצא שאם בעל הקורה הראשון עמד לפוש ולא הזהיר את בעל החבית הו\"ל שלא ברשות והשני ברשות ולפי' אחריות הנזק על הראשון. מאידך כשעמד בעל הקורה לכתף וטרוד ולא הזהיר יש לו לראשון רשות כמו לשני והו\"ל שניהם ברשות ופטור.",
            "אך יש לעיין בדין שאם עמד בעל הקורה הראשון לכתף שהואיל ויש לו רשות לעמוד ולכתף ברה\"ר אין עליו אחריות הנזק, מ\"ש ממה שלמדנו לעיל (בדף ל.) \"כל אלו שאמרו מותרין לקלקל ברה\"ר אם הזיקו שחייבין לשלם\". וצ\"ל שבכל אלו שאמרו כו' נתנו להם החכמים רשות השתמשות ברה\"ר אך לא הרשו להם להיות תקלה ולהזיק ועדיין עליהם איסור ואחריות הנזק. מאידך כשהראשון עמד לכתף נתנו לו החכמים רשות אפילו להיות תקלה ברה\"ר ואין עליו שום איסור ואחריות הנזק כי הפקיעו ממנו כל חלות שם תקלה.",
            "הנה לפי מסקנת סוגיין (לב.) המזיק את אשתו בתשמיש המטה חייב, וצ\"ע, מ\"ש מנר חנוכה שאם הזיק פטור אליבא דר\"י משום רשות מצוה (לעיל ל א), והרי גם בתשמיש המטה יש רשות מצוה. ולפום ריהטא יש לחלק בין נזקי ממון לאדם המזיק שרשות מצוה פוטרת נזקי ממון (כמו בנר חנוכה הפטור מדין אש) ולא אדם המזיק (כמו בעל שהזיק את אשתו). אך למ\"ד אשו משום חציו אף נר חנוכה הו\"ל אדם המזיק והקושיא במקומה עומדת. וי\"ל שאין רשות מצוה פוטרת בחבלה ולכן אדם שחבל באשתו בתשמיש המטה חייב ואילו הזיק ממון חבירו ברשות מצוה כגון בנר חנוכה פטור.<sup>40)</sup><i class=\"footnote\">עי' בביאור הגר\"א לחשן משפט סי' שע\"ח.</i>",
            "<b>גמ'. המזיק את אשתו בתשמיש המטה מהו.</b> נראה שספק הגמרא הוא אם ההיזק שעשה הבעל בתשמיש המטה לאשתו חשוב כאילו הוזקו זה בזה שהדין הוא שאם היו ברשות שניהם פטורים וה\"ה הכא שנחשב שהאשה הוזקה בבעל - כלומר שאף היא השתתפה בנזק - או שהנזק אינו חשוב כהוזקה אלא כאילו הזיקו זה את זה שאף כששניהם ברשות חייבים, ואף כאן הבעל הזיק את אשתו ולא הוזקה בו ולכן חייב לשלם.",
            "<b>גמ'. ק\"ו מה יער כו' הכא איהו קעביד מעשה והיא לא.</b> מסקנת רבא שהיזק בתשמיש המטה חשוב לבעל שהזיק את אשתו ולא שהוזקה בו כי הבעל קעביד מעשה ולא היא, ואילו במתני' שניהם פטורים כשהוזקו זה בזה.",
            "יש לעיין למה הביא את הק\"ו מיער. ונראה שיש שני מיני רשות. במשנה יש רשות הליכה ברשות הרבים, אבל ליכא רשות לעשות מעשה הנזק באחר. מאידך ביער יש רשות לעשות אף המעשה דביקוע עצים שהפך להיות מעשה הרציחה - וזהו שמטעים רבא שביער \"זה לרשותו נכנס וזה לרשותו נכנס\". - והנה בתשמיש המטה יש רשות לעשות את המעשה דתשמיש שהפך להיות מעשה המזיק, ובכך דומה לרשות של יער. ולפיכך סד\"א שבתשמיש המטה פטור אף בציור שהזיק הבעל לאשתו בקום ועשה כי יש לו רשות בעצם מעשה הנזק, ואמר רבא ק\"ו מיער שחייב, והבעל ש\"לרשות חבירו נכנס לא כ\"ש\" שחייב.",
            "<b>תוס' ד\"ה ואם עמד כו'.</b> וז\"ל ונראה לר\"י כו' עכ\"ל. ולולא דמסתפינא הייתי מציע ליישב את קושיית התוס' ככה: כשבעל קורה ראשון עמד היה לו לבעל החבית לסגויי באידך גיסא, והטעם שפטור כי בכה\"ג אין בעל הקורה תקלה כלל והדבר דומה לשור פקח שנפל לבור ביום שאין הבור חייב עליו מאחר שלגביה אינו תקלה.<sup>41)</sup><i class=\"footnote\">עיין ברמב\"ם וראב\"ד בפי\"ב מהל' נ\"מ (הלט\"ז) ובמגיד משנה.</i> אולם כשבעל חבית הוא הראשון ועמד והזיקו בעל הקורה שבא מאחוריו בעל הקורה פטור כי הניזק בעל החבית הוא שהזיק לעצמו בעמדו ברה\"ר, ואין בעל הקורה חשוב למזיק. ומבואר ע\"פ יסוד הרמב\"ן (בחידושיו למס' ב\"מ דף פב:) שאם הניזק פשע בעצמו וגרם את הנזק שהמזיק פטור, ומקורו מהירושלמי שמי ששכב אצל חבירו שכבר ישן והזיקו הראשון בשעת שינתו שהראשון פטור כי השני גרם את הנזק בעצמו. וה\"ה לבעל החבית שעמד ברה\"ר בלי רשות גרם בעצמו שבעל הקורה יזיקו ולכן בעל הקורה פטור.",
            "<b>תוס' ד\"ה תרוייהו.</b> ז\"ל וא\"ת א\"כ ל\"ל שלזה רשות להלך אפי' אין רשות לא לזה ולא לזה פטור בעל הקורה מטעם זה וי\"ל דבא למעוטי אם היה בעל קורה רץ ובעל חבית מהלך כו' כשנושא קורה על כתיפו אין לו רשות לרוץ עכ\"ל. יש להתבונן למה לא העלו התוס' קושייתם מיד על המשנה בשניהם שלא ברשות דצ\"ל פטורים וכפי הגמרא לקמן (מח:) שבהוזקו זה בזה פטורים בין כששניהם ברשות או כששניהם שלא ברשות.",
            "ונראה שלפי הה\"א של הגמרא פטרה המשנה אפילו הזיקו זה בזה משום שלזה ולזה רשות. וכששניהם שלא ברשות והזיקו זה את זה ליכא פטור כי רק רשות פוטרת. ואילו למסקנא מדוברת דוקא כשהוזקו זה בזה ולכן הקשו התוס' שבהוזקו מהראוי שיהיו פטורים אף כששניהם שלא ברשות וכמבואר לקמן (מח.).",
            "לשם הסברת החילוק הזה עלינו להניח שבהזיקו זה את זה מעשה הנזק הוא המחייב, ובכן דוקא ברשות פוטרת. מאידך בהוזקו זה בזה אין מעשה הנזק המחייב שהרי הוזקו אלא המחייב הוא חסרון בשמירת גופם,<sup>42)</sup><i class=\"footnote\">עיין בשיעור הראשון למסכת ולמעלה על המשנה (לא:).</i> ולפיכך כשם שבשניהם ברשות אין חובת שמירה מוטלת עליהם ה\"ה כששניהם שלא ברשות אין חובת שמירה חלה על המזיק מאחר שהניזק הוא שלא ברשות. עוד נראה לומר כי בשלמא כשהוזקו זה בזה, וכשהניזק השתתף עם המזיק בעצם הנזק, כששניהם ברשות או כששניהם שלא ברשות הופקעה כל חלות הדין של מזיק, שהרי א\"א להחיל שם ודין מזיק כשלא הזיק לבדו אלא ביחד עם הניזק. מאידך בהזיקו זה את זה, באופן שהמזיק עשה את כל מעשה הנזק לבדו, בין כששניהם ברשות ובין כשהם שלא ברשות, אמנם חל השם מזיק אלא שבשניהם ברשות חל פטור תשלומין עבור המזיק. ופטור התשלומין הזה תלוי דוקא במה שהוא ברשות, ואילו כשהוא שלא ברשות לא חל פטור תשלומין, ולפיכך חייב, ודו\"ק בזה היטב.",
            "<b>תוס' ד\"ה איהו.</b> ז\"ל ומיהו לענין חטאת ולענין מלקות חייבת דרחמנא אחשביה להנאה מעשה עכ\"ל. יש לחקור בכוונת התוס': י\"ל שע\"פ דין חשובה הנאה לענין עונשין כאילו עשתה מעשה, א\"נ שחייבת על ההנאה בפני עצמה אף שע\"פ דין לא עשתה מעשה, אך גזיה\"כ קובעת שהיא נענשת עבור הנאתה בלי לעשות מעשה.",
            "ויתכן שזוהי מחלוקת הראשונים. על הדין שאדם חייב למסור את נפשו בתוך עשרה מישראל על מצות קידוש השם שואלת הגמ' במס' סנהדרין (דף עד:) והא אסתר פרהסיא הואי ואביי עונה אסתר קרקע עולם היתה. והקשו בתוס' (שם ד\"ה והא כו') ז\"ל תימה דהו\"ל לאקשויי עריות הואי כו' עכ\"ל. ותירץ ר\"ת שביאת עכו\"ם עם אשת איש אינה גילוי עריות גמורה ולכן אין בכך מצות קידוש השם של גילוי עריות. אך כשיש גילוי עריות ממש אף אשה חייבת למסור את נפשה על קידוש השם, ואין לה היתר של קרקע עולם כי ההיתר של קרקע עולם חל רק לגבי דין קידוש השם בפרהסיא בתוך עשרה מישראל. מאידך הריב\"ם תירץ שלענין גילוי עריות פשיטא שחל ההיתר של קרקע עולם ואין האשה חייבת למסור את נפשה בגילוי עריות משום קידוש השם. אך אביי חידש שאף במצות קידוש השם בפרהסיא אין האשה חייבת למסור את נפשה. ויתכן לפרש דאליבא דר\"ת חידשה התורה לגבי איסורי גילוי עריות שהאשה אינה חשובה כקרקע עולם אלא כאילו עשתה את העבירה בקום ועשה, ולפיכך חייבת למסור את נפשה וההיתר של קרקע עולם אינו חל. ואילו אליבא דריב\"ם בכל גילוי עריות דעלמא חשובה האשה כשב ואל תעשה וכקרקע עולם, ולפיכך חל ההיתר של קרקע עולם.",
            "אמנם העיון בתוס' שלפנינו מוכיח דלשיטתם אין מקום לחקירתנו שהרי התוס' אמרו דבריהם בין לענין מיתה בין לענין מלקות וחטאות. והלא לוקים ומביאים חטאות דוקא כשיש מעשה, ואף האשה חייבת מלקות וקרבן בביאות אסורות, ובע\"כ שהתורה החשיבה הנאת האשה למעשה עבירה בקום ועשה ולא כאיסור הנאה הנעשה בשב ואל תעשה.<sup>43)</sup><i class=\"footnote\">עיין ברשימות שיעורים לשבועות ונדרים חלק א' דף קפ\"ה ומש\"כ בשם הגר\"ח זצ\"ל דבקרבן יש דין מיוחד דמעשה בפועל ממש שאינו תלוי בחלות שם הלאו. ובכן אין להשוות חיוב קרבן לחיוב מיתה.</i>",
            "לכן נראה שהכל מודים שאף עבירת האשה בג\"ע החשיבה התורה למעשה עבירה גמור ומשום כך לוקה ומביאה חטאת. ועכ\"ז סובר הריב\"ם שאינה חייבת למסור את נפשה בג\"ע כי קרקע עולם היא. והיינו שבמציאות היא שב ואל תעשה. וכבר דן הגר\"ח זצ\"ל בנוגע לקידוש השם ברציחה ובגילוי עריות, אם התורה חייבה קידוש השם בכל אופן או שהתורה חייבה את הנאנס שיהיה בשב ואל תעשה.<sup>44)</sup><i class=\"footnote\">עיין בספרו על הרמב\"ם (פ\"ה מהל' יסודי התורה הל\"א).</i> ובהתאם לדיון הגר\"ח מתבארת מחלוקת ר\"ת והריב\"ם. לר\"ת התורה חייבה מסירת נפש בכל אופן, ולכן בג\"ע גם האשה חייבת למסור את נפשה. ואילו הריב\"ם סובר שהתורה חייבה את האנוס שיהיה בשב ואל תעשה במציאות. ומאחר שהאשה קרקע עולם ובמציאות שב ואל תעשה למרות שהיא עושה מעשה עבירה ע\"פ דין ולוקה ומביאה חטאת מ\"מ פטורה ממצות קידוש השם."
        ],
        [
            "<b>גמ'. בואו ונצא לקראת כלה מלכתא.</b> פירש\"י וז\"ל כאדם המקבל פני מלך עכ\"ל. וכך כתב הרמב\"ם בפ\"ל מהל' שבת (הל\"ב - ו) ז\"ל איזהו כבוד זה שאמרו חכמים שמצוה על אדם לרחוץ פניו ידיו ורגליו בחמין בע\"ש מפני כבוד השבת ומתעטף בציצית ויושב בכובד ראש מיחל להקבלת פני השבת כמו שהוא יוצא לקראת המלך, וחכמים הראשונים היו מקבצין תלמידיהן בע\"ש ומתעטפים ואומרים בואו ונצא לקראת שבת המלך. ומכבוד השבת שילבש כסות נקיה, ולא יהיה מלבוש החול כמלבוש השבת כו' ועזרא תיקן שיהו העם מכבסים בחמישי מפני כבוד שבת. אסור לקבוע סעודה ומשתה בע\"ש מפני כבוד השבת כו', מכבוד השבת שימנע אדם מן המנחה ולמעלה מלקבוע סעודה כדי שיכנס לשבת כשהוא מתאוה לאכל כו', וצריך לתקן ביתו מבעוד יום מפני כבוד השבת, ויהיה נר דלוק ושולחן ערוך לאכול ומטה מוצעת שכל אלו לכבוד שבת הן. אע\"פ שהיה אדם חשוב ביותר ואין דרכו ליקח דברים מן השוק ולא להתעסק במלאכות שבבית חייב לעשות דברים שהן לצורך השבת בגופו שזה הוא כבודו. חכמים הראשונים מהם מי שהיה מפצל העצים לבשל בהן, ומהן מי שהיה מבשל או מולח בשר כו' וכל המרבה בדבר זה הרי זה משובח עכ\"ל.",
            "בתחלת דבריו בהלכות כיבוד שבת הביא הרמב\"ם את הדין שבגמרא דידן והוסיף עליו ע\"פ הגמרא בשבת (דף כה:) שלפי מנהגו של ר\"י בר אלעאי שבע\"ש היו מביאין לו עריבה מלאה חמין והיה רוחץ פניו ידיו ורגליו ומתעטף ויושב בסדינין המצוייצין ודומה למלאך ה' צבאות, ובהתאם לכך כ' הרמב\"ם שמצוה שיתרחץ ויתעטף בציצית יושב בכובד ראש מיחל קבלת פני שבת כמו שיוצא לקראת מלך. הדינים הללו דומים לדיני הכנה לתפלה דעלמא. הרמב\"ם פסק בפ\"ד מתפלה (הל\"ג) ז\"ל אבל שחרית רוחץ פניו ידיו ורגליו ואח\"כ יתפלל עכ\"ל, (עיין שם בראב\"ד שהשיג עליו). וכן עטיפה בטלית הלכה היא בתפלה וכדפסק הרמב\"ם בפ\"ג מציצית (הלי\"א) ז\"ל לעולם ישתדל להיות עטוף בכסות המחוייבת בציצית כדי שיקיים מצוה זו ובשעת התפלה צריך להזהר ביותר עכ\"ל. ודין כובד ראש לתפלה נמצא בריש פ\"ה ממס' ברכות (דף ל:) ז\"ל אין עומדין להתפלל אלא מתוך כובד ראש עכ\"ל, ובפסקי הרמב\"ם הובא בפ\"ד מתפלה (הלט\"ז) וז\"ל כובד היא הכוונה שיפנה את לבו מכל המחשבות ויראה עצמו כאלו הוא עומד לפני השכינה. לפיכך צריך לישב מעט קודם התפלה כדי לכוין את לבו ואחר כך יתפלל בנחת ובתחנונים כו' עכ\"ל.",
            "לפיכך מסתבר שהצד השוה שבשני הענינים ר\"ל תפלה וקבלת השבת הוא קבלת פני השכינה. גופה של תפלה הוא עמידה לפני ד' וכפי שכ' הרמב\"ם הנ\"ל בפ\"ד מהל' תפלה (הלט\"ז). עמידה לפני ד' וקבלת פניו בתפילה מחייבות את ההלכות של רחיצה, כובד ראש, ועטיפה בטלית. הוא הדין לגבי כבוד שבת שבעצם הוא קבלת פני השכינה בע\"ש עם חשכה ולכן חלים בכבוד שבת מעין הדינים של הכנה לתפלה. וכך גם הביאור ברמב\"ם וברש\"י שכתבו שבע\"ש יוצא לקבל פני מלך - והמלך הוא הקב\"ה - מלך מלכי המלכים שיורד כביכול משמים ונכנס לבית של כל שומר שבת. משמעות קבלת שבת היא קבלת פני הקב\"ה בשבת ע\"י רחיצה, עטיפה, וכוונת הלב. ולפיכך מובן קיבוץ התלמידים עם רבם ע\"ש כדי לקבל פני שבת - בבחינת משה רבינו שקיבץ את בנ\"י לקראת האלקים לקבל פני הקב\"ה בעת מתן תורה בסיני.",
            "ועלינו להבין למה חילק הרמב\"ם את ההלכות דכבוד שבת לשתים שמתחיל וז\"ל איזהו כבוד כו' לרחוץ כו' ומתעטף בציצית ויושב בכובד ראש כו' עכ\"ל, ומסיים וז\"ל ומכבוד השבת שילבש כסות נקיה כו' עכ\"ל. ונראה שהדינים הראשונים ברמב\"ם שבהל' כיבוד שבת משתייכים דוקא לבחינה זו של קבלת פני המלך. אך הדינים האחרונים דברמב\"ם - כסות נקיה, כיבוס בגדים ביום חמישי, להכנס לסעודת שבת כשהוא רעב, תיקון ביתו, נר דלוק, שולחן ערוך, ומטה מוצעת וכו' - יש להם חלות אחרת דהיינו לתת כבוד ליום מקודש. ונ\"מ לענין יו\"ט. הרמב\"ם הביא את המצוה של כיבוד אף בנוגע ליו\"ט (פ\"ו מהל' יו\"ט הלט\"ז) וז\"ל כשם שמצוה לכבד שבת ולענגה כך כל ימים טובים שנא' לקדוש ד' מכובד וכל יו\"ט נאמר בהן מקרא קדש כו' עכ\"ל. ומובא בגמרא שבת (דף קיט ב) ז\"ל א\"ל ריש גלותא לרב הונא מאי דכתיב לקדוש ד' מכובד, א\"ל זה יוה\"כ שאין בו לא אכילה ולא שתיה, אמרה תורה כבדהו בכסות נקיה כו' עכ\"ל, ויש לציין שלא אמרה הגמרא לכבד את יו\"כ בעטיפת הראש ובכובד ראש ולייחל לבוא היום כמיחל לקראת המלך וכפי שנאמר בנוגע לכבוד שבת, ומוכח שבימים טובים אין חלות קבלת פני השכינה והמלך כבחינת קבלת פני המלך בשבת. ולכן הגבילה הגמרא את דיני כבוד יו\"ט ויוה\"כ לכסות נקיה וכו' שהוא דין בכבוד היום אך השמיטה את חלות הדין דקבלת פני השכינה הנוהגת בשבת בלבד.",
            "ברם דבר זה טעון ביאור שכן גם ביו\"ט מצויה חלות דלפני ד' וכדכתיב \"ושמחתם לפני ד' אלקיכם\". הדין שיו\"ט מבטל אבילות נובע מכח מצות השמחה שחלה בו. מוכח שיש ביו\"ט חלות ד\"לפני ד'\", כי לפי התורה מצויה שמחה רק כשאדם הוא \"לפני ד'\" וכדכתיב \"ואכלתם שם לפני ד' אלקיכם ושמחתם\" וכן כתוב \"והנחתו לפני ד' אלקיך והשתחוית ושמחת בכל הטוב\" וכדומה. יוצא שביו\"ט איכא חלות ד\"לפני ד'\". ובכן למה ביו\"ט ליכא דין לצאת ולהקביל פני השכינה.",
            "ונראה שאף שביו\"ט, כמו בשבת, אדם מישראל נמצא לפני ד' - אלא שיש הבדל. ביו\"ט האדם נכנס לביתו של הקב\"ה והוא אורח של הרבש\"ע. מאידך בשבת האדם הוא המארח של הקב\"ה הבא כביכול לביתו. סמוכין לכך, המצוות ביו\"ט דעלייה לרגל וביאה למקדש מחייבות את האדם להכנס למעונה של השכינה. ואילו בשבת אין מצוה מיוחדת דעלייה למקדש כי בשבת השכינה באה אלינו ונכנסת לביתינו. משום כך דוקא בשבת יש מצוה מיוחדת דכיבוד כדי להקביל פני המלך הבא אצלינו. ואילו ביו\"ט אמנם חלה מצות כבוד היום אך בלי הדינים דקבלת פני המלך כי אדרבא ביו\"ט אנחנו נכנסים אל בית המלך המארח אותנו.",
            "כעין הבחנה זו נמצאת גם בהשוואה ממקדש לבית הכנסת. בשני המקומות האלו חלה השראת השכינה. אכן בית המקדש הוא בית ד' ומחייב ביראה וכפי שכתב הרמב\"ם (פ\"ז מהל' בית הבחירה הל\"א) ז\"ל מצות עשה ליראה מן המקדש שנא' ומקדשי תיראו ולא מן המקדש אתה ירא אלא ממי שצוה על יראתו, ואי זו היא יראתו לא יכנס אדם להר הבית במקלו או במנעל שברגליו כו' עכ\"ל. ואילו בבית הכנסת מותר להכנס במנעלים ברגליו אע\"פ שנקרא מקדש מעט (עיין במס' מגילה דף כח.). אמנם ביהכ\"נ אע\"פ שמחייב בכבוד, אעפ\"כ אינו מחייב ביראה שלא כמקדש.",
            "ההסבר לכך עולה מהגמרא בברכות (דף סג.) וז\"ל אמר רבא כי ביתו, מה ביתו אקפנדריא קפיד אינש ארקיקה ומנעל לא קפיד אינש, אף ביהכ\"נ קפנדריא הוא דאסור רקיקה ומנעל שרי עכ\"ל. ההפרש בין מקדש לביהכ\"נ הוא שבהמ\"ק הוא ביתו של הקב\"ה \"בית ד'\" ומי שנכנס לשם מחוייב ביראתו. מאידך ביהכ\"נ הוא ביתו של האדם. ביהכ\"נ הוא בית גדול (עי' מגילה דף כז.) ומקדש מעט (עיי\"ש דף כט.). הוא מעט שכן שייך הוא לאדם. בני העיר רשאים למוכרו ודיניו מעין צדקה השייכת לממון הציבור - משא\"כ בית המקדש שבירושלים שדינו כממון הקדש וקדוש במקומו בקדושת בית הבחירה שא\"א בשום אופן לבטלה.<sup>45)</sup><i class=\"footnote\">עיין בחדושי הגר\"מ והגרי\"ד דף כ\"א וברשימות שיעורים לנדרים חלק א' בענין צדקה.</i> וכן מצינו בגמרא בברכות (דף ו:) ז\"ל בשעה שהקב\"ה בא בביהכ\"נ ולא מצא בה עשרה מיד הוא כועס שנא' מדוע באתי ואין איש קראתי ואין עונה עכ\"ל, הקב\"ה בא לביהכ\"נ, אבל איננו בא לביהמ\"ק. הוא נמצא בו תמיד כי ביהמ\"ק הוא ביתו - \"כי ביתי בית תפלה יקרא לכל העמים\" וכפי שהטעים הרמב\"ם בפ\"ו מהל' בית הבחירה (הלט\"ו) ז\"ל לפי שקדושת המקדש וירושלים מפני השכינה ושכינה אינה בטלה עכ\"ל.",
            "שבת ויו\"ט ביחס לקדושת הזמן בבחינת ביהכ\"נ וביהמ\"ק ביחס לקדושת המקום. בשבת - בא הקב\"ה אלינו, ואילו ביו\"ט אנחנו האורחים של אבינו שבשמים. בביהכ\"נ - הקדוש ברוך הוא בא אל ביתנו, ואילו במקדש אנחנו עולים לתוך ביתו.<sup>46)</sup><i class=\"footnote\">עיין בס' שיעורים לזכר אבא מרי ז\"ל דף נ'.</i>",
            "<b>גמ'. דברשות עביד אימא לא.</b> הובאה למעלה (דף לא: במשנת זה בא בחביתו וזה בא בקורתו) המחלוקת בין הרמב\"ם להראב\"ד בפ\"ו מהל' חובל ומזיק (הל\"ג) שהרמב\"ם פסק שבשניהם ברשות והזיק א' מהן ממון חבירו שלא בכוונה פטור ובכוונה חייב. ואילו הראב\"ד פסק שאם הזיקו חייבין אך כשהוזקו זה בזה פטורין. אליבא דהראב\"ד הביאור בגמרא דידן הוא סד\"א שברשות פוטרת קמ\"ל שחייב שהרי המבקע הזיק בקום ועשה ואע\"פ שהוא ברשות חייב. אך אליבא דרמב\"ם צ\"ע למה חייב והרי הזיק בלא כוונה.",
            "ונראה שלרמב\"ם המבקע חייב מפני שנחשב הביקוע שלו לשלא ברשות, כי אע\"פ שיש לו רשות לבקע בתוך רה\"י שלו עכ\"ז אין לו רשות לבקע ברה\"י אחרת או ברה\"ר. ומאחר שניתז מהביקוע שלו לרשות אחרת ששם אין לו רשות לבקע נחשב הביקוע ברה\"י שלו לביקוע שלא ברשות, וחייב מדין הזיק שלא ברשות שחייב אף שלא בכוונה. לפי הרמב\"ם חלות הדין של רשות נקבעת לא רק במקום שעשה את מעשה הנזק אלא אף לפי המקום שבו נעשה הנזק.",
            "<b>גמ'. דלא שכיחי רבים ומעיקרא ברשות אימא לא.</b> יש לעיין בה\"א, כי בשלמא אליבא דהרמב\"ם י\"ל דסד\"א שמאחר שהמבקע ביקע ברשותו ברשות ולא שכיחי רבים ברה\"י השניה ייחשב ביקוע שלו להיזק ברשות, שכן מעשה ההיזק נעשה ברשותו ואם נחשיב הביקוע למזיק ברשות דינו להיות פטור לפי שהזיק שלא בכוונה, קמ\"ל שמכיון שניתז לרה\"י אחרת הו\"ל בכל אופן מזיק שלא ברשות, וחייב. אך לראב\"ד צ\"ע בה\"א של הגמרא.",
            "ונראה דסד\"א שהצירוף בין רשות לבקע ברה\"י שלו ובין מה דלא שכיחי רבים ברה\"י השניה עושהו לאנוס שהזיק שפטור, קמ\"ל שאינו אנוס כי היה לו להזהר יותר ולכן חייב.<sup>47)</sup><i class=\"footnote\">עיין בהשגות הראב\"ד (פ\"ו מחובל הל\"ד) וצע\"ק דמשמע שם דסובר שמזיק באונס חייב.</i>",
            "<b>גמ'. שוגג קרוב למזיד.</b> יעויין ברמב\"ם (פ\"ו מהל' רוצח הל\"א - ה') וז\"ל ג' הם ההורגים בלא כונה. יש הורג בשגגה והעלמה גמורה וזהו שנאמר בו ואשר לא צדה ודינו שיגלה לערי מקלט וינצל כמו שביארנו. ויש הורג ותהיה השגגה קרובה לאונס והוא שיארע במיתת זה מאורע פלא שאינו מצוי ברוב מאורעות בני אדם ודינו שהוא פטור מן הגלות ואם הרגו גואל הדם נהרג עליו. ויש הורג בשגגה ותהיה השגגה קרובה לזדון והוא שיהיה בדבר כמו פשיעה, או שהיה לו להזהר ולא נזהר. ודינו שאינו גולה מפני שעוונו חמור אין גלות מכפרת לו ואין ערי מקלט קולטות אותו שאינן קולטות אלא המחוייב גלות בלבד. לפיכך אם מצאו גואל הדם בכל מקום והרגו פטור, ומה יעשה זה ישב וישמור עצמו מגואל הדם וכו' עכ\"ל.",
            "הלכה מיוחדת חלה ברוצח בשגגה שלכל אחד משלשת המינים דשגגה, שוגג קרוב לאונס, שוגג, ושוגג קרוב למזיד יש דין מיוחד שאינה מצויה בשאר איסורי תורה כי לענין קרבן חטאת בכהת\"כ כל שלשת המינים של שוגג מחייבים קרבן<sup>48)</sup><i class=\"footnote\">והביא רבינו זצ\"ל ראייה לכך ממס' מכות (ו:) שחלוקים אביי ורבא בנוגע לאומר מותר שהרג שפטור מגלות אם נחשב לקרוב לאונס או לקרוב למזיד. מאידך בחיובי חטאות דכהת\"כ קיי\"ל שהאומר מותר חייב חטאת (שבת דף סז:) והיינו שגגת איסור המחייב חטאת. מזה מוכח שלענין חטאת ליכא נפקא - מינה בין שלש השגגות. כולן קרואות שוגג ומחייבות קרבן חטאת. לענין גלות דוקא מבחינים ביניהן. עיין ברשימות שיעורים לשבועות חלק א' דף פ\"ה.</i>. ועלינו לבאר דין הגלות שמצויים בה שלשת המינים האלה. מסתבר שהמחייב של קרבן חטאת חלוק מהמחייב של גלות ברציחה בשוגג. המחייב של קרבן חטאת בכהת\"כ הוא העבירה. והתורה לא הבחינה בין עבירה בשוגג דעלמא לבין עבירה בשוגג קרוב לאונס או בשוגג לקרוב למזיד. כולן נחשבות לעבירה בשוגג המחייבת קרבן. מאידך המחייב דגלות ברוצח בשגגה אינו חלות העבירה שבהריגת הנהרג אלא עצם מעשה הרציחה בשוגג. ובנוגע למעשה הרציחה הבחינה התורה בין שלש המחלוקות - בין שוגג דעלמא, לבין שוגג קרוב לאונס, ולבין שוגג קרוב למזיד - שכל מחלקה ומחלקה מהווה מעשה רציחה לעצמה. חובת שמירה מיוחדת מוטלת על כל אדם ואדם שלא יהרוג אדם שני ואם לא קיים את חובת שמירתו והרג בשוגג חייב גלות. אמנם אין חיוב גלות זה תלוי בעבירה של הרציחה אלא בעצם מעשה הרציחה, בשיעור פשיעתו, ובמה שההורג לא היה זהיר בעצמו והרג את חבירו בשוגג. ומשום כך הבחינה התורה לענין גלות בין שלש המחלוקות האלה כי על ידן האחריות של ההריגה מתחלקת ובכך מתהוות מעשי רציחה שונים ודינים שונים חלים בהן לענין גלות.",
            "ונראה להביא סמוכין ליסוד זה מהמבואר ברמב\"ם בפ\"ה מהל' רוצח (הל\"ג) שגר תושב שהרג גר תושב גולה, והרי גר תושב אינו מוזהר באותו לאו דלא תרצח שמוזהר בו ישראל. ומוכח שחיוב גלות חל אפילו בלי עבירת רציחה של ישראל. עצם מעשה הרציחה מחייב - ולא אזהרת האיסור - ולכן אף גר תושב גולה.<sup>49)</sup><i class=\"footnote\">מצינו שקין גלה אחרי שהרג את הבל ואע\"פ שבפשטות לא הוזהר על רציחה טרם שהוזהרו בני נח אחרי המבול. יוצא שרציחת הבל בעצמה חייבתו גלות ולא משום שעבר באזהרה. אך עי' ברמב\"ם (פ\"ט מהל' מלכים הל\"א) שכתב שעל ששה דברים נצטוה אדם הראשון כולל רציחה. בנוגע לחומרת רציחה שאינה תלויה באזהרה עיין ברמב\"ם (פ\"א מרוצח הלט\"ו - ט\"ז) שכ' וז\"ל רואה רודף אחר חבירו להורגו כו' ויכול להציל ולא הציל הרי זה ביטל מצות עשה כו' ועבר על שני לאוין על לא תחוס עינך ועל לא תעמוד על דם רעך. אע\"פ שאין לוקין על לאוין אלו מפני שאין מעשה בהם חמורים הם שכל המאבד נפש אחת מישראל כאילו אבד כל העולם כולו. וכל המקיים נפש אחת מישראל כאילו קיים כל העולם כולו עכ\"ל. ועוד כ' בפ\"א מרוצח (הל\"ד) ז\"ל ומוזהרין ב\"ד שלא ליקח כופר מן הרוצח, ואפילו נתן כל ממון שבעולם ואפילו רצה גואל הדם לפוטרו שאין נפש של זה הנהרג קנין גואל הדם אלא קנין הקב\"ה כו' ואין לך דבר שהקפידה תורה עליו כשפיכות דמים שנא' ולא תחניפו את הארץ וגו' כי הדם הוא החניף את הארץ וגו' עכ\"ל. ועצם הסברא של מאי ראית דדמא דידך סומק טפי כו' המחייבת מסירת נפש ברציחה אינה מיוסדת בהאזהרה אלא בעצם מעשה הרציחה שהתורה הקפידה עליו ביותר.</i>",
            "וכן נראה להביא ראייה מהדין (למעלה דף כו:) שאם היתה אבן מונחת בחיקו והכיר בה ושכחה ועמד ונפלה והרגה שחייב גלות דאמר קרא בשגגה מכלל דהוה ליה ידיעה והא הויא ליה ידיעה, והרי בכה\"ג בכהת\"כ נקרא מתעסק (עיי\"ש דלענין שבת פטור וכתב רש\"י דמלאכת מחשבת בעינן) ופטור מקרבן חטאת ומ\"ש שגגת גלות משגגת קרבן חטאת. ונראה שמתעסק מפקיע חלות עבירה בכהת\"כ אך עכ\"ז מתעסק נקרא מעשה רציחה, ומעשה רציחה בשוגג מחייב למרות שאינה עבירה בכהת\"כ.<sup>50)</sup><i class=\"footnote\">לדעת הגר\"ח זצ\"ל מתעסק בכהת\"כ אינה עבירה כלל ואינה מחייבת אפילו תשובה שלא כדעת הגרע\"א זצ\"ל (בתשובותיו סי' ח') שסובר שמתעסק נקרא מעשה עבירה. ראיית רבינו זצ\"ל אליבא דהגר\"ח זצ\"ל. עיין בשיעורים למעלה (דף כו:) ד\"ה לענין שבת.</i>",
            "במה דברים אמורים בחיוב גלות להורג בשוגג כי בניגוד לחטאת אין העבירה המחייבת אלא המחייב הוא עצם מעשה הרציחה. מאידך חיוב הרוצח במזיד שנהרג בבי\"ד שוה לשאר חיובי עונשין במזיד שבתורה שהעבירה היא המחייבת.",
            "והנה אף בחיוב ד' דברים בחובל מצינו שחייבים לשלם רק בפשיעה שלא כדין שוגג דעלמא (עיין לעיל דף כו:). ולפי המהלך דידן יתכן שאף תשלומי חבלה אע\"פ שהם בגדר עונש (וכדביאר הגר\"ח זצ\"ל, עיין למעלה בשיעור הראשון למסכת) עכ\"ז אינם חלים מחמת מעשה העבירה אלא מפני עצם מעשה החבלה שפשע בשמירתו ולא נזהר בחבלת חבירו,<sup>51)</sup><i class=\"footnote\">ולפי\"ז דומה לחיוב נזק ממון שאינו חל משום העבירה אלא משום מעשה המזיק. עיין בשיעור הראשון למסכת. עכ\"ז תשלומי חבלה הם בגדר עונש. מאידך חיובי מזיק אינם חלות דיו עונש אלא חלות דין ממון דעלמא. ויש לעיין בענין כופרא כפרה ובמה שנוגע לכאן, ואכמ\"ל.</i> בדומה לחיוב גלות ברוצח בשגגה.",
            "<b>גמ'. מאן דמתני לה אסיפא כ\"ש ארישא.</b> עיין בתוס' ד\"ה מאן דמתני כו'. אליבא דהתוס' סברת הפוטר בין ברישא ובין בסיפא היא משום שאינם דומים ליער כי ביער כל א' וא' נכנס לדעתו ואילו ברישא נכנס שלא ברשות ובסיפא נכנס לדעת חברו ולא לדעתו.",
            "אך צריך עיון בפסק הרמב\"ם בפ\"ו מרוצח (הל' י\"א) וז\"ל הנכנס לחצר בעל הבית שלא ברשות והרגו בעל הבית בשגגה פטור מן הגלות שנאמר ואשר יבא את רעהו ביער מה יער שיש רשות לנהרג להכנס לשם אף כל כיוצא בו. לפיכך הנכנס לחנות הנגר שלא ברשות ונתזה בקעת וטפחה לו על פניו ומת פטור מגלות. ואם נכנס ברשות הרי זה גולה עכ\"ל. פשטות דבריו מורה שפוטר מגלות את ההורג שנכנס שלא ברשות דוקא משום גזיה\"כ דיער. ואם נכנס ברשות חייב. וצ\"ע שהרי בפ\"א מהל' חובל (הל\"ז) פסק ז\"ל או שנכנס לחנותו של נגר בין ברשות ובין שלא ברשות ונתזה בקעת וטפחה על פניו בכל אלו חייב בארבעה דברים עכ\"ל. ומאחר שמחייב הרמב\"ם הנכנס שלא ברשות בד' דברים ש\"מ שחבל בפשיעה כי בשוגג בלי פשיעה אינו משלם ד' דברים.<sup>52)</sup><i class=\"footnote\">והוכיח רבינו זצ\"ל שככה הדין ממה דאיתא בגמרא למעלה (דף כו:) כי בהיתה אבן מונחת לו בחיקו והוא הכיר בה שכחה עמד ונפלה שלענין ד' דברים פטור כי אין כאן פשיעה. וכ' רש\"י ז\"ל דאע\"ג דהכיר בה הויא שכחה שוגג ולא פשיעה עכ\"ל. ועוד ממה שהרמב\"ם פסק שהנתכון לזרוק שתים וזרק ארבע והרג פטור מגלות משום שקרוב למזיד הוא (פ\"ו מהל' רוצח הל\"י), ואף פסק שפטור מד' דברים (פ\"א מחובל הלט\"ו). ומאחר שפטר את המתכוון לזרוק ב' וזרק ד' גם מד' דברים מוכח ששוגג שהוא קרוב למזיד פטור מד' דברים משום שאינו פשיעה ממש, כי דוקא במקום שיש פשיעה ממש משלם ד' דברים ולא בשוגג שקרוב למזיד שבגדר שוגג כעין אבידה הוא המחייב ש\"ש דעלמא ולא ש\"ח משום שאינו פשיעה.</i> וא\"כ קשה למה ביאר הרמב\"ם שהנכנס לנגר שלא ברשות פטור מגלות דוקא משום גזיה\"כ דיער ולמה איפוא פסק שנכנס לנגר ברשות גולה, והרי לרמב\"ם הנ\"ל אין גלות אלא בשוגג דעלמא ולא בשוגג הקרוב למזיד, וכ\"ש בפשיעה, ובנכנס לנגר נהרג בפשיעה, וצ\"ל פטור מגלות בכל אופן, בין ברשות ובין שלא ברשות, וצע\"ג."
        ],
        [
            "<b>גמ'. פרט לממציא את עצמו.</b> הרמב\"ם (פ\"ו מהל' רוצח הל\"ט) מביא את גזיה\"כ הפוטרת ממציא את עצמו בסוף הדינים דקרוב לאונס שפטור מגלות, ומשמע קצת כי יסוד הפטור דממציא את עצמו לפי שהוא קרוב לאונס. וע\"ע ברמב\"ם (פ\"א מהל' חובל הלי\"ט) שפוטר החובל למי שהמציא את עצמו ומביא גזיה\"כ ומצא את רעהו פרט לממציא את עצמו כמקור לפטור החובל. ולכאורה קשה שהרי דיני חובל אינם דומים לדיני גלות. אך אם נניח שיסוד הפטור של ממציא את עצמו אליבא דהרמב\"ם כי הוא קרוב לאונס ה\"ה שפטור בחובל כי אף החובל פטור בקרוב לאונס.<sup>53)</sup><i class=\"footnote\">אך צ\"ע דבשלמא בד' דברים קרוב לאונס פטור, אך בנוגע לנזק קשה שהרי הרמב\"ם פסק בנזק שאדם מועד לעולם בין שוגג ובין אנוס (פ\"ו מחובל הל\"א) ומ\"ש ממציא את עצמו שפטור. ולכאורה י\"ל שממציא את עצמו שונה שהנחבל גרם לחבלה והוא שהזיק את עצמו ולפי' החובל פטור גם מנזק. ועיין בשיעורים על המשנה (כו.) אדם מועד לעולם בשם הרמב\"ן, וצ\"ע.</i>",
            "<b>תוס' ד\"ה שני שוורים.</b> ז\"ל דלר\"ע איצטריך כו' ואפילו לר' ישמעאל נמי כו' עכ\"ל. לשיטת התוס' שני החיובים מבטלים זה את זה ורק החיוב של מותר הנזק חל. ולכן אפילו לר\"ע אין אומרים הוחלט השור אלא כשיעור מותר הנזק בלבד. ופשוט אליבא דר\"ע שביטול החיובים חל רק כשהזיקו זה לזה בבת אחת. אבל אם יזיקו זה לזה בזה אחר זה הקנין מדין הוחלט השור שחל בשעת הנזק הראשון לא יפקע בשעת הנזק השני.",
            "והנה מהתוס' מוכח שהדין שהחיובים מבטלים זה את זה היינו שהחיובים אינם חלים מעיקרא ולכן גם לר\"ע אין שני דיני הוחלט השור חלים. ואילו לר\"י ניתן לחקור אם הביטול חל בעיקר חלות החיובים שאינם חלים, וכדנ\"ל אליבא דר\"ע, או שהוא מדין פרעון - כלומר ששני החיובים נחשבים לפרעון זה בשביל זה. ויסתבר שהפרעון הזה יחול גם כשיגחו זה לזה בזה אחר זה ולאו דוקא בבת אחת.",
            "עוד עלינו להתבונן אם הדין ששני חיובי נזק מבטלים זה את זה הוא דין מיוחד בנזקין או שהוא דין שחל בכל חיובי ממון שבתורה, ועי' להלן שדננו בזה אליבא דשיטת רש\"י ע\"פ פי' הרא\"ש.",
            "<b>ב.</b><br>בפסקי הרא\"ש (פרק ג' סי' י\"ג) האריך בדיני הסוגיא וחידש כמה חידושים גדולים:",
            "א) משערין בין התם שהזיק את המועד ובין המועד שהזיק את התם בנזק שלם, וז\"ל ומתוך פרש\"י נ\"ל שר\"ל שיש חידוש גדול במשנה כו' לומר לך שהתם משלם נזק שלם בנגיחה זו, כגון אם חבל מועד בתם חמשים ותם במועד ארבעים הדין נותן שישלם מועד בתם שלשים קמ\"ל שאין משלם אלא עשרה כו' וסברתו משום שהתחילו כאחת אין כאן חבלה אלא המותר כו' עכ\"ל. יסוד החידוש הוא שהביטול אינו בחלות החיובים אלא בשני המחייבים. ובכן תם שוה למועד בדין הביטול כי באשר למחייב דנזק שוה תם למועד שהרי המחייב דתם הוא כל מעשה הנזק, ורק חלות החיוב דתם היא לשלם חצי נזק בלבד. והואיל והמחייב דתם הוא כל הנזק, חל הביטול של תם בכל הנזק כמועד ולא בחצי נזק בלבד.",
            "והנה חקרנו למעלה בדין ששני חיובי נזק מבטלים זה את זה אם דין הביטול חל אף בחיובים אחרים - כגון במלוה - או לא. ונראה שלפי פירש\"י אליבא דהרא\"ש שדין הביטול שבסוגייתנו נוגע לעצם המחייב ולא לחלות החיובים מוגבל דין הביטול לנזקין בלבד. כששניהם מזיקים זה לזה עצם מעשי הנזק עצמם מופקעים מלהיות מחייבים. דין זה חל בנוגע לנזק, ולא במחייבים אחרים החלים מדין דעת המתחייב כגון הלוואה ומקח וממכר.",
            "ב) הרא\"ש קבע שאם הא' התחיל להזיק והשני הזיקו בחזרה השני פטור. ה\"ה באדם שאם א' יכה את חבירו וחבירו יכה בו בחזרה השני פטור. וז\"ל הכא יש רשות לשני לחבול בראשון כיון שהתחיל בו כו' דהא אפי' על עסקי ממון אמרי' לעיל (כז:) מאה פנדי בפנדא דמרא למחייה, וה\"נ אוקימנא לעיל (כח.) וקצותה את כפה ביכולה להציל ע\"י דבר אחר אבל אם אין יכולה פטורה כיון שהתחיל להכות את בעלה כ\"ש שהמוכה עצמו פטור כו' וכן הדין אם אדם רואה שמכין את אביו או בניו או אחיו והכה את המכה כדי להציל קרובו פטור כמו אשה המצלת את בעלה כו' וכן אם רואה אדם שישראל מכה את חבירו ואין יכול להציל אם לא שיכה את המכה אע\"פ שאין מכהו מכת נפש מותר להכות המכה לאפרושי מאיסורא כדאמרי' לעיל (כח.) בנרצע שנשא שפחה כנענית וכלו ימיו שרבו מותר לחבול בו לאפרושי מאיסורא עכ\"ל. הרא\"ש התיר לנחבל לחבול בחזרה את מי שחבל בו ואפי' לאחר מותר לחבול בחובל שתקף את חבירו כדי להציל את הנחבל וגם כדי להפריש את החובל מאיסורא. והוא לפי הסוגיא דלעיל (כז: - כח א) דעביד אינש דינא לנפשיה (ועיי\"ש בשיעורינו).",
            "ויש לעיין אם חל במקרה כזה ההיתר דהצלת נרדף מידי רודפו. הנה הרמב\"ם פסק בפ\"א מהל' רוצח (הל\"ו - ט\"ז) ז\"ל הרודף אחר חבירו להרגו אפי' היה הרודף קטן הרי כל ישראל מצווין להציל הנרדף מיד הרודף ואפילו בנפשו של רודף כו' אחד הרודף אחר חבירו להורגו או רודף אחר נערה המאורסה לאונסה שנא' כי כאשר יקום איש על רעהו ורצחו נפש כן הדבר הזה כו' וה\"ה לשאר כל העריות כו' כל היכול להציל ולא הציל עובר על לא תעמוד על דם רעך. וכן הרואה את חבירו טובע בים, או לסטים באים עליו, או חיה רעה באה עליו, ויכול להצילו הוא בעצמו כו' ולא הציל כו' או שידע בעכו\"ם או באונס שהוא בא על חבירו ויכול לפייסו בגלל חבירו להסיר מה שבלבו ולא פייסו וכל כיוצא בדברים אלו, העושה אותם עובר על לא תעמוד על דם רעך כו' עכ\"ל. הרי שע\"פ פסק הרמב\"ם לא רק הצלת נפש נכללת בלאו \"לא תעמוד על דם רעך\" אלא ה\"ה הצלת ממון ישראל מידי לסטים ואנס. וכ\"ש שלאו זה חל לחייב הצלת נחבל מידי חובלו. יתכן לפי\"ז שכשם שהלאו ד\"לא תעמוד על דם רעך\" מתיר הריגת הרודף אחר חבירו להורגו ה\"ה שמתיר חבלת הרודף אחר חבירו לחבול בו, והמציל נחבל מידי חובלו פטור מתשלומין כמו שהמציל נרדף מידי רודף פטור מחיוב נפשות.",
            "ואמנם דין הצלת נרדף חל לא רק ברודף אחר חבירו להורגו כי ה\"ה ברודף אחר נערה המאורסה לאונסה. בנערה המאורסה הצלת נפשות אינה המתרת את הריגת הרודף, ולכאורה המתיר להצילה בנפש הרודפה הוא הלאו ד\"לא תעמוד על דם רעך\". ויתכן שאותו הלאו מתיר הצלת נחבל. ברם אין ראייה זו מוכרחת שכן בהצלת נערה המאורסה גזיה\"כ מיוחדת משווה הצלתה להצלת נרדף בנפשות ואין לדמותה להצלת נחבל דעלמא.<sup>54)</sup><i class=\"footnote\">הרי בנערה המאורסה מצוה להצילה בחיי הרודף ופשוט שבנחבל אסור להרוג את הרודף.</i>",
            "אכן ברא\"ש עצמו מפורש שההיתר להציל נחבל אינו משום \"לא תעמוד על דם רעך\" אלא כדי להפריש את החובל מאיסור וכדמבואר בסוגיית עביד אינש דינא לנפשיה. והוא בהתאם לנ\"ל בשיעורינו שהמציל נעשה שליח בי\"ד כדי להפריש את החובל מאיסור שעושה.",
            "והנה הרא\"ש דן ק\"ו שאם מותר לאדם שלישי להציל כ\"ש לנחבל עצמו. ומבואר ע\"פ סוגיא דעביד אינש דינא לנפשיה, ועיין למעלה בשיעורינו. ויש לציין שאף בהצלת נרדף מידי רודף אחריו להורגו מצויה נ\"מ בין אדם שלישי לבין הנרדף עצמו. בגמרא בסנה' (דף פב.) מבואר שאילו היה זמרי הורג את פנחס היה פטור, ופשוט שאדם שלישי שיהרג את פנחס שחייב שהרי פנחס רדף אחרי זמרי בהיתר.<sup>55)</sup><i class=\"footnote\">כ\"כ במנ\"ח מצוה רצ\"ו, ז\"ל נ\"ל כו' באיש אחר שהרג את גואל הדם או שהרגו לפנחס בודאי נהרג עליו כי בחנם הרגו כיון שחברו לא עשה שום עבירה ברדיפה עכ\"ל.</i> אך יש היתר מיוחד לנרדף להציל את עצמו מדין \"הבא להורגך השכם והורגו\", ולפיכך אילו היה זמרי הורג את פנחס היה פטור. ונראה דה\"ה לכל רודף שאם כדי להציל את עצמו מהמציל הוא הורג את המציל שהרודף פטור ע\"פ דין הבא להורגך השכם והורגו.<sup>56)</sup><i class=\"footnote\">המשנה למלך בפ\"א הל' ט\"ו חילק וז\"ל נסתפקתי ברודף אחר חברו להורגו וכן רודף אחר הערוה שניתן להצילו בנפשו אם נתאמץ הרודף והרג את המציל אם נהרג עליו. ונראה דבאלו נהרג עליו דדוקא גבי זמרי דליכא מצוה גבי פנחס אלא רשות אמרינן נהפך זמרי והרגו לפנחס אינו נהרג כו' עכ\"ל. ועי' במנחת חנוך מצוה רצ\"ו שכ' על דברי המשנה למלך: \"והיא מילתא דסברא\".</i>",
            "עיין בסנה' (דף עב.) שמדין הבא במחתרת שניתן להורגו למדים דין הבא להורגך השכם והרגהו. ובסוגיא שם (עב:) מבואר שלבא במחתרת יש דין רודף. אך נראה שחלוק דין הבא במחתרת בנוגע לאדם שלישי ובנוגע לבעה\"ב. אשר לבעה\"ב אינו רודף ממש שכן הברירה ביד בעה\"ב לתת לו כל ממונו ולא להורגו. וחידוש דין בתורה שמותר לבעה\"ב להורגו מדין הבא להורגך השכם והורגו ואינו צריך לתת לו ממונו. ואילו בנוגע לשאר אנשים שברור להם שאין אדם מעמיד עצמו על ממונו נחשב הבא במחתרת לרודף ומותר להם להורגו מדין רודף.",
            "לאור הנ\"ל יתכן שהיתר הנחבל לחבול בחובל הוא מדין הבא להורגך השכם והורגו דהיינו שכשם שהיתר כזה חל בנפשות כן בחבלה חל היתר ד\"הבא לחבול בך השכם וחבול בו\". ואילו דין הצלת נרדף מרודפו אינו חל בחבלה ולאדם שלישי ליכא היתר דהצלת נרדף מידי רודפו, אמנם חל היתר דעביד אינש דינא לנפשיה כדי לאפרושיה מאיסורא, וכפי שביאר הרא\"ש.",
            "<b>גמ'. ענין הוחלט והושם השור.</b>",
            "<b>א.</b><br>נתבאר בפרש\"י ובתוס' (ד\"ה הקדישו כו') שתהיה נ\"מ בין ר\"י לר\"ע אם יכול המזיק לסלק את הניזק בדמים שלר\"י יכול לסלקו בדמים ולר\"ע אינו יכול לסלקו בדמים. ברם בש\"מ (בשם הרא\"ש ובשם תלמיד הר\"ף) הובאה שנחלקו בזה הריב\"א והר\"י. לר\"י אף אליבא דר' ישמעאל אינו יכול לסלקו בדמים. והריב\"א מחלק שאם השור המזיק אינו שוה אלא כשיעור ח\"נ אינו יכול לסלקו בדמים אך אם הוא שוה יותר מח\"נ יכול לסלקו בדמים.",
            "בביאור ג' השיטות האלו יש להניח שלדעת רש\"י ותוס' שיטת ר' ישמעאל היא שהחיוב של ח\"נ מהוה חוב כשאר שעבודי חוב דעלמא וכשם שניתן לפרוע את החוב בדמים ה\"ה בחצי נזק. מאידך הר\"י סובר שהשור מוחלט משעת העמדה בדין גם לר' ישמעאל ולכן א\"א לסלקו בדמים וז\"ל שר\"ע עושה החלטה משעת הנזק ור' ישמעאל עושה החלטה בב\"ד עכ\"ל. הריב\"א מסכים לדעת הר\"י שלר' ישמעאל הוחלט השור עצמו בב\"ד אך סובר שכשערך השור יותר מחיוב ח\"נ יש למזיק זכות מיוחדת לסלק את הניזק מלהיות שותפו בשור בדומה לדין השותפים שבידם לטעון גוד או אגוד כדי לבטל את השותפות, וז\"ל בשוה יותר שצריך למכרו לאחר כשאין המזיק רוצה בשותפותו מסתבר טפי שנכוף הניזק למכור חלקו למזיק כמו שהיה מוכרו לאחר וישאר השור בחזקת בעליו ממה שנכוף המזיק למכור חלקו לניזק ונוציא השור מחזקתו עכ\"ל.",
            "<b>ב.</b><br>בשיטת ר\"ע דהוחלט השור הסביר קצות החשן (ריש סימן ת\"ז) שחלוקים רוב הראשונים עם הרמב\"ם. אליבא דשאר הראשונים השור הוחלט משעת הנזק. ואילו הרמב\"ם סובר שהשור הוחלט משעת העמדה בדין. לפי שאר הראשונים הברייתא (לג:) ת\"ר שור תם שהזיק עד שלא עמד בדין מכרו מכור והקדישו הקדש כו' תואמת את שיטת ר' ישמעאל ולהרמב\"ם הברייתא כר\"ע.",
            "א) לפי\"ז פשוט שהרמב\"ם חולק על הר\"י הנ\"ל (באות א') כי לפי הר\"י, שיטת ר' ישמעאל שהשור הוחלט בשעת העמדה בדין, ואילו להרמב\"ם ר\"ע הוא הסובר שהשור הוחלט בשעת העמדה בדין. וצ\"ל אליבא דהרמב\"ם שלר' ישמעאל לא הוחלט השור כלל וחיוב ח\"נ הוא כמו חוב.",
            "ב) דברי הגמרא הקדישו ניזק איכא בינייהו מתפרשים אליבא דשאר הראשונים שהקדישו לפני ההעמדה בדין שלר\"ע קדוש ולר\"י אינו קדוש. אליבא דהרמב\"ם לעומת זאת צ\"ל שהקדישו לאחר העמדה בדין אך טרם הגבייה שכן לאחר הגבייה פשיטא שהשור של הניזק ויכול להקדישו ולפני ההעמדה בדין אף לר\"ע אינו קדוש.",
            "ג) הגמרא אומרת אליבא דר\"י שאם מכרו המזיק חוזר הניזק וגובהו שדינו כאפותוקי ושור נגחן אית ליה קלא. הרמב\"ם הביא דין זה בפ\"ח מהל' נ\"מ (הל\"י) וז\"ל שור תם שהזיק אם מכרו המזיק עד שלא עמד בדין אע\"פ שהוא מכור הרי הניזק גובה הימנו וחוזר הלוקח וחוזר וגובה מן המזיק שמכר לו שכיון שנגח קול יש לו ולא היה לו ללוקח ליקח עד שיגבה הניזק עכ\"ל. ועולה השאלה לדעת הרמב\"ם שחלה ההחלטה בשעת העמדה בדין - ומהוה חלות דין קנין ולא דין גביית חוב - ל\"ל קול, והרי הניזק נוטל את שלו ולא בתורת גביית חוב. ולכאורה דוקא בגביית שעבוד יש צורך בקול אולם כשנוטל הניזק את שלו מדין קנין דהחלטה ל\"ל קול.",
            "ואמר הגר\"מ זצ\"ל שלשיטת הרמב\"ם לפני העמדה בדין יש רק שעבוד אלא שבשעת העמדה בדין נהפך השעבוד להחלטה וקנין ואינו חלות גביית חוב. אך מאחר שבי\"ד נזקק לכתחילה לדין דשעבוד אע\"פ שבגמר הדין יהפך לחלות דין החלטה צ\"ל קול. והוסיף כי בעל קצות החשן הסביר שיסוד שיטת הרמב\"ם שההחלטה היא בבי\"ד מפני שסובר שההחלטה חלה בשעת גמר הדין בבי\"ד ככל חלות קנס שחלה בגמר דין בבי\"ד. אמנם לפי\"ז מסתבר שגם לפני ההעמדה בדין חל מקצת קנין משעת הנזק כמו בשאר הקנסות דעלמא שמקצת החיוב דקנס חל משעת מעשה המחייב וגמר הקנס חל בבי\"ד.<sup>57)</sup><i class=\"footnote\">עיין בשיעורים לדף טו: בענין תפיסה בקנס ולקמן דף לג. תוס' ד\"ה איכא בינייהו.</i> מהראוי שיהיה מקצת קנין לניזק משעת הנזק וגמר קנינו בשור בבי\"ד. ובכן הדרא קושיא לדוכתה דל\"ל קול. משמע מכאן שלא כהסבר קצות החושן, שאין שיטת הרמב\"ם תלוי' בפלגא נזקא קנסא או לא, אלא להרמב\"ם כך גזיה\"כ בתשלומי ח\"נ שבשעת הנזק חלים שעבודי חוב ובגמר הדין חלים ההחלטה והקנין. ומשום כך צריך קול כדי שבי\"ד יזדקקו לכתחילה לשעבודים. יוצא ששיטת הרמב\"ם אינה תלוי' במ\"ד דפלגא נזקא קנסא וה\"ה אליבא דמ\"ד פלגא נזקא ממונא. וכביאור הרמב\"ם אליבא דר\"ע כן ביאור הר\"י אליבא דר' ישמעאל, ודו\"ק.",
            "ד) עיין בסוגיין (לג:) שאם קדמו בעלי חובות והגביהו בין חב עד שלא הזיק בין הזיק עד שלא חב לא עשו ולא כלום לפי שאין משתלם אלא מגופו. והסבירו התוס' (דף לד. בד\"ה אילו גבך כו') וז\"ל דאין גוף השור משועבד לב\"ח כמו שהוא משועבד לניזק שמשתלם מגופו עכ\"ל. ונראה שדבריהם מתפרשים בב' אופנים.",
            "1) י\"ל כדנ\"ל אליבא דהר\"י לפי ר' ישמעאל שדין הוחלט השור קובע ששעבוד חל בשעת הנזק והופך להיות קנין בשעת גמר דין. ובכן דוקא בב' בעלי חובות ששניהם נפרעים על פי דין גביית שעבודים אומרים מה שגבה גבוי. מאידך הניזק נוטל מדין החלטה וקנין ולא מדין גביית שעבודים, ולכן בשעת גמר דין כשהוחלט השור הניזק נוטל את השור מבע\"ח. וכמו\"כ אליבא דהרמב\"ם המפרש את הסוגיא אליבא דר\"ע.",
            "2) א\"נ שור תם הוא אפותיקי מפורש, והבע\"ח מפסיד כי כשיש לאחד זכות אפותיקי ולשני זכות שעבוד זה שיש לו דין אפותיקי זוכה.",
            "ברם יעויין בשיטה מקובצת שהביא פירוש אחר בשם רבינו פרץ וז\"ל לא דמי לב\"ח דגבי ב\"ח דין הוא דמה שקדם וגבה גבה משום דשעבוד החוב השני אינו בא מחמת הנכסים כי אם מחמת הבעלים שלוו פעם ב' מבעל חוב אחר כו' דשעבוד לב\"ח אינו מחמת הנכסים אלא הדבר תלוי בגוף הלוה כו' אבל הכא גבי שור המזיק דין הוא דהקדמת גבייה לא מהניא מידי דכיון שגוף השור משועבד למזיק מקמי ההלואה אין לו שום כח למלוה עליו ואפילו אם קדם וגבה לא עשה כלום שהרי אין שעבוד תשלומי ניזק השור באה מחמת הבעלים אלא מחמת גוף השור כו' עכ\"ל. ביאור דבריו: הבדל יש בין שעבודי בע\"ח דעלמא לבין שעבודי הניזק בשור תם המזיק. בשאר בע\"ח עיקר החיוב הוא שעבוד הגוף וכתוצאה מכך נולדו שעבודי הנכסים, דנכסיהון דבר איניש אינון אחראין וערבאין ליה, וכערב דמיין, שהם ערבים בעדו. ולכן חל שעבוד שני לבע\"ח שני על אותם הנכסים שנשתעבדו לראשון כי מאחר שעיקר החלות היא שעבוד הגוף, פשוט שחל שעבוד הגוף השני על הלוה שכבר נתחייב בשעבוד הגוף הראשון למלוה הראשון. וממילא חל גם שעבוד נכסים שני על הנכסים כערב עבור שעבוד הגוף. בהתאם לכך בע\"ח מאוחר שקדם וגבה מה שגבה גבה. כי בנוגע לשעבוד הגוף ליכא נ\"מ בין הראשון לבין השני - הלוה חייב לשלם לשניהם. משום כך גם בנוגע לשעבודי הנכסים מה שגבה גבה.",
            "מאידך בשור תם אין שעבוד הנכסים נובע משעבוד הגוף דבעלים לשלם ח\"נ, אלא השעבוד מתחיל וחל מעיקרו בגוף השור. ולכן השעבוד שבשור דינו כמו קנין, ושעבוד נכסים אחר דעלמא לא יכול לחול בשור. לפיכך הניזק נוטל את השור תם וזה שיש לו שעבוד נכסים דעלמא מפסיד.",
            "ה) עיין בגמ' (דף לד.) שלר\"י דאמר בע\"ח הוא וזוזי הוא דמסקי ליה אם השביח המזיק נותן לו כשעת הנזק. ואילו אליבא דר\"ע הניזק זוכה בשבח מדין ארעאי אשבח שהרי המזיק קנוי לו משעת הנזק. כל זה הולם שיטת שאר הראשונים. אך קשה מאד אליבא דהרמב\"ם שאף לר\"ע לא יוחלט השור אלא משעת העמדה בדין.",
            "והנה הרמב\"ם כתב בפ\"ז מהל' נ\"מ (הלי\"ב) ז\"ל השביח המזיק בשעת העמדה בדין אם מחמת שפטמו שבח אינו משתלם ממנו אלא מה שהיה שוה בשעה שהזיק. ואם מחמת עצמו השביח משתלם ח\"נ ממנו כלו כשעת העמדה בדין עכ\"ל. ונראה כפירוש אור שמח שלרמב\"ם פירוש אחר בסוגיין דהיינו לגבות מן השבח בכדי שיעור החוב - אבל לא למעלה מן החוב שאין כאן טענת ארעאי אשבח. והרמב\"ם מפרש כפר\"ח שכ' וז\"ל שבח המזיק נותן לו כשעת הנזק סלקא דפטמיה המזיק לתוריה פי' שור שוה נ' שנגח שור שוה ג' מאות וחבל בו בר' דינו ליטול השור בנזקו שאינו משתלם אלא מגופו וישתלם נ' זוז ויפסיד ק\"נ זוז. עמד המזיק ופיטם את שורו והשביחו ושוה ק' זוז אין לו לניזק לומר אטול השור כמות שהוא כי הוא עתה כשיעור הנזק דיכול למימר ליה מזיק אנא מפטימנא ואת שקיל, ודוקא כשפיטמו המזיק אבל שבח ממילא לא, אלא שקיל ניזק משבחיה שיעור נזקיה. כחש המזיק כגון שהיה ק' והיתה החבלה שוה ק\"ק ועתה בשעת העמדה בדין שוה המזיק נ' אין יכול הניזק לומר לו תן לי ק' שכך היה שוה שורך בשעה שהזיק אלא אומר לו קח השור כמות שהוא כר\"ע דאמר הוחלט השור עכ\"ל. לפי פירוש ר\"ח, אליבא דר\"ע שיש שעבוד על השור גובה את הח\"נ אף מן השבח (דממילא), אבל לר\"י מגופו אינו ר\"ל שעבוד על גוף השור אלא שיעור של שעבוד הגוף, כי משערים את החיוב דח\"נ כפי גופו של השור בשעת הנזק ולא יותר. אין תשלומין משבח שהושבח השור אחרי הנזק, והמזיק משלם רק כשיעור הנקבע בשעת הנזק, והניזק מפסיד ההפרש של השבח. אך לפי\"ז קשה מאד ממה שהעלתה הסוגיא (דף לג:) אליבא דר\"י שאם ימכור השור חוזר הניזק וגובה ממנו כדין אפותיקי, והרי אליבא דפר\"ח כאן לר\"י ליכא שעבוד על גופו של השור כי דוקא אליבא דר\"ע יש שעבוד על גופו של השור, וצ\"ע.",
            "והנה בכחש המזיק פר\"ח שלר\"ע הניזק לוקח את השור בלבד ומפסיד הכחש ואילו לר\"י גובה מזוזי ואינו מפסיד. ור\"ח כשיטת רש\"י לקמן (דף לו. ד\"ה ור\"ע כו') שלר\"י המזיק משלם זוזי אם השור נאבד וז\"ל לר\"י כיון דאמר בעל חוב הוא וזוזי הוא דאסיק ביה אבד האחד לא איבד את זכותו עכ\"ל. אולם התוס' (שם ד\"ה ור\"ע כו') חולקים על רש\"י ולדעתם אף לר\"י גובין דוקא מגופו של השור ואם השור נאבד איבד הניזק את זכותו. והתוס' הקשו על רש\"י מהברייתא (דף לג:) שאם שחטו מזיק מה שעשה עשוי דהמזיק שעבודו של חבירו פטור, ואילו לרש\"י אליבא דר\"י עדיין משלם זוזי.<sup>58)</sup><i class=\"footnote\">עיין בשיעורים להלן (דף לו.).</i> אמנם אליבא דהרמב\"ם לק\"מ כי לדעתו הברייתא ההיא נשנתה אליבא דר\"ע ולא לדעת ר\"י, שעדיין חייב לשלם זוזי.",
            "<b>תוס' ד\"ה איכא בינייהו.</b> ז\"ל וא\"ת ואמאי אין קדוש למ\"ד כו' למפרע הוא גובה עכ\"ל. במלחמות ה' לרמב\"ן למס' פסחים (דף ט: בדפי הרי\"ף דפוס ווילנא) מסופק אם הוא גובה ממטלטלין למפרע. שם מדובר במטלטלין הממושכנים אצלו, ואילו בסוגיין מדובר בשור תם שברשות המזיק. ומסתבר שאפי' ננקוט למפרע הוא גובה במטלטלין שהן משכון אצלו ברשות הבע\"ח, אבל בשור תם שברשות המזיק לא נאמר למפרע הוא גובה. ההבדל הוא שדין למפרע הוא גובה חל דוקא כשהגבייה כבר התחילה משעת חלות החוב. בקרקע נאמר למפרע הוא גובה כי הקרקעות משועבדות מדין ערב כפי שהסביר הראב\"ד בריש פרק הנזקין בהשגותיו על הרי\"ף. במקום שעבוד קרקעות המבטיחות את גביית החוב מתחילה הגבייה משעת חלות החוב ובכן חל דין למפרע הוא גובה. לעומת זאת בשור תם הנמצא ברשות המזיק לא מסתבר שהגבייה תתחיל מיד משעת חלות החיוב שהרי השור ברשות המזיק ויכול הוא להבריחו ולמנוע את הגבייה. משום כך אין אומרים למפרע הוא גובה. ספק הרמב\"ן נוגע למשכון שברשות התובע כי ניתן לומר מאחר שהמשכון ברשותו כבר התחילה הגבייה משתפס את המשכון.<sup>59)</sup><i class=\"footnote\">אך עיין במלחמות שהסביר ספקו משום ששעבוד המשכון אינו חל בנוגע ללקוחות ואילו שעבוד קרקע חל בלקוחות. לפי\"ז בשור תם שהשעבוד חל מדין אפותוקי ונוגע ללקוחות י\"ל שלמפרע הוא גובה.</i>",
            "<b>בא\"ד. דבעידנא דקמסהדי גברא לאו בר תשלומין הוא כו' עכ\"ל.</b> חיוב קנס אינו נגמר עד שעת העמדה בדין. וכמה ראיות לדבר: א) מודה בקנס ואח\"כ באו עדים פטור (לקמן דף עד:); ב) עדים זוממים דקדמי אקדומי בחיוב ממון פטורים שכבר חייב ואילו בקנס הם חייבים שאין חיוב קנס לפני העמדה בדין (עיין לקמן דף עד.)<sup>60)</sup><i class=\"footnote\">עיין בגליון הש\"ס למכות (דף ה.).</i> ג) לא הספיקה לעמוד בדין עד שבגרה קנסה לעצמה וכן אם מת האב קנסה לעצמה כי אין אדם מוריש קנס בתו לבניו (כתובות דף מא:).",
            "ועיין בתוס' לקמן (דף עב. ד\"ה סיפא) שנחלקו הר\"י הלבן והר\"י בדין אין אדם מוריש קנס בתו לבניו. לר\"י דין הוא בכל קנסות שלפני העמדה בדין אינן בני ירושה. ולר\"י הלבן דין מיוחד הוא בקנס בתו. לר\"י הלבן שאר קנסות עומדים לירושה לפני העמדה בדין שכן חל חיוב קנס כל שהוא משעת מעשה המחייב.<sup>61)</sup><i class=\"footnote\">עיין בשיעורים בענין תפיסה בקנס (לעיל דף טו:).</i> שאני אונס ומפתה כי הבת נחשבת למחייב, ועיקר החיוב שייך אליה. אך דין מיוחד הוא ששבח נעורים לאביה, ורק בשעת ההעמדה בדין מצרף ב\"ד את חלות חיוב הקנס לאביה ודין זה אינו נמסר בירושה לאחיה.<sup>62)</sup><i class=\"footnote\">עיין בחידושי הר\"ן לגיטין (דף מב.)</i>",
            "אליבא דהר\"י הלבן מתיישבת תמיהת התוס' שכן מסתבר שכשם שחיוב הקנס לפני העמדה בדין ניתן לירושה ה\"ה שניתן להקנאה ולהקדיש, ולכן אם הקדישו הניזק טרם העמדה בדין קדוש. וצ\"ל שהתוס' שלנו כדעת הר\"י שקנס אינו ניתן לירושה וה\"ה שאינו בר הקנאה והקדש לפני ההעמדה בדין.",
            "<b>שיטה מקובצת ד\"ה איכא בינייהו.</b> ז\"ל לשתי הקושיות שמקשים התוס' למ\"ד פלגא נזקא קנסא, חדא מה שמקשים דפרק נערה תנן לא הספיק לעמוד בדין עד שבגרה קנסה לעצמה דלר\"ע היאך הוא קדוש והא אי מודה מיפטר דמודה בקנס פטור. ותירץ הראב\"ד ז\"ל דקנס דפלגא נזקא שאני דקרן הוא דמשלם ושותפין נינהו ומכי אודעיה שורך הזיק שורו של פלוני קרנא הוא דמחייב ואי קדים ומודה בבי דינא נמי לא מיפטר דמחמת ביעותתא דעדים הוא דקא מודה הלכך כי מסהדי עליה בבי\"ד אגלאי מילתא דמעיקרא נמי שותפי נינהו ע\"כ. וגדולה מזו כתב הרב בשילהי פירקין גבי ואי לא מייתי ראייה שקיל כדקאמר מזיק, ואע\"ג דקנסא הוא וליכא עדי נגיחה ומודה בקנס פטור, לא דמי האי קנסא לשאר קנסות, דהכא קרנא, ובי דינא כי מודה זיל שלים אמרי ליה וכ\"ש דאי תפס לא מפקינן מיניה, ואע\"ג דבשאר קנסות לא דיינינן הכי ע\"כ. ולא ירדתי לסוף דעתו דפלגא נזקא למ\"ד קנסא, הא אמרי' לעיל בשילהי פ\"ק דאי מודה ביה מיפטר, ובי דינא אמרי ליה זיל שלים ואי אמר לא משלמנא דקנסא הוא לא מגבי ליה, האי דינא לא שמעינן ליה בשום דוכתא, ודברי הרב ז\"ל צל\"ע. הרשב\"א ז\"ל עכ\"ל.",
            "לדעת הראב\"ד אע\"פ שחל דין שאין אדם משלם קנס ע\"פ עצמו בפלגא נזקא קנסא, מ\"מ דין מודה בקנס ואח\"כ באו עדים פטור לא חל. ונראה לבאר שהמחייב בשור תם הוא מחייב דקנס. אולם חלות הממון דפ\"נ הוא חלות קנין מדין הוחלט השור ולא של שעבודים. ובכן, מאחר שפ\"נ חל כקנין בשור אינו ממון של קנס. רק בחיוב תשלומין יתכן חלות שם קנס, כלומר שחיוב הגברא לשלם הוא קנס. מאידך א\"א לקרא קנין שחל בגופו של הממון בשם קנס. ובכך מבוארת דעת הראב\"ד דאין בי\"ד מורה דין פ\"נ ע\"פ הודאת המזיק כי ההודאה והפסק של ב\"ד מתייחסות למחייב, והמחייב דפ\"נ הוא קנס. ומשו\"ה הדין שאין אדם משלם קנס ע\"פ עצמו חל בפלגא נזקא קנסא. מאידך הדין של המודה בקנס ואח\"כ באו עדים פטור לא חל בפ\"נ. כדי שיחול פטור מודה בקנס צריכים שגופו של הממון יהיה קנס. וכל זה שייך בשעבודי קנס דעלמא ולא בקנינים דשור תם כי עצם קנין הממון בגוף השור אינו קנס ולפיכך דין מודה בקנס פטור לא חל.",
            "עוד י\"ל דבקנס דעלמא חיוב קנס שהוא בלתי שלם חל משעת המעשה והוא נשלם בשעת העמדה בדין ונעשה חיוב גמור. מאידך הפטור של מודה בקנס חל קודם העמדה בדין. בקנין לעומת זאת אין אומרים שהיה קנין בלתי שלם בשעת מעשה הנזק, אלא תיכף משעת הנזק חל בשור קנין גמור ולא תועיל ההודאה לפטור כי אין הודאה פוטרת אחרי גמר הקנין.",
            "אמנם אליבא דכל הפירושים שיטת הראב\"ד מנוגדת לכאורה לגמ' דלקמן (דף עד:) שחל דין מודה בקנס פטור בר\"ג שסימא את עין טבי עבדו שאילו היה ר\"ג מודה בפני בי\"ד לא היה טבי יוצא לחירות אף כשהיה מביא עדים. והרי יציאת עבד מהוה קנין שיחרור ולא שעבוד תשלומין, וצ\"ע.<sup>63)</sup><i class=\"footnote\">אך לכאורה לא קשה כ\"כ כי יתכן שהשחרור לא חל משעת הפלת העין אלא משעת ההעמדה בדין, ויעויין בתוס'.</i>"
        ],
        [
            "<b>גליון הש\"ס תוס' ד\"ה איכא כו' ז\"ל תמוה לי טובא וכו' עכ\"ל.</b> יתכן שהשאלה אם צריך גט שחרור או לא והספק אם השחרור חל למפרע משעת הפלת העין או בשעת ההעמדה בדין תלויים זה בזה. אם השיחרור חל משעת הפלת העין מסתבר שאינו צריך גט שחרור כי כמו שעצם ההפלה מפקיעה את קנין הממון של העבד אף תפקיע קנין האיסור שבו. מאידך אם חלה היציאה בשעת ההעמדה בדין מסתבר שבי\"ד מפקיע את קנין הממון לבדו ואילו קנין האיסור עדיין בתוקפו עד שישוחרר בשטר, כי קנין האיסור אינו בידי בי\"ד להפקיע. וזוהי סברת התוס' כי מאחר שלר\"ע צריך גט שחרור ש\"מ שגם קנין הממון לא פקע למפרע משעת הפלת העין אלא משעת ההעמדה בדין דוקא, ודו\"ק.",
            "<b>תוס' ד\"ה משום דר' אבהו.</b> יעויין בתוס' במס' גיטין (דף מ: ד\"ה הקדש). אליבא דרש\"י קדושת הגוף מפקיעה מידי שעבוד אבל קדושת דמים אינה מפקיעה מידי שעבוד. והקשה עליו ר\"ת דמאי שנא - אם דבר משועבד אינו ברשותו בדין הוא שלא יוכל להקדישו בין בקדוה\"ג בין בקדו\"ד, ואם נחשב ברשותו בדין הוא שיוכל להקדישו לכל דבר. ואמר הר\"י שההבדל ביניהם הוא שקדו\"ד יוצאת בפדיון וגביית חוב כפדיון ואילו קדוה\"ג אינה יוצאת בפדיון וה\"ה שאינה יוצאת בגבייה.",
            "בביאור המחלוקת בין הר\"י לבין הר\"ת נראה שהר\"י סובר שכשם שפדיון מוציא חפץ מקדו\"ד מדין קנין מהקדש ה\"ה לגבייה המהווה קנין מידי הקדש. מאידך ר\"ת סובר שפדיון הקדש אינו מועיל מדין קנין אך הוי דין בפני עצמו שכשנותן חפץ חולין תחת חפץ הקדש הקדושה נחלפת מזה לזה, וגביית שעבוד מאחר שאינה מחליפה חפץ בחפץ הקדש לכן אינה מועלת להפקיע הקדש.<sup>64)</sup><i class=\"footnote\">עי' ברש\"י למס' קידושין (דף כו. ד\"ה דבר תורה) שכ' שמעות קונות דבר תורה משום שהקדש נפדה בכסף וכדכתיב ונתן הכסף וקם לו. רש\"י סובר שפדיון מהקדש מועיל מדין קנין. וע\"ע ברשימות שיעורים למס' סוכה דף ר\"ד - ר\"ה.</i>",
            "עוד נראה להסביר למה משועבדים אינם נגבים מהקדש לשיטת ר\"ת עפ\"י יסודו של הראב\"ד בתחילת פרק הניזקין \"שהלקוחות כמו ערבים הם\" ששעבוד נגבה מלוקח מדין ערב. בד\"א בלוקח הדיוט שמתחייב כערב לשלם את החוב. אבל על הקדש לא ניתן להטיל דין ערבות והתחייבות הגוף לשלם, ולפיכך לא שייך לגבות שעבודים מהקדש.",
            "אמנם רש\"י כתב במס' ערכין (דף כג: ד\"ה ל\"ל) ז\"ל תשקול אשה ובע\"ח בלא פדיון דהא לא חל הקדש עלייהו דאין אדם מקדיש דבר שאינו שלו עכ\"ל. משמע שלרש\"י שיטה אחרת מהר\"י. אליבא דרש\"י לענין קדושת דמים הו\"ל הנכסים דבר שאינו שלו וברשותו להקדיש. וא\"כ חוזרת נגדו קושית ר\"ת מ\"ש קדושת דמים מקדושת הגוף. ונראה שרש\"י הבחין בין קדו\"ד המהווה ביסודו חלות קנין לבין קדוה\"ג המהווה ביסודו חלות איסור.<sup>65)</sup><i class=\"footnote\">עיין למעלה בשיעורים (דף יב:) בענין קדשים קלים ממון בעלים ועוד עיין כרשימות שיעורים למס' נדרים חלק א' דף קע\"א - קע\"ב.</i> והנה א\"א לגבות שעבוד מהקדש שהרי אין גבייה כפדיון לפי שפדיון חל מדין חליפי חפץ בחפץ ובגבייה אין חליפין כנ\"ל. משום כך ביד המלוה, שיש לו זכות השעבוד, לעכב את הלוה מלהקדיש את הנכסים המשועבדים בקדו\"ד ולהשוות את החפץ המשועבד כדבר שאינו ברשותו של הלוה המחוייב לשלם, שכן אם יחול ההקדש תהיה גביית השעבוד נמנעת כי ההקדש יפקיע את השעבוד. כ\"ז בקדו\"ד. אבל קדוה\"ג הרי חלה מדין איסורים ולא מדין קנין ובחלות איסורין אין לבעל השעבוד זכות עיכוב זו, ולפיכך למרות שע\"י ההקדש יפקע שעבוד שלו עכ\"ז חל ההקדש.",
            "עוד י\"ל שרש\"י סובר שתתכן גבייה מהקדש שכן קדו\"ד מעיקרא דדינא חלות קנין ממון הוא וכן פדיון קדו\"ד דין קנין הוא. אך לדעתו הקדש שניתן להפקיעו ע\"י גבייה אינו הקדש - ואינו חל מעיקרו, ולכן אין קדו\"ד חלה. מאידך קדוה\"ג אינה ניתנת לגבייה כי חלות איסורים היא, ולפיכך חלה קדוה\"ג ופקע השעבוד.<sup>66)</sup><i class=\"footnote\">ואמר מרן הרב וצ\"ל שהפירוש השני מצא חן בעיניו יותר מהפירוש הראשון ולשונם של התוס' שלפנינו הולמו יותר.</i> ואמנם מלשונם של התוס' שלפנינו וז\"ל אבל בלא ר' אבהו לא קדיש משום דקדו\"ד אין מפקעת מידי שעבוד עכ\"ל, משמע שאינו קדוש כלל, וכפי שביארנו אליבא דרש\"י - ולא כר\"י הסובר שההקדש חל ואח\"כ גובה מהקדש.",
            "והנה לדעת ר\"ת הקדש מפקיע מידי שעבוד מטלטלין ולא מידי שעבוד קרקעות. שעבוד קרקעות חל מדין קנין ולכן אין ללוה רשות להקדישן, ואילו שעבוד מטלטלין זכות גבייה בעלמא הוא, ולכן ברשותו להקדישם. וכ\"כ בספר הישר לר\"ת (סי' קי\"ג) וז\"ל וטעמא משום איש כי יקדיש את ביתו קדש אמר רחמנא מה ביתו ברשותו אף כל ברשותו וכל מטלטלין ברשות המקדיש איתנהו כו' אבל במקרקעי אין הקדש מפקיע כו' משום דמקרקעי כמאן דגביא מלוה דמיא, דלא דמיא לביתו דמקדיש כו' וכן גבי שעבוד מלוה נהי דלא מצי מקדיש מלוה לוה נמי לא מצי מקדיש דדמי לגזל ולא נתייאשו הבעלים דשניהם אין יכולים להקדיש כו' עכ\"ל.<sup>67)</sup><i class=\"footnote\">ובפשטות סובר הר\"ת דה\"ה במכר שאין הלוה יכול למוכרם וכ\"כ רש\"י בפסחים (דף ל: ד\"ה כ\"ע כו').</i>",
            "<b>ב.</b><br>לרמב\"ם בפ\"ז מהל' ערכין (הלי\"ד) שיטה השונה משיטותיהם של יתר הראשונים וז\"ל המקדיש כל נכסיו והיתה עליו כתובת אשה או שטרי בעלי חובות אין האשה יכולה לגבות כתובתה מן ההקדש ולא בעל חוב את חובו שההקדש מפקיע השעבוד שקדם, אבל כשימכור ההקדש הקרקע שלו ותצא השדה לחולין יש לבעל חוב ולאשה לגבות מן הפודה שהרי שעבודה עומד על קרקע זו כו' עכ\"ל. לדעת הרמב\"ם הקדש אינו מפקיע מידי שעבוד,<sup>68)</sup><i class=\"footnote\">הרמב\"ם כותב מפורש: \"שההקדש מפקיע השעבוד הקודם\", אך דברי רבנו זצ\"ל הם ע\"פ הכ\"מ.</i> אך אין שייך לגבות מהקדש, ורק אחרי שההקדש נפדה ניתן לגבות את הנכסים מידי הפודה.",
            "אמנם הרמב\"ם הביא את הדין דר' אבהו בנוגע להקדש שור תם וכתב בפ\"ח מהל' נ\"מ (הל\"ז) ז\"ל הקדישו המזיק הרי זה מוקדש כדי שלא יאמרו הקדש יוצא בלא פדיון עכ\"ל. ומשמע שמעיקר הדין פקע ההקדש בלי פדיון, וצריך עיון, מ\"ש מדין שעבודי חוב דעלמא שאין גבייה מהקדש.",
            "ונראה שאין גבייה דעלמא מהקדש. אמנם ההעמדה בדין בשור תם אינה חלות דין גבייה אלא חלות דין דהחלטת השור לניזק המפקיעה בעלות דהשור מעיקרא, ולכן חלה אף בנוגע להפקעת הקדש. ואלמלא הדין דר' אבהו היה מופקע ההקדש מדין הוחלט השור ורק עקב הגזירה דר' אבהו צריכים פדיון ואח\"כ לוקחו הניזק.",
            "ויש לדון אליבא דהרמב\"ם, מדאורייתא אם ההקדש חל בשעתו אלא שפקע ההקדש בשעת העמדה בדין והחלטת השור לניזק - או שההקדש אינו חל כלל מדאורייתא לפי שהקדש העומד להפקעה מחמת החלטה אינו חלות הקדש כלל - וכעין הפירוש השני הנ\"ל ברש\"י, וצ\"ע.",
            "לפי הרמב\"ם כשנאמר בש\"ס שלנו שהקדישו הקדש משום דר' אבהו היינו דוקא אליבא דר\"ע שהוחלט השור וכדמבואר. אולם אליבא דר' ישמעאל ליכא נ\"מ בין שעבודי שור תם לשאר שעבודים כי בגלל חלות ההקדש אין לגבות מהמשעובדים.",
            "<b>גמ'. זיקא בעלמא הוא דשקלי מינך כו'.</b> דברי הגמרא סתומים וצריכים ביאור. ונראה שרוצה לחלק בין שורף שטר חוב של חבירו לבין מזיק נכסים משועבדים כגון ששחט שור תם או שחפר בורות בקרקע המשועבדת. לרבה השורף ש\"ח של חבירו פטור \"דא\"ל ניירא קלאי מינך\" (לקמן דף צח.), כלומר שחסר מעשה נזק שהרי החוב קיים ולא הזיק את גופם של הנכסים המשועבדים. שריפת השטר מנעה במציאות את מעשה הגבייה, כי בלי הראייה דשטר אין המלוה יכול להוכיח לפני בי\"ד שהלוה שכפר בחיובו חייב והשרפה היא גרמת הפסד בעלמא. לעומת זאת בחפר בור בנכסים משועבדים הרי הזיק את גופו של הדבר המשועבד ובכן י\"ל שחייב לפי שנעשה נזק ממש בחפצא ואינו גרמא בעלמא. הספק במזיק נכסים המשועבדים הוא בנוגע לבעלות - אם בעל השעבוד נחשב לבעלים של הנכסים המאפשר לו לתבוע את דמי נזקם או לא.",
            "והנה במס' גיטין (דף מא.) חלוקים תנאים במי שעשה את עבדו אפותיקי ושחררו אם חייב לשלם משום מזיק שעבודו של חבירו. הרמב\"ם פסק שחייב והראב\"ד שפטור (פ\"ז מהל' חובל ומזיק הלי\"א). וכתב הראב\"ד שם וז\"ל ולא דמי לשורף שטר חבירו דהתם בחבריה קא עביד מעשה עכ\"ל. הרמב\"ם פסק (שם, הל\"ט) שהשורף ש\"ח של חבירו חייב וז\"ל השורף שטרותיו של חבירו חייב לשלם כל החוב שהיה בשטר שאע\"פ שאין גוף השטר ממון הרי גרם לאבד ממון עכ\"ל. אליבא דהרמב\"ם משלם משום שגרם הפסד החוב. לפיכך מחייב בשחרור עבד כבשורף שטר שכן בשניהם גרם הפסד החוב. ואילו הראב\"ד מבחין ביניהם כי בשורף שטר חבירו עשה נזק בממון חבירו - בשטר - אבל בשחרור עבד לא נעשה נזק כלל בממון חבירו שהרי עבד שלו היה וברשותו לשחררו."
        ],
        [],
        [
            "<b>גמ'. שבח נבילה איכא בינייהו.</b> הרמב\"ם פסק בפ\"ז מהל' נ\"מ (הל\"ח - י') וז\"ל ושבח הנבילה חולקין אותו הניזק והמזיק כיצד שור שוה מאתים שנגחוהו ומת והרי הנבלה שוה בשעת מיתה מאה כו' השביחה הנבלה והרי היא שוה בשעת העמדה בדין מאה ועשרים הרי המזיק משלם לו תשעים אם היה מועד, ואם היה תם משלם ארבעים וחמשה מגופו שנא' וגם את המת יחצון שבח המת יחצון עכ\"ל. לרמב\"ם הדין שחצי השבח למזיק ומשלם פחות מהנזק הוא דין דאורייתא בין בתם בין במועד. ויש לחקור האם הוא דין בעצם הנזק דהיינו שהנזק עצמו משתנה בגלל השבח או שהוא דין בתשלומין שחצי השבח נחשב כתשלומי נזק.",
            "ודומה שיש לתלות חקירתנו במחלוקת בין הראשונים שהובאה בשיטה מקובצת. לפי שיטה אחת אם חצי השבח שוה לנזק משלם את הכל ואין מנכים את חיוב המזיק כלל. דין חצי שבח חל רק בפחות משיעור כל הנזק שאז מפחיתים את התשלומין לפי דמי חצי שבח. ונראה שלדעה זו הדין שחצי השבח למזיק אינו דין בעצם הנזק כי אילו כך כשחצי השבח שוה לנזק היה מהראוי שיהיה פטור לגמרי. אך שיטה זו סוברת שהדין חל בתשלומין דהיינו כשהוא משלם יש לו זכות בשבח. משום כך דוקא במקום שמשלם בפועל - כשחצי השבח פחות משיעור כל הנזק - חל הדין דחצי השבח כדי לנכות משיעור התשלומין. אמנם הדין דשבח אינו חל להפקיע גופו של הנזק.",
            "שיטה שניה תופסת שאם חצי השבח והנזק שוים המזיק פטור. לדיעה זו דין השבח חל בנזק עצמו ולכן אפילו לא ישלם המזיק כלל הריהו פטור וכאילו לא הזיק כלל.",
            "מצויה עוד שיטה שאם חצי השבח והנזק הם שוים על המזיק לשלם הכל ולא מחשבינן בשבח להפחית את תשלומי הנזק. יוצא אף לפי דיעה זו שדין השבח הוא דין בתשלומין. אך אם ערך חצי השבח יותר מהנזק מנכים מן הנזק כפי השבח העודף וכגון אם הנזק היה נ' זוז וחצי השבח הוא ע\"ה זוז ישלם המזיק כ\"ה זוז. מחלקין את השבח לשני חלקים - החלק הראשון כפי שיעור הנזק (נ' זוז) אינו מועיל משום שלפיו אינו משלם כלל והמזיק צריך לשלם בפועל - וחלק שני של השבח שהוא השבח העודף על הנזק (דהיינו כ\"ה זוז) מועיל להפחית את תשלומי הנזק, ומשלם כ\"ה זוז.",
            "ברם גם לדיעה זו אם חצי השבח יגיע לפעמיים הנזק לא יועיל לנכות מדמי התשלומין מאחר שאם נפחות את השבח יפטר, ודין השבח תלוי במעשה תשלומין, ולפי' אין מנכים אותו ומשלם את כל הנזק. בציור הנ\"ל אם חצי השבח יהיה ק' זוז ישלם המזיק את הכל ולא יפחיתו כלל. כל החישוב הזה מוכיח שלשיטה זו חצי השבח חל בתשלומין ולא בגופו של הנזק עצמו.",
            "והנה לפי הרמב\"ם כשהנזק היה מאה וחצי השבח הוא עשרה דנים את השבח על הנבלה ומחשבים כאילו הנזק היה תשעים ולא מאה, ולכן תם משלם מ\"ה. אילו היה השבח דין בתשלומין מהראוי שנחשוב את הנזק לק' והתם יהיה חייב חמישים, אך חצי השבח - ששוה עשרה - כתשלומין, מביא שהתם ישלם ארבעים. ומאחר שלרמב\"ם תם אינו משלם מ' אלא מ\"ה נראה שלרמב\"ם דין השבח חל להפחית את גוף הנזק ואינו דין בתשלומין. בכך מוסבר נמי מה שלדעת הרמב\"ם דין השבח חל בין בתם בין במועד ואע\"פ שהפסוק מיירי רק בתם שכן בגופו של הנזק מועד ותם שווים. אילו היה דין בתשלומין היה אפשר להבחין בין תם למועד שדיניהם שונים בתשלומין.<sup>69)</sup><i class=\"footnote\">עיין בגר\"א (חו\"מ ת\"ג, ב') וברש\"ש.</i>"
        ],
        [
            "<b>תוס' ד\"ה מתניתין בשוגג.</b> ז\"ל פי' בקונטרס כו' ועוד דלא דמי לשוגג שיש בו איסור מלאכה אבל כאן אין איסור מלאכה כו' עכ\"ל. על שיטת ר' יוחנן שהחובל חייב דוקא בצריך לכלבו והמבעיר בצריך לאפרו, יש להעיר מהמשנה דמס' שבת (דף עג.) המונה ל\"ט אבות המלאכות ומתנה שהקורע חייב דוקא בע\"מ לתפור והמוחק דוקא בע\"מ לכתוב, וקשה למה סתמה המשנה שהשוחט (שהיא אב מלאכת החובל לרוב ראשונים) והמבעיר חייבין ולא פירשה שחייבים דוקא בע\"מ לתקן וכפי שהתנה ר' יוחנן שהחובל חייב דוקא בצריך לכלבו והמבעיר דוקא בצריך לאפרו.",
            "ונראה כי ניתן להבחין בין מלאכות הקורע והמוחק לבין מלאכות החובל והמבעיר. הקורע או המוחק סתם (שלא ע\"מ לתקן) אינו עושה מעשה מלאכה כלל, כי בעצמן ובגופן הן מלאכות מקלקלין וע\"פ דין מלאכת המחשבת אין בהן שום חלות שם מלאכה. רק כשנעשו ע\"מ לתקן הויין מלאכות. עקב כך כשהמשנה מונה אותן שתי המלאכות היא מבארת שחייבות דוקא בע\"מ לתקן - בקורע ע\"מ לתפור ובמוחק ע\"מ לכתוב. מאידך החובל והמבעיר אינן מקלקלין בעצמן ובגופן, ואמנם כשעשתן סתם (שלא ע\"מ לתקן) עשה מעשה מלאכה, אלא שפטור מקרבן כי חסר תיקון לגברא. לר\"י חייבין בצריך לכלבו ולאפרו כדי שיהיה תיקון לגברא העושה אותן. ברם כשעשתן בלי צורך עשה מעשה מלאכה.",
            "אליבא דרש\"י דין קלבד\"מ חל כשיש מעשה מלאכה המהווה מעשה עבירה, אע\"פ שהגברא פטור מקרבן מטעם מלאכת מחשבת. לפיכך בחובל ומבעיר שלא ע\"מ לתקן דהויין מעשי מלאכות חל דין קלבד\"מ שכן מצוי בהן מעשה עבירה. ואילו בקורע ובמוחק שלא ע\"מ לתקן ליכא מעשה מלאכה ועבירה כלל, ולפי' לא חל בהן דין קלבד\"מ, ודו\"ק היטב."
        ],
        [
            "<b>גמ'. אמר סומכוס אפילו ברי וברי וכו'.</b> בביאור הדיון שבגמרא אם אמר סומכוס יחלוקו אפילו ברי וברי נראה שלשיטת רבנן שהמע\"ה קיימות שתי הלכות בחזקת ממון: א) כשהנתבע טוען שמא ובית דין מסופק מי הם בעל הממון אין בית דין מוציא את הממון מהמוחזק כי לב\"ד שב ואל תעשה עדיף; ב) כשהנתבע טוען ברי תפיסתו בממון מעניקה לו נאמנות. סוגיא דידן דנה אם סומכוס חולק רק על הדין הראשון דמוחזק בהכרעת ספק ממון בבי\"ד, כי לדעתו כשמצוי ספק ממון עדיף שיחלוקו מלהשאיר את הממון בידי התופס, ואילו כשהמוחזק טוען ברי מודה סומכוס שיש לו נאמנות והמע\"ה. או שסומכוס חולק גם על הדין הזה והוא סובר שאין למוחזק נאמנות מיוחדת, ובהתאם לכך, אף כשטוען ברי הדין הוא שיחלוקו.",
            "והנה מבואר בסוגיין שכשהתובע שמא והנתבע ברי גם לסומכוס המע\"ה. ומסתבר שבכה\"ג לא חל שום ספק ממון לבי\"ד, ולפיכך לכ\"ע המע\"ה, שכן סומכוס סובר יחלוקו רק כשנולד לבי\"ד ספק. ואמנם התוס' העלו (ד\"ה מדסיפא) שבמקום מודה במקצת, גם כשהתובע שמא והנתבע ברי, סובר סומכוס יחלוקו. ביאור הדבר שבמקום מודה במקצת יש לידת הספק לבי\"ד ולכן אמר סומכוס יחלוקו.",
            "<b>ענין טענו חטין והודה לו בשעורין.</b>",
            "<b>א.</b><br>כתב הרמב\"ם בפ\"ג מהל' טוען ונטען (הל' י\"ד) וז\"ל מנה לי אצלך הלואה, לא היו דברים מעולם ולא לויתי ממך, אבל חמשים דינרין יש לך בידי פקדון או משום נזק וכיוצא בו הורו רבותי שזה מודה במקצת וישבע. שהרי טענו שהוא חייב לו מאה והודה לו שהוא חייב חמישים ומה לי נתחייב לו משום הלואה או משום פקדון או משום נזק. ולזה דעתי נוטה עכ\"ל. אליבא דהרמב\"ם מחייבים שונים, כגון הלואה ונזק, ממין הטענה הם שכן התשלומין הם מאותם הדמים המשתעבדים. אך הראב\"ד בהשגותיו חולק עליו וז\"ל ואני מורה ובא שאם טענו מנה מלוה ומנה פקדון והודה באחד וכפר באחד אין זה מודה במקצת הטענה שהלואה ופקדון שתי טענות הן ויש בידי ראיה על זה וה\"ה שאין בזה מקצת הודאה עכ\"ל. אליבא דהראב\"ד שני מחייבים שונים, כגון הלואה ונזק, קובעים שני מינים בטענות בעלי הדברים ואף שהתשלומין הם מאותם הדמים.",
            "ולכאורה יפלא ממה שנחלקו הרמב\"ם והראב\"ד בפ\"ב מהל' נערה בתולה (הל' י\"ג). שם פסק הרמב\"ם וז\"ל אמרה לו אנסת אותי והוא אומר לא כי אלא פתיתי הרי זה נשבע שבועת התורה על דמי הצער ומשלם בשת ופגם שהרי הודה במקצת הטענה וכו' עכ\"ל. והשיג עליו הראב\"ד וז\"ל אין כאן שבועה לפי שאין כאן תובע שהתשלומין אינן שלה וכמו מנה לאבי בידך וכו' עכ\"ל. הרמב\"ם והראב\"ד חלוקים בתביעת הבת בחיובי הנערה בתולה שהתשלומין ניתנים לאביה. אליבא דהראב\"ד רק האב שהוא זכאי בתשלומין יכול לטעון טענה המחייבת שבועה בבי\"ד. ואילו להרמב\"ם גם הבת יכולה לטעון טענה המחייבת שבועה מאחר שהבת היא המחייבת של הדמים. ותמוה שהרי נתהפכו שיטותיהם ממחלוקתם בנוגע למין הטענה שהרי בקביעת מין הטענה הרמב\"ם אזל בתר התשלומין והראב\"ד בתר המחייב. וצ\"ע דממ\"נ או עיקר הדין - תורה הוא על המחייב או על התשלומין.",
            "ונראה ליישב דבריהם בג' אופנים:",
            "א) יתכן ששתי השאלות אינן תלויות זו בזו. שאלה אחת היא מי הוא התובע: בעל התשלומין או אף בעל המחייב. לדעת הראב\"ד דוקא בעל התשלומין, ולפי הרמב\"ם אף בעל המחייב. שאלה שניה ושונה היא - היאך קובעים את ממין הטענה, לדעת הרמב\"ם דוקא דרך הממון המשתלם ולראב\"ד דוקא דרך הממון המחייב.",
            "ב) עוד יש לומר שלהרמב\"ם עיקר הדין דתביעה תלוי בתשלומין ולא במחייב וכפי שפסק בנוגע לממין הטענה. אך לדעתו תשלומי הנערה שייכים מעיקרא לבת עצמה. והאב זוכה בהם מדין שבח נעורים לאביה כמבואר ברמב\"ם (פ\"ב מהל' נערה הל' י\"ד). הלכך גם היא יכולה לטעון בבי\"ד בעד הדמים. (וכך ביאר הגר\"ח זצ\"ל, עיין בספרו על הרמב\"ם).",
            "וקצת קשה על הרמב\"ם שפסק שהבת יכולה להיות הטוענת בנוגע למודה במקצת, שהרי מהמשנה במס' שבועות (לו:) משמע שדוקא האב הוא התובע לענין שבועת הפקדון. ונראה ליישב דשבוה\"פ תלויה בדין גזילה, וגזילה שייכת רק מהאב, שהוא בעל התשלומין. ואילו טענת שבועת מודה במקצת אינה תלויה בחלות גזילה אלא כל הנקרא בשם בעל דבר יכול לחייב שבועת מודה במקצת, ואף הבת המחייבת קרויה בעל דבר.<sup>70)</sup><i class=\"footnote\">לכאורה תשובה זו הולמת את הביאור הראשון שהציע רבינו זצ\"ל בשיטת הרמב\"ם. אמנם אליבא דהגר\"ח זצ\"ל (הביאור השני) שעצם התשלומין חלים לבת ושהאב זוכה ממנה מדין שבח נעורים לאביה אפשר לה להשביע ולחייב שבוה\"פ כי בנוגע לגזילה הו\"ל בעלת הממון ונגזלת, וצ\"ע בזה. ונראה שטענת גזילה תלויה בהפסד ממון והבת לא מפסידה ממון כי מיד כשזכתה בתשלומין הן לאביה, משא\"כ תביעה אינה תלויה בהפסד ממון אלא חלה על עצם ההתחייבות לבת, ובכן גם הבת נחשבת לבעל דבר לתבוע.</i>",
            "ג) עוד יתכן לומר שהרמב\"ם חולק על עיקר סברת הראב\"ד. לדעת הרמב\"ם הבת אינה טוענת בעד עצמה כי אם בעד אביה, וסובר הרמב\"ם שאף שבעלמא מצריכים הרשאה כדי שראובן יטעון בעד שמעון, הבת יכולה לטעון בעד אביה אפילו בלי הרשאה, שכן מדין הגברא המחייב יש לה זכות לטעון בעד אביה.",
            "<b>ב.</b><br>אשר לשיטת הראב\"ד בהשגותיו (פ\"ג מהל' טוען ונטען הל' י\"ד) וז\"ל שאם טענו מנה מלוה ומנה פקדון והודה באחד וכפר באחד פטור ואין זה מודה במקצת הטענה שהלואה ופקדון שתי טענות הן עכ\"ל, כבר העיר המגיד משנה ש\"הוא דבר מתמיה\" דמי גרע מטענו חטים ושעורים והודה לו באחד מהם שהוא חייב (שבועות דף מ.).",
            "ונראה שבטענו חטין והודה לו בשעורין דעלמא, החטין והשעורין מחייבים מאותו המחייב של פקדון, וקיים איפוא צירוף בין הטענה להודאה. אך גזיה\"כ מתנה שכדי להתחייב בשבועת מודה במקצת צריך שתהיה ההודאה ממין הטענה - ואלא\"ה פטור. מאידך בטענו מלוה והודה לו בפקדון - ששני המחייבים שונים - אין שום צירוף בין הטענה להודאה. ולכן בטענו מלוה ופקדון והודה לו בא' מהם פטור כי יש שתי תביעות שונות - א' על המלוה וא' על הפקדון. ואילו בטענו חיטין ושעורין כן מצטרפים ומהווים תביעה אחת. ולכן אם הודה באחת מהן חייב שהרי הודה ממין הטענה.",
            "<b>ג.</b><br>בטענו שאלה והודה לו בשכירות, הביא הרא\"ש למס' ב\"מ (פ\"ח אות י' ד\"ה זה אומר) כמה שיטות. הראב\"ד מדמה את הנידון לטענו מלוה והודה לו בפקדון שלדעתו אינן מצטרפין כלל, ואף באופן שטענו שניהן והודה לו בא' מהן פטור. ואילו לפי הרמב\"ן שאלה ושכירות בעיקר חלות שם טענותיהן מין אחד הן כי שאלה ושכירות שתיהן מחייבות מדין שומר ומהוות בעיקר חלות דיניהן מחייב אחד.<sup>71)</sup><i class=\"footnote\">בשיעורים למסכתין (לעיל דף יא.) האריך מרן רבינו זצ\"ל בביאור דין השואל. ואמר שיתכן שעיקר המחייב של שואל הוא הקנין בחפץ ושונה מהמחייב של שומרים אחרים, עיי\"ש. ולפי\"ז שאלה ושכירות הויין שני מיני טענה.</i> עוד דיעה מצויה בראשונים החולקת על שיטת הראב\"ד בטענו מלוה ופקדון והודה לו בא' מהן שפטור. לדעה זו אם טענו שתיהן והודה לו בא' מהן חייב, אבל בטענו מלוה לחוד והודה לו בפקדון או טענו שאלה והודה לו בשכירות פטור כי חל על הטענות דין שני מינין. אליבא דהראב\"ד מלוה ופקדון אינן מצטרפין כלל, וה\"ה לשאלה ושכירות. ברם לדיעה האחרונה אכן מצטרפין, ועכ\"ז שני מינין הן לענין חיוב שבועת הדיינים כדין חטין ושעורים דעלמא.",
            "<b>ד.</b><br>והנה איתא בגמרא שבועות (דף מ:): אמר רב ענן אמר שמואל טענו חטין וקדם והודה לו בשעורין אם כמערים חייב אם במתכוין פטור. וז\"ל רש\"י: אם כמערים, אם נראה לב\"ד שקפץ להודות כדי שלא יטעננו זה שעורין ויתחייב לו שבועה בהודאת שעורים חייב לו שבועה אם אמר לו זה שניהם יש לי בידך. ואם במתכוין להשיב לו על טענתו של חטין ולא כקופץ פטור עכ\"ל. לפום ריהטא נראה לפרש שהרי כדי להתחייב בשבועת מודה במקצת צריכים קדמה טענה להודאה. ואם כמערים שכבר הבין הנתבע כששמע את תביעת החטין שבא התובע לתבוע אף את השעורים, הרי טענת השעורין היא כטענה שכבר נטענה ואין זקוקים לתביעה ממש בפה, ולפיכך חייב. ואילו במתכוין, שלא הבין הנתבע שבדעת התובע לתבוע את השעורים נמצא שקדמה הודאת השעורין לטענת השעורין, ולכן פטור. וכ\"כ הרא\"ש לשבועות (פרק ו' אות ז') ז\"ל אם כמערים כו' שמיהר להשיב קודם שיגמור זה טענתו חייב דחזינן ליה כאילו כבר טענו חטין ושעורין והודה לו בשעורין עכ\"ל. וכ\"כ הגר\"א בביאורו לש\"ע (סי' פ\"ח ס\"ק ל\"ב) וז\"ל כל שמערים חשבינן ליה כאילו הודה אחר התביעה עכ\"ל.",
            "ברם לאחר העיון נראה שיתכן פשט אחר בדין שמערים חייב והוא יסוד בעיקר דין טענו חטין והודה לו בשעורין שפטור. גם בטענו חטין והודה לו בשעורין קיים צירוף בין הטענה לבין ההודאה להתחייב בשבועת מודה במקצת, אלא שהתורה פטרתו מגזיה\"כ \"כי הוא זה\" (שבועות דף לט:) שאם אינו מודה ממין הטענה פטור משבועה והוא נאמן בכפירת החטין, ופטורו מעין הפטור דמשיב אבידה (עי' בב\"מ דף ד: ובשבועות דף מב:). והואיל ועיקר הדין הוא חלות דין של פטור ונאמנות בכפירת הנתבע, במקום שמערים פקעה הנאמנות שלו וחייב לישבע.<sup>72)</sup><i class=\"footnote\">ונראה שכ\"ז יתכן אליבא דהראשונים הסוברים שההודאה בשעורין שמה הודאה, ולכן יש להחשיבה כטענה הפוטרת. ואילו אליבא דהראשונים הסוברים שהודאת השעורים אינה הודאה כלל, כי יכול לומר משטה אני בך, אינה יכולה לשמש כפוטר, ופשוט. עיין להלן באות ה'.</i>",
            "דומה לכך בגמרא ב\"ק (דף עה.) שאם הודה בקנס מחמת ביעתותא דעדים ואח\"כ באו עדים שחייב. ביאור הדבר כי מודה בקנס ואח\"כ באו עדים פטור כי הודאה בקנס הוא חלות דין של פטור. בד\"א כשהודה מעצמו, אבל כשהודה מחמת ביעתותא דעדים לא העניקה לו התורה את הפטור. הוא הדין בטענו חטין והודה לו בשעורין. ההודאה בשעורין פוטרת, אך במערים לא זיכתה התורה אותו בנאמנות לפוטרו ולפיכך חייב לישבע. ברם מסתבר שכ\"ז בטענו חטין והודה לו בשעורים, אך באופן של הראב\"ד כשטענו מלוה והודה לו בפקדון, כשאין צירוף כלל בין הטענה וההודאה, הנתבע יהיה פטור אף כשהוא מערים, שהרי לא הודה כלל לטענת התובע.",
            "כל הנ\"ל למ\"ד טענו חטין ושעורים והודה לו באחד מהן חייב. אליביה חטין ושעורין מצטרפין אלא שבטענו חטין והודה לו בשעורין גזיה\"כ דממין הטענה פוטרתו משבועה. מאידך אליבא דמ\"ד טענו חטין ושעורין והודה לו בא' מהן פטור יתכן שחטין ושעורין אינן מצטרפין לטענה אחת ומאחר שהן שתי טענות נפרדות (בדומה למלוה ופקדון אליבא דהראב\"ד) גם בטענו חטין והודה לו בשעורין כמערים יפטר כי ליכא שום צירוף בין הטענה לההודאה.",
            "והנה במגיד משנה (פ\"ט מהל' נזקי ממון הל' י') מסופק בחיוב שבועת מודה במקצת ע\"י העדאת עדים (ולא מחמת הודאת הנתבע) - בשטענו חטין והעידו עדים שחייב שעורין אם פטור משבועה או לא. וניתן להסביר את ספקו לפי הביאור הנ\"ל. אם דין ממין הטענה קובע שאין צירוף בין טענת החטין לבין הודאת השעורין, אף בהעדאת עדים אם טענו חטין ועדים העידו בשעורין ליכא צירוף ופטור. מאידך, אם ננקוט שקיים צירוף בין טענת החטין והודאת השעורין אלא שחל דין פטור, כלומר שהנתבע נאמן לכפור בחטין משום שהודה במתכוין בשעורין, אין מקום לחלות הפטור ולתת לנתבע נאמנות משום העדאת העדים בשעורין.",
            "ראייה לכך שבטענו חטין והודה לו בשעורין חל דין פטור ובמערים אין חלות פטור ממה שכתב בב\"י (טור חו\"מ סי' פ\"ז) שכשם שמערים חייב בטענו חטין והודה לו בשעורין ה\"ה שהמערים חייב בהילך (וכן פסק בש\"ע שם). ומוכח שבמערים פקעו פטורי הודאה. מאידך לפי פירושם של הרא\"ש והגר\"א הנ\"ל בדין מערים לא שייך זה לענין פטור הילך משבועה.",
            "והנה באות א' הבאנו מחלוקת הראשונים אם בטענו חיטין והודה לו בשעורין אזלינן בתר המחייב או בתר התשלומין. וכן דננו עכשיו אם יסוד הדין של טענו חטין והודה לו בשעורין פטור משבועה הוא מחמת שאין שום צירוף בין הטענה לבין ההודאה, או שהוא דין פטור ואע\"פ שיש צירוף. ומסתבר שאם אזלינן בתר המחייב (כמו במלוה ופקדון), אין צירוף בין הטענה לבין ההודאה. מאידך אם אזלינן בתר התשלומין, מסתבר דיש צירוף אלא שחל דין פטור.",
            "<b>ה.</b><br>בדין דרבה בר נתן דאמר טענו חטין והודה לו בשעורין פטור הובאו ברא\"ש (סי' ט\"ז) שלש שיטות:",
            "א) שיטת רש\"י: דמכיון שלא תבע שעורין מחל לו את השעורין. וקשה, דאם מחל את השעורין למה מועילה תפיסה. ואמרו המפרשים (עיין בשט\"מ וברמ\"א חו\"מ סי' פ\"ח סעיף י\"ב) שהחילוק הוא שתפיסה מועלת דוקא אם תפס קודם שתבעו בדין אבל אם מקודם תבעו בדין ואח\"כ תפס התפיסה אינה מועילה ומוציאים ממנו. בפשטות ביאור ההבחנה הזאת הוא שמאחר שהקדים לתפוס את השעורים מוכח שאינו רוצה למוחלן.",
            "והנה כתב הרמב\"ם בפ\"ה מהל' מכירה (הלי\"א) ז\"ל יש דברים הרבה שאינן צריכין קנין ואין לקנין בהם טעם כגון כו' המוחל לחבירו חוב או פקדון שיש לו בידו עכ\"ל. משמע שהמחילה מועלת על חפצא בעין הנמצא ברשות הקונה כגון פקדון.<sup>73)</sup><i class=\"footnote\">עיין בלחם משנה ובמשנה למלך (פ\"ג מהל' זכיה ומתנה הל\"ב) ובחידושי הריטב\"א למס' קידושין (דף טז.) בענין עבד עברי גופו קנוי.</i> ברם מסתבר שהדין של הרמב\"ם שמחילה מועלת בקניית בעין חל דוקא כשהבעין נמצא ברשות הקונה כגון \"פקדון שיש לו בידו\". אולם כשהבעין ביד המוחל אין המחילה מועלת.",
            "בהתאם להנחה זאת מתפרש הדין הנ\"ל כי מחילת השעורים המהווה מחילת בעין מועלת דוקא כשהבעין ברשות הקונה. משום כך אם בתחילה תבע בבי\"ד ומחל בעת התביעה, ואח\"כ תפס, המחילה הועילה שכן מחל את השעורים כשהיו ברשות הקונה. ואילו תפס את השעורים ומחלן אח\"כ בשעת התביעה בבי\"ד אין המחילה מועלת כי אין מחילת בעין מועלת כשהבעין אינו ברשות הקונה. ומיושבת איפוא שיטת רש\"י.",
            "ברם רש\"י עצמו לא הבחין בפירוש בין תפיסה לפני העמדה בדין לבין תפיסה אחרי העמדה בדין.<sup>74)</sup><i class=\"footnote\">אך עיין בהגהת הגר\"א לחו\"מ (סי' פ\"ח אות כ\"ז) שדייק כך מלשון רש\"י (דף לו. ד\"ה דתפס) שכ' ז\"ל שקדם ניזק ותפס שור עכ\"ל, ר\"ל שתפס לפני ההעמדה בדין.</i> ויתכן שלדעתו תפיסה מועלת גם אחרי העמדה בדין. ביאור הדבר הוא שאין מחילת השעורים מחילת גוף הדבר ממש - כי רש\"י אינו מסכים לדעת הרמב\"ם שניתן למחול בעין. אך הוא מוחל את הזכות לתבוע את השעורים בבי\"ד. אמנם בתפס זכה כי חיוב השעורים בתוקפו עומד אלא שמחל את זכותו לתבוע את השעורים בבי\"ד ולהוציאם מידי המוחזק בהם. ברם אם תפס את השעורים אין בי\"ד נזקקין להוציא את השעורים מידי המוחזק בהם. משום כך מועלת התפיסה אפילו לאחר ההעמדה בדין על החטים.",
            "והנה כתבו התוס' (דף לה: ד\"ה לימא וכו') שר\"ג המחייב שבועת מודה במקצת בטענו חטים והודה לו בשעורים יכול לסבור כרבה בר נתן שטענו חטים והודה לו בשעורים פטור מלשלם דמי השעורים. וז\"ל לכ\"ע פוטר מדמי שעורים דמשמע ליה דסברא הוא שהוא פטור כיון שהודה לו שאין חייב לו שעורין ומחל לו ובשבועה דוקא פליגי אי בעינן ממין הטענה עכ\"ל. ותמוה שהרי אם מחל לו השעורים וכדכתבו התוס' אין הודאת השעורים הודאה המחייבת ממון ולמה מחייב ר\"ג בשבועת מודה במקצת (עיין במשנה שבועות דף לח:).",
            "ויתכן שהתובע מוחל רק לאחר שהנתבע כבר הודה בשעורין, ובכן הודאת השעורין שמה הודאה בשעתה ומחייבת שבועת מודה במקצת. וכי תימא, הואיל והתובע מחל את השעורין מיד אחרי ההודאה יפטר הנתבע משבועת מודה במקצת מטעם הילך י\"ל שפטור הילך חל דוקא כשהנתבע עושה מעשה הילך ומשלם לתובע את הכסף, ואילו במחילת התובע חסר מעשה הילך מצד הנתבע ולפיכך חייב לישבע.",
            "אך פירוש זה דחוק כי בפשטות התובע מוחל את השעורין בשעה שתובע את החיטין. ונראה שמחילת השעורין אינה מפקיעה את החיוב של השעורין דלא שייך מחילה על בעין והשעורין עדיין שלו, אך היא מפקיעה את זכות התביעה שלו בבי\"ד על השעורין כדנ\"ל. משו\"ה הודאת השעורים חשובה הודאה אליבא דר\"ג לחייב שבועת מודה במקצת כי מאחר שחייב בשעורים הודאתו מחייבת שבועה. (ע\"ע לקמן סוף אות ח').",
            "ב) שיטת הר\"ם הלוי שהודאת שעורין אינה הודאה כי יכול לומר משטה אני בך. וכן בנ\"י נקט כשיטת הרמ\"ה. ושני דברים טעונים הסבר: א' - אם רק שיטה ולא הודה כלל למה תועיל תפיסה. ב' - בטענו שמא חטים או שמא שעורים מדוע תיחשב הודאת השעורים כהודאה גמורה שאינו יכול לטעון משטה אני בך.",
            "את דין התפיסה נימק הנ\"י וז\"ל דאע\"ג דהאי הודאה דמזיק לאו הודאה גמורה היא כו' אבל היכא דקדים ניזק ותפיס מיניה מאי דאודי ליה מקמי דלהדר ביה מזיק מהודאתו מהניא ליה הודאתו למהוי כמאן דתפיס מדעתיה עכ\"ל. ר\"ל שבהודאת שעורים בעלמא יכול לחזור מהודאתו בטענת משטה אני בך. אך בהודה ותיכף ומיד מסר לו השעורים פשוט שאינו יכול לחזור בו ולטעון משטה אני בך. וגם פה כשתפס התובע ע\"פ הודאתו קודם שחזר ואמר משטה אני בך הריהו כאילו התפיסו את השעורים בידים ושוב אינו יכול לטעון משטה אני בך.<sup>75)</sup><i class=\"footnote\">עיין בש\"ך (חו\"מ סי' פ\"ח אות כ\"ב) וז\"ל כיון דתפס מקמי דהדר ביה הנתבע מהודאתו ושתק הנתבע אלמא דעמד בהודאתו ומודה לו הודאה גמורה ותו לא מצי למטען משטה הייתי בך כו' משמע דבעינן דוקא שיתפוס זה בידיעתו על תביעה זו דאז הו\"ל כמאן דתפיס ברשותו עכ\"ל.</i>",
            "אשר לדין דטענת שמא מחייבת הסביר הנ\"י וז\"ל דלא מסליק נפשיה מתרוייהו לגמרי וכי מודה מזיק בקטן הויא הודאתו בכלל טענת התובע עכ\"ל. ונראה שר\"ל דטענת שמא היא טענה על אחד משנים - שמא קטן שמא גדול - ובכן כשהודה לו בקטן, תו אינו יכול לטעון משטה אני בך שהרי הודה לתביעה.",
            "ג) שיטת הרא\"ש שפטור משום שקיימת הודאת בעל דין שלא חייב לו שעורין. והנה, אליבא דהרא\"ש מובן הדין שתפיסה מועלת כי מאחר שיש הודאה כנגד הודאה אנו נוקטים דשב ואל תעשה עדיף. לכן אם השעורים בידי הנתבע אין מוציאים אותן מידיו, ולהיפך אם תפסן התובע אין בי\"ד מוציאים את השעורים מידיו.",
            "כך היא גם שיטת הרמב\"ם בפ\"ג מהל' טוען (הל\"י) וז\"ל כור חטים יש לי בידך אין לך בידי אלא כור שעורים פטור אף מדמי שעורים, שהרי אומר לו אין לי בידך שעורים, ונמצא זה דומה למי שאמר לחבירו בבית דין מנה לך בידי ואומר לו האחר אין לי בידך שאין מחייבין אותו ליתן לו כלום. ואם תפס התובע דמי השעורים אין מוציאין מידו עכ\"ל. אליבא דהרמב\"ם הפטור הוא מטעם הודאה כנגד הודאה, ולפיכך מועלת תפיסה. וכן העלה הרמב\"ן במלחמות (ריש פ' הפרה) וז\"ל בששניהם ברי הואיל וזה אומר חייב אני לך וזה אומר אינך חייב לי אוקי ממונא בחזקת מאן דתפיש ולא מזדקקינן להו עכ\"ל.<sup>76)</sup><i class=\"footnote\">עיין בקצות החושן סי' פ\"ח אות ט' ואות י\"ד.</i>",
            "והנה הרמב\"ם פסק בפ\"א מהל' טוען ונטען (הל\"ח) וז\"ל כור חטים יש לי בידך בודאי והנתבע אמר איני יודע אם חטים הוא או שעורים הרי זה נשבע היסת שאינו יודע ומשלם שעורין עכ\"ל. ונראה שהרמב\"ם לשיטתו שטענו חטים והודה לו בשעורים פטור מדמי השעורים מטעם הודאה כנגד הודאה. לכן פסק שאם הנתבע הודה בטענת ספק שמא חטים שמא שעורים חייב לשלם את השעורין ממ\"נ שכן לתובע יש טענה עליו ליטלן בתורת תשלומי החטים והנתבע אינו יכול לסרב לשלם מאחר שלדבריו ממ\"נ חייב.<sup>77)</sup><i class=\"footnote\">עיין בש\"ך חו\"מ סי' פ\"ח אות ל\"ה ובקצות החושן שם אות ט\"ז.</i>",
            "אכן הראב\"ד השיג על הרמב\"ם וז\"ל זה אינו שאינו משלם שעורים והיינו דרבה בר נתן אלא א\"כ תפס. ואיכא דדחו לה דכיון דהאידנא איכא שבועת היסת אי אישתבע דלא ידענא אי חטים הוו או שעורים הוו הא אודי הודאה גמורה דאית ליה כל דהוא ולא דחייה הוא הלכך משלם. ויש לו פנים אבל הוא היה צריך לגלות עכ\"ל. לראב\"ד הפטור בטענו חטים והודה לו בשעורים הוא מטעם משטה אני בך ובציור דהרמב\"ם מאחר דנשבע היסת אינו יכול לטעון משטה אני בך.",
            "<b>ו.</b><br>א) נתבאר למעלה (באות ג') שלשיטת המגיד משנה לא נאמר בהעדאת עדים הדין דטענו חטין והודה לו בשעורין פטור מלישבע שכן הודאת שעורין מהווה פטור שבועה, ולא חל בהעדאת עדים.",
            "אמנם יתכן פירוש אחר בדין של המגיד משנה. הרי השיטה מקובצת לב\"מ (דף ה') ד\"ה והודה לו בשעורים כתב בשם מהר\"י כ\"ץ וז\"ל תימה לי דלמאן דאמר אף מדמי שעורים כרבה בר נתן דפרק המניח ליכא הודאה כלל וכו' וי\"ל דלת\"ק הוא גופא אשמעינן קרא דמשום דפטור אף מדמי שעורים אם כן ליכא הודאה וכו' עכ\"ל. לפי דבריו ליכא שום דין שההודאה לחייב שבועת מודה במקצת צריכה להיות ממין הטענה, אך כל הדין דטענו חטין והודה לו שעורים פטור משבועה מיוסד בכך שפטור מלשלם את השעורים, ואין הודאת ממון כלשהי שתחייב שבועה. לאור זה מוסבר בפשטות שכשמעידים עדים שחייב לשלם שעורים הרי חייב למעשה לשלם את השעורים, ולפיכך חייב בשבועת מודה במקצת.",
            "ביתר ביאור: הראשונים נתנו טעמים שונים למה בטענו חטים והודה לו בשעורים פטור מלשלם דמי השעורים (עיין ברא\"ש לב\"ק ספ\"ג סי' ט\"ו - ט\"ז ובח\"מ סי' פ\"ח סעיף י\"ב ובנושאי כליו שם בש\"ך ובקצוה\"ח שמאריכים בענין זה ועי' לעיל אות ה'): משטה אני בך; הודאה כנגד הודאה; ומחילה. והנה הטענה משטה אני בך שייכת רק כשהודה מעצמו בשעורים, אבל לא כשעדים מעידים שחייב לשלם שעורים. לפיכך בהעדאת עדים, חייב לשלם את השעורים, ואליבא דהר\"י כ\"ץ יתחייב להשבע שבועת הדיינים. ובכך מבואר הדין של המגיד משנה.<sup>78)</sup><i class=\"footnote\">ברם בה\"ה עצמו א\"א לומר הכי שהרי כתב דינו אליבא דהרמב\"ם ולרמב\"ם פטור השעורים אינו משום הטעם דהשטאה אלא משום הטעם דהודאה כנגד הודאה.</i>",
            "ב) כתבו התוס' (שבועות דף מ. ד\"ה והודה לו בשעורים פטור) וז\"ל אע\"פ דמיפטר מדמי שעורין אף לר\"ג אפ\"ה חשיב ליה הודאה עכ\"ל, ותמוה, אם נפטר מלשלם את דמי השעורין במה תחשב הודאתן הודאה במקצת לחייבו שבועה. ונראה שאם הודאתו בשעורין אינה הודאה מטעם משטה אני בך אינה בכלל הודאה שתחייבנו שבועת מודה במקצת. לעומת זאת, אם פטור הנתבע מלשלם הוא מטעם הודאה כנגד הודאה מסתבר שיתחייב בשבועת מודה במקצת שכן הודאתו בשעורין כשלעצמה הודאה היא. ויתכן שהוא מטעם מחילה כנ\"ל (אות ה: א).",
            "יתכן לפי התוס' שדוקא לר\"ג הפטור משעורין הוא מטעם הודאה כנגד הודאה או מטעם מחילה ועקב כך מחייב שבועת מודה במקצת, ואילו רבנן הפוטרים משבועת מודה במקצת סוברים שפטור מלשלם מטעם משטה אני בך. דהא בהא תליא: אליבא דרבנן שדרוש ממין הטענה כדי לחייב שבועה, שפיר י\"ל שהודאת השעורין לא היתה הודאה כלל כי נאמרה כהשטאה ולא כהודאה המחייבת. אמנם לשיטת ר\"ג שבשני מינים מחייבים שבועה ושהמודה בשעורין ניתן לחייבו שבועה, אין המודה בשעורין אומרה בתורת השטאה כי אם כהודאה ממש, וחייב איפוא לישבע, ודו\"ק.",
            "<b>ז.</b><br>בשיטה מקובצת (ב\"ק דף לה: ד\"ה תנן) הובא ביאור בשם הרא\"ה בדין שתפיסה מועלת בשני נזקין ושני מזיקים וז\"ל כיון שתפסו חזר עיקר טענתם ותביעתם על השור שזה התופס אומר שור זה יש לי עליו מנה והלה אומר אין לך עליו אלא נ', אידך אמאי איחייב ליה בהכי, אי משום דהזיק שור גדול, הם דברים חוץ לגופה של תביעה לגמרי, והו\"ל כאומר לחבירו העמדתיך בדין ונתחייבת לי מנה בשביל שור לבן מועד שלך והלה אומר לא כי אלא בשביל שור אדום מועד שלי דהא ודאי חייב ולא הוי טענו חטים והודה לו בשעורים שהרי בעיקר התביעה שוים הם, אידך אמאי איחייב ליה הן דברים חוץ לגופה של תביעה שאין צריכין לדון כלל. אבל האומר לחבירו שור לבן מועד שלך הזיקני והלה אומר לא כי אלא אדום פטור דהשתא עיקר התביעה הנגיחה והנזק והכחשתם עליה והו\"ל כחטים ושעורים כו' עכ\"ל. הרא\"ה דן אם תביעות בבי\"ד חלות על המחייב או על התשלומין (עיין למעלה באות א' במחלוקת הרמב\"ם עם הראב\"ד), והוא מחלק בין קודם גמר דין לבין אחריו. קודם גמ\"ד חלות הטענות על המחייב ואילו לאחר גמ\"ד מתייחסות הטענות לתשלומין. כשחלוקין בעלי - הדין בשור מועד אם היה שור לבן או שור אדום קודם גמ\"ד דנים על המחייב והרי הם שני מחייבים שונים ולפיכך פטור מדין טענו חטים והודה לו בשעורים. מאידך לאחר גמ\"ד הטענות הן על התשלומין ומשום כך ליכא נ\"מ אם השור המזיק היה לבן או אדום והו\"ל מודה במקצת וחייב.",
            "הרא\"ה הסביר שבציור של שני נזקין התפיסה מועלת כגמר דין, כלומר, אחר התפיסה חלות הטענות על התשלומין בגופו של השור התפוס ולא במחייבי הנזק, ולפי' אין זה טענו חטים והודה לו בשעורים. אמנם הרא\"ה סובר כתוס' (דף לו. ד\"ה ראוי ועיי\"ש בהגהת הגר\"א אות א') שתפיסה מועלת דוקא באופן של שני נזקין אך לא בניזק אחד ולא בטענו חטים והודה לו בשעורים דעלמא. וז\"ל ודוקא בהא הוא דמהניא ליה תפיסה משום דאפילו לדברי המזיק יש לו עליו מקצת זכות, אבל בההוא דלעיל דהמזיקים שנים א' גדול וא' קטן והניזק א' וניזק תובע גדול הזיק ומזיק אומר לא כי אלא קטן לא מהניא ביה תפיסה אי תפסיה ניזק לגדול דהא אכתי חטים ושעורים נינהו, שהניזק אומר שור זה יש לי בו זכות והמזיק אומר לא כי אותו שור אין לך בו זכות כלל אלא בזה השור האחר, והשתא הוא חטים ושעורים לגמרי מכיון שאין משתלם אלא מגופו, אבל בעלמא היכא דטענו חטים בהלואה והודה לו בשעורים דהלואה ותפיס מידו איזה דבר שיתפיס זכה בכדי אותן חטים שטוען עליו דהשתא הדר להו עיקר טענתייהו עלה דההוא מידי דתפיסה כדפרישנא דהא כלהו נכסי משתעבדים ליה ומכלהו אית ליה לאתפרעא מה דמצי כו' עכ\"ל. ביאור דבריו כי תפיסה כגמ\"ד דוקא כשהתפיסה פועלת כגבייה, אבל תפיסת משכון דעלמא אינה כגמ\"ד. לכן יש לחלק בין רישא לסיפא. בסיפא מאחר שבין לפי טענת התובע בין לפי טענת הנתבע יש לתובע זכות בגופו של השור שתפס, חשובה תפיסה זו כגבייה וכגמ\"ד, וטענותיהן מתייחסות לתשלומין בגופו של השור. ובנוגע לחלות התשלומין בשור הו\"ל מודה במקצת וחייב. אולם ברישא, שאין הנתבע מודה שיש לתופס זכות בשור כלל, אין התפיסה כגבייה אלא כעין תפיסת משכון, ולכן אינה כגמ\"ד וטענותיהן מתייחסות לעיקר המחייב והו\"ל חטים ושעורים ופטור.",
            "<b>ח.</b><br>כתב הרמב\"ם (פ\"ט מהל' נזקי ממון הל\"ט - י\"א) וז\"ל היו שני השוורים הרודפין אחד גדול ואחד קטן. הניזק אומר גדול הזיק והמזיק אומר קטן הזיק. היה אחד תם ואחד מועד הניזק אומר מועד הזיק והמזיק אומר תם הזיק המוציא מחבירו עליו הראייה. לא היתה שם ראיה ברורה שזה הזיק אלא עדים מעידים שאחד משני אלו הזיק משלם המזיק כמו שאומר ואם טען הניזק שאתה יודע ודאי שזה הזיק בפניך הרי המזיק נשבע שבועת התורה ומשלם כמו שהודה שהרי הודה במקצת. היו הניזקין שנים אחד גדול ואחד קטן והמזיקין אחד גדול ואחד קטן, הניזק אומר גדול הזיק את הגדול והקטן את הקטן, והמזיק אומר לא כי אלא קטן הזיק את הגדול וגדול את הקטן. או שהיה אחד תם ואחד מועד, הניזק אומר המועד הזיק את הגדול ותם הזיק את הקטן, והמזיק אומר תם הזיק את הגדול והמועד הזיק את הקטן, המוציא מחבירו עליו הראייה. לא היתה שם ראיה ברורה המזיק פטור. למה זה דומה לזה טוען את חבירו חטין והודה לו בשעורים שהוא נשבע שבועת היסת ופטור אף מדמי שעורים כמו שיתבאר בהלכות טוען. ואם תפס הניזק הרי משלם לקטן מן הגדול ולגדול מן הקטן כמו שהודה המזיק. אבל אם לא תפס אין מוציאין מן המזיק כלום עכ\"ל.",
            "פסקי הרמב\"ם תמוהים. מ\"ש כשהיה ניזק אחד וטען הניזק גדול הזיק והמזיק טען קטן הזיק שחייב להשבע שבועת מודה במקצת (הל\"י) מן המקרה כשהיו הניזקים שנים והניזק טען קטן הזיק את הקטן וגדול את הגדול והמזיק אמר להיפך שהמזיק פטור דהו\"ל טענו חטים והודה לו בשעורים (הלי\"א). ובמגיד משנה העלה לחלק בין כשהיו עדים לכשלא היו עדים. הרמב\"ם מחייב שבועת תורה דוקא כשיש שם עדים. ובהלכה י\"א מדובר במקום שאין עדים ולכן פטור. אך השאיר את החילוק הזה בצ\"ע. וכבר ביארנו למעלה (באות ג') שהרב המגיד סובר שיסוד הדין דטענו חטים והודה לו בשעורים פטור משובעה הוא חלות פטור מיוחד. כ\"ז כשהודה הנתבע מעצמו, אבל כשעדים העידו על השעורין אין פטור חל. ברם לא מסתבר שכוונת הרמב\"ם היא כפי פירוש המגיד משנה.",
            "והנה הראב\"ד השיג (בהל\"י) וז\"ל אתם ומועד קאי כו' עכ\"ל. כוונתו להקשות בשלמא בתם ומועד הויים ממין הטענה שכן משתלמין מן התם עבור חיוב התשלומין של המועד. אמנם בתם ותם הם ב' מינין ממש כחטין ושעורין שהרי כי ליכא לאשתלומי מהאי לא משתלם מהאי. לדעתו, פסק הרמב\"ם תמוה כי למה מחייב שבועת מודה במקצת בטענו תם גדול והודה לו בתם קטן והרי זה כטענו חטים והודה לו שעורין שפטור משבועה.",
            "ויתכן ליישב את פסק הרמב\"ם ע\"פ שיטתו בדעת רבי עקיבא (ב\"ק דף לג. - לג ב) שהוחלט השור. הנה התוס' (שם דף לג. ד\"ה הקדישו וכו' וד\"ה איכא בינייהו ושם דף לג: ד\"ה איכא בינייהו) מפרשים שלר\"ע הסובר הוחלט השור הו\"ל גוף השור של הניזק משעת הנזק, ולפיכך אם מכרו המזיק אינו מכור. אולם הרמב\"ם פסק שאף שהוחלט השור עכ\"ז מכרו המזיק מכור (עיין ברמב\"ם פ\"ח מנזקי ממון הל\"ו). יוצא לכאורה שלפי הרמב\"ם אין לניזק קניינים בשור התם עד שעת ההעמדה בדין אלא ששעבודים חלים מעין אפותיקי, וחיוב גברא הוא לשלם את הנזק אלא שהגבייה היא מגופו של השור. ומאחר שהתביעה היא על חיוב גברא פסק הרמב\"ם כאן שתם גדול ותם קטן אינם כחטין ושעורין כי הנידון הוא כמה הגברא חייב ולכן מתחייב בשבועת מודה במקצת.",
            "אמנם עוד לא מבואר החילוק בין הל\"י דנשבע לבין הלי\"א דאינו נשבע. ולפום ריהטא נראה שהרמב\"ם הבחין בין ניזק אחד לשני ניזקין. הפסד גוף הניזק הוא המחייב של התשלומין וכשמצויים שני ניזקין הו\"ל שני מחייבים שונים, וכשיש ניזק אחד הרי הוא אותו מחייב. הלכך שני ניזקין הו\"ל טענו חטים והודה לו בשעורים שכן שני המחייבים קובעים חלות דין של שני מינים.",
            "אמנם פירוש זה אינו הולם את דעת הרמב\"ם עצמו (עיין למעלה באות א') כי הוא פסק בפ\"ג מהל' טוען (הלי\"ד) כשטענו הלוואה והודה לו בנזק דהו\"ל הודאה ממין הטענה, וז\"ל ומה לי נתחייב משום הלואה או משום פקדון או משום נזק עכ\"ל. הרי שלרמב\"ם אינו תלוי במחייבים אלא בחלות החיובים, שאין אדם תובע ונשבע על המחייב אלא על החיוב. ובכן לא ניתן לחלק בין ניזק אחד לבין שני נזקין כי הדין תלוי רק בתשלומין עצמן.",
            "ונראה שלרמב\"ם גם בשני ניזקים מודה במקצת הוא כמו בניזק אחד כי התביעה חלה בנוגע לחיוב הגברא קודם ההעמדה בדין. אלא דיש סברא אחרת לפוטרו משבועה. הרי הניזק תובע שהקטן היזק את הקטן והגדול את הגדול, והנתבע אומר שהקטן הזיק את הגדול והגדול את הקטן. ויוצא עפ\"י ההל' דהודאת בעל דין כמאה עדים דמי שיגבה הניזק מהקטן רק את ח\"נ דהקטן כדבריו. מאידך אם ישבע הנתבע מדין מודה במקצת שהגדול היזק את הקטן ויהיה נאמן בשבועה יתחייב לשלם מהגדול את ח\"נ של הקטן. ונמצא, שתהיה סתירה בפסקי הב\"ד שפוסקים שגם הגדול וגם הקטן שניהם היזיקו את הקטן, דבר שא\"א להיות, ולכן אינו נשבע.<sup>79)</sup><i class=\"footnote\">עיין במאירי ובאור שמח. וצ\"ע היאך להתאים את הפירוש דרבינו זצ\"ל בלשון הרמב\"ם.</i>",
            "<b>ט.</b><br>הרמב\"ם (בהל\"י) פסק שאם היו עדים שהעידו שא' משני אלו הזיקו והניזק טוען למזיק \"אתה יודע ודאי שזה הזיק בפניך\" המזיק נשבע שבועת מודה במקצת. ועלינו להבין למה הצריך שני הדברים האלו כדי לחייב המזיק בשבועה.",
            "המפרשים העלו שלשם כך הצריך עדים כי בלא\"ה הו\"ל מודה בקנס פטור, שכן מדובר בתם דהו\"ל ח\"נ קנס. אך זה טעון ביאור שהרי העדים לא העידו בוודאי על הנזק אלא העידו מספק, ולמה אין הודאתו שלו המחייבתו בוודאי מודה בקנס שיפטר.",
            "ונראה שיסוד הדין דמודה בקנס פטור הוא משום שמרשיע את עצמו (ב\"ק דף עה.). אך כשעדים העידו על מעשה הנגיחה וחייבוהו לשלם, אלא שיש ספק בעדותם בשומת הנזק ומאיזה שור ישתלם, והמזיק הודה בשיעור חיובו, בכך אינו חשוב מרשיע את עצמו הואיל ולא התחיל לחייב את עצמו, שכבר חייבוהו העדים בנזק. הלכך הודאתו אינה פוטרתו מלשלם וחייב כפי שיעור הודאתו.",
            "הרמב\"ם הצריך שיטען התובע \"אתה יודע\", אלמלא כך אם המזיק יאמר איני יודע הדין הוא שפטור. וקשה למה אינו חייב מדין מתוך שאינו יכול לישבע משלם כדמצינו בנתבע שאמר חמשין ידענא וחמשין לא ידענא דמתוך שאינו יכול לישבע משלם הכל (שבועות מו א). ועיין בראב\"ד וז\"ל ואי תימא להוו כמחוייב שבועה שאינו יכול לישבע, דהא אמר מקצת ידענא ומקצת לא ידענא התם תובע אותו בברי ואומר לו באמת אתה יודע עכ\"ל. ונראה שהראב\"ד כשיטת התוס' לקמן (דף מו. ד\"ה דאפילו) שכתבו וז\"ל ועוד אמר ר\"י דלא דמי כלל דהא טעמא דמחוייב שבועה ואין יכול לישבע משלם מפרש בפ' כל הנשבעין משום דכתיב שבועת ה' תהיה בין שניהם ולא בין היורשים, ומפרש התם כגון שאמר ליה מנה לאבא ביד אביך ואמר חמשים ידענא וחמשים לא ידענא דבאבוה כה\"ג מיחייב, וע\"כ צריך ליתן טעם למה באב חייב וביורשים פטור דבלא טעמא אין לומר כדאמר התם אי דאמר ליה נ' אית ליה ונ' לית ליה מה לי הוא מה לי אבוה, אלא היינו טעמא דבאב חייב לא ידענא דהיה לו לידע אם חייב לו מנה אם לאו, אבל יורשים לא היה להם לידע במילי דאבוהון, ומה\"ט אית ליה נמי למיפטר בשמעתין שאין לו לידע דבר זה אם משנגחה ילדה או קודם עכ\"ל. הראב\"ד והר\"י שניהם סוברים שדין מתוך כו' הוא דוקא בדהו\"ל למידע. וכשהניזק טוען למזיק \"אתה יודע\" כוונתו דמאחר שהמזיק היה נוכח בשעת הנזק הו\"ל למידע את ערך הנזק ואיזה שור הזיק. ולכן אם טוען איני יודע חל דין מתוך שאינו יכול לישבע משלם.",
            "אכן הרמב\"ם בפ\"ה מהל' שאלה ופקדון (הל\"ו) כתב וז\"ל הפקיד אצלו פירות שאינן מדודין ועירבן עם פירותיו ולא מדדן הרי זה פושע. בעל הפקדון אומר כך וכך היו והשומר אומר איני יודע ישלם בלא שבועה שהרי חייב עצמו בתשלומין ואינו יודע כמה הוא חייב ונמצא חייב שבועה שאינו יכול להשבע. וכזה הורי רבותי הרב ר' יוסף הלוי ורבו ז\"ל. וכן כל שומר שנתחייב לשלם ואמר איני יודע כמה דמים אני חייב לשלם והבעלים אומרים אנו יודעין וכך וכך היה שוה יטלו בלא שבועה והוא שיטענו דבר שהן אמודין בו כו' ומנין שהדין כך הוא הגע עצמך שהפקיד אצלו כיס מלא זהובים ופשע בו, הבעלים אומרים מאתים דינר היו והשומר אומר ודאי שהיה בו דינרים אבל איני יודע כמה היו נמצא זה כטוען מאתים והודה לו במקצת ואמר השאר איני יודע, שהוא מחוייב שבועה ואינו יכול לישבע ומשלם כמו שיתבאר עכ\"ל. והשיג עליו הראב\"ד וז\"ל ורבותי אין מורין כן לפי שאינו דומה לחמשין ידענא וחמשין לא ידענא דהתם הו\"ל למידע ואערומי הוא דמערים ותובע נמי טוען עליה ואמר מידע ידעת, ודבר שבממון קא טעין ליה ודבר שבממון קא כפר ליה, והו\"ל מחוייב שבועה שאינו יכול לישבע ומשלם, אבל הכא לאו הכי הוא כו' עכ\"ל. לפום ריהטא הרמב\"ם והראב\"ד חלוקים בכך שלדעת הרמב\"ם המחוייב שבועה שאינו יכול לישבע משלם גם בדלא הו\"ל למידע ואילו הראב\"ד סובר שמשלם דוקא בדהו\"ל למידע. ושוב קשה למה הצריך הרמב\"ם שהניזק יטען למזיק \"אתה יודע\" כלומר דהו\"ל למידע ובלא\"ה פטור.",
            "ונראה שגם לרמב\"ם מי שמחוייב שבועה ואינו יכול להשבע חייב דוקא בדהו\"ל למידע. אמנם מכיון שהשומר פשע כשעירב הפירות המופקדים אצלו עם פירותיו, היה מוטל עליו לדעת את סכום הפירות שעירב כי אפשר היה לו למדדם ולא מדדם, ובכן קרוי הו\"ל למידע. ולפי\"ז אף מובן למה כתב הרמב\"ם שבציור של כיס מלא זהובים פשוט יותר שמחוייב שבועה ואי\"ל משלם מהציור דעירב הפירות עם פירותיו. בכיס מלא זהובים השומר פשע ממש והכיס הלך לאיבוד ופשיטא שהיה לו לדעת סכום הזהובים שבכיס שהרי נאבדו ממש בפשיעתו. אמנם כשעירב הפירות המופקדים עם פירותיו לא הלכו הפירות לאיבוד, שהרי ישנם בתערובת, ועכ\"ז מאחר שהשומר פשע במה שעירבם, לכן הו\"ל למידע את מדתם וחייב לשלם. פשיעה מחייבת שומר לדעת את סכום מנין הפקדון.",
            "יוצא שהרמב\"ם והראב\"ד מסכימים ליסוד הר\"י שדוקא בדהו\"ל למידע אומרים המחוייב שבועה ואי\"ל משלם. לרמב\"ם חל הדין הזה בכל אופן שפשע ומחוייב לדעת. ואע\"פ שבאמת אינו יודע וכגון בציור דפירות עכ\"ז חייב לשלם דהו\"ל למידע כי חיוב השבועה מחייבו לשלם דמים כשלא נשבע מחמת פשיעתו. מאידך הראב\"ד סובר שבמקום דהו\"ל למידע איערומי קא מערים, כלומר, שאינו נאמן במה שטוען חמשין לא ידענא דהו\"ל למידע, ואנו מעריכים שמשקר ויודע שחייב כל המנה, ולפי' חייב לשלם מנה. אך בציור דעירב פירות עם פירותיו שבאמת איננו יודע את סכום הפירות פטור. נמצא שהרמב\"ם והראב\"ד חלוקים ביסוד הדין דמתוך. לפי הרמב\"ם ההלכה קובעת שטענת איני יודע נחשבת לכפירה המחייבת שבועה. בד\"א בדהו\"ל למידע כי במקום דהו\"ל למידע נחשבת טענת איני יודע ככפירה המחייבת שבועה. ברם אין קיום שבועה שייך בטענת איני יודע וחסרון שבועה כשמחוייב לישבע מחייב ממון. ואילו במקום דלא הו\"ל למידע אין טענת איני יודע חשובה ככפירה המחייבת שבועה ואין חיוב שבועה כלל דלא הו\"ל למידע ולא כפר. ומאחר שאינו חייב לישבע לא חל דין מתוך. מאידך אליבא דהראב\"ד איני יודע אינה טענה המחייבת שבועה. אלא שבמקום דהו\"ל למידע איבד את נאמנותו לטעון איני יודע. וכשאמר איני יודע אנו מבינים בדבריו כאילו הודה לכל התביעה - ולכן משלם את הכל.",
            "לאור האמור מיושבת שיטת הרמב\"ם. בשומר שהיה אפשר לו לדעת ופשע ולא מדד את הפירות שעירב עם פירותיו מתוך שאינו יכול לישבע אנו מחייבים אותו לשלם. אמנם כ\"ז בשומר דהו\"ל למידע כי שעבודי שומר מטילים עליו את ההתחייבות לדעת את ערך הפקדון. על המזיק לעומת זאת ליכא התחייבות מדעת וממילא לא פשע כשאינו יודע את סכום וערך של הנזק, ולא הו\"ל למידע, ולפיכך פטור.",
            "ברם הדיעה הראשונה שבתוס' הנ\"ל (דף מו. ד\"ה דאפילו) חולק על הר\"י וסובר דאמרי' במזיק מתוך כו'. ויתכן שסוברת שאף במזיק אמרי' דהו\"ל למידע כי הואיל ופשע במעשה הנזק, הו\"ל למידע כמה נתחייב. ואם אינו יודע ואי\"ל משלם. ואף שלא היה המזיק נוכח בשעת הנזק ולא היה יכול לדעת ערך הנזק, העובדא שפשע בנזק מחייבו לדעת בכל אופן, ואם אינו יודע חל דין דמתוך שאיל\"מ.",
            "והנה התוס' (דף לה: ד\"ה מדסיפא) כתבו שבמזיק אין אומרים ברי ושמא ברי עדיף וז\"ל הכא ברי שלו גרוע שיודע בחבירו שאין יכול להכחישו ולכן טוען ברי, והאי נמי דקאמר שמא לפי שלא ראה המעשה, הלכך לא אמרי' ברי עדיף עכ\"ל. זאת אומרת שהמזיק לא הו\"ל למידע, ולכן הברי גרוע והשמא אינו גרוע. אך נראה שענין דהו\"ל למידע בדין ברי ושמא אינו דומה לדין הו\"ל למידע בנוגע למתוך שאיל\"מ. במחוייב שבועה ואינו יכול לישבע שיטת הרמב\"ם והדיעה הראשונה שבתוס' היא שתלוי בחובתו לדעת. אם חייב לדעת נחשבת טענת איני יודע לכפירה המחייבת שבועה, ואם אינו נשבע משלם. ואם אינו מחוייב לדעת אין טענת איני יודע נחשבת לכפירה. לדעת הרמב\"ם השומר חייב לדעת והמזיק פטור לדעת, ואילו אליבא דהתוס' מזיק חייב לדעת. וטענת איני יודע במזיק לתוס' נחשבת לכפירה המחייבת שבועה כי ע\"פ דין הו\"ל למידע ואם איני יודע דינו ככופר במקצת ומחוייב לישבע ואם אינו נשבע ישלם. אך בדין ברי ושמא כו\"ע מודים שההלכה דהו\"ל למידע קובעת מי הנאמן. אם הו\"ל למידע וטוען שמא נפגמה נאמנותו וחוששין לו שהוא משקר, ולכן הברי עדיף. ובמקום דלא הו\"ל למידע השמא אלימא ואין חוששין שהוא משקר, ולכן פטור מלשלם. ולענין זה לא נפגמה נאמנות של המזיק ואם טוען אינני יודע נאמן ופטור מלשלם.",
            "<b>י.</b><br>שנינו בב\"מ (דף ק.): היו לו שני עבדים, אחד גדול ואחד קטן, הלוקח אומר גדול לקחתי והלה אומר איני יודע זכה בגדול וכו' זה אומר גדול וזה אומר קטן, ישבע המוכר שהקטן מכר עכ\"ל. והקשו בגמרא: אמאי ישבע, מה שטענו לא הודה לו ומה שהודה לו לא טענו וכו' אמר רב בטוענו דמי, דמי עבד גדול, דמי עבד קטן עכ\"ל. ופרש\"י (ד\"ה דמי עבד גדול) ז\"ל מסרתי לך בידך שתקנהו לי ולא קנית ותובעו הדמים עכ\"ל. ובתוס' שם (ד\"ה דמי עבד גדול) כתבו וז\"ל פי' בקונטרס נתתי לך דמים לקנות עבד גדול וקשה דלא הו\"ל למינקט במתניתין לוקח ומוכר אלא שליח ומשלח, אלא נראה לר\"י דמיירי שמכר לו עבד ונתן לו דמים ולא כתב עדיין השטר ואיירי במקום שכותבין השטר עכ\"ל, כלומר, שלר\"י מדובר בנתן דמי עבד ורוצה לחזר בו כי עדיין לא נכתב שטר קנין. ועלינו לעמוד על מחלוקת רש\"י ותוס'.",
            "ונראה שבאופן של הר\"י - הדמים הם תשלומין עבור העבד, ובכן שני העבדים מהווים מחייבים שונים של תשלומין. וזה דומה לשני ניזקים ומזיק אחד - באופן של שני מחייבים שונים עם חלות חיוב תשלומים באותם הדמים, וכבר הבאנו למעלה מחלוקת בין הראשונים אם המחייב קובע את הדין של מיני הטענה או עצם ממון התשלומין קובע את החלות של מיני הטענה. ומסתבר שבכך חלוקים רש\"י ותוס'. דעת הר\"י היא כשיטת הראשונים שחלות חיוב הדמים קובעת את מיני הטענה, ולא המחייב, ומשום כך בדמי עבד גדול ועבד קטן דמקח וממכר הו\"ל ממין הטענה. מאידך אליבא דרש\"י עיקר המחייב קובע את חלות מיני הטענה, ולכן באופן של הר\"י ששני העבדים מחייבים שונים הו\"ל שני מיני טענה.",
            "ועיין בשיטה מקובצת לב\"מ (ל\"ה: - ל\"ו) שהראשונים דנים באריכות בהלכות אלו. תלמידי רבינו פרץ (שם בסוף דף לה:) סוברים כתוס' בדין דמי עבד גדול ודמי עבד קטן ומקשים מדין שני מזיקין ושני ניזקין, וז\"ל יש לתמוה קצת, היכי מדמה הך דהניזוקים שנים לחטים ושעורים, והלא בהך דהניזוקים שנים מודה לו המזיק לניזק במה שטענו, שהרי הניזק טוענו נזקי גדול והוא מודה לו נזקי גדול בקטן, שיש לו בגדול נזקי קטן. וי\"ל, דכיון דאינו מודה לו כלל מגדול אגדול ומקטן אקטן, הוי כמו חטים ושעורים. וא\"ת, אכתי לא דמי, דהא לא דמיא אלא לטוען את חבירו ארבעים דינרים מדמי יין שמכרתי לך, והלא אומר לא כי אלא עשרים דינר אני חייב לך מדמי שמן, דכה\"ג מודה ודאי רבה בר נתן דמחייב אעשרים דינר שהודה לו, ה\"נ ל\"ש, שהרי הוא טוענו שיש לו בגדול ארבעים דינר לנזקי גדול, והוא מודה שיש לו בגדול עשרים דינר לנזקי הקטן. וי\"ל, דלא דמי, דהתם גבי טענו דמי יין חשיב שפיר הודה לו במה שטענו, דהעשרים דינר שהודה לו הוי בכלל הארבעים דינר שטענו, דמה לי אם חייב לו מדמי היין או מדמי שמן, סוף סוף גברא גופיה נתחייב לו ואין חיוב התביעה תלויה כלל ביין ובשמן. אבל הכא גבי שור תם אינו משתלם אלא מגופו, וחיובא לא רמי כלל אגברא, רק אשוורים גופייהו, הילכך, נהי דמודה לו בגדול אניזק קטן מ\"מ לא חשיב כלל הודאה ממין הטענה, שהרי עיקר התביעה בנזקי שוורים הניזוקים, וכל ניזק וניזק להשתלם מגוף המזיק שהזיקו ולא מאחר, הלכך גדול אין שם הודאה כלל ממין הטענה וכו' עכ\"ל.",
            "דברי תלמידי רבנו פרץ טעונים הסבר. ונראה שר\"ל שבאשר לשור תם, המשתלם דוקא מגופו, גוף התם שהוחלט עקב הניזק הראשון מהווה ע\"פ דין בעין אחר מגוף אותו השור התם שהוחלט משום הניזק השני. שונה תם משאר חיובי ממון שבכהת\"כ כגון חיובי דמי מקח. במקח ליכא נ\"מ אם המחייב הוא קניית יין או קניית שמן, שכן הגברא חייב עכ\"פ לשלם דמים וכמין אחד הם. מאידך שור תם הואיל ומשתלם מגופו אין שעבודי הגוף חלים על בעל השור לשלם עבור הנזק. גוף התם הוחלט, בלי שעבודי הגוף על הגברא לשלם מממון אחר. כל נזק ונזק איפוא קובע \"בעין\" אחר באותו גוף השור, ושני הניזקים לענין שבועה חשובים כשני מינים, ודו\"ק היטב."
        ],
        [
            "<b>גמ'. לעולם בתמין ור\"ע היא דאמר שותפין נינהו.</b> הובא בשיטה מקובצת בשם הרא\"ה וז\"ל דאלו לר' ישמעאל כיון דב\"ח נינהו בכה\"ג דמתני' ודאי פטור דזיל הכא קא מדחי ליה וזיל הכא קא מדחי ליה כו' בתרווייהו שמא הי שור שנגח כו' וכיון דכן לר' ישמעאל אע\"פ דהוי אפותיקי מפורש כיון דב\"ח מיהת נינהו ודאי פטור דמדחי ליה, אבל לר\"ע כיון דשותפי נינהו הו\"ל כו' שור ר' ושור ש' שנתערבו ותרווייהו שמא דלא מפסיד ר' ודאי כו' עכ\"ל. הרא\"ה מחדש שר\"י ור\"ע חלוקים בטענת שמא כששניהם ביד המוחזק. אליבא דר\"ע גובה מהפחות שבשניהם ולר\"י אינו משלם כלל. לשיטת הרא\"ה קיימת נ\"מ בין תערובת של שעבודים לבין תערובת של קנינים. בתערובת של שעבודים (אליבא דר\"י ואף באפותיקי מפורש כי בכל זאת אינו שלו) אינו גובה את הפחות, ואפילו איתנהו לתרווייהו. מאידך בתערובת של קנינים בבעין מחוייב ליתן את הפחות שבשני הדברים. ונראה שהרא\"ה סובר שבאפותיקי מפורש ובשור תם אליבא דר\"י אין שעבוד הגוף חל על המזיק לשלם ולכן במקום של ספק ותערובת פטור. ואילו בתערובת של קנינים בבעין וכשמצוי ביד המוחזק ממון של השני אלא שאין לתובע ראייה איזה דבר בעין שלו דין הוא שיכול להוציא עכ\"פ דמי הבעין הפחות מהמוחזק. ונראה שלאותם ראשונים שלא פירשו כהרא\"ה חל לר\"י שעבוד הגוף לשלם את הנזק (עיין ברש\"י), ולפיכך גם בספק תערובת משלם את החוב.",
            "בשיטה מקובצת מובא שהרשב\"א כתב וז\"ל והראב\"ד ז\"ל העמידה בשעמדו בדין ואמר מזיק אנא יהיבנא דמי דלר' ישמעאל שומעים לו ומיד נתחייב לו בתשלומין ואינו יכול לחזור בו אבל לר' עקיבא אינו חייב לו ואי אזיל חד מינייהו לעלמא מצי אמר ליה אייתי ראיה דהאי אזקך והילכך אינו חייב כלום עכ\"ל. הראב\"ד פי' כרש\"י בסוגיין שההפרש בין ר\"ע לר\"י הוא שלר\"ע אינו משלם מן העלייה ולר\"י משלם מן העלייה, אלא שלהראב\"ד כל זה רק כשאמר המזיק בבי\"ד שישלם דמים, ואל\"ה לכ\"ע אינו משלם. ונראה שהראב\"ד סובר שדין מגופו אליבא דר\"י מהווה זכות למזיק לצמצם את גביית הניזק לגופו של השור המזיק. אמנם אם אמר המזיק בשעת העמדה בדין שברצונו לסלקו לניזק בדמים מחל על זכותו לשלם רק מגופו. לר\"ע לעומת זאת, דין מגופו אינו זכות שניתן למוחלה בבי\"ד אך הוא דין קנין לניזק בגופו של שור המזיק שאינו מופקע במחילה בעלמא.",
            "סליק פרק המניח",
            "<b>תוס' ד\"ה שור כו'.</b> ז\"ל וצריך לדחות דכיון שיש בידו להביא עדים לאלתר לזכות מתחייב בשמירתו עכ\"ל. הארכנו למעלה בשיעורים (דף ט\"ו בענין תפיסה בקנס) בנוגע לחיובי קנס והבאנו מכמה ראשונים דסבורים שחיובי קנס חלים משעת מעשה הנזק אלא שהחיובים אינם נגמרים עד שעת העמדה בדין. ובכן יתכן ששיטת התוס' דידן היא שלניזק יש קנין קנס בגופו של השור משעת הנזק אך לפני העמדה בדין אינו קנין גמור. ויש להשוות דינו למש\"כ התוס' לקמן (דף נו: בד\"ה פשיטא כו') שגם אלו שאינם בעלים גמורים בהלכות קניינים נחשבים כבעלים לענין אחריות דנזק כגון גזלן וז\"ל דסברא הוא דגזלן נכנס תחת הבעלים דכיון שהוציא מרשות בעלים שהיו חייבין בשמירתה ואין הבעלים יכולים לשומרה לפי שנגזלה מהם יש על הגזלן לשומרה, דלענין נזקין אקרי בעלים כל מי שבידו לשומרה עכ\"ל. יסודם שגם מי שאין לו קנינים גמורים בחפצא כמו גזלן, שיש לו קניני גזילה רפים, נחשב לבעלים לענין נזקין הואיל והמזיק נמצא ברשותו ובידו לשומרו. ה\"ה לגבי קניני קנס דניזק בשור תם לפני העמדה בדין שהקנינים אינם גמורים, אך כשבידו לזכות בשור, נקרא השור ברשותו לענין נזק. אולם כשאין בידו לזכות בשור אין המזיק חשוב ברשותו ואינו בעליו לנזקין.",
            "והנה הרמב\"ם פסק כר\"ש דמתני' שהאחרון נשכר (פ\"ט מהל' נ\"מ הלי\"ב). וצריך עיון, שהרי הרמב\"ם פסק שלפני ההעמדה בדין יש לניזק רק שעבודים והשור תם הוחלט דוקא אחרי העמדה בדין (פ\"ח מהל' נ\"מ הל\"ו - ח' ועיין בשיעורים למעלה דף לג. - לג ב), וא\"כ למה יתחייב הניזק לשמור את השור תם לפני ההעמדה בדין מאחר שאין בו קנין אלא שעבוד בלבד. וצ\"ל ששעבודי הניזק בשור תם אלימים יותר משעבודים דעלמא שהם שעבודים לקנות השור מדין הוחלט השור ולא שעבוד לגבות חוב, ושעבוד כזה קובע שהשור ברשותו לענין אחריות דנזקין אע\"פ שאינו שלו בהלכות קנינים. וצ\"ע שהרי סוכ\"ס אינו ברשותו, וצ\"ע.",
            "<big><strong>בעה\"מ ומלחמות ה'.</strong></big>",
            "המאור הגדול",
            "א) ז\"ל כיון דאמר ר' ישמעאל בע\"ח הוא וזוזי הוא דמסקי ביה מיחייב בעלים באחריותו דמחייבי לשלם משאר נכסים כו' עכ\"ל. לדעת בעל המאור אליבא דרבי ישמעאל במקום שהניזק אינו משתלם מגופו של השור תם חייבים הבעלים לשלם לו מן העלייה. וכדומה כתב רש\"י לעיל (דף לו. עיי\"ש בתוס' ד\"ה ור\"ע כו'). והרמב\"ן במלחמות ה' הקשה עליו הרבה קושיות, וביניהן, א) למה מכרו המזיק מכור, והרי לבעה\"מ מהראוי שיהיה דינו כאפותיקי סתם שאם מכרו חייב לשלם החוב משאר נכסיו; ב) למה שחטו מה שעשה עשוי שכן מזיק שעבודו של חבירו פטור, והרי עדיין חייב לשלם לו את ההיזק משאר נכסיו, ויהיה דינו כאפותיקי סתם ששטפו נהר שהוא גובה משאר נכסים.",
            "ונראה שלשיטת בעה\"מ כל זמן שהשור תם קיים ועומד לפנינו וניתן לגבות מגופו חל חיוב על המזיק שאם אינו משלם מגוף השור ישלם לניזק משאר נכסיו מה שהיה ראוי לקבל מהשור. ובכן במקרה של המשנה שגוף השור תם קיים ועומד לפנינו וניתן לגבות ממנו בעד כל הניזקין, ולכל הניזקין יש זכות לגבות מהשור תם, חייב המזיק לשלם לכל הניזקין משאר נכסיו. ואילו במכרו או שחטו שגוף השור תם אבוד מהניזק ואינו ניתן לגבייה כלל אין על המזיק חיוב לשלם משאר נכסיו.",
            "לאור האמור אין בעה\"מ מסכים לשיטת רש\"י דאם ליתא לתם שמשלם מן העלייה, אלא שיטת בעה\"מ שאם נאבד התם המזיק פטור. אך כשהשור תם קיים לפנינו חל גם חיוב לשלם לניזק משאר נכסיו, כי שעבוד הנכסים שבשור גורם שיהיה שעבוד הגוף על הבעלים לשלם משאר נכסיו. ולכן אין ביד המזיק להגבות לניזק האחרון מגוף השור תם אא\"כ ישלם דמים לניזקין הראשונים בעד מה שהפסידו משאר נכסיו.",
            "ב) בא\"ד דא\"ל סוף סוף אילו גבך הוה לאו מינך הוה גבינא ליה כו' עכ\"ל. גם רש\"י (דף לו. ד\"ה ראשון נשכר) הקשה ככה והבחין בין שני נזקין לבין ניזק וב\"ח. אך בעה\"מ חולק עליו. ונראה שלדעתו זכות הניזק הראשון בשור המזיק משועבדת לניזק השני להיותו גובה ממנה, כי אף שעבוד הניזק הראשון גופו של השור מקרי. ולמרות שלא היה הניזק הראשון בעל השור להתחייב בשמירתה ולא היה פושע בהיזק הזה מ\"מ שעבודו משתעבד לניזק השני. דוגמא לדבר מצינו במסר שורו לשומר והזיק בתמות, שהניזק גובה מגופו של השור המזיק אע\"פ שלא הבעלים פשעו בשמירת השור אלא השומר. הטעם לכך כי בכל מקום שנקרא בשם \"שור איש\", שיש לשור בעלים המחוייבים בשמירתו, כגון שומר המחוייב בשמירת נזקין, ויצא השור והזיק, חל השעבוד על גופו של השור אפילו יהיה של אדם אחר.<sup>1)</sup><i class=\"footnote\">עיין בשיעורים לקמן (דף נו:) בחיובי שומר נזקין ובתוס' ד\"ה פשיטא (דף נו:).</i> ה\"ה לניזק הראשון, שלמרות שאינו חייב בשמירתו, עכ\"ז מאחר שהשור נקרא בשם \"שור איש\" ויש לו בעלים המחוייבים בשמירתו, חל דין תשלומין מגופו להשתלם מכל גוף השור, וה\"ה שהשעבוד של הראשון בכלל מגופו הוא ומשתעבד לשני. לפיכך האחרון נשכר וגובה את השור.<sup>2)</sup><i class=\"footnote\">עיין בשיעורים לעיל (דף יג:) ד\"ה ליזיל ובסטנסילס של חידושי הגר\"ח בענין תם משלם מגופו ובדין שותפים במזיק תם ומועד (סי' רכ\"ב וסי' רל\"ז). ועיין בתוס' שיטת הקדמונים כאן.</i>",
            "מלחמות ה'",
            "ז\"ל ולוקמה כר\"ע, לא קשיא משום דקתני סיפא בעלים משלמים, ואי ר\"ע הוה ליה למתני משתלם ח\"נ מגופו עכ\"ל. וקשה, שהרי גם לר\"י משתלם ח\"נ רק מגופו ולא משאר נכסים ומה נ\"מ בין ר\"י לר\"ע.",
            "ונראה שהרמב\"ן סובר דאליבא דר\"י חל שעבוד הגוף על הבעלים לשלם ח\"נ מגוף השור כדין אפותיקי מפורש, דהיינו שחיוב הבעלים לשלם את הנזק יוצר שעבוד נכסים על גופו של השור. ואילו אליבא דר\"ע ליכא שום שעבוד הגוף על הבעלים, אלא שחל קנין לניזק בגופו של השור. היוצא מכך, ששיטת הרמב\"ן היא הפוכה משיטת בעה\"מ. שכן אליבא דבעה\"מ שעבוד הנכסים בגופו של השור גורם לשעבוד הגוף ואחריות הבעלים לשלם משאר נכסיו וכנ\"ל.",
            "<b>בא\"ד. ועוד אמרי' בפ' החובל (דף צא.) גבי שור תם שהמית והזיק וכו' והיכא אמר עילויא דמארי הוא עכ\"ל.</b> ונראה אליבא דבעה\"מ שהואיל וא\"א להשתלם מגופו של השור המחויב מיתה הו\"ל כנאבד השור שפטור מאחריות. דוקא כשנוכח גופו של השור חלה אחריות על שאר הנכסים ולא כשנאבד השור ואינו ניתן לתשלומין מגופו כנ\"ל.",
            "<b>בא\"ד. ששור תם שהזיק כו' לפי שהוא כשדה של אפותיקי מפורש ואילו לגבי בע\"ח אחר כמטלטלין דמי ואין בו דין קדימה שאין אחריותו עליו וכיון שכן יכול ניזק לומר לבע\"ח כיון ששעבודי שעבוד גמור כו' ושעבודך אינו שעבוד גמור אין תפיסתך כלום כו' עכ\"ל.</b> ר\"ל ששעבוד הניזק הוא מדין אפותיקי מפורש. אולם בבע\"ח אין שעבודים על המטלטלין עצמן אלא גובה מהן מדין שעבוד הגוף שחייב בעל חובו לשלם לו ואפילו מגלימא דעל כתפיה. משו\"ה דין הוא שהניזק יפקיע את גביית בעל החוב שכן שעבודו בשור חלות שעבוד גמור בנכסים, ולבע\"ח ליכא שום שעבוד נכסים אלא שעבוד הגוף. אך בשני ניזקין שלשניהם שעבוד נכסים בשור דין הוא שהראשון נשכר. ואילו בעה\"מ סובר שבשני ניזקין האחרון נשכר וכדנ\"ל שלדעתו השעבוד של השני חל על השעבוד של הראשון ומדין \"שור איש\". הרמב\"ן חולק ולשיטתו אין שעבוד חל על שעבוד.",
            "<b>בא\"ד. שמירת נזקין כשמירת קנין כלומר שאין אדם מתחייב בשמירת נזקין אלא כמו שאדם קונה מחבירו כלומר תקנו משיכה בשומרין כמו שתקנו בלקוחות עכ\"ל.</b>",
            "עיין בבעה\"מ בדיבור הבא שכתב בשם ה\"ר אפרים דשותפים נעשו שומרים זה לזה רק לשמירת גופו ולא לשמירת נזקין. והרמב\"ן הקשה שאם חייב בשמירת גופו צריך להתחייב גם בנזקין. ונראה שה\"ר אפרים סובר שגם שותפין אע\"פ שהם כשומרי שכר זה לזה בכל זאת ליכא חיוב שמירת נזקין זה בשביל זה. הטעם לכך כי בשותפות אין מסירת בעלים לשומר וחיוב שמירת נזקין אינה חלה בלי מסירה מהבעלים לשומר. וכמו\"כ ביאר הגר\"ח זצ\"ל להגאון ר' מאיר שמחה זצ\"ל ששומר אבידה פטור משמירת נזקין לפי שחסרה מסירת המזיק מהבעלים אליו.",
            "והנה הרמב\"ן העלה שאף השומר אינו חייב בשמירת השור המופקד אצלו בנזקין עד שימשכנו. כי כשם שתקנו משיכה בלקוחות כך תקנו משיכה בשומרין. ונראה שיש לדון בכך. יתכן שחלות שמירת נזקין אינה תלויה בדעת המתחייב של השומר ובקנין שעשה כמו חיוב האחריות שעליו עבור גופו של הפקדון. אחריות השומר על גופו של הפקדון חלה מדין התחייבות מדעת, משו\"ה חלה דוקא ע\"י קנין ההתחייבות שעשה דהיינו במשיכת הפקדון. ואילו חיוב שמירת הנזקין דשומר נובע מכך שהבעלים מסרו אליו את המזיק לרשותו.<sup>3)</sup><i class=\"footnote\">עיין במחלוקת בין הרמב\"ם ובין הראב\"ד (פ\"ד מנ\"מ הל\"י) ומשמע דלרמב\"ם אינו תלוי בהתחייבות מדעת ולראב\"ד שומר חייב בנזקין מטעם התחייבות. ועיין בשיעורים לקמן (נו:) בתוס' ד\"ה פשיטא ובסוגיות דשומר שם.</i> לכן מסתבר שכבר לפני קנין המשיכה, משעה שהבעלים הניחו לפניו את המזיק ומסרוהו לו לשמירה נעשה השומר לבעל המזיק ומתחייב בשמירת נזקין.",
            "<b>בא\"ד. ואם נזקיו יותר מנזקי ראשון יטול משאר נכסים שכיון שאין גוף השור משועבד לנזק מסרו לשומר ישתלם מעליית שומר, למה ישתלם מגופו של שור הרי בעלים לא פשעו ולא נתחייבו לשלם כלל כו' עכ\"ל.</b> הרמב\"ן הקשה שלדעת בעה\"מ ישלם השומר מעלייה והבעלים הראשונים שלא פשעו לא יפסידו מגוף השור כלום. ומסתבר לאור הנ\"ל שלבעה\"מ חיוב האחריות הוא עבור שעבוד הנכסים בגופו של השור. ולכן אין לשומר דין אחריות לשלם מנכסיו. שהרי גופו של השור תם משתעבד והוא ממון בעלים הראשונים ולא של השומר. ומשום כך חיוב האחריות צריך להיות מעליית בעל השור ולא מעליית השומר.",
            "אך קשה, שהרי ביארנו לעיל בתחילת דברי הרמב\"ן שסובר דאליבא דר\"י חל שעבוד הגוף על הבעלים ושעבוד זה משתלם מן השור, וא\"כ במסרו לשומר שלרמב\"ן \"הבעלים לא פשעו ולא נתחייבו לשלם כלל\" למה ישתלם מגופו של השור, וצ\"ע."
        ],
        [
            "<b>תוס' ד\"ה אם.</b> ז\"ל ואפי' חמישי נמי פעמים שאין לו כל נזקו כו' עכ\"ל. המהרש\"א הביא את קושיית השלטי גיבורים למה לא יגבה החמישי את כל נזקו מגופו של השור תם כדין השומרים שנכנסו תחת הבעלים שהניזק גובה את נזקו מגופו של השור ואח\"כ משלם השומר לבעלים מה שהפסידו.",
            "והנה עיין בש\"ך (חו\"מ סי' ת\"א אות ג') שתירץ דדוקא במסר לשומר, וכשהבעלים פשעו, גובה גובה מגוף השור שהוא ממון הבעלים. אבל הכא שתפס והבעלים אנוסים אין גובים מחלק הבעלים, דהוי' כפרצוה ליסטים שפטור (מתני' דף נה:). עוד עיין בקצוה\"ח (שם אות א') שחולק על הש\"ך, וסובר שאף אם הבעלים אנוסים גובים מגוף השור והשומר ישלם לבעלים הפסדם.",
            "ונראה, שהשאלה תלוי' בביאור הדין שבשומר של שור תם הנזק משתלם מגופו של התם. אם ר\"ל שמעיקר הדין השומר מחוייב לשלם בעד הנזק, אלא ששור תם אינו משלם אלא מגופו, והדין הוא שבכל מקום שיש חיוב של בעל מזיק לשלם גובין מגוף השור ואע\"פ שהוא ממון של אדם אחר. ויוצא ששילם בעל השור בעד חיוב השומר, ועל השומר להחזיר לבעל השור את כל מה ששילם בעדו. ולפי\"ז אין חילוק בין מסרו הבעל לשומר לבין תפס מעצמו. ונראה שהבעלים משלמים רק מפני שיכולים אח\"כ לגבות מהשומר. אבל אילו היה השומר שתפס שומר חנם ושמר את התם בשמירה פחותה, לא היו גובים מהשור מאחר שהבעלים אנוסים והשומר לא חייב לשלם כי שמר שמירה פחותה כדינו. כ\"ז לפי שיטת הקצות. מאידך הש\"ך סובר שגובים מגוף השור דוקא אם בעל הממון עצמו מחוייב בתשלומין. וממילא דוקא כשמסרו הבעלים את שורם לשומר, גובים מגוף השור מאחר שהבעלים פשעו וחייבים לשלם. וזה שהשומר משלם לבעלים אינו מפני ששילמו הבעלים את חיוב השומר, אלא משום שהשומר התחייב לשלם לבעלים אם לא שמרו את השור מלהזיק. ואילו בתפס הניזק, כשהבעלים אנוסים ופטורים, לא גובים מגוף השור.<sup>4)</sup><i class=\"footnote\">והוסיף רבינו דדוקא בשור תם סובר הש\"ך שהחיוב חל על הבעלים מפני דבלא\"ה ליכא גבייה כלל כי תם משתלם מגופו, שהוא ממון הבעלים. מאידך במועד יתכן שהבעלים מסתלקים לגמרי והחיוב חל על השומר לחוד והשומר נכנס תחתיו. ועיין בשיעורים לקמן (דף נו:).</i>",
            "והנה קצוה\"ח (סי' ת\"א אות א') הקשה על הש\"ך מראשונים בפ' הכונס שבלקחו גזלן גובין מגופו של השור תם, וקשה מ\"ש תפסו ניזק מגזלן. וי\"ל שלגזלן יש קניני גזילה בשור ונחשב לבעל ממון דשור (ועיין לקמן דף נו: בתוס' ד\"ה פשיטא), ולפיכך שפיר מתחייב בחיוב התם ומשלמים הבעלים בעדו. לשומר לעומת זאת אין קנין בגוף הפקדון ולפיכך אינו חייב בשור תם אלא מהראוי שהבעלים יתחייבו, והיינו דוקא במסרו הם לשומר ולא בתפס, ודו\"ק.",
            "עוד הקשה קצוה\"ח, שאם מדובר בסוגיין כשהבעלים אנוסים בתפיסת הניזק, האיך כתבו התוס' דלר\"ע, דאינו תופס אלא בעד מחצית שלו ואינו ש\"ש על חלק הבעלים, דצריכים הבעלים לשלם מחצית והניזק מחצית, וקשה דלמה יתחייבו הבעלים לשלם כיון דאנוסים הם.",
            "ויתכן לחלק אליבא דר\"ע דשותף שאני, דמכיון דלכל שותף ושותף יש קנין בשור, הנגיחה הוי' נגיחת חיוב המחייבת את כל השור, ולכן גובים גם מחלק של הבעלים האנוסים שבשור, ודו\"ק.<sup>5)</sup><i class=\"footnote\">שותף שונה משומר כי שותף נחשב לבעל ממון בכל השור, ואילו שומר אינו בעל ממון בשור כלל. ונראה שניתן לדמות סברא זו דרבינו להסבר הר\"ן (נדרים דף מה:) שלשותף יש קנין בכל החפץ ולא רק בחציו.</i>",
            "<big><strong>ענין צדקה.</strong></big>",
            "כתב הרמב\"ם בפ\"ה מהל' שאלה ופקדון (הל\"א), וז\"ל מי שהפקידו אצלו מעות של עניים או של פדיון שבויים ופשע בהם ונגנבו פטור שנאמר לשמור ולא לחלק לעניים והרי הוא ממון שאין לו תובעים וכו' עכ\"ל. וצ\"ע, מאחר שהשומר פטור דהו\"ל ממון שאין לו תובעים, למה הוצרך לגזה\"כ לשמור ולא לחלק לפטור מתשלומין.",
            "ונראה לומר שבצדקה יש שתי הלכות:",
            "א) קנין ממון לשבט דעניים, ב) חלות שם צדקה בחפצא.",
            "וי\"ל דמדין קנין ממון לשבט דעניים השומר פטור מלשלם כי המעות הן ממון שאין לו תובעים. ובכך דומה ממון עניים לממון כהנים שהמזיק מתנות כהונה פטור מלשלם דהו\"ל ממון שאין לו תובעים (חולין קל ב, רמב\"ם פ\"ט מהל' ביכורים הל' י\"ד).<sup>6)</sup><i class=\"footnote\">ע\"ש ברדב\"ז ובכס\"מ ובאור שמח.</i>",
            "אמנם דין שני יש בצדקה והוא חלות שם צדקה שחלה בחפצא בדומה להקדש שחלה חלות שם בחפצא. והנה רשות גבוה מהווה בעלים כי להקדש יש קנינים. והרבה הוכחות ליסוד זה, בין השאר: א) דין אמירתו לגבוה כמסירתו להדיוט המהוה קנין ממון (עי' קידושין כח ב, ובמלחמות ד' רפ\"ד דב\"ק); ב) מעילה בהקדש שביסודה מהוה חיוב גזילה כדביאר הגר\"ח זצ\"ל (עי' בספרו על הרמב\"ם פ\"ח ממעילה הל' א'); ג) גנב והקדיש חייב ד' וה' כי \"מה לי מכרו להדיוט מה לי מכרו לשמים\" (ב\"ק עט א); ד) פדיון הקדש מהוה ביסודו קנין כסף (עי' בספר חדושי רבינו חיים הלוי על הרמב\"ם פ\"ח מהל' מע\"ש הל\"ז וברש\"י קידושין (כו.) ד\"ה דבר). ונראה שאף חלות שם צדקה מהוה בעלים כמו הקדש, וכשם שבעלות של הקדש עושה את החפץ לממון שיש לו תובעים יתכן שהוא הדין בבעלות של חלות שם צדקה. עקב כך זקוק היה הרמב\"ם גם לגזה\"כ לשמור ולא לחלק לפטור השומר בצדקה מתשלומין כי הקרא מחדש פטור תשלומין בנוגע לחלות השם והבעלות דצדקה בחפצא.",
            "כתב הרמב\"ם בפ\"ב משכירות (הל\"א - ג') וז\"ל שלשה דינין האמורין בתורה בארבעה השומרין אינן אלא במטלטלין של ישראל ושל הדיוט כו' יראה לי שאם פשע השומר בעבדים וכיוצא בהן חייב לשלם שאינו פטור בעבדים וקרקעות ושטרות אלא מדין גניבה ואבידה ומתה וכיוצא בהן וכו' אבל אם פשע בה חייב לשלם שכל הפושע מזיק הוא, ואין הפרש בין דין המזיק קרקע לדין המזיק מטלטלין כו' עכ\"ל, וע\"ש בהשגת הראב\"ד. אליבא דשיטת הרמב\"ם שומר שפשע בקרקע, בעבדים, ובהקדש חייב משום דפושע מזיק. ועלינו להבין מ\"ש הקדש שהשומר הפושע חייב ואילו במעות של עניים קבע הרמב\"ם ששומר שפשע פטור לגמרי.",
            "נראה בביאור הדבר שגזה\"כ בשומר \"רעהו ולא של הקדש\" מחדשת דין פטור תשלומין בחיובי תשלומי שומר הקדש בדומה לפטור תשלומין בשומר שטרות וקרקע. אמנם בדברים אלו יש חלות שמירה משום שיש להם בעלים המחייבים שמירה לשומר אלא שחל פטור תשלומין בחפצא. ומאחר שחל עליהם דין שמירה חייב עליהם השומר כשפשע כי תשלומי פשיעה הם מטעם מזיק. בצדקה לעומת זאת, מחדשת גזה\"כ לשמור ולא לחלק שאין הצדקה נחשבת בעלים לגבי שמירה וליכא דין שמירה בצדקה כלל ולפיכך אין הפושע בצדקה חייב. דדוקא שומר הפושע חשוב מזיק אבל אדם בעלמא שפשע בממון אחרים אינו אלא גרמא בנזיקין ופטור.",
            "<b>ב.</b><br>בנוגע לדין אמירתו לגבוה כמסירתו להדיוט בצדקה דנו הראשונים הרבה בהקשר לסוגיתנו במס' ב\"ק (לו:), וז\"ל, ההוא גברא דתקע לחבריה וכו' אמר ליה ההוא גברא הואיל ופלגא דזוזא הוא לא בעינא נתביה לעניים, הדר אמר ליה נתביה ניהלי איזיל ואברי ביה נפשאי, א\"ל רב יוסף כבר זכו ביה עניים ואף על גב דליכא עניים הכא אנן יד עניים אנן כו', ופירשו הראשונים שרב יוסף קנה החוב לעניים מדין מעמד שלשתן. וע\"ז הקשו דל\"ל קנין מעמד שלשתן, למה לא קנו מטעם אמירתו לגבוה כמסירתו להדיוט. ורבו התירוצים וכפי שיתבאר.",
            "שיטת בעה\"מ ורבינו האי גאון",
            "בעה\"מ מביא תשובה מרבינו האי גאון וז\"ל, דלענין איחיובי נודר בצדקה מאלתר דאמר הרי הוא מטבע זה לצדקה אחייליה להנפוקי בצדקה ומאלתר דאמר יש עלי צדקה כך וכך אחייב ליה במה שאמר בפיו כו' ודאמר צדקה הרי הוא כנדר לבל תאחר וכלהו נדרי בדבור פה בלחוד אינון, אבל האי נודר אי אתי למיהדר ביה בעון קאי וב\"ד לא מצי למעבד ליה מדעם ולא עניים אית להון בהדיה עסק דברים, וכד זכי פרנס לעניים כו' אי אתי למיהדר ביה לא משגחינן ביה ובי דינא מתפשין לההוא מדעם לעניים, עכ\"ל. דעתו של רבינו האי גאון שנדר צדקה אינו זוכה לעניים ואך מעמד שלשתן או קנין אחר קונים. לשיטתו ע\"י אמירת הרי עלי לתת צדקה קיימת רק מצות הפלאה ולא התחייבות ממון. לכן בנודר סלע זו לצדקה אין הסלע קנוי לעניים כי חלה רק מצוה שהסלע ינתן לעניים ואין גובין אותו בבי\"ד.",
            "והנה בנדרי הקדש חלים שעבודי ממון למ\"ד מלוה הכתובה בתורה ככתובה בשטר דמיא או למ\"ד שעבודא דאורייתא עי' קידושין (יג:) וערכין (כא.), וגם קנין (עיין קידושין כח: ורמב\"ם פ\"ט ממכירה הל' א' - ב'). ומתבקשת השאלה מ\"ש הקדש מצדקה. ומסתבר שדעת רבינו האי גאון היא שהקדש מהוה בעלות דגבוה (עי' לעיל אות א') ויש בנדרי הקדש קנין ושעבודי ממון, ואילו צדקה אינה חלות דין בעלות (יתכן שהמקור לזה הוא גזה\"כ לשמור ולא לחלק, עיין לעיל אות א'), אלא חלות שם מצוה, ולכן הנודר צדקה אינו משתעבד בחיוב ממון. יוצא דאליבא דרבינו האי גאון נדרי הקדש ונדרי צדקה מהווים שתי חלויות שונות:",
            "א) בנדרי הקדש באמירתו לגבוה כמסירתו להדיוט מתהוה חלות קנין בעד גבוה כי הקדש מהוה חלות בעלים.",
            "ב) נדרי צדקה אינם זוכים בעד צדקה שכן צדקה אינה חלות בעלים ובכן נדרי צדקה מחייבים במצוות הפלאה בלבד.<sup>7)</sup><i class=\"footnote\">עי' בר\"ן לנדרים דף ל. ותשובות הרשב\"א חלק ג' סי' קכ\"ב, תשובות רמ\"א סי' מ\"ח וש\"ע יו\"ד סי' רנ\"ח סעיף י\"ג, תשו' הגרעק\"א זצ\"ל סי' קמ\"ו ובמחנה אפרים הל' צדקה סי' ב'. ועי' בתשו' הר המור להג' ר' מרדכי בנעט זצ\"ל סי' ל\"ט ועיי\"ע בשו\"ת אחיעזר ח\"ג סי' ל\"ד.</i>",
            "שיטת הרמב\"ן",
            "הרמב\"ן במלחמות חולק על רבינו האי גאון ובעה\"מ וסובר שבדומה לנדרי הקדש יש קנין ושעבודי ממון בנדר צדקה.<sup>8)</sup><i class=\"footnote\">עיין בקצוה\"ח (ר\"צ, ג') ובמחלוקת הפוסקים בשאלה זו.</i>",
            "יש להעיר כמה הערות בס' מלחמות ה':",
            "א) הבעה\"מ מסתייע ממעשה דר\"ג שהקנה חצרו לעניים בשעת הביעור ולא סמך על אמירתו בלבד, והרמב\"ן דוחה את הראייה \"דהתם שעת הביעור היה והיה צריך להוציאו מרשותו\", הסבר דבריו, אע\"פ שאמירתו מקנה לעניים עכ\"ז גמר המצוה של צדקה מחייב נתינה ממש. עקב כך בשעת הביעור שחייב לקיים את המצוה לגמרי עליו לתת מתנות העניים לרשותם ולכן הקנה להם רבן גמליאל את חצרו ונתן את מתנות העניים בחצרם כדי שהמתנות תהיינה ברשותם ממש. והראשונים שהביאו ראיה משם סוברים שאם אמירתו לגבוה מקנה מן הראוי שתועיל גם לגבי דין מסירה לרשות ולכן הקשו ממתנות עניים. והרמב\"ן לעומתם סבור שהקדש שאני דכל מקום דאיתא בי גזא דרחמנא איתא אבל לא צדקה, ודו\"ק.",
            "ב) הרמב\"ן מוכיח שיש קנין ממון בנדרי צדקה ממעשר עני, וז\"ל היאך יאמר הגאון שאין ב\"ד יכולין לעשות דבר במעשר עני עד שיזכה פרנס כו' והלא אמרו בפ' הזרוע ואפי' עני שבישראל מוציאין אותה מידו כו' הלכך בנדרים נמי כל דבר המסוים בודאי מוציאין מידו דמאי שנא, עכ\"ל. ולכאורה יפלא דבשלמא מעשר עני בדין הוא ממון עניים שכן השם של מתנות עניים מחדש קניינים לעניים דומה לתרומה שדין מתנות כהונה מחדש קניינים לשבט כהונה אחרי הפרשה מהכרי. בנדרי צדקה, לעומת זאת, ליכא שם מתנות עניים וכהונה אלא דין וחלות הפלאה בעלמא וא\"כ י\"ל שאין קנין לעניים, ולמה השווה אותם הרמב\"ן.",
            "ומסתבר שהרמב\"ן מחלק בין מעשר עני לבין שאר מתנות שמפרישים מטבל. דשאר מתנות שמפרישים מטבל מהוות חלות שם בפני עצמן כשם תרומה ומעשר ראשון ושני ואילו מעשר עני אינו חלות שם בעצמו אלא צדקה בעלמא. תרומה אסורה לזרים ויש בה חלות איסורים נפרדים, מעשר ראשון מהווה חלות שם שכן חייבים להפריש ממנו תרומת מעשר שהיא אסורה לזרים, מע\"ש מהווה חלות שם שהרי חייבים לקיים בו מצוות מע\"ש בירושלים. מאידך מעשר עני אין בו איסורים או קיומי מצוה מיוחדים, ואינו אך חלות צדקה בעלמא. עקב כך מדייק הרמב\"ן שמאחר שיש ממון עניים במעשר עני ע\"כ שהממון מטעם ההפלאה ויוצא שבכל נדרי צדקה יש קנין ממון עניים.",
            "ג) בסוף דברי המלחמות שם בדין ממשכנים חייבי עולות ושלמים ולא חייבי חטאות ואשמות, כתב הרמב\"ן וז\"ל ויש מפרשים שלא חלקו בין חייבי חטאות ואשמות לחייבי עולות ושלמים אלא קודם זמנן דבהכי ממשכנין כי היכי דלא ליפשע ובהנך לא פשע אבל לאחר שעברו שלש רגלים בכולן ממשכנין וכופין נמי במילי ושוטי דבכולהו כתיב ועשית וכענין שאמרו בשאר מצות מכין אותו עד שתצא נפשו ודבר נכון הוא, עכ\"ל. לפי דעה זו יוצא שדין דממשכנין מהוה דין כפייה על המצוות. אך חלוק דין הנדרים משאר מצוות שכן בנדרים ממשכנין גם לפני זמנן (לפני ג' רגלים) שמא יפשע. כפייה זו מיוחדת לנדרים ע\"פ גזה\"כ דועשית אזהרה לבי\"ד שיעשוך. אמנם הדין הכללי של כפייה במצות שייך רק כשהגיע זמנן. (וכ\"ז שלא כדעת המלחמות בראשונה שיש חלות ממון בנדרי צדקה וגבוה, וצ\"ע בישוב הסתירה).",
            "ד) בענין נדרי גבוה (עיין בשיעורים בריש נדרים דף ב.) הבאנו דברי הרמב\"ן בראש פרשת מטות שמפרש שהנדר של הרי עלי קרבן חל בקום ועשה משום שני טעמים: א) יש שעבודי ממון לגבוה; ב) החפצא של קרבן שיפריש בסוף הוא תוצאה ממה שנדר בראשונה. הטעם הראשון מתאים גם לצדקה אליבא דהרמב\"ן במלחמות שכן אף בצדקה יש שעבודי ממון כדמבואר. ואכן לפי ביאורו דר' חיים זצוק\"ל בשיטת הרמב\"ם שיש בצדקה התפסת סלע זו כזו גם הטעם השני שייך בצדקה. בצדקה כבהקדש חל דין הפרשה והתפסת שם צדקה על החפצא דמעות בסוף מחמת הנדר דהרי עלי שנדר בראשונה, ודו\"ק. (ועיין ברשימות שיעורים לריש פ\"ג שבועות ד\"ה שיטת הרמב\"ם בהתפסה אות ב' ובחידושי הגר\"ח זצ\"ל על הרמב\"ם פכ\"ב מהל' מכירה הל' י\"ז ולמעלה אות א').",
            "שיטת הרי\"ף והתוס'",
            "הרי\"ף ותוס' (בד\"ה יד עניים אנן) סוברים שיש קנין ממון בנדרי צדקה. ומה שהוצרך רב יוסף לזכות לעניים מדין מעמד שלשתן ולא היתה מספיקה אמירתו לגבוה שהוא כמסירתו להדיוט שכן חוב אינו ברשותו להקנות באמירה והיה זקוק לקנין מעמד שלשתן, וז\"ל הרי\"ף משום דההוא פלגא דזוזא לאו ברשותיה הוה קאי דהא לא אתא לידיה כו' ומשום הכי א\"ל רב יוסף אנן יד עניים אנן דלא גרע מדינא דהדיוט דקני במעמד שלשתן, אבל מידי דאיתיה ברשותיה ואמר הרי הוא לעניים כבר זכו ביה עניי ולא מצי למהדר ביה כדאמר בפיך זו צדקה כו' עכ\"ל. וכדומה איתא בתוס' וז\"ל דכמו שאין אדם מקדיש דבר שלא בא לעולם ה\"נ אין אדם נותן צדקה דבר שלא בא לעולם וכשאמר ניתביה לעניים הוי זה החוב כמו שלא בא לעולם, וכן אם היה אומר ניתביה להקדש לא היה הקדש קונה כו' עכ\"ל.",
            "והנה בחדושי הגר\"ח זצ\"ל על הרמב\"ם (פ' כ\"ב מהל' מכירה הל' י\"ז) הקשה על שיטתם שאין לדמות דין אמירה לצדקה ולעניים לקנין חוב בעלמא, דחוב בעלמא אינו נקנה שכן חסר בו מעשה קנין משום שהחוב ושעבודיו הם דבר שאין בו ממש ואין שייך בהם מעשה קנין. לעומת זאת בצדקה דבפיך זו צדקה, הואיל והחוב ושעבודיו ישנם בעולם וצדקה מתהווה בדבור לחוד, מן הראוי שתועיל לזכות את החוב ושעבודיו לעניים. וקנין שטרות בחוב יוכיח. הרי כמה ראשונים סבורים שקנין שטרות חוב מועיל מן התורה, ומוכח שחוב נתפס בקנין. ואפילו לדעת אותם ראשונים שמכירת שטרות אינה מועילה מדין תורה, הלא כתב הרמב\"ם בפ\"ו מהל' מכירה (הל' י\"ב) וז\"ל קנין השטרות בדרך הזאת מד\"ס אבל מה\"ת אין הראיות נקנות עכ\"ל. יוצא שאין הקנין מועיל מן התורה רק מפני שאין הראיות נקנות, כלומר, שלא יתכן לשנות את החלות של בעל השטר ואת הגדת העדות שבשטר, ועקב כך אין קנינו שבשטר מועיל לקנות את החוב. אולם בלא\"ה שפיר היה מועיל קנין בחוב גם מן התורה. המורם מזה שעיקר דין הקנאה היה חל בחוב מן התורה, אלא שחסר מעשה קנין, וקשה, למה לא יועיל קנין חוב בנדר צדקה שכן מדין אמירתו לגבוה כמסירתו להדיוט חל קנין ממון ע\"י דבור בלבד בלי מעשה קנין בחפצא.",
            "ותירץ הגר\"ח זצ\"ל שיסוד הדין של בפיך זו צדקה אינו שאמירה בלבד מקנה לעניים, אלא דהוא דין של חלות שם צדקה בחפצא, כלומר שמחמת הנדר חל שם צדקה על חפצא הנידב לצדקה, וממילא נקנה הדבר לעניים כי שם צדקה מחדש קנינים. כ\"ז בחפצא ממש, אבל בשעבודי חוב שאינם חפצא ממש, אין החוב ראוי לחלות שם צדקה שכן דבר שאין בו ממש הוא, והואיל וא\"א להתפיס שם צדקה על חוב ושעבודים לכן אין קנין צדקה חל. והוא הדין במקדיש חוב, מאחר שאין החוב ראוי לחלות שם הקדש בחפצא אינו נקנה להקדש. (כן קבל מרן רבינו זצ\"ל במסורה מפי אביו הגאון ר' משה זצ\"ל בשם זקנו הגר\"ח זצ\"ל, ברם בספרו על הרמב\"ם הגר\"ח זצ\"ל מבאר את דין הרי\"ף באופן שונה קצת, עיי\"ש א)",
            "שיטת הר\"ח",
            "התוס' (שם) בהמשך דבריהם מביאים את דעת הר\"ח, וז\"ל ור\"ח פירש שזה לא היה רוצה לחזור בו מן הצדקה אלא היה רוצה ללוותו לפי שעה להחזיר אחר לעניים תחתיו וא\"ל רב יוסף דיד עניים אנן וזכינן בו במעמד שלשתן ואמרי' בפ\"ק דערכין (ו.) האומר סלע זו לצדקה עד שלא בא ליד גבאי מותר לשנותו משבא ליד גבאי אסור לשנותו, עכ\"ל. אליבא דר\"ח אמירתו לגבוה קונה בצדקה שעבודי חוב שלא כרי\"ף. ולפי ביאורו של הגר\"ח זצ\"ל הנ\"ל יוצא שר\"ח סובר שאמירתו לגבוה מהוה קנין פשוט ואינה קנין המתהוה ע\"י הטלת שם צדקה בחפצא. עקב כך מועילה וקונה בשעבודי חוב כמו קנין אחר להדיוט, כי אף שלא ניתן להטיל עליהם שם צדקה עכ\"ז חל קנין באמירה לזכות שעבודי החוב לעניים.",
            "חידוש נוסף יש בר\"ח והוא שמעמד שלשתן אינו קנין בלבד אלא שנחשב כאילו נמסר החוב ליד המקבל וכאילו הגיעה הצדקה ליד הגבאי וא\"א לשנותה. לעומת זאת הרי\"ף על אתר דר' יוסף קנה לעניים במעמד שלשתן כתב וז\"ל אבל ודאי אי בעי לשנויי ההוא מידי דיהיב לעניים עד דלא אמטייה ליד גבאי במידי אחרינא דכוותיה מצי לשנויה, עכ\"ל. הרי\"ף חולק על הר\"ח וסובר שקנין מעמד שלשתן אינו כאילו נמסר ליד המקבל אלא הוא קנין בעלמא ועדיין יכול הנותן לשנותו. וניתן לבאר את המחלוקת עפ\"מ שיש לחקור בקנין מעמד שלשתן עליו אמרו חז\"ל (גיטין יד א) דשוינהו רבנן כהלכתא בלא טעמא, האם הוא מהווה קנין בעלמא, כלומר, שהקנה הנותן (המלוה) את החוב למקבל, או\"ד נחשב החוב כפרוע, המלוה הסתלק והלוה מתחייב למקבל. לשם ביאור התקנה ע\"פ צד זה נראה שכשהנותן (המלוה) אומר ללוה תן לפלוני במעמד שלשתן הרי זה כאילו נמסר החוב לידי המקבל והמלוה כבר נפרע שכן זה כמו ששילם הלוה למי שצווהו המלוה וממילא נסתלק המלוה. אכן כ\"ז בנוגע להנותן (המלוה) שלגביו חשוב הוא כפרעון, אבל לגבי המקבל החוב עדיין קיים ואינו נפרע עד שיפרע ממש. ונראה שבחקירה זו חלוקים הרי\"ף והר\"ח. דלרי\"ף מעמד שלשתן הוא קנין רגיל ואין בו חלות פרעון ומשום כך כל זמן שלא הגיעה הצדקה לידי הגבאי ממש עדיין ניתן לשנותה. אליבא דר\"ח לעומת זאת יש חלות פרעון במעמד שלשתן וכאילו באו המעות לידי המקבל (הגבאי - צדקה) ובכך נסתלק הנותן (הנחבל) שכן החוב שלו פרוע. לכן תו אי אפשר לשנות החוב שהרי ע\"פ דין מעמד שלשתן נחשב לצדקה משהגיע ליד גבאי.",
            "יש עניינים נוספים הקשורים לחקירה זו. הנה המוכר שטר חוב לחבירו בכתיבה ומסירה וחזר המוכר ומחלו מחול. אולם כשהקנה חוב במעמד שלשתן וחזר הנותן ומחלו דעת רבנו תם שאינו מחול (תוס' במס' גיטין (יג:) ד\"ה תנהו). ראשונים אחרים (כגון בעל העיטור והראב\"ד, עיין בחו\"מ סי' קכ\"ו סעיף א' ובש\"ך אות י' ובקצה\"ח שם אות ה') סבורים שהחוב מחול. ובפשטות המחלוקת תלויה בהנ\"ל, דאליבא דר\"ת החוב כאילו בא לידי המקבל וכיון שלגבי הנותן נחשב החוב כפרוע אינו יכול למחול. ואילו לראשונים אחרים מהווה מעמד שלשתן קנין בעלמא כמו כתיבת ומסירת שטרות ומשו\"ה מחלו הנותן מחול.",
            "עוד עיין בתוס' (גיטין שם) וז\"ל דלא תקינו מעמד שלשתן בכתובה דאפשר שלא תבא לידי גבייה לעולם ועי\"ל וכו' עכ\"ל, ובפשטות חלוקות שתי הדעות בתוס' בנוגע למעמד ג' אם מועיל להקנות חוב תוך זמנו (או כתובה שאינה ניתנת לגבות מחיים, עיי\"ש במפרשים). אם מעמד ג' קנין בעלמא מועיל גם בחוב תוך זמנו, אבל אם חל כחלות פרעון אינו מועיל תוך זמנו של החוב (או בכתובה שאינה עומדת לגבות מחיים) הואיל ואינו עומד לפרעון.",
            "דנו הפוסקים במעמד שלשתן אם מועילה שליחות בעד המקבל (חו\"מ סי' קכ\"ו סעיף כ' ובגר\"א אות נ\"ד). ונראה להסביר דשליחות מועילה בעבור מעשה - כגון שליחות במעשה קנין, קידושין, וגירושין דשלוחו של אדם עושה המעשה בעבורו. ברם כשמעשה המצוה תלוי בגופו של אדם אין דין שליחות, כגון בתפילין וכל מצוות שבגופו (והדברים מפורסמים עי' קצה\"ח סי' קפ\"ב אות א'). במדידת עגלה ערופה נתמעטה שליחות כמו שדרשו (סוטה מה א) ויצאו הן ולא שלוחיהן. אולם הרמב\"ם בפ\"ט מהל' רוצח (הל' א') כתב וז\"ל הרוג שנמצא נופל לארץ ולא נודע מי הכהו מניחין אותו במקומו ויוצאין חמשה זקנים מבית דין הגדול שבירושלים שנא' ויצאו זקניך ושופטיך ומודדין ממנו אל הערים שסביבות החלל עכ\"ל. הרמב\"ם אינו מצטט במפורש הדין של הן ולא שלוחיהן, וצ\"ע למה משמיטו. וביאר הגר\"מ זצ\"ל דלרמב\"ם הדין פשוט ואין צריך לכותבו כי גזה\"כ מלמדת אותנו דמדידת העיר הקרובה לחלל אינה מעשה ב\"ד בעלמא אלא שהיא צריכה להעשות בפני ב\"ד והוי' כמצוה שבגופם אשר בכהת\"כ הדין שאין שליחות במצוה שבגוף ולאו דוקא בעגלה ערופה. והוא הדין בב\"ד של קבלת עדות או של גירות דאין הדיינים יכולים למנות שלוחים להיות במקומם שכן דינים אלו מחייבים גופן של הדיינים ובפני ב\"ד. ואותה סברא שייכת גם כאן: אם דין מעמ\"ש מחייב שיהיה בפני ג' האנשים (הנותן הנפקד והמקבל) אין שליחות כמו במדידת עגלה ערופה. מאידך אם אין כאן דין של בפניהם התלוי בגופם, אלא דין של מעשה מצד שלשתם יש שליחות כבכהת\"כ. ויתכן שהדברים תלויים בחקירה הנ\"ל: אם מעמ\"ש מהווה דין פרעון - שהנפקד (או הלוה) תופס הדבר ומוסרו ע\"פ דין לתפיסת המקבל, וכדר\"ח שנחשב כאילו הגיע הדבר לידי המקבל - אז המקבל משתתף במעשה, דהיינו שמקבל ותופס הדבר מהנפקד או מהלוה, ועקב כך יש שליחות למעשה התפיסה שלו שהוא הפרעון. לעומת זאת אם מעמ\"ש מהווה קנין בעלמא, י\"ל שאין למקבל השתתפות במעשה הקנין והקנין חל מדין דעת מקנה של הנותן בלבד בלי מעשה דמקבל. ויוצא שהמקבל משתתף בגופו בלבד שהקנין צריך להעשות בפני המקבל ובמעמד המקבל עצמו, ואין שליחות.",
            "רבנו אפרים על הרי\"ף בב\"ק (רפ\"ד שם) חולק על פירושם של הראשונים שפירשו דרב יוסף קנה לעניים מטעם מעמד ג' וז\"ל והיכי אפשר דהויא אחרינא דלא פלוני הוא כוותיה בהאי דינא וכו', עכ\"ל. כלומר, שליח המקבל פסול לקנין מעמד שלשתן ורב יוסף מכיון שהיה גבאי צדקה שליח עניים הוא ופסול. ברם הרי\"ף בעה\"מ ר\"ח והתוס' מפרשים שהעניים קנו מטעם מעמ\"ש. ועולה השאלה: בשלמא אליבא דר\"ח שמעמ\"ש קונה מטעם פרעון מועילה שליחות למקבל כנ\"ל. אולם אליבא דאותם ראשונים שמעמ\"ש הוא קנין בעלמא ופוסלים שליחות למקבל האיך הועילה ידו של רב יוסף בעד העניים. ונראה לומר שיד גבאי שונה משום שאינו זוכה לעניים מטעם שלוחם אלא ידו כיד עניים ממש, שכך מינוי גבאי צדקה שידו כרשות עניים וכאילו העניים עצמם עומדים שם וזוכים במעמ\"ש. הראיה לכך כי רב יוסף לא אמר שהוא שליח עניים אלא שהוא יד עניים, כלומר, שידו כיד העניים ממש ולכן קונים במעמ\"ש, ודו\"ק היטב.<sup>9)</sup><i class=\"footnote\">וכן מפרש הש\"ך (חו\"מ קכ\"ו, אות פ\"ו).</i>",
            "<b>ג.</b><br>שיטת הרמב\"ם",
            "כתב הרמב\"ם בפ' ו' מהל' ערכין (הל' ל\"א - ל\"ג) וז\"ל יראה לי שאע\"פ שאין אדם מקדיש דבר שלא בא לעולם אם אמר הרי עלי להקדישו הרי זה חייב להקדישו כשיבא לעולם משום נדרו. ואם לא הקדיש הרי זה עובר משום בל תאחר ולא יחל דברו ומשום ככל היוצא מפיו יעשה כשאר הנדרים. כיצד האומר הרי עלי להקדיש כל שתעלה מצודתי מן הים, הרי עלי ליתן לעניים פירות שתוציא שדה זו, הרי עלי להחרים או ליתן לשבוים כל שאשתכר בשנה זו וכל כיוצא במאמרים אלו הרי זה חייב ליתן ולעשות בהם מה שאמר כשיבואו לידו, וזה וכיוצא בו בכלל נדרים הוא לא בכלל הקדשות. ראיה לדבר זה מה שאמר יעקב אבינו וכל אשר תתן לי עשר אעשרנו לך ונאמר אשר נדרת לי שם נדר. והרי האומר לא אפטר מן העולם עד שאהיה נזיר חייב לנהוג בנזירות, ואע\"פ שעדיין לא נדר בנזיר, הואיל ואמר שידור בנזיר חייב להנזר וזה כיוצא בו וכזה ראוי לדון, עכ\"ל. ובפכ\"ב מהל' מכירה (הל' ט\"ו - י\"ז) כתב, וז\"ל דין ההקדש ודין העניים ודין הנדרים אינו כדין ההדיוט בקנייתו שאילו אמר אדם כל מה שתלד בהמתי יהיה הקדש לבדק הבית או יהיה אסור עלי או אתננו לצדקה אע\"פ שאינו מתקדש לפי שאינו בעולם הרי זה חייב לקיים דברו שנאמר ככל היוצא מפיו יעשה. והואיל הדבר כן אם צוה אדם כשהוא שכיב מרע ואמר כל מה שיוציא אילן זה לעניים או כל שכר בית זה לעניים זכו בהן העניים. יש גאונים שחולקין על דבר זה ואומרים שאין העניים זוכין אלא בדברים שהדיוט קונה בהן. ולפיכך לא יזכו בדבר שלא בא לעולם. ואין דעתי נוטה לדברים אלו שאין אדם מצווה להקנות והוא מצווה לקיים דבריו בצדקה או בהקדש כמו שהוא מצווה לקיים הנדר כמו שביארנו בערכין, עכ\"ל. הרמב\"ם פוסק שהנודר להקדש או לעניים דבר שלא בא לעולם חייב לקיים דברו. ועלינו להבין, למה הביא הרמב\"ם את דינו בשני מקומות במשנה תורה, בהל' ערכין וגם בהל' מכירה.",
            "נראה דאליבא דרמב\"ם יש שני דינים במי שמתחייב לתת להקדש או לצדקה דבר שלא בא לעולם: א) דין של חיוב נדר דהיינו חובת מצוה ואיסורין; ב) דין של חיוב והשתעבדות ממון שניתן לגביית ב\"ד. בהל' ערכין כתב הרמב\"ם הדין של מצות נדר וכפי שמדוייק בלשונו שם שמביא המצוות והאיסורים דהפלאה. מאידך בהל' מכירה מדבר בהשתעבדות ממון. שיטת הרמב\"ם היא שהדיוט אינו יכול להשתעבד להדיוט על דבר שלא בא לעולם. יעויין בתוס' ריש פרק אע\"פ (כתובות נד ב, ד\"ה אע\"פ) וז\"ל תימה דעכשיו נהגו שכותב חתן לכלה מאה ליטרין אע\"פ שאין לו שוה פרוטה, דבשלמא כשיש לו הוא משעבד נכסיו לזה החוב כו' אבל אותו שאין לו היאך ישתעבד נכסיו שיקנה אחרי כן כיון שלא נתחייב לה היינו דבר שלא בא לעולם, ושאל ר\"י לרבי אליהו והשיב לו כו' אע\"פ שאין מקנה לו שום נכסים, אלא שמשעבד גופו לזה החוב מעתה ולכשיהיו לו נכסים, חל שעבודו מעתה, ואין זה קנין דברים בעלמא, דקנין דברים לא הוי אלא כההיא דריש בבא בתרא (ג.) שקנו מידם לחלוק חצר שאין בו דין חלוקה, אבל מה שמשעבד גופו להתחייב לדבר זה משתעבד, ואין זה קנין דברים, עכ\"ל. לדעת התוס' יכול לשעבד גופו בהתחייבות ממון אף שאין לו נכסים בשעת ההתחייבות. אמנם הרמב\"ם לעומתם מבחין בין המתחייב ממון למתחייב לתת לחברו דבר שבעין. המתחייב ממון לחבירו חייב אף שאין בידו עכשיו במה לשלם (פ' י' מאישות הל' ז'), אבל אין אדם מתחייב לתת לחבירו דבר בעין שאינו ברשותו. והמתחייב על בעין שלא בא לעולם פטור (פ' כ\"ב מהל' מכירה הל' א', ב', וה'). בד\"א בהדיוט, ואילו בהקדש וצדקה המקבל לתת דבר שבעין חייב. לשם ביאור ההבדל ביניהם מסביר הרמב\"ם שבהקדש וצדקה מחייב הממון הוא חלות הנדר ומצות הפלאה. עקב חלות הנדר דהרי עלי לתת להקדש או לצדקה דבר שלא בא לעולם שחלה כמצות הפלאה (כדביאר בהל' ערכין) חל גם חיוב ממון ועליו לשלם הבעין להקדש או לצדקה.<sup>10)</sup><i class=\"footnote\">עי' בתשובות הר\"ן סי' א' ובס' ישמח משה להגה\"ק זצ\"ל מאוהעל פר' ויצא.</i>",
            "ראייה לדברינו שלפי הרמב\"ם קיימת שתי הלכות - אחת בנוגע לדין ההפלאה ואחת בנוגע לחיוב הממון שכן בהל' מכירה כותב הרמב\"ם שיש גאונים החולקים ואומרים שאין העניים זוכין בדבר שלא בא לעולם ודינם כדין ההדיוט, ובהלכות ערכין לעומת זאת אינו מזכיר שהגאונים חולקין. המסקנא מכך היא שהגאונים מסכימים לפסק הרמב\"ם שיש חיוב נדר ומצות הפלאה אלא שחולקים על קנין הממון בדבר שלא בא לעולם. ובכך גם יובן השינוי בלשונו של הרמב\"ם שבהל' ערכין מצייר שהנודר נדר \"הרי עלי להקדישו\", ואילו בהל' מכירה נדר \"יהיה הקדש\". הנ\"מ מבוארת שהרי בהל' ערכין נוגעת לחיוב ההפלאה ולכן הלשון הוא לשון של נדר בעלמא להקדיש בזמן העתיד (והוי נדר לעשות נדר גבוה שחל, עיין בתוס' בנדרים (ג:) ד\"ה מידי). מאידך בהל' מכירה הלשון הוא לשון של הקדש ממש ושל חלות שעבודי וקניני ממון, ודו\"ק.",
            "והנה התרגום בפרשת מטות לפסוק איש כי ידר נדר לד' או השבע שבועה (במדבר ל', ג') כתב וז\"ל גבר ארי ידר נדר קדם ד' או יקיים קיים עכ\"ל. וכן רגיל בתרגום: נדר מתורגם נדר ושבועה - קיים. עיין בפרשת חיי שרה (בראשית כ\"ד: ג') שתרגם \"ואשביעך\" \"ואקים עלך\" ובפרשת כי תצא (דברים כ\"ג: כ\"ב - כ\"ד) מתרגם לשונות הנדר שבפסוקים בלשון נדר. אולם בפר' ויצא כשנדר יעקב אבינו נדרו לד' \"עשר אעשרנו לך\" מתרגם \"וידר יעקב נדר\" בזה\"ל \"וקיים יעקב קים\", זאת אומרת שיעקב אבינו נשבע שבועה. וקשה למה נטה התרגום מדרכו ומיאן לתרגם כפשוטו שיעקב אבינו נדר נדר,<sup>11)</sup><i class=\"footnote\">עי' בתורה שלמה פרשת ויצא (בראשית כ\"ח, כ' אות קמ\"ב).</i> ויתכן שהתרגום התלבט בקושיא איך נדר יעקב נדר בקום ועשה על דבר שלא בא לעולם,<sup>12)</sup><i class=\"footnote\">עי' בפרדס יוסף בפרשת ויצא שם.</i> וזה הניעו לפרש שיעקב אבינו נשבע שבועה שכן שבועה חלה גם בדשלב\"ל הואיל וחלה היא על הגברא ולא כנדר. יוצא איפוא שהתרגום חולק על הרמב\"ם שלעומת הרמב\"ם הסובר שנדר בקום ועשה בדשלב\"ל חל, שיטת התרגום היא שאינו חל. ומסתבר שלדעת התרגום חל נדר בקום ועשה משום שהוא קובע שעבודי ממון וכפי שהטעים הרמב\"ן בפרשת מטות ולפיכך איננו חל בדבר שלא בא לעולם הואיל והיא התחייבות הגברא על נתינת דבר בעין בלי שעבודי נכסים.<sup>13)</sup><i class=\"footnote\">ואמר מו\"ר זצ\"ל שיש לעיין אליבא דהתרגום האם שבועת יעקב אבינו חלה מדין שבועת בטוי בעלמא או\"ד שסובר ששבועה לצדקה חלה מדין שבועה לגבוה ונ\"מ לגבי בל תאחר. עיין לקמן ברשימות.</i>",
            "היוצא מהנ\"ל דאליבא דהרמב\"ם חל דין ממון בנדרי צדקה (שלא כרבינו האי גאון), אך חלות ממון זו תלוי' בחלות הנדר, כי עקב מצות ההפלאה חלה גם חיוב הממון. והנה בענין נדרי גבוה (מס' נדרים דף ב.) דננו בהרחבה בפירוש הרמב\"ן עה\"ת (ר\"פ מטות) שהקשה דאם נדרים חלים דוקא על חפצא היאך מועיל נדר דהרי עלי קרבן, ותירץ, וז\"ל שאמירתו לגבוה נתחייבו בו נכסיו כמסירתו להדיוט, עכ\"ל, כלומר, הואיל והשתעבדות ממון חלה בחפצא דנכסיו גם הנדר חל כהפלאה וכמצוה. יוצא מדברי הרמב\"ן שבאמירתו לגבוה חל קנין הממון לגבוה ומחמתו חל הנדר, וזה להיפך מדעת הרמב\"ם שבראשונה חל הנדר ובעקבותיו חל קנין הממון. ובשיעורים שם (בענין נדרי גבוה, אות א') הסברנו אליבא דהרמב\"ן שיתכן שקנין אמירתו לגבוה חל מטעם דעת המקנה וכדברי הגר\"ח זצ\"ל בדין דברים הנקנים באמירה. מאידך הרמב\"ם סובר שחלות הנדר יוצרת את השעבודים וקנין הממון.",
            "נראה שתהיה נ\"מ בין הרמב\"ן והרמב\"ם במי שנשבע לתת סלע לצדקה שכן אליבא דהרמב\"ן גם בשבועה לתת צדקה תחול התחייבות הממון מטעם דברים הנקנים באמירה וכהגר\"ח זצ\"ל דמ\"ש שבועה מנדר.<sup>14)</sup><i class=\"footnote\">אולי יש לחלק שנדר כיון שההפלאה היתה בחפצא נתחייבו בו נכסיו משא\"כ בשבועה החלות על הגברא. ועיין בקצות (ר\"צ, ג') ומ\"ש מתשובת הריב\"ש.</i> ואילו לפי הרמב\"ם התחייבות הממון בנדרי צדקה חידוש דין הוא הנלמד מפרשת נדרי גבוה בכי תצא וכמו שדרשו במס' ר\"ה (ו.) בפיך זו צדקה, ועשית אזהרה לב\"ד שיעשוך. ובכן מסתבר שהשתעבדות הממון מוגבלת לנדרי צדקה, אבל מי שנשבע שיתן סלע לצדקה אינו מתחייב בשעבודי ממון כי בנדרים בלבד חדשה התורה שיש שעבודי ממון. ועוד נראה אליבא דהרמב\"ם שהדין שנלמד בבראשית רבה מנדר של יעקב אבינו שמכאן שיהיו נודרים צדקה בעת צרה (ועיין בתוס' חולין ב ב ד\"ה אבל) מוגבל רק לנדר ולא לשבועה כי אין בשבועה לתת צדקה קיום הפלאה מיוחד כמו שיש בנדר גבוה ונדר צדקה כי אינה אלא שבועת בטוי בעלמא.",
            "עוד נפקא מינה בין הרמב\"ם לרמב\"ן בדין הגונב והקדיש לבדק הבית אי משלם ד' וה'. הרמב\"ן במלחמות ה' (פרק הגוזל בתרא, דף מא. בדפי הרי\"ף בד\"ה עוד) פוסק כגמרא בב\"ק (עט.) דחייב לשלם ד' וה'. ואילו הרמב\"ם (בפ\"ב מגניבה הל\"ו) פוסק שפטור (עיי\"ש בראב\"ד ובה\"ה). נראה דאליבא דהרמב\"ן חשוב הקדש כמכירה להדיוט מכיון דעיקר חלות קנין הממון חלה על פי דעת מקנה וכקנין דעלמא ולכן הגונב והמקדיש לבדק הבית משלם ד' וה' כבמכירה. ברם הרמב\"ם סובר שקנין ההקדש חל מדין נדר וכהלכה מחודשת בנדרי גבוה, משום כך אינו דומה למכירה דהדיוט ופטור מד' וה'.",
            "תתכן עוד נ\"מ לגבי דין ספק צדקה שחלוקים בו הר\"ן והרשב\"א (נדרים דף ז. ר\"ן ד\"ה ולענין הלכה). דעת הר\"ן שספק צדקה הוא ספק ממון והמוציא מחבירו עליו הראיה, והרשב\"א סובר שהוא ספק איסור דאורייתא ולחומרא. אם עיקר הנדר בצדקה חל כאיסור וכמצוה ואח\"כ חל חיוב הממון כשיטת הרמב\"ם מסתבר שבספק הולכים לחומרא כמו בכל ספק איסור דאורייתא. אולם אם האמירה חלה מקודם כקנין ממון ואח\"כ חל כנדר כרמב\"ן עה\"ת הרי הוא כספק ממון בכל התורה כולה והממע\"ה.<sup>15)</sup><i class=\"footnote\">אך צ\"ע כי הרמב\"ן בנדרים (שם) פוסק ספק צדקה לחומרא, והרמב\"ן עה\"ת סובר שעיקר הנדר לגבוה בקום ועשה חל משום שנשתעבדו נכסיו. ומסתמא שכן סובר בצדקה, וצ\"ע.</i>",
            "<b>ד.</b><br>בחידושי הרמב\"ן למס' ב\"ב (דף ח:) הובאה מחלוקת בין הר\"י מג\"ש לראשונים אחרים בדין בני העיר שרוצים לשנות מעות צדקה לצרכים אחרים. בגמ' שם מבואר, וז\"ל ורשאים בני העיר לעשות קופה תמחוי ותמחוי קופה ולשנותה לכל מה שירצה, עכ\"ל. וכתב הרמב\"ן, וז\"ל פירש רב יוסף הלוי אבן מג\"ש ז\"ל דוקא לצורכי עניים כגון מדור וכסות פרנסה ולינה אבל לשאר צורכיהם אפילו לדבר מצוה לא וכו' אבל לרש\"י וכו' ש\"מ שרשאין לשנותה לדבר שאינו צורך עניים עכ\"ל. דעת ר\"ת כרש\"י (שם, בתוס' ד\"ה ולשנותה) שבני העיר יכולים לשנות מעות צדקה לכל מה שירצו אף לדבר הרשות וז\"ל התוס', מותר לשנותה אפילו לדבר הרשות ואפילו באה ליד הגבאי וכן היה נוהג ר\"ת לתת מעות הקופה לשומרי העיר לפי שעל דעת בני העיר נותנים אותם, עכ\"ל. לר\"י מג\"ש אסור לבני העיר לשנות מעות צדקה לצרכים אחרים של העיר ואליבא דרש\"י ור\"ת מותר. ועלינו לבאר את יסוד מחלוקתם.",
            "ונראה שהיא מתבארת היטב ע\"פ דברי מרן הגר\"ח זצ\"ל הנ\"ל. אליבא דר\"י מג\"ש יש לעניים קנינים בממון הקופה ולכן סובר שאין לבני העיר בעלות לשנות הממון לצרכים אחרים של העיר שהרי בכך גוזלים ממון העניים. וסברא זו מפורשת בשיטה מקובצת (שם) בשם הרא\"ה, וז\"ל, המשנה אותם לדברים אחרים הרי גוזל עניים, עכ\"ל. רש\"י ור\"ת לעומת זה סוברים שהממון שבקופת הצדקה אינו קנוי לעניים אלא לבני העיר, אלא שחלות שם צדקה חלה על הממון המחייבת בקיום מצות צדקה. ולכן מותר לבני העיר לשנות ממון הקופה בעבור צורכי ציבור.",
            "אך עדיין קשה למה התיר ר\"ת לשנות ממון הקופה של צדקה לצורכי ציבור, הלא אף שאין כאן גזלה עכ\"ז יש בכך ביטול מצות הצדקה החלה בממון של הקופה. ויתכן לבאר שיטתו ע\"פ מש\"כ הרמב\"ם (בפיה\"מ למס' פאה פ\"ק משנה א') וז\"ל וגמילות חסדים הוא שם נופל על שני עניינים מן המצות, האחד שיעזור האדם לישראל בממונו כגון צדקה ופדיון שבויים והשני שיעזור אותם בגופו כגון ניחום אבלים וללוות את המתים ולבוא לחופת חתנים ודומה לזה וכו', עכ\"ל. לרמב\"ם כלולה צדקה במצות גמילות חסדים. יוצא שיש בצדקה שני קיומים: א) מצות מתנת עניים בפרט כדכתיב פתוח תפתח את ידך לאחיך לעניך ולאבינך (דברים ט\"ו); ב) מצות גמילות חסדים בכלל. והנה חז\"ל שבחו מאד לעוסקים בצורכי ציבור, כדמצינו ג' דברים מכריז עליהם הקב\"ה בעצמו, פרנס טוב (ברכות נה א), וכן כל פרנס שמנהיג את הציבור בנחת זוכה ומנהיגם לעוה\"ב (סנה' דף צב.) וכדומה. השבח לעוסק בצורכי ציבור קשור לקיום גמילות חסדים שבו. ולפי\"ז מבוארת שיטת רש\"י ור\"ת כי כשמשנים ממון קופת הצדקה לצורכי ציבור אחרים אינה מתבטלת מצות הצדקה שבממון שכן מקיימים בכך מצות גמילות חסדים עם הרבים שהיא אותה המצוה של צדקה עצמה. ומכיון שאין בממון הקופה קנינים לעניים יען שהוא משתייך לבני העיר ניתן להוציא את הממון עבור צורכי ציבור.",
            "א\"נ אליבא דר\"ת לבני העיר יש היתר מיוחד מן התורה להפקיע את השם של צדקה מממון הקופה שלהם. נ\"מ תהיה אם ירצו בני העיר להוציא את הממון לדבר הרשות שאין בו קיום של גמילות חסדים כלל. לפירוש האחרון מותר ואילו לפירוש הראשון בר\"ת אסור (ודו\"ק היטב בלשונם של התוס' ור\"ת).",
            "והנה למעלה (אות ב') הבאנו את המחלוקת בין רב האי גאון לרמב\"ן בדין אמירתו לגבוה כמסירתו להדיוט בנוגע למי שהפריש סלע זו לצדקה, דאליבא דהרמב\"ן חלים קניני ממון לעניים, ואילו לרבינו האי גאון יש רק חלות שם מצוה בחפצא המחייבת חלוקה לעניים אבל הסלע קנוי לבעליו. יוצא לכאורה שהר\"י מג\"ש (בב\"ב) והרמב\"ן (בב\"ק) מסכימים שיש בצדקה קניני ממון לעניים, ולעומתם דעת הר\"ת (בב\"ב) כרב האי גאון (בב\"ק) שקניני הממון דצדקה לבעלים. וקשה, שאין כל הראשונים משייכים את שתי המחלוקות, ומ\"ש.",
            "נראה, שדין הצדקה דיחיד שונה מדין הצדקה דציבור. ביחיד כיון שנדר לתת צדקה יש סוברים שנדרו לצדקה מהווה הקנאה כמו נדר הקדש המהווה הקנאה לגבוה. בקופה לעומת זה, לא נדרו היחידים שבעיר, אלא הציבור הטיל עליהם חובת נתינה לצדקה, ולכן יתכן שהעניים אינם קונים הממון שבקופה, והממון עומד ברשות הציבור שהטיל עליו חלות שם מצוה שיתחלק לעניים. ובכך מבוארת שיטת התוס' בערכין (ו ב ד\"ה עד) שהציבור יכול לשנות צדקה לכל צורכיהם אבל לא היחיד שכן בציבור אין לעניים קנינים וביחיד יש קנינים, עיי\"ש.",
            "אך ניתן לומר גם להיפך, דהיינו שבקופה יש קנין לעניים ולא בצדקה דיחיד. הביאור לכך: שונה נדר צדקה מנדר הקדש. בהקדש יש הלכה מיוחדת שאמירתו לגבוה כמסירתו להדיוט ומהווה הקנאה. אבל צדקה אינה חלות גבוה אלא דין כהדיוט. ויוצא שהנודר סלע לצדקה מטיל עליו שם צדקה ומצוה בלי הקנאה לעניים כי צדקה קונה כמו שההדיוט קונה ע\"י מעשה קנין ולא באמירה בלבד. ויש להוסיף שבהקדש כל היכא דאיתא בי גזא דרחמנא איתא, וע\"י האמירה עובר החפץ מיד לרשותו של גבוה ולכן קונה אבל בצדקה א\"א לומר כן, ורשותם של העניים זקוקה למעשה קנין. מאידך בקופה הרי הציבור מחייב בני העיר בנתינת הכסף וקונים בקנין עבור צדקה והעניים. כסברא זו כותב בעה\"מ (בב\"ק רפ\"ד) וז\"ל ושמעינן מדברי רבינו האי גאון דמאי דאמרי' התם שממשכנין על הקופה אפי' בע\"ש לא אמרו אלא בדבר שהוא תנאי בני העיר ותקנתם כו' עכ\"ל. שיטתו היא שבצדקה של היחיד אין קנין ובשל ציבור יש קניינים ושעבודי ממון מטעם תקנת הקהל.",
            "עוד חילוק בין ציבור ליחיד: בקופה חיוב המצוה הוא מצות צדקה המהווה חובת ממון (כפדיון הבן וכדומה) וכיון שכן נשתעבדו נכסים, ואילו נדר לצדקה אינו מהווה מצות ממון אלא מצות הפלאה בעלמא ולכן לא נשתעבדו נכסיו.",
            "<b>ה.</b><br>בדין סלע זו לצדקה עד שלא באתה ליד גבאי מותר לשנותה (ערכין דף ו.) חלוקים הראשונים (עיי\"ש בתוס' ד\"ה עד דף ו:). יש מפרשים שמותר לשנותה למצוה אחרת (רבנו ברוך) ויש אוסרים לשנותה לצורך מצוה אחרת ומפרשים מותר לשנותה היינו ללוותה ומחזירים את הכסף לצדקה (הר\"ר משה מאיורא). ולכאורה פליגי במחלוקת בין רבנו האי גאון והרי\"ף. אם חלה דין בעלות ממון בסלע צדקה כדעת הרי\"ף אסור להוציא הסלע לצורך אחר אפילו למצוה אלא מותר ללוותה (שבכך ניחא לעניים, עיין במפרשים). אולם אליבא דרה\"ג שבצדקה אין חלות בעלות אלא חלות שם מצוה בלבד מותר לשנות הסלע למצוה אחרת שכן יש היתר מיוחד לשנות מצדקה למצוות אחרות ואין בכך בטול מצות הצדקה.",
            "ברם שיטת הרמב\"ם טעונה ביאור שהרי בפ\"ח מהל' מתנות עניים (הל\"ד) פסק שבסלע זו לצדקה מותר ללוותה דוקא וז\"ל אחד האומר סלע זו צדקה או האומר הרי עלי סלע לצדקה והפרישו אם רצה לשנותו באחר מותר עכ\"ל, ויוצא שאין לשנות צדקה למצוה אחרת. ומאידך בפ\"ט שם הל\"ז קבע וז\"ל רשאין בני העיר לעשות קופה תמחוי ותמחוי קופה ולשנותן לכל מה שירצו מצרכי צבור, עכ\"ל, וקשה מ\"ש סלע זו לצדקה שאסור לשנותו למצוה אחרת מקופה ותמחוי שרשאין בני העיר לשנותן. ולפום ריהטא היה נראה לומר שהרמב\"ם מחלק בין צדקה שחלה ע\"י נדר לבין צדקה של הציבור. ע\"י הנדר מתהוה הקנאה לצדקה כעין ההקנאה באמירתו לגבוה, משא\"כ בצדקה של הציבור ליכא נדר ואין הקנאה לעניים. (עיין לעיל אות ד'). אולם על פירוש זה מעוררת קושיא, שהרי בקופה ותמחוי מגיע הממון לידי הגזבר, ולכאורה בקנין ידו קונה הגבאי בעד צדקה, והשאלה עדיין איפוא במקומה עומדת למה מותרים לשנות ממון הקופה לצורכי צבור אחרים. נוסף לכך מהראוי לעיין במה שפסק הרמב\"ם (בפ\"ח שם הל\"ו) וז\"ל מי שהתנדב מנורה או נר לבית הכנסת כו' ואם נשתקע שם הבעלים מעליה מותר לשנותה אפילו לדבר הרשות, עכ\"ל. ממה שמביא הרמב\"ם את דין נדבות בהכ\"נ בהל' צדקה חזינן ששם צדקה חל על נדבות בהכ\"נ, וצ\"ע היאך משנין ממון בהכ\"נ הקנוי לצדקה משהגיע ליד גבאי לדבר הרשות.",
            "לשם ישוב דברי הרמב\"ם עלינו להתבונן בדין בהכ\"נ. במנין המצוות שבראש ספר משנה תורה (מצוות ל\"ת מספר ס\"ה) כתב, וז\"ל, שלא לאבד בית המקדש או בתי כנסיות או בתי מדרשות וכן אין מוחקין את השמות המוקדשין ואין מאבדין כתבי הקדש שנאמר אבד תאבדון לא תעשון כן לה' אלקיכם עכ\"ל. הרמב\"ם משמיענו שמצות התורה שלא לאבד דברים שנקרא עליהם שמו של הקב\"ה כוללת גם השחתת בית הכנסת. והנה במס' מגילה (דף ח. בדפי הרי\"ף דפוס ווילנא) דנו הר\"ן והרמב\"ן בנוגע לקדושת בהכ\"נ. אליבא דר\"ן קדושת בבהכ\"נ היא מעין קדושת המקדש, ואילו לרמב\"ן חל בבהכ\"נ דין של איתקצאי למצותה כבכל חפצא של מצוה. שיטת הרמב\"ם בנידון זה אינה ברורה. אמנם איסור האיבוד והשחתה בבהכ\"נ מה\"ת מורה לכאורה על חלות קדושה הדומה לקדושת המקדש. אך יתכן שלבהכ\"נ חל דין של איתקצאי למצוה בלבד, אלא שדעתו שיש איסור איבוד והשחתה מה\"ת בכל חפצא של מצוה.",
            "נראה שאע\"פ שיסוד דין קדושת בהכ\"נ אליבא דהרמב\"ם מוטל בספק אם קדושתו מעין קדושת מקדש או מדין הוקצה למצותו, עכ\"ז מצותו דבהכ\"נ דומה למצות בהמ\"ק וכמו שיתבאר. הנה הרמב\"ם כתב בפ\"א מהל' בית הבחירה (הל\"א) וז\"ל מצות עשה לעשות בית ליי' מוכן להיות מקריבים בו הקרבנות וחוגגין אליו שלש פעמים בשנה שנאמר ועשו לי מקדש, עכ\"ל. יוצא איפוא אליבא דהרמב\"ם כי עיקר קיום המצוה בבניית המקדש הוא שיהיה בית מוכן להקרבת הקרבנות - כלומר לצורך עבודת ד'.<sup>16)</sup><i class=\"footnote\">ומאידך אמר מרן מו\"ר הרב זצ\"ל שמדברי הרמב\"ן בפירושו על התורה (ריש פרשת תרומה) נראה שחולק עליו וז\"ל ולכן צוה תחלה על דבר המשכן שיהיה לו בית בתוכם מקודש לשמו ושם ידבר עם משה ויצוה את בני ישראל והנה עיקר החפץ במשכן הוא מקום מנוחת השכינה וכו' וסוד המשכן הוא שיהיה הכבוד אשר שכן על הר סיני שוכן עליו בנסתר וכו' עכ\"ל. יוצא שלפי הרמב\"ן עיקר קיום מצות עשיית מקדש הוא שיהיה מקום מוכן להשראת השכינה בתוך ישראל. ונ\"מ לכאורה בנוגע לבניית מקדש בלי מזבח שלרמב\"ם מזבח מעכב במצות מקדש ולרמב\"ן לא מעכב. ועיין ברמב\"ן לפרשת עקב (דברים י': ד - ה) וז\"ל על דרך הפשט יתכן כי ועשית לך ארון עצי שיטים כי הוא עיקר הכוונה בכל המשכן להיות השם יושב הכרובים וכו' והנה הזכיר זו המצוה הראשונה שבענין המשכן ושהכל תלוי בה וכו' עכ\"ל. ומדבריו יוצא שכוונת המשכן היא שיהיה מקום לארון ובתכלית של השראת השכינה, ואילו כוונת המזבח היא עבודה. וראוי להעיר אמר מרן הרב זצ\"ל שעצם הארון אינו מעכב במקדש כמו שראינו בבית שני שחסר בו ארון ואילו מקום הארון בבית ק\"ק אכן מעכב. ויש לעיין אם יש נ\"מ בין משכן למקדש כי יתכן שבמשכן החפצא של הארון מעכב, וכן משמע שמשכן שילה נחרב כששבו הפלישתים את הארון. עיין ברש\"י בפסחים (לח ב, ד\"ה זאת אומרת) וז\"ל חרבה שילה בימי עלי כשנשבה הארון בארץ פלשתים, באו להם לנוב ולא היה שם משכן אלא בית של אבנים היה והוקבע שם מזבח הנחשת אבל ארון לא היה שם וכו' עכ\"ל, משמע ממנו שנוב לא נתקדש בקודשת המשכן משום שחסר ארון ואע\"פ שהיה שם המזבח הנחשת. אמנם במקדש עצם הארון אינו מעכב. ועיין בס' חמדת ישראל להגאון הרב מאיר פלאצקי זצוק\"ל מצות עשה ב' שהקשה שלפי דבריו למה מנה הרמב\"ן את עשיית הארון כמצוה בפני עצמה, עיי\"ש מה שתירץ. ועיי\"ע בס' כלי חמדה פר' תרומה אות ג' ובפרשת פקודי אות א'.</i> וז\"ל הרמב\"ם בפ' י\"א מהלכות תפלה הל\"א: כל מקום שיש בו עשרה מישראל צריך להכין לו בית שיכנסו בו לתפלה בכל עת תפלה ומקום זה נקרא בה\"כ, עכ\"ל, לרמב\"ם קיום מצות בהכ\"נ הוא שיהיה מקום מוכן לתפלה. והנה תפלה היא עבודה שבלב כמו שכותב הרמב\"ם (פ\"א מהל' תפלה הל\"א) ז\"ל מצות עשה להתפלל בכל יום שנאמר ועבדתם את יי' אלהיכם. מפי השמועה למדו שעבודה זו היא תפלה שנאמר ולעבדו בכל לבבכם אמרו חכמים אי זו היא עבודה שבלב זו תפלה, עכ\"ל, הרי שעיקר מצוותיהם של בהכ\"נ ומקדש שוות הן שכן שניהם מקומות המוכנים לעבודת ד' ע\"י הקרבת קרבנות או ע\"י תפלה. בכך מוסברת המצוה להתפלל נוכח מקום המקדש (פ\"ה מהל' תפלה הל' א', וג') וכתחינת שלמה המלך (מלכים א': ל\"ח): \"כל תפלה כל תחנה אשר תהיה לכל האדם לכל עמך ישראל אשר ידעון איש נגע לבבו ופרש כפיו אל הבית הזה\", ועולה מזה שבהכ\"נ והמקדש דומים בעצם קיום מצוותם.",
            "והנה הרמב\"ם (בפ' י\"א מתפלה הל\"א) מחייב בניית בהכ\"נ רק כשיש עשרה מישראל שכן מצות צבור היא ולא מצות יחיד. דומה דינו לדין בניין המקדש שגם הוא מצוה דרבים ולא של היחיד וכמו שיוצא מדברי הרמב\"ם (פרק ראשון מהל' מלכים הל\"א): שלש מצוות נצטוו ישראל בשעת כניסתן לארץ. למנות להם מלך כו' ולהכרית זרעו של עמלק כו' ולבנות בית הבחירה שנאמר לשכנו תדרשו ובאת שמה, עכ\"ל. לאור האמור קרוב לומר ששם צדקה שחל על נדבות בהכ\"נ תלוי במצוה דרבים ורק בממון המיועד לתפלת הצבור חל השם דצדקה ולא בממון המיועד לצורך תפלת היחיד. ונראה שלא מצוה של עבודת ה' יתב' ברבים כתפלה בלבד קובעת את חלות השם דצדקה אלא כל ממון המיועד למצות הרבים איזו שהיא הוי' צדקה. אתרוג קהל, לדוגמא, חשוב חפצא של צדקה שכן מיועד למצות הרבים, אבל לא אתרוג של יחיד. וכן בכל דבר שעומד לצורך צבור חל שם צדקה.",
            "ע\"פ יסוד זה מבואר היטב פסק הרמב\"ם שבני העיר יכולים לשנות נדבות בהכ\"נ או קופה ותמחוי לצורכיהם האחרים גבאי צדקה אינם קונים הממון בעד העניים. הקובע דחלות שם צדקה בממון הקופה אינו העניים, כי אין הגבאים קונים בעד העניים; הקובע דשם צדקה הוא מצות צורך הרבים. ולפיכך משנים אותם לצורכי רבים אחרים ואפי' לדבר הרשות של הרבים שכן כל צורך הרבים כלול בצדקה (עיין לעיל באות ד').",
            "ראייה מוכרחת לביאור זה ניתנת להביא מתוס' כתובות בהקשר למבואר שם שמגיהי ספרים שבירושלים היו נוטלין שכרן מתרומת הלשכה, כתבו התוס' (קו ב ד\"ה וכי גבי) שאין זה מטעם לב ב\"ד מתנה עליהן אלא כך היא מצותה דתרומת הלשכה מעיקרא, וז\"ל דבכל הנהו היו בית ישראל מקדישין אותן לצורך כך כמו לצורך קרבנות שכל אותן הדברים רגילות הן והיינו דקתני דבאין מתרומת הלשכה עצמה ולא קתני מותר היינו משום דלאו מחמת לב ב\"ד משתרו אלא מחמת ישראל, עכ\"ל. ולכאורה יפלא שהרי הגהת ספרים אינה צורך קרבנות אלא צורך צבור בעלמא והיאך הותרה קדושת תרומת הלשכה לדבר שאינו צורך הקדש. עכצ\"ל שתרומת הלשכה הואיל ובאה ממחצית השקל שתרמו בני ישראל ממון צבור הוא שקדשוה למצוה והיינו להיות חפצא של צדקה העומדת לצורך הרבים. לפיכך מוציאין תרומת הלשכה על צורכי הרבים כדין הצדקה, ודין הצדקה הוא שורש ההיתר להוציא כסף קדוש בשביל צורכי צבור וכנ\"ל בקופה ובהכ\"נ. (בשם הגר\"מ זצ\"ל).",
            "<b>ו.</b><br>החילוק בדין צדקה שעד שלא באתה ליד גבאי מותר לשנותה ואילו משבאתה ליד גבאי אסור לשנותה (ערכין דף ו.) מתבארת בפשיטות אליבא דרבינו האי גאון. לדעתו אין באמירת סלע זו לצדקה קנין אלא הטלת שם צדקה על החפצא בלבד. ובכן זה הוא לפני שהגיעה ליד גבאי, אבל משהגיעה ליד הגבאי קונה הוא את הצדקה במעשה קנין גמור בעבור העניים ומשום כך אסור לשנותה.",
            "אולם אליבא דהרי\"ף וסייעתו הסוברים שבאמירת סלע זו לצדקה כבר חל קנין בצדקה צ\"ע במה נשתנה דין הצדקה ע\"י הגעתה ליד הגבאי. ונראה ליישב בשני אופנים:",
            "א) יתכן שדעת הרי\"ף היא שקנין הממון שחל באמירת סלע זו לצדקה אינו קנין ממון לעניים עצמם אלא לחלות שם הצדקה שכן צדקה מהווה בעלות בפני עצמה הדומה לבעלות דהקדש ודמעשר שני (למ\"ד מע\"ש ממון גבוה). ניתן לשנות הצדקה רק כשיש בעלות דצדקה ולא כשהממון שייך ממש לעניים עצמם. משהגיעה ליד הגבאי אינו ממון צדקה כי העניים עצמם קונים בקנין גמור ולכן אסור לשנותה.",
            "ב) אמנם יתכן שאף משהגיעה ליד גבאי אין העניים קונים לעצמם והממון כמקודם נחשב לממון דצדקה. אולם יש כאן דין אחר, והוא משהגיעה ליד הגבאי נגמרת חלות השם דצדקה בחפצא. הביאור לכך: עד שלא הגיעה ליד גבאי עדיין לא עמדה החפצא להתחלק לעניים ואילו משהגיעה ליד הגבאי עומדת החפצא לחלוקה לעניים ולכן נגמר השם דצדקה שבחפצא, ומשנגמר השם דצדקה בחפצא אסור לשנותה. כדומה מצינו בערכין, שהערכין חולין בידי המעריך עד שיבאו לידי הגזבר (חולין קלט ב). חזינן שיד הגזבר מקדשת את החפצא דערכין. הוא הדין בצדקה, אע\"פ שחלות שם הצדקה חלה מיד משעת ההפרשה, מ\"מ ההגעה לידי גבאי גומרת את השם דצדקה שבחפצא, ומאותה שעה ואילך אסור לשנותה.",
            "ונראה לומר שתהיה נ\"מ בין שני הפירושים לגבי דין התפסה בצדקה ואליבא דשיטת הרמב\"ם שיש התפסה בצדקה (פ\"ח מהל' מתנות עניים הל\"ב). הנה לאחר שבא כסף הצדקה לעני עצמו וקונה קנין גמור פשוט שאינו נקרא עוד מעות צדקה ואי אפשר להתפיס בו כסף אחר בדין הצדקה. ויוצא לפי\"ז שלצד הראשון דלעיל שמשהגיע הכסף ליד הגבאי נעשה לממון עניים גמור שכן קנו אותו בקנין פשוט מסתבר שכבר פקע לגמרי שם הצדקה מהחפצא ולא ניתן להתפיס בו כסף אחר בדין הצדקה. אך לצד השני הנ\"ל שמשהגיע ליד הגבאי נגמר שם הצדקה שבחפצא כי עכשיו עומדת היא להתחלק לעניים כן תחול התפסה שהרי קיים שם הצדקה בחפצא.",
            "ברם לפי\"ז עלינו להתבונן בדין דלשמור ולא לחלק דגבאי צדקה שפשע פטור (ב\"ק צג א), בשלמא לצד השני שע\"י ההגעה ליד הגבאי נגמר שם הצדקה שבחפצא והכסף עומד למצוה דחלוקה מובנת גזה\"כ וכנ\"ל שחלות שם הצדקה אינה מחייבת בשמירה. אולם לפי צד הראשון הנ\"ל שמשהגיע ליד הגבאי העניים בעצמם קונים את הכסף בקנין ממון גמור ושם הצדקה פקע מהחפצא (ואפילו התפסה אין בו) צ\"ע: מה יסודה של גזה\"כ הפוטרת את השומר. במה נשתנה שמירת הגבאי מכל שמירה שבעולם. אכן רש\"י שם פי' שגזה\"כ פוטרתו מטעם ממון שאין לו תובעין. אמנם עדיין צ\"ע אם השומר פטור משום שממון עניים הוא ממון שאין לו תובעין, הלא זה פטור בכהת\"כ וגם במתנות כהונה וכדאיתא בחולין (קל:), ולמה זקוקים לגזה\"כ מיוחדת בנוגע לממון עניים.",
            "נראה שלולא גזה\"כ דלשמור ולא לחלק הו\"א דממון עניים יחשב כממון שותפים שהוא ממון שיש לו תובעים שכן לכל שותף ושותף יש זכות ממון לעצמו ויכול לתובעו. רק ממון דמתנות כהונה מהווה ממון שאין לו תובעין הואיל ושייך לשבט הכהנים בכלל ולא לכל כהן וכהן בפרט וממון שקנוי לכלל ולא לפרט הוי ממון שאין לו תובעים. ולשם כך באה גזה\"כ לקבוע שגם ממון עניים שייך לשבט העניים בכלל לא לכל עני ועני בפרט, ועקב כך נחשב לממון שאין לו תובעים שהשומר פטור עליו. וכן מבואר ברש\"י שם, וז\"ל, ע\"מ לחלק לעניים דלא קרינא ביה לשמור דכיון דאמר ליה חלקהו תו לא דמפקיד נינהו ומאן קתבע ועניים לא מצו תבעי דלכל חד וחד מצי אמר לאו לדידך יהיבנא אלא לאחריני, עכ\"ל, כלומר ממון עניים הוא ממון השבט בכלל ולא של כל עני ועני בפרט. עוד נראה שאף אם יבואו כל העניים או הכהנים שבעולם ויתבעו הממון לא יזדקק בי\"ד לתביעתם כי אפילו כולם ביחד אינם מייצגים את הציבור של שבט העניים או הכהנים שכן ציבור הוא שם מופשט הכולל כל העניים והכהנים של כל הדורות ולא של דור אחד בלבד בסכום ומנין. דומה הוא לציבור של כלל ישראל שאין לו מספר כלל כי כולל כל היהודים שבכל הדורות עד אין מספר, וכדמבואר מהדין שאין מיתה בציבור (הוריות ו א) ושאין הלכות חטאת שמתו בעליה חלות בחטאת הציבור.",
            "החילוק בין ציבור לשותפים מבואר גם מדין שנים שנדרו הנאה זה מזה שמותרים בדברים של עולי בבל כגון הר הבית ובעזרות ובבור שבאמצע הדרך משום שממון ציבור הם וכלשונו של הרמב\"ם (פ\"ז מנדרים הל\"ב) הרי הם \"בשותפות כל ישראל\". ומאידך אסורים בדבר של אותה העיר כגון ברחבה ובמרחץ שממון שותפים הם. ממונם של כלל ישראל אינם שייכים ליחידים ולכן אינם נתפסים באיסורי נדרים של היחיד, (עיין בנדרים (מח) ובחידושי הגר\"מ הלוי דף כ\"ג).",
            "<b>ז.</b><br>מי שאמר מנה עלי לבדק הבית והפריש מעות לנדרו ונגנבו או אבדו חייב באחריותן עד שיבאו לידי הגזבר (חולין קלט א, ואליבא דר\"י), והוא הדין בשקלים שמי שאבד שקלו חייב באחריותו עד שימסרנו לגזבר (ירושלמי רפ\"ב דשקלים ורמב\"ם פ\"ג משקלים הל\"ח) - ויש לחקור האם דין הגזבר מיוסד בכך שקונה בשביל הקדש או בדין אחר - והוא אותו ספק הנ\"ל בנוגע ליד הגבאי בצדקה.",
            "והנה מבואר בחולין (שם) שחלוקים ר\"י ור\"ל בדין אחריות בהקדש. אמנם ר\"ל מודה לר\"י במי שאמר הרי עלי עולה ומתה נגנבה או שאבדה שחייב באחריותה. אלא שר\"ל מבחין: \"ה\"מ בקדשי מזבח דמחוסר הקרבה, אבל בקדשי בדק הבית דלאו מחוסרי הקרבה הם אע\"ג דאמר עלי ונגנבו או אבדו פטור\", הטעם לכך שכן \"כל היכא דאיתא בבי גזא דרחמנא איתיה דכתיב לה' הארץ ומלואה\".",
            "ניתן להבין את הבחנת ר\"ל ע\"פ המבואר בב\"ק (עו.) שהגונב ומקדיש לבדק הבית משלם ד' וה' כי \"מה לי מכרו להדיוט מה לי מכרו לשמים\", ואילו הגונב ומקדיש למזבח פטור מד' וה' כי \"מעיקרא תורא דראובן והשתא תורא דראובן\". הגמרא לדעת הגר\"ח זצ\"ל קובעת שקדשי בדק הבית חלוקים מקדשי מזבח בעיקר חלותם. הגונב ומקדיש לבדק הבית חייב בד' וה' מדין מכירה שכן קדשי בדק הבית הויין ממון הקדש וקנינו. המקדיש מקנה את הבהמה להקדש בקנין גמור ואחרי שמקדישתו אין לבהמה שייכות כלל להדיוט. מאידך בקדשי מזבח עיקר דינם הוא חלות קדושה למצות הקרבה ע\"ג המזבח, אבל גם אחרי ההקדש המקדיש הוא הבעלים דהקרבן ויש לו בו קנין. לפיכך אין ההקדש כמכירה להדיוט ופטור הגנב מד' וה'.",
            "בהתאם לכך הסביר הגר\"ח זצ\"ל דינים אחרים:",
            "א) הרמב\"ם פוסק בפ\"ב מהל' גניבה הל\"א וז\"ל: הגונב כו' נכסי הקדש אינו משלם אלא קרן בלבד שנאמר ישלם שנים לרעהו לרעהו ולא להקדש כו' וכן הגונב קדשים מבית בעליהן בין קדשי קדשים בין קדשים קלים כו' הרי זה פטור מן הכפל ומתשלומי ארבעה וחמשה שנאמר וגונב מבית האיש ולא מבית הקדש, עכ\"ל. וקשה למה נזקק הרמב\"ם לשני פסוקים למעט הקדש מכפל וד' וה': הפסוק של רעהו ולא של הקדש למעט קדשי בדק הבית והפסוק של וגונב מבית האיש ולא מבית הקדש למעט קדשי מזבח.",
            "ביאר הגר\"ח זצ\"ל שבבדק הבית אין למקדיש בעלות כלל בחפצא לאחר שהקדישו. לכן מביא שם הרמב\"ם את הפסוק של רעהו ולא של הקדש ללמד שהגונב נכסי הקדש אינו משלם כפל להקדש, אבל משלם הקרן להקדש שכן הקדש הוא הבעלים. לעומת זה בקדשי מזבח מביא את הפסוק וגונב מבית האיש ולא מבית הקדש המלמד שאין הגנב משלם כפל לבעל הקרבן, ברם חייב לשלם לו הקרן, כי מעיקרא תורא דראובן והשתא תורא דראובן.<sup>17)</sup><i class=\"footnote\">עיין בב\"ק (סג.) בתוס' ד\"ה רעהו בספר חדושי רבינו חיים הלוי (פ\"ב מהל' מעילה הל\"ה) ובספר חדושי מרן רי\"ז הלוי (דף פב.).</i>",
            "ב) הרמב\"ן בספרו מלחמות ה' לפרק הגוזל בתרא (דף (מא.) בדפי הרי\"ף ד\"ה עוד כתב) דן אם גנב והקדיש קונה מדין שינוי רשות. הדיון נוגע רק כשהקדיש הגנב את הדבר בקדושת מזבח, ואילו בגנב והקדישו לבדק הבית פשוט לו לרמב\"ן שם שיש קנין שינוי רשות, עיי\"ש. וביאור החילוק אליבא דהגר\"ח זצ\"ל הוא שחלות קדשי בדק הבית היא קנין ממון גמור להקדש בלי שנשארה יד הדיוט כלל ולכן בודאי מהוה שינוי רשות. אך בקדושת הגוף למזבח שההקדש חל בעיקרו לקדש את הבהמה למצות הקרבה, המקדיש עדיין בעל הקרבן, ויתכן שאין כאן שינוי רשות.",
            "ג) רש\"י (בפסחים ה ב ד\"ה ולא יראה לך) מפרש שהמיעוט \"אתה רואה של גבוה\" המפקיע חמץ של גבוה מאיסור בל יראה ובל ימצא הוא בחמץ שהקדישו לבדק הבית, משמע שעל חמץ שהקדישו למזבח - כגון לחמי תודה - עובר בב\"י וב\"י, ולכאורה תמוה דמ\"ש. ונראה שלדעת רש\"י הפוטר בחמץ גבוה אינו השם של קודש שבחפצא אלא הבעלות של הקדש. ובכן חלוק קדשי בדק הבית מקדשי מזבח שכן דוקא בקדשי בדק הבית יש בעלות הקדש הפוטרת מב\"י וב\"י ולא בקדשי מזבח.",
            "ד) תוס' ישנים בכריתות (יג ב, ד\"ה ואשם אחד) כותבים שהשיעור של שו\"פ במעילה חל במעילה בקדושת דמים בלבד ואילו מעילה בקדושת הגוף מחייבת בכ\"ש. וביאר הגר\"ח זצ\"ל שבקדו\"ד הואיל ויש בה רשות גבוה המחייב של מעילה הוא חלות גזילה ואין גזילה בפחות משו\"פ. ואילו בקדוה\"ג המחייב של מעילה הוא חילול ההקדש בשיעור כל שהוא.<sup>18)</sup><i class=\"footnote\">ברם צ\"ע למה אין דין איסה\"נ וחילול הקדש מחייב מעילה בכ\"ש בקדו\"ד כמו בקדוה\"ג. ויתכן שלדעתם גם איסה\"נ ליכא בקדו\"ד ורק גזילה כיון שמשתמשים בו לכל צורכי בדק הבית, משא\"כ בקדוה\"ג. ע\"ע בס' רשימות שיעורים לשבועות ונדרים חלק א' בענין מעילה אות ד'.</i>",
            "ה) עיין ערכין (כח:) ותמורה (לב.) שיש הקדש עילוי מקדשי מזבח להוסיף בהם קדושת בדק הבית, אבל לא איפכא. והסביר הרמב\"ם (פ\"ו מערכין הל\"ח) שהוא מטעם שלא חל הקדש עילוי כשמקדיש בדק הבית הואיל ואין אדם מקדיש דבר שאינו שלו, ואילו קדשי מזבח שלו ויכול להקדישם הקדש עילוי.<sup>19)</sup><i class=\"footnote\">צ\"ע דהא הרמב\"ן בפירושו עה\"ת (פ' מטות) כותב שעיקר חלות הנדר דהרי עלי קרבן מדין קנין אמירתו לגבוה כמסירתו להדיוט, והא אליבא דהגר\"ח זצ\"ל עיקר דין הקרבן אינו קנין ורק קדושת הגוף. (עיין בענין צדקה אות ג').</i>",
            "עקב יסודו של הגר\"ח זצ\"ל מוסברת דעת ריש לקיש המחלקת בין קדשי בדק הבית לבין קדשי מזבח. בקדשי בדק הבית דהויין לגמרי ממון הקדש וקנינו אמרי' \"כל היכא דאיתא בי גזא דרחמנא איתא\", משא\"כ בקדשי המזבח שאינם קנויים להקדש בקנין גמור. אמנם לפי\"ז צ\"ע בשיטת ר' יוחנן המחייבת המקדיש בדק הבית באחריות כמו המקדיש קדשי מזבח.",
            "במס' מגילה (ח.) מבואר שבניגוד לנדבות שאינו חייב באחריותן, בנדרים חייב וז\"ל שם מנהני מילי דת\"ר ונרצה לו לכפר עליו ר' שמעון אומר את שעליו חייב באחריותו ואת שאינו עליו אינו חייב באחריותו, מאי משמע א\"ר יצחק בר אבדימי כיון דאמר עלי כמאן דטעין אכתפיה דמי, ע\"כ. ונחלקו בזה הרמב\"ם והתוס'. דעת הרמב\"ם (בפ' י\"ד מהל' מעה\"ק הל' ה) וז\"ל מה בין נדרים לנדבות שהנודר אם הפריש קרבנו ואבד או נגנב חייב באחריותו עד שיקריב כמו שנדר, עכ\"ל. ואילו התוס' בחולין (כב: ד\"ה והביא) סוברים שכשמגיע הקרבן ליד הכהן יצא ידי נדרו אף שעדיין לא נקרב. וכן כותב רש\"י (בחולין קלט א ד\"ה דמיחסר) שחייב להביאו לעזרה דוקא ומשמע שגם בלי הקרבה אלא בהבאה לכהן בלבד כבר יצא ידי חובתו וכשיטת התוס', עיי\"ש בגליון הש\"ס. והנה לדעת רש\"י ותוס' עולה השאלה כיצד קיים נדרו להקריב קרבן במה שהביאו לכהן הגזבר במקדש. ועי' במל\"מ בהל' מעה\"ק שם שתמה על רש\"י ותוס' מדין שחיטה שלא לשמה שלא עלתה לבעלים לשם חובה (זבחים דף ב.), והרי הביא את הקרבן לידי כהן, וא\"כ למה חייב באחריותו אם נשחט שלא לשמה, ואמנם תמיהה גדולה היא על רש\"י ותוס'.",
            "ביאר הגר\"מ זצ\"ל שמסירה ליד גזבר אינה מעשה קנין רגיל מעין יד הדיוט, אלא חלות דין במצות הבאה וטיפול בקרבן. כן יוצא ממה שפוסק הרמב\"ם (פ\"ב מבכורים הל\"כ) שחייב הבעל באחריות ביכורים \"עד שיביאם להר הבית\". הגר\"א שינה את הגירסא לבית (בל' \"הר\") דהיינו לעזרה כמצותה דביכורים כי דעתו שחיוב אחריות בבכורים נמשך עד קיום מצות הבאת הביכורים לעזרה. אולם הגר\"מ זצ\"ל הסביר בשם אביו הגר\"ח זצ\"ל שלפי הגירסא שלנו ברמב\"ם אין חיוב האחריות תלוי בקיום מצות הבאת הביכורים עד גומרה, אלא הוא תוצאה מחיוב טיפול מיוחד שמוטל על הבעלים בקדשים. בהבאה להר הבית כבר קיימו הבעלים את חובת הטיפול שעליהם אף שלא קיימו עדיין את מצות הבאת הביכורים בחפצא לעזרה, ואחרי שנתקיימה מצות הטיפול פקעה האחריות, שכן אחריות דין היא בחובת טיפול. וכן אליבא דרש\"י ותוס' בקרבנות נדרים ע\"י מסירה ליד הכהן בעזרה מקיימים הבעלים את חובת הטיפול להביאם לעזרה ובכך נפטרו מאחריות. ראייה ליסוד זה הביא הגר\"מ זצ\"ל מהספרי (דברים י\"ב: כ\"ו אות מ\"ה). שם מבואר שלחד מ\"ד חיוב האחריות בקרבנות הוא עד הבאת הקרבן לבאר הגולה ולא לעזרה. והרי מובן מאליו שלענין קיום נדרו אין באר הגולה מעלה או מוריד, ובע\"כ שחיוב האחריות הוא מדין טיפול מיוחד, ולמ\"ד זה חיוב הטיפול המיוחד בזבחים נגמר בהבאת הקרבן לבאר הגולה. והסיק הגר\"מ זצ\"ל שהבאת קדשים ליד הכהן גזבר דהקדש אליבא דרש\"י ותוס' אינה מהוה חלות קנין ממון פשוט להקדש כמו בהדיוט אלא היא קיום מצות טיפול הבעלים בקדשיהם. גם הסברא נוטה לכך כי לא יתכן שקנין יד פשוט של הגזבר יחול בקרבנות ואפי' בשביל גבוה ולפיכך צ\"ל שיד הגזבר פועלת בקיום מצות הטיפול ולא כיד הקונה.",
            "הגר\"ח זצ\"ל ביאר שמצות הטיפול בקדשים, \"רק קדשיך אשר יהיו לך ונדריך תשא ובאת אל המקום אשר יבחר ד'\" (דברים יב: כו), היא המחייבת באחריות ממון. וכבר קדמו בבעל הטורים שם, וז\"ל ונדריך ב' במס' ונדריך תשא ובאת ונדריך תשלם היינו דתנן בנדרים אם מתו או נגנבו חייב באחריותן וזהו ונדריך תשלם האיך ונדריך תשא שאתה חייב באחריותן עד שתביאם כדאמרי' כיון דאמר עלי כמאן דטעין ליה אכתפיה דמי עכ\"ל.",
            "ולפי\"ז ניתן ליישב את תמיהת המל\"מ (שם בהל' מעה\"ק) על שיטת רש\"י ותוס' מהמשנה בריש זבחים שאם שחטה שלא לשמה שלא עלתה לבעלים לשם חובה, והלא לשיטתם כבר כלתה אחריותו משמסר הקרבן הראשון ליד הכהן הגזבר ולמה חייב להביא קרבן אחר. וי\"ל שהם סוברים שאף שפטור מאחריות הממון משנמסר הקרבן הראשון ליד הגזבר שכן תלוי חיוב הממון במצות הטיפול, עכ\"ז חובת מצות הקרבן והנדר מתקיימת דוקא עם הקרבה לשמה ובנוגע לחובת הנדר ומצותו כתבה המשנה שלא עלתה לבעלים לשם חובה וחייבים להביא עוד קרבן.",
            "בהתאם לביאורם של הגר\"ח זצ\"ל והגר\"ם זצ\"ל עלינו להסיק שגם בבדק הבית אליבא דר\"י שהבעלים חייבים באחריות עד שבא לידי גזבר, אין הטעם משום שהגזבר קונה בשביל הקדש שהרי כבר קנוי הדבר בקנין ממון גמור להקדש ואיתא בגזא דרחמנא משעת הפרשת נדרו לבדק הבית כנ\"ל. אך הטעם לכך הוא שהמסירה ליד הגזבר מהווה קיום במצות הטיפול והאחריות מוטלת על הבעלים כל זמן שלא נתקיימה מצות הטיפול.",
            "יוצא לפי\"ז שדין הגזבר בהקדש שונה מדין הגבאי בצדקה. לגבי צדקה יש להניח שהגבאי קונה בקנין בעבור העניים (וכפשטות הגמרא בב\"ק (לו:) דאנן יד עניים אנן) ואילו הגזבר אינו קונה במעשה קנין בעבור הקדש וידו רק פועלת להשלים את מצות טיפול קדשים, והדברים מאירים לעינים.",
            "ברם ניתן לומר שמצות הטיפול בקדשים אינה נוהגת אלא בקדשי מזבח וכפשוטו של מקרא בפ' ראה ולא בקדשי בדק הבית. ולפי\"ז צריך לומר שיד הגזבר קונה בעד בדק הבית. רק בקדשי מזבח אין ידו קונה ודוקא שם ההבאה מהווה קיום מצות הטיפול וכנ\"ל. ולפי\"ז דין האחריות אליבא דר\"י אינו חל מחמת מצות הטיפול דקדשים אלא מחמת הנדר שנדר, ושלא כדנ\"ל.",
            "<b>ח.</b><br>בענין כפייה בצדקה:",
            "א) התוס' בב\"ב, (ח:) ד\"ה אכפיה, מקשין היאך אכפיה רבא לרב נתן בר אמי ושקיל מיניה ד' מאה זוזי, והרי צדקה מצות עשה שמתן שכרה בצדה ואין בי\"ד של מטה מוזהרין עליה. ופר\"ת שכפייה בדברים. ור\"י תירץ שכופין בצדקה משום שיש בה לאוין: לא תאמץ את לבבך ולא תקפץ וגו'. ע\"ש ובתוס' בכתובות (דף מט.) ד\"ה אכפייה.",
            "והנה אליבא דהראשונים הסוברים שבצדקה חלים שעבודי ממון וקניינים אין התחלה לקושיא שכן הכפייה הוא מטעם גביית ממון ומה שבי\"ד של מטה אין מוזהרין על מצוות שמתן שכרה בצדן נוגע רק לכפייה על המצוות ולא לגביית ממון.<sup>20)</sup><i class=\"footnote\">עיין בקצות (ר\"צ, ג') ובתוס' כתובות (מט.) ד\"ה אכפייה. ולפי\"ז אף קושית הגרע\"א בגליון הש\"ס ע\"ז (ה:) שהקשה למה עכו\"ם שנדר הרי עלי קרבן חייב להביאו מתורצת כי אע\"פ שאינו מוזהר במצוות בל יחל ומוצא שפתיך תשמור חייב להביאו מטעם שעבודי ממון.</i>",
            "אמנם מרן ר' חיים זצ\"ל העלה שאף אליבא דרבינו האי גאון וסיעתו הסוברים שצדקה היא חובת מצוה בלבד ניתן ליישב את קושית התוס'. בצדקה מציע ר' חיים זצ\"ל יש שתי מצוות: א) מצות היחיד; ב) ומצות הציבור. חלות השם דצדקה בקופה ותמחוי היא שם צדקה של הציבור. וההלכה שלא לכפות על מצות עשה שמתן שכרה בצדה נוהגת רק במצות היחיד אבל לא במצות הציבור. הבי\"ד הם נציגיהם של הציבור ועל ידם הציבור מקיים חובתו, ולכן כופין במצוות ציבור. ראייה ליסוד זה ממה שמובא בב\"ב (פט.) שבי\"ד מעמידין אגרדמין להלקות ולענוש מעוותי המדות (עי' בפי' רשב\"ם שם). והנה גם תקון המדות הריהו מצות עשה שמתן שכרה בצדה, אלא, שזוהי גזה\"כ דיהיה לך מלמד שמעמידין אגרדמין למדות, והיא באה ללמד שאין כאן מצות יחיד בעלמא, אלא מצות ציבור. ובכן פעולת הבי\"ד במדות ובצדקה אינה להכריח ליחיד לקיים מצוה דיליה, אלא שיקיימו הציבור והבי\"ד מצוה דילהון.",
            "בהתאם להאמור הבחין הגר\"ח זצ\"ל בין שתי פרשיות שבתורה המצוות על הצדקה: פרשה אחת בראה (דברים ט\"ו: ז' - י\"א), כי יהיה בך אביון מאחד אחיך באחד שעריך בארצך אשר ה' אלקיך נתן לך לא תאמץ את לבבך ולא תקפץ את ידך מאחיך האביון. כי פתח תפתח את ידך לו והעבט תעביטנו די מחסרו אשר יחסר לו וכו'. ופסוק שני בבהר (ויקרא כ\"ה: ל\"ה) דכתיב וכי ימוך אחיך ומטה ידו עמך והחזקת בו גר ותושב וחי עמך. וביאר הגר\"ח זצ\"ל ששתי פרשיות אלו הן שני חיובים נפרדים, שחובת היחיד במצות הצדקה נלמדת מהפרשה בראה הכוללת העשה של פתח תפתח והלאוין של לא תאמץ ולא תקפץ. ואילו בפ' בהר, \"והחזקת בו גר ותושב וחי עמך\", מדובר על חובת הציבור, עיקר החיוב להחזיק גר תושב הוא מוטל על הציבור ולכן נזכרת החזקת גר תושב בפרשת צדקה של הציבור.",
            "ובכך ניתן לפרש את המשנה בפ\"ג דמגילה (כג:) וז\"ל ואין אומרים ברכת אבלים ותנחומי אבלים וברכת חתנים כו' פחות מעשרה, לכאורה קשה למה במצוות אלו של חסד בעלמא זקוקים לעשרה. אכן ע\"פ יסודו של הגר\"ח זצ\"ל מוסברת שכן בכל מצוות של חסד כמו בצדקה מלבד חובת היחיד קיימת גם חובת הציבור, ומשום כך מצריכים עשרה בברכת אבלים ובברכת חתנים, דהיינו ציבור בעד קיום החסד של הציבור.",
            "ב) בתוס' שם תירץ הר\"י שהב\"ד כופין על הצדקה אף שמתן שכרה בצדה משום שיש בה לאוין דכתיב לא תאמץ את לבבך ולא תקפוץ. ולכאורה יפלא למה לא תירץ ר\"ת כתירוצו הפשוט של הר\"י. ונראה שדעת ר\"ת שהלאוין דצדקה תלויים בהעשה של פתוח תפתח, והואיל ואין כופין על העשה כך אין כופין בשביל הלאוין. ואילו הר\"י סובר שהלאוין אינם תלויין בעשה וכופין עליהם בפני עצמן.",
            "סברא דומה נמצאת בנוגע לאיסור דביאה ריקנית לעזרה. הרמב\"ם פוסק (בפ\"א מהל' חגיגה הל\"א) שהבא לעזרה ביום טוב הראשון של החג ולא הביא עולה לא קיים מצות עשה: יראה כל זכורך, וגם עבר על לא תעשה: לא יראו פני ריקם, אבל אינו לוקה על לאו זה שהרי לא עשה מעשה. ובשאג\"א (סי' ל\"ב) הקשה הלא ביאה ריקנית יש בה מעשה ולמה לא ילקה עליה. וביאר השאג\"א שם ובספרו טורי אבן ריש מס' חגיגה (ב.) דהלאו דביאה ריקנית אליבא דהרמב\"ם תלוי בבטול העשה. זאת אומרת האיסור של הלאו אינו עצם הביאה למקדש ריקנית אלא המניעה מהבאת קרבנות בשעת הביאה. עיקר העבירה של הלאו הוא שאינו מקיים העשה, ולכן לאו שאין בו מעשה הוא. והגר\"ח זצ\"ל הסביר לבנו הגר\"מ זצ\"ל שכן הוא הפשט האמיתי ברמב\"ם. (וע\"ע בשיעורים למס' שבועות ונדרים חלק א' בענין לאו שאין בו מעשה אות ב'). וזוהי סברת ר\"ת בצדקה שהלאוין דלא תאמץ ולא תקפוץ ביסודן חלין משום שאינו מקיים העשה דפתוח תפתח, וכיון שאין כופין על העשה משום שמתן שכרה בצדה אין כופין גם על הלאוין התלויים בו.",
            "אמנם ניתן לבאר את דעת ר\"ת וסירובו לתרץ כר\"י באופן אחר. וזה עפמש\"כ הרמב\"ם (בפ\"ז מהל' מתנות עניים הל' א' - ב') וז\"ל: מצות עשה ליתן צדקה לעניים כפי מה שראוי לעני אם היתה יד הנותן משגת שנאמר פתח תפתח את ידך לו ונאמר והחזקת בו גר ותושב וחי עמך ונאמר וחי אחיך עמך. וכל הרואה עני מבקש והעלים עיניו ממנו ולא נתן לו צדקה עבר בלא תעשה שנאמר לא תאמץ את לבבך ולא תקפוץ את ידך מאחיך האביון עכ\"ל. מדבריו יוצא שהעשה לתת צדקה הוא מצוה תמידית. ואילו על הלאו אינו עובר אלא כשהעני מבקש והעלים עיניו ממנו. וי\"ל שר\"ת סובר כרמב\"ם ומדובר באופן שהעני אינו מבקש ממנו ובכן יש עשה בלי לאו. והר\"י לעומתו סובר שלא כרמב\"ם דהיינו שבכל אופן יש לאו ועשה ואפי' כשאין עני המבקש ממנו.",
            "ג) הרמב\"ם פוסק בפ\"ז מהל' מתנות עניים הל' י\"ב וז\"ל אין פוסקים צדקה על יתומים ואפילו לפדיון שבויים ואע\"פ שיש להם ממון הרבה וכו', והוא ע\"פ הגמ' ב\"ב (ח.). מאידך בסוף הל' נחלות פ' י\"א הל' י\"א כותב וז\"ל ומי שנשתטה או שנתחרש בית דין פוסקין עליו צדקה אם היה ראוי עכ\"ל, והוא כגמ' כתובות (מח.). וקשה מ\"ש יתומים קטנים שאין פוסקים עליהם צדקה מחרש ושוטה שכן פוסקים עליהם. ועוד, הרי חרש שוטה וקטן פטורים ממצוות התורה וא\"כ למה פוסקין צדקה על חרש ושוטה.",
            "והנה בנוגע לחרש ושוטה יתכן לבאר חיובם בצדקה על פי דעת הראשונים שיש שעבודי ממון בצדקה והשעבודים חלים בחרש ושוטה כמו בפקח.<sup>21)</sup><i class=\"footnote\">ברם צ\"ע דאם פטורים מהמצוה למה שיתחייבו בשעבודי הממון דהא לכאורה תלויים זו בזו.</i> וליתר הראשונים ניתן לומר אליבא דיסוד דר' חיים זצ\"ל שנוסף למצות היחידים שיש בצדקה מצות הציבור שאף שחרש ושוטה פטורים ממצוות יחידים אבל לא ממצוות צבור.<sup>22)</sup><i class=\"footnote\">ולפי\"ז יל\"ע בשאר מצוות צבור כגון מלחמת מצוה, בנין ביהמ\"ק, ומנוי מלך מה דינם דחש\"ו.</i>",
            "ברם יש להסביר חיובם של חרש ושוטה בדרך אחרת. הדין הוא שטבל של חש\"ו חייב בתרומות ומעשרות וכן בכור דחש\"ו חייב בבכורה. ולכאורה יפלא הלא חש\"ו פטורים ממצוות. אך היסוד הוא: חש\"ו פטורים ממצוות החלות על קרקפתא דגברא כמו מצה, לולב, וסוכה אבל הם חייבים במצוות החלות בממונם כגון הפרשת תו\"מ ובכור. וי\"ל שהוא הדין בצדקה שכן יש בה שתי מצוות: א) מצות גברא ומזו חש\"ו פטורים; ב) מצוה שבממון דהיינו שהממון שלהם יותן לצדקה ובזו חש\"ו חייבים.<sup>23)</sup><i class=\"footnote\">לפי\"ז חש\"ו חייבים בלקט, שכחה, ופאה. ויל\"ע במצוות אחרות שבתורה הנוגעות לממון. ולכאורה בנוגע לעיקר הדמיון יתכן שמבכור והפרשת תרומה ומעשרות אין ראייה לצדקה וללשו\"פ כי י\"ל שחו\"ש חייבים רק באותן המצוות שאיסור חל בגופן של ממונם כבכור שיש בגופו איסור לאו ותו\"מ שיש בהם איסור טבל. ואילו בצדקה ולשו\"פ אין בהם אלא חיוב ממון בלי חלות איסור בגוף הממון עצמו.</i>",
            "ועדיין עלינו לבאר את החילוק בין קטן שאין פוסקין עליו צדקה לבין חו\"ש שפוסקין עליהם. והנה הרמב\"ם פסק בפרק כ\"ו מהלכות מלוה ולוה (הל\"י) ז\"ל קטן שלוה חייב לשלם לכשיגדיל, עכ\"ל. חזינן שגם כשקטן בעצמו התחייב בממון אין נפרעין ממנו עד שיגדל. ויתכן שזה ההבדל בצדקה בין קטן לחרש ושוטה. אמנם כולם חייבים לתת צדקה כנ\"ל, אלא שבקטן אין נפרעין ממנו בקטנותו הואיל ואפשר לגבות ממנו לכשיגדל. מאידך חרש ושוטה מכיון שאינם עומדים להתרפא ואף בעתיד לא יהיו בני דעת אין מחכים ומחייבים אותם מיד. ונראה להוסיף שחו\"ש נחשבים מיד כבני העיר וחלים עליהם חיובי העיר כמו חיובי קופה ותמחוי. ואילו קטן שסופו להגדיל ולהיות בן דעת, כל זמן קטנותו אינו חשוב כאחד מבני העיר, ולכן אינו מחוייב לתת לקופה ולצדקה של העיר.",
            "<b>ט.</b><br>בנוגע לבל תאחר ובל יחל בצדקה עיין בשיעורים לנדרים (ג:) בענין בל תאחר אותיות ד' וו'. ובנוגע לדין התפסה בצדקה עיין עוד בשיעורים לשבועות (כ:) בענין שיטת הרמב\"ם בהתפסה אות ב'."
        ],
        [
            "<b>גמ'.</b> איתמר",
            "<b>א.</b><br>לרב פפא מועד למינו אינו מועד לשאינו מינו ולרב זביד הוי מועד לשאינו מינו. ועלינו להסכיר את מחלוקתם.",
            "ונראה שבהעדאת שור מועד מצויים שני דינים: א) בירור שטבע השור להיות נגחן; ב) חלות של שם מועד שחלה בשור. ויש כמה הוכחות לשני הדינים האלו:",
            "א) במס' יבמות (דף סד:) מבואר שהלכה כרבי דבתרי זימני הוי חזקה בנשואין (לענין קטלנית) ובמלקות (לענין כיפה) אך לא בווסתות ובשור תם הצריכים ג' פעמים. ובתוס' שם (דף סה. ד\"ה ושור המועד) כתבו שגם רבי עצמו מודה ששור המועד צריך ג' פעמים. ונראה לנמק החילוק שבחזקות מצויים שני דינים: א) בירור; וב) חלות שם. רבי סובר דבתרי זימני הוקבע הבירור, אבל חלות השם אינה חלה אלא בג' פעמים. משום כך בתרי זימני הוי חזקה בקטלנית ובכיפה שכן דינים אלו תלויים בבירור בלבד. מאידך בדיני ווסתות ושור מועד בנוסף לבירור חל שם אשה שיש לה ווסת ובשור חל שם דשור מועד. וכדי שתחול חלות השם של ווסת או של שור מועד צריכים ג' פעמים. (ווסת אינה בירור בעלמא אלא אף חלות שם. הראייה לכך שלשיטת הרמב\"ם המנין של ז' ימי נדה וי\"א ימי זיבה שונה כשיש לה ווסת מכשאין לה ווסת, עיין ברמב\"ם (פ\"ו מהל' איסורי ביאה) ובפוסקים).",
            "ב) ז\"ל הסוגיא בריש פ' חזקת הבתים (ב\"ב דף כח.) אמר ר' יוחנן שמעתי מהולכי אושא שהיו אומרים מנין לחזקה ג' שנים משור המועד מה שור המועד כיון שנגח ג' נגיחות הפך לי' מחזקת תם וקם ליה בחזקת מועד ה\"נ כיון דאכלה תלת שנין נפק ליה מרשות מוכר וקיימא לה ברשות לוקח. אי מה שור המועד עד נגיחה רביעית לא מיחייב ה\"נ עד שנה רביעית לא קיימא ברשותיה. הכי השתא התם מכי נגח שלש נגיחות הוי מועד ואידך כי לא נגח מאי לשלם הכא כיון דאכלה תלת שני קיימא לה ברשותיה. אלא מעתה חזקה שאין עמה טענה תהוי חזקה אלמה תניא וכו' עכ\"ל. לפום ריהטא הסוגיא תמוהה כי מהי השייכות בין דין חזקת קרקעות בג' שנים לדין שור המועד דג' נגיחות.",
            "ונראה שמצד דין חזקה בתורת בירור אין לדמות את שני הדברים שכן שני הבירורים שונים לחלוטין. אמנם הולכי אושא השוו את הדינים לענין יצירת חלות שם. כשם שבג' נגיחות חל עפ\"י גזה\"כ שם מועד בשור, כמו\"כ ג' שנים קובעות חלות השם דמוחזק ובעלים דקרקע.",
            "לאור האמור מובנת שתי הקושיות הראשונות בסוגיא. א) אשר לקושיא הראשונה למה לא נצריך שנה רביעית לחזקה בקרקע, הגמ' סברה שאע\"פ שבפעם השלישית מתברר שהשור נגחן אך השם דמועד שבשור חל דוקא בפעם הרביעית. הראייה לכך כי בפעם השלישית אינו משלם אלא חצי נזק בלבד, ואילו כבר היה חל השם מועד היה משלם נ\"ש. יוצא שהשם מועד חל כשנגח בפעם הרביעית ומחייבו על אותה הנגיחה נ\"ש. ולכן טוענת הגמרא שה\"ה בחזקת קרקעות מהראוי שיחול השם דמוחזק ובעלים רק בשנה הרביעית. לפי מהלך זה מוסברת גם הקושיא השניה שחזקה תועיל בלי טענה - כלומר מהראוי שהשם דמוחזק ובעלים בקרקע יחול אף בלי טענה. לבירור דרושה טענה, אולם מאחר שלפי הולכי אושא חל השם מוחזק ובעלים בקרקע כמו חלות השם של מועד שחל בשור היה בדין שהשם מוחזק יחול בקרקע בלי טענה ובירור כלל אלא מעצמו בדומה לשם מועד בשור, ועיי\"ש בהמשך הסוגיא ואכמ\"ל.",
            "ג) לעיל (דף כג: תוס' ד\"ה ולא ישמרנו וכו') הביאו התוס' ב' דיעות ברש\"י אם שור מועד משלם נ\"ש בפעם השלישית או רק בפעם הרביעית. ויתכן שהכל יודו שבפעם השלישית מתברר שהשור נגחן. אלא שחלוקות ב' הדיעות בנוגע לשעת חלות השם מועד - אם הוא חל בפעם השלישית ולכן משלם נ\"ש בפעם ג', או חל בפעם הרביעית ואינו משלם נ\"ש עד הפעם הרביעית.<sup>24)</sup><i class=\"footnote\">עיי\"ש בשיעורים.</i>",
            "לפי הנ\"ל ניתן להסביר את המחלוקת בין רב זביד לרב פפא. לדעת רב זביד השם של מועד למין זה מחייב אף במין אחר כי משנקרא השור בשם מועד הוא מועד לכל. ואע\"פ שחסרה הוכחה שיגח שאר המינים מ\"מ כשנגחם חייב נ\"ש שכן המחייב דנ\"ש הוא השם של מועד בלבד. ואילו רב פפא סובר, שכדי לחייב תשלומי נ\"ש בשור בנוסף לשם מועד, טעון בירור שהשור מועד ליגח, ובכן מועד למינו אינו מועד לשאינו מינו שהרי חסר הבירור.",
            "והנה בנגח שור חמור וגמל גם לרב פפא נעשה מועד לכל. אמנם אליבא דהרמב\"ם נעשה מועד לג' מינים אלו בלבד ולראב\"ד נעשה מועד לכל המינים שבעולם (עי' במ\"מ פ\"ו מהל' נז\"מ הל\"ט). ונראה לפרש את מחלוקתם ככה: כשנגח ג' מינים שונים יש בירור שיגח כל המינים שבעולם. אך עכ\"ז דרוש שיקבע חלות השם של מועד. הרמב\"ם סובר שמאחר שנגח למעשה רק את ג' המינים האלה חלות השם של מועד מוגבלת לג' מינים האלה לבדם. ברם הראב\"ד סובר שאפי' לרב פפא חלות השם של מועד כוללת כל המינים שבעולם, אך זקוקים לבירור שיגח את כל המינים, ומאחר שנגח ג' מינים יש בירור לכל המינים, ולפיכך משלם נ\"ש בכל המינים.",
            "<b>ב.</b><br>בהמשך הסוגיא הובא שלפי רב זביד אם היה מועד לאדם ומועד לבהמה וחזר בו מבהמה שחזרת בהמה שמה חזרה ונשאר מועד לאדם ולא לבהמה. ואילו לרב פפא ולסומכוס מאחר שנשאר מועד לאדם החזרה מבהמה לאו חזרה היא. ולכאורה הסברה נותנת להיפך. אליבא דרב זביד שמועד לאדם הוי מועד לבהמה למה תהיה החזרה מבהמה לבדה חזרה. לדעת רב פפא לעומת זאת שמועד לאדם אינו מועד לבהמה למה לא תהיה חזרת בהמה חזרה אפילו לא חזר בו מאדם.",
            "ונראה שיש לחקור בדין מועד לאדם שהוא מועד לבהמה אם המובן הוא שהשם מועד לאדם כולל בו ממילא את הדין של מועד לבהמה, דהיינו שאם השור הוא מועד לאדם יחול בו הדין שישלם כמו מועד לבהמה או שעצם מעשה העדאה לאדם חל אף לבהמה וכאילו הועד השור ממש על הבהמה עצמה. נ\"מ לחזרה מבהמה לבדה. אם השם של מועד לאדם כולל בו ממילא את השם ודין של מועד לבהמה לא תועיל חזרה מבהמה כל עוד יישאר מועד לאדם. מאידך אם מועד לאדם הוי מועד לבהמה משום שנחשב ע\"פ דין כאילו היתה העדאה ממש לבהמה תועיל החזרה מבהמה.",
            "והנה רב זביד ורב פפא חלוקים במועד למין אחד אם הוי מועד למין אחר. והרי אינו מסתבר שלדעת רב זביד השם של מועד למין א' בעלמא כולל בו ממילא את השם של מועד למין שני, ועלינו איפוא להניח שלרב זביד מועד למינו הוי מועד לשאינו מינו היינו שמחשיבים את השור ע\"פ דין כאילו הועד ממש לשאינו מינו, וחל בו שם מועד לכל מין ומין בפני עצמו. עקב כך אליבא דרב זביד חזרה מבהמה לבדה מועלת אע\"פ שעדיין מועד לאדם שכן ההעדאה לבהמה היתה ע\"פ דין העדאה בפני עצמה ובכן אפשר לחזר מאותה העדאה בפני עצמה.",
            "אולם לדעת רב פפא שמועד לאדם אינו מועד לבהמה, נראה שאין זה חסרון בחלות השם של מועד כי השם של מועד לאדם לרב פפא כולל בו ממילא את השם של מועד לכל. אלא חסר בבירור. הרי נתבאר למעלה שלחלות חיוב מועד אנו זקוקים הן לחלות שם מועד הן לבירור ששור נגחן הוא. ואם יגח שור אדם ג' פעמים אך לא בהמות למרות שבחלות השם דמועד לאדם נכלל השם של מועד לבהמות, עדיין חסר הבירור ששור נגחן הוא לבהמות וצריך שיגח בהמות בנוסף לאדם. ואם יגח בהמות יתברר שהוא נגחן לכל. אמנם מדין החזרה דרוש שתסולק ממנו חלות השם מועד ולא ביטול הבירור בלבד. בהתאם לכך חזרה מבהמות לאו חזרה היא כי לא די שיבוטל הבירור אלא צריך שתעקר חלות השם דמועד שחל בו. והואיל ולא חזר בו מאדם ולא עקר את חלות השם של מועד לאדם ממילא נשאר מועד לבהמה כי השם של מועד לאדם כולל בו ממילא את חלות השם והדין של מועד לבהמה, ודו\"ק היטב.",
            "<b>ג.</b><br>בכך מוסברת גם הדיעה הראשונה שבתוס' למעלה (דף ב: ד\"ה ומלתא כו'). בגמ' שם מבואר שמועד לאדם הוי מועד לבהמה ולא להיפך מחמת גזיה\"כ דכי יגח וכי יגף. כפי הנראה התוס' מפרשים שדין מועד לאדם הוי מועד לבהמה אליבא דרב פפא הוא לגבי חלות השם מועד שבשור. חלות השם מועד לאדם כוללת חלות שם מועד לבהמה - אבל לא להיפך. אמנם המועדות לאדם אינה מבררת שהבהמה הפכה להיות נגחן לבהמה, לכן כשנגח ג' בנ\"א אינו מועד לבהמה שכן חסר בבירור דהוי נגחן לבהמות. ואילו כשנגח אדם שור וחמור מאחר שנגח ג' מינים יש הוכחה דהוי מועד ליגח הכל.",
            "אף שיטת ר' מנחם בסופן של התוס' מתפרשת עפ\"י דרך זו. וז\"ל וה\"ר מנחם פי' דה\"ק מועד לאדם שהיה מועד לכל וחזר בו מבהמה ונשאר מועד לאדם הוי מועד לבהמה דחזרה דבהמה לאו חזרה היא אבל מועד לכל וחזרה מאדם לא הוי מועד לאדם דחזרה דאדם חזרה היא עכ\"ל. לדעתו כשהיה מועד לכל וחזר בו מבהמה הופקע הבירור שמועד לנגוח בהמות, בכל זאת הואיל ונשאר ביה חלות שם מועד לאדם עדיין נחשב מועד לבהמה. וטעמו בהתאם להנ\"ל שבחלות השם של מועד לאדם כלולה חלות השם מועד לבהמה, אלא שבתחילה זקוקים לשני דינים: א) בירור; ב) חלות שם כדי לקבוע דין מועד, ומשו\"ה חייבת ליגח גם בהמות כי המועדות לבהמות מתבררת דוקא עם בהמות. אולם משנעשה מועד לכל, כדי לעקור את דין המועד אפילו לבהמות דרושה חזרה משני הדברים - מבירור דהעדאה ומחלות השם של העדאה. ובחלות שם מועד לאדם נכלל שם מועדות לבהמה, ולפיכך כל זמן שלא חזר בו מאדם יש בו דין מועד לבהמה ומשלם נ\"ש אף על בהמות."
        ],
        [
            "<b>תוס' ד\"ה שור כו'.</b> התוס' מעמידים את הבעיא אליבא דר\"ז כגון שבין השוורים הראשונים ראה בהמות אחרות ולא נגחן, ומשמע דאליבא דר\"פ מדובר אפילו כשלא ראה בהמות אחרות. אמנם בשיטה מקובצת הובא בשם הרא\"ה שלכ\"ע מדובר בראה בהמות אחרות ולא נגחם \"דאי לא פשיטא דלכולהו הוי מועד דהשתא נגח שור חמור וגמל הוי מועד ומשום דנגח טפי שני שוורים אפסיד\" (בתמיה).",
            "ונראה שתוס' סבורים דאה\"נ שמדין בירור הוי מועד לכל שהרי נגח שלשה מיני בהמות וכשיגח שני שוורים נוספים לא יפגם בבירור. אך נוסף על דין הבירור חל דין דשם מועד כדנ\"ל. וכדי שיחול השם של מועד דרוש צירוף בין שלש הנגיחות, ובכן איבעיא להו כיצד לצרף את הנגיחה השלישית כדי לקבוע את חלות השם של מועד - עם ב' הנגיחות הראשונות או עם ב' הנגיחות האחרונות.",
            "<b>גמ'. שבת שבת וכו'.</b> פסק הרמב\"ם",
            "כתב הרמב\"ם בפ\"ו מהל' נ\"מ (הלי\"ב) ז\"ל נגח שלשה שוורים בשלשה ימים זה אחר זה וברביעי נגח חמור ובחמישי נגח גמל או שנגח חמור וגמל בתחילה בשני ימים זה אחר זה ואחר כך נגח שלשה שוורים זה אחר זה הרי זה ספק אם הוא מועד לשוורים בלבד או לשלשת המינין הוא מועד עכ\"ל. והשיג עליו הראב\"ד וז\"ל אי נמי לכל המינים עכ\"ל. עוד כתב הרמב\"ם ז\"ל וכן אם נגח בשלש שבתות זו אחר זו ובא' בשבת ובשני בשבת או שנגח בחמישי בשבת ובערב שבת וביום השבת ובשתי שבתות הבאות אחריה הרי זה ספק אם הוא מועד לשבתות בלבד או לשלשת הימים ששנים מהן חול עכ\"ל. והגיה הראב\"ד ז\"ל א\"נ לכל הימים עכ\"ל.",
            "פסק הרמב\"ם האחרון תמוה שהרי מקרא מלא דבר הכתוב, \"או נודע כי שור נגח הוא מתמול שלשום\" שאם נגח ג' ימים רצופים נעשה מועד לכל הימים, והיאך פסק הרמב\"ם בנידון דידן שהספק הוא אם נעשה מועד לג' הימים בלבד אבל וודאי אינו מועד לכל הימים.",
            "ונראה, דהנה בנגח חמור גמל ושלשה שוורים כ' הרמב\"ם שהספק אם נעשה מועד גם לג' המינים או רק לשוורים. אך בכל אופן אינו נעשה מועד לכל המינים, והשיג עליו הראב\"ד שהספק הוא אם נעשה מועד לכל המינים. ובאמת לגבי הנוגח ג' מינים כתב הרמב\"ם (בהל\"ט) ז\"ל נגח שור היום וחמור למחר וגמל ביום שלישי נעשה מועד לכל עכ\"ל. וביאר הרב המגיד ז\"ל נראה שדעתו ז\"ל שזה הכל אינו כולל אלא המינין שנגח ולא מין אחר שהרי הזכיר בדין הסירוגין אחד משלשת המינין וכן הזכיר למטה אם לשלשת המינין הוא מועד כו' עכ\"ל. וכוונתו לפסק הרמב\"ם בסירוגין (שם הל\"י) וז\"ל ראה שור היום ונגחו ולמחר ראה חמור ולא נגחו ובשלישי ראה סוס ונגחו כו' נעשה מועד לסירוגין לכל ואם נגח ביום שהוא מועד לו אחד משלשת המינין שנגח בסירוגין הרי זה מועד עכ\"ל.",
            "אך יתכן שלא כה\"ה ולפרש את דברי הרמב\"ם בהל' ט' כפשוטם שבנגח שור חמור וגמל נעשה מועד לכל המינים שבעולם. ברם בסירוגין כשיש הפסקה של אי - נגיחה בין נגיחה לנגיחה, וקיימת סתירה לחזקת מועד פשוטה, נעשה מועד לסירוגין לשלשת המינים שנגחן בלבד ולא לכל המינים. אמנם כשאין סתירה לחלות העדאה מלאה נעשה מועד לכל.",
            "ואולי בכך ניתן לבאר את הרמב\"ם בנוגע לשלשת ימים. במועד דקרא ליכא סתירה בגופה של העדאה וחלה איפוא העדאה שלמה ומלאה לכל הימים. אולם בנידון דידן בג' שבתות וב' ימים הרי נקבעת העדאה לפחות לשבת, והספק אם חלה העדאה גם לימים נוספים לשבת. ובכן ההעדאה לשבתות סותרת את חלות של העדאה פשוטה ומלאה לכל הימים, ובמקום שקיימת סתירה להעדאה מלאה סובר הרמב\"ם שאין להחשיבו מועד לכל הימים אלא לאותם ימים שנגח בהם ולמינים שנגח."
        ],
        [],
        [],
        [
            "<b>משנה.</b> שור של חש\"ו שנגח ב\"ד מעמידין להן אפוטרופוס כו'. נ\"ל דחש\"ו חייבים בשמירת שורם ע\"פ פרשת נזקי ממון, אלא שא\"א להם לקיים בעצמם את חובת השמירה המוטלת עליהם. משו\"ה מעמידין להם אפוטרופוס לקיים את חובת השמירה שלהם.",
            "אמנם מבואר במשנה לקמן (דף פז.) שחש\"ו פגיעתן רעה כי הם שחבלו באחרים פטורין. והקשו הראשונים מדוע לא נעמיד עליהם אפוטרופוס כדי שיתחייבו.",
            "ונראה ליישב עפ\"י מש\"כ בשיעורים לתחילת המסכת בשם הגר\"ח זצ\"ל שחיובי חבלה חלים מדין עונש, וקטנים לאו בני עונשין הם. יוצא שחש\"ו אינם בני חיוב חבלה כלל ומופקעים הם מפרשת החבלה. ולכך לא תועיל העמדת אפוטרופוס. וכן בשור הקדש שהזיק שפטור (לעיל דף לז:) אין מעמידין אפוטרופוס לחייב הקדש כי הקדש מופקע מפרשת הנזקין ע\"פ גזיה\"כ ואפוטרופוס אינו מועיל כשיש הפקעה אלא דוקא במקום שיש פטור ולא הפקעה.",
            "והנה מהגהת האשר\"י (פ' החובל ברא\"ש אות ט') יוצא שמעמידין אפוטרופוס על קטן כדי שישלם כשהזיק ממון חבירו, ואע\"פ שלא מעמידין אפוטרופוס על חש\"ו לחייבם בחבלה. אך מתוס' שלפנינו (דף לט. ד\"ה אין כו') משמע שאין מעמידין אפוטרופוס על חש\"ו לחייבם מדין אדם המזיק ממון. ויתכן לתלות את המחלוקת בשאלה אם חש\"ו שהזיקו ממון פטורים משום שמופקעים לגמרי מפרשת אדם המזיק כשם שהם מופקעים מפרשת החבלה וא\"כ לא מעמידין אפוטרופוס עליהם או דלמא שכלולים בפרשת אדם המזיק אך פטורים מלשלם, ובמקום חלות פטור מועלת העמדת אפוטרופוס, בדומה לדין שור המזיק. ויתכן שאם חיוב אדם המזיק מהווה חלות דין עונש בדומה לחבלה חש\"ו מופקעים. מאידך אם חיוב אדם המזיק אינו עונש אלא חיוב ממון דעלמא י\"ל שחש\"ו בכלל הפרשה אלא שפטורים מלשלם, מאחר דלאו בני שמירה נינהו, וניתן להעמיד עליהם אפוטרופוס כדי לקיים את השמירה.",
            "ויתכן שדין אפוטרופוס הוא דין מדאורייתא ואינו תקנה בעלמא מדרבנן כי ע\"י האפוטרופוס מתקיימת חובת השמירה המוטלת על החש\"ו מדאורייתא.",
            "<b>גמ'. אין מעמידין אפוטרופוס לתם לגבות מגופו.</b> ברש\"י ותוס' מצויים שלשה הסברים לדין זה: א) פרש\"י בפירוש הראשון: וז\"ל תם דגבייתו מגופו הוא והוא מטלטלין אין מעמידין אפוטרופוס לכך כדאמרי' שוה כסף מלמד שאין ב\"ד נזקקין אלא לנכסים שיש להם אחריות ואוקימנא בדיתמי עכ\"ל. דבריו תמוהים, שהרי יתומים אינם משלמים חיובי אביהם ממטלטלין משום שמטלטלין לאו בני שעבוד נינהו, אבל מהי השייכות בין זה לבין חוב הקטנים עצמם בשור תם שלהם שהזיק, שהקטנים עצמם חייבים לשלם ובדין הוא שישלמו אף ממטלטלין.",
            "ונראה שלשיטת רש\"י החיוב לשלם בתם שונה מבמועד. במועד חל שעבוד הגוף ישיר על הבעלים ובכן במועד יש מחייב שהיתומים בעצמם ישלמו. ואילו בתם החיוב בעיקרו חל בגופו של השור כשעבוד נכסים ואח\"כ חל ממילא שעבוד הגוף על הבעלים להיות אחראי על התשלומין מהשור.<sup>25)</sup><i class=\"footnote\">עיין בשיעורים לעיל (דף לג.) ד\"ה ענין הוחלט והושם השור וגם (דף לו.) ד\"ה בעה\"מ ומלחמות ה'.</i> ובכן במועד מעמידין אפוטרופוס שיש מחייב שהיתומים עצמם ישלמו. מאידך בתם שחיובו על היתומים הקטנים כתוצאה משעבוד הנכסים שבגוף השור ולא בשעבוד הגוף ישיר, אין מעמידין להם אפוטרופוס כי רק בשעבוד הגוף ישיר עבור הנזק מעמידין אפוטרופוס.",
            "אולם עדיין קשה, מהי השוואת רש\"י בין תם לבין יתומים הפטורים מלשלם את חוב אביהם ממטלטלין שירשו, והרי שם ליכא שעבוד נכסים על המטלטלין וגם ליכא שעבוד הגוף על היתומים ולפיכך פטורים, ואילו בתם יש לכה\"פ שעבוד נכסים בשור, וצ\"ע.",
            "ב) פירוש שני ברש\"י: ז\"ל וא\"ד טעמא משום דפלגא נזקא קנסא ויתמי לאו בני קנסא נינהו עכ\"ל. ביאור דבריו כי מעמידין אפוטרופוס דוקא כשהחש\"ו הם בפרשה המחייבת נזקין אלא שבהיכי תמצי פטורים כי לאו בני קיום שמירה נינהו כבמועד. לפיכך מעמידין להן אפוטרופוס כדי שהשמירה תתקיים. מאידך חש\"ו לאו בני עונשין ולאו בני קנסות נינהו ומופקעים הם מכל פרשת תם המזיק, ולפי' אין מעמידין להן אפוטרופוס בתם לשלם מגופו.<sup>26)</sup><i class=\"footnote\">אמנם רבינו זצ\"ל אמר הרבה פעמים שהגר\"ח זצ\"ל אמר דקטנים בני עבירה נינהו אלא שפטורים מעונשים. ומשו\"ה יש מ\"ד דקטן אוכל נבילות בי\"ד מצווין להפרישו. ולפי\"ז יתכן דפירוש הראשון ברש\"י סובר דקטנים חייבים בשמירת התם ואע\"פ דאינם חייבים לשלם פלגא נזקא קנסא.</i>",
            "ג) פירוש התוס', וז\"ל כיון דחס רחמנא על התם שלא ישלם נ\"ש הלכך לגבי יתמי חשו עלייהו כו' עכ\"ל. לתוס' העמדת אפוטרופוס היא תקנה מדרבנן שתיקנוה כדי לגבות נ\"ש לניזק, ואילו בתם אין מעמידין אפוטרופוס כי בעקבות התורה שהקילה בתשלומי ח\"נ גם החכמים הקילו בהם ולא העמידו אפוטרופוס.",
            "<b>תוס' ד\"ה ור' יוחנן.</b> ז\"ל וי\"ל ר' יוחנן קאמר בכל ענין אין נזקקין בין במלוה הבאה מחמת עצמה ומשום דאין מקבלין עדות שלא בפני בעל דין ויתומים כשלא בפני בעל דין דמי כו' עכ\"ל. והגמרא תירץ דמזיק שאני. ונראה שהגמרא ר\"ל שהעדאת עדות לפני האפוטרופוס נקרא בפני בעל דין. ודוקא במזיק חל על האפוטרופוס שם בעל דין לענין העדאת עדים שכן הוא המקיים את השמירה בעד הקטן. אולם בשאר מילי, כגון שלוה האפוטרופוס בעד היתומים, האפוטרופוס עשה רק מעשה קוף בעלמא לקבל את מעות המלוה, אך אינו בעל דין בעסק של ההלוואה, ולפי' אין מקבלים עדות בפניו.",
            "א\"נ קטן עצמו אינו בעל דין בשאר מילי, אמנם במזיק כשממונו הזיק הו\"ל בעל דין לפי שהתורה מחייבתו בעל כרחו ומשוותו לבעל דין.",
            "להסבר הענין הזה עלינו להתבונן למה תיחשב עדות בקטן כעדות שלא בפני בעל דין. ולכאורה הוא משום שאיננו בר דעת לטעון. ברם יקשה הרי קבלת עדות אינה משתייכת כלל לטענות בעלי דברים. ויתכן שהחיוב המוטל על בעל דבר להזדקק לדין - עי' גמ' סנה' (דף לא:) שכופין אותו ודן בעירו - מעניק לו שם בעל דין. כשמעידים בקטן ליכא חלות קבלת עדות בפני בעל דין, אפילו יבוא הקטן לבי\"ד, משום שאיננו מחוייב לבוא. לפי\"ז י\"ל דמזיק שאני ר\"ל שחיוב מזיק לא חל מדעת המתחייב אלא מהווה חיוב שהתורה הטילה עליו, ובכן אף על הקטן חל החיוב לגמרי, ושפיר מחוייב לבוא בכה\"ג לבי\"ד כדי שיעידו בפניו.",
            "אך טעם זה שבתוס' לא הוזכר בגמרא. ולולא דמסתפינא הייתי מציע פי' אחר. הנה ברמב\"ם פסק בפכ\"ו מהל' מלוה (הל\"י) ז\"ל קטן שלוה חייב לשלם כשיגדיל כו' עכ\"ל. משמע שאין גובין ממנו בקטנותו. אכן מצינו שיתומים קטנים משלמים חוב אביהם וכגון כשאביהם הודה שחייב או כשמת בנידויו על שלא פרע (עיין במגיד משנה פ' י\"ב מהל' מלוה הל\"א), דהיינו כשוודאי לבי\"ד שאביהם לא שילם. ובכן צ\"ע למה פסק הרמב\"ם שאין הקטן משלם חוב עצמו כשלוה כסף אע\"פ שבכה\"ג אין לחוש לפרעון.",
            "ונראה שמאחר שחוב אביהם חל כחוב גמור על האב שהיה גדול והתחייב בדעת גמורה חלים שעבודין שיגבו גם מבניו יתומים קטנים. מאידך בחוב שהקטן קיבל על עצמו להתחייב בו כשלוה, לא נגמר החוב עד שיגדל. והואיל ולא התחייב הקטן בשעבוד הגוף גמור בשעת קטנותו, א\"א לטרוף ממנו כ\"ז שהוא קטן. ובכן הקשו בסוגיין על ר\"י היאך גובין מעליית היתומים. ותירצה הגמרא דמזיק שאני, כלומר, יתומים חייבים בשמירת נזקין כגדול אך אינם בני קיום שמירה, ובצירוף האפוטרופוס יש להם קיום שמירה. בכך נעשו הקטנים בני חיוב, כי החיוב של מזיק אינו תלוי בדעת המתחייב, שהרי נזק מהווה מלוה הכתובה בתורה שהטילה התורה חיוב על בעל המזיק לשלם מחמת הנזק, ולא שנא גדול לא שנא קטן שניהם חייבים בחיוב גמור. רק בהלוואה שהיא תלויה בהתחייבות מדעת אין חיוב הקטן שלם עד שיגדל, ולפיכך אין גובין ממנו בקטנותו.",
            "<b>תוס' ד\"ה דאי.</b> ז\"ל מכאן מדקדק ה\"ר חיים כו' עכ\"ל. יש להעיר, והרי מטעם החשש דממנעי כו' לא חייבו החכמים את האפוטרופוס לשלם, אבל בשמירת פקדון מהיכי תיתי שמטעם ממנעי כו' יפטרו אותו מלשלם כפי דין דאורייתא. אלא ע\"כ שה\"ר חיים סובר כרש\"י הנ\"ל שמעיקר הדין חייב האפוטרופוס בעד הנזקין, ודוקא מטעם ממנעי כו' פוטרים אותו מדרבנן וה\"ה לכל חיובי שמירת פקדון דעלמא.",
            "<b>בא\"ד. ואור\"י כו' עכ\"ל.</b> גם מחילוקו של הר\"י מוכרח שדעתו כרש\"י שאפוטרופוס חייב בנזקין מעיקר הדין כשומר נזקין דעלמא. הרי אליבא דתוס' שאנץ הנ\"ל ניתן להבחין באופן פשוט שבחיובי פקדון דעלמא האפוטרופוס הוא כשומר דעלמא המחוייב בפשיעה, ולא הפקיעו רבנן את חיובי הפשיעה שחלים עליו מעיקרא דדינא. מאידך חיובי הנזקין דאפוטרופוס אינם חלים מדין שומר דעלמא שהרי האפוטרופוס לא קיבל את המזיק מבר חיובא אך נתמנה ע\"י ב\"ד בתקנה מיוחדת לשמור, ומטעם דלמא ממנעי לא תקנו חיוב תשלומין.",
            "אמנם יש לחקור לפי תוס' שאנץ באפוטרופוס שנתמנה שומר פקדון של היתומים וגם שומר נזקין, מה דינו בנזקין - הרי מאחר שהוא שומר פקדון, מסתבר שדינו בנזקין כשומר דעלמא שאינו חייב מתקנה מיוחדת דאפוטרופוס.<sup>28)</sup><i class=\"footnote\">דשומר פקדון בעצמו חייב משום שהמזיק ברשותו (עיין בביאור הגר\"א לש\"ע חו\"מ סי' שפ\"ט סק\"א - ב). ואילו שומר נזקין חייב משום שקיבל את המזיק מבר - חיובא וממלא מקומו של הבעלים. עיין במחלוקת הרמב\"ם והראב\"ד (פ\"ד מהל' נ\"מ הל\"י) וברשימות לקמן (דף נו:) לתוס' ד\"ה פשיטא.</i> אך לפי פשטות דברי הר\"י וכפי הסברם של התוס' תחול אף כאן סברת ממנעי כו' ויפטר מנזקין למרות שחייב בפשיעה בשמירת הפקדון מדין שומר פקדון, וצ\"ע.",
            "<b>ב.</b><br>בי\"ד מעמידין אפוטרופוס ליתומים קטנים בעבור שמירת נזקין. וקשה למה אין מעמידים אפוטרופוס בשור הקדש (עיין לעיל בסוגית שור הקדש שהזיק דף יב: - יג ב). ברם ע\"פ דברינו למעלה ניתן להבחין בין יתומים להקדש בשתי דרכים:",
            "א) יתומים חייבים בשמירת נזקיהם אלא שלמעשה לאו בני קיום שמירה הם. משו\"ה בית דין מעמידים להם אפוטרופוס כדי לקיים את חובת השמירה המוטלת עליהם. ואילו הקדש אינו בר - חיוב שמירת נזקין כלל.<sup>29)</sup><i class=\"footnote\">ואמר רבינו שעכו\"ם חייב בשמירת שור המזיק, ולפי' שור של עכו\"ם שהזיק חייב לשלם, ואע\"פ שאינו מחוייב במצוות כישראל, כי חובת שמירת נזקין אינה חיוב מצוה. גם יתכן שנזקין כלולים במצות דינים שעכו\"ם חייב בה משום חיוב ד' מצוות בני נח.</i>",
            "ב) סברת הראשונים שיסוד חיוב האפוטרופוס בנזקין הוא משום שבי\"ד הקנו לו את המזיק להיות הבעלים שייכות רק בנכסי יתומים שהם ממון הדיוט ונתפסים בקנין ע\"פ ההלכה דהפקר בי\"ד הפקר. נכסי הקדש לעומת זאת א\"א להקנותם לאפוטרופוס כי ממון גבוה אינו נתפס בקנין הפקר ב\"ד הפקר. משום כך אין מעמידין אפוטרופוס בהקדש."
        ],
        [
            "<b>גמ'. ממנעי ולא עבדי.</b> יש לחקור אם אפוטרופוס חייב בנזקין מדין שומר נזקין דעלמא או מדין מיוחד. ומסתבר שאפוטרופוס אינו חייב מדין שומר דעלמא שהרי שומר נזקין דעלמא בעצמו חייב ונכנס תחת הבעלים (ועיין בשיעורים לקמן לדף נו:). ואילו אפוטרופוס אינו נכנס תחת הקטן אלא שמקיים את קיום השמירה עבור הקטן והקטן הוא המחוייב בנזקין. סמוכין לכך יש ממה שאפוטרופוס אינו משלם כופר (דף מ.). והגמרא מבארת משום דיתמי לאו בני כפרה נינהו. הרי שהאפוטרופוס חייב משום חיוב היתומים. ואילו שומר נזקין דעלמא משלם כופר (דף מה.) משום שנכנס תחת הבעלים ובעצמו חייב.",
            "ונראה שאפוטרופוס אינו דומה לשומר דעלמא לפי שלא נמסר לו המזיק מבעלים בני חיובא. יסוד החיוב של שומר דעלמא ושל גנב בנזקין הוא כפי מה שהסבירו התוס' בפרק הכונס (דף נו: ד\"ה פשיטא) וז\"ל דסברא הוא דגזלן נכנס תחת הבעלים דכיון שהוציא מרשות בעלים שהיו חייבין בשמירתה ואין הבעלים יכולים לשמרה לפי שנגזלה מהם יש על הגזלן לשמרה דלענין נזקין אקרי בעלים כל מי שבידו לשומרה כו' עכ\"ל. יסוד החיוב דשומר, וכן של גזלן, הוא משום שבלעדיהם היה השור שמור אצל בעליו והיו הבעלים חייבים בנזקיו. ועכשיו שהמזיק נמצא ברשות השומר או של הגזלן ואין הבעלים יכולים לשומרו, לכן השומר והגזלן נעשים בעלי המזיק במקום הבעלים וחייבים תחתיהם ובמקומם.<sup>27)</sup><i class=\"footnote\">27) הה\"א בתוס' שם רצתה להבחין בין שומר לבין גזלן, אך אליבא דמסקנת התוס' משמע ששניהם חייבים משום אותה הסברא.</i> בד\"א כשהבעלים בני חיובא, ואילו אפוטרופוס שומר דקטן שאינו בר חיובא, ולכן אפוטרופוס אינו חייב בעצמו במקום הקטן, אלא מתקנה מיוחדת האפוטרופוס מקיים את חובת השמירה עבור הקטן והקטן בעצמו חייב.",
            "והנה בש\"מ כתב בשם תוס' שאנץ ז\"ל י\"מ דהכא דוקא מימנעי לפי שמחייבין אותו לפרוע שלא כדין מדחוזרין ונפרעין לכי גדלי עכ\"ל. הרי שלדעתו האפוטרופוס אינו חייב לשלם מעיקרא דדינא ודינו שונה משומר דעלמא וכנ\"ל. אך מלשון רש\"י יוצא להפך שכן כתב ז\"ל מעליית אפוטרופוס שלא שמרהו כראוי, וחוזרין ונפרעין מן היתומים לכי גדלי דאי לא ממנעי ולא עבדי עכ\"ל. לרש\"י האפוטרופוס חייב לשלם מעיקרא דדינא, והיתומים משלמים ע\"פ תקנה מיוחדת כדי שלא ימאן אדם מלשמש כאפוטרופוס. ואליבא דרש\"י עלינו לבאר מדוע יחשב האפוטרופוס לעיקר בעל המזיק להתחייב בנזקין, והרי לא היתה לו מסירה מבעלים המחוייבים כשומר דעלמא.",
            "ויתכן שהחכמים הפקיעו את ממון היתומים שבשור המזיק מטעם הפקר ב\"ד הפקר והקנו את השור לאפוטרופוס. ודומה למה שמסבירים הראשונים (עיין ברמב\"ן למס' גיטין דף נב.) שאפוטרופוס יכול להפריש תרומות ומעשרות מפירות היתומים, שבי\"ד הקנו לו את הפירות של היתומים כדי שיוכל להפריש מתנות כהונה. והנה בהפרשת תו\"מ מתקבל שהאפוטרופוס קונה את הפירות כי זכות גמורה ליתומים שיפריש תו\"מ ולפיכך הקנו לו בי\"ד את הפירות לטובת היתומים. אך מכך אין הכרח שבי\"ד הקנו לו ממש את נכסי היתומים להיות כשלו לכל התורה כולה (עיי\"ש ברמב\"ן). בכל זאת יתכן שלרש\"י המחייבו כבעל מזיק אכן הקנו לו את השור להיות ממש שלו לכהת\"כ.",
            "א\"נ רש\"י סובר שבי\"ד מינה את האפוטרופוס שיהיה השומר של שור המזיק ומינוי של בי\"ד שוה למסירה מבעלים המחוייבים עבור שורם המזיק. האפוטרופוס דומה ממש לשומר נזקין דעלמא המחוייב בעצמו בנזקי המזיק. והנה הבאנו סמוכין ממה שאפוטרופוס פטור מכופר שאינו חייב כשומר נזקין דעלמא ושעיקר החיוב חל על היתומים, ומכיון דיתמי לאו בני כפרה נינהו ופטורים מכופר גם הוא פטור. ועלינו ליישב אליבא דרש\"י שהאפוטרופוס עצמו חייב כשומר למה פטור מכופר.",
            "ואמנם בשיטה מקובצת הביא קושיא זו בשם הרא\"ה וז\"ל ותימה דמשמע דאפוטרופסים נמי פטורים, ואמאי כיון דמנטר ליה ופשע ביה וכיון דכופרא כפרה אמאי לא בעי כפרה דהא לקמן אמרי' גבי שומר דמחייבו לשלומי כופרא, ואי משום טעמא דמימנעי ליהדרו ולישתלמו מיתמי, ואפשר דכיון דיתמי לאו בני כפרה נינהו כלל לא רמינן עלייהו תשלומין דכופר כלל, ואפוטרופוס ליכא למימר דמשלם דכיון דמשתלם לעולם מימנעו ולא עבדי כו' וכיון דכן דלא אפשר דיתומים משלמי ליה כלל ולא אפשר נמי לאפוטרופוס דלישלם דמימנעי, אפשר דרבנן עבדינהו אפוטרופין לענין נזקי ממון ולא לענין מיתה כלל עכ\"ל. הרא\"ה מסביר שמטעם \"ממנעי ולא עבדי\" פטרו רבנן את האפוטרופוס מלשלם כופר, אבל מעיקר הדין הוא חייב גם בכופר. כ\"ז הולם את שיטת רש\"י שהאפוטרופוס כשומר נזקין דעלמא שהוא עצמו חייב לשלם בעד נזקין שכן נכנס תחת הבעלים.",
            "<b>גמ'. ר' יוסי בר חנינא.</b> אליבא דרש\"י נראה שלריב\"ח מעיקר הדין האפוטרופוס חייב והיתומים פטורים, ולפי' האפוטרופוס משלם \"וחוזרין ונפרעין מן היתומים לכי גדלי, דאי לא ממנעי ולא עבדי\". ואליבא דהתוס' שאנץ נראה שלמרות שמעיקר הדין היתומים חייבים עכ\"ז אין גובים מהם בעת קטנותם דלאו בני גבייה נינהו. ובכך חלוקים ר' יוסי בר חנינא ור' יוחנן, לר' יוחנן גובין מקטנים מלוה הכתובה בתורה כמו נזק שחל בלי דעת המתחייב, ואילו אליבא דר' יוסי בר' חנינא אין גובין מהן כלל כולל מלוה הכתובה בתורה.",
            "<b>גמ'. רשות משנה.</b> אם אפוטרופוס מהווה עיקר הבעלים המתחייבים בנזק השור מובנת המחלוקת אם רשות משנה או לא שהרי השור עבר מרשות האפוטרופוס לרשות היתומים. והיינו אליבא דרש\"י כנ\"ל. אך לפי שיטת תוס' שאנץ שלמרות מינוי אפוטרופוס, היתומים הם עיקר הבעלים המחוייבים בנזק הסוגיא טעונה הסבר, שהרי לא היה שינוי רשות כלל כי בתחילה היו היתומים עיקר הבעלים של המזיק וגם משהגדילו הויים הם הבעלים של המזיק.",
            "ונראה שמצויים שני דיני בעלים בשור - הבעלים לענין חיוב תשלומין והבעלים לענין העדאה וקיום דין \"והועד בבעליו\". לתוס' שאנץ היתומים הם הבעלים העיקריים לענין חיוב התשלומין דמזיק, אך מודה שהאפוטרופוס עיקר הבעלים לענין דין \"והועד בבעליו\" בהעדאת השור. העדים העידו באפוטרופוס בפני בי\"ד ולענין העדאה בבי\"ד הו\"ל האפוטרופוס הבעלים. משום כך חל דין רשות משנה כשיגדלו היתומים ויצא השור מרשות האפוטרופוס לרשות היתומים.",
            "<b>גמ'. הרי הוא בתמימותו דלא מחסרינן ליה כו'.</b> יל\"ע, מאחר שאינו משלם ח\"נ מגופו כ\"ז שהוא תם, היאך מתייעד ומ\"ש משור שנגח עכו\"ם ג' פעמים ושור של הפקר שנגח ג' פעמים שאינם מועדים משום שלא נגחו נגיחות של חיוב (עי' בתוס' דף כד: ד\"ה במכירין), וגם פה לא נגח השור נגיחות של חיוב, כי אין גובין ח\"נ מתם מגופו כל זמן שהוא ברשות אפוטרופוס.",
            "וי\"ל בשני אופנים:",
            "א) יתכן שהנגיחות של שור יתומין הן נגיחות של חיוב שכן היתומים חייבים לשמור אך אינם בני קיום שמירה. ואילו בעכו\"ם והפקר אין חובת שמירה כלל ולפיכך ליכא נגיחות של חיוב.",
            "ב) אולם עדיין לא הונח לנו לפירוש שני ברש\"י הנ\"ל שח\"נ הוא קנס וחיובי קנס אינם חלים כלל בקטנים לפי שאינם חייבים בעונשים. וי\"ל שנגיחות פטור אינן קובעות העדאה ר\"ל הנגיחות לא יבואו לידי חיוב לעולם כגון נגיחות עכו\"ם והפקר, ואילו כאן הנגיחות חלות להעיד את השור כדי שיתחייב נ\"ש לאח\"ז ברשות האפוטרופוס, ולפי' שפיר יכולים להעיד את השור, ודו\"ק."
        ],
        [],
        [],
        [],
        [],
        [],
        [],
        [],
        [],
        [],
        [],
        [
            "<b>תוס' ד\"ה השתא.</b> ז\"ל ונראה לר\"י דבתפסוהו מאליהן נמי חייב דמה שנופל ליד ב\"ד חשוב היזק ניכר כו' ור' יעקב לא חשיב היזק ניכר מה שנופל ליד ב\"ד וגמרו את דינו כיון שאפילו לא בא לידם היו גומרין את דינו ונמצא שאינו מפסיד ע\"י שבא לידם אלא כאילו גמרו דינו שלא בפניו חשיב לפי שגם אז היה נאסר והוי היזק שאינו ניכר ולכך יכול לומר לו הרי שלך לפניך כמו בחמץ ועבר עליו הפסח כו' עכ\"ל. בביאור דברי הר\"י נראה שהמחלוקת אם גומרים את דינו של שור דוקא בפניו או אפילו שלא בפניו תלויה ביחס שבין גמר הדין לחיוב מיתת השור. דהיינו אם גומרים את דין השור דוקא בפניו אזי חיוב השור דומה לחיוב הרוצח, וחיוב מיתת השור חל מכח הב\"ד, דהב\"ד מחייבים אותו. מאידך אם גומרים את דין השור אף שלא בפניו אזי אין הב\"ד מחייבים אותו, אלא רק מבררים וגומרים את דינו, וממילא השור חייב מיתה מן השמים. ויוצא שאינו דומה שור שהמית לרוצח כי בשור אין הב\"ד מחייבים אותו ואילו באדם הרוצח הב\"ד מחייבים אותו מיתה. ונ\"מ אם גמר הדין מקרי היזק ניכר או לא. דנראה שחלות איסור נחשבת להיזק ניכר אם ע\"פ דין החלות תלויה בבני אדם וחלה מכחם. ולכן כשהב\"ד מחייבים ואוסרים את השור ההיזק נחשב להיזק ניכר, ואילו אם האיסור חל מן השמים הריהו היזק שאינו ניכר. המטמא טהרותיו של חבירו הוי היזק שאינו ניכר (גיטין נב ב) כי טומאה אינה חלה מכח האדם הטמא אלא שחלה טומאה מן השמים מחמת נגיעת הטהרות באדם שהוא טמא. ויסוד דין טומאה אינה תלויה בגברא אלא בחפצא, שהטומאה חלה מפני הנגיעה בחפצא של טומאה. משא\"כ שור הנסקל אליבא דמ\"ד שגומרים דינו דוקא בפניו שהב\"ד מחייבים ואוסרים את השור, וחלות דין השור תלוי בבני אדם דהיינו בגברא של הדיינים האוסרים, ומשום כך ע\"פ דין הו\"ל היזק ניכר.",
            "אלא דלפי\"ז צ\"ע ממנסך (גיטין דף נב:) המהווה היזק שאינו ניכר, דלכאורה הגברא שניסך הוא דהוי האוסר של היין ולא שמים, וכדמוכח מהגמרא בחולין (דף מא) שקבעה שביין נסך חל הדין שאין אדם אוסר דבר שאינו שלו כי הגברא המנסך אוסר בתורת בעלים, ויוצא דהו\"ל איסור שחל ע\"י הגברא ולא ממילא מן שמים, וא\"כ צ\"ע למה הוי מנסך היזק שאינו ניכר ואיננו היזק ניכר.",
            "ברם יעויין ברמב\"ם (פ\"ז מהל' חובל ומזיק הל\"א - ב') שכ' וז\"ל המזיק ממון חבירו היזק שאינו ניכר הואיל ולא נשתנה הדבר ולא נפסדה צורתו הרי זה פטור מן התשלומין דין תורה, אבל מדברי סופרים אמרו הואיל והפחית דמיהן הרי זה חייב ומשלם מה שהפחית מדמיהן. כיצד הרי שטימא אוכלין טהורים של חבירו או שדמע לו פירות או עירב לו טיפת יין נסך בתוך יינו שהרי אסר עליו הכל כו' עכ\"ל. וע\"ע ברמב\"ם (שם ה\"ו) שכתב וז\"ל המנסך יין חבירו לע\"ז וכו' ואם היה לו בו שותפות או שהיה משומד וכו' הרי זה אוסר היין וחייב לשלם, והאיך יתחייב זה לשלם והרי הוא מתחייב בנפשו מפני שמעת שהגביהו נתחייב לשלם ואינו מתחייב בנפשו עד שינסך עכ\"ל. וק' לכאורה מהא דאמרי' בגיטין (נב:) דלמ\"ד דמשעת הגבהת היין הוא דקנה ומתחייב בנפשו לא הוי עד שעת ניסוך פירוש דין המתני' (שם) דהמנסך היזק שאינו ניכר הוא דניסך יין חבירו בידיו<sup>80)</sup><i class=\"footnote\">עיין ברשימות שיעורים לב\"ק חלק א' (דף ג.) ד\"ה זה אב למיתה וכו' וגם בשיעורים לעיל (דף פז.) ד\"ה החובל בעבד כנעני.</i>. וא\"כ קשה אמאי לא הכניס הרמב\"ם דין דהמנסך בידיו לעיל (בה\"ב) עם שאר דיני המשנה דהיזק שאינו ניכר, ולמה מנה שם רק את המערב טיפת יין נסך בתוך יין חבירו ולא את המנסך ממש. ועוד קשה דהו\"ל לרמב\"ם לפרש דהמנסך בידיו חייב רק במזיד ובשוגג פטור כדין היזק שאינו ניכר דעלמא. ונראה שהרמב\"ם סובר שהמנסך יין חבירו בידיו חייב מדאורייתא מדין היזק ניכר ושלא כהסוגיא בגיטין. ובביאור שיטתו נראה שהרמב\"ם סובר כי הגברא המנסך אוסר בידיים את היין ולכן הו\"ל היזק ניכר, ואינו דומה למטמא שהטומאה חלה מעצמה מן שמים ובכן הו\"ל היזק שאינו ניכר. ודוקא עירוב יין נסך ביין חבירו מהווה היזק שאינו ניכר כי אין הגברא המערב אוסר את היין אלא התערובת שבחפצא גורמת שהאיסור יחול מעצמו משמים, ולפיכך הו\"ל היזק שאינו ניכר.",
            "ברם לפי\"ז יש לעיין במפגל שהרמב\"ם כללו בהלכות היזק שאינו ניכר (שם הל\"ד), ולכאורה הכהן המפגל הוי האוסר של הפיגול כמו המנסך יין חבירו, וצ\"ע א\"כ למה כלל הרמב\"ם את המפגל בהיזק שאינו ניכר.",
            "וכדי לתרץ את קושייתנו נראה דעלינו לעיין במש\"כ הרמב\"ם (בפי\"ח מהל' פסוה\"מ הל\"א) וז\"ל כל המחשב מחשבה שאינה נכונה בקדשים הרי זה עובר בלא תעשה שהרי הוא אומר לא יחשב, מפי השמועה למדו שבכלל דין זה שלא יפסיד הקדשים במחשבה שהרי זה דומה למטיל מום בקדשים, ואעפ\"כ אינו לוקה שאין המחשבה מעשה עכ\"ל. וקשה, למה אין בו מעשה, הלא בדיבורא קא עביד מעשה כי הקרבן נפסל, והרי הרמב\"ם פסק כר' יוחנן (עיין בב\"מ דף צ: ובתוס' שם ד\"ה ר' יוחנן) שאם חסמה בקול חייב ולוקה מכיון דבדיבורא קא עביד מעשה (רמב\"ם פי\"ג מהל' שכירות הל\"ב) ומ\"ש במפגל שפסק שאינו לוקה דהוי ליה לאו שאין בו מעשה<sup>81)</sup><i class=\"footnote\">ולפי\"ז כשהרמב\"ם פטרו ממיתת ב\"ד הטעם הוא משום שהרגו בדבר שאין בו כדי להמית וכשפטרו מגלות הוא משום שהרגו בכוונה, ודו\"ק.</i>.",
            "ונראה שהרמב\"ם סובר שבחסמה בקול הגברא עצמו ובכחו חסם את הבהמה ועבר על לאו שיש בו מעשה. מאידך המפגל בקול אינו פוסל את הקרבן בעצמו באופן ישיר, אלא שמאחר שיש מחשבה שאינה נכונה הקרבן נפסל ממילא ובחלות פסול שחלה משמים. והנה הרמב\"ם אף השווה את המפגל למטיל מום בקדשים, וגם במטיל מום בקדשים אין המעשה של עשיית המום פוסל אלא עצם המציאות של המום בקרבן פוסלת. ולא אמרינן לרמב\"ם בדיבורא קא עביד מעשה אלא כשדיבורו פוסל באופן ישיר ולא במקום דהוי גורם צדדי לפסול שחל ממילא משמים<sup>82)</sup><i class=\"footnote\">עיין עוד בשיעורים לעיל (דף פז.) ד\"ה החובל בעבד כנעני.</i>.",
            "ועיין במסכת נדרים (דף לז.) שהגמ' הקשה היאך כהן מפגל הא אין אדם אוסר דבר שאינו שלו, ותירץ דכתיב לא יחשב לו מכל מקום, כלומר מכיון דיש מחשבה שאינה נכונה ממילא נפסל הקרבן בלי שהבעלים יפסלו אותו באופן ישיר. ואילו בנוגע למנסך אומרת הגמרא בחולין (דף מא) שאין אדם אוסר דבר שאינו שלו, וכן פסק הרמב\"ם (פ\"ז מהל' מזיק הל\"ו). ובביאור החילוק י\"ל שבמנסך הגברא שניסך אוסר את היין וחלות האיסור חלה מכח הבעלים האוסרים, ולפיכך חל בו דין אין אדם אוסר דבר שאינו שלו. משא\"כ במפגל שאין לכהן המחשב דין של בעלים האוסרים את הפיגול אלא שהפיגול חל מעצמו משמים, ועקב כך לא חל בו דין אין אדם אוסר דבר שאינו שלו, וכל כהן יכול לפגל.",
            "ולפי\"ז יש ליישב מה שהקשינו על הרמב\"ם מ\"ש המפגל שחשוב היזק שאינו ניכר מהמנסך שחשוב היזק ניכר, כי המפגל אינו אוסר באופן ישיר ולכן הוי היזק שאינו ניכר, ואילו המנסך אוסר באופן ישיר ולכן הוי היזק ניכר.",
            "אמנם כל זה לכאורה נכון אליבא דהרמב\"ם. מאידך כל הראשונים האחרים חולקים עליו וסוברים שמנסך הוי היזק שאינו ניכר וכדפשטות הגמרא בגיטין, וא\"כ הדרא קושיין לדוכתה, מ\"ש המנסך המהווה היזק שאינו ניכר משור הנסקל אליבא דמ\"ד גומרים את דינו רק בפניו שפירש הר\"י שמהווה היזק ניכר<sup>83)</sup><i class=\"footnote\">נראה שרבינו זצ\"ל הולך כאן לפי שיטת אביו הגר\"מ הלוי זצ\"ל שפסק שאין דין שומע כעונה חל בקרה\"ת כי חובת הציבור היא רק לשמוע את הקריאה בלבד ולא לקרות בתורה, ובכך שאני קריה\"ת ממצות קריאת המגילה המהווה מצות קריאה, ומשום כך חל בה דין שומע כעונה כדי שהשומעים יצאו ידי חובתם לקרות את המגילה. ולפיכך פסק הגר\"מ זצ\"ל שהציבור יוצאים את חובתם לשמוע קריה\"ת אף כשאין הקורא מכוון להוציאם, משא\"כ בקריאת המגילה. ולכאורה לפי המבואר בשיעורים אין הציבור חייבים לשמוע את ברכות העולה אלא רק לשמוע את קריה\"ת בלבד, ויש לעיין בזה כי מנהג העולם הוא לברך את ברכות התורה בקול רם כמו הקריאה עצמה, וכן מבואר בשו\"ע או\"ח סי' קל\"ט סעיף ו', אומר ברכו והברכות בקול רם והאומרם בלחש טועה עכ\"ל, וצ\"ע.</i>. ואולי סובר הר\"י שאם גומרים את דין השור דוקא בפניו, שם נידון חל בשור כמו שחל באדם הנידון, משא\"כ אם גומרים את דין השור שלא בפניו שאין השור נקרא בשם נידון, וחלות שם נידון בב\"ד קובע את ההיזק להיזק ניכר, וצ\"ע בזה.",
            "בא\"ד. וכן משמע בהנזקין (גיטין נג ב) דבהיזק ניכר אין יכול לומר הרי שלך לפניך דפריך בגמ' ממתני' דגזל מטבע ונפסל וכו' עכ\"ל. צ\"ע בקושית הגמרא בגיטין, דלכאורה היזק שאינו ניכר שמיה היזק קובע רק שהמזיק חייב לשלם בעד הפסד ממון חבירו, ואילו בנוגע להשבת גזילה מאחר שהחפצא לא נשתנה בדיני שינוי למה לא יוכל הגזלן לומר לנגזל הרי שלך לפניך ולקיים מצות השבה. ונראה דמוכרח מכאן דלמ\"ד היזק שאינו ניכר שמיה היזק חל שינוי בגוף החפצא, וחפץ שהוא ניזק בהיזק שאינו ניכר הואיל ואינו אותו החפץ שהיה לפני ההיזק ונשתנה מכעין שגזל לכן אינו ראוי להשבה. דין היזק שאינו ניכר שמיה היזק נוגע גם לדין השבת גזילה כמו שנוגע לדיני מזיק.",
            "ומכאן ראייה ליסוד הגר\"ח זצ\"ל שהחיוב של מזיק ממון חבירו אינו תלוי רק בהפסד ממון בלבד כי אם גם בהשחתת החפץ הניזק, דהמזיק חייב לשלם דמים תחת החפץ שהשחית. ובכך הסביר הגר\"ח זצ\"ל את פסק הרמב\"ם (פ\"ה מהל' טוען ונטען הל\"ב) שהמודה במקצת נזק קרקע פטור משבועה משום שדמי קרקע כקרקע דמיין. והביאור בזה הוא שעיקר החיוב של מזיק הוא להחזיר את החפצא הניזק למצבו הראשון כפי שהיה קודם שהוזק והושחת. הדמים הם חליפי החפצא, ולכן דמי נזק קרקע כקרקע מפני שהדמים באים תחת הקרקע שחייב להחזירה מעיקרא דדינא<sup>84)</sup><i class=\"footnote\">עיין במס' שבועות (דף לו.) אמן בו קבלת דברים בו האמנת דברים.</i>. ומבואר שרק אם גוף החפצא השתנה והוזק חייב המזיק לשלם ולא כשאין שינוי בחפצא אלא שנפחתו דמיו. ובהתאם לכך סוברת הגמרא בגיטין שאם היזק שאינו ניכר שמיה היזק החפצא שהוזק ע\"י חלות איסור ופסול נשתנה ונעשה לחפץ אחר ועקב השינוי שבחפצא חייב המזיק לשלם. וה\"ה שחל שינוי בחפצא לענין גזילה ומשנפסל החפצא ונאסר בהיזק שאינו ניכר ונשתנה תו אינו ראוי להשבת גזילה.",
            "ובכך מוסברים דברי רש\"י לעיל (דף ד: ד\"ה ומנסך) שכ' שהמערב יין נסך ביין חבירו פטור וז\"ל דלא קמחסריה ולא מידי דהא מזבן ליה בר מדמי יין נסך שבו עכ\"ל. וצ\"ע למה יפטר הרי בעלי היין יכולים למוכרו רק לגוי ולא ליהודי, היין נפחת מדמיו והניזק הפסיד, ולמה לא ישלם המערב על שגרם הפסד ממון לניזק בשווי יינו.",
            "וי\"ל דבשלמא במנסך יין נסך חל שם פסול ואיסור בגופו של היין שבכך השתנה עצם החפצא של היין, ולפיכך יש נזק המחייב בתשלומין. ואילו במערב יי\"נ ביין חבירו לא חל שם פסול ואיסור בגוף היין של היתר, אלא שבגלל התערובת של יין נסך א\"א ליהודי לשתות את היין של היתר וממילא הבעלים הפסידו ממון. ברם מאחר שלא חל איסור ושינוי בגופו של היין ליכא חלות נזק המחייב בתשלומין<sup>85)</sup><i class=\"footnote\">עיין בתוס' למס' חולין (דף פז. ד\"ה וחייבו).</i>."
        ],
        [
            "<b>משנה.</b> אחד תם ואחד מועד חייב דברי ר\"מ. מבואר בגמ' שר\"מ \"יליף נגיחה לתם נגיחה למועד\". ר\"ל, שתם ומועד מהווים אותה חלות שם מזיק דקרן ובהתאם לכך השוותם הכתוב לדיני שמירה.",
            "<b>שם.</b> ר\"י אמר תם חייב ומועד פטור. לכאורה איפכא מסתברא. ובשיטה מקובצת הובא בשם המאירי וז\"ל ונ\"ל הטעם הואיל וקול יש לו על הבריות ראויית להשמר עכ\"ל, כלומר, שעל הניזק לשמור את עצמו ביותר משור מועד ולכן במועד מקילים בחובת שמירת בעליו. ולכאורה נימוקו מתנגד למה שכתבו התוס' (בדף כג. ד\"ה וליחייב) וז\"ל דיותר יש לאדם ליזהר עצמו שלא יזיק אחרים משלא יוזק כו' עכ\"ל. ואליבא דהתוס' צ\"ל שגזיה\"כ היא בלי טעם.",
            "<b>שם.</b> ר\"א אומר אין לו שמירה אלא סכין. יעויין בתוס' לקמן (דף מו. ד\"ה אלא טעמא וכו') שדנו אליבא דר\"א כשלא הרגיהו בסכין אם מחייבים את בעלים לשלם או שעברו על איסור ד\"לא תשים דמים בביתך\" אבל פטורים מלשלם. ומסתבר ש\"ולא ישמרנו\" חל בכל נזקי ממון ואילו הלאו ד\"לא תשים דמים בביתך\" חל רק בנוגע לחיי בני אדם. ויעויין למעלה ברא\"ש (פ\"ק סוף סי' כ') שמסתפק אם משמתינן עבור שור המועד לבהמה או לא משמתינן כיון דאם הזיק משלם נזק שלם מן העלייה. ומשמע דאיסור ד\"לא תשים\" אינו חל בנוגע לנזקי ממון ושחל דוקא בנוגע לשור המסכן את חיי האדם. ואילו בציור שבגמרא שם (דף טו:) בכלבא דאכל אימרי רברבי חל לאו ד\"ולא תשים\" כי שינויו גדול משינוי דקרן דעלמא שהוא נלחם עם מי שגדול ממנו ועלול הוא להתגרות עם בני אדם ולסכן את חייהם.<sup>30)</sup><i class=\"footnote\">עי' בהגהת הגר\"א על הרא\"ש שם אות ד'.</i>",
            "לאור האמור לפי הדיעה השניה שבתוס' שר\"א איננו מחייב ממון אלא עוברים על איסור, ר\"א מבחין בין האיסור ד\"ולא ישמרנו\" לבין האיסור ד\"ולא תשים דמים בביתך\". הלאו ד\"ולא ישמרנו\" מחייב בשמירה וכשהבעלים קיימו את חיובם לשמור מסתלקים הם לגמרי מהאיסור ד\"ולא ישמרנו\". לעומת זאת סובר ר\"א שהבעלים יעברו עכ\"פ באיסור ד\"ולא תשים דמים בביתך\" כי כשהשור ברשותם חל האיסור ד\"ולא תשים\" אפילו באופן ששמרו הבעלים שמירה מעולה והיו אנוסים.<sup>31)</sup><i class=\"footnote\">אשר להבחנת התוס' בין האיסור ד\"לא ישמרנו\" לבין האיסור ד\"ולא תשים דמים בביתך\" עיין ברש\"י (מו א ד\"ה שלא כו') המשוותם אליבא דר\"א.</i>",
            "<b>תוס' ד\"ה לא פטר.</b> ז\"ל וא\"ת התינח לחומרא כו' עכ\"ל. ר\"ל שהשם מועד חל על המזיק והשם של תם פקע, אך מסתבר להחמיר בנוגע לחובת שמירה שחייב עכ\"פ לשמור שמירה מעולה בנוגע לח\"נ, שלא יחול שם מועד להקל עליו אלא להחמיר עליו, ומשו\"ה קשה למה נשארו הקולות של מגופו ודין אפוטרופוס.",
            "<b>בא\"ד. וי\"ל הואיל דצריכין אנו לומר צד תמות במקומה עומדת לחומרא ה\"ה לקולא עכ\"ל.</b> ר\"ל שהשם של תם לא פקע והשם של מועד חל רק בנוגע לח\"נ הנוסף, אולם באשר לח\"נ הראשון נשארת חלות השם של תם ולכן נשארים כל דיני תם (כגון שמירה מעולה, מגופו, ודין אפוטרופוס).",
            "<b>בא\"ד. מיהו ליפטר בהודאתו כו' דכיון דאייעד לאו קנסא הוא עכ\"ל.</b> ביאור דבריהם: שאר דיני התם הנ\"ל (שמירה מעולה, מגופו, ואפוטרופוס) תלויים בחלות שם תם שעמדה במקומה. ואילו דין קנס אינו תלוי בשם תם שבשור אלא במה שאין דרכו להזיק. ומאחר שהשור אייעד ודרכו להזיק אף מצד שם תם שבו אינו משלם בתורת קנס אלא בתורת ממון.",
            "<big><strong>פסקי הרמב\"ם:</strong></big>",
            "הרמב\"ם (פ\"ז מהל' נ\"מ הל\"א) פסק כר\"י שאם שמרו כראוי ויצא והזיק התם משלם ח\"נ והמועד פטור. ואף פסק שמועד ששמרו שמירה פחותה פטור לגמרי ואין אומרים צד תמות במקומה עומדת - שלא כראב\"א. עכ\"ז פסק (שם הל\"ב) וז\"ל היה מועד לקרן ימין ואינו מועד לקרן שמאל ויצא אחר ששמרו כראוי ונגח בין בקרן ימין בין בשמאל משלם חצי נזק עכ\"ל. ויפלא שאם נגח בימין ושמרו כראוי למה ישלם ח\"נ והרי מועד פטור בשמירה כראוי וכדפסק שם בהל\"א.",
            "ונראה שהרמב\"ם סובר שכשהשור הוא מועד לקרן ימין ותם לקרן שמאל חייבים הבעלים לשומרו שמירה מעולה מחמת השם תם שיש לקרן שמאל. אמנם חובת שמירה מעולה חלה על כל השור לשומרו שמירה מעולה כתם בין אם יגח בשמאלו או בימינו, וכשלא קיים חובת שמירה מעולה והזיק השור בימינו חייב לשלם ח\"נ. וחידש הרמב\"ם ששיעור התשלומין - אם הוא ח\"נ או נ\"ש - אינו תלוי במעשה הנזק אלא באי - קיום השמירה. לכן אע\"פ שמעשה הנזק נעשה ע\"י הקרן הימין שבחלות שם הוא מועד עכ\"ז משלם רק ח\"נ כי ביטול השמירה הוא ביטול חובת שמירה דתם.<sup>32)</sup><i class=\"footnote\">עיין באור שמח ובאבי העזרי על הרמב\"ם. ולפי ביאור רבינו זצ\"ל ברמב\"ם מסתלקת תמיהת אבי העזרי. וע\"ע בשיטה מקובצת בשם הראב\"ד.</i>",
            "ברם ברש\"י (דף מה: ד\"ה אלא אליבא דר\"י) העלה שאם שמרו שמירה פחותה ויצא והזיק בימין שהוא פטור לגמרי. ונראה שהוא סובר שאם יזיק השור בימין אגלאי מילתא למפרע שלא היה חייב בשמירה מעולה שהרי הזיק בקרן הימין שהוא מועד לו ומחייב רק שמירה פחותה, ולכן פטור לגמרי. אך הרמב\"ם שלל סברת אגלאי מילתא למפרע ולדעתו אף הקרן הימין נתחייב בשמירה מעולה כי חובת שמירה מעולה חלה מחמת הקרן השמאלי על כל השור כולל הקרן הימין ואין להבחין בין קרן לקרן.",
            "סליק פרק שור שנגח ד' וה'"
        ],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [
            "<b>משנה.</b> הכונס צאן לדיר ונעל בפניה כראוי ויצאה והזיקה פטור. ובגמרא מבואר וז\"ל איזהו כראוי כו' דלת שיכולה לעמוד ברוח מצויה זהו כראוי כו' א\"ר מני בר פטיש מאן תנא מועד דסגי ליה בשמירה פחותה ר\"י היא כו' אפילו תימא ר\"מ שאני שן ורגל דהתורה מיעטה בשמירתן כו' ד' דברים התורה מיעטה בשמירתן ואלו הן בור ואש שן ורגל בור דכתיב כו' אש דכתיב כו' המבעיר את הבערה עד דעביד כעין מבעיר, שן דכתיב ובער בשדה אחר עד דעביד כעין ובער, רגל דכתיב ושלח עד דעביד כעין ושלח עכ\"ל.",
            "יש לחקור בחיוב הבעלים בשמירת נזקיהם וחובתם לשלם דמים כשלא שמרום כראוי - אם חייבים לשלם משום שע\"פ דין נחשבים כאילו הם עצמם הזיקו בקום ועשה, או שמשלמים משום ממונם שהזיק והבעלים חייבים מדין שב ואל תעשה.",
            "דבר זה נתבאר בפרש\"י למעלה (דף ט: ד\"ה שחבתי) וז\"ל שחבתי בשמירתו, שנתחייבתי לשומרו; הכשרתי את נזקו, כלומר אם הזיק הכשרתי וזימנתי אותו היזק שלא שמרתיו יפה כו' עכ\"ל. הרי שלדעת רש\"י אם הבעלים לא שמרו כראוי דינם כאילו הבעלים עצמם הזיקו בקום ועשה.<sup>1)</sup><i class=\"footnote\">עיין בשיעורים שם.</i>",
            "ויתכן שבכך מוסבר ההבדל בין דין שמירה פחותה לדין שמירה מעולה, ומדוייק הוא בדרשות הגמרא אליבא דר\"מ שאש שן ורגל חייבים בשמירה פחותה שכן צריכים באש כעין מבעיר, בשן כעין ובער, וברגל כעין ושלח. ביאור הדרשות שבג' המזיקים האלה דרוש שאי - השמירה תחשב כאילו הבעלים הזיקו בקום ועשה, ולכן שיעור השמירה הוא שמירה פחותה ולא שמירה מעולה.",
            "<b>רש\"י ד\"ה הכונס פטור. ז\"ל דהא נטרה ומאי הוה ליה למעבד עכ\"ל.</b> דברי רש\"י תמוהים שהרי שמר שמירה פחותה ולא שמר שמירה מעולה ובכן למה לא נאמר שהיה לו לשמר שמירה מעולה.",
            "ונראה שבדין שמירת הנזקין יש לחקור - אם קיום שמירה חל מדין פטור תשלומין או שחל כמפקיע את חלות השם מזיק.<sup>2)</sup><i class=\"footnote\">עיין בשיעורים לעיל בענין שור ובור שמסרו לחש\"ו (דף ט:).</i>",
            "ונראה שניתן לתלות את הספק הזה בדרשות הגמרא. ר' מאיר למד את הדין דשמירה פחותה באש מפסוק המבעיר את הבערה עד דעביד כעין מבעיר, בשן מובער בשדה אחר עד דעביד כעין ובער, וברגל מדכתיב ושלח עד דעביד כעין ושלח. דרשות אלו קובעות את עצם חלות השמות של הנזקין, שרק כשאינם שמורים כראוי נחשבים למזיקים וכששמורים כראוי אינם נתפסים בחלות שם מזיק. מאידך במזיק דקרן אליבא דר' יהודה הזקוק לשמירה פחותה משום גזיה\"כ ולא ישמרנו ליכא הפקעת שם מזיק אלא פטור מתשלומין. אך ממה שכתבו בתוס' (ד\"ה מאן תנא) שלר\"י לומדים שן ורגל מקרן משום שלמדים סתום מן המפורש יוצא ששן ורגל וקרן שווים - שקיום השמירה פוטרם מתשלומין, אבל לא הופקע השם מזיק.",
            "והנה התוס' (ד\"ה נפרצה בלילה) הביאו שתי דיעות בנוגע לנודע לו שנפרצה בלילה אם חייב \"לטרוח יותר מדאי לחזור אחריה באפילה\". ונראה שאם חלה השמירה כפוטר של התשלומין יתכן שאפי' נמנע עקב טרחא יתרה חל פטור תשלומין מאחר שהשתדל לשומרו כראוי. מאידך אם שמירה כראוי מפקיעה את חלות השם דמזיק מסתבר שטעם טרחה יתרה אין בכחו להפקיע חלות שם מזיק וחייב לשלם.",
            "לפי\"ז י\"ל שרש\"י סובר שע\"י שמירה פחותה הופקעה חלות שם מזיק, ולשם כך כתב \"מאי הו\"ל למעבד\", מאחר שאינו מזיק אינו חייב לשומרו יותר, ודו\"ק.",
            "לאור זה מוסברת השקלא וטריא שבגמרא ר' מני בר פטיש סבר שקרן שן ורגל שווים בדין שמירתם, ובמסקנת הגמרא הבחינו אליבא דר\"מ בין קרן לבין שאר המזיקים. ונראה שלר' מני שמירה חלה כפטור תשלומין ולכן לדעתו כל המזיקים שווים. ואילו למסקנא שאני קרן משאר המזיקים כי בשאר ארבעת המזיקים (בור אש שן ורגל) מפקיעה השמירה את חלות השם של מזיק ולפיכך סגי בשמירה פחותה ואילו בקרן שמירה אינה חלה אלא כפטור תשלומין ובכן צריכה להיות שמירה מעולה.",
            "ואמנם התוס' (ד\"ה התורה מיעטה בשמירתם) כתבו וז\"ל ואע\"ג דלעיל כו' ולא פרכינן שכן מיעטה בשמירתם משום דאין שייך להקשות משמירה אתשלומין עכ\"ל. ביאור דבריהם: דין שמירה פחותה בשן ורגל אינו פטור תשלומין אלא הפקעת שם מזיק ולכן אין להקשות משמירה על תשלומין. ויתכן שבכך חולק התירוץ השני בתוס' שנטו מתירוץ הראשון כי לשיטתו גם דין שמירה פחותה בשן ורגל חל כפטור תשלומין.",
            "<b>תוס' ד\"ה הא כסהו פטור.</b> ז\"ל א\"נ השוה הכתוב הכורה לפותח ופותח שמצאו מכוסה בכיסוי כעין שמירה פחותה מסתמא לא החמירה עליו לכסותו בכיסוי מעולה יותר מן הראשון כו' עכ\"ל. כדי לעמוד על דבריהם עלינו לחקור בגזיה\"כ שהפותח בור חייב לשלם: אם הוא חייב משום שסילק את השמירה או שנחשב כאילו עשה את הבור בידים.",
            "אם נתפוס שפתיחת הבור נחשבת לעשיית המזיק בידים חובת הפותח לשומרו שמירה מעולה דומה לכורה (לפי הס\"ד שכל כורה בור צריך לשומרו בשמירה מעולה). מאידך אם הפותח אינו נחשב לעושה בור בידים אך חייב ע\"פ חיוב מיוחד של סילוק שמירה עליו להחזיר את הבור למצבו לפני שפתחו. אם הבור היה שמור בתחלה בשמירה פחותה יהיה חייב הפותחו להחזיר את השמירה הפחותה שסלק ואינו צריך לשומרו בשמירה מעולה. ודומה ששאר התירוצים שבתוס' נטו מתירוץ זה כי לדעתם הפותח נחשב לכורה וכאילו עשה את הבור בידים.<sup>3)</sup><i class=\"footnote\">רבינו זצ\"ל חקר האם פתיחה חשובה כמו עשייה בידים או לא. ולכאורה זו תלוי' בחקירת רבינו זצ\"ל דלעיל האם שמירה מפקיעה שם המזיק מהחפצא דא\"כ בדין הוא שתחשב הפתיחה כעשייה בידים. אך תוס' כאן סוברים שבור צריך שמירה מעולה ובכן שמירה פחותה אינה מפקיעה את שם המזיק, והפותח חייב משום שהוסיף על הבור דומה למי שבא וכרה והוסיף על הבור.<br>והנה בשור המזיק ראשונים חולקים האם סילוק שמירת השור מחייבת. במשנתנו איתא שפרצוה לסטים פטור, וחזינן בפשטות שסילוק שמירת שור אינה מחייבת. מאידך הרמב\"ם בפ\"ד מנזקי ממון (הל\"ב) כ' שהפורץ גדר לפני בהמת חבירו ויצאה והזיקה חייב. ויתכן לתלות גם את המחלוקת בחקירת רבינו זצ\"ל ודו\"ק.</i>",
            "<b>גמ'. אילימא בכותל בריא כו' אלא בכותל רעוע.</b> בביאור הסוגיא רבו שיטות הראשונים. יעויין בהגהת הגר\"א על אתר. רש\"י פירש שהבהמה ברחה ונאבדה. וביאר הגמרא שבכותל בריא חייב בדיני אדם לשלם עבור הכותל ולא על הבהמה, ובכותל רעוע פטור על הכותל בדיני אדם. אך בתוס' בסנהדרין (דף עז. ד\"ה בנזקין) מצויה דיעה שהפורץ כותל בריא חייב בדיני אדם אף עבור אבידת הבהמה. ולשיטת הרמב\"ם חייב בדיני אדם גם על נזקי הבהמה וכפי שקבע בפ\"ד מהל' נזקי ממון (הל\"ב) וז\"ל הפורץ גדר לפני בהמת חבירו ויצאת והזיקה אם היה גדר חזק ובריא חייב ואם היה כותל רעוע פטור בדיני אדם וחייב בדיני שמים עכ\"ל. והתוס' כאן (ד\"ה אילימא) הסבירו דבכותל רעוע חייב בדיני שמים לא על הכותל אלא על הבהמה.",
            "א) במגדל עוז הובאה תשובת הרמב\"ם לחכמי לוני\"ל שהרמב\"ם דחה פירוש יתר הראשונים כי הפורץ כותל רעוע למה יפטר בדיני אדם וז\"ל אם על הכותל אמר וכי פורץ גדר רעוע למה פטור מדיני אדם וכי יעלה על לב אדם בעולם שהשובר כלי שלם חייב והשובר כלי רעוע פטור. אלא כך הדין השובר כלי שלם וחזק משלם דמי שלם והשובר כלי רעוע משלם דמי רעוע וכן הסותר כותל חבירו. ואם אכותל קאמר משלם דמי הכותל שהפסיד בין שלם בין רעוע וחייב בדיני אדם. וא\"ת כותל זה הרעוע עומד לסתירה הוא ומצוה קא עביד אמאי חייב בדיני שמים כו' עכ\"ל.",
            "אמנם בשיטה הביא תירוץ המאירי לפירכת הרמב\"ם וז\"ל נ\"ל הואיל ומ\"מ מתכוון הוא להזיק ולא למצוה חייב בדיני שמים כו' עכ\"ל, שמאחר שלא התכוין למצוה חייב בדיני שמים.",
            "ונראה שיש לחקור בדין ד' דברים דר' יהושע שפטורים בדיני אדם וחייבים בדיני שמים אם חיובם בדיני שמים הוא חלות חיוב ממון או חלות דין איסור. נ\"מ תהיה לכמה עניינים, כגון לתפיסה. עיין בפרש\"י למס' ב\"מ (דף צא.) ד\"ה רבא כו' שלשיטת מורו הזקן של רש\"י תפיסה מועלת בחיוב קלבד\"מ שכן חייב לצאת ידי שמים, דהיינו שחל חיוב ממון אך אין ב\"ד גובים אותו. עוד נ\"מ דלגבי קלבד\"מ חל חיוב ממון נמצא לגבי קנין כסף וכמבואר בגמ' לקמן (דף ע:).<sup>4)</sup><i class=\"footnote\">עיי\"ש בתוס' ד\"ה אילו.</i> ומסתבר דאליבא דרש\"י והמאירי שהפורץ כותל רעוע חייב בדיני שמים משום שלא התכוון למצוה שאינו חיוב ממון אלא חלות איסור גרידא. שהרי מצות \"ולא תשים דמים בביתך\" מחייבת לסתור את הכותל. ולפי' לא יתכן לקרוא לסתירה זו בשם מעשה מזיק, וא\"א שיחול בה חיוב ממון. ברם מאחר שלא התכוון למצוה אלא להזיק עבר בעבירה - וזהו גופו החיוב שלו בדיני שמים. דומה הוא לאיסור המוזכר במס' נזיר (כג.) במי שהתכוון שיעלה בידו בשר חזיר ועלה בידו בשר טלה דטעון כפרה ע\"פ הפסוק וה' יסלח לה, עיי\"ש. גם כאן הוא התכוון להזיק באיסור ולא לקיים מצוה, וכוונת איסור מהווה איסור - וזהו חיובו בידי שמים.",
            "ב) שיטת התוס' בסוגיין (ד\"ה אילימא) שבכותל רעוע אינו חייב בדיני שמים על הכותל אלא על הבהמה שנאבדה. ועלינו ליישב דאם מצות הסתירה התירה את סתירת הכותל למה יתחייב בידי שמים על אבידת הבהמה. ומסתבר שחיוב זה בידי שמים עבור אבידת הבהמה מיוסד בסוגיות לקמן (דף ס: ובדף קיז ב) שאסור להציל עצמו בממון חבירו. והעלו התוס' (דף ס: ד\"ה מהו) שבודאי רשאי להציל עצמו בממון חבירו משום הצלת נפשות אולם אם עשה כן חייב לשלם.<sup>5)</sup><i class=\"footnote\">מכאן ראייה למה שמובא בתחילת השיעורים בשם הגר\"ח זצ\"ל שאין חיוב תשלומי מזיק תלויים באיסור נזק ואינו דומה מזיק לחובל. ונראה דהחובל בחבירו כדי להציל נפשות לא ישלם אליבא דהגר\"ח זצ\"ל כי במקום שאין איסור לחבול אין חלות דין עונש וקנס של תשלומי חבלה שלא כדין מזיק ממון כדי להציל חייו שמשלם.</i> משו\"ה בנידון דידן חל חיוב הממון עבור אבידת הבהמה כי מצות ההצלה המתרת פריצת הכותל אינה מפקעת את חיוב הנזק מחמת הבהמה. (וזה שאינו חייב על הבהמה בדיני אדם משום שגרמא פטור בדיני אדם, אך בכל זאת חייב בדיני שמים). לאור האמור עולה שהחיוב בדיני שמים מחמת הבהמה אינו חלות דין איסור, שהרי מצות ההצלה מתרת את האיסור, אלא שהוא חלות חיוב ממון.",
            "ג) יתכן שההיתר לסתור כותל רעוע ופטור התשלומין נובע מן הגמ' לעיל (טו:) \"משמתינן ליה עד דמסלק הזיקא מדר' נתן\" ע\"פ האיסור ד\"ולא תשים דמים בביתך\". עוד י\"ל שהוא מדין סילוק רודף, ובהתאם למה שפסק הרמב\"ם בפ\"ח מהל' חובל (הלט\"ו) ז\"ל ספינה שחשבה להשבר מכובד המשוי ועמד א' מהן והקל ממשאה והשליך בים פטור שהמשא שבה כמו רודף אחריהם להרגם ומצוה רבה עשה שהשליך והושיעם עכ\"ל. לרמב\"ם אף ממון נתפס בחלות שם רודף ומצוה לסלקו ופטור מלשלם על נזקו.<sup>6)</sup><i class=\"footnote\">עיין בהשגת הראב\"ד שם. מהרמב\"ם ראייה דדין רודף חל מדין הצלה ולא מדין עונש שהרי המשוי אינו בר עונש. עיין בחידושי הגר\"ח זצ\"ל על הרמב\"ם (פ\"א מהל' רוצח הל\"ט).</i>",
            "ד) ומה שכתבו התוס' כאן (סוף ד\"ה אילימא כו') ז\"ל א\"נ כלומר למסתר ולמיפל קאי עכ\"ל, צריך ביאור. ונראה דהנה בדינא דגרמי יש ראשונים (עיין ברא\"ש לקמן פ\"ט אות י\"ג) הסוברים שנקרא גרמי דוקא אם ברי הזיקא. לפיכך לשיטתם בכותל בריא, שפריצתה בודאי גרמה לאבידת הבהמה חייב לשלם בדיני אדם מדינא דגרמי. מאידך פריצת כותל רעוע אינה בגדר ברי הזיקא שהרי אף בלי פריצת הכותל היתה אפשרות שהבהמה תלך לאיבוד בעצמה. והואיל ולא ברי הזיקא לא חל חיוב בידי אדם רק בידי שמים.",
            "דומה שההפרש בין החיוב שבידי אדם לבין החיוב שבידי שמים הוא שגרמי מחייב בידי אדם לפי שנחשב כאילו עשה הנזק בידיו ממש, וכדי שיחשב כעושה מעשה מזיק בידים צ\"ל ברי הזיקא. המחייב בידי שמים לעומת זאת הוא גרם הנזק בעלמא ואין הכרח שיחשב כאילו הזיק בידים ממש ולפיכך חייב אפילו לא ברי הזיקא.",
            "ונראה שבכך גם מוסברת מחלוקת הראשונים (עיין בקונטרס הגרמי לרמב\"ן) בנוגע לשור שהזיק בגרמי אם חייב או פטור. אם גרמי נחשב למעשה מזיק ממש אף שור שהזיק בגרמי חייב. אולם אם ננקוט שגרמי אינו כמעשה מזיק ממש אלא שמחייב מדין גרמת הפסד דעלמא מסתבר ששור שהזיק בדרך גרמי פטור כי שור אינו מחייב עקב גרמת הפסד דעלמא אלא דוקא כשעשה מעשה מזיק ממש.<sup>7)</sup><i class=\"footnote\">יתכן עוד נ\"מ האם גרמי חייב ברציחה שהרי רוצח חייב דוקא כשעושה מעשה רציחה, עיין בחי' הר\"ן לסנה' (דף עז).</i>",
            "ונראה שבכך גם מבוארת המחלוקת דלעיל (דף כו: בתוס' ד\"ה קדם כו') בזרק כלי מראש הגג והיו תחתיו כרים או כסתות ובא אחר וסלקן שלרי\"ף חייב מדינא דגרמי ולר\"י פטור. אליבא דרי\"ף המחייב הוא גרמת הפסד ולכן מחייב בכח אחר. ואילו לר\"י המחייב דגרמי הוא עשיית המעשה בידים ובכח אחר לא ביצע את מעשה המזיק בידים. לפי\"ז לדעת הר\"י שורף שטר חייב לפי שעשה מעשה מזיק בידים ומדינא דגרמי נחשב השטר לחפצא של ממון.<sup>8)</sup><i class=\"footnote\">עיין בשיעורים לשבועות חלק שני דף קל\"ג - קל\"ד.</i> הרי\"ף לעומתו סובר ששורף את השטר חייב משום שגרם הפסד בכך שמנע את גביית החוב וכמו\"כ כל גרמת הפסד מחייבת.<sup>9)</sup><i class=\"footnote\">נ\"מ האם משלם כל דמי החוב או\"ד רק שווי השטר, ויש בזה מחלוקת בין הראשונים.</i>",
            "ה) אמנם התוס' בסנהדרין שם כתבו שחייב בדיני שמים על הכותל הרעוע וז\"ל א\"נ חייב קאי נמי אכותל שנהנה הוא בה עד שיזדמנו לו פועלים לתקן עכ\"ל. ועולה קושית הרמב\"ם בתשובותיו מדוע פטור בדיני אדם אטו המזיק כלי רעוע יפטר בדיני אדם.",
            "ונראה שלתוספות מדובר באופן שהכותל אינו שווה ממון בשוק כי אין שם מי שירצה לקנותו. אך כל זמן שיעמוד, הבעלים מקבלים הנאה ממנו. ובזה חלוקים התוס' על תשובת הרמב\"ם. לתוס' הפורץ פטור מלשלם שהרי הכותל אינו שוה דמים בשוק. ואילו הרמב\"ם סובר שחייב לשלם בעד מניעת הנאת הבעלים למרות שלא הפסידו דמים בשוק.<sup>10)</sup><i class=\"footnote\">ונראה שלתוס' המחייב דמזיק הוא הפסד הממון, ותלוי בדמי החפצא בשוק. ואילו לרמב\"ם המחייב הוא ההיזק בגוף החפצא, אלא שהשווי לבעלים עומד במקום החפצא. ולפיכך תלוי בהנאת הבעלים בלבד ולא בשווי בשוק. עיין בשיעורים (דף ג.) בענין מכליא קרנא. עוד נראה שלתוס' החיוב כאן בידי שמים חיוב ממון הוא ולא איסור בלבד - שלא כמאירי הנ\"ל.</i>",
            "<b>ב.</b><br>פסק הרמב\"ם בפ\"ד מהל' נזקי ממון (הל\"ב) ז\"ל הפורץ גדר לפני בהמת חבירו ויצאה והזיקה, אם היה גדר חזק ובריא חייב, ואם היה כותל רעוע פטור בדיני אדם וחייב בדיני שמים עכ\"ל. לרמב\"ם סילוק שמירת שור המזיק מחייב את המסלק כבעל המזיק. סימוכין לכך ממה שהובא הדין הזה בהלכות נזקי ממון ולא בהלכות חובל ומזיק, ומוכח שמחייב את המסלק מדין נזקי ממון. יוצא שלרמב\"ם שור דומה לבור, כשם שהפותח את הבור חייב משום שסילק את שמירת הבור ה\"ה המסלק את השמירה על השור חייב כי בכך נעשה בעל השור המזיק.",
            "והנה עיין בשיעורים לריש פ' המניח שבבור מצויים שני מחייבים דבעל המזיק: א) עשיית הבור; ב) ממונו. וכן בסוגית אשו משום חציו ואשו משום ממונו (דף כב. - כג א) ובשיעורים שם דננו אם המחייב דאש הוא עשיית האש או ממונו ונתבאר בתוס' (דף כב. ד\"ה אשו משום ממונו) דלכ\"ע יש מחייב של עשיית המזיק דאש. אך באשר לשור נחלקו הראשונים. לשיטת הרמב\"ם לפנינו אף בשור יש מחייב דעשיית המזיק - כי המסלק את שמירת השור נחשב לעושה את השור למזיק וחייב מדין בעל המזיק דשור. עיין לקמן (דף נו:) בסוגית המעמיד בהמת חבירו על קמת חבירו. הרשב\"א מפרש שחייב מדין מזיק דאש ולא משום מזיק דשור. ואילו התוס' (שם ד\"ה המעמיד) סוברים שמשום שעשה את השור למזיק נעשה בעל המזיק וחייב משום שן ורגל. יוצא שלרשב\"א אין מחייב דעשיית המזיק בשור ואילו לתוס' שם יש בשור המחייב של עשיית המזיק. ברם התוס' לעיל (דף ג: ד\"ה וממונך) כ' ז\"ל לאו דוקא גבי בור דלאו ממונא הוא וכן גבי אש דפשיטא דאם הדליק גדישו של חבירו באש של אחר דחייב עכ\"ל. משמע שבשור יסכימו התוס' שדוקא ממון מחייב. יוצא איפוא שהתוס' שם חלוקים על הרמב\"ם והתוס' דלהלן (בדף נו:) ולדעתם ליכא בשור המחייב דעשיית המזיק אלא של בעל הממון בלבד."
        ],
        [
            "<b>תוס' ד\"ה אילימא וכו'.</b> ז\"ל וא\"ת כיון שאין חילוק בין מקרב דבר אצל האש ובין מקרב האש אצל הדבר כו' עכ\"ל. ר\"ל שבשני האופנים נעשה לבעל האש. והנה בשור ובור לא שמענו שהמקרב את הניזק למזיק יהיה חייב. ונראה שדין מיוחד הוא באש שכן באש יש הלכה דכח אחר מעורב בו. וכשם שחייבה התורה התקרבות האש לניזק ע\"י כח אחר מעורב בו כן חייבה את מי שמקרב את הניזק לאש. מאידך בבור ושור ליכא חיוב כשמקרב את הניזק למזיק שהרי אין בהם הלכה דכח אחר מעורב בו.",
            "<b>בא\"ד. ליחייב למ\"ד אשו משום חציו עכ\"ל.</b> רגיל היה הגר\"ח זצ\"ל לומר שדין אשו משום חציו חל רק בעשיית האש ובמקרב את האש אצל הניזק ולא במקרב את הניזק אצל האש כשלא עשה מעשה באש עצמה. עוד יש לתרץ קושית התוס' עפי\"מ שכתב השיטה מקובצת בשם הרא\"ה שאין אומרים אשו משום חציו אלא באש עצמה וכשעשה את האש, ולא בתולדות אש או בחמה. ועיין בשיעורים לסוגיית אשו משום חציו (דף כג.) שלדעת הרמב\"ם דין אשו משום חציו חל רק בחובל ולא ברוצח, ומסתלקת קושית התוס'.<sup>11)</sup><i class=\"footnote\">עיין בחי' הר\"ן לסנהדרין (דף עז:) במנ\"ח מצוה נ\"ו בחידושי רבינו חיים הלוי (פי\"א מהל' שכנים הל\"א) ובחידושי רי\"ז הלוי (פ\"ג מרוצח הלי\"ב).</i>",
            "ע\"ע בסוף דברי התוס' בסנהדרין (דף עז. ד\"ה סוף חמה לבא ועיין שם במהרש\"א) שמביאים שיטה אחרת שאש ההולכת מעצמה מחייבת ברציחה משום חציו בדומה לנזק. מאידך אש שהולכת כשכח אחר מעורב בה אינה מחייבת ברציחה אלא בנזק בלבד.",
            "<b>תוס' ד\"ה אלא לחבריה.</b> ז\"ל ודוקא שוכר אבל אמר פטור מדיני שמים דסבור שלא ישמעו לו כו' עכ\"ל. אין להקשות משיטת שמאי הזקן (קידושין דף מג.) שיש שליח לדבר עבירה אפילו בדיבור בעלמא כגון שאמר לשלוחו צא והרג את הנפש כי שם מתחייב מדין שלוחו של אדם כמותו ושליחות חלה במינוי פה. ואילו כאן מדובר אליבא דמ\"ד אין שליח לדבר עבירה וחיובו בדיני שמים הוא מדיני גרמא בעלמא. משו\"ה יש סברא לפטרו אם אמר לחברו ולא שכרו דסבור שלא ישמעו לו ואינו גורם ופטור.<sup>12)</sup><i class=\"footnote\">עיין בש\"ך (חו\"מ סי' ל\"ב סק\"ג) במקנה לקידושין (דף מג.) בגר\"א סי' ל\"ב סק\"ב בפנ\"י כאן ובקצות (ל\"ב: א').</i>",
            "כתב הרמב\"ם בפ\"ב מהל' רוצח (הל\"ב) ז\"ל אבל השוכר הורג להרוג את חבירו או ששלח עבדיו והרגוהו או שכפתו והניחו לפני הארי וכיוצא בו והרגתהו חיה וכן ההורג את עצמו, כל א' מאלו שופך דמים הוא, ועון הריגה בידו וחייב מיתה לשמים ואין בהם מיתת בית דין כו' עכ\"ל. ולא גילה הרמב\"ם דעתו באמר להורג להרוג ולא שכרו. ויש להסתפק אם בנוגע למיתה בידי שמים יסבור הרמב\"ם שיש שליח לדבר עבירה ולכן אפילו יאמר להורג להרוג חייב שהרי מינהו שלוחו להרוג או שהרמב\"ם מחייב את השוכר מדין גרמא ונ\"מ בין שוכר לאומר וכמבואר בתוס' שהאומר אינו חייב לשמים בדיני גרמא \"דסבור שלא ישמע לו\". אמנם מרן הגר\"ח הלוי זצ\"ל היה רגיל לפרש שהרמב\"ם מחייב אף האומר ו\"השוכר\" לאו דוקא, כי בנוגע לחיוב בידי שמים ברציחה אמרינן יש שליח לדבר עבירה.",
            "והנה הרמב\"ם כולל ג' מקרים בדין חיוב מיתה בידי שמים א) השוכר; ב) כפתו לפני הארי; וג) ההורג את עצמו. והנה מדיני גרמא משותפות שתי ההלכות דשוכר וכפתו לפני הארי שכן שניהם חייבים משום גרמא ולא משום שפעלו בעצמם מעשה רציחה. אך אם ננקוט כגר\"ח זצ\"ל ששוכר לאו דוקא וה\"ה לאומר המחויב בידי שמים מטעם שליחות, עלינו להתבונן מהו הקשר בין השוכר לכפתו לפני הארי. ויתכן שהביאור הוא כי מאחר שאם כפתו לפני ארי חייב בידי שמים, סימן לדבר שלהתחייב בדיני שמים אינו דרוש מעשה רציחה גמור. בהתאם לכך אף שליחות לדבר עבירה חלה לחייב את השוכר והאומר להורג להרוג כי אף שאינו מעשה רציחה גמור מ\"מ חלה שליחות לחייבו בידי שמים, ורק בעונש בית דין שנתחייב ע\"י מעשה עבירה גמור נאמר אין שליח לדבר עבירה.",
            "ומוכרח לומר שהרמב\"ם מונה רק ציורים שאינם רציחה גמורה ממה שכלל הרמב\"ם כאן גם דין ההורג את עצמו שהוא פטור בדיני אדם וחייב בדיני שמים (ונ\"מ לענין קלבד\"מ, עיין במנ\"ח ואכמ\"ל). והרי ההורג את עצמו פטור מדיני אדם לפי שלא עשה מעשה רציחה גמור והוא חייב רק בידי שמים. ה\"ה בכפתו לפני הארי ובשוכר את ההורג שלא עשו מעשה רציחה גמור ולכן פטורים בידי אדם וחייבים רק בדיני שמים. אך חיוב השוכר בידי שמים חל מדין שליח לדבר עבירה וה\"ה לאומר שחייב כמו השוכר.",
            "והנה בגמרא קידושין (שם) ז\"ל ואבע\"א לעולם דריש ומאי חייב חייב בדיני שמים, מכלל דת\"ק סובר אפי' בדיני שמים נמי פטור, אלא דינא רבה ודינא זוטא איכא בינייהו עכ\"ל. ולפי הנ\"ל יתכן שהגמרא ר\"ל שלדעת שמאי הזקן חל דין יש שליח לדבר עבירה בידי שמים ולכן נענש בדינא רבה כמו מי שהורג בעצמו, ואילו אליבא דת\"ק חל החיוב בידי שמים מדין גרמא בעלמא ולכן נענש בדינא זוטא. ועיי\"ש ברש\"י ד\"ה דינא רבה כו' ז\"ל לשמאי מיחייב בדינא רבה בעונש גדול ולת\"ק לא מיענש כולי האי כהורג עצמו אלא כגורם עכ\"ל, והן הן דברינו.",
            "<b>גמ'. פשיטא דאורייתא הוא אם לא יגיד ונשא עונו.</b> יש להתבונן, והרי יתכן שר\"י משמיענו שחייב לשלם בדיני שמים, ואילו בפסוק מבואר שהנמנע להעיד עובר על איסור אבל אין יודעים שחייב ממון. ולכאורה הגמרא פירשה את דברי ר\"י שחייבין בדיני שמים ר\"ל שיש חלות איסור, אך אין חיוב ממון, ולפיכך הוקשה להם \"פשיטא\".",
            "וכן בגיטין (דף נג.) בנוגע להיזק שאינו ניכר דלא שמיה היזק שחייב לשלם בידי שמים, פי' רש\"י (בד\"ה וחייב בדיני שמים) וז\"ל פורענות לשלם לרשעים שנתכוין להפסיד ישראל עכ\"ל. משמע שגם רש\"י פי' חייב בדיני שמים ר\"ל בדיני איסורין אך אין חיוב ממון.",
            "מאידך בשיטה מקובצת כאן הביא בשם המאירי שמי שחייב בדיני שמים ואינו משלם נפסל לעדות מדין גזלן, ובכן לדעתו חל חיוב ממון בדיני שמים ואינו איסור בלבד. (וע\"ע בשיעורים למעלה א)",
            "<b>רש\"י ד\"ה אם לא יגיד. ז\"ל מדקפיד אהגדה משמע שאילו מגידין מתחייב זה ממון עכ\"ל.</b> משמעות רש\"י שכשם שחיוב שבועת העדות תלוי בעדות המחייבת ממון ה\"ה חיוב הגדת עדות הנלמד מפסוק דאם לא יגיד חל רק בעדות המחייבת ממון. ומכאן שהמחייב של שבועת העדות תלוי בחיוב הגדת עדות.",
            "<b>תוס' ד\"ה פשיטא כו'.</b>",
            "<b>א.</b><br>ביסוד דין האיסור דאם לא יגיד חלוקים התוס' והרמב\"ם. לפי התוס' שלפנינו עוברים העדים באיסור דוקא אם כפרו עדותם בב\"ד, וז\"ל ודוקא בב\"ד דכשאומרים אין אנו יודעים להעיד שוב אינם יכולין להעיד דכיון שהגיד שוב אינו חוזר ומגיד, והיינו אם לא יגיד דקרא, אבל חוץ לב\"ד אין לחוש שיכול לחזור ולהעיד עכ\"ל. ואילו הרמב\"ם כתב בפ\"א מהל' עדות (הל\"א) ז\"ל העד מצווה להעיד בבית דין בכל עדות שיודע בין בעדות שיחייב בה את חבירו בין בעדות שיזכהו בו, והוא שיתבענו להעיד בדיני ממונות שנאמר והוא עד או ראה אם לא יגיד ונשא עונו עכ\"ל. אליבא דהרמב\"ם חייבים העדים באם לא יגיד אפילו לא כפרו בעדותם בב\"ד אלא שנמנעו לבוא לב\"ד ועוברים בשב ואל תעשה.",
            "<b>ב.</b><br>אע\"פ שלהרמב\"ם חל איסור אם לא יגיד בשב ואל תעשה כשהעדים נמנעים מלהעיד עכ\"ז פסק שחיוב שבועת העדות חל דוקא אם כפרו בעדותם בבי\"ד כמבואר בפ\"ט מהל' שבועות (הל\"ב) וז\"ל אין העדים חייבין בשבועת העדות עד שיכפרו בעדותן בבית דין, בין שנשבעו או השביען בבית דין בין שנשבעו או השביען חוץ לבין דין, והכפירה בבית דין בלבד, שנאמר אם לא יגיד ונשא עונו מקום שיגיד ויועיל הוא שאם לא יגיד שם יתחייב עכ\"ל. ונראה שהרמב\"ם סובר שבחומר האיסור קיים הבדל בין מי שלא בא לב\"ד להעיד כלל לבין מי שכפר בעדותו בב\"ד. הרי בשכפר בעדותו בב\"ד שוב אינו יכול להעיד - כיון שהגיד שוב אינו חוזר ומגיד - ולכן נהי שמי שאינו בא כלל לב\"ד עובר באיסור דאם לא יגיד בשב ואל תעשה אך בידו לתקנו אם יודה ויעיד אח\"כ. ואילו הכופר בעדותו בפני ב\"ד יעבור על האיסור דאם לא יגיד בקום ועשה ושוב אין בידו לתקנו - מכיון שהגיד שאינו יודע לו עדות שוב אינו חוזר ומגיד שיודע לו עדות. האיסור דאם לא יגיד חל כאן באופן יותר חמור. ומפני זה שיטת החכמים (מס' שבועות דף לא.), וכן קבע הרמב\"ם, שהעדים חייבים בשבוה\"ע רק בשיכפרו בב\"ד, כלומר משיעברו באיסור דאם לא יגיד בקום ועשה דהיינו באופן שלא ניתן שוב לתקן את האיסור ובכה\"ג שיעברו עליו באופן יותר חמור, שכן עיקר המחייב דשבוה\"ע הוא האיסור דאם לא יגיד בקום ועשה.",
            "<b>ג.</b><br>בכך מתיישבת תמיהה אחרת ברמב\"ם, שלשונו בפ\"א מהל' עדות (הל\"א) המובא למעלה (באות א') מורה שאף עד אחד עובר באיסור דאם לא יגיד אם יכבוש את עדותו ולא יבוא לבי\"ד להעיד. ויפלא שהוא לכאורה נגד גמרא מפורשת שלפנינו וז\"ל ארבעה דברים העושה אותן פטור מדיני אדם וחייב בדיני שמים וכו' והיודע עדות לחבירו ואינו מעיד לו, במאי עסקינן אילימא בבי תרי פשיטא דאורייתא היא, אם לא יגיד ונשא עונו, אלא בחד עכ\"ל, מבואר לכאורה שעד אחד אינו עובר באיסור דאם לא יגיד - שלא כמשמעות הרמב\"ם.",
            "אמנם הרמב\"ם כתב בפ\"י מהל' שבועות (הל\"ה) שעד אחד פטור משבועת העדות מאחר שאין עדותו מחייבת ממון. ואע\"פ שאין בכפירת עד א' חלות דין כפירה כדי לחייבו בחיוב המיוחד של שבוה\"ע, שהרי אין עדותו מחייבת ממון, עכ\"ז כשיכבוש עדותו יעבור על איסור דאם לא יגיד כי האיסור דכבישת העדות והחלות - שם דכפירת העדות בנוגע לשבוה\"ע מהווים שני דינים נפרדים.",
            "ולפיכך מסתלקת הקושיא על הרמב\"ם מהסוגיא שלפנינו: - \"אילימא בבי תרי וכו' אם לא יגיד וכו' אלא בחד\" - היינו שבבי תרי חל דין כפירת העדות המחייבת בקרבן שבועה, משא\"כ בחד ליכא חלות דין דכפירת העדות. חלות שם כפירה זו וחיוב קרבן שבוה\"ע קוראת הגמ' \"אם לא יגיד\", ולא התכוונה הגמרא לאיסור של כבישת העדות ע\"פ האיסור דאם לא יגיד, כי גם עד א' שכבש את עדותו עבר באיסור הזה וכפסק הרמב\"ם.",
            "ונראה לבאר את הגמרא אליבא דרמב\"ם לאור מה שחקרנו למעלה אם החיוב בידי שמים שבסוגיתנו חלות חיוב ממון או חלות דין של איסור. הרמב\"ם סובר שהוא חלות חיוב ממון ובכך מוסבר ההבדל בין שני עדים לבין עד א'. שני עדים שכבשו עדותם גרמו הפסד ממון, והואיל ועדותן מהווה עדות ממון כפירתם בבי\"ד שמה כפירה ומחייבת אותם מדין שבוה\"ע. ה\"ה אם יכבשו עדותם שחייבים בדיני שמים בחלות חיוב ממון שכן כבשו עדות ממון וגרמו הפסד. מאידך בעדות של עד אחד ליכא חלות דין עדות של ממון ובכפירתו חסר שם כפירת עדות ולפיכך פטור הוא משבוה\"ע. ה\"ה כשעד אחד כבש עדותו אע\"פ שעבר באיסור אם לא יגיד וכדפסק הרמב\"ם בכל זאת הואיל ואין עדותו עדות ממון אינו חייב בדיני שמים בחיוב ממון.",
            "<b>ד.</b><br>ועלינו להתבונן במחייב של שבועת העדות - אם עיקר המחייב הוא הלאו דשבועת שקר או הלאו דאם לא יגיד או שניהם יחד.<sup>13)</sup><i class=\"footnote\">עיין בס' רשימות שיעורים לשבועת ונדרים חלק שני דף ל\"ט - מ\"ז.</i>",
            "והנה בנוגע לקושית התוס' מנ\"ל לגמרא ששני עדים שכבשו את עדותם עברו באם לא יגיד דילמא ה\"מ כשעברו גם על שבועתם כתב הרשב\"א בחידושיו כאן (ד\"ה אי בתרי וכו') וז\"ל ומסתברא דממילא שמעינן לה דההיא בששמע קול אלה אע\"פ שלא ענה אמן היא ואפ\"ה בשלא הגיד איכא נשיאת חטא ואם איתא דכשלא שמע קול אלה וכופר בעדותו בב\"ד ליכא נשיאות חטא ולא חייבתו תורה להעיד למה מביא קרבן על שמיעת קול בלבד, אטו מי שאומר לחבירו משביע אני עליך שתאמר כן וכן שראית ולא הגיד מי מחייב, וקרובים שאינם מעידין לו אינם חייבים מפני שאין בעדותן כלום ואין חייבין להעידו ואף הכשרים כיוצא בהם לא היו חייבים להעיד כל שלא ענו אמן עכ\"ל.",
            "מבואר ברשב\"א שכדי שיחול בשבוה\"ע הדין של מושבע מפי אחרים צריך שכפירת העדות תהיה מוזהרת באיסור תורה דאם לא יגיד, כי אלמלא כך מ\"ש כפירת העדות משאר דברים, והרי דין מושבע מפי אחרים אינו חל בשבועת ביטוי בדברים אחרים. ונראה מהרשב\"א שלדעתו המחייב בשבוה\"ע אינו שבועת השקר אלא איסור אם לא יגיד. מקורו מדין מושבע מפי אחרים שע\"פ שיטתו ליכא בכך איסור שבועת שקר מפי המושבע אך המחייב הוא איסור אם לא יגיד, שכן חלות השבועה משלימה את איסור כפירת העדות, ובכך חל חיוב שבוה\"ע.",
            "<b>ה.</b><br>כתב הריטב\"א בחידושיו למס' כתובות (דף יח: ד\"ה א\"ל רבא כיון שהגיד שוב אינו חוזר ומגיד) וז\"ל ואחרים פירשו שאת\"ל חוזר ומגיד לא תמצא קרבן שבועת העדות דלעולם חוזר ומגיד וכו' ולא נהירא דחיוב שבועת העדות אינו אלא במי שכבש עדותו ולא הגיד ועל זה ראוי לחייבו קרבן אפילו חוזר ומגיד עדותו וכו' עכ\"ל.",
            "לשם ביאור המחלוקת בין הריטב\"א והאחרים י\"ל שהמחייב של שבוה\"ע אליבא דאחרים הוא שכבש העד את עדותו באופן שלא יכול להגידה עוד. מסתבר, שלשיטתם עיקר המחייב של שבוה\"ע הוא האיסור דאם לא יגיד, והיינו כשאינו יכול לחזור ולתקנה, ולא העובדא שנשבע לשקר בעלמא בנוגע לעדות. ואילו הריטב\"א סובר שאף כבישת עדות בעלמא מחייבת שבוה\"ע ואפילו שוב יעיד העד אח\"כ. ויתכן שלדעתו עיקר המחייב הוא שנשבע העד לשקר בנוגע לעדותו. אך טעם זה לא הוזכר בדברי הריטב\"א. משום כך נראה שגם הריטב\"א יסבור שעיקר המחייב דשבוה\"ע הוא איסור דאם לא יגיד ולא שבועת השקר עצמה. אמנם חלוקים הריטב\"א והאחרים בדין כבישת העדות המחייבת אם היא כפירת עדות בפני בי\"ד באופן ששוב לא יוכל להעיד (האחרים), או די בכבישת עדות בשעתה (הריטב\"א). ויתכן שחלוקים במחלוקת בין התוס' והרמב\"ם (הנ\"ל באות א'), שדעת הריטב\"א כרמב\"ם שאיסור אם לא יגיד חל אף בכבישת עדות בעלמא מחוץ לבי\"ד, ואף כשיעיד אח\"כ, והאחרים כתוס' שרק הכופר בבי\"ד באופן שלא יוכל להעיד עוד עובר באם לא יגיד.",
            "<b>גמ'. והאיכא העושה מלאכה במי חטאת.</b> והוא מדין היזק שאינו ניכר. הנה רש\"י לגיטין (דף נג.) ד\"ה היזק שאינו ניכר פירש וז\"ל שלא נשתנו מכמות שהיו עכ\"ל, כלומר שצורת גוף הדבר הניזק לא נשתנתה אלא שחל בו פסול או איסור.",
            "וכזה גם מבואר ברמב\"ם פ\"ז מהל' חובל ומזיק (הל\"א) ז\"ל המזיק ממון חבירו היזק שאינו ניכר הואיל ולא נשתנה הדבר ולא נפסדה צורתו הרי זה פטור מן התשלומין דין תורה אבל מדברי סופרים אמרו הואיל והפחית דמיהן הרי זה חייב ומשלם מה שהפחית מדמיהן עכ\"ל. לפי הרמב\"ם החסרון בהיזק שאינו ניכר הוא שלא נפסדה צורת הדבר הניזק אלא שהפחית דמיו מחמת חלות הפסול והאיסור. ויוצא שלרמב\"ם היזק מן התורה מחייב רק בהשחתת גופו של הדבר הניזק ולא בפחיתת דמיו. (ועיין בשיעור הראשון למסכתין (דף ב.) בשם הגר\"ח זצ\"ל שהסביר לפי הרמב\"ם שעיקר החיוב במזיק הוא להחזיר את הדבר הניזק למצבו הראשון ובכן הדמים המשתלמים הם חליפי החפץ, ודוקא במזיק פסק הרמב\"ם דמי קרקע כקרקע דמי ולא כן פסק בחובל).",
            "אף מסדר הרמב\"ם בפרק ז' משתמע שהיזק שאינו ניכר דין לעצמו שאינו שייך לגרמא, שהרי הלכות היזק שאינו ניכר הביא בראשית הפרק (הל\"א - הל\"ו) ורק אח\"כ (בהל\"ז) התחיל בדיני גרמא בנזקין, וש\"מ שלהיזק שאינו ניכר אין קשר לדיני גרמא.<sup>14)</sup><i class=\"footnote\">עיין בקונטרס דגרמי לרמב\"ן הדן באריכות בשייכות שבין היזק שאינו ניכר לבין גרמא בנזקין. וע\"ע בשיעורים לעיל (דף ד:) רש\"י ד\"ה ומנסך.</i>",
            "ויעוין בתוס' במס' גיטין (דף נג. ד\"ה שלא יהא כו') שהקשו למה דיין שטימא את הטהור חייב והרי מדין היזק שאינו ניכר לא שמיה היזק מהראוי שיפטר בשוגג. ותירצו שהדיין פשע ודינו כמזיד. אך לע\"ד נראה ליישב באופן אחר. הנה יש לדון במי שנטל ממון חבירו שלא ע\"מ לגוזלו אלא ע\"מ להזיק חבירו שאינו חייב מדין גזלן אם חייב מדאורייתא משעת הנטילה כמזיק כי הנטילה מהווה מעשה היזק או\"ד פטור שהרי לא הפסיד צורת החפצא.<sup>15)</sup><i class=\"footnote\">רבינו נוקט כאן שהגוזל ע\"מ לאבד אינו גזלן. ועיין לקמן בשיעורים (דף נו:) תוס' ד\"ה פשיטא.</i> ולכאורה זה בכלל היזק שאינו ניכר דלא שמיה היזק ופטור. אך מהסוגיא לקמן (דף צח.) בזורק מטבע לים משמע שהוא חייב משום דהפסד צורה מעכב בחיוב נזק דוקא כשלא היתה נטילת ממון מהניזק. אמנם כשהמזיק נטל ממונו של הניזק נחשב הוא למזיק ואין זה קשור להיזק שאינו ניכר שכן עצם נטילת הממון מרשות הניזק מהווה נזק מדאורייתא.<sup>16)</sup><i class=\"footnote\">עיין בשיעורים לעיל (דף ד:) רש\"י ד\"ה ומנסך אות ג'. כמו\"כ כ' הגר\"ח זצ\"ל בספרו על הרמב\"ם (פ\"ט מגזילה הל\"א) דבגנב וגזלן בנוסף לחיובי גנב וגזלן חל גם חיוב מזיק.</i> לפי\"ז י\"ל שהוראת דיין נחשבת למעשה נטילת ממון מרשות הניזק, ולכן אפילו הוראת טומאה נחשבת לנטילת ממון מרשות הניזק ומחייבת - למרות שהיזק שאינו ניכר דעלמא לא שמיה היזק.<sup>17)</sup><i class=\"footnote\">והנה מדובר כגון שהדיינים נגעו בשרץ בידים דהיינו שתפסו את הממון כדי לטמאו, והו\"ל נטילת ממון המחייבת בעצמה מדין נזק.</i>",
            "<big><strong>הערות בסוגית היזק שאינו ניכר (גיטין נג א - נג ב).</strong></big>",
            "מס' גיטין דף (נג.) בדין הכהנים שפיגלו במקדש מזידין חייבין כתב רש\"י (ד\"ה חייבין) ז\"ל חייבין לשלם דמיהם לבעלים שהרי צריכין להביא אחרים וא\"נ נדבה היא קשה בעיניו שלא הקריב קרבנו שהרי להביא דורון היה מבקש עכ\"ל. דברי רש\"י מרפסין איגרי שהרי בנוגע לקרבנות נאמר \"מעיקרא תורא דראובן והשתא תורא דראובן\" (ב\"ק דף עו.), וביאר הגר\"ח זצ\"ל דר\"ל שקרבן הוא קנין ממון בעליו ולא של גבוה. ובכן בדין הוא שכהנים שפיגלו הם מזיקים, לא מחמת שגרמו לבעלים להביא קרבנות אחרים, אלא משום שהזיקו את גופו של הקרבן הקנוי לבעלים בדומה למזיק חפצא דעלמא שהוא משלם לניזק בעד החפצא שהזיק, ודברי רש\"י צע\"ג.<sup>18)</sup><i class=\"footnote\">אף הסוגיא למעלה (דף יב:) אוחזת שקרבנות אינם מחייבים נזק לשלם לבעליהם חוץ מדאליבא לריה\"ג הסובר קדשים קלים ממון בעלים הם. ואליבא דסברת הגר\"ח זצ\"ל קשה למה לא ישלם מזיק קרבן אליבא דכ\"ע. עיין בשיעורים למעלה (דף יב:) ד\"ה בקדשים קלים ו(דף ה.) ברש\"י ד\"ה ומפגל. ועיין בריטב\"א לגיטין שם.</i>",
            "<b>שם גמ'.</b> מתיב ר' אלעזר העושה מלאכה במי חטאת ופרת חטאת פטור מדיני אדם וחייב בדיני שמים, ואי אמרת היזק שאינו ניכר שמיה היזק בדיני אדם נמי לחייב, הוא מותיב לה והוא מפרק לה פרה שהכניסה לרבקה על מנת שתינק ותדוש מי חטאת ששקל בהן משקלות והאמר רבא מי חטאת ששקל בהן משקלות כשרה, לא קשיא הא בגופו הא כנגדן וכו'. בפשטות מדובר כשעשה המלאכה בפרה במזיד, ואעפ\"כ תלוי אם היזק שאינו ניכר שמיה היזק מדאורייתא או לא. אם השא\"נ שמיה היזק חייב אף בעושה מלאכה בפרת חטאת, ואם היזק שאינו ניכר לאו שמיה היזק ומשלם בעלמא משום קנס הכא לא קנסו. וכן כתב הראב\"ד בהשגותיו (פ\"ז מהל' חובל ומזיק הל\"ד) שהעושה מלאכה בפרת חטאת אפילו במזיד פטור אליבא דמ\"ד לא שמיה היזק וז\"ל וטעמא דמילתא משום דאין מתכוין להזיק אלא להנאתו הוא מתכוין משו\"ה לא קנסו בו מזיד עכ\"ל. אולם הרמב\"ם חולק עליו ולדעתו (שם) עושה מלאכה בפרת חטאת במזיד חייב, בניגוד לפשטות הסוגיא, וצ\"ע בו.<sup>19)</sup><i class=\"footnote\">עיין שם בחידושי הגר\"ח הלוי על הרמב\"ם.</i>",
            "על כל פנים נראה שהמחלוקת בין הרמב\"ם לראב\"ד תלויה בטיב החיוב דרבנן בהיזק שאינו ניכר. אליבא דראב\"ד הוא דין קנס בעלמא, וחז\"ל קבעו את הקנס למי שהתכוון להזיק והוציאו את המתכוון להנאתו. סמוכין לשיטתו ממה שיורשי המזיק היזק שא\"נ פטורים מלשלם (גמרא בגיטין דף מד:) כי לא קנסו את היורשים בקנס הזה. מאידך הרמב\"ם סובר שהחכמים שינו את עצם הגדרת הדין של מזיק. מדאורייתא חל דין מזיק דווקא כ\"שנשתנה הדבר\" ו\"נפסדה צורתו\" (הל\"א). \"אבל מדברי סופרים אמרו הואיל והפחית דמיהן הרי זה חייב ומשלם מה שהפחית מדמיהן\" (שם). יוצא שלרמב\"ם החכמים שינו את עצם הגדרת דין מזיק ואמרו שהמחייב אינו השחתת צורת הדבר הניזק אלא הפסד הממון. לפי זה ליכא כאן חלות קנס דעלמא אלא דין של מזיק שחל גם על מי שהתכוון להנאתו כי מכיון שהפסיד את ממון חבירו הו\"ל מזיק. ומש\"כ בהל\"ג וז\"ל ודבר זה קנס הוא שקנסוהו חכמים כדי שלא יהיה כל א' וא' מן המשחיתים כו' עכ\"ל הוא טעם לתקנת החכמים, אמנם התקנה עצמה מטילה על העושה היזק שאינו ניכר דין מזיק ולא חלות דין קנס דעלמא.<sup>20)</sup><i class=\"footnote\">ונראה דמשלם רק במזיד ולא בשוגג משום שתקנת חכמים היתה שרק מי שעובר באיסור מזיק גמור בזדון מחוייב בהיזק שא\"נ שלא כאדם המזיק היזק ניכר המחוייב בשביל מעשה ההיזק. עיין בשיעורים הראשונים למסכת. עוד נראה דאף אליבא דהרמב\"ם חלות חיוב הממון הוא חיוב קנס ובכן חל דין מודה בקנס פטור.</i>",
            "<b>שם רש\"י ד\"ה ותדוש. ז\"ל דתשלומין ליכא אמעשה ידיו דאמר לטובה הכנסתיה שתינק ופסולה לא הוי אלא מחמת מחשבתו שנתכוין אף שתדוש וגרמא בנזקין פטור דאמחשבה לא מחייבינן ליה דפסולה מחמת מחשבה כדאמר עובד דומיא דעבד דניחא ליה עכ\"ל.</b> צ\"ע מ\"ש מהמפגל שלמרות שהוא פוסל מחמת מחשבה בכל זאת חייב.",
            "ונראה ששונה פיגול שהמחשבה של פיגול פוסלת ולפיכך נחשבת כמעשה מזיק המחייב. בפרה לעומת זאת המחשבה אינה הפוסלת אך תנאי הוא בפסול עבודה שחל מאליו. זאת אומרת, מצויים שני דיני פסול בפרה: א) עבד היינו שהגברא עבד עם הפרה ויש מעשה פוסל של הגברא; ב) עובד דניחא ליה, ובאופן זה אין הגברא הפוסל אך הבהמה פוסלת את עצמה בעבודתה. אמנם דרוש תנאי \"דניחא ליה\" לבעלים כדי שהפסול יחול, ברם אין הגברא הפוסל. ומאחר שהפסול חל ממילא ומעצמו, אין הגברא נחשב למזיק אלא לגרמא ופטור מלשלם.",
            "<b>שם נג: גמ'. הא בגופן הא בכנגדן.</b> רש\"י פי' שכנגדן היינו שהשתמש במי חטאת כמשקל בכף מאזנים. לרש\"י אין בכך עבודת הגברא הפוסלת אך יש ניחותא דיליה לעבודה שנעשתה ופוסלת ממילא. ומאחר שחסר מעשה מזיק של גברא הו\"ל גרמא בנזקין שפטור. ואילו הרמב\"ם (פ\"י מהל' פרה הל' ה') סובר שכאשר משתמש במי חטאת כמשקל בכף מאזנים אין זה גרמא אלא מעשה מזיק מצד הגברא וחייב לשלם כמזיק.",
            "<big><strong>נחזור למס' ב\"ק.</strong></big>",
            "גמ'. הנותן סם המות בפני בהמת חבירו. כתבו התוס' לעיל (דף מז: ד\"ה הו\"ל) וז\"ל היינו טעמא כיון שבמתכוין מביא עליו דבר שמזיקו אינו ראוי זה להתחייב בכך עכ\"ל. כוונת דבריהם שאין לחייבו אלא משום בור שכן הפירות הם תקלה לבהמה. אולם חיוב בור תלוי בתחילת עשייתו לנזק (לעיל דף ו.) היינו שהבור מוכן להזיק בשב ואל תעשה ע\"י הליכת הניזק אליו והבור חפצא של מזיק גמור הוא לפי שאינו חסר אלא התקרבות הניזק אליו. הליכת הבהמה לבור אינה עושה את הבור למזיק. כשאכלה הבהמה את הפירות, לעומת זאת, הרי בכך היא עשתה את הפירות למזיק, כי אלמלא היתה אוכלתם לא היו יכולים להזיקה. משו\"ה יש מעשה ניזק המסייע בעשיית המזיק, ואין כאן תחילת עשייתו לנזק המחייבת בור דעלמא, ומשום כך בעל הפירות פטור. החיוב בידי שמים שחל עליו אינו מדין תקלה ובור שהרי הפירות אינן תקלה, אך הוא מדין אדם המזיק שהזיק בגרמא.",
            "<b>גמ'. והאיכא השולח את הבערה ביד חש\"ו.</b> עיין בשיעורים לעיל (דף ט:).",
            "<b>גמ'. מ\"ד כיון דלמסתריה קאי מאי עביד כו' קמ\"ל.</b> התוס' (למעלה נה ב ד\"ה אילימא כו') מפרשים שהחיוב בידי שמים הוא על הבהמה שנאבדה ולא על הכותל. והנה במלחמות ד' בסוף פרק שני (דף יא: בדפי הרי\"ף) כ' שאם אחד זרק כלי מראש הגג ובא אחר ושברו שהשני פטור לכ\"ע שהרי הכלי ששבר אינו שוה כלום. אך לדעת רש\"י (דף יז: ד\"ה פטור) למ\"ד בתר תבר מנא אזלינן השני חייב. ובביאור המחלוקת נראה שרש\"י סובר שהמחייב דמזיק הוא הפסד צורת דבר הניזק שהשני עשה, ולכן השני חייב,<sup>21)</sup><i class=\"footnote\">ע\"ע בשיעורים שם בביאור שיטת רש\"י.</i> ואליבא דהרמב\"ן המחייב הוא הפסד הממון, והשני לא הפסיד ממון דניזק ולכן פטור. לאור זה יתכן לבאר שהגמרא דידן ר\"ל מאחר שהכותל רעוע ועומד להסתר והבהמה מעצמה תאבד, דומה הוא לכלי שנפל מראש הגג שסופו להשבר. ובכן לשיטת הרמב\"ן שהמזיק כלי שסופו להשבר פטור הייתי מדמה שיפטר בדיני שמים גם על הבהמה שסופה ללכת לאיבוד, קמ\"ל שאף שפטור בידי אדם על כלי שסופו להשבר בכל זאת חייב בדיני שמים, כי המחייב בדיני אדם הוא הפסד ממון ואילו המחייב בדיני שמים הוא הפסד צורת דבר הניזק.",
            "<b>גמ'. מי הוה ידענא דאתיא רוח שאינה מצויה כו'.</b> יש לחקור בכל המזיקים שמספיקה להם שמירה פחותה, דהיינו לשמור אותם מרוח מצויה, ואם הזיקו ברוח שאינה מצויה פטורים בדיני אדם - אם חייבים הם בדיני שמים. מפשטות הגמרא עולה שהחיוב בידי שמים הוא דוקא בכופף קומתו של חבירו בפני הדליקה ולא במזיקים אחרים. ודומה שהחילוק ביניהם הוא שכדי להתחייב בדיני שמים דרוש מעשה גברא, ובכופף קומתו של חבירו הרי נעשה מעשה ע\"י המזיק. מאידך כשהגדר נפל ברוח שאינה מצויה ויצא השור והזיק, בעל השור לא עשה מעשה ולכן פטור אף בדיני שמים. אך יש לחקור בכורה בור כשיש מעשה גברא, ונתגלה כסוי הבור ברוח שאינה מצויה אם הכורה חייב בדיני שמים או לא. ומסתבר שפטור לגמרי אף בדיני שמים כי הנזק דבור נעשה ע\"י מעשה הניזק שנתקל ונפל בתוך הבור והוזק בו.",
            "אך יש לברר במדליק אש שיצאה ושהזיקה ברוח שאינה מצויה אם הוא חייב בדיני שמים, שכן עשה מעשה גברא כשהדליק את האש. ומסתבר שחייב בדיני שמים אלא שהגמרא שלנו חידשה שאפי' יקרב דבר אצל האש כגון בכופף קומתו של חבירו ג\"כ חייב בדיני שמים, וכ\"ש המדליק אש שהזיקה. אולם יתכן שבאש שמורה אשר הזיקה ברוח שאינה מצויה לא חל חיוב בדיני שמים שכן מעיקרא הפקיעה השמירה את חלות השם דמזיק מן האש. ואילו בכופף קומתו של חבירו מפני הדליקה שהאש עצמה אינה שמורה ומשו\"ה מהוה היא חפצא דמזיק. ולפיכך כשהאש הזיקה ברוח שאינה מצויה חל חיוב בדיני שמים שכן במעשיו קירב את הדבר הניזק אצל האש המזיק.",
            "אך אליבא דהנ\"ל עולה השאלה בדין היודע עדות לחבירו ואינו מעיד לו שחייב בדיני שמים והרי חסר מעשה גברא, וכבר העלינו שהחיוב בדיני שמים חל רק כשיש מעשה גברא.",
            "וי\"ל שדרוש מעשה גברא בקום ועשה רק בשאר המזיקים: בשור בור ואש. אולם באדם המזיק גם בשב ואל תעשה חל חיוב בדיני שמים.",
            "א\"נ האיסור דאם לא יגיד נחשב כאילו עבר עליו בקום ועשה שכן עוברים עליו דוקא כשיש הכחשה בבי\"ד (עיין בתוס' ד\"ה פשיטא ובשיעורים שם). ההכחשה מהוה חלות של כפירת עדות החשובה כמעשה גברא בקום ועשה, ולפיכך חייב בדיני שמים.<sup>22)</sup><i class=\"footnote\">אך הרמב\"ם חולק וסובר דעוברים באם לא יגיד אף מחוץ לבי\"ד כנ\"ל.</i>",
            "<b>גמ'. מהו דתימא אנא כסויי כו' קמ\"ל.</b> יש לעיין אם חל חיוב בדיני שמים באש דעלמא שהזיקה טמון, וכמו\"כ יש לדון בשאר פטורי מזיק כגון שן ורגל ברה\"ר או אדם וכלים שנפלו לבור - אם חייבים הם בדיני שמים. אמנם אליבא דהנ\"ל אין חיוב בידי שמים חל בשן רגל ובור שכן חסר מעשה גברא דמזיק, אך באש שהזיקה טמון הפטורה בדיני אדם ומצוי מעשה הדלקה עדיין ניתן לברר אם המדליק שעשה מעשה הדלקה חייב בדיני שמים או לא.",
            "ויתכן שכאשר חל פטור תורה ליכא חיוב בדיני שמים, ולכן כשהזיקה אש דעלמא את הטמון וחל פטור תורה בדיני אדם פטור אף בדיני שמים כי התורה פטרה את המדליק מכל וכל. ואילו בציור שבגמרא כשכיסה את הקומה בפני הדליקה ועשאה טמון ליכא חלות דין פטור בדיני אדם, אך שאינו מעשה מזיק המחייב בדיני אדם, ומשו\"ה שפיר חל חיוב בדיני שמים.",
            "אולם לפי\"ז יל\"ע למה הכופף קומה לפני הדליקה ברוח שאינה מצויה חייב בדיני שמים והרי בנוגע לרוח מצויה חייב הכופף בדיני אדם ופטור חל בנוגע לרוח שאינה מצויה, והנה במקום שחל פטור תורה העלינו שהוא פטור לגמרי אפילו בדיני שמים. ונראה שבנוגע לרוח מצויה נחשב הכופף כמקרב הניזק אצל המזיק, ואילו ברוח שאינה מצויה ליכא פטור תורה אלא שאינו נחשב למקרב הניזק אצל המזיק כלל, ושפיר חל בה חיוב בדיני שמים. ויתכן שאש שאינה שמורה חפצא דמזיק היא אך ורק בנוגע לרוח מצויה, אבל בנוגע לרוח שאינה מצויה אינה נחשבת למזיק כלל. ובכן אין כאן חלות דין פטור אלא שאין כאן מחייב כלל, ובהתאם לכך ניתן לחייבו בדיני שמים אע\"פ שהוא פטור בדיני אדם.",
            "<b>תוס' ד\"ה כסויי כו'.</b> ז\"ל דאפי' במתכוין לטובה שלא ימהר לשרוף ויוכל להציל בעה\"ב בתוך כך מ\"מ בדיני שמים חייב כו' עכ\"ל. לתוס' חייב בדיני שמים גם כשכוונתו היתה לטובה. מאידך השיטה מקובצת מביא בשם הרא\"ה וז\"ל פי' אע\"פ שכוונתו להזיק אין מלאכה זו כדאי להתחייב עליה לשלם ואפי' בדיני שמים קמ\"ל עכ\"ל, הרא\"ה פירש שחייב בדיני שמים דוקא כשנתכוין להזיק. וכן סובר המאירי שחייב דוקא בכוונתו להזיק.",
            "לשם ביאור מחלוקתם יש לחקור אם החיוב בדיני שמים חובת ממון הוא או חלות דין איסור הוא. והנה לפי פי' התוס' שכוונתו היתה לטובה, מסתבר שלא עשה איסור, ויוצא שהחיוב בדיני שמים הוא רק מדין ממון ולא מדין איסור. אך אליבא דהרא\"ה והמאירי שמדובר בנתכוין להזיק יתכן שחל דין איסור בלבד בלי חלות חיוב ממון.<sup>23)</sup><i class=\"footnote\">אך כבר ביאר רבינו זצ\"ל דאליבא דהמאירי דין ממון הוא שהרי כתב שאם אינו משלם החיוב בידי שמים הו\"ל גזלן.</i>",
            "ואשר לפירוש הרא\"ה דסד\"א שלא יתחייב כי אע\"פ שכוונתו להזיק עכ\"ז אין מלאכה זו כדאי להתחייב עליה לשלם ואפי' בדיני שמים, דומה שר\"ל שאין כאן מעשה מזיק בחפץ, ולפיכך סד\"א שפטור אפילו בדיני שמים קמ\"ל שכל שגרם נזק חייב בדיני שמים אע\"פ שמעשיו אינם מעשה מזיק בחפצא.",
            "ברם יש לעיין בדין הכובש עדותו שלא עשה העד מעשה מזיק דהשחתה אלא שנמנע מלהעיד, ובכל זאת חייב בדיני שמים מאחר שגרם נזק, מוכח שאין צורך במעשה מזיק בחפץ לחייבו בדיני שמים. ונראה ליישב שמאחר שהעד עבר על האיסור דכבישת עדות לכן נחשב השב ואל תעשה שלו למעשה מזיק, ולפיכך חייב בדיני שמים.",
            "כתב המאירי וז\"ל הרי יכול לומר שלטובה נתכוון שלא יבער האש כ\"כ ונמצא שאין כאן כונה להזיק פטור מדיני אדם ומ\"מ חייב בדיני שמים אם היתה כונתו להפקיע את תשלומין עכ\"ל. נראה שר\"ל שבמכסה קמה אין מעשיו מוכיחים שכוונתו להזיק, ולכן בדיני אדם פטור מדינא דגרמי. אך להתחייב בדיני שמים אין צריכים שיהיה מוכח ממעשיו שנתכוין להזיק אלא שבמציאות תהיה כוונתו להזיק.",
            "<b>גמ'. והיודע עדות לחבירו ואינו מעיד לו נמי מהו דתימא כו'. יעויין במס' שבועות (דף לב.) ז\"ל דתניא משביע עד אחד פטור וראב\"ש מחייב, לימא בהא קמפלגי כו' אלא דכ\"ע עד אחד כי אתי לשבועה קא אתי והכא בהא קמפלגי, מר סבר דבר הגורם לממון כממון דמי ומ\"ס לאו כממון דמי כו' עכ\"ל.</b> ופרש\"י (בד\"ה והאמר כו') וז\"ל דטעמא דר\"א משום דקסבר דבר הגורם לממון כממון דמי ועד אחד גורם לממון הוא שאילו הוא העיד היה מחייבו שבועה ורוב בני אדם אין נשבעין לשקר והיה משלם עכ\"ל. לכאורה למסקנא המחלוקת שם אליבא דרש\"י היא האם האפשרות שישבע לשקר פוטרת את העד משבועת העדות או לא והיא דומה למהו דתימא והקמ\"ל כאן, וצריך עיון למה אין שתי הסוגיות משתייכות זו לזו.",
            "אמנם מסתבר שכל סוגיא וסוגיא דנה בשאלה אחרת. חיוב שבועת העדות תלוי בחלות השם של העדות - שתהיה בעצם עדות ממון. ובזה נחלקו רבנן עם ראב\"ש אם עדות דעד א' נקראת בשם עדות ממון מאחר דגורם לממון או לא.<sup>24)</sup><i class=\"footnote\">ופרש\"י בא להסביר מדוע נחשבת עצם העדות דעד א' לעדות ממון.</i> עוד יתכן לבאר את מחלוקתם בהתאם לחקירת הגר\"ח זצ\"ל בדין עד א' שקם לשבועה - אם יסוד הדין הוא שעד א' נאמן לממון אלא שלנתבע יש זכות להכחיש את העד כשנשבע, או שהעד אחד אינו נאמן לממון כלל וכל דינו הוא רק לחייב שבועה. ובזה חלוקים שם ראב\"ש והרבנן.",
            "מאידך סוגיא דידן דנה בדיני גרמא בנזקין: אם עדות דעד א' נחשבת לגורם נזק ומחוייב מפני כן בדיני שמים לשלם עבור ההפסד שגרם או שאינו נחשב לגורם בהלכות נזקין לפי שהנתבע יכול לישבע לשקר וליפטר ולפיכך פטור בדיני שמים.",
            "והנה קיי\"ל שעד א' פטור בשבועת העדות ומאידך נחשב לגורם וחייב בדיני שמים לשלם עבור ההפסד שגרם. והרשב\"א בחידושיו (שבועות לב א) עמד על סתירה זו וז\"ל וקי\"ל כרבנן כו' וקשיא לי דהא קי\"ל בנזקין כמאן דאית ליה גרמא כו' ולא היא דהכא שאני דלא חייבה תורה אלא בכפירה שמאבד ממון ממש זה מחמת כפירה של זה כו' לא אמרתי אלא במקום שזה מגיד וזה מתחייב אבל גורם לא אמרי' כו' אבל לגבי נזקין כל שגורם לממון מזיק חשבינן ליה עכ\"ל. ביאור דבריו שחיוב שבועת העדות אינו תלוי בהפסד ממון בעלמא אלא בחלות שם בגופה של העדות שתקרא עדות ממון. עד א' פטור משבוה\"ע שכן עיקר העדות שלו חלה דוקא לחייב שבועה אך אינו נאמן על הממון עצמו, ואע\"פ שתהיה נ\"מ לממון עדיין אינו נקרא עד ממון. חיוב מזיק לעומתו תלוי רק בהפסד ממון כתוצאה מגרמא שלו ומשום כך גם עד א' שגרם הפסד ממון כשכבש עדותו חייב בדיני שמים כגורם בנזקין.",
            "<b>ב.</b><br>אשר לעצם חקירת הגר\"ח זצ\"ל בדין עדות דעד א': אם נאמן לממון או שמחייב שבועה, יש לדון בה מכמה מקורות:",
            "א) נחלקו הראשונים אם עד א' מחייב שבועה בטענת שמא (עיין בה\"ה פ\"ד מהל' טוען הל\"ו ובר\"ן על הרי\"ף לשבועות (דף יט. בדפי הרי\"ף) ובתוס' כתובות (יח.) ד\"ה מפני מה כו'). ויתכן שאם עד א' נאמן לממון נאמן אף כשהתובע שמא בדומה לנאמנות של שני עדים. אך אם עד א' אינו נאמן על הממון ורק מחייב שבועה י\"ל שהוא מחייב דוקא כשמצטרף לטענת ברי. כי דין עד א' הוא לחזק את טענת התובע כדי שטענתו תחייב שבועה.",
            "ב) אליבא דהרמב\"ם (פ\"ה מהל' טוען הל\"ט) אין עד א' מחייב שבועה עבור קטן \"שתביעת קטן אינה תביעה גמורה\". ברם בנוגע לשבועת השומרים פסק בפ\"ב מהל' שכירות (הל\"ז) שאם קטן הפקיד לגדול השומר נשבע שבועת השומרים לקטן וז\"ל הורו רבותי שאין זה נשבע בטענת הקטן כדי שנאמר אין נשבעין על טענת קטן שכל השומרין שבועת שמא הוא עכ\"ל. לרמב\"ם הטענה מחייבת שבועת עד א' והואיל ואין טענת קטן כלום ליכא שבועת עד א' לקטן. שבועת השומרים לעומת זאת חלה בלי טענה ולכן גם הקטן מחייב שבועת השומרים. לפי\"ז מסתבר שאין עד א' נאמן לממון אך הוא מצטרף לטענת התובע לחייב שבועה ולפיכך אינו מחייב שבועה לתובע קטן שאין טענתו כלום.",
            "ג) בפסקיו לב\"מ (פ\"ק אות ג') מאריך הרא\"ש במחלוקת הראשונים אם מועיל עד א' לפטור שבועה. וי\"ל שאם עד א' נאמן לממון בדין הוא שיהיה נאמן לפטור כשם שנאמן לחייב. מאידך אם אין לו חלות דין נאמנות יתכן שקם רק לחייב שבועה ולא לפטור משבועה.",
            "<b>גמ'. תחילתו בפשיעה וסופו באונס.</b> התוס' לעיל (דף נב: ד\"ה ושכיחי גמלים כו') דנו בדין תחילתו בפשיעה וסופו באונס והוכיחו שמ\"ד חייב סובר כן דוקא כשהאונס בא מחמת הפשיעה וכפי שמצינו בצריפא דאורבני (ב\"מ דף מב.) ולא כשהאונס אינו בא מחמת הפשיעה וכדברי רבא \"מלאך המות מה לי הכא ומה לי התם\" (ב\"מ דף לו:). והקשו התוס' שם מסוגייתנו שקבעה שבכותל רעוע וחתרה חייב, והרי האונס לא בא מחמת הפשיעה. ותירצו וז\"ל פרש\"י שחתרה והפילה הכותל ע\"י חתירה, הרי דמחמת הפשיעה שהיתה רעועה בא האונס, דאם היה בריא לא היה נופל בחתירה עכ\"ל. רש\"י ותוס' העמידו גם את סוגייתנו באונס הבא מחמת הפשיעה. אך פסקי הרמב\"ם בנידון זה נראים כסותרים שהרי בפ\"ג מהל' שכירות (הל\"י) פסק שצריכים דוקא אונס הבא מחמת הפשיעה ואילו בפ\"ד מהל' נ\"מ (הל\"ו) פסק סתם שחייב, ומשמע אף כשהאונס לא בא מחמת הפשיעה, וצ\"ע.",
            "אמנם יתכן שהרמב\"ם מבחין בין שמירת גופו לבין שמירת נזקין. בשמירת גופו תחילתו בפשיעה וסופו באונס חייב רק באופן שהאונס בא מחמת הפשיעה. אולם בשמירת נזקין חייב אפילו לא בא האונס מחמת הפשיעה. כדי לעמוד על ההבדל ביניהן עלינו להקדים בביאור המחלוקת בין אביי לרבא (בב\"מ דף לו:) אם אומרים \"מלאך המות מה לי הכא מה לי התם\". לדעת אביי שומר שפשע חייב אף כשהאונס לא בא מחמת הפשיעה, ורבא סובר שפטור. לרבא שומר חייב רק כשגרם הפסד הפקדון, לכן אינו חייב אא\"כ בא האונס מחמת הפשיעה. ואילו לאביי שומר שפשע ולא קיים את חובת שמירתו חייב בכל אונס. אליבא דאביי שומר חייב אפילו באונסין דעלמא אלא שקיום שמירה פוטר אותו. אך בתחילתו בפשיעה וסופו באונס שהשומר לא קיים את חובתו לשמור כראוי חייב אף על אונס שלא בא מחמת הפשיעה.",
            "לפיכך יתכן שלשיטת הרמב\"ם רק בשמירת גופו של פקדון שיסודו דין אחריות סובר רבא שהמחייב לשלם הוא גרם הנזק הנעשה בפשיעת השומר, ואם לא גרם את הנזק פטור. מאידך בשמירת נזקין, במקום שאין לבעל המזיק אחריות כלפי הניזק, המחייב הוא ממונו שהזיק - אלא שקיום השמירה מצד הבעל פוטר אותו. משום כך כשתחילתו בפשיעה וסופו באונס - אפילו לא בא האונס מחמת הפשיעה - חייב בעל המזיק שהרי לא קיים את חובת השמירה המוטלת עליו ואין לו הפוטר דשמירה כראוי.",
            "הראייה שבשמירת נזקין אין המחייב גרם הנזק ע\"י השומר אלא משום שלא קיים השומר את חובת השמירה מצויה בדין המחלק בין שמירת שור תם המחייבת את הבעלים בשמירה מעולה, לבין שמירת מועד המחייבת את הבעלים בשמירה פחותה. הרי מבחינת גרם ואחריות לנזק אין להפרש הזה שום מובן - כי למה יהיו הבעלים אחראים יותר לנזק שהוא גרם בתם מבמועד, והרי איפכא מסתברא שמאחר שהמועד דרכו להזיק בדין היה שהבעלים ישמרוהו יותר מתם ולא יגרום נזק יותר. מכאן שחיוב הבעלים תלוי בקיום השמירה שלהם - ובתם קבעה התורה שחובת השמירה היא שמירה מעולה ובמועד שהיא שמירה פחותה. ובכל מקום שלא קיימו הבעלים את חובת השמירה שלהם בין בתם כפי השמירה שלו ובין במועד כפי השמירה שלו חייבים הבעלים לשלם. המחייב הוא \"ולא ישמרנו בעליו\" - חסרון קיום השמירה וממונו שהזיק.<sup>25)</sup><i class=\"footnote\">עיין באחרונים שחקרו האם המחייב דנזק הוא חסרון השמירה או ממונו שהזיק. בשיעורים כאן רבינו זצ\"ל הזכיר את שני הפירושים ולכן לא חילקנו ביניהם ברשימות.</i>",
            "אמנם לפי\"ז עדיין קשה מסוגייתנו שתלתה את הדין של חתרה בדין תחילתו בפשיעה וסופו באונס דעלמא בנוגע לשמירת גופו, והרי לשיטת הרמב\"ם אין לדמות את הדין דשמירת נזקין לדין דשמירת גופו.",
            "ונראה שההשוואה בסוגיא דידן היא רק בכוון אחד, דהיינו שלמ\"ד תחילתו בפשיעה וסופו באונס פטור בשמירת גופו ה\"ה שפטור בשמירת נזקין. אך למ\"ד שתחילתו בפשיעה וסופו באונס חייב יש נ\"מ בין שמירת גופו לבין שמירת נזקין. בשמירת גופו חייב דוקא כשהאונס בא מחמת הפשיעה ובשמירת נזקין חייב בכל אופן. מ\"ד תחילתו בפשיעה וסופו באונס פטור סובר מכיון שסוכ\"ס אירע אונס ולא הדבר שפשע בה, כגון בצריפא דאורבני שפשע בנוגע לשריפה ולא לגניבה ובסוף לא אירעה שריפה אלא גניבה, ולכן נחשב ע\"פ דין כאילו לא פשע כלל - שהרי קרה אונס (הגניבה) ולא הדבר שפשע בו (השריפה). ה\"ה בשמירת נזקין שפטור כי ע\"פ דין נחשב כאילו לא פשע כלל וקיים את חובת השמירה המוטלת עליו כבעל מזיק, ולפיכך הוא פטור. מאידך למ\"ד תחילתו בפשיעה וסופו באונס חייב פשיעתו נחשבת לפשיעה שיש בה ממש ואמרינן שלא קיים חובת השמירה ולפיכך חייב. אלא שבשמירת גופו חייב רק כשהפשיעה גרם להפסד ולנזק הפקדון. בשמירת נזקין לעומת זאת חייב בכל אופן אף כשלא בא האונס מחמת הפשיעה וכדנ\"ל. יוצא שפסקי הרמב\"ם תואמים היטב את דברי הסוגיא.",
            "והנה למעלה בשיעורים לריש פירקין העלינו שמהגמרא משמע שהמחייב בשן ורגל הוא מעשה הבעל וכאילו הזיק בידיו. מסתבר לפי\"ז שבתחילתו בפשיעה וסופו באונס בשן ורגל האונס צריך להיות אונס הבא מחמת הפשיעה ושיהיה הבעל גורם לנזק כדי שיחשב כאילו הבעל הזיק במו ידיו. מאידך בקרן שהמחייב הוא ממונו שהזיק מסתבר שבתחילתו בפשיעה וסופו באונס חייב גם באונס שאינו בא מחמת הפשיעה. אך בהלכות הרמב\"ם לא נמצא חילוק זה, והדבר צ\"ע."
        ],
        [
            "<b>רש\"י ד\"ה כיון דאפקוה. ז\"ל איכא משיכה ושינוי רשות דהוי קנויה לכל מילי עכ\"ל.</b> רש\"י מפרש דמכיון שיש לגזלן קניני גזילה חייב בנזקין מדין בעלים כאילו הוא ממונו.",
            "<b>תוס' ד\"ה פשיטא.</b> ז\"ל בהוציאוה לגוזלה איירי מתני' כדמוקי לה בירושלמי עכ\"ל. כלומר שאם הוציאוה ע\"מ לאבד הגזלן פטור על נזקין. יש אחרונים שביארו את דין דירושלמי כי הגוזל ע\"מ לאבד אינו גזלן כלל. לפיהם עצם ההגדרה של גזילה היא שהגזלן נוטל את ממון הבעלים לעצמו. אך רבינו חיים הלוי זצ\"ל נמנע מדעה זו ונקט שאף ע\"מ לאבד מקרי גזלן. והסתייע הגר\"ח מהגמרא לקמן (צח.) ז\"ל אמר רבה הזורק מטבע של חבירו לים הגדול פטור כו' וה\"מ דאדייה אדויי אבל שקליה בידיה מיגזל גזליה השבה בעי מיעבד עכ\"ל. בפשטות הדברים שלרבה הגוזל ע\"מ לאבד חייב בהשבת גזילה מדין גזלן. ובכן צ\"ע בדין הירושלמי שהגוזל ע\"מ לאבד פטור מנזקין. ואמר הגר\"ח זצ\"ל דהנה הש\"ך בחשן משפט (סי' שצ\"ו: א') חילק שאע\"פ שהגוזל ע\"מ לאבד חייב בהשבה מדין גזלן מ\"מ פטור מחיובי בעל המזיק וזוהי גם שיטת הירושלמי. ביאור החילוק אמר הגר\"ח זצ\"ל שהגוזל ע\"מ לאבד חייב באחריות של גזילה ובהשבת גזילה כי עשה מעשה גזילה אך אין לו קניני גזילה בחפצא כי לא התכוון לקנות החפץ. ודוקא קניני גזילה בחפצא מחייבים את הגזלן כבעל המזיק. ואמר הגר\"ח זצ\"ל שלאור זה ה\"ה בשואל שלא מדעת לשיטת הראב\"ד (עי' בשיטה מקובצת לקמן דף צז.) הסובר שגם למ\"ד שואל שלא מדעת גזלן היינו לענין מתה מחמת מלאכה, אך עכ\"ז אין לו דין של שינוי קונה. ביאור שיטתו הוא שלשואל שלא מדעת יש אחריות דגזילה אך אין לו קניני גזילה בחפצא. שאלה שלא מדעת מהוה מעשה גזילה בעלמא המחייב את הגזלן באחריות אבל אינו קונה לו את הדבר הגזול לגבי קניני גזילה, ולפיכך אינו קונה בשינוי כגזלן דעלמא. מכך הסיק הגר\"ח זצ\"ל שהשואל שלא מדעת פטור מחיובי בעל מזיק לפי שרק כשחלים קניני גזילה בחפצא לגזלן נעשה הגזלן לבעל מזיק, אולם חיוב אחריות בלבד אינו קובע אותו לבעל מזיק.",
            "עוד תירץ הגר\"ח זצ\"ל<sup>26)</sup><i class=\"footnote\">עיין בחידושי הגר\"ח הלוי זצ\"ל על הרמב\"ם (פ\"ז מחובל הל\"ד) וגם בשיעורי רבינו חיים הלוי לב\"ק (דף צח.) ד\"ה וה\"מ.</i> שבגוזל ע\"מ לאבד יש נ\"מ בין מאבד את החפצא בידיו לבין נאבד החפצא ממילא. הירושלמי פוטר דוקא כשהבהמה נאבדה מאליה - בציור זה ליכא גזילה כלל. ואילו בגמרא דלקמן (דף צח.) מדובר כשזרק את המטבע לים במו ידיו, וכשעשה מעשה איבוד בידים הרי הוא גזלן גמור. מקור רבינו הגר\"ח זצ\"ל מפסק הרמב\"ם המפורסם בפ\"א מהל' גניבה (הלי\"ד) וז\"ל גנב בהמה או כלי כו' ובשעת הגניבה היה שוה ארבעה ועכשיו בשעת עמידה בדין שוה שנים משלם קרן כשעת הגניבה ותשלומי כפל או ד' וה' כשעת העמדה בדין. היה שוה בשעת הגניבה שנים ובשעת עמידה בדין ארבעה, אם שחט או מכר או שבר הכלי או אבדו משלם תשלומי כפל או ד' וה' כשעת העמדה בדין, ואם מתה הבהמה או אבד הכלי מאליו משלם תשלומי כפל כשעת הגניבה עכ\"ל. ע\"פ פסק הרמב\"ם אם נאבד החפצא הגנוב מאליו משלם כפל כפי השער הכי זול בין שעת הגניבה לשעת העמדה בדין. אולם אם הגנב איבד את הגניבה בידים משלם כפל כשעת העמדה בדין ואפילו ישלם יותר מהשער של שעת הגניבה. (ועיין בסוגיא לקמן (דף סה. - סו א) ובתוס' (דף סו.) ד\"ה גופא ואכמ\"ל א) לדעת הרמב\"ם מעשה מזיק דאיבוד הגניבה מהוה מעשה גניבה המחייב כפל שכן משלים את הגניבה הראשונה. משום כך מתחייב הגנב לשלם כפל יותר מכפי השווי בשעת מעשה הגניבה הראשון שהרי נגמר המחייב של הגניבה בשעת מעשה איבוד החפץ. אכן כשלא נאבד החפץ בידיו של הגנב אלא מאליו פסק הרמב\"ם שמשערין הכפל כפי השער הכי נמוך בין שעת הגניבה לשעת העמדה בדין, כי רק שעת הגניבה הראשונה מהווה גניבה המחייבת. לפי\"ז יש הפרש בגזלה בין הגוזל ע\"מ לאבד בידים לבין הגוזל ע\"מ לאבד מאליו, דהיינו שהגוזל ע\"מ לאבד בידים גזלן גמור הוא ואילו הגוזל ע\"מ שיאבד מאליו אינו גזלן כלל. ובכן אין סתירה בין הירושלמי לבין הגמרא לקמן.",
            "<b>בא\"ד. דליכא למימר דכי היכי דמסרה לשומר חנם והשואל נכנסו תחת בעלים ה\"ה גזלן דדלמא שומר הוא דמחייב אבל גזלן לא דמצינו דברים שהשומר חייב והגזלן פטור שהרי בכחשה בהמה הכחשה דהדרא ובפירות שהרקיבו מקצת כו' דגזלן אמר לו הרי שלך לפניך כו' אפילו בפשיעה דלא קבל עליו שמירה אבל שומר כו' יתחייב בכחשה דהדרא כו' כיון דקבל עליו שמירה כו' שאין השומר קונה בשינוי כו' עכ\"ל.</b> דיונם של התוס' אם לדמות גזלן לשומר תלוי בחקירה בטיב החיוב דשומר בשמירת נזקין: אם החיוב נובע מהתחייבותו של השומר לשמור, לא יתכן לדמות גזלן לשומר, כי לגזלן אין דעת המתחייב ולא חיובי אחריות מן התורה לשמור. גזלן חייב רק בהשבה ואם אינו משיב את הדבר הגזול חייב לשלם. בהתאם לכך אם הרקיבו מקצת הפירות אפילו בפשיעת הגזלן פטור שכן החפץ הגזול בר השבה הוא.<sup>27)</sup><i class=\"footnote\">עיין בקצות החושן (שנ\"ד, ב') ובנתיבות (שם: סק\"ג) ובקצות ונתיבות (רצ\"א, א').</i> ואילו שומר שפשע והרקיבו מקצת הפירות חייב לשלם מדין אחריות עבור כל ההפסד שנגרם ע\"י פשיעתו. ובכן אם נניח ששומר חייב בנזקין עקב ההתחייבות שלו לשמור אין לדמות אותו לגזלן. מאידך אם ננקוט שמאחר שהמזיק ברשותו נעשה השומר לבעל המזיק ניתן לדמות אליו את הגזלן ולומר שאף גזלן הוא בעל המזיק בגלל שהמזיק נמצא ברשותו. ועיין בשיעורים למטה.",
            "<b>בא\"ד. ואפי' שואל דקי\"ל דאף לשואל שמין עכ\"ל.</b> יעויין בשיעורים לסוגית שמין לשואל (דף יא.) שהעלינו שאם אין שמין לשואל חיובו מטעם קנין השאלה שיש לו, ודומה לגזלן המחוייב משום קניני גזילה. מאידך אם שמין לשואל אינו מחוייב מחמת קנין השאלה אלא משום קבלת אחריות והתחייבות כשאר השומרים.",
            "<b>בא\"ד. ואין לומר דמתחייב לפי שאינן יכולין לקיים בה מצות השבה דמשתלם מגופו דבשן ורגל איירי מתני' כו' עכ\"ל.</b> צ\"ע אם הגזלן אינו בעל מזיק מ\"ש בקרן תם דמשתלם מגופו משן ורגל שהגזלן פטור.",
            "ונראה שאף בה\"א תפסו התוס' שהגזלן אע\"פ שאינו בעל המזיק חלה בו חובת שמירה בגלל האיסורים של נזקין.<sup>28)</sup><i class=\"footnote\">לכאורה רבינו ר\"ל שחייב לשמור בגלל האיסורים של \"ולא תעמוד על דם רעך\" \"ולא תשים דמים בביתך\" וכדומה להם, אך חובת שמירה ע\"פ הפסוק של \"ולא ישמרנו בעליו\" לא חלה.</i> ולפיכך מצויה נ\"מ בין תם לשן ורגל. שן ורגל מחייבת את בעל המזיק לשלם עם חיוב ממון והואיל וגזלן אינו בעל המזיק בדיני ממונות אינו חייב לשלם. מאידך תם משתלם מגופו ואין צורך שיחול בתם דין בעל מזיק בדיני ממונות וחיוב ממון על בעליו אלא דרוש שתהיה הנגיחה במקום שחל חיוב שמירה דעלמא ואפילו מחמת איסורים, ומאחר שהגזלן חייב בשמירה דעלמא חל דין יוחלט השור שישתלם ח\"נ מגופו. ונראה שהתוס' לשיטתם (למעלה דף לג. בד\"ה הקדישו ובד\"ה איכא בינייהו) שהשור הוחלט לניזק ממילא בשעת הנגיחה לפני ההעמדה בדין אף בלי חובת בעלים לשלם שהרי חובת הבעלים תלויה לכאורה בשעת העמדה בדין.<sup>29)</sup><i class=\"footnote\">כי שעת העמדה בדין היא השעה שבי\"ד מטיל את חיוב הקנס על הבעלים. עיין בשיעורים למעלה בענין קנס (דף טו:).</i> וגם בנידון דידן חל דין יוחלט השור אע\"פ שהגזלן אינו בעלים ואין לו ממון לשלם מדין בעלים.<sup>30)</sup><i class=\"footnote\">עיין בחידושי רע\"א בקצוה\"ח (ת\"א, א') ובאור שמח (פ\"ב מגניבה הל\"א) וע\"ע בשיעורים למעלה (דף לו.) בבעל המאור אות ב).</i>",
            "<b>בא\"ד. דסברא הוא דגזלן נכנס תחת הבעלים דכיון שהוציא מרשות בעלים שהיו חייבין בשמירתה ואין הבעלים יכולים לשומרה לפי שנגזלה מהם יש על הגזלן לשומרה דלענין נזקין אקרו בעלים כל מי שבידו לשומרה עכ\"ל.</b> ר\"ל השם בעל המזיק אינו תלוי בדיני ממונות אלא בכך שהמזיק ברשותו, ומשום כך גם הגזלן נחשב לבעל המזיק.",
            "והנה באסיפת רבנים אחת באירופה התנהלה שיחה בין מרן הגר\"ח זצ\"ל לבין מרן הגאון ר' מאיר שמחה בעל אור שמח זצ\"ל בנוגע לשומר אבידה אם חייב בשמירת נזקין או לא. הגאון ר' מאיר שמחה זצ\"ל הביע דעתו ששומר אבידה חייב בשמירת נזקין הואיל והאבידה ברשותו. כשם שגזלן ושומרים אחרים חייבים בשמירת הנזקין כמבואר בתוס' שלפנינו \"אקרי בעלים כל מי שבידו לשומרה\", ה\"ה שומר אבידה כל זמן שהיא אבידה אין הבעלים הראשונים יכולים לשומרה. משום כך שומר אבידה שבידו לשומרה נכנס תחת הבעלים וחייב בשמירת הנזקין.<sup>31)</sup><i class=\"footnote\">עיין באור שמח לפ\"ד מהל' נזקי ממון (הל\"ד) וע\"ע באור שמח לפ\"א מהל' טוען ונטען (הל\"ח). סיפור השיחה שהתנהלה הגר\"ח זצ\"ל עם בעל אור שמח זצ\"ל קבל רבינו זצ\"ל במסורה מאביו הגר\"מ זצ\"ל שהיה עד ראייה ושמיעה לשיחה זו.</i>",
            "אך הגר\"ח זצ\"ל השיב לו שלדעתו אין לדמות דינו של שומר אבידה לגזלן. גזלן ושומרים דעלמא הוציאו את המזיק מרשות הבעלים ולפיכך לא יכלו הבעלים לשמור את המזיק. משום כך נכנסו הם תחת הבעלים וממלאים מקומם כי בידיהם בלבד לשמור את המזיק. מאידך, בעל האבידה לא היה יכול לשמור את המזיק מאז שנאבדה והמוצא את האבידה לא הוציאה מתחת יד שמירת הבעלים. לפיכך לא נכנס מוצא האבידה תחת הבעלים לשמירת הנזקין. וכן מורה לשון התוס' וז\"ל דכיון שהוציא מרשות הבעלים שהיו חייבין בשמירה ואין הבעלים יכולים לשומרה כו' יש על הגזלן לשומרה עכ\"ל. ואילו שומר אבידה לא הוציא את האבידה מרשות הבעלים ולכן פטור משמירת נזקין.",
            "<b>בא\"ד. ולא דמי לתפסו ניזק לר\"ע דאפי' ש\"ח אינו על חלק חבירו דשותף אין מתכוין להחזיק רק בשלו ואינו בא להוציא חלק חבירו מרשותו כמו גזלן עכ\"ל.</b> ר\"ל שתפיסת הניזק היתה בהיתר, ולכן אינו חייב על חלק הבעלים. אמנם גזלן שתפס באיסור חייב על חלק הבעלים, וכן שומר דעלמא שהרי הבעלים מסרו את המזיק לרשות השומר ועל דעת העברת הרשות מהבעלים לשומר בא המזיק לרשותו ולכן השומר נכנס תחת הבעלים. כ\"ז ע\"פ הסברת ר' חיים זצ\"ל הנ\"ל בכוונת דברי התוס'.",
            "<b>בא\"ד. ועוד כיון דגזלן קמה ליה ברשותיה גם לענין אונסין יש לחשב בעלים יותר משותף והכי משמע לישנא דקמה ברשותייהו לכל מילי מה שהוא ברשותו לכל מילי יש לו להועיל כאן עכ\"ל.</b> ר\"ל שהמחייב דגזלן הוא קנין הגזילה שיש לו בחפצא הקובע את הדבר הגזול לממונו לענין נזקין. והרי לגזלן יש קנין בנוגע להלכות שונות כגון לענין חיוב אונסין, דיני שינוי קונה, יאוש ושינוי רשות, ופטור גזלן מלשלם ממון עבור תשמישין. ולפי\"ז שואל שלא מדעת למ\"ד שהוא גזלן או הגונב ע\"מ לאבד פטורים משמירת נזקין כי למרות שחייבים בחיובי אחריות והשבה של גזלן עכ\"ז אין להם קניני גזילה, וקנין הגזילה הוא העושה את הגזלן לבעל המזיק. ועיין למעלה בשיעורים.",
            "נ\"מ תהיה בין שתי הדיעות בתוס' לענין חיוב השומר בשמירת נזקין. לפי הדעה הראשונה שבתוס' הואיל והמזיק ברשותו חייב השומר בתורת בעלים וחיובו דומה לחיוב הגזלן בנזקין. אך לדעה השניה שבתוס' רק הגזלן חייב בתורת בעלים שכן יש לו קנין גזילה במזיק. ואילו השומר שאין לו קנין ממון בחפצא דמזיק אינו חייב מדין בעלים. חיוב השומר נובע מן ההתחייבות שלו לשלם עבור הנזקין. ומאחר שעיקר ההתחייבות של השומר הוא למפקיד לשלם לו עבור דמי הנזק, נחשב המפקיד לבעל המזיק וחייב הוא לניזק. אכן השומר אינו בעל המזיק שהרי אין לו קנין במזיק ואין לו חיוב כבעל מזיק לשלם לניזק.",
            "ויתכן שתהיה נ\"מ בשור תם שנמסר לשמירה אצל שומר חנם. והנה ש\"ח דעלמא חייב בשמירה פחותה ואילו שור תם מחייב את בעליו לשומרו בשמירה מעולה כדי שלא יזיק. ובכן אם השומר חייב בנזקין עקב התחייבותו למפקיד אף כאן התחייב לשמור את השור תם בשמירה פחותה בלבד ולא בשמירה מעולה. אך אם השומר נעשה לבעל המזיק חייבתו התורה בכל חיובי השמירה של נזקין. לפיכך אם יש לו שור תם ברשותו חייב הש\"ח לשומרו בשמירה מעולה ע\"פ דינו מן התורה כבעל המזיק. אמנם הרמב\"ם כתב בפ\"ד מהל' נ\"מ (הל\"ד) וז\"ל המוסר בהמתו לש\"ח או לנושא שכר או לשוכר או לשואל נכנסו תחת הבעלים ואם הזיקה חייב השומר כו' שמרוה שמירה פחותה אם ש\"ח הוא פטור ואם ש\"ש או שוכר או שואל הוא חייבין עכ\"ל. לרמב\"ם ש\"ח ששמר שור תם בשמירה פחותה פטור. ההסבר הוא שלרמב\"ם אין השומר נחשב לבעל מזיק דעלמא אלא חייב בגלל ההתחייבות שקיבל על עצמו. אולם יש ראשונים<sup>32)</sup><i class=\"footnote\">עיין למעלה (דף מה) בתוס' ר\"פ בפסקי רי\"ד ובמאירי. ע\"ע באור שמח על פסק הרמב\"ם הנ\"ל.</i> החלוקים על הרמב\"ם ולדעתם ש\"ח ששמר תם בשמירה פחותה בלבד חייב. הם נוקטים שמעיקרא דדינא שומר נחשב לבעל מזיק ולפיכך אף ש\"ח חייב לשמור תם בשמירה מעולה כדין בעל מזיק דעלמא.",
            "והנה מבואר בגמרא (דף מה.) וז\"ל ארבעה נכנסו תחת הבעלים ואלו הן ש\"ח והשואל נושא שכר והשוכר, הרגו תמין נהרגין ופטורין מן הכופר, מועדין נהרגין ומשלמין את הכופר עכ\"ל. ויש לדון, בשלמא אם השומר נחשב לבעל המזיק חייב לשלם גם כופר, אך אם השומר אינו עיקר בעל המזיק אלא שהתחייב מדין קבלת אחריות לשלם למפקיד עבור הנזק מדוע משלם השומר כופר ליורשי המת. וצ\"ל שבנוגע למיתה וכופר הכל מודים שהשומר נחשב לבעלים כי בידו לשמור את השור ההורג שברשותו ומעיקרא דדינא מוטל עליו לשומרו שלא ימית. אשר לנזקין לעומת זאת יתכן שאין השומר נחשב לעיקר בעל המזיק והוא חייב מדין אחריות בלבד ע\"פ ההתחייבות שלו למפקיד. החילוק הזה מתבאר לאור היסוד שעיקר המחייב דנזקין הוא העובדא שממונו הזיק, וכשיש בעלים שהמזיק הוא ממונם אין השומר חייב מדין בעלים אלא מדין התחייבות בלבד. אולם לענין מיתה עיקר המחייב הוא אי - השמירה והפשיעה, וכשהשור המית נחשב כאילו זה שפשע בו בעצמו המית ולפיכך חייב מיתה בידי שמים ובכופר.<sup>33)</sup><i class=\"footnote\">עיין באבן עזרא וברמב\"ן בפרשת הכופר שבחומש שמות.</i> משום כך כשהשור שברשות השומר הרג אשר היה בידו לשומרו ולא שמרו נחשב כאילו השומר בעצמו הרג וחייב מיתה בידי שמים ובכופר.<sup>34)</sup><i class=\"footnote\">עיין ברש\"י (דף מה.) ד\"ה כלתה ומדוייק הוא כדברי רבינו זצ\"ל שיש נ\"מ בין חיוב נזק התלוי באחריות של השומר לבין כופר שתלוי במה שהשור ההורג ברשותו. ועיי\"ש ברשב\"א ובמאירי.</i>",
            "<b>גמ'. המעמיד בהמת חבירו על קמת חבירו חייב.</b> מצויות שלש אפשרויות בחיוב המעמיד: א) שור; ב) אש; ג) גרמי. עיין למטה בשיעורים לתוס' ד\"ה המעמיד.",
            "<b>גמ'. הכישה כו'.</b> כ' רש\"י ז\"ל ואשמועינן מתני' דהכישה במקל זו היא משיכה עכ\"ל. ועיין בתוס' ד\"ה הכישה כו'. רש\"י ותוס' מפרשים שהכישה חייב מדין גזלן. והנה בקנין משיכה דעלמא פשוט שהכישה במקל משיכה כמבואר במס' קידושין (דף כב:) וכפי שפסק הרמב\"ם בפ\"ב מהל' מכירה (הל\"ו). החידוש של אביי ורב יוסף הוא שאף בגזילה נחשבת הכישה במקל למעשה קנין דגזילה. סד\"א ששונה גזילה מקנינים דעלמא כי בקנינים דעלמא הקנין מראה ומוכיח את בעלות הקונה ולכן אף הכישה במקל מועלת. משא\"כ בגזילה שכתוב בה ויגזל את החנית מיד המצרי והקנין בא להשלים ולגמור את מעשה הגזילה הו\"א שבהכישה במקל יחסר במעשה הגזילה בידים קמ\"ל שמועלת. ועיין בתוס' בכתובות (דף לא: ד\"ה וברה\"ר כו') דאמר ר\"י שאע\"פ שבמקח וממכר אינה קונה משיכה ברה\"ר מ\"מ לענין חיוב אונסין בגזילה אכן קונה.<sup>35)</sup><i class=\"footnote\">משיכה ברה\"ר מהווה מעשה קנין לענין גזילה ולהוציא את הדבר הנמשך מרשות בעליו ולהיותו גזול, ברם אינה מראה ומוכיח את בעלות של המושך ובכן אינה קונה בקנין משיכה להיות שלו.</i> העולה משיטתו שקנין משיכה דגזילה שונה מקנין משיכה בכהת\"כ כדנ\"ל.",
            "אמנם לפי\"ז צ\"ע בגמרא דהא א\"ל אביי לרב יוסף הכישה אמרת לן ולסטים נמי דהכישוה. רב יוסף מפרש שהמעמיד חייב בשהכישה. וקשה שהרי המעמיד בהמה חייב משום עשיית המזיק דשור או מדינא דגרמי ובכן מהו הדמיון לדין לסטים הנעשים לבעלי המזיק עקב קנין הגזילה שקנו בו. ונראה שהדמיון הוא בשיעורין הקובעים מעשה גברא. גזילה זקוקה למעשה גברא בידים. אף המעמיד בהמה חייב לא מדין גרמא בעלמא אלא משום שעשה מעשה גברא הנחשב לעשיית המזיק או למעשה דגרמי. וכך ביאור הדמיון דאביי: כשם שרב יוסף קבע שהכשה במקל אינה גרמא בעלמא במעמיד בהמה, אלא נחשבת למעשה גברא בידים, ה\"ה לענין גזילה. הכשת הגזלן נחשבת למעשה גזילה בידים ולא לגרמא דגזילה בעלמא, ולפיכך חייב הגזלן.",
            "<b>תוס' ד\"ה המעמיד.</b> ז\"ל ואע\"פ שאין הבהמה שלו חייב מטעם שן ורגל דאע\"ג דכתיב בעירה כדידיה חשיבא הואיל והוא עשה כמו מדליק פשתנו של חבירו בנרו של חבירו עכ\"ל. ר\"ל שנהיה לבעל המזיק כתוצאה מעשייתו את המזיק. יש שני אופנים להיות בעל מזיק: א) כשהמזיק ממונו; ב) כשעשה את הדבר המזיק להיות מזיק. ולמעלה (בדף ג: בתוס' ד\"ה וממונך) כתבו התוס' וז\"ל וממונך לאו דוקא גבי בור דלאו ממונא הוא וכן גבי אש כו' עכ\"ל. משמע דלגבי שור ממונך דוקא וחלוקים על התוס' שלנו ולדעתם עשיית המזיק מחייבת בבור ובאש בלבד ולא בשור.",
            "והנה למעלה בגמ' (דף ג:) מבואר שאם מישהו הניח אבן ברה\"ר ולא הפקירה לשמואל הו\"ל בור ולרב חייב מטעם שור. ואם הפקירה לרב אינו שור אלא בור. ויש להתבונן, לשיטת אותם ראשונים שעשיית המזיק מחייבת בשור למה לא יהיה חייב מדין שור אפילו אם הפקירה.",
            "ויתכן שבקרן לא חל חיוב של עשיית המזיק. רב מחייב דוקא אבן שלא הפקירה והיא ממונו מטעם קרן.<sup>36)</sup><i class=\"footnote\">עיין בתוס' לעיל (דף ג: ד\"ה משורו למדנו).</i> אכן בשן ורגל בלבד חל החיוב של עשיית המזיק. יתכן שהבחנה זו עולה מלשון הקרא שכן בפרשת קרן כתוב \"כי יגח שור איש\" שכדי שיחול חיוב קרן צריך המזיק להיות \"שור איש\", כלומר ממונו של בעל המזיק, וממילא מוכח שעשיית המזיק אינה מחייבת בקרן. עוד י\"ל שעשיית המזיק שייכת רק במזיק שדרכו להזיק תמיד כמו המזיקים של אש בור שן ורגל. ואילו קרן תם משונה ואין דרכו להזיק. ואפילו מועד אין דרכו להזיק תמיד כמו שאר המזיקים אך אם הזיק אינו משונה כתם. משו\"ה לא חל המחייב של עשיית המזיק בקרן כי אינו חפצא של מזיק גמור כשאר המזיקים, והמחייב של עשיית המזיק חל רק כשעושה חפצא של מזיק גמור שדרכו להזיק תמיד דהיינו שאר המזיקים ולא בקרן שאין דרכו להזיק תמיד ובכן אינו חפצא של מזיק גמור.<sup>37)</sup><i class=\"footnote\">צ\"ע שהרי אסו\"מ שהניחן ברה\"ר דרכם להזיק תמיד כבור דעלמא וכשאר המזיקים ובכן יתחייב המניחן משום עשיית המזיק.</i>",
            "<b>בא\"ד. אבל אין לפרש דמחייב מטעם אש דברי הזיקא והוי כאילו נותן לשם אש כו' עכ\"ל.</b> ההו\"א שיהיה חייב מטעם אש ר\"ל מטעם תולדת אש כגון אבנו סכינו ומשאו שהניחן בראש גגו ונפלו ברוח מצויה והזיקו (לעיל דף ג:). אך התוס' הסיקו שאין כאן אש. נראה שהענין מתבאר ע\"פ המחלוקת בין רש\"י לתוס' לעיל (דף יט: בד\"ה וכי כו') שלרש\"י בעל חי אינו יכול להיות הכח אחר המעורב באש ואילו לתוס' אפילו בעל חי הוי כח אחר מעורב באש המחייב. אליבא דרש\"י שבעל חי אינו בגדר כח אחר מעורב בו פשוט שבציור שלנו ליכא מזיק דאש שהרי מצוי כח הבהמה. ואפי' לשיטת התוס' שם י\"ל שהם מחשבים כח בעל חיים ככח אחר המעורב באש כדי לחייב, ואילו בציור דידן שהמזיק עצמו בעל חיים אין חלות שם אש חלה בחפצא, כי אין בעל חיים יכול להיות החפצא של אש. ובטעם הדבר הזה נראה דמאחר שבצורת הנזק הו\"ל בעל חי בפרשת שור המזיק לא חל בו אף דין אש המזיק כי צורת הנזק קובעת חלות השם של המזיק ובצורת מעשה הנזק הו\"ל בעל חיים שור ולא אש.<sup>38)</sup><i class=\"footnote\">עיין בחידושי רי\"ז הלוי על הרמב\"ם הל' נזקי ממון ובאחרונים לעיל (דף ג.) גבי שליף שעליה ובפרומביא שבפיה וכו'.</i>",
            "והנה מדי הזכרנו את המחלוקת בין רש\"י ותוס' אם בעלי חיים יכולים לשמש ככח אחר המעורב בו בחיוב אש המזיק, צ\"ע מקושית הגמרא (לעיל דף כג.) \"וליחייב נמי בעל הגחלת\" והוא מדין חיוב אש, ואע\"פ שהכלב קירב את הגחלת לניזק והו\"ל כח אחר דבעלי חיים דלרש\"י אינו מחייב באש. ונראה שבאבנו סו\"מ שהניח בראש גגו ונפלה ברוח מצויה והזיקה הרוח הצטרף בעשיית המזיק עצמה, כי לפני שנפלה לא היתה האבן מזיק והנפילה מפני הרוח עשתה את האבן למזיק. ה\"ה בדליל דהתרנגול הצטרף בעשיית המזיק כמו הרוח באבנו סו\"מ. רש\"י סובר שבעל חי אינו יכול לשמש ככח אחר בעשיית המזיק דאש. ואילו בציור של הכלב וגחלת הכלב שימש ככח אחר המעורב בו כדי לקרב המזיק דאש אצל הניזק. כאן רש\"י מודה שאף בעל חי מחייב מדין כח אחר מעורב בו.<sup>39)</sup><i class=\"footnote\">עיין בשיעורים לעיל (דף ו.) ד\"ה אבנו סכינו ומשאו כו' ולקמן (דף נט:) תוס' ד\"ה לבתה כו'. וחילוק דרבינו זצ\"ל מסתבר שאין מעשה דבעל חי יכול לחייב גברא בעשיית המזיק ורק בקירוב המזיק אצל הניזק. ויתכן שמקור לדין זה היא גזיה\"כ \"איש בור ולא שור בור\" הקובעת שאין בעל שור חייב עבור בור ששורו עשה. עיין לעיל (דף מח.) בתוס' ד\"ה איש בור.</i>",
            "<b>גמ'. לימא תהוי תיובתא דרבא דאמר רבא שומר שמסר לשומר חייב.</b> הנה בדין חיוב שומר בשמירת הנזקין העלינו למעלה ספק דהגר\"ח זצ\"ל האם שומר חייב מדין בעלים, וחייב כלפי הניזק ככל בעל מזיק דעלמא (ועיין בתוס' (נו:) ד\"ה פשיטא ובשיעורנו שם), או\"ד שאינו נעשה בעל המזיק, שהרי המזיק אינו שלו, אלא שהשומר התחייב מדין אחריות כלפי הבעלים הראשונים לשלם להם עבור הפסדם אם יפשע בשמירת השור שהזיק, והבעלים הראשונים חייבים לשלם את הנזק לניזק.<sup>40)</sup><i class=\"footnote\">יעויין במחלוקת בין הרמב\"ם לבין הראב\"ד (פ\"ד מנ\"מ הל\"ד) דלרמב\"ם הבעלים שמסרו המזיק לשומר לעולם חייבים לשלם לניזק, והראב\"ד מסופק בזה. ויוצא שלרמב\"ם הבעלים תמיד חייבים מדין בעל המזיק והשומר חייב לשלם לבעלים מדין התחייבות. ולצד א' בראב\"ד הבעלים הסתלקו והשומר נעשה לבעל המזיק.</i> והנה, אם ננקוט ששומר נעשה בעל המזיק (כמו גזלן וכדמבואר בתוס' הנ\"ל) אז מסתבר שכמו שהבעלים עצמם שמסרו את השור המזיק לשומר נסתלקו לגמרי מדין בעל המזיק, כפשטות של המשנה לעיל (דף מד:) \"מסרו לש\"ח כו' נכנסו תחת הבעלים\", וכצד א' בראב\"ד (פ\"ד מהל' נ\"מ הל\"ד, עיי\"ש), כמו\"כ צ\"ל הדין בשומר שמסר לשומר, שהשומר הראשון יסתלק מלהיות בעל המזיק, והשומר השני יהיה בעל המזיק. מאידך אם נאמר ששומר חייב בנזקין לא מדין בעלים אלא מדין התחייבות כלפי הבעלים הראשונים אז חיובו תלוי בהתחייבותו לבעלים.",
            "ובכן דברי הגמרא שלנו מבוארים. כי לכאורה הסוגיא תמוהה, שהרי מ\"ד שומר שמסר לשומר חייב בשמירת גופו הוא משום א' משני טעמים וכדאיתא במס' ב\"מ (דף לו) או משום שאין רצוני שיהא פקדוני ביד אחר; או משום שאת מהימנת לי בשבועה איהו לא מהימן לי בשבועה. ושתי הטענת הללו שייכות לבעלים של הפקדון. אך אין לניזק טענות כאלה כלפי שומר הראשון שמסר את השור המזיק לשומר שני. וא\"כ למה סוגייתנו שאלה מהמ\"ד ששומר שמסר לשומר חייב בשמירת גופו למ\"ד ששומר שמסר לשומר פטור בשמירת נזקין.<sup>41)</sup><i class=\"footnote\">עיין בחידושי הגר\"ח על הרמב\"ם. והגר\"ח זצ\"ל הסביר דמ\"ד שומר שמסר לשומר חייב בשמירת גופו (משני הטעמים הנ\"ל) היינו משום שסובר שא\"א לשומר ראשון להסתלק מחלות שמירתו וגם אין לו רשות להעמיד גברא במקומו לקיים בפועל את השמירה בעדו משום שני הטעמים הנ\"ל. ואילו המ\"ד ששומר שמסר לשומר פטור סובר שהראשון מסתלק מהשמירה ולפיכך אין לבעלים שום טענות עליו. וכיון שכן ה\"ה בנוגע לשמירת נזקין דאליבא דמ\"ד שש\"ל פטור השומר הראשון יכול להסתלק ולמ\"ד שש\"ל חייב א\"א להסתלק, עיין בספרו על הרמב\"ם ובשעורי הגר\"ח זצ\"ל.</i>",
            "אך אם ננקוט כאותו צד<sup>42)</sup><i class=\"footnote\">הרמב\"ם.</i> האומר ששומר אינו בעל מזיק אלא שהוא חייב כלפי הבעלים הראשונים משום התחייבות ואחריות דשומרים. ולכן, כמו שבכל שומר דעלמא המחוייב בשמירת גופו משום ההתחייבות והאחריות שקבל על עצמו כלפי הבעלים יש לבעלים זכות טענה (משני הטעמים הנ\"ל) לעכב את השומר מלמסור את הפקדון לשני כדי לקיים את מעשה השמירה המוטלת עליו, ה\"ה בשמירת הנזקין מאחר שהשומר הראשון חייב מחמת התחייבותו כלפי הבעלים הראשונים, יש לבעלים זכות הטענה לעכבו מלקיים את השמירה המוטלת עליו עם שומר שני.",
            "<b>גמ'. שומר אבידה כו' ר\"י אמר כש\"ש דמי.</b> אליבא דלישנא קמא טעמא דרב יוסף הוא דבההיא הנאה דלא בעיא למיתבי ליה ריפתא לעניא הוי כש\"ש. אמנם עלינו לעיין בזה שהרי ש\"ש הוא שומר שקיבל תשלומי השמירה מהמפקיד עבור שמירתו, אולם אם שומר פקדון יקבל כסף כמתנה בשעת השמירה מאדם שלישי בודאי לא יהיה דינו כש\"ש אלא כש\"ח. ובכן בשומר אבידה שאין התחייבות מדעת בין בעל האבידה ומוצא האבידה למה ייחשב ש\"ש מחמת פרוטה דר\"י, והרי ההנאה של פרוטה דר\"י היא כמתנה בעלמא שלא קיבל מבעל האבידה אך הרויחה ממילא מן השמים.",
            "וי\"ל שהצורך לפרעון מהבעלים בעד פעולת השמירה הוא רק בש\"ש דעלמא הנעשה שומר עקב דעת המתחייב והסכם עם המפקיד. ואילו שומר אבידה נעשה שומר בלי דעת המתחייב אלא ע\"פ דין התורה שהטילה עליו שמירה מן השמים ורחמנא הוא המפקיד,<sup>43)</sup><i class=\"footnote\">עי' בקצות (רצ\"א, ד') ובמנ\"ח מצוה נ\"ט.</i> ולפיכך אפילו בהנאת פרוטה דעלמא הבאה מאליה מן השמים כגון פרוטה דר\"י עשתה אותו התורה לשומר שכר בעל כרחו.<sup>44)</sup><i class=\"footnote\">ובדומה לכך ניתן לתרץ את קושית התוס' בשבועות (דף מד: ד\"ה ורב יוסף) מדוע אמרי' מצוות לאו ליהנות ניתנו והרי בשעת עשיית המצוה נהנה מפרוטה דר\"י. ולפי דברי רבינו מבואר שרק בנוגע לשמירת אבידה החלה מן השמים נחשבת פרוטה דר\"י הבאה מן השמים כתשלומין לעשותו ש\"ש. מאידך לגבי איסה\"נ אין הנאת פרוטה דר\"י אסורה כי אינה נהנה מגופו של החפצא של איסה\"נ אלא בהנאה צדדית מן השמים.</i>",
            "ברם על סברא זו יקשה מהמבואר בב\"מ (דף פב.) שהמלוה על המשכון נעשה ש\"ש משום פרוטה דר\"י. והנה המלוה נעשה שומר על המשכון משום דעת המתחייב שלו וקבלת שמירה מדעת, ולפי הנ\"ל למה תועיל פרוטה דר\"י שהיא הנאה צדדית המגיעה אליו מן השמים.",
            "ויתכן שחובת השמירה במלוה על המשכון אינה חלה עקב דעת המתחייב של המלוה שישמור את המשכון אך מצוות ההלוואה מחייבות אותו בשמירת המשכון ולהשיבו ללוה וכפי שכתוב בתורה במצות השבת העבוט. ויוצא ששמירת המשכון בהלוואה חלה ע\"פ דין תורה מן השמים ודומה לשמירת אבידה. משום כך אף הנאה צדדית כגון פרוטה דר\"י שאינה באה ישיר מהמפקיד לשומר הופכתו לש\"ש.",
            "ובנ\"י לב\"מ (דף נא. בדפי הרי\"ף) כתב וז\"ל והראב\"ד ז\"ל הקשה היכי דמי הלואה שנעשית מצותה משעה שהלוה לשומר אבידה שעושה המצוה כל זמן השמירה. ופריק ז\"ל דה\"נ הוי ש\"ש כל שעתא מפני שממתין לו ואינו מוכר המשכון ליפרע ממנו. וע\"ז כתב הרשב\"א ז\"ל למדנו מדברי הרב דבר זה שהוא פטור מפרוטה לעני כל זמן המשך המשכון בידו עכ\"ל. מסתבר שכוונת הראב\"ד כדברינו דהיינו ששמירת המשכון מהווה חלק ממצות הלוואה ולפיכך נמשכת ומתקיימת המצוה דמשכון כל זמן המשך ההלוואה. והנאת פרוטה דר\"י נמשכת כ\"ז שהוא שומר את המשכון כמו הנאת פרוטה דר\"י בשמירת אבידה. ומשו\"ה פרוטה דר\"י חלה בשמירת משכון המהווה מצוה כמו שמירת אבידה.",
            "ב) ולאור דברינו מוסבר למה אין דינו של כל ש\"ח כשומר שכר והרי מתעסק במצות שמירת הפקדון ונהנה מפרוטה דר\"י. אך לפי\"ז מובן כי שונה ש\"ח דעלמא שנעשה שומר עקב קבלת שמירה מהבעלים ודעת המתחייב שלו לשמור, וכדי שיהיה ש\"ש צריך שיקבל פרעון פעולתו מהבעלים המפקידים. ובכן פרוטה דר\"י הבאה מאליה לשומר כהנאה צדדית מן השמים אינה יכולה לקובעו לש\"ש. ואילו שומרי אבידה ומשכון נעשים לשומרים לפי דין תורה מן השמים ובלי דעת המתחייב שלהם, ולכן אף הנאת פרוטה דר\"י מועלת לעשותם לש\"ש. וכתוב בשיטה מקובצת לב\"מ (פב:) בשם הריטב\"א וז\"ל וא\"ת מאי איריא מלוה על המשכון אפילו שומר פקדון יהא ש\"ש עליו מן הסתם דהא מחייב לנערו ומשתכר בפרוטה דר\"י. וי\"ל דגבי שומר כיון דמיד בעלים בא לו וכל עיקרו לא נחת אלא לשמירה דעלמא וקבלו סתם אנן סהדי דלא נחת אלא להיות ש\"ח ואע\"פ שלא פי' כפי' דמי. אבל באבדה שבאה לו שלא לדעת הבעלים ולא באה לו משום שמירה אלא משום מצוה, וכן במלוה על המשכון שלא בא לו אלא משום מצוה, אני אומר דדעתו להיות ש\"ש בפרוטה דר\"י א\"נ שתנאי ב\"ד הוא שיהא בכך עכ\"ל. הנה שעיקר היסוד שדין פרוטה דר\"י חל רק בשמירה שחלה מן השמים, כמו באבידה ובמשכון, נמצא כבר בריטב\"א, אלא שהוא הסיק שמשום כך דעת השומר להתחייב כש\"ש או שתנאי ב\"ד הוא. ואילו אנחנו הצענו לע\"ד שמאחר שהשמירה חלה מן השמים יחד עם הנאת פרוטה דר\"י, עשתה אותו התורה לש\"ש בע\"כ כדנ\"ל.<sup>45)</sup><i class=\"footnote\">אך הריטב\"א לשבועות (דף מד.) כ' וז\"ל וא\"ת א\"ה אפי' ש\"ח חייב לנערה ומיפטר ליתן פרוטה לעני וא\"כ לר\"י יהא דינו כש\"ש, וי\"ל דשאני שומר דכי מנערה לה לאו למצוה הוא אלא מדין שמירתו שקבל עליו בפירוש ולא חשוב עוסק במצוה לפוטרו מפרוטה לעני עכ\"ל, ולכאורה הוא שלא כמו שכתב בב\"מ.</i>",
            "ג) פסק הרמב\"ם בפי\"ג מהל' גזילה ואבידה (הל\"י) וז\"ל ששומר אבידה כשומר שכר הוא מפני שהוא עוסק במצוה ונפטר מכמה מצות עשה כל זמן שהוא עוסק בשמירתה עכ\"ל. הרמב\"ם לא הזכיר את המובא בגמרא שפטור לתת צדקה לעני והוא הנאת פרוטת דר\"י אלא שפטור מכמה מצות עשה ולאו דוקא מצדקה. ועולה השאלה אם לא ירויח שומר אבידה את הפרוטה שפטור לתתה לצדקה, איפוא מצויה הרווחת ממון מכך שפטור \"מכמה מצוות עשה\" אחרות.",
            "ונראה שכוונת הרמב\"ם היא שעצם מעשה המצוה שעושה בשמירת האבידה לבעליו חשוב כהנאת ממון ועושהו לש\"ש,<sup>46)</sup><i class=\"footnote\">דאע\"פ שמצוות לאו ליהנת ניתנו אין זה ר\"ל שאין לו הנאה מהמצוה. בודאי יש לו הנאה אלא שהתורה התירה הנאה זו באסה\"נ. והראייה שלהרבה ראשונים גם הנאת הגוף מותרת בשעת המצוה - ובודאי במציאות גופו נהנה אלא שהמצוה מתרת אותה. וה\"ה הנאת המצוה עצמה.</i> אך התנאי לכך שבשעת המצוה ייפטר ממצוות אחרות. ביאור התנאי כי דין עוסק במצוה פטור מן המצוה חל דוקא בשעת מעשה מצוה ולא כשמקיים מצוה בעלמא בלי מעשה מצוה. והנה התוס' שלפנינו (בד\"ה בההיא הנאה כו') כתבו ז\"ל ודוקא בשעה דמתעסק בה כגון שוטח לצורכה או משום עסק שצריך לה לאבידה אבל בשביל שאבידה בביתו לא יפטר מלמיתב ריפתא לעניא כיון שיכול לקיים שתיהם כדמוכח בסוכה דלא נפקא לן מקרא דעוסק במצוה פטור מן המצוה אלא דוקא היכא שאינו יכול לקיים שתיהם, וסברא דאטו אדם שיש לו תפילין בראשו וציצית בבגדו ומזוזה בפתחו יפטר מן המצות עכ\"ל. אכן בהגהת הגר\"א (אות ב') כתב וז\"ל והג\"א (פ\"ב דסוכה וע\"ש בר\"ן) וש\"פ כתבו דבשעה שעוסק אפילו יכול לקיים שתיהם פטור ע\"ש עכ\"ל. לפי שיטת הפוסקים המובאה בהגר\"א הפטור דעוסק במצוה חל משום ההתעסקות במצוה, כלומר כשעושה מצוה, ולא כשמקיים מצוה דעלמא.<sup>47)</sup><i class=\"footnote\">בשיעורים אחרים נקט רבינו זצ\"ל דרך אחרת בהסברת שיטת הר\"ן. עיין בענין עוסק במצוה ברשימות שיעורים למס' סוכה.</i> ויוצא שהפטור ממצוות אחרות סימן לדבר שעושה מעשה מצוה ומתעסק במצוה. ודומה שגם הרמב\"ם תופס שדוקא מעשה מצוה נחשב לשכר עבור שמירת האבידה שייעשה בכך ש\"ש ואילו קיום מצוה דעלמא אינו נחשב לשכר ותשלומין מן השמים בעד פעולת השמירה. ולפיכך הדגיש הרמב\"ם ששומר אבידה פטור מכמה מצוות אחרות בגלל שעוסק במעשה מצוה, ומעשה המצוה עצמה הוא השכר והתשלומין מן השמים שמקבל בעד השמירה. מעשה המצוה וההתעסקות במצות השבת האבידה עושה אותו לש\"ש.",
            "לפי מהלך זה מתיישבת גם הקושיא דלעיל מדוע אין כל ש\"ח נעשה ש\"ש מחמת פרוטה דר\"י. די\"ל ששומר חנם דעלמא אינו נעשה לש\"ש משום הנאת פרוטה דר\"י כי אינו עושה \"מעשה מצוה\" אלא שמקיים מצוות כלליות בשעה ששומר את הפקדון שהופקד אצלו - כגון קיומי המצוות דואהבת לרעך כמוך ועזב תעזב עמו וכו'. בקיום מצוה כללית דעלמא בלי התעסקות במעשה מצוה ליכא פטור דעוסק במצוה. ולפי' אין לו הנאת פרוטה דר\"י ונשאר ש\"ח ולא נעשה לש\"ש. מאידך השבת אבידה מהווה מצוה פרטית עם מעשה מצוה מיוחדת. שומר אבידה מתעסק במעשה המצוה של השבת אבידה, ולפיכך פטור ממצוות אחרות, ונעשה ש\"ש משום שנהנה מהתעסקותו במצוה.",
            "והנה בגמרא נדרים (דף לג:) מובא שיש מ\"ד שבגלל פרוטה דר\"י אסור למודר הנאה להחזיר את אבידת המדיר אליו. ומסתבר שכאן גם הרמב\"ם יפרש כיתר הראשונים שאסור ליהנות הנאת ממון ממש - דהיינו הפרוטה שמרויח כשאינו נותן צדקה לעני. אולם ההנאה שיש לו בעשיית המצוה עצמה אינה אסורה במודר הנאה שהרי מצוות לאו ליהנות ניתנו. רק בשומר אבידה ובשומר משכון נחשבת ההנאה מעשיית מצוה כהנאה מן השמים המשלמת לו בעד שמירתו ועושה אותו לש\"ש. ובכן פסקי הרמב\"ם מבוארים כי בשומר אבידה ומלוה על המשכון פסק שהם ש\"ש משום פרוטה דר\"י (עי' בפי\"ג מהל' אבידה הל\"י ובפ\"י מהל' שכירות הל\"א) ואילו בפ\"ז מנדרים (הל\"א) פסק שלמודר הנאה מותר להחזיר אבידה למדיר אע\"פ שיש פרוטה דר\"י כי פרוטה דר\"י לא שכיח (וכמבואר שם במס' נדרים). ונראה שאה\"נ לתת צדקה לעני בשעה שמטפל ומתעסק באבידה לא שכיח, אך שיפטר ממצוות אחרות לכאורה אכן שכיח. ועולה השאלה אליבא דהרמב\"ם שהפטור משאר המצוות מהווה ההנאה דפרוטה דר\"י למה מותר במודר הנאה. אמנם כפי שנתבאר רק הנאת הפרוטה דר\"י שפטור מלתת צדקה אסורה במודר הנאה שכן היא הנאת ממון ממש. ואילו הנאת מעשה המצוה שמתעסק בה אינה אסורה כלל שהרי מלל\"נ. ברם בנוגע לשומר אבידה גם ההנאה עצמה שהוא מקבל ממעשה המצוה שמתעסק בה דיה להופכו מש\"ח לש\"ש.",
            "<b>גמ'. כיון דרחמנא שעבדיה בע\"כ הלכך כש\"ש דמי.</b> הגמרא מתבארת בשני אופנים:",
            "א) מכיון דרחמנא שעבדיה בע\"כ הטילה עליו התורה חלות שמירה דשומר המעולה ביותר - דהיינו להיות ש\"ש ולא ש\"ח. אך לפי\"ז עולה השאלה, והרי שואל חייב באונסין מדין שומר ולמה לא הטילה התורה על שומר אבידה דין שואל.",
            "והנה למעלה בשיעורים (לדף יא.) ביארנו שיסוד חיובו של השואל תלוי במחלוקת. למ\"ד אין שמין לשואל חיוב השואל הוא מדין קנין שכן יש לשואל בעלות בחפצא השאול, ומשום כך שואל חייב באונסין. לפיכך פשוט שלא יתכן להטיל חיובי השואל על מוצא אבידה. מאידך לפי\"מ שביארנו בשיעורים דלמ\"ד שמין לשואל חייב השואל מדין שומר עדיין לא נתיישבה אליביה מדוע לא הטילה התורה חלות דין שואל על שומר אבידה שהרי אף חיוב שואל חל מדין שומר.",
            "וי\"ל שחיוב אונסין ואחריות של שואל תלויים בהשתמשות וכפי שביארה הגמרא (בב\"מ דף צד:) שכל הנאה שלו, ומאחר שאין לשומר אבידה זכות השתמשות לכן שמירתו מוגבלת לשמירת ש\"ש שהיא השמירה המעולה שבשומרים החלה בלי שתהיה כל הנאה שלו. והנה משיטת מ\"ד שואל שלא מדעת הוי שואל (ב\"ב פח א) חזינן שנעשה שואל משום השתמשות גם בלי קבלת אחריות על פי דעת המתחייב.<sup>48)</sup><i class=\"footnote\">שהרי לא עשה קנין התחייבות עם המשאיל.</i> ואילו שאר השומרים כגון ש\"ח וש\"ש נעשו שומרים מחמת דעת המתחייב שלהם לקבל שמירה על עצמם. לפי\"ז נראה שהתורה הטילה על שומר אבידה את השמירה היותר מעולה שחלה בשומרים דעלמא משום דעת המתחייב, דהיינו שמירת שומר שכר, ולא בדין השואל שדין שומר שלו אינו חל מדעת המתחייב אלא מפני הנאת ההשתמשות שיש לו מהחפצא.<sup>49)</sup><i class=\"footnote\">משמע קצת שרבינו זצ\"ל סובר כאן ששומר אבידה שוה לשומר פקדון דעלמא וכאילו הבעלים מסרו לו את פקדונם לשמירה והתחייב מדעת לשומרו. וכן משמע מהגמרא (לקמן קו ב) וז\"ל אבידה קא אתיא מכח בן דעת עכ\"ל, כלומר שיש דין מפקיד בשומר אבידה. ולפי\"ז מסתבר ששומר אבידה שבעליו עמו פטור כי בעליו עמו מפקיע את המחייב של מסירת מפקיד לשמירה. עיין בשיעורים לקמן.</i>",
            "ב) א\"נ ההיפך, כיון דרחמנא שעבדיה לשומר אבידה בע\"כ ובלי דעת המתחייב לקבל עליו את השמירה נעשה לשומר שיש לו חיוב אחריות שבשומרים הפחות ביותר, דהיינו אחריות דש\"ש ולא של שואל. דהנה הרמב\"ם (פ\"ד מהל' שכירות הל\"ג) כ' וז\"ל יראה לי שאם פשע השומר בעבדים וכיוצא בהן חייב לשלם, שאינו פטור בעבדים וקרקעות ושטרות אלא מדין הגניבה והאבידה והמיתה וכיוצא בהן כו' אבל אם פשע חייב לשלם, שכל הפושע מזיק הוא, ואין הפרש בין דין המזיק קרקע לדין המזיק מטלטלין כו' עכ\"ל. הרמב\"ם הבחין בין חיוב הפושע לשאר חיובי השומרים ואמר שפושע הוא מזיק. וביאר מרן רבינו הגר\"ח זצ\"ל שלא נתכוין הרמב\"ם לומר שהוא מזיק ממש כי רק שומר שפשע חייב ולא מי שאינו שומר, אך הבחנת הרמב\"ם היא ששומר שפשע חייב עקב הפשיעה שעשה בקום ועשה, ואילו ש\"ש חייב בגניבה ואבידה משום אחריות וחיוב ההשבה שלא קיים, וחיובו הוא בגדר שב ואל תעשה. לפי\"ז יוצא שחיוב האחריות דשומרים הכי פחות הוא האחריות של ש\"ש. ואמנם גם השואל חייב מדין האחריות דשומרים ולא מדין בעלים - שהרי אנו פוסקים כמ\"ד שמין לשואל. ברם ש\"ח אינו חייב על פי חלות דין של אחריות אלא מחמת מעשה הפשיעה. והתורה הטילה על שומר אבידה חיוב אחריות הפחותה ביותר דהיינו החיוב של ש\"ש.<sup>50)</sup><i class=\"footnote\">עיין בחידושי הרשב\"א לב\"מ (צד.) ז\"ל יש לתמוה על ש\"ח שחייבה התורה בפשיעה, אלא שכיון על עצמו וזה נשען על שמירתו ונאבד בפשיעתו הרי זה קרוב למזיק כו' עכ\"ל, עיי\"ש. ויתכן שכוונתו כגר\"ח זצ\"ל שהפושע אינו מזיק ממש אלא חיוב מיוחד בהלכות שומרים וכדנ\"ל.</i>",
            "<big><strong>בענין שומר אבידה.</strong></big>",
            "באסיפת רבנים אחת נפגשו הגאון רבינו חיים הלוי זצוק\"ל עם מרן הגאון בעל האור שמח זצוק\"ל. עמהם היה מרן הגאון רבינו משה זצ\"ל, והגאון ר' מאיר שמחה זצ\"ל שאל את פי הגר\"מ זצ\"ל באיזה ענין עוסק, והשיבו הגר\"מ זצ\"ל שהוא עוסק בדין שומר אבידה, בו חוקר שתי חקירות:",
            "א) מה דין שומר אבידה בנוגע לשמירת נזקין. שאר השומרים חייבים לשמור פקדונם שלא יזיקו ונכנסו לשם כך תחת הבעלים (כמבואר לעיל דף נה:), ברם יש לעיין בדינו של שומר אבידה.",
            "ב) מה דין שומר אבידה בנוגע לדין בעליו עמו הפוטר שומרים אחרים מתשלומין (וכמבואר בב\"מ צד א) האם אף שומר אבידה פטור אם בעליו עמו במלאכתו או לא.",
            "ואמר הגאון ר' מאיר שמחה זצ\"ל שלדעתו שומר אבידה חייב בשמירת נזקין הואיל והאבידה ברשותו. ודומה לגזלן ולשומרים דעלמא שחייבים בשמירת הנזקין של המזיק שברשותם וכמבואר בב\"ק (דף נו:) וכפי שכתבו התוס' שם (ד\"ה פשיטא וכו') וז\"ל דסברא הוא דגזלן נכנס תחת הבעלים דכיון שהוציא מרשות בעלים שהיו חייבין בשמירה ואין הבעלים יכולים לשומרה לפי שנגזלה מהם יש על הגזלן לשומרה דלענין נזקין אקרי בעלים כל מי שבידו לשומרה וכו' ועוד כיון דגזלן קמה ליה ברשותיה גם לענין אונסין יש לחשב בעלים יותר משותף וכו' עכ\"ל. והרי אליבא דהסברא הראשונה שבתוס' גזלן ושומרים דעלמא חייבים בשמירת נזקין משום שכל \"מי שבידו לשומרה\" אקרי בעלים. ה\"ה שומר אבידה כל זמן שהיא אבידה אין הבעלים הראשונים יכולים לשומרה, ומשום כך שומר האבידה שבידו לשמור את האבידה שלא תזיק, נכנס תחת הבעלים וחייב בשמירת הנזקין.",
            "ובנוגע לספק השני, אמר האור שמח כי מסתבר שלשומר אבידה ליכא פטור של בעליו עמו לעולם וחייב מ\"מ לשלם. והטעם כי הפטור של בעליו עמו דעלמא חל דוקא בשעת משיכה המחייבת את השומר וכפי שיוצא ממשנה בב\"מ (צד.) וז\"ל השואל את הפרה ושאל בעליה עמה וכו' פטור אבל שאל את הפרה ואח\"כ שאל את הבעלים וכו' חייב וכו' עכ\"ל. בשומר אבידה לעומתו, אין שעה אחת המחייבתו בהשבת האבידה ובשמירתה אלא נמשך מחייב תמידי בכל רגע ורגע להשיב את האבידה לבעליה ולשומרה. בהתאם לכך אף כשהבעלים יהיו עמו בשעת הגבהת המציאה ויפטרוהו באותה שעה עכ\"ז כשיעזבו את מלאכתם יתחייב המוציא את האבידה אח\"כ מחדש בהשבה ובשמירה.",
            "ברם הוסיף דאין זה ברור כ\"כ שהרי הגמ' בב\"מ (צח:) חוקרת בדין שאלה בבעלים וחזר ושכרה שלא בבעלים האם שכירות בשאלה מישך שייכי או לא. משמע משם ששאלה בשאלה בודאי מישך שייכי. וא\"כ בשומר אבידה, אף שיש מחייב של שמירה בכל רגע ורגע, עכ\"ז כשאלה בשאלה דמי ופטור.",
            "אחר שהגאון ר' מאיר שמחה זצ\"ל סיים את דבריו פנה אל הגר\"ח זצ\"ל ובקש ממנו שיביע את דעתו בענין. ועל זה השיב לו הגר\"ח זצ\"ל שלדעתו בשני הנידונים שומר האבידה פטור.",
            "א) אשר לשמירת נזקין, אמר הגר\"ח זצ\"ל, אין לדמות דינו של שומר אבידה לגזלן. לגזלן יש קניני גזילה בחפץ הגזול המחייבים אותו בשמירת נזקין וכדין בעלים.<sup>51)</sup><i class=\"footnote\">עיין בשיעורים למעלה לתוס' הזה.</i> ואמר הגר\"ח זצ\"ל שגם אין לדמות שומר אבידה לשומרים אחרים שנכנסו תחת הבעלים, ודינם לנזקין כגזלן. גזלן ושומרים דעלמא הוציאו את המזיק מרשות הבעלים ובגללם לא שמרו הבעלים את המזיק. והואיל והבעלים נמנעו על ידם מלשמור את המזיק נכנסו הם תחת הבעלים וממלאים מקומם כי בידיהם לשמור את המזיק. מאידך, בעל האבידה לא היה יכול לשמור את המזיק מעת שנאבדה והמוצא את האבידה לא הוציאה מתחת יד שמירת הבעלים. משום כך לא נכנס מוצא האבידה תחת הבעלים לשמירת נזקין. אף לשון התוס' (בב\"ק שם) מורה על כך וז\"ל דכיון שהוציא מרשות הבעלים שהיו חייבין בשמירה ואין הבעלים יכולים לשומרה וכו' יש על הגזלן לשומרה וכו' עכ\"ל. שומר אבידה לא הוציא את האבידה מרשות הבעלים ולפיכך פטור משמירת נזקין.",
            "ב) בנוגע לשומר אבידה שבעליו עמו בשעת הגבהת המציאה צידד הגר\"ח זצ\"ל שאף הוא פטור כשאר שומרים דעלמא הואיל ושעת המציאה היא המחייבת אותו בהשבה ובשמירה ולא כל רגע ורגע שהמציאה נמצאת אצל המוצאה - שלא כסברת האור שמח. והנה כתוב במס' ב\"מ (כו:) וז\"ל נטלה לפני יאוש ע\"מ להחזירה ולאחר יאוש נתכוון לגוזלה עובר משום השב תשיבם, המתין לה עד שנתיאשו הבעלים ונטלה אינו עובר אלא משום לא תוכל להתעלם בלבד עכ\"ל. לגר\"ח זצ\"ל ביאור הגמרא הוא ששעת הגבהת המציאה לבדה מחייבת בהשבה (במצות השב תשיבם) ובשמירה. ומאחר שבעליה היו עמו בשעת המציאה - המוצא פטור, שכן דין בעליו עמו חל לפוטרו בשעת המחייב - בשעת המציאה.",
            "ואמר הגר\"מ הלוי זצ\"ל שלדעתו שומר אבידה בבעליו עמו חייב, וראייה לדבר מהגמרא (דף נו:) שם מובא שרב יוסף סובר שדין שומר האבידה כשומר שכר משום דרחמנא שעבדיה. יוצא, ששומר אבידה אינו שומר של הבעלים ושבעל האבידה אינו הבעלים של השומר כי רחמנא שעבדיה. עוד הוכחה לכך מעצם דין פרוטה של רב יוסף. שומר אבידה נחשב כשומר שכר מאחר שהתורה פטרה לשומר אבידה ממצות נתינת פרוטה לעני כשעוסק בשמירת האבידה. והרי הנאה זו לא הגיעה לידי שומר האבידה מהבעלים כי אם פטור תורה הוא והרווחה בעלמא שמגיעה אליו ממילא מן השמים. בע\"כ שומר אבידה אינו שומר של הבעלים אך התורה עשתהו שומר אבידה והתשלומין המגיעים אליו ממילא מן השמים הופכים אותו לשומר שכר. ובכן לא שייך בשומר אבידה דין בעליו עמו שיפטרנו מתשלומים מאחר שאין שומר האבידה שומר של הבעלים כי רחמנא שעבדיה.",
            "ונראה שאין פטור בעליו עמו חל בשומר אבידה משני טעמים נוספים:",
            "א) במס' ב\"מ (דף צד:) הגמ' הקשה פרה במשיכה ובעלים באמירה, והגמ' הסיקה דקיימא פרה בחצירו עיי\"ש. ועלינו להתבונן למה קבעה הגמ' שפטור שומר בבעליו עמו חל או בשעת קנין משיכה או בשעת קנין חצר, והלא שומר חייב באחריות הפקדון מיד משעת הנחת הפקדון לפניו קודם המשיכה, (עיין בתוס' בב\"מ דף צט. ד\"ה כך תיקנו וכו'), וא\"כ מהראוי שיחול פטור בעליו עמו מזמן הנחת הפקדון לפניו. ועולה, שהפטור של בעליו עמו חל דוקא בשעת קנין השומר לענין חזרה (דלא מצי מהדר ביה, עיי\"ש בתוס') ולא משעת חלות האחריות.",
            "ולפי\"ז מסתבר שאין פטור בעליו עמו חל בשומר אבידה מאחר שנעשה שומר עקב שעבודא דרחמנא וחובת השמירה חלה עליו בלי מעשה קנין.<sup>52)</sup><i class=\"footnote\">לפי\"ז נטילת המציאה המחייבת בהשבה ובשמירה (עי' ב\"מ כו ב) אינה מעשה קנין אלא נטילה בעלמא. אך צ\"ע דלכאורה משעת נטילת המציאה א\"א שיחזור בו מהשמירה והו\"ל כאילו עשה קנין, וא\"כ הדין דבעליו עמו צריך לחול באותה שעה. ויתכן דאעפ\"כ אין כאן קנין, ואכמ\"ל.</i>",
            "ב) עוד נראה שדין בבעלים בשומר אבידה תלוי אם דין בבעלים חל כפטור תשלומים או כהפקעת חובת השמירה. אם בבעלים הוא פטור תשלומין מסתבר שחל לפטור גם שומר אבידה. אולם אם בבעלים מפקיע חובת השמירה מהראוי שיחול דוקא בשמירה שחלה במסירת הבעלים לשומר - שכן דין בבעלים מפקיע מסירת הבעלים המחייבת, ושומר אבידה הואיל ומתחייב בלי מסירת בעלים לא חלה בו הפקעת בבעלים.",
            "אשר לחקירה הזאת, מפורסם הוא ביאורו של מרן רבינו חיים הלוי זצ\"ל בנוגע לדברי הרמב\"ם. הרמב\"ם כתב בפ\"ב מהל' שכירות (הל\"ג) וז\"ל יראה לי שאם פשע השומר בעבדים וכיוצא בהן חייב לשלם שאינו פטור בעבדים וקרקעות ושטרות אלא מדין גניבה ואבידה ומתה וכיוצא בהן וכו' אבל אם פשע בה חייב לשלם שכל הפושע מזיק הוא ואין הפרש בין דין המזיק קרקע לדין המזיק מטלטלין וכו' עכ\"ל. מאידך בפ\"א מהל' שכירות (הל\"ג) פסק הרמב\"ם שפשיעה בבעלים פטור וז\"ל המפקיד אצל חבירו וכו' אם שאל השומר את הבעלים עם הדבר שלהן או שכרן הרי השומר פטור מכלום, אפילו פשע בדבר ששמר ואבד מחמת הפשיעה ה\"ז פטור וכו' עכ\"ל. וצ\"ע מ\"ש פשיעה בקרקע שחייב מפשיעה בבעלים שפטור.",
            "וביאר הגר\"ח זצ\"ל ששיטת הרמב\"ם היא כי דין קרקע חל כפטור תשלומין ולא כמפקיע של חובת השמירה, ולכן פשיעה בקרקע מחייבת את השומר שתשלומי הפשיעה אינם תשלומי שומר בעלמא אלא מדין תשלומי מזיק. דין בבעלים לעומת זאת, מפקיע את חובת השמירה - ולפיכך גם פושע בבעלים פטור. רק שומר הפושע מתחייב לשלם כמזיק ולא סתם בן - אדם שאינו שומר, שכן לגביו אינו כי אם גרמא בנזקין שהוא פטור.<sup>53)</sup><i class=\"footnote\">ולפי\"ז שומר בבעלים פטור משבועת השומרים כי אינו שומר כלל, ועיין בגדולי הפוסקים שדנו בזה ובקובץ בית יצחק שנת תשנ\"ב במאמר הגר\"א ליכטנשטיין נ\"י חתן רבינו זצ\"ל בענין שבועה בשואל. עכ\"ז שליחות יד בבעלים מחייבת (ב\"מ דף מא:), ואמר הגר\"ח זצ\"ל שיש חלות שם שומר כל שהוא אף בבעלים ולכן מחויב בשליחות יד - אבל לשאר מילי השמירה מופקעת.</i>",
            "והוסיף הגר\"ח זצ\"ל נ\"מ אחרת. דין בבעלים חל דוקא בשעת משיכת השומר (עיין ברמב\"ם פ\"א מהל' שכירות הל\"ג) משום שחל כמפקיע של השמירה מעיקרה. ואילו דין קרקע חל רק כפטור מתשלומי שומר, ולכן מסתבר שאם הבעלים מסרו קרקע לשומר ואח\"כ נעשה תלוש, ומשנתלש הלך לאיבוד, השומר יהיה חייב - כי חיובי התשלומים חלים בשעת האבידה ובאותה שעה היה תלוש.",
            "והנה בנוגע להקדש פסק הרמב\"ם (פ\"ב מהל' שכירות הל\"ה) וז\"ל הפקיד הקדש ואח\"כ פדהו והרי הוא חולין בעת שנטלו מיד השומר או שהשאילו חולין ואח\"כ הקדיש והוא ביד השואל וכן עכו\"ם שהפקיד ואח\"כ נתגייר כל אלו אין בהן כל דיני השומרין עד שתהיה תחלתן וסופן נכסי הדיוט ונכסי ישראל עכ\"ל. הרי שהקדש בשעת המסירה לשמירה פוטר אף שאח\"כ בשעת האבידה היה חולין. דומה הוא לדין בעליו עמו. ולאור הנ\"ל יוצא שדין הקדש חל כהפקעת השמירה מעיקרה.<sup>54)</sup><i class=\"footnote\">כרם הקדש מפקיע את השמירה אף אח\"כ בשעת אבידה - באופן שמסרו לו חולין והקדישו בעלים כשהיה מופקד בידי השומר. ואילו דין בבעלים אינו מפקיע ורק בשעת המסירה בלבד, ובמסרו לו שלא בבעלים ונעשה אח\"כ בעליו עמו השומר חייב. ונראה שע\"פ ביאור הגר\"ח הנ\"ל החילוק מבואר כי דין בבעלים חל דוקא להפקיע את מסירת הבעלים לשומר ולא חל אח\"כ. ואילו הקדש אינו בר שמירה בחפצא ובכל אופן השמירה פקעה ואף בשמסרו לו חולין והקדישו אח\"כ, ודו\"ק.</i>",
            "בהתאם לכך, אמר הגר\"ח זצ\"ל, גם הרמב\"ם המחייב פשיעה בקרקע יודה שפשיעה בהקדש פטור שכן הקדש מופקע מחלות שמירה ואילו קרקע בר שמירה הוא ואינו אלא פטור מתשלומי שומר. (וכן מורים דברי הרמב\"ם בפ\"ב מהל' שכירות הל\"ג הנ\"ל).<sup>55)</sup><i class=\"footnote\">עיין בס' רשימות שיעורים למס' שבועות ונדרים חלק א' דף קנ\"ח - קנ\"ט, ומרן רבינו השווה שם הקדש לקרקע והבחין בין צדקה לבין שאר הדברים, עיי\"ש.</i>"
        ],
        [
            "<b>רש\"י ד\"ה מודינא לך. ז\"ל משום דגניבה ואבידה דידהו פשיעותא היא עכ\"ל.</b> צריך עיון בדין שומר חנם דעלמא השומר פקדון דבעלי חיים אם חייב בגניבה ואבידה כשומר אבידה או לא.",
            "מסתבר דבניגוד לשומר אבידה ש\"ח דפקדון דעלמא השומר בעלי חיים פטור מגניבה ואבידה. טעם הדבר: שומר פקדון דעלמא חייב לשמור את הפקדון כדנטרי אינשי (כדאיתא בב\"מ דף צג:), וש\"ח דעלמא לא התחייב לשמור את הפקדון מגניבה ואבידה - וה\"ה שומר חנם דבעלי חיים. ואילו שומר אבידה חייב בחיוב שחל עליו מן השמים משום מצות השבת אבידה לשמור את האבידה ולהחזירה לבעליה. ומאחר שבעלי חיים נקטו להו ניגרי ברייתא בעי נטירותא יתירתא כדי לקיים מצות השבת אבידה.",
            "והנה רש\"י כתב וז\"ל משום דגניבה ואבידה דידהו פשיעותא היא עכ\"ל. ונראה שאינו ר\"ל פשיעה דש\"ח שהרי נתבאר שש\"ח דפקדון דבע\"ח פטור על גניבה ואבידה. אולם כוונתו שמאחר והטילה עליו התורה חובת השבת אבידה, חובת שמירתו נמי חמורה יותר מש\"ח דעלמא ואם לא שמר את הבע\"ח מאבידה הריהו פושע. יוצא שלשומר אבידה השיעור של פשיעה חמור יותר משיעור הפשיעה הנוהג בשאר השומרים.",
            "בדומה לכך נמצא בדין שמובא בגמ' ב\"מ (דף צג:) ז\"ל בר אדא כו' הוי קא מעבר חיותא אגמלא דנרש, דחפה חדא לחבריה ושדיתא במיא, אתא לקמיה דרב פפא, חייביה כו' א\"ל איבעי לך לעבורי חדא חדא עכ\"ל. והתוס' שם כתבו (ד\"ה איבעי כו') וז\"ל נראה דלא חשיב פשיעה מה\"ט אלא כעין גניבה ואבידה ומחייב מטעמא דאדעתא דהכי יהבי לך אגרא דתינטר נטירותא יתירתא כו' עכ\"ל. לתוס' רק ש\"ש חייב בכה\"ג ואילו ש\"ח פטור דלא פשע. וכן פסק הרמב\"ם בפ\"ג מהל' שכירות (הל\"ט) שרק ש\"ש חייב ולא ש\"ח אלא שכ' שפשע, וז\"ל רועה שהעביר הבהמות על הגשר ודחפה אחת מהן לחבירתה ונפלה לשבולת הנהר ה\"ז חייב שהיה לו להעבירן אחת אחת שאין השומר נוטל שכר אלא לשמור שמירה מעולה והואיל ופשע בתחילה והעבירן כאחד אע\"פ שנאנס בסוף בעת הנפילה הרי זה חייב עכ\"ל. ותמוה שאם פשע למה ש\"ח פטור. והפשט הוא שגם שיעורי הפשיעה שונים בש\"ש מבש\"ח, ובאופן זה ש\"ש פושע וש\"ח אינו פושע. אף שומר אבידה חייב בשיעורי פשיעה אחרים משומר פקדון, ואבידת בע\"ח נחשבת פשיעה לגבי שומר אבידה ולא לגבי שומר פקדון.",
            "<b>גמ'. אלא פשיטא לגינתו שאינה משתמרת כו'.</b> יש להקשות, הרי רבה סובר מסברא ששומר אבידה כש\"ח דמי, וא\"כ ל\"ל גזיה\"כ דתשיבם לרבות שמותר להשיב את האבידה למקום שאינו משתמר, הרי כל ש\"ח דעלמא מותר לו להשיב את הפקדון למקום שאינו משתמר בשמירה מעולה.",
            "וי\"ל שאע\"פ שבדיני השומרים דין שומר אבידה כש\"ח והמקום שאינו משתמר ראוי להשבה עבור שומר חנם דעלמא, סד\"א דכ\"ז בנוגע לדיני ממונות ואילו בנוגע למצות השבת אבידה אינו מקיים את המצוה אם מחזיר את האבידה למקום שאינו משתמר בשמירה מעולה. משמיעה לנו גזיה\"כ דתשיבם ששומר אבידה מקיים גם מצות השבת אבידה כשמשיב למקום שאינו משתמר.",
            "<b>גמ'. הכל צריכין דעת בעלים חוץ מהשבת אבידה כו'.</b> נראה ששורש ההלכה הוא ששומרים שקיבלו את הפקדון מן הבעלים במסירה מדעת אינם מסתלקים משמירתם בלי השבה מדעת הבעלים. מאידך שומר אבידה הוא שומר בלי מסירה מדעת הבעלים, ולפיכך אינו חייב להשיב לבעלים מדעת הבעלים. יסוד זה שייך לחיובי שומרים. ברם מוצא אבידה חייב להשיב את האבידה גם משום מצות השבת אבידה, וסד\"א שבתורת מצות השבה יצטרך לדעת בעלים, קמ\"ל שמאחר שהתורה ריבתה בו השבות הרבה יוצא ידי חובת המצוה אף בלי דעת בעלים.",
            "והנה התוס' במס' ב\"ב (דף פז: ד\"ה הלוקח) כתבו ששואל שלא מדעת אינו חייב להחזיר אלא למקום שנטל בלי דעת בעלים, ואילו שואל מדעת חייב להחזיר ליד הבעלים. ויסוד דבריהם הוא כנ\"ל כי מאחר ששואל שלא מדעת נעשה שואל בלי דעת בעלים אינו צריך להשיב מדעת הבעלים - ודומה לשומר אבידה שאינו צריך דעת בעלים שכן נעשה שומר בלי דעת בעלים.",
            "ב) בהגדרת דעת בעלים נראה שלא די להודיע לבעלים על ההשבה אלא שצריכים שהבעלים יסכימו למקום ההשבה, או שיתן השומר את הפקדון ליד הבעלים, וכן כ' התוס' הנ\"ל בב\"ב (דף פז: ד\"ה הלוקח כו') וז\"ל חייב להחזיר ליד הבעלים עכ\"ל.",
            "<b>גמ'. לסטים מזויין כיון דמטמר מאינשי גנב הוא.</b> כוונת לסטים מזויין לגנוב בסתר ודומה בכך לגנב. אבל בעצם מעשה הגניבה לוקח בחזקה כמו גזלן, משום כך דנים אם הולכים אחר מחשבתו או אחר מעשיו. מסברת ריב\"ז לקמן (עט:) משמע שהולכים אחר מחשבה, עיי\"ש.",
            "<b>תוס' ד\"ה כגון שטענו כו'.</b> ז\"ל ונראה לר\"י כו' סברא הוא דבכל ענין שתהיה הגניבה יתחייב מגזירת הכתוב אפילו באונס גמור עכ\"ל. לדעת הר\"י ש\"ש חייב מדין אחריות ובכך דומה לשואל ואינו חייב משום אי - קיום שמירה, ובכן חייב בגניבה אפי' באונס גמור.",
            "<b>בא\"ד. ואע\"ג דבלסטים מזויין דהיינו שבויה דקרא פטר בו הכתוב כו' עכ\"ל.</b> נראה כנ\"ל שלסטים מזויין דינו כגנב משום שכוונתו לגנוב בסתר - אע\"פ שלקח את החפץ בחוזקה, ולכן משלם כפל שכן מחשבתו לגנוב עושה אותו לגנב. ואילו בנוגע לחיוב המיוחד דש\"ש לשלם בגניבה באונס נחשב לסטים מזויין כגזלן כי לקח החפץ בחזקה כמו גזלן, והדין שש\"ש חייב תלוי במעשה הגניבה במציאות ולא בכוונת הגנב לגנוב, ובלסטים מזויין ליכא מעשה גניבה במציאות.",
            "<big><strong>בענין טוען טענת גנב.</strong></big>",
            "<b>א.</b><br>הטוען טענת גנב חייב בכפל כגנב. מאידך הכופר בפקדון חייב בקרן וחומש מדין גזלן ופטור מכפל. ואע\"פ שגזיה\"כ מחלקת בין הכופר לפקדון לבין הטט\"ג, נראה שניתן להגדיר את החילוק על פי יסודו של מרן הגר\"ח הלוי זצ\"ל שחלות דין של גזילה תלויה בהפסד ממון של הנגזל ואילו חלות דין גניבה תלויה במעשה גניבה מרשות הבעלים. לפי\"ז י\"ל שבטט\"ג גזיה\"כ קובעת שמצוי מחייב של מעשה גניבה. ואילו הכופר בפקדון לא עשה מעשה גניבה, וחייב רק משום הפסד הממון של המפקיד בעלמא. ליסודו הביא הגר\"ח זצ\"ל כמה ראיות:",
            "א) הרמב\"ם כתב בפ\"א מהל' גניבה (הל\"ג) ז\"ל אי זהו גנב זה הלוקח ממון אדם בסתר ואין הבעלים יודעים, כגון הפושט ידו לתוך כיס חבירו ולקח מעותיו ואין הבעלים רואים וכן כל כיוצא בזה. אבל אם לקח בגלוי ובפרהסיא בחוזק יד אין זה גנב אלא גזלן וכו' עכ\"ל. הרמב\"ם מגדיר שגניבה היא לקיחת ממון מבעליו בסתר וגזילה בגלוי. ועולה הקושיא, והרי השולח יד בפקדון הוא גזלן (פ\"ג מהל' גזילה הלי\"א) אף באופן ששלח ידו בסתר, ולמה לא יהיה גנב. אלא שלדין גניבה דרושה הוצאת החפץ מרשות הבעלים, ומאחר שרשות השומר כרשות הבעלים, אף ששלח בו יד, עכ\"ז לא הוציא את הפקדון מבית בעליו.",
            "ב) השואל ממון שלא מדעת הבעלים הרי זה גזלן (פ\"ג מהל' גזילה הלט\"ו). ויפלא, מאחר שלקחו בלי ידיעת הבעלים, למה לא יהיה גנב. מכאן שגניבה זקוקה להוצאת החפץ מרשות הבעלים, ושואל שלא מדעת, הואיל ולקחו ע\"מ לשואלו ולא לקחו לעצמו, לא הוציאו מרשות בעלים במידה הקובעת גניבה, ואינו אלא גזלן.",
            "ג) הרמב\"ם פסק בפי\"א מהל' שכירות (הל\"ב) שהכובש שכר שכיר עובר בבל תגזול. וצ\"ע, אם כבש השכר בסתר יעבור בלא תגנוב. אמנם מאחר שאינו מוציא את דמי השכר מרשות בעליו - רק נמנע מלשלם לפועל - אינו גנב כי אם גזלן. הוא הדין בכל עושק - מאחר שמונע ממון מהבעלים בסירובו לשלם להם את החוב, אבל אינו מוציא את הממון מרשות הבעלים, הרי הוא בכלל גזלן.",
            "ד) כמקור ליסוד זה, ציין הגר\"ח זצ\"ל לדין גונב מן הגנב שהוא פטור מכפל (ב\"ק דף סב: ועיי\"ש בדף סט:) ונלמד מדרשת וגונב מבית האיש ולא מבית הגנב. הרמב\"ם אינו מביא הלכה זו כגזיה\"כ בעלמא אלא כיסוד בדיני גניבה (פ\"א מהל' גניבה הלי\"ג) וז\"ל הגונב מגנב אחר אע\"פ שנתייאשו הבעלים אינו משלם תשלומי כפל ואם טבח ומכר אינו משלם תשלומי ארבעה וחמשה לגנב הראשון שהרי דין הבהמה הזאת לחזר בעיניה לבעלים ולא קנאה הגנב, ולבעלים אינו משלם הכפל או ארבעה וחמשה מפני שלא גנבה מרשותן עכ\"ל. הרמב\"ם קבע שהגונב מן הגנב אינו גנב לפי שלא גנב מרשות הבעלים, כי הוצאה מרשות הבעלים מעכבת בחלות דין גניבה.",
            "ה) לאור זה מוסברת המחלוקת בין הרמב\"ם לראב\"ד בפ\"ד מהל' גניבה (הל\"י). הרמב\"ם (שם) כתב וז\"ל שומר שגנב מרשותו כגון שגנב טלה מעדר שהופקד אצלו וסלע מכיס שהופקד אצלו אם יש עליו עדים חייב בכפל ואע\"פ שהחזיר הסלע למקומו והטלה לעדרו הרי זה חייב באחריותן עד שיודיע הבעלים שהרי כלתה שמירתו וכאילו לא החזיר כלום עד שיודיע בעליו עכ\"ל, והשיג עליו הראב\"ד וז\"ל א\"א זה אינו כלום עכ\"ל.",
            "ונראה שהרמב\"ם והראב\"ד יסכימו שחלות גניבה תלויה בלקיחה מרשות הבעלים. והנה פקדון בבית השומר דינו כאילו נמצא ברשות הבעלים, לפיכך סובר הראב\"ד ששומר שגנב מרשותו אינו גנב שהרי לא הוציא השומר את הפקדון מבית בעליו. אמנם גזלן הוא - שכן לקח ממון מהבעלים בלי רשותו. לדעת הרמב\"ם, לעומת זה, גנב הוא כי עקב מעשה הגניבה שלו \"כלתה שמירתו\" - כלומר שהשמירה שלו התבטלה - ומשום כך יצא הפקדון מבית בעליו ומרשותו לרשות הגנב כמו בגניבה דעלמא וחייב לשלם כפל.<sup>56)</sup><i class=\"footnote\">לפי\"ז צ\"ע מ\"ש שומר שגנב מרשותו אליבא דהרמב\"ם משומר ששלח יד בפקדון שדינו להיות גזלן ולא גנב. וע\"פ השיעורים לכאורה צ\"ל יוצא שבשליחות יד לא כלתה השמירה ולכן השומר הוי גזלן ולא גנב. עיין במגיד משנה כאן. ואף יעויין במחלו' בין הרמב\"ם לבין הראב\"ד בפ\"ד מהל' גניבה (הל\"ב) בנוגע לשולח בו יד ואח\"כ טוען טענת גנב. ולכאורה משם ראייה שהרמב\"ם סובר שאף בשליחות יד כלתה שמירתו, עיין בשיעורים להלן אות ה', וצ\"ע.</i>",
            "ו) כתב הרמב\"ם בפ\"א מהל' גניבה (הל\"א) וז\"ל כל הגונב ממון משוה פרוטה ולמעלה עובר על לא תעשה שנאמר לא תגנוב וכו' ואחד הגונב ממון ישראל או הגונב ממון עכו\"ם ואחד הגונב את הגדול או את הקטן עכ\"ל. וקשה, למה הוצרך לפרט שהגונב את הקטן עובר בלאו. נוסף על כך, הרי פסק בפ\"א מהל' גזילה (הל\"ב) וז\"ל ואסור לגזול כל שהוא דין תורה אפילו עכו\"ם אסור לגזלו או לעשקו וכו' עכ\"ל, ואינו מזכיר איסור לגזול ממון מקטן, ומ\"ש גזלה מגניבה.",
            "ונראה ליישב בהתאם ליסוד הנ\"ל דפשיטא שבגזל מקטן חל שם גזלה שכן הגזלן כבש את ממון הקטן תחת ידו. שונה הדבר בגניבה מקטן. הרי לקטן אין דעת להקנות ממונו לאחרים, וסד\"א שאין הממון נחשב ברשותו, (בדומה לממון הגזול שאינו ברשותו ושאינו יכול להקנות, עיין לקמן דף סח: בדין דר' יוחנן שנגזל אינו יכול להקדיש או להקנות את הדבר הגזול לפי שאינו ברשותו) ובכן לא חל שם גניבה בגניבה מקטן, קמ\"ל שהממון של קטן אכן נחשב כדבר שברשותו, כי העדר חלות דעת הקטן להקנות אינו הופך את הממון שלו לדבר שאינו ברשותו. והואיל וממון הקטן הוי ברשותו נתפס בדיני גניבה ומשום כך הגונב מהקטן חייב לשלם כפל כגנב דעלמא.",
            "ז) כתב הרמב\"ם בפ\"ב מהל' גניבה (הל\"א) וז\"ל הגונב את העכו\"ם או שגנב נכסי הקדש אינו משלם אלא הקרן בלבד שנאמר ישלם שנים לרעהו, לרעהו ולא להקדש, לרעהו ולא לעכו\"ם, וכן הגונב קדשים מבית בעליהן בין קדשי קדשים בין קדשים קלים וכו' הרי זה פטור מן הכפל ומתשלומי ארבעה וחמשה שנאמר וגונב מבית האיש ולא מבית הקדש עכ\"ל. וביאר הגר\"ח זצ\"ל שהרמב\"ם הוזקק לשני לימודים לפטור כפל בהקדש: א) \"רעהו ולא להקדש\" בנוגע לקדשי בדק הבית, שהם ממון הקדש וקנינו, וגזיה\"כ היא שאינו משלם כפל להקדש; ב) \"וגונב מבית האיש ולא מבית הקדש\" משמיע לנו שאינו משלם כפל לבעל הקרבן אף ש\"מעיקרא תורא דראובן והשתא תורא דראובן\" (ב\"ק דף עו.).",
            "וקצת קשה שכן פסוק דוגונב מבית האיש נצרך לדרוש ולא מבית הגנב, וכיצד למדות שתי דרשות ממיעוט אחד.",
            "ונראה שהפטור מלשלם לבעל הקרבן אינו גזיה\"כ בעלמא, אך גזיה\"כ קובעת שהגנב פטור הואיל וממון הקרבן אינו ברשות בעליו לעשות בו כרצונו, שהרי המוכר עולתו ושלמיו לא עשה ולא כלום. ועולה, שהפטור דגניבת קרבן והפטור דגונב מן הגנב הוא אותו הפטור של הגונב דבר שאינו ברשות בעליו והיינו משום שחיובי גניבה חלים דוקא בגונב ממון מרשות בעליו.",
            "<b>ב.</b><br>כתוב בסוגיא לקמן (קו:) ז\"ל ואמר ר' חייא בר אבא א\"ר יוחנן הטוען טענת גנב באבידה משלם תשלומי כפל מ\"ט דכתיב על כל אבידה אשר יאמר. איתיביה ר' אבא בר ממל לר' חייא בר אבא כי יתן איש אין נתינת קטן כלום כו' ואם איתא תהוי נמי כאבידה כו' רב אשי אמר לא דמי אבידה קא אתיא מכח בן דעת והא לא אתיא מכח בן דעת עכ\"ל.",
            "בביאור מאמר רב אשי חלוקים הרמב\"ם והראב\"ד. הרמב\"ם פסק ששומר של קטן פטור מטט\"ג וכפי שכ' בפ\"ד מגניבה (הל\"ט) ז\"ל הטוען טענת גנב בפקדון של קטן אע\"פ שנותן לו כשהוא קטן ותבעו כשהוא גדול ונשבע ואח\"כ באו עדים הרי זה פטור מן הכפל שנא' כי יתן איש ואין נתינת קטן כלום וצריך שתהיה נתינה ותביעה שוין בגדול עכ\"ל. אך הרמב\"ם פסק בפ\"ב מהל' שכירות (הל\"ז) שנשבעין שבועת השומרים לקטן וז\"ל קטן שהפקיד ביד גדול או השאילו הרי זה הגדול נשבע שבועת השומרים לקטן. הורו רבותי שאין זה נשבע בטענת הקטן כדי שנאמר אין נשבעין על טענת קטן שכל השומרים שבועתן שבועת שמא היא עכ\"ל. אליבא דהרמב\"ם גזיה\"כ שאין נתינת קטן כלום חלה רק בנוגע לדין טט\"ג אבל שאר דיני שמירה חלים בנכסי קטן. מאידך הראב\"ד (בהל' שכירות) חולק על הרמב\"ם ולדעתו אין שמירה חלה כלל בנכסי קטן וז\"ל ורבותי הורו ואני מסכים עמהם שאינו נשבע כלל ואפילו היסת שאין נתינת קטן כלום ואם פקדון אין כאן שבועה אין כאן ואפילו באבידה אינו דאבידה אתיא מכח בן דעת עכ\"ל. לכאורה שיטת הראב\"ד היא כפשטות הגמרא, ועלינו להבין, מדוע העמיד הרמב\"ם את גזיה\"כ שאין נתינת קטן כלום דוקא בנוגע לפטור שומר דקטן בטט\"ג ולא להפקיע שמירתו בנוגע לשאר דיני שמירה.",
            "וביאר הגר\"מ זצ\"ל שיש ליישב את הרמב\"ם בשני אופנים:",
            "א) מבואר בב\"מ (דף צד.) שמתנה ש\"ח להיות פטור משבועה או להיות כשואל, ומסבירים התוס' בכתובות (דף נו. בד\"ה הרי זו מקודשת) וז\"ל דחייבתו תורה ש\"ש על שלוקח שכר ושואל לפי שכל הנאה שלו ומשעבדים עצמם לכל הכתוב בפרשה הלכך במקום שאין משעבדים עצמם פטורים עכ\"ל. התוס' קובעים שחיובי שמירה בכלל חלים מכח דעת ההתחייבות של השומר. ויתכן שכ\"ז בנוגע לשאר חיובי שומר, אולם מסתבר שחיוב טט\"ג הוא חיוב שהתורה הטילה על השומר בלי דעתו להתחייב בכך. משו\"ה י\"ל שהתורה מיעטה שומר דקטן רק בנוגע לחיוב טט\"ג שחל מן השמים בע\"כ של השומר. מאידך בנוגע לחיובי שומר אחרים שחלים משום שהשומר התחייב בהם מדעת אין נפקא מינה מי הוא המפקיד, ולפיכך אף שומר דקטן חייב.",
            "ב) נתבאר בירושלמי (פ\"ד ממס' מע\"ש הל\"ג) שלמדים לכהת\"כ שאין לקטן כח הקנאה ממה שאין נתינת קטן כלום וז\"ל הכל מודים שאין מתנתו מתנה דכתיב כי יתן איש, מתנת איש מתנה ואין מתנת קטן מתנה עכ\"ל. יש להניח לפי\"ז שמצויים שני דינים בשומר: א) קבלת שמירה מצד השומר; ב) מסירה והקנאת הפקדון לשמירה מצד המפקיד. (ועיין לקמן (דף עט.) אמר ר\"א כשם שתיקנו משיכה בלקוחות כך תיקנו משיכה בשומרין א) קטן אינו בר הקנאת חפץ ובכן אינו בר הקנאה ומסירה של הפקדון שלו לשומר. אמנם גם בפקדון של קטן יש קבלת שמירה מצד השומר. ובכן יתכן ששאר דיני שמירה אינם תלויים בדעת המקנה של המפקיד אלא בקבלת השמירה מצד הנפקד ולכן חלים בקטן. ואילו דין טט\"ג חל דוקא במקום שיש דעת מקנה של המפקיד, ושאיננה בקטן, ולפיכך שומר דקטן פטור מטט\"ג.",
            "ועלינו להתבונן בטיב הבחנת רב אשי בין שומר אבידה לשומר של קטן אליבא דהרמב\"ם והראב\"ד. אליבא דהראב\"ד י\"ל בפשטות שרב אשי נתכוין שהפקעת קטן חלה בממונו. ממון של קטן מופקע לגמרי משמירה ואילו ממון של אבידה המהוה ממון של גדול ראוי לשמירה.",
            "ברם ע\"פ הפירוש השני הנ\"ל ברמב\"ם ניתן לבאר את דברי רב אשי באופן אחר. החסרון דקטן הוא שאינו מוסר ומקנה את החפצא דפקדון לשומר. הגמרא מקשה מ\"ש שומר דקטן שפטור בטט\"ג משומר אבידה המחוייב בטט\"ג והרי גם בשומר אבידה חסרה הקנאה ומסירת הפקדון מצד הבעלים ועכ\"ז שומר אבידה חייב בטט\"ג.",
            "על זה משיב ר\"א \"אבידה אתיא מכח בן דעת והא לא אתיא מכח בן דעת\". ונראה דר\"ל שבפקדון דקטן דעלמא חסרה מסירה והקנאת המפקיד. ואילו אבידה אינה חסרה חלות מסירה כי האבידה הופקדה ביד המוצא מן השמים במקום הבעלים ויש מסירה מלאה לשמירה ע\"פ דין ולכן חייב הוא בטט\"ג.<sup>57)</sup><i class=\"footnote\">ולכאורה יש נ\"מ בין פירושי הרמב\"ם והראב\"ד באבידת קטן. אליבא דהראב\"ד שממונו של קטן מופקע משמירה ה\"ה באבידת קטן. מאידך אליבא דהרמב\"ם פטור טט\"ג חל משום חסרון מסירה לשמירה ואילו באבידה התורה היא המוסרת את החפץ האבוד לרשות השומר ובכן יתכן שאף אבידת קטן נמסרה מן התורה לשומר וחייב בטט\"ג. ועיין בראב\"ד שפסק ששומר של אבידת קטן פטור מטט\"ג וכשיטתו.</i>",
            "<b>ג.</b><br>והנה הראב\"ד סיים השגתו לפ\"ב מהל' שכירות (הל\"ז) וז\"ל ותמה על עצמך דכולה פרשתא עיקר בשבועת השומרים ועלה קאמר איש פרט לקטן ועוד על ודאי שלו אין נשבעין על ספק שלו נשבעין עכ\"ל. הראב\"ד משיג שאפילו ננקוט שחלה שמירה לקטן עכ\"ז אין נשבעין לו שבועת השומרים משני טעמים: א) גזיה\"כ איש פרט לקטן קאתיא אף לשבועת השומרים. ב) \"על ודאי שלו אין נשבעין על ספק שלו נשבעין\" (בל' תמיהה). לדעת הראב\"ד לא יתכן לומר ששומר ישבע בלי טענה כשיטת הרמב\"ם, אלא התורה חידשה שבאשר לשבועת השומרים טענת שמא שמה טענה. לכן כשהמפקיד גדול ובר טענה מחייב הוא את השומר לישבע מחמת טענת שמא שלו, ואילו קטן שאינו בר טענה כלל אינו מחייב את השומר לישבע.",
            "לפי סוף השגת הראב\"ד שומר של קטן פטור משבועת השומרים אע\"פ שחלה עליו שמירה. משום כך פטור בטט\"ג כי דוקא שומר שטט\"ג ונשבע כן בשבועת השומרים מתחייב בחיוב טט\"ג ולא שומר שאינו נשבע שבועת השומרים.",
            "ובכן ניתן לומר שגם תחילת דברי הראב\"ד שאין חלות שמירה כלל בשומר של קטן מיוסדת בדין שאין קטן מחייב את השומר בשבועה. חלות השמירה תלויה בחלות דין שבועת השומרים, והואיל ושומר של קטן אינו חייב לישבע אינו שומר כלל.",
            "יתכן שבכך מוסברת תמיהת הראב\"ד על פסק הרמב\"ם בפ\"ג מהל' שכירות (הל\"ג) שהפושע בקרקעות ועבדים חייב לשלם כי הפושע מזיק והשיג עליו הראב\"ד ז\"ל ואם אמת הוא זה ש\"ח למה אינו נשבע על טענתו שלא פשע שהרי אם פשע משלם כו' עכ\"ל. ודבריו מרפסין איגרי שהרי דין מפורסם הוא בכהת\"כ שאין נשבעין על קרקעות ועבדים ואיננו תלוי בחיוב או פטור שומר שפשע. ונראה שהשגת הראב\"ד מכוונת נגד שיטת הרמב\"ם שמצויה שמירה בקרקעות ועבדים והיא המחייבת בפשיעה. על כך מערער הראב\"ד והרי אין נשבעים עליהם, ובמקום שלא חל דין שבועת השומרים אף שמירה עצמה אינה חלה כלל. כשם שבפקדון של קטן הואיל וליכא שבועת השומרים לא חלה שמירה ה\"ה בקרקעות ובעבדים.",
            "<b>ד.</b><br>מבואר בגמ' ב\"ק (דף נז.) שש\"ש הטט\"ג פטור \"אמאי משלם תשלומי כפל, קרנא בעי שלומי\". הנה מתקבל על הדעת שגנב דעלמא הגונב חפץ ומשלם דמיו חל עליו דין גנב המחייבו בכפל.<sup>58)</sup><i class=\"footnote\">עיין בשיעורים לסוף פרקין בענין לאו דלא תחמוד. ועיין ברמב\"ם פ\"א מגניבה (הל\"ב) וז\"ל אסור לגנוב כל שהוא דין תורה. ואסור לגנוב דרך שחוק או לגנוב ע\"מ להחזיר או ע\"מ לשלם הכל אסור שלא ירגיל עצמו בכך עכ\"ל. משמע שבלי גניבת ממון שאין בגניבת בעין לבדו חלות גניבה מן התורה. אך הגר\"ח זצ\"ל למד שהמלים \"דין תורה\" ברמב\"ם הולכים גם על הסיפא ואסור מן התורה לגנוב ע\"מ לשלם. עכ\"ז משמע שאינה מחייבת בכפל וצ\"ע.</i> אך דין מיוחד בטט\"ג שכפירת הבעין אינה מחייבתו בכפל ורק כפירת ממון מחייבת. ויתכן שהוא משום שאין חיוב שבועת השומרים חל על כפירת בעין, ושומר נשבע רק כשכפר ממון. וטט\"ג חייב בכפל דוקא כשנשבע השומר שבועת השומרים. א\"נ י\"ל שכדי שיהיה חייב מדין טט\"ג צריך להיות נמי חייב מדין הכופר בפקדון גזלן. ודין הוא דוקא בגזילה ע\"י כפירה בבי\"ד, שכשכופר ממון קרוי גזלן, ולא כשכופר בעין בלי הפסד דמים. ושונה הגזילה של הכופר בפקדון מגזילה דעלמא המחייבת גם בגזילת בעין בלי גזילת ממון. נ\"מ בין שני הביאורים תהיה לגבי פסולו של הכופר בפקדון לעדות. יתכן דשומר שכפר לפני בי\"ד בבעין ושלם דמיו אם אינו גזלן כשר הוא גם לעדות. מאידך אם גזלן הוא אלא שפטור בטט\"ג משום שלא נשבע שבועת השומרים פסול הוא לעדות שכן כפר ועשה מעשה גזילה.",
            "<b>ה.</b><br>כתב הרמב\"ם בפ\"ד מהל' גניבה (הל\"ב - ג) וז\"ל אבל אם שלח בו יד וטען טענת גנב ונשבע ובאו עדים פטור מן הכפל שכיון ששלח יד נתחייב בו וקנהו. וכן הטוען טענת אבידה בפקדון ונשבע וחזר וטען טענת גנב ונשבע ואח\"כ באו עדים פטור מן הכפל שכבר יצא הפקדון מידי הבעלים משבועה ראשונה עכ\"ל. דבריו טעונים הסבר, כי בטט\"ג אחר שליחות יד פסק שפטור שמששלח בו יד קנה את הגזילה, ואין טט\"ג מחייבת בחפץ שכבר גזלו. ואילו בטט\"ג אחרי שנשבע טענת אבידה פסק שפטור מכפל לפי שכבר יצא הפקדון מידי הבעלים בשבועה ראשונה, כלומר שכבר נשבע שבועת השומרים דאבידה בשבועה הראשונה והשבועה השניה דגניבה אינה חיוב שבועת השומרים ולפיכך אינה מחייבת בטט\"ג. והנה משכפר בפקדון שנשבע לשקר שנאבד נעשה עליו גזלן, וצ\"ע דלמה לא יפטר לרמב\"ם משום שא\"א לחייבו מדין טט\"ג על חפץ שכבר גזלו.",
            "ונראה שלרמב\"ם יש הפרש בין השולח יד בפקדון לבין הכופר בפקדון כי השולח יד בפקדון קונה אותו עם קניני גזילה והוציא את הפקדון מרשות בעליו אבל הכופר בפקדון ולא שלח בו יד אינו קונה אותו עם קנין גזילה אך נתחייב בחיובי גזילה. משום כך בשומר ששלח יד בפקדון כלתה השמירה ותו אינו מתחייב בטט\"ג ואילו בכופר בפקדון לא כלתה השמירה. השמירה בטלה דוקא כשהחפץ שהופקד גזול בקניני גזילה - כי לא יתכן שחפצא יהיה גזול וקנוי לגזלן ובבית שומר כאחת. לכן השמירה בטלה רק בשליחות יד ולא בכופר בפקדון. ברם הראב\"ד שם חולק על הרמב\"ם ולדעתו טט\"ג חייב אף מששלח בו יד. ונראה שסובר שבגזילת החפצא לא כלתה השמירה, וגזילה ושמירה שפיר חלות בבת אחת באותו חפצא של פקדון.",
            "סמוכין לחילוק בין כופר בפקדון לבין שליחות יד יוצא אף מפרש\"י בריש סנהדרין (דף ב. ד\"ה גזילות) וז\"ל גזילות: כופר בפקדון דמששלח בו יד הוי גזלן וכו' עכ\"ל. ועלינו להבין למה הוסיף לכופר בפקדון ששלח בו יד, הלא גם הכופר בפקדון בלי שליחות יד הוי גזלן. ונראה שרש\"י הבחין בין שליחות יד המהווה קנין גזילה לבין הכופר בפקדון בלי שישלח בו יד דליכא בו קניני גזילה אך יש בכך מעשה גזילה. אליבא דרש\"י, לא חל הדין גזילות בשלשה כי אם במקום שמצויים קניני גזילה המפקיעים את חלות דין הפקדון מהחפצא וכשכל הטענות לאח\"כ מדין גזילה הן. ואילו בכופר בפקדון מאחר שאין לגזלן קנייני גזילה לא פקע השם של פקדון וניתן לתבוע אותו מדין שומרין. לפיכך בכופר בפקדון דעלמא אין זקוקים לשלשה מומחין כבגזילות וחבלות, ומשו\"ה מובן מדוע נקט רש\"י \"ששלח בו יד\".",
            "בכך אף מבוארת שיטת הראב\"ד שהובאה בשיטה מקובצת לב\"ק (צז.) כי אף ששואל שלא מדעת חייב כגזלן לענין מתה מחמת מלאכה, אין לו דין שינוי קונה. אליבא דראב\"ד יש בשואל שלא מדעת חיובי גזילה בלבד אך אין לו קניני גזילה בחפצא. שאלה שלא מדעת מהוה מעשה גזילה בעלמא המחייב את הגזלן באחריות אבל אינה קונה לגזלן קניני גזילה בחפצא והחפצא אינו הופך לחפצא הגזול שיקנה בשינוי.",
            "והוסיף הגר\"ח זצ\"ל שלשיטת הראב\"ד לא יפסל לולב שאול שלא מדעת משום פסול גזול בשאר ימי החג, (עיין ברמב\"ם וראב\"ד פ\"ח מהל' לולב הל\"ט) כי לשואל שלא מדעת אין קניני גזילה בחפצא. רק לולב גזול שיש בו קניני גזילה ושיצא מרשות הבעלים פסול בפסול גזול למצוה. לכך הסתייע הגר\"ח מדין סוכה גזולה למ\"ד קרקע אינה נגזלת שלא חל בה פסול מצוה הבאה בעבירה (עי' סוכה לא א) למרות שעבר על איסור גזלה, אך הואיל ואין בקרקע קניני גזילה בחפצא לא חל בה דין מצוה הבאה בעבירה.<sup>59)</sup><i class=\"footnote\">ואף שניתן להבחין בין קרקע לבין שואל שלא מדעת שהרי קרקע אינה נגזלת ולא חל בה אחריות דגזלן כי אינה בת מעשה גזילה כלל. מאידך בשואל שלא מדעת חל מעשה גזילה המחייבו באחריות דגזלן. עכ\"ז בקרקע יש איסור גזילה, ואעפ\"כ לא נפסלת בפסול מצוה הבאה בעבירה. ה\"ה בשואל שלא מדעת מאחר שאין לו קניני גזילה אין החפצא שגזל נפסל למצוה דלא מקרי החפצא גזול. עיין בשיעורים למס' סוכה (ריש פ\"ג) בענין מצוה הבאה בעבירה, ואכמ\"ל.</i>",
            "וכן הבחין הגר\"מ זצ\"ל בנוגע לגזל ולא נתייאשו הבעלים ששניהם אינם יכולים להקדישו - זה לפי שאינו שלו וזה לפי שאינו ברשותו. דין זה חל, אמר הגר\"מ זצ\"ל, רק בגזילה ממש, שכן קניני גזילה של הגזלן מפקיעים את הרשות של הנגזל. אולם בשואל שלא מדעת, אליבא דהראב\"ד, מכיון שאין לגזלן קניני גזילה שפיר יכול הנגזל להקדישו.",
            "לאור זה מוסבר פסק הרמב\"ם (פ\"ו מהל' מעילה הל\"ג - ד ועיין בהשגות הראב\"ד) שבבדק הבית המעילה של הוצאה מוציאה לחולין ולא המעילה של הנאה. הרמב\"ם סובר שקניני גזילה בלבד מוציאים הקדש לחולין, משו\"ה הבחין בין הנאה לבין הוצאה. מעילת הוצאה לחוד מחללת הואיל וקניני גזילה חלין בגוף ההקדש אבל לא מעילת הנאה ושל שואל שלא מדעת מאחר וחסרים קניני גזילה.",
            "והנה הראב\"ד בהשגתו (פ\"ט מהל' גזילה הל\"א) פסק שהעבד הגזול נקנה לגזלן ביאוש ומשמת העבד חייב הגזלן באחריות דמיו, ועכ\"ז אין העבד נקנה לגזלן בשינוי. וביאר הגר\"ח זצ\"ל (עיין בספרו על הרמב\"ם) שהראב\"ד מחלק בין מעשה גזילת העבד לבין קניני הגזילה בו. עבדי כמקרקעי דמו ולפיכך אין עבד בר קנין גזילה, ועכ\"ז הואיל וניידי, העבד הוא בר מעשה גזילה. מעשה הגזילה מחייב את הגזלן באחריות דמי העבד, ואילו חלות קנין גזילה אינה חלה בעבד. יאוש שקונה בעבד אינו מדין קנין גזילה אלא מדין קנין אבידה ותלוי במעשה הגזילה ולא בחלות קנין גזילה בחפצא.<sup>60)</sup><i class=\"footnote\">עבד שונה מקרקע כי בעבד מעשה גזילה חל המחייב באחריות ושמאפשר לקנין יאוש. אך בעבד חסר קנין גזילה ולפיכך אינו נקנה בשינוי. מאידך בקרקע, אע\"פ שיש בה איסור גזילה, אך חסר בה מעשה גזילה. קרקע אינה נגזלת כלל, ולפיכך גזילתה אינה מחייבת באחריות, ואינה נקנית לגזלן - לא ביאוש ולא בשינוי, ודו\"ק.</i>",
            "לאור דברינו מהראוי לחקור בכל אופני הגזילה האלה - בשואל שלא מדעת אליבא דהראב\"ד, בכופר בפקדון אליבא דהרמב\"ם, ובגזילת עבדים אליבא דהראב\"ד - המחייבים את הגזלן באחריות ודמים אך אין לגזלן קניני גזילה בהם, אם הגזלן משלם את הקרן כעין שגזל כשוויו בשעת מעשה הגזילה או כשוויו בשעת אונסין.",
            "והנה בשיטה מקובצת לב\"מ (דף מג. ד\"ה הא וכו') הובא בשם הרמב\"ן וז\"ל דשאני שואל דמשעת משיכה מחייב במזונותיה ולא מחייב באונסין עד שעת שבורה ומתה וברשותא דמאריה הוא למכירה וק\"ו להקדש, אבל גזילה כיון דמשעת משיכה מחייב באונסיה ונפקא נמי מרשות בעלים להקדש לא מחייבין ליה באונסין, אלא דשעת משיכה דגזילה כשעת שבורה ומתה דשאלה, וההיא שעתא חייל עלה חיוב עכ\"ל. והובא שם עוד בשם הריטב\"א וז\"ל דשואל לא קנייה כלל ולא אפקיה מרשות בעלים כי הבעלים יכולים למכרה ולהקדישה הילכך חיובו על שעת האונס אבל גזלן משעת גזילה אפקה מרשות בעלים למכירה ולהקדש וכיון שכן על ההיא שעתה בעינן לחיובה וכו' עכ\"ל. הרי שלדעת הראשונים האלה גזלן משלם כשעת גזילה ולא כשעת אונסין שכן קנה קניני גזילה משעת הגזילה, ואילו השואל מאחר שלא קנה כלל משלם דמי האחריות דוקא משעת אונס. יוצא, שבאופני הגזילה הנ\"ל, כשנעשה מעשה הגזילה בלי קניני גזילה, דין הגזלן דומה לדין שואל ואינו משלם כשעת הגזילה כי אם כשעת אונסין."
        ],
        [
            "<b>ו.</b><br>גמ'. קרנא בלא שבועה עדיפא מכפילא בשבועה. כתב רש\"י ז\"ל ואע\"פ שיש בש\"ש כפל בטוען טענת לסטים מזויין אין זה חומר דכפל אינו בשומרין עד שישבע לשקר שנגנבה הימנו ואח\"כ באו עדים כו' הלכך קנסא משום שבועת שוא הוא דקנסיה רחמנא עכ\"ל. רש\"י סובר שעיקר המחייב דטט\"ג הוא שבועת השקר ולא הגניבה.",
            "אמנם הרמב\"ם חולק על רש\"י כפי שמבואר בפ\"ד מהל' גניבה (הל\"א) וז\"ל הטוען שנגנב מביתו הפקדון אם נשבע ואחר כך באו עדים ששקר טען ושהפקדון הזה אצלו הרי זה משלם תשלומי כפל שהרי הוא עצמו הגנב עכ\"ל. אליבא דהרמב\"ם המחייב דטט\"ג הוא הגניבה ולא השבועה לשקר וזה שהוסיף - \"שהרי הוא עצמו הגנב\".",
            "לרש\"י כוונת הגמרא דקרנא בלא שבועה עדיפא מכפילא בשבועה הוא שחיוב כפל דטט\"ג אינו חיוב שומר אלא חיוב שבועה. ואילו קרנא בלא שבועה הוא חיוב שומר, ולכן מהוה חומרא בהלכות שומרים, בניגוד לכפל דטט\"ג שאינו מחיובי שומר ולכן חלותו אינה חומרא בהלכות שומרים. מאידך הרמב\"ם יפרש את הגמרא דר\"ל דקרנא בלא שבועה הוא חיוב שומר, ואילו כפילא בשבועת טט\"ג אינו חיוב שומר אלא חיוב גניבה.",
            "כ\"ז למסקנא. אולם לפי ההו\"א חיוב הכפל דטט\"ג הוא מחיובי שומר ולכן מהוה חומרא בהל' שומרים. ברם בגמ' לקמן (דף קו:) מובא בשם רבי יוחנן ששומר שטט\"ג וטבח ומכר חייב בד' וה' ולמדים הלכה זו מגניבה דעלמא המחוייבת בד' וה', והציעה הגמ' לסתור את ההשוואה לגניבה ודחתה \"היקישא היא ואין משיבין על היקישא\". משמע קצת שאין טט\"ג חיוב גנב דעלמא אלא הוא חיוב מיוחד מחיובי שומר - וכדקס\"ד דגמרא דידן, ודו\"ק.<sup>61)</sup><i class=\"footnote\">עיין במש\"כ למעלה בשיעורים אות ב' בשם הגר\"מ הלוי זצ\"ל.</i>",
            "<b>ז.</b><br>תוס' ד\"ה נמצא. ז\"ל וא\"ת אכתי נמצא ש\"ש משלם כפל בטט\"ג בבעלים, ושמא אין שייך כפל בטט\"ג בענין זה כו' עכ\"ל. וכתוב בשיטה מקובצת וז\"ל וטעמא דאין חייב כפל אלא היכא בטט\"ג גורמת הפטור והכא מה שהבעלים גורם עכ\"ל. ובקצות החושן (רצ\"א: י\"ח) הוכיח מדיונם של התוס' ששומר בבעלים אע\"פ שפטור מתשלומין (ואפילו מפשיעה) עכ\"ז חייב לישבע שבועת השומרים, שאלמלא כך לא יתכן לחייבו כפל משום טט\"ג שהוא תלוי בשומר שנשבע שבועת השומרים לשקר. אמנם קשה, הרי לפי דין שבועת הדיינים אם המחויב שבועה אינו רוצה לישבע משלם, ושומר בבעלים פטור מפשיעה, ואפילו ימאן לישבע שלא פשע בו לא ישלם. לפי\"ז מסתבר שהוא פטור גם משבועה, כי אם אינו משלם למה ישבע, וזה בניגוד למה שהסיק הקצוה\"ח מהתוס'. וצ\"ל שאע\"פ שאינו נשבע שבועת שלא פשעתי בו מ\"מ נשבע שתי השבועות האחרות של שומר דהיינו שלא שלחתי בו יד ושאינו ברשותי.<sup>62)</sup><i class=\"footnote\">שלא כדעת הרמב\"ם בפ\"ד מהל' שאלה ופקדון (הל\"א) הסובר שעיקר השבועה דשומר הוא שנגנבה כפי שאמר והשבועות של שלא שלח בו יד ושאינו ברשותו חלות מדין גלגול שבועה, עיין בלחם משנה. וע\"ע בנתיבות (רצ\"א, ס\"ק ל\"ד) ובאור שמח (פ\"ד מהל' גניבה הל\"י).</i>",
            "סברת השיטה לומר שטט\"ג בבעלים פטור מכפל כי טט\"ג חל רק כשטענת השומר היא שקיים את חובתו לשמור ונגנב שלא בפשיעתו ואח\"כ נתגלה שהוא עצמו גנבו. ואילו בבעלים עמו אינו טוען שקיים שמירתו אלא טוען שפטור מלשלם משום שבעליו עמו. לפיכך דין טט\"ג אינו חל.",
            "אמנם ניתן לבאר ספק התוס' באופן אחר, דהיינו שאפילו נתפוס שכל טענת פטור יכולה לחייב בטט\"ג, כולל טענת בעליו עמו, בכל זאת צריך שהשבועה תחול על הפטור שלו בדיני שומר, והוא כשישבע שלא פשע בו שקיים חובת השמירה ושפטור מחיובי שומר. ואילו בבעליו עמו אינו נשבע אלא שבועות שלא שלח בו יד ושאינו ברשותו דהיינו שנשבע שפטור מחיוב גזלן. אבל אינן שבועות שפוטרות אותו מחיובי שומר, ובכן חסר עצם המחייב של טט\"ג.",
            "ע\"כ ענין טט\"ג",
            "<b>גמ'. מה שנהנית.</b> לקמן (דף קא. ד\"ה או דלמא כו') כתבו התוס' וז\"ל דהנאה דהכא אין באה ע\"י מעשיו ולא ע\"י מעשה בהמתו ובתחב לו חבירו אע\"פ שאין זה ע\"י מעשיו מ\"מ נהנה גופו, א\"נ הנאה דהכא לא חשיבא הנאה שאין אלא נוי בעלמא יותר עכ\"ל. לפי הדיעה הראשונה שבתוס' מצויים שני דינים בחיוב מה שנהנית: א) בהנאת גופו חייב אף בלי מעשה; ב) בהנאת ממונו חייב דוקא כשיש מעשה נהנה - או מעשה גברא או מעשה בהמה. ומתוס' משמע שחיוב מה שנהנית חל אפילו באונס גמור. לדיעה השניה שבתוס' חל החיוב דמה שנהנית אף כשנהנה בשב ואל תעשה ובלי מעשה."
        ],
        [
            "<b>גמ'. איבעי לך עבורי חדא חדא.</b> יעויין בב\"מ (צג:) שרב פפא מחייב לשומר פקדון משום דאיבעי לך עבורי חדא חדא. וכתבו התוס' (ד\"ה איבעי כו') שלר\"פ ש\"ש בלבד חייב ולא ש\"ח לפי שר\"פ סובר כרבא בסוגייתנו שמזיק פטור, דאילו לרב כהנא שמחייב מזיק פשיעה הוא ואף ש\"ח חייב.",
            "אחרת העלה הרמב\"ן בחידושיו לב\"מ (צג: ד\"ה איבעי וכו') וז\"ל ואיכא למימר ודאי פשיעה היא שכיון שדרכן להיות דוחפות זו את זו והעבירן כאחת אין כאן שמירה לא מעולה ולא פחותה, הלכך בשן ורגל חייב שאין כאן שמירה כלל, ומיהו ש\"ח פטור שלא קבל עליו לטרוח כ\"כ אלא שיהא שומרן ומעבירן כמו שעושה בשלו. הילכך אע\"פ שאין שמירה כלל פטור שע\"מ כן קבל כו' עכ\"ל. הרמב\"ן חידש ששונה דין שמירת נזקין משמירת גופו. שמירת נזקין תלויה במציאות דהיינו אם אפשר לבעלים למנוע את הנזק או לא, ואם לא מנעו אותו פשעו וחייבים. בשמירת גופו לעומת זאת קיימת הלכה דנטרי כדנטרי אינשי דהיינו שהשומר אינו חייב לטרוח ולשמור יותר ממה שדרך העולם לשמור בשלהם. יסוד החילוק הוא ששומר פקדון התחייב מעצמו לשמור ודעתו היתה להתחייב רק כדנטרי אינשי ולא יותר. ואילו שומר נזקין נתחייב לשמור בעל כרחו ומשום שהוא בעל המזיק חייבתו התורה בשמירת נזקין. חיוב זה שחל מן שמים תלוי ביכולתו למנוע הנזק ולא במה שהוא דרך העולם לשמור.",
            "התוס' חולקים על הרמב\"ן והם משווים את הדין של שמירת נזקין לדין של שמירת גופו. בשתיהן פטור אם נטר כדנטרי אינשי. מסתבר שלתוס' בכה\"ג אינו פושע כלל, והלכה זו חלה איפוא בנוגע לשמירה בכל התורה כולה - בין בשמירת גופו ובין בשמירת נזקין. ואילו הרמב\"ן סובר שהדין דנטר כדנטרי אינשי אינו מפקיע פשיעה אלא שחל כפטור תשלומין. והפטור הזה מלשלם חל בשמירת גופו בלבד התלויה בדעת המתחייב, ולא בשמירת נזקין מקום שחייבה התורה את הבעלים בעל כרחם בשמירה ובתשלומי נזק.",
            "<b>גמ'. ור' יוחנן אמר אפי' מערוגה לערוגה ואפי' כל היום כו'.</b> צ\"ע לדעת ר' יוחנן, מאחר שיכולים הבעלים למנוע אותה מלהזיק את הערוגה השניה למה פטורים מתשלומי נזק, והרי פשעו בשמירתם.",
            "ועי' ברא\"ש (סי' ז') שהבחין בין שן ורגל לשאר המזיקים. בשאר המזיקים דנים על הנזק עצמו אם בא בגלל פשיעה או מחמת אונס. ואילו בשן ורגל קובעת גזיה\"כ \"ובער בשדה אחר\", שהכניסה לרשות הניזק מחייבת, ואם היו הבעלים אנוסים בשעת הכניסה פטורים, אע\"פ שלא היו אנוסים בשעת הנזק עצמו. וז\"ל הרא\"ש: ומיירי בדאפשר לרועה למיטרח בתרה ולאפוקה כו' ואפ\"ה פוטר ר\"כ באכילת אותה ערוגה כולה דכיון שהנפילה היתה באונס לא קרינן ביה ושלח ובער עד דעביד כעין ושלח כעין ובער, דהא דכתיב ושלח ובער מקמי דתיעול לשדה חבירו כתיב, והערוגה כיון דעיילא ביה באונס נפילה כי אכלה נמי אינה משלמת אלא מה שנהנית. ואע\"ג דידע דקיימא התם ויכול לאפוקי דבעינן ושלח ובער וליכא, אבל יצאה מערוגה זו ונכנסה לערוגה אחרת ומצי לאפוקה קרינא ביה ובער ושלח. ור' יוחנן אמר אפילו מערוגה לערוגה ואפי' כל היום עד שתצא ותחזור לדעת, דכולה גינה דנפלה ביה באונס כחדא ערוגה דמיא ולא קרינא ביה ובער בשדה אחר עכ\"ל.",
            "התוס' הסבירו (בד\"ה ל\"ש כו') את דעת רב כהנא שחייב מערוגה לערוגה וז\"ל דכיון שתחלת נפילתה באותה ערוגה באונס אינו חייב להעלותה מאותה ערוגה אבל מערוגה לערוגה הוי כשדה אחר עכ\"ל. אליבא דר\"כ כל ערוגה וערוגה חשובה כשדה אחר, ומערוגה לערוגה יש כניסה חדשה לשדה אחר, והואיל ובכניסה החדשה הזאת ליכא אונס לכן חייב. ואילו ר\"י סובר שכל הערוגות נחשבות לשדה אחד ומכיון שהכניסה לשדה זה באונס היתה פטור על הנזק שעשתה בכל השדה גם מערוגה לערוגה. ויתכן שר\"י מגדיר שדה לפי מידת השמירה ומאחר שהבעלים שומרים כל הערוגות יחד כולן מהוות שדה אחד. ור\"כ מגדיר שדה א' כפי צורת הגידולים ומבחינת צורת הגידולים כל ערוגה וערוגה היא שדה אחר.",
            "והנה הרא\"ש בתחילת המסכת (פ\"ק אות א') כתב שלשיטת הרי\"ף שהפטור דשן ורגל ברה\"ר הוא משום דאורחיה, אם דרסה הבהמה ברה\"ר על עץ ארוך המונח מקצתו ברה\"ר ומקצתו ברה\"י ושבר העץ כלים ברה\"י פטור שכן הזיקה בדרך הילוכה ברה\"ר. ונראה שר\"ל דבכה\"ג חסרה כניסה לרה\"י שלא ברשות והכניסה לרה\"י היא המחייבת שן ורגל. אמנם לעיל (דף יט.) במהלכת ברה\"ר והתיזה צרורות והזיקה ברה\"י דנה הגמ' אם חייבת או פטורה ומסקנת הסוגיא שחייבת. ועלינו לבאר כיצד מתיישב דין זה עם פסק הרא\"ש בעץ ארוך. ונראה ליישב כי הצרורות מהווה כניסה שלא ברשות לרשות הניזק, אולם בעץ ארוך שכבר היה מונח הדבר המזיק ברשות הניזק ולכן אין דריסת הבהמה עליו נחשבת כאילו נכנסה לשדה אחר, ולפיכך פטור, ודו\"ק היטב."
        ],
        [
            "<b>גמ'. ששמין ע\"ג שדה אחר.</b> עיין בפרש\"י ובתוס' (ד\"ה שמין כו'). בסוגיין מצויים שני דינים:",
            "א) דין בחלות הנזק. גזיה\"כ היא שהנזק אינו מוגבל לגופן של הפירות אלא שחל בשדה. והגמרא לעיל (דף מז.) קובעת שדין זה שייך גם בנזקים אחרים, וז\"ל ואמר רבא אין שמין לפרה בפני עצמה ולולד בפני עצמו אלא שמין לולד על גב פרה שאם אי אתה אומר כן נמצא אתה מכחיש את המזיק. וכן אתה מוצא בקוטע יד עבדו של חבירו וכן אתה מוצא במזיק שדה של חבירו כו' משום דא\"ל פרה מעברתא אזיקתך פרה מעברתא שיימנא לך עכ\"ל. יוצא שהוא דין בכל הנזקים שהנזק חל בחפצא הגדול ולא בחפצא הקטן, וכפי שמצינו בנזקי הפרה עבד ושדה דאנו שמין את הנזקים של הוולד יד וערוגה בדבר הגדול ולא בדבר הקטן.<sup>63)</sup><i class=\"footnote\">וכן מבואר משיטת רש\"י גבי מכליא קרנא (ג.) עיי\"ש ובשיעורים.</i>",
            "ב) דין בשומת הנזק. אנו משערים את הנזק לפי המחיר של החפץ כשנמכר בכמויות גדולות (המחיר \"הסיטוני\") ולא לפי המחיר כשנמכר בעצמו (המחיר \"הקמעוני\"). וכן קבעה הגמרא בב\"מ (דף צט:) ז\"ל האי מאן דגזל חביצא דתמרי מחבירו ואית בה חמשים תמרי, אגב הדדי מזדבנן בנ' נכי חדא, חדא חדא מזדבנן בנ', להדיוט משלם חמשים נכי חדא כו' מתקיף לה רב ביבי בר אביי להדיוט אמאי משלם חמשים נכי חדא נימא ליה אנא חדא חדא הוה מזבנינא להו. אמר רב הונא בריה דרב יהושע שמין בית סאה באותה שדה עכ\"ל. דין זה שייך גם בנזקים אחרים ולא רק בשדה. כשמצויות שתי אפשרויות של שומת החפצא הניזק בי\"ד שמין את הנזק לפי מחיר החפץ הנמכר בכמויות גדולות ולא לפי המחיר של החפץ הנמכר לבדו."
        ],
        [
            "<b>תוס' ד\"ה ומאי ניהו.</b> מתוס' יוצא שר' ישמעאל ור' עקיבא חלוקים בשתים: א) אם משערים במשוייר שבו; ב) אם משלם מזיק מעידית דניזק או מעידית דמזיק. ויתכן ששתי המחלוקות תלויות זו בזו. יש לחקור בחיוב מזיק - אם הוא חיוב תשלומין או שהוא חייב להחזיר את החפץ למצבו המתוקן שלפני הנזק - והדמים המשתלמים הם במקום תיקון והחזרת החפץ. והבאנו כמה פעמים בשיעורים (עיין בפ\"ק דף (ג.) בענין מכליא קרנא בדף (ה.) בענין היזק שאינו ניכר ובדף (י:) בדין פחת נבילה) בשם הגר\"ח זצ\"ל שעיקר החיוב של מזיק הוא להחזיר את החפץ לתיקונו הראשון והתשלומין הם תחת החפץ. ולפיכך פסק הרמב\"ם במזיק קרקע שדמי קרקע כקרקע ולא בחובל (עי' בחי' הגר\"ח זצ\"ל פ\"ה מטו\"נ ה\"ב).",
            "אכן יתכן שבכך חלוקים ר\"י ור\"ע. אליבא דר\"י יסוד החיוב של מזיק הוא תיקון החפץ. ההלכה קובעת שגופו של החפץ הוא עיקר המחייב ולא הפסד הדמים. לכן סובר לפי המשוייר שבו כי החזרת החפץ למצבו הראשון היא עיקר החיוב והמשוייר שבו מאפשר לנו להעריך את מצבו המתוקן של החפץ. וכן סובר ר\"י שמשלם המזיק מעידית דניזק כי התשלומין באים במקום החפצא הניזק ולפיכך חייב לשלם מהעידית דניזק. מאידך ר\"ע סובר שחיוב המזיק הוא חיוב תשלומין דעלמא עבור הפסד הממון ולפי' אינו משער את החפץ לפי המשוייר שבו אלא כפי הפסד הממון דניזק בשעת הנזק. ולפיכך סובר שאין משלמים מעידית דניזק אלא מעידית דמזיק.",
            "<b>ב.</b><br>לאור תפיסת הגר\"ח זצ\"ל שדמי הנזק הם תחת החפצא שהוזק, ניתן להסביר מחלוקת בין התוס' לבין הרמב\"ם בדיני גזילה. הרמב\"ם פסק בפ\"א מהל' גזילה (הל\"א) וז\"ל כל הגוזל את חבירו שוה פרוטה עובר בלא תעשה שנא' לא תגזול. אין לוקין על לאו זה שהרי הכתוב ניתקו לעשה שאם גזל חייב להחזיר שנאמר והשיב את הגזילה אשר גזל זו מצות עשה. ואפילו שרף הגזילה אינו לוקה שהרי הוא חייב לשלם דמיה וכל לאו שניתן לתשלומין אין לוקין עליו עכ\"ל. לדעת הרמב\"ם גזלן שלא השיב את הדבר הגזול אלא שילם דמים לא קיים את העשה דהשבה. ואילו לתוס' (במס' מכות דף טז. ד\"ה התם כו') יש קיום עשה דהשבה בתשלומי דמי הגזילה. יוצא שהתוס' סוברים שדמי הגזילה הם תחת החפץ והגזלן ע\"י תשלומין מקיים מצות השבה. מאידך אליבא דהרמב\"ם תשלומי הגזילה אינם תחת החפץ וחלים כתשלומי דמים בעלמא.",
            "<b>גמ'. כרוך ותני כו'.</b> במשנה במס' ערלה (פ\"א מ\"ט) שנינו שהסמדר מותר בערלה ברבעי ובנזיר - כלומר שאינו פרי בכהת\"כ. סוגיא דידן לעומת זאת כוללת סמדר עם בוסר שרואין אותו כאילו הם ענבים העומדות ליבצר. הביאור לכך כי חיוב מזיק אינו תלוי בחלות השם של פרי בחפצא כמו בערלה וכדומה אלא באפשרות במציאות שהפרי יתבשל וייבצר, ועפי\"ז משערים את התשלומין. בכך גם מוסברת שיטת התוס' (בד\"ה אכלה כו') שתבואה אחרי הבאת שליש גרועה מסמדר כי היא רגילה להתקלקל יותר מענבים ולפיכך אין משערים אותה כמשוייר שבו. ואע\"פ שבהבאת שליש נחשבת לפרי בכהת\"כ, חיוב מזיק תלוי במציאות אם סופו ליבצר, ולא בשם פרי.",
            "<b>גמ'. כחש גופנא.</b> נראה שחלוקים אם המחיר דפירות שלאח\"ז חל בפירות עכשיו ובכן אין מנכים כחש גופנא, או\"ד שמשלם לפי ההפסד שיהיה לניזק בעתיד, ומנכים איפוא כחש גופנא מההפסד של הניזק.",
            "<b>רש\"י ד\"ה בששים. ז\"ל שהקונה קרקע בפירותיה נותן עיניו קצת בשבח של אחר זמן עכ\"ל.</b> ובכן מאחר שפסק הרמב\"ם דין השומא בששים (בפ\"ד מהל' נ\"מ הלי\"ג) לכן השמיט את דין השומא במשוייר שבו כי בשומת הקרקע בס' כלול השבח של לאחר זמן וכפי שכתב רש\"י לפנינו. והוא פסק כחכמים החולקים על התנאים האחרים."
        ],
        [
            "<b>תוס' ד\"ה כתב.</b> ז\"ל ואור\"י שיש לחלק בין כתבה בשטר עצמו של בעל לכתבה שטר בפני עצמו עכ\"ל. ר\"ל שכשמתחייבת בשטר א' עם הבעל הרי חל שטר אחד עבור דעת המתחייב של האיש ודעת המתחייב של האשה, ובתוך שטר זה יש ריעותא דנחת רוח עשיתי לבעלי. מאידך בב' שטרות השטר עבור האשה מעיד שהכל נעשה בהכשר בעבורה בלי קשר לבעל, והעדים שבשטר שלה כאילו נחקרה עדותן בבי\"ד, והם מעידים שהשטר שלה בהכשר נעשה וליכא ריעותא בגופו של השטר.",
            "אך צריך עיון, שכן מסתבר שכששני שותפים מוכרים דבר בשטר א' אין חלות שטר א' אלא חלים ב' שטרות נפרדים עבור כל שותף ושותף לבדו, ולמה איפוא באיש ואשה חל דין שטר א'. ונראה שבמכירת נכסי מלוג שהאיש מוכר את הפירות והאשה מוכרת את הגוף ניחא שיש כאן חלות מכירה א' לכל השדה כולו - גופו ופירותיו - ולכן חל שטר מכירה א' לאיש ולאשה ביחד. ברם עדיין קשה בכה\"ג שהאיש מוכר את שדהו המשועבד לכתובתה הרי הוא מוכר השדה והיא מוחלת שעבודה, ולמה יחשב לשטר א' ולא לשני שטרות נפרדים.",
            "אמנם הקושיא מסתלקת ע\"פ שיטת רש\"י בפסחים (דף ל: בד\"ה כ\"ע לא פליגי) שלוה אינו יכול למכור שדותיו המשועבדים למלוה כי אע\"פ שהן שלו אינן ברשותו. בהתאם לכך, הואיל ומחילת שעבודי הכתובה מאפשרת את חלות מכירת השדות ע\"י הבעל, חל דין שטר א' עבור מכירת הבעל ומחילת האשה.",
            "ויעויין בתוס' בב\"ב (דף מז: ד\"ה אבל בשטר) שתירץ את קושית התוס' באופן אחר וז\"ל ונראה לר\"י דהא דקאמר רב בשטר קנה יש להעמיד בשטר הראיה שאחר הקנין דכיון שאחר הקנין עשתה שטר שייפתה כחו כל כך קנה וההיא דכתובות מיירי בשטר מתנה בלא קנין אחר אלא שטר עכ\"ל. ר\"ל שעשתה במיוחד שטר ראייה בנוסף לקנין השטר להראות שוויתרה על זכותה לטעון נחת רוח עשיתי לבעלי. ואילו בשטר קנין שחתמה עם בעלה אין לנו הוכחה מיוחדת שוויתרה על זכותה לומר נחת רוח עשיתי לבעלי ולכן נשארת לה זכות הטענה הזאת.",
            "<b>בא\"ד. ועוד אומר ר\"י כו' שכתבה שהוא עצמה מכרה ללקוחות אבל חתמה לו דהכא היינו שמחלה שעבוד כתובתה כו' עכ\"ל.</b> כדי לבאר את דבריו עלינו להתבונן למה יחול שטר מחילה דעלמא, והרי היסוד של שטרות הוא התחייבות על פי דעת המתחייב (עיין בתוס' בכתובות (דף כ.) ד\"ה ור' יוחנן כו') ואילו שטר מחילה בא לפטור וחסרה בו ובשובר התחייבות כזו.",
            "ויתכן שקיימת הלכה מיוחדת הקובעת שכשם שחל שטר קנין עבור ההתחייבות של החוב ושעבודיו, שכן יש בו דעת המתחייב של הלוה, ה\"ה ששטר מחילת החוב שהוא השובר של החוב חל כדי לפטור את הלוה מחובו. אך אין לשובר אותו תוקף וכח שיש לשטר מלוה והתחייבות כי השובר חל מדין מיוחד ולא מעיקר חלות הדין דשטרות שחלין עפ\"י דעת המתחייב. לפי' בשובר בלבד יש לאשה זכות לטעון נחת רוח עשיתי לבעלי, ולא בשטרי קנין והתחייבות אחרים, והדברים צ\"ע.",
            "<b>משנה. שלח ביד פקח הפקח חייב.</b> וכ' הרמב\"ם בפי\"ד מהל' נ\"מ (הל\"ה - ו') ז\"ל השולח את הבעירה ביד חש\"ו פטור מדיני אדם וחייב בידי שמים. בד\"א שמסר להן גחלת וליבוה שדרך הגחלת להכבות מאליה קודם שתעבור ותדליק כו' שלח את הבעירה ביד פקח זה הפקח שהבעיר חייב לשלם והשולחו פטור. וכן אם הניח שומר לשמור הבעירה השומר חייב עכ\"ל. משמעות הרמב\"ם שהפקח נעשה בעל המזיק ומפקיע את חובת הבעלים כמו שומר נזקין שנכנס תחת הבעלים. ונ\"מ שאין הבעלים חייבים אפילו בידי שמים שלא כדינם במסרם לחש\"ו שהבעלים חייבים בידי שמים.<sup>64)</sup><i class=\"footnote\">ועוד משמע מהרמב\"ם שפטור אף בשמסר שלהבת לפקח ואילו בחש\"ו פטור רק כשמסר גחלת, והטעם כנ\"ל שהפקח מפקיע את חובת הבעל כשומר.</i> (ועיין למעלה בשיעורים (דף נו:) בתוס' ד\"ה פשיטא א)",
            "<b>משנה. בא אחר וליבה המלבה חייב.</b> כבר שנינו בא' הביא את העצים וא' הביא את האור שהאחרון חייב. ואם כן קשה מהו חידוש המשנה שלפנינו שהאחרון שליבה חייב. ומסתבר שהמשנה מסבירה שלמרות שהמזיק דאש קיים מכבר ומי שליבהו רק מיהר וקירב את הנזק עכ\"ז נעשה לבעל האש והוא לבדו חייב.",
            "<b>תוס' ד\"ה לבתה כו'.</b> ז\"ל ואין לחלק משום דבהנהו אין מחוסר אלא הולכת האש בעלמא ע\"י רוח מצויה אבל כאן מחוסר ליבוי ואין שם אש עליו ולא קרינא ביה המבעיר את הבעירה, דהא בפ\"ק אמר גחלת כמה דשביק ליה מעמיא עמיא ואזלא אע\"פ שמתנדנדת בטלטולו מעמיא עמיא ואזלא הא אם דרכה להתלבות ע\"י נדנודו של חרש המטלטלה היה המוסר לו חייב הכא נמי יהיה האחרון חייב אע\"פ שמחוסר ליבוי עכ\"ל. עיין בשיעורים למעלה בסוגיא דר\"י ור\"ל (דף ט:). ולולא דמסתפינא מהתוס' שלפנינו הייתי נוטה לומר כה\"א שבתוס' שיש נ\"מ אם האש נעשה למזיק ע\"י עשיית האדם לבדו או עם הרוח. כח אחר מעורב בו אינו מחייב כשפועל בעצם עשיית המזיק דאש אלא כשפועל בקירוב המזיק דאש לניזק. באופן שליבתה הרוח את האש האדם פטור, כי בכה\"ג הכח של הרוח עשה את המזיק דאש. הוא הדין בגחלת שמאחר דמעמיא עמיא ואזלא אינה חפצא של מזיק, והחש\"ו עשו את המזיק, ולפיכך בעל הגחלת פטור כי אינו חייב עבור אש שהכח האחר עשה. לעומת זאת אילו היתה דרכה של הגחלת להתלבות ע\"י נדנודו של החרש היה המוסר אותה לחרש חייב, כי אז היתה הגחלת חפצא של מזיק דאש בעת המסירה לחרש, ולא החרש עשה את המזיק אלא שקירב את המזיק לניזק. ברם בליבתה הרוח אין העצים חפצא של מזיק לפני שהודלקו ע\"י הרוח. הרוח שהדליקה את העצים הפכתם לחפצא של מזיק דאש, ובעבור עשיית המזיק של כח אחר לא חייבתו תורה. אך גחלת דלוקה שדרכה להתלבות כבר הוי' חפצא של מזיק ומעשה החרש להלבותה לא עשה את המזיק ורק קירב את המזיק אצל הניזק. וכ\"כ התוס' בב\"ב (דף כו. ד\"ה זיקא כו') שאין כח אחר מחייב בעשיית האש רק בהולכת האש אצל הניזק וז\"ל ואומר ר\"י דלא דמי לאש דאין חייב משום אש אלא כשעשה האדם את האש לבדו כדכתיב המבעיר את הבערה בלא סיוע הרוח ואח\"כ הולכת ע\"י רוח מצויה אבל הכא אין עושה לבדו כל עיקר אלא ע\"י הרוח דאי לאו רוח לא הוה רקתא אזלא כל עיקר ודמי לליבה וליבתה הרוח דפטור כו' עכ\"ל."
        ],
        [
            "<b>רש\"י ד\"ה מלאכת מחשבת. ז\"ל נתקיימה מחשבתו דניחא ליה ברוח מסייעתו עכ\"ל.</b> אליבא דרש\"י מלאכת שבת שונה מנזקין כי מדין מלאכת מחשבת בשבת מצטרף מעשה הרוח אל הגברא וכאילו עשה את כל מעשה הזרייה בעצמו. ואילו בנזקין מעשה הרוח אינו מצורף לגברא ואינו חייב עבור עשיית האש שעשתה הרוח.",
            "<b>תוס' ד\"ה רב אשי כו'.</b> התוס' חולקים על פרש\"י וז\"ל וכשגורם לזרות הרוח המסייעתו הוי מלאכת מחשבת ולהכי חייב בגרמת זרייה זו אבל עושה מעשה של זרייה בפני עצמו לא אקרי לכך הכא לא מקרי מבעיר אלא גורם והתורה לא חייבה אלא מבעיר עכ\"ל. לתוס' הזורה חייב משום גרמא שזרק התבואה וגרם שתהיה זרייה וחייב משום מלאכת הזרייה, אך אין מעשה הרוח נקרא מעשיו. וכן תפס הרא\"ש (סי' י\"א) וז\"ל מידי דהוה אזורה ורוח מסייעתו כו' דהתם מלאכת מחשבת אסרה תורה אע\"פ דלא הוי אלא גרמא בעלמא בהכי חייבה תורה כיון דמלאכה זו עיקר עשייתה ע\"י רוח אבל הכא גרמא בעלמא הוא וגרמא בנזקין פטור עכ\"ל.<sup>65)</sup><i class=\"footnote\">עיין באגלי טל מלאכת זורה באבני נזר או\"ח סי' ר\"ל - רל\"ו ובספר מעשה וגרמא בהלכה חלק שמיני.</i>",
            "<b>בא\"ד. ומר בר רב אשי דפריך גבי רקתא בלא יחפור (ב\"ב דף כו.) מ\"ש מזורה ורוח מסייעתו מצי סבר כרב אשי דהכא דהתם לענין חיוב הרחקה חשיב גירי דיליה וצריך להרחיק ואפי' לר' יוסי כמו הרחקת סולם מהשובך חשיב גירי דיליה לענין הרחקה אע\"ג דלא חשיב ליה התם אלא גרמא דפטור מתשלומין מ\"מ אסור וצריך להרחיק עכ\"ל.</b> צ\"ע, בשלמא אליבא דרש\"י שדין זורה ורוח מסייעתו מחייב בשבת לפי שלענין מלאכת מחשבת בשבת מצרפין את מעשה הרוח לאדם שפיר פריך מר בר רב אשי שגם באיסור הרחקת נזקין בדין הוא שנצרף את הרוח למנער את הרקתא ויהיה חייב להתרחק מדין גירי דיליה, וכאילו הזיק בידים ולא בגרמא. אך לשיטת התוס' שהחיוב דזורה בשבת הוא מדין גרמא וחיוב מיוחד הוא במלאכת זורה, וכפי שביאר הרא\"ש, קשה מהו הדמיון בין הזורה בשבת להרחקת נזקין, והרי לר\"י חיוב הרחקת נזקין חל דוקא בגירי דיליה וכשיש מעשה נזק המצורף לגברא ולא בגרמא בעלמא, וצ\"ע.",
            "ב) והנה התוס' בב\"ב (דף כו. ד\"ה זיקא) העלו שכח אחר אינו מחייב בעשיית המזיק ורק בקירב המזיק דאש אצל הניזק. והבחינו בין אבנו סכינו ומשאו שהניחן בראש גגו המחייבין מדיני אש לבין רקתא דפטור. וז\"ל דלא דמי לאש דאין חייב משום אש אלא כשעשה האדם את האש לבדו כו' אבל הכא אין עושה לבדו כל עיקר אלא ע\"י הרוח דאי לאו רוח לא הוה רקתא אזלא כל עיקר כו' עכ\"ל.<sup>65)</sup><i class=\"footnote\">עיי\"ש במהרש\"א.</i> אליבא דהתוס' אבנו סו\"מ שהניחן בראש גגו חשובים לחפצא דמזיק כבר על הגג ואף בלי סיוע הרוח - שהרי בכל אופן עלולים הם ליפול ולהזיק. הרוח רק מסייעת להוליכן אצל הניזק, ולכן חייב. ואילו הרקתא בלי הרוח אינה מזיקה כלל שהרי בלי הרוח תפול ברשותו ולא תזיק כלל, ובכן הרוח עשתה את הרקתא לחפצא דמזיק ומשום כך הבעלים פטורים מלשלם.",
            "ובשיטה מקובצת הביא בשם הרא\"ה שהבחין בין אסו\"מ שנפלו והזיקו מכח עצמן שהם חייבים, אולם אם כח הרוח השתתף בעצם הנזק פטורים, ודבריו מסתברים מאד, עיי\"ש.",
            "<big><strong>פסק הרמב\"ם:</strong></big>",
            "כתב הרמב\"ם בפי\"ד מהל' נזקי ממון (הל\"ז) ז\"ל ליבה וליבתו הרוח חייב שהרי הוא גרם וכל הגורם להזיק משלם נזק שלם מן היפה שבנכסים כשאר כל המזיקין עכ\"ל. פסקו הוא בהתאם לאמוראים שבסוגיין החולקים על רב אשי וסוברים שבליבה וליבתה הרוח חייב, ונימק הרמב\"ם שחייב מדינא דגרמי. והקשה הרב המגיד מפי\"א מהל' שכנים (הל\"א - ב') וז\"ל הרמב\"ם שם: מי שעשה גורן בתוך שלו כו' או מלאכה שיש בה אבק ועפר וכיוצא בהן צריך להרחיק כדי שלא יגיע העפר כו' לחבירו כדי שלא יזיקו. אפילו היתה הרוח הוא שמסייע אותו בעת שעושה מלאכתו ומוליכה את העפר כו' הרי זה חייב להרחיק כו' אע\"פ שהוא חייב להרחיק כל כך אם הוליכה הרוח המצויה המוץ ואת העפר והזיקה בהן פטור מלשלם שהרוח הוא שסייע אותו ואין נזק זה בא מכח מזיק עצמו עכ\"ל, וקשה מ\"ש כאן בהל' נזקי ממון בליבה וליבתו הרוח שפסק שחייב ובהל' שכנים פסק שפטור.",
            "ובחידושי רבינו חיים הלוי על הרמב\"ם (בסוף הל' שכנים) העלה להבחין בין אש לבין אסו\"מ. באש ממש דהוי כחו חל דין אשו משום חציו ואילו באסו\"מ אין אומרים אשו משום חציו אלא אשו משום ממונו.<sup>66)</sup><i class=\"footnote\">עיין בשיעורים למעלה (דף כג.) ד\"ה איכא בינייהו כו' ולתוס' ד\"ה אילימא (דף נו.).</i> בליבה וליבתו הרוח מדובר באש ממש וחל בו דין אשו משום חציו, וחייב איפוא מדינא דגרמי המחייב אדם המזיק בנזק שנתהווה ע\"י גרמא דיליה. מאידך בהל' שכנים מדובר בעפר וכדומה שאינם אש ממש ולא חל בהם דין אשו משום חציו ומחייבים דוקא משום ממונו. כדי לחייב משום ממונו צריך שייעשה המזיק ע\"י הבעלים לבדו אבל כשהרוח מסייעתו בעשיית המזיק פטור, לפי שלא מצינו חיוב גרמי בעשיית המזיק אלא בנזק עצמו.<sup>67)</sup><i class=\"footnote\">עיין בש\"ך (חו\"מ סי' תי\"ח סעיף ט' ס\"ק ד') ובנתיבות (שם סי' קנ\"ה ס\"ק י\"ח) ובתירוציהם לסתירת הרמב\"ם. ולכאורה תשובת הגר\"ח זצ\"ל אינה הולמת מה שהניח רבינו זצ\"ל בשיעורים שהרמב\"ם פסק אשו משום חציו רק באופן שחל מקודם דין אשו משום ממונו (עיין ברשימות לעיל (כג.) ולקמן), ובכן קשה דמאחר שאין גרמי מחייב בעשיית המזיק מדין אשו משום ממונו היאך חל דין אשו משום חציו בלי חיוב ממונו, וצ\"ע.</i>",
            "אמנם יש לעיין בסברת הגר\"ח זצ\"ל שאין גרמי חל בעשיית המזיק אלא בנזק שעשה המזיק, שהרי עלינו לחקור במחייב דגרמי - אם מחייב מדין כאילו עשה את המעשה או מדין גרמא. וכנראה שהגר\"ח זצ\"ל תופס שגרמי מחייב מדין גרמא, ולכן סובר שחל כמחייב דוקא בנזק עצמו, אבל אינו חל בעשיית המזיק. גרמי בעשיית המזיק פטור. אך אם ננקוט שגרמי חשוב כעושה המעשה בעצמו מסתבר שגרמי חל אף בעשיית המזיק - שלא כגר\"ח זצ\"ל.",
            "ונראה שבכך חלוקים הראשונים (עיין בקונטרס הגרמי לרמב\"ן) האם שור שהזיק בגרמי חייב לשלם או לא. אם גרמי נחשב כעושה מעשה אף שור שהזיק בגרמי חייב שכן נחשב כאילו עשה את מעשה הנזק כשאר מזיקי שור דעלמא המחוייבים לשלם. מאידך אם גרמי אינו חשוב כמעשה בידים אלא שחל מדין גרמא מסתבר ששור שהזיק בגרמי יהיה פטור."
        ],
        [],
        [],
        [
            "<b>רש\"י ד\"ה היה גדי כו'.</b> בפרש\"י מצויות ב' דעות האם אומרים בגדי סמוך שבעל האש פטור משום שהיה לו לגדי לברוח או לא. ודומה שחלוקים ביסוד הפטור דהיה לו לברוח. השיטה שחל הדין דהיה לו לברוח אף בבעל חי סוברת שכשהיה לו לניזק לברוח פקעה חלות שם מעשה הנזק, ובכן ה\"ה בבעל חי שאם היה לו לגדי לברוח אז המזיק לא עשה מעשה נזק כלל. לעומת זאת השיטה השניה סוברת שמעשה הנזק של המזיק קיים אלא שאם אדם ניזק היה לו לברוח ולא ברח איהו דאזיק לנפשיה והמזיק פטור מלשלם. יסוד ההלכה הוא שחל פטור תשלומין כי האדם הניזק השתתף בנזק והזיק את עצמו ומשום כך אין לניזק זכות לתבוע תשלומין מהמזיק שכן הוא בעצמו אשם בנזקו. אך בבעל חי שהיה לו לברוח ולא ברח לא חל פטור תשלומין זה לפי שבעלי הניזק אינם אשמים בנזק.",
            "<b>רש\"י ד\"ה בתוך של חבירו. ז\"ל אין לו רשות והוי כמאבד בידים עכ\"ל.</b> צ\"ע שהרי למ\"ד אשו משום חציו ליכא פטור טמון (עיין לעיל דף כג.). פטור טמון חל דוקא כשאש חייב משום ממונו, ובכן עלינו לבאר את דברי רש\"י \"והוי כמאבד בידים\" - והרי אש חייב משום ממונו ולא משום חציו.",
            "ונראה שבתורה כתוב (שמות כ\"ב: ה'): \"כי תצא אש ומצאה קצים ונאכל גדיש או הקמה או השדה שלם ישלם המבעיר את הבערה\". והנה בהדליק בתוך שלו ההדלקה היתה ברשות אלא שפשע בשמירת אשו. ואילו בהדליק בתוך של חבירו ההדלקה עצמה היתה שלא ברשות. לאור הבחנה זו מתבארת כוונת רש\"י בפטור טמון אליבא דרב כהנא. כשהדליק בתוך שלו מחוייב על פי רישא דקרא \"כי תצא אש\" - כלומר שחייב משום שפשע בשמירת אשו שהדליק בתוך שלו ברשות. ומאחר שהמחייב הוא ביטול שמירת האש וההדלקה היתה ברשות חל הפטור של טמון ע\"פ הפסוק \"או הקמה\" - מה הקמה בגלוי אף הכל בגלוי. אך בהדליק בתוך של חבירו, עצם ההדלקה היתה שלא ברשות והיא מחייבת, ועל זה כתוב \"שלם ישלם המבעיר את הבערה\". החיוב הוא מדין מבעיר לפי שהדליק שלא ברשות בשל חבירו וע\"ז ליכא שום פטור טמון בפסוק וכדמשמע שהמבעיר משלם בין עבור הגלוי ובין עבור הטמון. ובכן כוונת רש\"י ב\"והוי כמאבד בידים\" היא שמעשה ההדלקה מחייבת ולא ביטול השמירה.",
            "<b>גמ'. בתרתי פליגי.</b> יעויין ברש\"י, בתוס' (דף סא: בד\"ה אלא כו' ובדף סב. בד\"ה מי כו') ברי\"ף, בבעה\"מ, במלחמות ה', בשיטה מקובצת, וברמב\"ם (פי\"ד מנ\"מ הל\"ח - י\"ב).",
            "מצויות בראשונים כמה שיטות:",
            "א) שיטת הרמב\"ן (דף כו בדפי הרי\"ף) שפטור הטמון חל דוקא באש שהדליקה בתוך שלו וע\"פ גזיה\"כ כי תצא אש. ואילו במדליק בתוך של חבירו לכ\"ע ליכא פטור של טמון אפילו לחכמים. אלא שבשל חבירו חלוקים חכמים ור\"י אם הניזק נאמן בשבועה לומר שהוזקו גם דברים שאין דרכם להיות שם. לר\"י נאמן על כל הדברים, ולחכמים אינו נאמן. והמחלוקת היא בנאמנות הניזק.",
            "ב) שיטת רש\"י והרמב\"ם היא שקיימות שתי הלכות של פטור הטמון באש. במדליק בתוך שלו הגדר של טמון הוא כל דבר המכוסה מהעין ושאינו גלוי. הפטור הזה של טמון נובע מגזיה\"כ כי תצא אש כו' או הקמה. ואילו בהדליק בתוך של חבירו דבר טמון מוגדר כדבר שלא יעלה על דעתו שיהיה שם, אבל שאר הדברים אע\"פ שמכוסים מהעין אינם בכלל טמון. והעלו התוס' וראשונים שפטור הזה השני הוא מסברא. אך מרש\"י ומהרמב\"ם משמע שבשאר המזיקים - באדם שור ובור - אינו חל הפטור הזה. הפטור מוגבל למזיק אש, וע\"כ שהוא חלות פטור מיוחדת של טמון באש.",
            "אמנם נראה שלדעת רש\"י חלים שני דינים שונים של פטור טמון באש. פטור הטמון בדברים שאינם בגלוי (בהדליק בתוך שלו) הוא חלות פטור מתשלומין כעין פטור הכלים בבור. מאידך הפטור של טמון בדברים שלא יעלה על דעתו שיוזקו באש שלו הוא פטור שמירה. ודומה להסבר הרי\"ף (דף א: בדפי הרי\"ף) בפטור שן ורגל ברה\"ר \"דאורחייהו הוא\", עיין בשיעורים לעיל (דף ב:). אליבא דרי\"ף אין לבעלים דשן ורגל ברה\"ר חובת שמירה כלל. בדומה לכך אין הבעלים חייבים לשמור את האש שלהם שלא תזיק דברים שלא יעלה על דעתו שטמונים שם. ונראה שתהיה נ\"מ בנוגע לחיוב בידי שמים. הפטור דטמון דעלמא בדברים המכוסים מהעין הוא פטור בדיני אדם, אך מסתבר שיהיה חייב בדיני שמים. ואילו הפטור דטמון באש בדברים שאין עליו להעלות על דעתו שיהיו שם חל כהפקעת חובת שמירת האש, שכן באשר לדברים האלה אינו נקרא בשם מזיק כלל ולפיכך הבעלים פטורים לגמרי - אפילו בדיני שמים.<sup>68)</sup><i class=\"footnote\">עיין לעיל בשיעורים (דף נו.) ד\"ה מי הוה כו' וד\"ה מהו דתימא כו' ובברכת שמואל סי' ב'.</i>",
            "ג) שיטת התוס' שהדין השני של הפטור בדברים שאין עליו להעלות על דעתו שיהיו ניזוקים חל באדם המזיק כמו שחל באש (ועיין בתוס' (דף סב.) ד\"ה מי מנחי כו'). לדעתם זהו יסוד בעיית רב אשי בעובדא דאדם שהזיק כספתא (לקמן (דף סב.), ועיין במלחמת ה' לרמב\"ן שחולק על דעה זו בתקיפות).<sup>69)</sup><i class=\"footnote\">והרמב\"ן לשיטתו שסובר שאדם המזיק חייב באונס גמור, עיין לעיל בשיעורים למשנת אדם מועד לעולם (דף כו.), ולכן חייב אף על דברים דלא הו\"ל לאסוקי אדעתיה שיהיו ניזוקים.</i> כפי הנראה, התוס' תופסים שסברא היא בכל הנזקין שאין המזיק משלם עבור דברים שלא היה צריך להעלות על דעתו שיהיו ניזוקים והוא כמו אנוס בנזקיהם של הדברים האלה ופטור מחיובי הנזק.",
            "ד) פטור טמון ודין אשו משום חציו אליבא דהרמב\"ם:",
            "כתב הרמב\"ם בפי\"ד מהל' נ\"מ (הלט\"ו) וז\"ל אש שעברה והזיקה את האדם וחבלה בו הרי המבעיר חייב בנזקיו ובשבתו וברפויו ובצערו ובבשתו כאילו הזיק בידו שאע\"פ שאשו ממונו הוא הרי הוא כמו שהזיקה בחציו עכ\"ל. הרמב\"ם פסק שאשו חייב משום חציו ומחייב בד' דברים כדין אדם החובל. וצריך עיון ממה שהובא בגמרא למעלה (דף כג.) ז\"ל אמר רבא קשיא ליה לאביי למ\"ד אשו משום חציו טמון באש דפטר רחמנא היכי משכחת לה וניחא ליה כגון שנפלה דליקה לאותו חצר ונפלה גדר שלא מחמת דליקה והלכה והדליקה והזיקה בחצר אחרת דהתם כלו ליה חציו כו' עכ\"ל. הרי שלמ\"ד אשו משום חציו אשו חייב בטמון, ואילו הרמב\"ם קבע בפי\"ד מהל' נ\"מ (הל\"ח) שאש פטור בטמון ולא חילק בין כלו לו חציו לבין לא כלו לו חציו, ומשמע שלדעתו אש פטור בטמון בכל אופן, ולכאורה הוא נגד הגמרא.",
            "וביאר הגר\"א (שם בהגהותיו) שהרמב\"ם סובר שמסקנת הגמרא שם חולקת על אביי ואפילו למ\"ד אשו משום חציו אש פטור בטמון. אשו משום חציו מחייב רק בד' דברים אך פטור בטמון. ועלינו להבין מה הנ\"מ בין חיובי חובל לבין טמון.",
            "ונראה אליבא דהגר\"א שהרמב\"ם סובר שלמסקנא שם (שלא כאביי) גם מ\"ד אשו משום חציו סובר שחיוב אשו משום חציו תלוי בחיוב אשו משום ממונו, ומאחר שאשו משום ממונו פטור בטמון אף אשו משום חציו פטור. אולם בנזקי אדם שדין אשו משום ממונו מחייב לשלם את הנזק חל בנוסף לחיוב אשו משום ממונו אף החיוב דאשו משום חציו, ולפיכך משלם עוד ד' דברים כמו דין חובל דעלמא.",
            "אליבא דהרמב\"ם אשו משום חציו חל רק בנוגע לדיני נזקין וחבלה ולא לשאר דיני התורה. למשל בנוגע לרציחה סובר הרמב\"ם שאין אומרים אשו משום חציו: אם אשו הרגה אינו חייב מיתה. טעמו ע\"פ היסוד הנ\"ל: הואיל ואשו משום ממונו פטור ברציחה גם אשו משום חציו פטור - ודומה לפטור טמון באש. ומוסבר איפוא פסק הרמב\"ם (שם הל\"י) שאש שהרגה עבד כפות פטור דוקא מטעם טמון כי מאחר שאינו רגיל שעבד כפות ימצא בשדה חל פטור טמון. אמנם אינו חייב לרמב\"ם מדיני רוצח ולא אמרי' קלבד\"מ. (והראב\"ד שם השיג על הרמב\"ם מהגמרא דף כב:).",
            "והנה הרמב\"ם פסק (שם הלי\"ג) ז\"ל גמל שהוא טעון פשתן ועובר ברה\"ר ונכנס פשתנו לתוך החנות ודלקה בנרו של חנוני והדליק את כל הבירה בעל הגמל חייב מפני שהרבה במשאוי בין שעמדה הבהמה בין שלא עמדה כו' עכ\"ל. וצריך עיון כי מאחר שהרמב\"ם כלל את החיוב של בעל הגמל בהלכות אש משמע שהחיוב חל מדין מזיק דאש, ואילו הסוגיא לעיל (דף כב.) קבעה דלמ\"ד אשו משום חציו - \"חציו דגמל הוא\" - וחיובו הוא מדין שור המזיק, ולמה פסק הרמב\"ם שחייב מטעם אש.",
            "אך לפי הנ\"ל מסתלקת הקושיא, שהרי מדין אשו משום ממונו אם גמל עשה אש הבעלים שלו פטורים, ולפיכך סובר הרמב\"ם שפטורים גם מדין אשו משום חציו. במקום שאין המחייב דאשו משום ממונו אף החיוב דאשו משום חציו אינו חל. ובהתאם למסקנת הסוגיא לא פסק הרמב\"ם את הדין של \"חציו דגמל הוא\". לרמב\"ם בעל הגמל חייב משום שהרבה במשאוי וכאילו הוא עצמו עשה את האש בידיו, כמו א' שהביא את האור וא' את העצים שהמביא עצים חייב (שם הל\"ז). וכן בעל הגמל שהרבה עצים וקירבם אל האור כשהביא את גמלו לתוך החנות חייב יען שעשה את האש בידיו כמו זה שהביא את העצים ולא משום חציו דגמל, ודו\"ק.<sup>70)</sup><i class=\"footnote\">לשון הרמב\"ם משמע שלא עשה את האש בידים אלא דהוי חיוב גרמי מפני שהרבה במשאוי - שלא כדנ\"ל בשם הגר\"ח זצ\"ל דאין גרמי מחייב בעשיית המזיק.</i>"
        ],
        [
            "<b>גמ'. ומודה ר\"י לחכמים כו'.</b> לפום ריהטא ר\"ל שמודה ר\"י בנוגע לשמירת גופו כי למרות שסברת לא הוה ליה לאסוקי אדעתיה אינה פוטרת בנזקי ממון מ\"מ פוטרת בשמירת גופו לפי שהשומר לא קיבל על עצמו לשמור דבר שלא ידע ממנו. ומשו\"ה ניחא השוואת הגמרא לנותן דינר זהב לאשה כו' לקמן בסוגיין. סברת לא הו\"ל לאסוקי אדעתיה חלה כפטור דוקא כשיש דעת להתחייב בקבלת שמירה, וכפי שמצינו בשמירת גופו של פקדון שנמסר לשומר, ולא כשחובת השמירה חלה בעל כרחו של הגברא וכמו בשמירת נזקין.",
            "אכן רש\"י לא פירש כך (בד\"ה אלא דמי גדיש) וז\"ל אם הבעירו בעל השדה דלא קביל עליה אלא נטירותא דגדיש עכ\"ל. אליבא דרש\"י מדובר בנזקי ממון, ובכן יש לשאול מדוע מודה ר\"י שחל פטור הטמון של אש המזיק כאן ולא באש דעלמא.",
            "ולכאורה ר\"י מודה שטמון פטור כאן שכן המזיק יכול לטעון תורך ברשותי מאי בעי, כלומר שלא היתה לניזק רשות להטמין את הדברים בתוך הגדיש הנמצא ברשות המזיק. המזיק נתן לו רשות להגדיש הגדיש אך לא הרשה לו להטמין שם דברים אחרים. לפיכך אם הוזקו באשו פטור כמו דין הניזק שנכנס לרשות המזיק שלא ברשות שאם הזיקו המזיק פטור.",
            "ברם ביאור זה מופרך ממה שמבואר בגמרא שאם המזיק נתן רשות לניזק להגדיש חטין וחיפן בשעורים שאינו משלם אלא דמי שעורים בלבד, והרי בציור זה קיבל הניזק רשות להגדיש שם חטין, וליכא כאן טענת תורך ברשותי מאי בעי, ומשו\"ה קשה למה פוטר ר\"י עבור החטין.",
            "על כן יש להציע דרך אחרת, דהיינו שר\"י מודה שחל הפטור דטמון באש בדבר דלא הו\"ל לאסוקי אדעתיה שיוזק כשהנזק נעשה ברשות המזיק. ר\"י סובר שטמון חייב בין הדליק בתוך שלו ובין הדליק בתוך של חבירו כשהנזק קרה בשל חבירו ברשות הניזק. ואילו בהדליק האש בתוך שלו והזיק בתוך שלו שהנזק נעשה ברשות המזיק פטור מדין טמון. לכן פטור בחטין וחיפן בשעורים אע\"פ שהיתה לו לניזק רשות להטמין שם חטין.",
            "אך לפי\"ז עלינו לעיין בהמשך הסוגיא בנותן דינר זהב לאשה ואמר לה הזהרי בו של כסף הוא וז\"ל וא\"ל רב מרדכי לרב אשי אנן ממתניתא פשיטא לן חטין וחיפן בשעורין כו' אינו משלם אלא דמי שעורין אלמא א\"ל נטירותא דשערי קבילי עלי ה\"נ אמרה ליה נטירותא דדהבא לא קבילי עלי עכ\"ל. וקשה שאם יסוד דין דר\"י הוא פטור טמון באש מהי השייכות לדין האשה שנתן לה דינר זהב וא\"ל של כסף הוא.",
            "וצ\"ל שהגמרא דימה את הדין של שמירת גופו לדין שמירת נזקיו. רבא חידש שקיימים שני דינים בקבלת שמירה ודעת המתחייב: א) התחייבות בסוג השמירה כגון קבלת אחריות של ש\"ח או של ש\"ש; ב) התחייבות של אחריות בנוגע לשוויות החפץ המופקד אצלו. לכן חייבת האשה לדעת אם הדינר המופקד של זהב או של כסף. והגמרא מביאה סמוכין מדין טמון באש שאף ר\"י מודה שבהזיק באש בתוך שלו אינו משלם את ערך הדבר הניזק כשלא היה לו להעלות על דעתו שיוזק הדבר הניזק. אליביה זה יסוד הפטור של טמון. והוא קובע שחובת שמירת הנזקין פקעה במקום טעות בדלא הו\"ל למזיק לאסוקי אדעתיה שהדבר הטמון יוזק. ה\"ה בשמירת גופו של פקדון שכשאינו יודע את ערך הפקדון קבל השומר על עצמו את האחריות בטעות ופטור. והגמרא דימתה את שני הדינים שמירת נזקין ושמירת גופו של פקדון בנוגע לטעות אך לא השוותם בהשוואה גמורה.",
            "עוד נראה שבחיפן בשעורין הניזק הטעה את המזיק שכן המזיק חשב שיש שם שעורין בלבד ובאמת הניזק הטמין שם חטין. לכן מודה ר\"י לחכמים שהוא פטור כי ר\"י מחייב רק בטמון דעלמא אבל לא כשהניזק הטעה את המזיק.",
            "והנה הרמב\"ם (פי\"ד מהל' נ\"מ הל\"ח - י\"א) פסק כחכמים ובכל זאת הביא את הדין של המשאיל מקום וחיפן בשעורין. ולכאורה ק\"ק מאחר שפסק כחכמים ל\"ל להביא את הדין של משאיל מקום שהוא חידוש אליבא דר\"י אולם לחכמים פשוט שפטור.",
            "אמנם לאור הנ\"ל מסתבר שהוא חידוש אפילו לחכמים. הרי מדובר שנתן לו רשות לחטין אך חיפן בשעורין. ובכן א\"א לחול פטור טמון דעלמא המיוסד בדלא הו\"ל לאסוקי אדעתיה, כי מכיון שנתן לו רשות לחטין אכן הו\"ל לאסוקי אדעתיה שיש שם חטין, ומהראוי שיהיה חייב. אולם הואיל והניזק הטעה למזיק והטמין החטין וחיפן בשעורין חל פטור טמון. ובכן חידוש הוא בין אליבא דר\"י ובין אליבא דחכמים.",
            "<b>תוס' ד\"ה לרבי יהודה וכו'.</b> ז\"ל לרבנן נמי הוה מצי למימר דעשו תקנה בבירה כו' עכ\"ל. השיטה מקובצת מביא מראב\"ד וז\"ל ודוקא על הטמון אבל על הגלוי אי טעין האיך טענת ברי משתבע ומפטר משום דלאו גזלן גמור הוא כו' עכ\"ל. אליבא דהראב\"ד תקנת ניזק חלה דוקא בטמון לר\"י שהמזיק טוען טענת שמא והתקינו שהניזק יטול בשבועה. מאידך בגלוי כשהמזיק טוען טענת ברי אין הניזק נוטל בשבועה. אך הרשב\"א (מובא שם בשיטה) השיג על הראב\"ד וז\"ל ולולי שאמרה הרב הייתי אומר דאפילו בגלוי וכ\"ש דאם האמינוהו בטמון שאין ברי שלו כ\"כ שבוטח בעצמו לומר כן וכן היה טמון בתוכו מפני שלא ידע בו חבירו ומעיז ואמר כך וכך היה בו, ואתה ידעת לא כ\"ש שהברי שלו יותר חזק שאלולי כן לא היה מעיז פניו בפני מי שיודע האמת כמוהו. ועוד שהרי עשו בו תקנה בנגזל ותקנת נגזל בטוען הגזלן ברי הוא כו' עכ\"ל. הרשב\"א שואל על הראב\"ד: א) הרי בטמון הניזק נוטל בשבועה למרות שטענתו חלשה שהרי המזיק לא הו\"ל למידע והניזק מעיז פניו בטענתו וכ\"ש בגלוי שטענת הניזק חזקה יותר שהרי אין הוא מעיז פניו כנגד המזיק בדין הוא שיטול בשבועה; ב) מ\"ש ניזק מנגזל שהנגזל נאמן בשבועה אפילו הגזלן ברי ואילו לראב\"ד הניזק אינו נאמן בשבועה כשהמזיק ברי.",
            "ונראה שלדעת הראב\"ד מצויות שתי הלכות בתקנת נגזל: א) הפקעת נאמנות של הגזלן; ב) תקנה שקיום ההשבה המוטלת בספק יקבע לפי שבועת הנגזל. והנה ההלכה הראשונה נוגעת לגזלן הטוען ברי שהפקיעו החכמים את נאמנותו. ואילו ההלכה השניה נוגעת לקיום ההשבה ששבועת הנגזל קובעת ההשבה.",
            "ומשו\"ה מסתבר שלראב\"ד ההלכה הראשונה של הפקעת נאמנות חלה דוקא בגזילה כי הואיל ועבר הגזלן על איסור חמור דגזילה הפקיעו החכמים את נאמנותו. אולם במזיק לא הפקיעו החכמים את נאמנותו כי האיסור של מזיק אינו חמור כ\"כ כמו האיסור של גזילה. לכן כשהמזיק ברי פטור שכן יש לו נאמנות של מוחזק. מאידך כשהמזיק שמא וחל חיוב השבה אלא שספק הוא היאך לקיימו חלה התקנה ששבועת הניזק תקבע את החיוב וישבע ויטול.",
            "וכדומה בתוס' (ד\"ה עשו כו') לגבי מסור שר\"ת מבחין בין מסור הטוען ברי דיתכן שפטור לבין מסור הטוען שמא שהכנגדו נשבע ונוטל. והבחין כמו הראב\"ד בין גזלן לבין שאר חיובי התורה, שרק בגזילה המהווה איסור חמור בודאי הפקיעו החכמים את נאמנות הגזלן ואע\"פ שטוען ברי אינו נאמן. אך יתכן שבשאר חיובי התורה - כולל מסור לא תיקנו כן.<sup>71)</sup><i class=\"footnote\">לכאורה צ\"ע שהרי מסור מאלו שאין להם חלק לעוה\"ב (פ\"ח מחובל הל\"א) וא\"כ חטאו חמור מגזילה. ויתכן שבמסור חסר מעשה עבירה מיוחד המחייבו אלא שחלות השם רשע דמסור שבגברא מטלת עליו דיני מסור, אך אלו לא חלין מפאת חומרת מעשה העבירה. והפקעת הנאמנות תלויה בחומרת מעשה העבירה שעשה. ועיין בשיעורים למעלה (דף ה.) בענין מסור.</i>",
            "<b>ב.</b><br>כתב הרמב\"ם בפ\"ח מהל' חובל (הל\"ז) ז\"ל מי שיש לו עדים שמסר ממון חבירו כו' ולא ידעו העדים כמה הפסידו במסירתו, והנמסר אומר כך וכך הפסידני, והמוסר כופר במה שטענו. אם תפש הנמסר אין מוציאין מידו אלא נשבע בנקיטת חפץ וזוכה במה שתפש. ואם לא תפש אין מוציאין מן המוסר אלא בראיה ברורה עכ\"ל. יוצא שהרמב\"ם פסק במוסר הטוען ברי שהוא ספיקא דדינא, ומשמע שאם המוסר שמא הנמסר נשבע ונוטל והוא כפירוש ר\"ת בסוגיא.",
            "והנה כתב הרמב\"ם בפ\"ה מהל' שאלה פקדון (הל\"ו) ז\"ל הפקיד אצלו פירות שאינן מדודין ועירבן עם פירותיו ולא מדדן ה\"ז פושע. בעל הפקדון אומר כך וכך היו והשומר אומר איני יודע ישלם בלא שבועה שהרי חייב עצמו בתשלומין ואינו יודע כמה הוא חייב ונמצא מחוייב שבועה שאינו יכול להשבע. כזה הורו רבותי הרב ר' יוסף הלוי ורבו ז\"ל. וכן כל שומר שנתחייב לשלם ואמר איני יודע כמה דמים אני חייב לשלם והבעלים אומרים אנו יודעין וכך וכך היה שוה יטלו בלא שבועה והוא שיטענו דבר שהן אמודין בו. ויש לשומר להחרים על מי שלקח יתר מן הראוי לו. ומנין שהדין כך הוא הגע עצמך שהפקיד אצלו כיס מלא זהובים ופשע בו הבעלים אומרים מאתים דינר היו והשומר אומר ודאי שהיה בו דינרים אבל איני יודע כמה היו, נמצא זה כטוען מאתים והודה לו במקצת ואמר השאר איני יודע שהוא מחוייב שבועה ואינו יכול לישבע ומשלם כמו שיתבאר עכ\"ל. אליבא דהרמב\"ם כשהנתבע מודה שחייב אך אינו יודע כמה הו\"ל מחוייב שבועה ואינו יכול לישבע והתובע גובה בלי שבועה. לפי\"ז במוסר הטוען שמא אם יודה שחייב משהו ישלם בלי שבועת הנוטלין מתוך שאינו יכול לישבע משלם. אך אם הוא מסופק אם חייב בכלל, ישלם ע\"פ שבועת הנוטלין, וכשיטת ר\"ת.",
            "והנה בדין חמשין ידענא וחמשין לא ידענא שהוא מחוייב שבועה ואינו יכול לישבע ומשלם חלוקים הראשונים. דעת הראב\"ד (בהשגות פ\"ה מהל' שאלה ופקדון הל\"ו) והר\"י (בתוס' ב\"ק דף מו. ד\"ה דאפילו כו') שמשלם דוקא בדהוה ליה למידע ואי לא הו\"ל למידע פטור. שיטתם שההלכה דמתוך מיוסדת בחסרון נאמנות וחשד כי מאחר דהו\"ל לנתבע למידע אם טוען איני יודע אינו נאמן ולפיכך משלם. והגר\"א בהגהותיו (לעיל דף מו. אות א') ציין שהרמב\"ם חולק על הראב\"ד והר\"י וסובר שמשלם גם בדלא הו\"ל למידע. אליביה יסוד ההלכה דמחוייב שבועה ואינו יכול לישבע דמשלם הוא שבמקום שאינו נשבע הופך חיוב השבועה להיות חיוב ממון אפי' בלי חסרון נאמנות וחשד. טענת איני יודע חשובה ככפירה המחייבת שבועה אך אינה נתפסת במעשה שבועה - כי מעשה השבועה חייב לברר את העובדא ושבועת איני יודע אינה מבררת. ובכן הו\"ל מחוייב שבועה שאינו יכול לישבע והשבועה הופכת לחיוב ממון ומשלם.",
            "אמנם יתכן שהרמב\"ם יסכים ליסודם של הראב\"ד והר\"י שהרי בעובדא דהפקיד אצלו פירות (פ\"ה משאלה הל\"ו) כתב הרמב\"ם ז\"ל הפקיד אצלו פירות שאינן מדודין ועירבן עם פירותיו ולא מדדן ה\"ז פושע עכ\"ל. הרמב\"ם הטעים שהשומר פשע, ובכן י\"ל כי מאחר שפשע כשעירב את הפירות היה לו לברר כמות הפירות לפני שעירבן ואם לא מדדן נחשב למי דהו\"ל למידע ולפי' חל הדין דמחוייב שבועה ואינו יכול לישבע משלם. ויוצא שהרמב\"ם יודה שהמחויב שבועה ואינו יכול לישבע משלם רק בדהו\"ל למידע, אלא שלדעתו גם אי - קיום חובת השמירה הופכו למי דהו\"ל למידע ולפיכך ישלם. (וע\"ז חולק הראב\"ד וסובר דלא הו\"ל למידע).",
            "יוצא שהרמב\"ם והראב\"ד מסכימים ליסוד הר\"י שדוקא בדהו\"ל למידע אומרים המחוייב שבועה ואי\"ל משלם. לרמב\"ם חל הדין הזה בכל אופן שפשע ומחוייב לדעת. ואע\"פ שבאמת אינו יודע וכגון בציור דפירות עכ\"ז חייב לשלם דהו\"ל למידע כי חיוב השבועה מחייבו לשלם דמים כשלא נשבע מחמת פשיעתו. מאידך הראב\"ד סובר שבמקום דהו\"ל למידע איערומי קא מערים, כלומר, שאינו נאמן במה שטוען חמשין לא ידענא דהו\"ל למידע, ואנו מעריכים שמשקר ויודע שחייב כל המנה, ולפי' חייב לשלם מנה. אך בציור דעירב פירות עם פירותיו שבאמת איננו יודע את סכום הפירות פטור. נמצא שהרמב\"ם והראב\"ד חלוקים ביסוד הדין דמתוך. לפי הרמב\"ם ההלכה קובעת שטענת איני יודע נחשבת לכפירה המחייבת שבועה. בד\"א בדהו\"ל למידע כי במקום דהו\"ל למידע נחשבת טענת איני יודע ככפירה המחייבת שבועה. ברם אין קיום שבועה שייך בטענת איני יודע וחסרון שבועה כשמחוייב לישבע מחייב ממון. ואילו במקום דלא הו\"ל למידע אין טענת איני יודע חשובה ככפירה המחייבת שבועה ואין חיוב שבועה כלל דלא הו\"ל למידע ולא כפר. ומאחר שאינו חייב לישבע לא חל דין מתוך. מאידך אליבא דהראב\"ד איני יודע אינה טענה המחייבת שבועה. אלא שבמקום דהו\"ל למידע איבד את נאמנותו לטעון איני יודע. וכשאמר איני יודע אנו מבינים בדבריו כאילו הודה לכל התביעה - ולכן משלם את הכל.",
            "הרמב\"ם כתב בפ\"ה מהל' שאלה (הל\"ז) ז\"ל מעשה באחד שהפקיד שק צרור אצל חבירו ופשע בו המפקיד אומר חטי זהב ומרגליות וכיוצא בהן היו בו והשומר אומר איני יודע שמא סיגים או חול היו בו ואמרו חכמים ישבע בעל הפקדון ויטול והוא שיטעון דבר שהוא אמוד בו או אמיד להפקידו אצלו. ולמה נשבע כאן בעל הפקדון לפי שאין השומר מחוייב שבועה שאפילו הודה ואמר ברי לי שהיה מלא סיגים והמפקיד אומר מרגליות היו השומר נשבע היסת ונפטר כמו שטענו חטים והודה לו בשעורים כו' עכ\"ל. והנה באופן הזה קבע הרמב\"ם שהמפקיד נשבע ונוטל והוא מתקנת נגזל ויוצא שהרמב\"ם פסק שתקנת נגזל חלה אף לשומר. בד\"א כשהשומר שמא, אבל כשהשומר ברי לא תקנו תקנת נשבע ונוטל. והוא כדנ\"ל בראב\"ד שמצויות שתי הלכות בתקנת נגזל: א) הפקעת נאמנות הגזלן; ב) תקנת נשבע ונוטל כדי לקיים השבת החפץ. בשומר סובר הרמב\"ם שלא תיקנו הפקעת נאמנות ולפיכך כשהשומר ברי פטור. מאידך כשהשומר טוען שמא חלה ההלכה השניה והוא שכדי לקיים השבת החפץ ביד התובע לישבע וליטול.",
            "והנה בשומר פקדון שאמר שאינו יודע מה הפקידו אצלו פסק הרמב\"ם שהתובע נשבע ונוטל. אולם בפ\"א מהל' טוען ונטען (הל\"ח) כתב הרמב\"ם וז\"ל כור חטים יש לי בידך בודאי והנתבע אמר איני יודע אם חטים הוא אם שעורים הרי זה נשבע היסת שאינו יודע ומשלם שעורין כו' עכ\"ל. ותמוה למה ייפטר הנתבע ע\"י שבועת היסת והרי בשומר פקדון פסק הרמב\"ם שהתובע נשבע ונוטל.",
            "ונראה שבהל' טוען ונטען אינו מדובר בשומר אלא בשני בעלי דברים דעלמא, ולכן לא חלה תקנת נגזל לישבע וליטול. רק בשומר שמחוייב בהשבה התקינו תקנת נגזל עבור בעל הפקדון.",
            "ברם הראב\"ד השיג על הרמב\"ם בהל' שאלה ופקדון וכנראה אינו מקבל תקנת נגזל בשומרים ואע\"פ שיש תקנה זאת באש המזיק. ובביאור שיטתו נראה כי כבר ביארנו שלראב\"ד יש שתי הלכות בתקנת נגזל: א) הלכה של הפקעת נאמנות החלה רק בגזלן: וב) הלכה שקיום ההשבה יקבע לפי שבועת הנוטלין. ובנוגע להלכה השניה בחובת ההשבה סובר הראב\"ד שהתקנה חלה במזיק וגזלן דוקא כי חובת השבה שלהם באה לתקן את האיסור, ובספק תקנת האיסור אמרי' שכנגדו נשבע ונוטל. משא\"כ בשומר שחובת השבה דעלמא היא לא אמרי' שכנגדו נשבע ונוטל.<sup>72)</sup><i class=\"footnote\">ובמסור תשלומין הם מדינא דגרמי. ובכן התשלומין מתקנים את האיסור נזק שעשה במסירתו ודומה לתשלומי נזקין דעלמא.</i> ע\"ז חולק הרמב\"ם כי לדעתו מאחר שהשומר חייב בהשבה אף תקנת נגזל חלה כדי שיקיים את חיוב ההשבה.",
            "<b>גמ'. מה בין גזלן לחמסן.</b>",
            "<b>א.</b><br>בסנהדרין (דף כה:) איתא: ז\"ל תנא הוסיפו עליהן הגזלנין והחמסנין. גזלן דאורייתא הוא, לא נצרכה אלא למציאת חש\"ו. מעיקרא סבור מציאת חש\"ו לא שכיחא, א\"נ מפני דרכי שלום בעלמא. כיון דחזו דסוף סוף ממונא הוא דקא שקלי פסלינהו רבנן, עכ\"ל.",
            "ועלינו להבין מה נ\"מ אם שכיח או לא, והרי סוכ\"ס גזל המציאה וא\"כ מהראוי שייפסל מדאורייתא. עוד קשה מה המובן של \"מפני דרכי שלום בעלמא\".",
            "ונראה ע\"פ המבואר בגיטין (דף סא.) שגזל מציאת חש\"ו אינו יוצא בדיינים. ובכן יתכן שבגזילת מציאה מחש\"ו ליכא חלות דין גזילה ממש אלא חלות דין של דרכי שלום בעלמא. ומעיקרא סברה הגמרא דסנהדרין שמאחר שדין מציאת חש\"ו אינו אלא דין של דרכי שלום לא גזרו פסול עדות, כי פסול עדות חל דוקא כשיש איסור גזילה מדרבנן או מדאורייתא. ואף אין מקום לגזור אטו גזילה ממש כי מציאת חש\"ו לא שכיחא.",
            "והגמרא מסיקה שפסלו משום \"דממונא הוא דקא שקלי\". ומסתבר שר\"ל שהאיסור לגזול מציאת חש\"ו אינו דין של דרכי שלום בעלמא אלא חלות דין של איסור גזילה, ולפיכך פסלוהו לעדות מדרבנן כשאר הגזלנים מדרבנן (כמו מי שקנה דבר בקנין מדרבנן, כגון בקנין מעות של מטלטלין אליבא דר\"ל, ובא אחר וגזלו ממנו שפשוט הוא שפסול לעדות מדרבנן כגזלן).",
            "אולם רש\"י ביאר וז\"ל סוף סוף ממונא שקלי ועברי אתקנתא דרבנן מחמת חימוד ממון פסלינהו דחשידי למשקל אגרא ואסהודי שקרא עכ\"ל. רש\"י אינו מפרש שיש בלקיחת מציאת חש\"ו חלות גזילה מדרבנן ופסול גזלן מדרבנן אלא חשד שיעיד לשקר מחמת חמדת ממון. ונראה שלפי רש\"י גם למסקנא ליכא חלות גזילה בלקיחת מציאת חש\"ו כי אם איסור של דרכי שלום. יוצא שהגזירה של פסול עדות אינה חלות דין פסול של רשע דחמס שחל בגברא כמו שחל בגזלן דעלמא אלא דין הפקעת נאמנות מחמת חשד. נ\"מ תהיה לגבי דין נמצא א' מהן קרוב או פסול שכולם בטלים. דין זה חל דוקא כשיש חלות פסול בגברא וכפי שיש בגזלן דעלמא. אמנם מסתבר שבהפקעת נאמנות משום חשד לא חל דין נמצא א' מהן קרוב או פסול עדות כולן בטלה.",
            "<b>ב.</b><br>הגמרא בסנהדרין ממשיכה: וז\"ל החמסנין, מעיקרא סבור דמי קא יהיב אקראי בעלמא הוא, כיון דחזו דקא חטפי גזרו בהו רבנן עכ\"ל.",
            "והקשו התוס' (דף כה: ד\"ה מעיקרא כו') שיפסל מן התורה משום הלאו דלא תחמוד. ותירצו בתירוץ הראשון שעוברים על איסור לא תחמוד דוקא בדלא יהיב דמי אבל אין עוברים בדיהיב דמי. ורבנן פסלו חמסן לעדות גם בדיהיב דמי אע\"פ שלא עבר בלאו דלא תחמוד. ובתירוץ השני אמרו שאין עוברים על לא תחמוד כשהמוכר אומר רוצה אני. והחכמים פסלוהו לחמסן אפי' יאמר רוצה אני.",
            "ברם הרמב\"ם פסק שעוברים על לא תחמוד מדאורייתא גם בדיהיב דמי וגם באמר רוצה אני וז\"ל בפ\"א מהל' גזילה (הל\"ט): כל החומד עבדו או אמתו או ביתו וכליו של חבירו או דבר שאפשר לו שיקחנו ממנו והכביד עליו ברעים והפציר בו עד שלקחו ממנו אע\"פ שנתן לו דמים רבים הרי זה עובר בלא תעשה שנא' לא תחמוד. ואין לוקין על לאו זה מפני שאין בו מעשה. ואינו עובר בלאו זה עד שיקח החפץ דחמד. כענין שנאמר לא תחמוד כסף וזהב עליהם ולקחת לך חימוד שיש בו מעשה עכ\"ל. ובכן יקשה על הרמב\"ם מאחר שהחמסן עובר בלאו דלא תחמוד למה אינו פסול לעדות מן התורה.",
            "והנה בדיני פסולי עדות כ' הרמב\"ם (פ\"י מהל' עדות הל\"א - ד') וז\"ל הרשעים פסולין לעדות מן התורה שנאמר אל תשת ידך עם רשע להיות עד חמס כו' אי זהו רשע כל שעבר עבירה שחייבין עליה מלקות זהו רשע ופסול כו' ועוד יש שם רשעים שהן פסולין לעדות אע\"פ שהן בני תשלומין ואינן בני מלקות, הואיל ולוקחים ממון שאינו שלהם בחמס פסולין שנא' כי יקום עד חמס באיש, כגון הגנבים וכו' וכן המלוה ברבית אחד המלוה ואחד הלוה שניהם פסולין לעדות כו' וכן כל העובר על גזל של דבריהם הרי הוא פסול מדבריהם. כיצד החמסנים והם הלוקחים קרקע או מטלטלין שלא ברצון הבעלים אע\"פ שנותנין הדמים הרי אלו פסולין מדבריהם כו' עכ\"ל. אליבא דהרמב\"ם יש שני סוגים של פסולי רשע בתורה: א) אדם שעבר בעבירה שחייבין עליה מלקות; ב) רשע שלקח ממון שאינו שלו בחמס.",
            "בין אלה שהם רשע דחמס ופסולים מדאורייתא מונה הרמב\"ם את המלוה ברבית. והנה ממון דרבית אינו ממון של גזילה, וראיה לכך ממ\"ד שרבית קצוצה אינה יוצאת בדיינים (עי' ב\"מ דף סא:). וכן מדעת הריטב\"א (בקידושין דף ו.) שהמלוה ברבית יכול לקדש אשה מדאורייתא ברבית כי היא נחשבת לממונו ואינו כמקדש בגזל שאינה מקודשת. וכן ממה שיורשי הרבית פטורים מלהחזיר את הרבית ללוה חוץ מבמקום שיש כבוד אביהם (ב\"מ דף סב.). ועולה השאלה, למה נחשב המלוה ברבית לרשע דחמס והרי הרבית שלו ולא גזל ממון חבירו. וצ\"ל שהשם רשע דחמס אינו תלוי בגזילה אלא בהרווחת ממון באיסור, ולשם כך נכלל המלוה ברבית בפסולי רשע דחמס שכן הרויח ממון באיסור. ואפילו הלוה נפסל כי גם הוא הרויח ונהנה מהמלוה ע\"י איסור הרבית. ובכך מבואר אליבא דרמב\"ם למה החמסן אינו פסול לעדות מן התורה אע\"פ שעבר בלאו דלא תחמוד מדאורייתא כי מכיון שלא הרויח ממון - שהרי שילם דמים - אינו נקרא בשם רשע דחמס, ולכן כשר הוא מדאורייתא ופסול רק מדרבנן. לאור האמור מוסבר מה שלדעת הרמב\"ם חמסן דיהיב דמי פסול מדרבנן למרות שהמוכר לא אמר רוצה אני, ולכאורה קשה הרי המכר לא חל מה\"ת ולמה לא ייפסל החמסן מדאורייתא. התשובה היא כי מאחר ששילם דמים לא הרויח ממון ע\"י חמסנותו ולפיכך אינו פסול מן התורה ולא נקרא בשם רשע דחמס מדאורייתא.",
            "<b>ג.</b><br>בהגדרת הלאו דלא תחמוד מצויות כמה שיטות בראשונים.",
            "א) אליבא דהתוס' בב\"מ (דף ה: ד\"ה בלא דמי כו') לאו דלא תחמוד מהווה איסור גזילה וז\"ל וא\"ת תיפוק ליה מלא תגזול וי\"ל לעבור עליו בשני לאוין עכ\"ל.",
            "ב) אליבא דהתוס' בסנהדרין הנ\"ל חמסן דיהיב דמי עובר בלא תחמוד מדאורייתא אבל אינו עובר בלא תגזול. ונראה שהם תופסים שלא תגזול חל דוקא כשיש חסרון ממון לנגזל, אך מאחר שהחמסן יהיב דמי ולא היה הפסד ממון לנגזל (אע\"פ שהפסיד את הדבר הגזול - שבעין), אינו גזלן מדאורייתא.<sup>73)</sup><i class=\"footnote\">עיין בשיעורים למעלה (דף נז.) בענין טוען טענת גנב אות ד'.</i>",
            "ג) לפי הרמב\"ם אין לוקין על לאו דלא תחמוד משום דלא עביד מעשה. וצ\"ע, למה אין בו מעשה, והרי לקח ממון חבירו. וצ\"ל שלדעת הרמב\"ם גופו של האיסור אינו לקיחת הממון בידים אלא חמדת הלב, ובכן מהווה לאו שאין בו מעשה. אליבא דהרמב\"ם הלאו דלא תחמד דומה לאיסור דלא תתאוה שגם הוא איסור שחל בלב. אלא שבלאו דלא תתאוה האיסור חל עבור חמדת הלב לבדה. ואילו הלאו דלא תחמד חל דוקא כשהחמדה שבלב הביאה לידי המעשה של לקיחת הממון והחמדה התגשמה למעשה. מ\"מ גופו של האיסור אינו עצם המעשה דלקיחה אלא החמדה שבתוך לבו של האדם החומד.<sup>74)</sup><i class=\"footnote\">שיטת הרמב\"ם בענין לאו שאין בו מעשה מבוארת בספר רשימות שיעורים לשבועות ונדרים חלק א' דף קע\"ז - קצ\"א.</i>",
            "אליבא דהרמב\"ם חל האיסור דלא תחמוד גם כשהמוכר אמר רוצה אני. אולם הפסול לעדות מדרבנן חל דוקא כשלא אמר רוצה אני וכמבואר בגמרא. הפסול מדרבנן חל רק בלקיחת ממון שאינו שלו וכשאמר איני רוצה.",
            "והנה הרמב\"ם פסק תליוה וזבין זביניה זביני (פ\"י מהל' מכירה הל\"א). רק בגט (עי' רמב\"ם פ\"א מהל' גירושין הל\"א - ב ובפ\"ב שם הל\"כ) מצריך שיאמר הבעל רוצה אני וכן בהקרבת קרבן, והוא משום שלגט וקרבן צריכים רצון הבעלים ולפי' צ\"ל רוצה אני. מאידך במקח וממכר צריכים שתהיה דעת הבעלים למכור והיא חלה גם כשלא אומר רוצה אני (בשם הגר\"ח זצ\"ל). אך אליבא דרמב\"ם יש להבין למה חל פסול העדות מדרבנן דוקא כשלא אמר רוצה אני - כמבואר בסוגיין וכן משמע מפסק הרמב\"ם בהל' עדות - והרי המכירה חלה בכל אופן ומ\"ש לענין פסול עדות בין אמר רוצה אני ללא אמר רוצה אני.",
            "ונראה שאם לא אמר רוצה אני אע\"פ שהקנין חל, שכן היתה דעת מקנה, מ\"מ חל לאו דלא תגזול, כי מעשה האונס מהווה מעשה גזילה ופוסלו.<sup>75)</sup><i class=\"footnote\">הפסול הוא מדרבנן כי אינו מרויח ממון שהרי שילם, ואע\"פ שעבר באיסור תורה דגזילה וכדנ\"ל.</i> ואילו בשאמר המוכר רוצה אני ליכא לאו דגזילה אלא לאו דלא תחמוד בלבד שאינו מהווה איסור ממון כגזילה אלא איסור חמדת לב בעלמא שאינו פוסל.",
            "ד) לשיטת הראב\"ד (פ\"א מהל' גזילה הל\"ט) לאו דלא תחמוד חל רק בשלא אמר רוצה אני וליכא חלות מכירה ובכן יש איסור גזילה. אך אינו לוקה משום דהו\"ל לאו הניתן לתשלומין כגזילה דעלמא.",
            "ה) ר\"א אבן עזרא עה\"ת (שמות כ: יד) ביאר שהאיסורים דלא תחמוד ולא תתאוה מחייבים אדם לשלוט בתאותיו לחמוד ולקנא באחרים ועליו לראות את עצמו כבן כפר שאינו חומד ומתאווה לבת המלך מאחר שא\"א לו להתחתן איתה בשום פנים ואופן. כמו\"כ צ\"ל אצל כל בן ישראל בנוגע לנכסי חבירו. וביאר בית הלוי שכשם שיראה ופחד מוציאים מלבו של אדם כל חמדה וקנאה כך יכולה יראת שמים להוציא מלבו של אדם כל חמדה ותאווה כי כאשר פחד גדול ממלא לבו של האדם אין מקום לתאוות הקנאה.",
            "והנה לשונו של הרמב\"ם כר\"א אבן עזרא שכתב (בפ\"א מהל' גזילה הל\"י) ז\"ל כל התאוה כו' משאר דברים שאפשר לו לקנותן ממנו כיון שחשב בלבו היאך יקנה דבר זה כו' עבר בל\"ת שנא' לא תתאוה ואין תאוה אלא בלב בלבד עכ\"ל. לפי הרמב\"ם האיסור חל רק בדברים שבידו לקנותם ואין האיסור חל בדברים שא\"א לו לקנותם ולהשיגם כמשל בן כפר שאינו מתאוה לבת מלך.",
            "ע\"כ פרק הכונס",
            "תודה לקל מרום"
        ],
        [
            "<big><strong>הקדמה לפרק מרובה לפי סדר הרמב\"ם.</strong></big>",
            "רמב\"ם (פ\"א מהל' גניבה הל\"א) ז\"ל כל הגונב ממון משוה פרוטה ולמעלה עובר על לא תעשה שנאמר לא תגנוב עכ\"ל. יש לדייק בלשון הרמב\"ם שכתב \"כל הגונב ממון משוה פרוטה ולמעלה\", ואילו בפ\"א מהל' גזילה (הל\"א) כתב ז\"ל כל הגוזל את חבירו שוה פרוטה עובר בלא תעשה עכ\"ל. וצריך עיון למה דוקא בגניבה נקט \"משו\"פ ולמעלה\", ואילו בגזילה כתב \"שו\"פ\" ותו לא.",
            "והנה בחילוק בין דין גניבה לדין גזילה כתב הרמב\"ם בפ\"א מהל' גניבה (הל\"ג) ז\"ל אי זהו גנב זה הלוקח ממון אדם בסתר ואין הבעלים יודעים כו', אבל אם לקח בגלוי ובפרהסיא בחוזק יד אין זה גנב אלא גזלן עכ\"ל. ויש להעיר דהנה הגונב מן הגנב אינו משלם כפל (לקמן דף סב:) ויש לו דין גזלן ולא גנב ואע\"פ שלקח הממון בסתר. ומבואר שיש חילוק נוסף בין גניבה לגזילה מלבד זה שגניבה בסתר.",
            "ואאזמו\"ר הגאון ר' חיים זצ\"ל מבריסק חידש, שחלוק חלות דין גניבה מחלות דין גזילה. גזילה חלה בכל אופן שאדם אחד מעכב ממון חבירו ברשותו ואינו מחזירו, ואע\"פ שלא הוציא את הממון מרשות הבעלים נחשב לגזלן. מאידך גניבה חלה רק כשהוציא ממון מרשות הבעלים, דהיינו כשיש מעשה גניבה מרשות הנגנב<sup>1)</sup><i class=\"footnote\">עיין בקצות (חו\"מ סי' ל\"ד, ג') ובנתיבות (ל\"ד, ה') המסבירים את פסק הרמ\"א שהחולק עם הגנב כשר לעדות, מפני שגם איסור גזילה חל רק בלקיחה מרשות הבעלים שלא כגר\"ח זצ\"ל. וצ\"ל שהגר\"ח זצ\"ל ס\"ל כתומים החולק על הרמ\"א שם. ועיין לקמן בשיעורים (דף סז.) בענין יאוש ושינוי רשות אותיות ד' - ה' בדין הלוקח מן הגזלן, ודו\"ק.</i>. ולפיכך בגונב מן הגנב דין גזילה חל ולא דין גניבה שהרי לא הוציא את החפץ מרשות הבעלים עצמם, מאחר שהחפץ כבר איננו ברשות הבעלים מחמת מעשה הגניבה הראשונה, ומשו\"ה נחשב לגזלן ולא לגנב<sup>2)</sup><i class=\"footnote\">עיין גם בתוס' רי\"ד (ב\"ק דף קיא: ד\"ה א\"ר חסדא) שמחלק בין גנב לגזלן כגר\"ח זצ\"ל שלא כשיטת הקצות ונתיבות (סי' ל\"ד) הנ\"ל.</i>.",
            "אמנם שייך איסור גניבה אף בלי הוצאה מרשות בעלים וכדמצינו במסיג גבול רעהו בסתר (פ\"ז מהל' גניבה הלי\"א), אך חלות גניבה לכל דיניה חלה רק בהוצאה מרשות בעלים<sup>3)</sup><i class=\"footnote\">ז\"ל הרמב\"ם שם ואם בא\"י הסיג הגבול הרי זה עובר בשני לאוין בלאו גניבה או בלאו גזילה ובלאו לא תסיג עכ\"ל. ויוצא שגם הגונב מן הגנב עובר בלאו דגניבה, ואע\"פ שחיובי גזילה חלים עליו ולא חיובי גניבה, כי האיסור דגניבה וחיובי גניבה אינם תלויים זה בזה, וכדאיתא לקמן בשיעורים בשם הגר\"ח זצ\"ל בביאור הרמב\"ם (פ\"א מגניבה הל\"ב) שפסק שאסור לגנוב פחות משו\"פ או לגנוב על מנת למיקט, ע\"ש.</i>.",
            "ליסודו הביא הגר\"ח זצ\"ל כמה ראיות: א) עיין בפ\"ד מהל' גניבה (הל' י') במחלוקת בין הרמב\"ם לבין הראב\"ד בשומר שגנב מרשותו. ז\"ל הרמב\"ם: שומר שגנב מרשותו כו' אם יש עליו עדים חייב בכפל כו' עכ\"ל. וכתב הראב\"ד ז\"ל זה אינו כלום עכ\"ל. לרמב\"ם חייב בכפל. והראב\"ד השיג עליו בנוגע לכפל, ומ\"מ מודה דכלתה שמירתו ומחוייב באחריות אונסין, דהא על מש\"כ הרמב\"ם שהשומר שגנב חייב באחריות כתב הראב\"ד ז\"ל א\"א או שיחזיר הכיס לבעליו כו' עכ\"ל. וצ\"ע להראב\"ד, דאם נחשב לקיחת השומר ללקיחת ממון מהבעלים, למה פטור מכפל, ואם לקיחת השומר לא נחשבת ללקיחת ממון בעלים למה יהיה חייב באחריות כגזלן.",
            "ותירץ הגאון ר' חיים זצ\"ל שלראב\"ד, בשומר שגנב מרשותו חסרה לקיחת ממון מרשות הבעלים שהרי רשות שומר היא רשותו של הבעלים, ועדיין נשאר החפץ ברשות בעליו. עכ\"ז השומר מעכב את הממון מבעליו, ולפיכך הוי גזלן, דחלות שם גזלן אינה תלויה במעשה לקיחת ממון מרשות הבעלים אלא בהיכי תמצא של עיכוב ממון מחבירו, והשומר התופס ממון הבעלים ומעכב אותו ממנו הוי גזלן. מאידך גניבה חלה רק כשיש מעשה גניבה והוצאה מרשות בעלים. בשומר לא שייך מעשה גניבה, ולפיכך אינו גנב אלא גזלן, ולכן אע\"פ שפטור מכפל חייב באחריות כגזלן.",
            "הרמב\"ם חולק על הראב\"ד וס\"ל שכששומר גונב מרשותו בכך כלתה שמירתו ופקעה רשות הבעלים, ולפיכך חל עליו חיוב גנב וחייב לשלם כפל כי הוציא את החפץ מרשות בעליו לרשותו כגנב דעלמא<sup>4)</sup><i class=\"footnote\">לפי\"ז צ\"ע מ\"ש שומר שגנב מרשותו אליבא דהרמב\"ם משומר ששלח יד בפקדון שכ' הרמב\"ם בפ\"ג מגזילה (הל' י\"א) שדינו להיות גזלן ולא גנב. וע\"פ השיעורים י\"ל שבשליחות יד לא כלתה השמירה ולכן השומר הוי גזלן ולא גנב. ברם עיין במחלו' בין הרמב\"ם לבין הראב\"ד בפ\"ד מהל' גניבה (הל\"ב) בנוגע לשולח בו יד ואח\"כ טוען טענת גנב. ולכאורה משם ראייה שהרמב\"ם סובר שאף בשליחות יד כלתה שמירתו, יעויין במגיד משנה שם. עיין עוד לקמן בהקדמה בענין אחריות וחיוב תשלומין בשומר וגזלן (אות ב'), וצ\"ע.</i>.",
            "ב) הרמב\"ם הגדיר שגניבה היא לקיחת ממון מבעליו בסתר וגזילה בגלוי. ויש להקשות, דהרי השולח יד בפקדון הוי גזלן (פ\"ג מהל' גזילה הלי\"א) ואף באופן ששלח ידו בסתר, ולמה לא יהיה גנב. ונראה שחלות דין גניבה צריכה הוצאת החפץ מרשות הבעלים, ומאחר שרשות השומר כרשות הבעלים, אף ששלח בו יד, עכ\"ז לא הוציא את הפקדון מבית בעליו, ולפי' הוי גזלן ולא גנב.",
            "ג) השואל שלא מדעת הבעלים הרי זה גזלן (פ\"ג מהל' גזילה הלט\"ו). ולכאורה יש להעיר, דמאחר שלקחו בלי ידיעת הבעלים, למה לא יהיה גנב. ונ\"ל שגניבה זקוקה להוצאת החפץ מרשות הבעלים, ושואל שלא מדעת, הואיל ולקחו בתורת שאלה ולא לקחו לעצמו, אלא לקחו ע\"מ להחזירו, לא הוציאו מרשות בעלים במידה הקובעת גניבה, ואינו אלא גזלן.",
            "ד) הרמב\"ם פסק בפי\"א מהל' שכירות (ה\"ב) שהכובש שכר שכיר עובר בבל תגזול, וצ\"ע, אם כבש השכר בסתר למה לא יעבור בלא תגנוב. וי\"ל דמאחר שאינו מוציא את דמי השכר מרשות בעליו - רק נמנע מלשלם לפועל - אינו גנב כי אם גזלן. הוא הדין בכל עושק - מאחר שמונע ממון מהבעלים בסירובו לשלם להם את החוב, אבל אינו מוציא את הממון מרשות הבעלים, הרי הוא בכלל גזלן.",
            "ה) כתב הרמב\"ם בפ\"ב מהל' גניבה (הלכה א') וז\"ל הגונב את העכו\"ם או שגנב נכסי הקדש אינו משלם אלא הקרן בלבד שנאמר ישלם שנים לרעהו, לרעהו ולא להקדש, לרעהו ולא לעכו\"ם, וכן הגונב קדשים מבית בעליהן בין קדשי קדשים בין קדשים קלים וכו' הרי זה פטור מן הכפל ומתשלומי ארבעה וחמשה שנאמר וגונב מבית האיש ולא מבית הקדש עכ\"ל. וביאר הגר\"ח זצ\"ל<sup>5)</sup><i class=\"footnote\">עיין בשיעורים לקמן בהקדמה לפרק מרובה על הרמב\"ם (פ\"ב מהל' גניבה הלכה א').</i> שהרמב\"ם הוזקק לשני לימודים לפטור כפל בהקדש: א) \"לרעהו ולא להקדש\" בנוגע לקדשי בדק הבית, שהם ממון הקדש וקנינו, וגזיה\"כ הוא שאינו משלם כפל להקדש; ב) \"וגונב מבית האיש ולא מבית הקדש\" משמיע לנו שאינו משלם כפל לבעל הקרבן אף ד\"מעיקרא תורא דראובן והשתא תורא דראובן\" (ב\"ק דף עו.).",
            "וקצת קשה שכן מפסוק דוגונב מבית האיש דורשים ולא מבית הגנב, וכיצד נלמדים שתי דרשות ושני דינים שונים ממיעוט אחד.",
            "ונראה שהפטור מלשלם לבעל הקרבן אינו גזיה\"כ בעלמא, אלא דגזיה\"כ קובעת שהגנב פטור הואיל וממון הקרבן אינו ברשות בעליו לעשות בו כרצונו, שהרי המוכר עולתו ושלמיו לא עשה ולא כלום (פ\"ד מהל' מעילה הל\"ח). ונמצא שהפטור דגניבת קרבן והפטור דגונב מן הגנב מהווה אותו הפטור של הגונב דבר שאינו ברשות בעליו, ויש כאן רק דין אחד דהיינו שחיובי גניבה חלים דוקא בגונב ממון מרשות בעליו.",
            "על פי יסוד הגר\"ח זצ\"ל נראה לומר דלפיכך שונה דין גניבה מדין גזילה לענין דין שו\"פ ולמעלה. חיוב גניבה חל על מעשה מסויים - לקיחת ממון מרשות הבעלים. מאידך חיוב גזילה הוי חיוב כללי שחל על עיכוב ממון חבירו בידו. ולכן בגזילה עובר באיסור בפ\"ע על כל פרוטה ופרוטה שמעכב מהבעלים - כי מעכב יותר ממון. מאידך בגניבה שחייב מחמת מעשה הגניבה, אפילו אם גנב ממון הרבה עכ\"ז עשה רק מעשה גניבה אחד ולכן עצם האיסור לא השתנה. ומשו\"ה כתב הרמב\"ם בהל' גניבה \"משו\"פ ולמעלה\" דמ\"מ הוי גניבה אחת. משא\"כ בגזילה דעובר על כל פרוטה ופרוטה בפני עצמה כתב \"שו\"פ\" והשמיט מילת \"ולמעלה\", לומר דכל פרוטה ופרוטה הוי איסור גזילה בפני עצמו.",
            "רמב\"ם (פ\"א מהל' גניבה הל\"א) ז\"ל כל הגונב ממון משוה פרוטה ולמעלה עובר על לא תעשה שנאמר לא תגנב עכ\"ל. ועיין לקמן בפ' ט' מהל' גניבה (הל' א') שכתב וז\"ל כל הגונב נפש אדם עובר בלא תעשה שנאמר לא תגנב פסוק זה האמור בעשרת הדברות היא אזהרה לגונב נפשות עכ\"ל.",
            "וצ\"ע, שאם הלאו ד\"לא תגנב\" איירי בגונב נפשות, למה מזכירו הרמב\"ם בפרק א' באיסור של גניבת ממון.",
            "ומסתבר שיש טעות סופר בפרק א' וצריך לגרוס \"לא תגנבו\"<sup>6)</sup><i class=\"footnote\">עיין בשינוי נוסחאות המובא ברמב\"ם דפוס פרנקל שהנוסח בכתבי יד הרמב\"ם הוא \"לא תגנבו\" וכמו\"כ הדפיסו בעלי דפוס פרנקל בהלכה עצמה. וממה שסיים הרמב\"ם בפ\"ט שהפסוק ד\"לא תגנב\" האמור בעשרת הדברים הוא אזהרה לגונב נפשות, משמע שהפסוק ד\"לא תגנבו\" בא להזהיר גונב ממון בלבד ולא גונב נפשות. וכן מזה שהרמב\"ם מונה אותם לשנים במנין המצוות מוכח שהם איסורים שונים. עיין בספר המצוות (מצוות ל\"ת רמ\"ג ורמ\"ד) שהרמב\"ם חילקם לשנים וכ' שהלאו דגונב נפשות הוא \"לא תגנב\" ואילו הלאו דגונב ממון הוא \"לא תגנבו\". ע\"ע במס' ב\"מ (דף סא:) שבגמרא כתוב \"לא תגנב\" בנוגע לגונב ממון, אך הגר\"א שם שינה את הגירסא ל\"לא תגנבו\", וכן הוא ברש\"י שם.</i>.",
            "אך לפי גירסתנו, נראה שהרמב\"ם סובר שבין הגונב ממון ובין הגונב נפשות עוברים על אותם הלאוין של \"לא תגנבו\" ושל \"לא תגנב\". אלא דאם היה כתוב חד קרא בלבד היינו אוסרים רק אחת מהגניבות. והשתא דכתיבי שני פסוקים, כל אחד מהפסוקים אוסר גם גונב ממון וגם גונב נפשות. ולפיכך כתב הרמב\"ם, שהלאו ד\"לא תגנב\" חל בין בגונב ממון ובין בגונב נפשות. וה\"ה לרמב\"ם דהלאו ד\"דלא תגנבו\" חל בין בממון ובין בנפשות.",
            "ולפי\"ז נמצא, שאם עדים יתרו בגונב נפשות מחמת הלאו של \"לא תגנבו\" ג\"כ תחול ההתראה כדין.",
            "נמצא, ששיטת הרמב\"ם היא, שאין האיסורים של הגונב ממון ושל הגונב נפשות שני איסורים נפרדים שאינם דומים להדדי, אלא אדרבא, שניהם נכללים תחת איסור כללי של גניבה. גם הגונב ממון וגם הגונב נפשות חלות איסור גניבה אחת הם, אלא שחלוקים בעונשיהם. ודבר זה חידוש גדול<sup>7)</sup><i class=\"footnote\">צ\"ע שהרי הרמב\"ם כתב בפ\"ט מגניבה שאין הגונב נפשות לוקה משום הלאו ד\"לא תגנב\" משום שהוא לאו הניתן לאזהרת מיתת בית דין. ומאידך בפ\"א (שם) כתב שאין הגונב ממון לוקה משום שהוא לאו הניתן לתשלומין. ואם ננקוט שאף הלאו ד\"לא תגנבו\" חל להזהיר את הגונב ממון הול\"ל שאף אזהרת הגונב ממון הוא לאו שניתן לאזהרת מיתת בית דין. מכל זה משמע כנוסחת כתה\"י שהגירסא הנכונה בפ\"א הוא \"לא תגנבו\" ולחלק את האיסורים לשנים. הלאו דגונב נפשות לא חל בגונב ממון וה\"ה שהלאו דגונב ממון אינו חל בנפשות. וכן מסתבר שהרי אין נפש אדם חפצא של ממון, ולכן אין לכוללו באיסור של הגונב ממון. והנה הגונב נפשות אינו חייב עד שיכניסנו לרשותו (סנה' דף פה: וברמב\"ם פ\"ט מהל' גניבה הל\"ב - ג'). ורש\"י (שם בסנהדרין) כתב שהמקור הוא בפסוק \"אם המצא תמצא בידו הגנבה ודרשינן שאין בידו אלא ברשותו\" והוא כתוב בגונב ממון, ומשמע שמהווים חלות גניבה אחת. אך נראה שאין ההשוואה ברש\"י אלא בנוגע להגדרת מעשה הגניבה שאינו נחשב למעשה גניבה כל זמן שהדבר הוא ברשות הנגנב. וה\"ה לנפש אדם שאינו גנוב כל זמן שהוא ברשותו ושלא נעשה בו מעשה גניבה כדין. ועכ\"ז חלות הגניבה בנפשות מהווה חלות גניבה אחרת מגניבת ממון. עיין לקמן בשיעורים שלגנב וגזלן יש קניני גניבה וגזילה בחפצא הגזול, ופשוט שאין קנינים אלו חלים בגונב נפש אדם. אך יש להתבונן, כי הגונב ממון חייב דוקא בשעושה מעשה קנין בחפצא שגונב (עיין במשנה לקמן דף עט.), ומאידך איזה מעשה קנין מחייב גונב נפש. ועיין בתוס' סנה' (דף פה: ד\"ה עד) המסופק אם הגבהת האדם הגנוב מחייבת כבגניבת ממון או\"ד דוקא הוצאה מרשותו לרשות הגנב. ועיין במנחת חינוך (מצוה ל\"ו) שכ' שלרש\"י (הנ\"ל) משיכת האדם לסימטא מחייבת כמו בגונב ממון, ואילו לרמב\"ם דוקא כניסה לרשות הגנב ממש מחייבת גונב נפש. ומשמע שחלוקים אם גניבת נפש מחייבת מדין מעשה קנין כמו בגניבת ממון, או\"ד דמחייב נפרד הוא ע\"י הכנסת הנפש הגנוב לרשותו ממש.</i>.",
            "ב) עוד יש לדייק בלשון הרמב\"ם (פ\"א מהל' גניבה ה\"א) שכתב ז\"ל כל הגונב ממון כו' עכ\"ל, ואילו בריש הל' גזילה (פ\"א ה\"א) כתב וז\"ל כל הגוזל את חבירו שוה פרוטה עובר כו' עכ\"ל, ולא הזכיר תיבת \"ממון\" אלא בהלכות גניבה.",
            "ונראה לפי גירסתנו ברמב\"ם, שהגונב ממון עובר בלאו ד\"לא תגנב\" המהווה גם את הלאו של הגונב נפשות, שהרמב\"ם הדגיש בהל' גניבה תיבת \"ממון\" כדי לומר דמיירי בהלכות האלו רק בדיני גניבת ממון בלבד ולא בדיני גניבת נפשות, שהרי לפי הרמב\"ם האיסור של גניבת נפשות הוי בכלל האיסור של גניבה דעלמא, ולכן סד\"א דנכללו דיני גניבת נפשות בהלכות גניבה, קמ\"ל דלא. אבל לא כתב כן הרמב\"ם בהלכות גזילה, שהרי גזילת נפשות אינה בכלל איסור גזילה דעלמא, ופשיטא שדיני גזילת נפשות אינם בכלל הלכות גזילה<sup>8)</sup><i class=\"footnote\">יש לעיין מהו הדין של הגונב נפש בפרהסיא דבממון הוי גזילה ולא גניבה, האם חייב מדין גונב נפשות או לא, ועיין במנ\"ח (מצוה ל\"ו) שכתב שפטור, ומאידך עיין שם בהגה\"ה (דפוס מוריה) בשם בכור שור הסובר שחייב, ובאוה\"ח עה\"ת (בראשית כ': ה') כ' שחייב.</i>.",
            "<b>בא\"ד. ואין לוקין על לאו זה שהרי ניתן לתשלומין שהגנב חייבתו תורה לשלם עכ\"ל.</b> עיין בהל' גזילה (פ\"א ה\"א) שכתב וז\"ל אין לוקין על לאו זה שהרי הכתוב נתקו לעשה שאם גזל חייב להחזיר שנאמר והשיב את הגזלה אשר גזל זו מצות עשה, ואפילו שרף הגזילה אינו לוקה שהרי הוא חייב לשלם דמיה וכל לאו שניתן לתשלומין אין לוקין עליו עכ\"ל.",
            "וצ\"ע, למה הרמב\"ם אינו כותב דגניבה הוי לאו הניתק לעשה דהשבה, שהרי אף הגנב חייב להשיב את הבעין כמו גזלן. ועוד צריך ביאור למה הוצרך הרמב\"ם לשני טעמים בנוגע לגזילה.",
            "והנה יש לעיין בחיוב דמים של גזלן, האם המחייב בתשלומין הוא מעשה הגזילה, דהיינו שמעשה הגזילה מעיקרא מחייב את הגזלן לשלם בעד החפץ שגזל, אלא שהשבת הבעין פוטרתו מדמים, או דלמא, מעשה הגזילה מחייב את הגזלן רק בהשבת הבעין, אלא שבנוסף לחובת השבת הבעין חלים על הגזלן חיובי אחריות בעד הבעין. וכמו ששומר חייב באחריות החפץ שברשותו כן הגזלן חייב משום אחריות בעד החפץ הגזול. וכשנאבד החפץ אז חלים חיובי תשלומין של אחריות, אמנם בשעת הגזילה עצמה לא היו חיובים של דמים בכלל, ורק של השבת הבעין.",
            "ולכאורה מזה שהוצרך הרמב\"ם בהל' גזילה לפטור של לאו הניתק לעשה משמע שחלות דין התשלומין הוא מטעם אחריות וחיוב התשלומין חל רק בשעת אונסים. דאילו היה חל חיוב התשלומין משעת הגזילה מיד נחשב הלאו לניתן לתשלומין. מוכרח שהרמב\"ם סובר שחיוב התשלומין חל דוקא בשעת אונסים. ולפיכך מזכיר הרמב\"ם שכשיש השבת הבעין פטור הגזלן ממלקות מטעם ניתק לעשה, שהרי חיובי התשלומין עוד לא חלו וממילא אינו לאו שניתן לתשלומין. ורק כשנשרף הבעין, שאז חלים חיובי תשלומין של אחריות, נעשה הלאו ניתן לתשלומין ופטור ממלקות מטעם זה.",
            "ונראה לפי\"ז לתרץ שבאמת גם גניבה ניתק לעשה כשמחזיר החפץ שגנב, אלא שהרמב\"ם לא הוצרך לזה, ומעדיף לכתוב טעם דניתן לתשלומין<sup>9)</sup><i class=\"footnote\">ונראה נ\"מ שהפטור מטעם ניתן לתשלומים אלים כי חל בכל אופן, ואילו הפטור מטעם ניתק לעשה תלוי בדין קיימו ולא קיימו וביטלו ולא ביטלו (עי' במס' מכות דף ט\"ו - ט\"ז).</i>, שמאחר שמתחייב הגנב כפל משעת הגניבה הרי תמיד נחשב ללאו הניתן לתשלומין<sup>10)</sup><i class=\"footnote\">כי כפל הוי חיוב בשביל מעשה הגניבה. ולכן במקום כפל נחשב ללאו הניתן לתשלומין. עיין לקמן בשיעורים בענין קרן כעין שגנב וכפל כשעת העמדה בדין דכפל וקרן מהווים תשלומין אחד.</i>, אבל בגזלן כשמשיב את הבעין ליכא חיוב תשלומין. וממילא כשהוא בעין כשאין תשלומין הוצרך הרמב\"ם לומר שפטור ממלקות משום העשה דהשבה. ודוקא כשנאבד או נשרף הבעין, דליכא השבה, ומשלם הגזלן דמים פטור משום דהוי לאו הניתן לתשלומין.",
            "הרמב\"ם סובר שגזלן שמשיב את הבעין מקיים מצות השבה ולכן פטור ממלקות, וכשמשלם דמים, דליכא קיום מצות השבה, פטור ממלקות משום דניתן לתשלומין. וזה דלא כשיטת התוס' במכות (דף טז. ד\"ה התם) דכ' וז\"ל התם איתא בתשלומין כששרפו וחייב ממון הלכך לא משכחת ביה בטלו דכל אימת דיש לו ממון לא ילקה עכ\"ל, כלומר שעדיין שייך לקיים העשה דהשבה ע\"י תשלומין ונמצא דשריפת הבעין אינו ביטול העשה בידים. לתוס' כשמשלם הגזלן דמים מקיים את העשה דהשבה. אלא שיש שני אופנים שבהם יכול הגזלן לקיים את העשה דהשבה: א) ע\"י השבת הבעין; וב) ע\"י תשלומי ממון. ואילו להרמב\"ם, בתשלומין חסר קיום מצות השבה, כי רק בהשבת הבעין יש קיום מצוה, ולשיטת הרמב\"ם ניתן לתשלומין הוי פטור מלקות בפני עצמו ולא משום קיום מצות השבה.",
            "ויש להוסיף בביאור המחלוקת בין הרמב\"ם לבין תוס' אם מקיים מצות השבה ע\"י תשלומין. ומסתבר שבזה חלוקים הרמב\"ם עם תוס'. לרמב\"ם, תשלומי הגזלן חלים מדין אחריות בעד הדבר הגזול. כשהחיוב של השבת הבעין חל בשעת הגזילה, חיובי תשלומין לא חלים, ורק מצות השבת הבעין חל. חיובי תשלומין חלים בשעת אבידה מטעם אחריות<sup>11)</sup><i class=\"footnote\">ולפי\"ז יל\"ע מדוע משלם גזלן דמים כשעת הגזילה והרי החיוב הוא מטעם אחריות שחל בשעת אבידה.<br>וצ\"ל לרמב\"ם שדין הוא בשומת הדמים דאע\"פ שהחיוב חל בשעת האבידה מ\"מ שומת הדמים הוא לפי השווי בשעת הגזילה. וי\"ל דהיא גזיה\"כ מיוחדת וכדאיתא בגמרא (דף סה.) ז\"ל מ\"ט דרב אמר קרא גניבה וחיים אמאי קאמר רחמנא חיים בגניבה אחייה לקרן כעין שגנב עכ\"ל. ויתכן דהסבר גזיה\"כ הוא כי גזילת הבעין מתחילה בשעת הגזילה ונגמרת בשעת האבידה. ולכן שעת החלות לשלם הוא גמר הגזילה בשעת אבידה. עכ\"ז שמין כשיעור שווי הבעין בשעת מעשה הגזילה כי מאז התחיל המחייב. ועיין בשיעורים לקמן בענין אחריות וחיוב תשלומין בשומר וגזלן.</i>. ולפי' סובר הרמב\"ם, שאין חיוב התשלומין שחל מדין אחריות נכלל במצות השבה. החיוב של השבה חל בשעת הגזילה לבדה ולא בשעת האבידה. מאידך לתוס', חיובי התשלומין אינם מדין אחריות בעד הדבר הגזול, אלא שמתחילת מעשה הגזילה, נתחייב הגזלן בתשלומין משום גזילתו. ולפיכך סוברים התוס', שהתשלומין מהווים מצות השבה שהרי הגזלן משעת הגזילה התחייב להשיב או את הבעין או את הדמים. ולפיכך כשנאבד הבעין ומשלם דמים מקיים הגזלן מצות השבה, ונפטר ממלקות משום דהו\"ל לאו הניתק לעשה.",
            "אלא דעדיין צ\"ע כי אם הרמב\"ם סובר שהתשלומין הם מדין אחריות למה נחשב איסור גזילה ללאו הניתן לתשלומין, מכיון דאין התשלומין בעד עצם איסור הגזילה אלא חיוב דמים בפנ\"ע של אחריות שמשלם בשביל ההפסד שבשעת האבידה<sup>12)</sup><i class=\"footnote\">עי' בחידושי רבנו חיים הלוי (פ\"ט מהל' גזילה הל\"א דף 94).</i>. ונראה שאע\"פ שאין הממון מתייחס ללאו אלא לאחריות מ\"מ נחשב הלאו לניתן לתשלומין כיון שסוף כל סוף יש תשלומין כל - שהו. מקור ליסוד זה הוא מהא דשוחד נחשב ללאו הניתן לתשלומין (חינוך מצוה פ\"ג) אף על פי שהחזרת השוחד אינו תשלומין בשביל הלאו של לקיחת השוחד<sup>13)</sup><i class=\"footnote\">כי אין חיוב מיוחד של השבת שוחד. עי' במנ\"ח (מצוה פ\"ג) ובנתיבות המשפט (סי' ט') שלמדו שהדיין חייב להחזיר את השוחד מכיון דלא קנה השוחד, דכל מילתא דאמר רחמנא לא תעביד אי עביד לא מהני, ונמצא דהוי תשלומין מדין גזילה ואינו מחמת עצם הלאו דלקיחת שוחד. עוד יתכן דהחיוב להחזיר את השוחד הוא כדי שלא לעבור עוד פעם על הלאו, שכל זמן שלא החזיר את השוחד אסור לו להחזיקו ברשותו דעובר על איסור שוחד כל רגע ורגע. ולפי\"ז החזרת השוחד אינה אלא היכי תמצא שלא לעבור על הלאו, אך אינו חיוב תשלומין שחל מחמת עצם מחייב של הלאו כחיובי התשלומין של חובל ועדים זוממין (עי' סוגית לוקה ומשלם בכתובות לב ב - לג ב).</i>, ולא גרע גזלן משוחד<sup>14)</sup><i class=\"footnote\">עי' בחדושי ר' חיים הלוי לפ\"ט מהל' גזילה (הל\"א) שכתב בדעת הרמב\"ם שהתשלומין הם מדין מזיק. וכן איתא בסטענסיל הגר\"ח זצ\"ל לתוס' ב\"ק (סב.) ד\"ה יצאו שטרות. ועי' בברכת שמואל שביאר דתוס' בשבועות (לז:) חולק על דברי התוס' בב\"ק וסוברים דהתשלומין נמי הויין מדין והשיב וכתוס' במס' מכות.</i>.",
            "<b>בא\"ד. ואחד הגונב את הגדול או את הקטן עכ\"ל.</b> בהל' גזילה אינו מזכיר החדוש דקטן. וצ\"ע, למה מזכיר קטן רק בגניבה ולא בגזילה.",
            "ונראה לומר, דפשיטא שגזילת קטן שמה גזילה. אלא דסד\"א, שגניבת קטן לא שמה גניבה, אלא גזילה בלבד, דסד\"א דמכיון דאינו ירא מהקטן ליכא סתר בלקיחתו, דגניבה חלה רק בלקיחה בסתר וכשירא מהבעלים, אך לא בקטן. ולפיכך משמיענו הרמב\"ם דגניבת קטן שמה גניבה. שאף לקיחה מקטן נחשבת ללקיחה בסתר<sup>15)</sup><i class=\"footnote\">והוי בסתר משום שמסתתר מאנשים אחרים או משום שמסתתר מהקטן דאע\"פ שאינו ירא ממנו מ\"מ מתבייש ממנו וכדמצינו לענין יחוד חתן עם כלתו נדה. (עי' יו\"ד סי' קצ\"ב סעיף ד' וברמ\"א).</i>.",
            "עוד נראה לפרש עפי\"מ שהבאנו למעלה בשם הגר\"ח זצ\"ל, ששונה חלות דין גניבה מחלות דין גזילה. דגזילה חלה בכל אופן שאדם אחד מעכב ממון חבירו ברשותו ואינו מחזירו, ואע\"פ שלא לקח את הממון מרשות הבעלים נחשב לגזלן. אבל גניבה חלה רק כשיש לקיחת ממון מרשות הבעלים, דהיינו כשיש מעשה גניבה מרשות הנגנב. ולפיכך בגונב מן הגנב חל דין גזילה ולא דין גניבה שהרי אינו גונב את הממון מרשות הבעלים מאחר שהחפץ כבר איננו ברשות הבעלים מחמת הגניבה הראשונה, ומשו\"ה נחשב לגזילה ולא לגניבה.",
            "ולפי זה נ\"ל דזהו חידוש הרמב\"ם בגניבה מקטן, דסד\"א דמכיון שאין לקטן הכח להקנות ממונו נחשב הממון לאינו ברשותו, וסד\"א שלקיחת ממונו לא נחשבת ללקיחת ממון מרשות הבעלים ואין כאן גניבה, קמ\"ל דמ\"מ היות דבעצם הוי ממונו של קטן, והא דאינו יכול להקנותו אינו אלא משום דאין לקטן דעת מקנה להקנותו, לפיכך מי שלקח ממונו הוי גנב שהרי גנבו מרשותו וחייב בכפל.",
            "<b>רמב\"ם (שם הל\"ב), וז\"ל אסור לגנוב כל שהוא דין תורה ואסור לגנוב דרך שחוק או לגנוב על מנת להחזיר או על מנת לשלם הכל אסור שלא ירגיל עצמו בכך עכ\"ל.</b>",
            "עיין במגיד משנה שמפרש שהאיסור לגנוב כל שהוא מבוסס על ההל' שחצי שיעור אסור מן התורה. וצ\"ע לפי\"ז למה כלל הרמב\"ם איסור חצי שיעור ביחד עם האיסור של הגונב ע\"מ לשלם וכו'.",
            "וקבע הגר\"ח זצ\"ל, דבאמת אי אפשר לומר שפחות משוה פרוטה נחשב לחצי שיעור, כי פרוטה אינה שיעור חיוב אלא שיעור בחלות שם ממון. חצי פרוטה אינו דומה לחצי כזית חלב. חצי כזית חלב הרי הוא חפצא דחלב, אלא כשאוכלו ליכא מעשה אכילת הגברא של שיעור כזית, ולפי' פטור ממלקות. מאידך פחות משוה פרוטה אינו חפצא דממון כלל, דפרוטה קובעת את השם ממון בחפצא, ופחות מפרוטה אינו חפצא דממון שיאסר באיסור חצי שיעור.",
            "וראייה לזה הביא הגר\"ח זצ\"ל מהמשנה דחמש פרוטות (ב\"מ דף נה.) המונה ביניהן דיני פרוטה בפדיון הקדש ובקדושין, ולכאורה ליכא שיעורין בקדושין או בפדיון, הפרוטה אינה דין שיעורין אלא שיש צורך בחפצא של ממון, ובכן פחות משוה פרוטה אינו נקרא ממון<sup>16)</sup><i class=\"footnote\">אליבא דהגר\"ח זצ\"ל זוהי כוונת המשנה בב\"מ (דף נה.) חמש פרוטות הן כו' שדין ממון בכהת\"כ חל דוקא בשוה פרוטה, ופחות משוה פרוטה אינו ממון כלל. ויעויין בסנהדרין (דף נז.) דישראל מוחל פחות משו\"פ אלא דכותי אינו מוחלו ואצל כותי מכותי גזל מעליא הוא. ביאור הדבר - דבנוגע לישראל מאחר דבסתמא מוחלו לפיכך אינו ממון, ואילו אצל כותי מאחר דאינו מוחלו לכן נחשב לממון. ופשיטא דפחות מפרוטה הוי שלו, דאע\"פ שאינו ממון מ\"מ קנוי לבעלים ואינו הפקר. ועיין בסנהדרין (שם) דכותי הגוזל פחות משו\"פ מישראל חייב \"דמצער ליה\", כלומר שלוקח דבר שהוא שלו בלי רשותו ומצערו, חזינן שקנינו של ישראל הוא.</i>.",
            "ולכן אמר מרן ר' חיים זצ\"ל דמסתבר דלרמב\"ם האיסור לגנוב כל שהוא אינו נכלל באיסור חצי שיעור דעלמא אלא שמהווה איסור מיוחד בגניבה. גניבת כ\"ש נאסרת משום הלאו דלא תגנבו, והוי איסור טפל ללאו דגניבה שפטור ממלקות.",
            "ובאמת יש לעיין, מהו גדרו של האיסור לגנוב פחות משוה פרוטה, שהרי אין כאן לקיחת ממון כלל וליכא הפסד לנגנב.",
            "ונראה שהתורה אסרה כל מעשה לקיחה של דברים שאינם שלו, ואע\"פ שאינו לוקח ממון חבירו, הרי עושה מעשה גניבה, שהרי לוקח דבר שאינו שלו. וזהו יסוד האיסור לגנוב או לגזול פחות משוה פרוטה - איסור גברא של מעשה גניבה ולקיחת חפצא בלי רשות, ואע\"פ דליכא גניבת ממון.",
            "ולפי\"ז נ\"ל, דהאיסור לגנוב דרך שחוק ג\"כ מבוסס על איסור זה, דאע\"פ שגונב דרך שחוק, וליכא גניבת ממון המחייבתו בכפל, שהרי אינו רוצה לקחת את הממון לעצמו, מ\"מ לוקח דבר שאינו שלו מרשות חבירו, דהיינו שהגברא עושה מעשה גניבה, ואסרתו התורה. ולפי\"ז, אין כוונת דברי הרמב\"ם, \"שלא ירגיל עצמו בכך\" שאיסורים אלה נאסרים רק ממדת חסידות בלבד או מדרבנן בעלמא, כי בודאי גניבות אלו נאסרות מדאורייתא, אלא דהרמב\"ם נותן טעמו של האיסור<sup>17)</sup><i class=\"footnote\">ויעויין במס' ב\"מ (דף סא:) שהגמרא לומדת את האיסור לגנוב ע\"מ למיקט מקרא, ומוכח דאיסור דאורייתא הוא. ברם עיין בחוט המשולש לגר\"ח מוואלאז'ין זצ\"ל המפרש שהאיסור לרמב\"ם הוי איסור מדרבנן.</i>. דאע\"פ דאין כאן גניבת ממון המחייבת בכפל ובכל החיובים של אחריות דגניבה וגזילה, מ\"מ יש כאן מעשה גניבה, ומעשה גניבה אסרה תורה, ואפי' בלי גניבת ממון, שהרי אסרה התורה אף גניבה פחות משוה פרוטה, ואע\"פ שאינו ממון<sup>18)</sup><i class=\"footnote\">עיין בסנהדרין (דף נ\"ז א) שכותי שגזל פחות משו\"פ מישראל חייב משום \"נהי דבתר הכי מחיל ליה צערא בשעתיה מי לית ליה\". ביאור הדבר - דגזל פחות משו\"פ הוי מעשה גזילה ואע\"פ שאין בכך גזילת ממון. כותי חייב על מעשה גזילה אפילו כשלא גזל ממון. ואילו ישראל חייב דוקא על גזילת ממון. ומ\"מ במעשה גזילה גרידא איסור חל גם בישראל. וכך כ' רש\"י שם (ד\"ה צערא כו') ז\"ל הלכך גזל הוא אלא שאין ב\"ד ישראל נזקקין להשיבו דבתר הכי מחיל ליה, ובישראל בישראל נמי אסור ומעבר לא עבר דכתיב לא תגזול והשיב את הגזילה אמידי דהשבון קרי גזל ואידך לא, אבל בכותי דלאו בר השבון הוא שכל דינו למיתה לא נפיק פחות משו\"פ מכלל פרוטה ואפי' מישראל דמחיל ליה בתר הכי עכ\"ל. פירוש דבריו שבישראל חלות גזילה תלויה בחפצא של ממון הניתן להשבה דהיינו בשוה פרוטה. ואילו בכותי חיוב גזילה תלוי במעשה גזילה בשעתה ולא בחיובי השבה, ולפי' כותי חייב אף בפחות משו\"פ המהווה מעשה גזילה בשעתה.<br>עיין בש\"ע חו\"מ (שנ\"ט, א') שפסק שמותר לגזול מישראל דבר שאינו מקפיד עליו אלא שהירושלמי אוסרו משום מדת חסידות. לפי ה\"ה הנ\"ל שפחות משו\"פ הוי חצי שיעור הפסק מתקבל כי דבר שאינו מקפיד עליו אינו נתפס באיסור חצי שיעור. אמנם לגר\"ח זצ\"ל ניתן לפקפק בפסק זה שיתכן שאע\"פ שאינו מקפיד מ\"מ אסור לגזלו שהרי עושה מעשה גזילה. ברם יתכן שאין מעשה גזילה חל בדבר שאינו מקפיד עליו. אמנם עיין בפאת השולחן (סי' ט\"ז סעיף ח' ס\"ק י\"א) שכ' שלרמב\"ם אסור מעיקרא דדינא וכדמבואר אליבא דהגר\"ח זצ\"ל.</i>. ובכן מבואר הא דכלל הרמב\"ם את האיסור של פחות משו\"פ באותה ההלכה של הגונב ע\"מ לשלם<sup>19)</sup><i class=\"footnote\">אלא דצ\"ע בהל' גזלה שהרמב\"ם הביא את האיסור לגזול כל שהוא דין תורה (פ\"א הל\"ב) והשמיט את האיסור של הגוזל ע\"מ לשלם. ואמר רבינו זצ\"ל בשיעורים שיש סברא לומר שהאיסורים האלה (של חצי שיעור וע\"מ לשלם וכו') בעיקרם חלות איסורי גזילה הם ולא חלות איסורי גניבה שהרי כבש חפצא חברו בידיו בלי רשות, אך לא לקח ממון מרשות בעלים, וצ\"ע.</i>.",
            "<b>בא\"ד. אסור לגנוב כל שהוא דין תורה עכ\"ל.</b> ויש לעיין, האם אסור לגזול איסורי הנאה או לא.",
            "ונ\"ל, דדין איסורי הנאה תלוי בפירושי ה\"ה והגאון ר' חיים זצ\"ל. לה\"ה, איסור גזילה בפחות משוה פרוטה הוא משום דחצי שיעור אסרה תורה דחזי לאצטרופי לשיעור וכדאיתא ביומא (דף עד.), אבל איסורי הנאה דאינם ראוים להצטרף לפרוטה, דאינם ממון כלל, אינם כלולים באיסור זה. ואילו לגאון ר' חיים זצ\"ל, פחות משוה פרוטה אינו ממון, ומ\"מ אסרה תורה לגברא לעשות מעשה גניבה, אע\"פ דאינו גונב ממון חבירו. ואליביה גם איסורי הנאה נכללים באיסור זה<sup>20)</sup><i class=\"footnote\">רבינו זצ\"ל נקט כאן דאיסה\"נ הם שלו. אך עיין בר\"ן במס' נדרים (דף פה. ד\"ה ואני) הסובר שהנודר איסה\"נ על חפצא הפקירו, ויתכן דה\"ה בכל איסה\"נ דהויין הפקר. עיין במס' גיטין (דף כ.) שהמגרש באיסה\"נ מגורשת, ומשמע דהוי שלו כדי להקנות את הגט לאשתו. ועיין באבני מלואים (סי' כ\"ח ס\"ק נ\"ו) שגט אינו זקוק להקנאה אלא למעשה נתינה. והגר\"ח זצ\"ל סבור שגט צריך קנין ואיסה\"נ בני הקנאה נינהו. רבינו זצ\"ל כאן סובר כגר\"ח זצ\"ל דאיסה\"נ הם שלו ובני הקנאה הם.</i>.",
            "איתא בגמרא (ב\"מ דף מז. - מז ב) שקונים חליפין בכלי פחות משוה פרוטה ואין קונים באיסורי הנאה. ולה\"ה חילוק זה מובן דפחות משוה פרוטה הוי עכ\"פ ממון, ואיסורי הנאה אינם ממון. אבל לגר\"ח זצ\"ל, הסובר שבין פחות משוה פרוטה ובין איסה\"נ אינם ממון, למה שונים דיניהם בנוגע לחליפין.",
            "והתירוץ פשוט. חליפין קונה רק בכלי, וכלי פחות משוה פרוטה נחשב לכלי, אבל דין איסה\"נ מפקיע את שם הכלי מהחפצא לגבי קנין חליפין ומשו\"ה אין איסה\"נ קונים בחליפין.",
            "<b>רמב\"ם (פ\"א מהל' גזילה הל\"ג). וז\"ל אי זהו גוזל כו' שנכנס לרשותו שלא ברצון הבעלים ונטל משם כלים עכ\"ל.</b>",
            "משמע שאפילו כשעצם נטילת הכלים בסתר בלי ידיעת הבעלים, ג\"כ נחשב לגזלן, דמכיון דתחילת כניסתו לרשות הבעלים היתה בעל כרחם, עם ידיעתם של הבעלים, כל מה שלוקח ממנו אח\"כ ג\"כ נחשב לגזילה, ואע\"פ דאין הבעלים רואים ויודעים מה שלוקח בפרט, גזילה היא ולא גניבה.",
            "<b>בא\"ד. או שתקף בעבדו ובבהמתו ונשתמש בהן עכ\"ל.</b> ר\"ל, שואל שלא מדעת הוי גזלן. והנה, החילוק בין שואל שלא מדעת לשאר גזלנים הוא ששואל שלא מדעת נוטל בהמת חבירו להשתמש על מנת להחזיר, משא\"כ כל הגזלנים שגוזלים שלא על מנת להחזיר. וצ\"ע, שאם שואל שלא מדעת נחשב לגזלן, למה אינו נחשב ג\"כ לגנב כששואל בסתר.",
            "ונ\"ל ע\"פ היסוד של הג\"ר חיים זצ\"ל, הובא למעלה, שגניבה חלה רק כשיש מעשה גניבה מרשות הבעלים, משא\"כ גזילה שתלויה אך בעיכוב ממון שאינו שלו. ולפי\"ז י\"ל, שבשואל שלא מדעת, מכיון שלקח הממון על מנת להחזיר, חסר מעשה גניבה, דלקיחת הגנב מבית הבעלים צריכה להיות לקיחה גמורה, שלא על מנת להחזיר. וכשלוקח ע\"מ להחזיר חסרה לקיחת גניבה ונחשבת לגזילה - לכובש ממון חבירו - ולא לגניבה. ולפי', שואל שלא מדעת אפילו כששואל בסתר הוי גזלן.",
            "<b>בא\"ד. או שירד לתוך שדהו ואכל פירותיה עכ\"ל.</b> ר\"ל שירד לתוך שדה חבירו שלא ברשות ועבדה, שידו על התחתונה, ואם אכל פירות שגדלו נחשב לגזלן. והחידוש בזה ע\"פ מה דמבואר בירושלמי (פ\"א דמעשרות) שהזורע שדה הפקר חייב במעשרות, וכן פסק הרמב\"ם בפ\"ב מתרומות (הלי\"א). וביאר הגר\"ח זצ\"ל (עי' בספרו פכ\"א מהל' מלוה הל\"א) שאין הכוונה שקנה את השדה אלא אע\"פ שהשדה עדיין הפקר מ\"מ הזורעה קונה את הפירות מדין מעשה ידיו דהואיל וגרם לגידול הפירות זוכה בהם מדין מעשה ידיו. ובכן ביורד לתוך שדה חבירו היה מקום לומר דהפירות שלו הם מדין מעשה ידיו כמו בשדה הפקר, קמ\"ל הרמב\"ם דהפירות הויים דבעל השדה מחמת זכותו לומר ארעי אשבח. ואם היורד אכל את הפירות אע\"פ שהן מעשה ידיו נחשב לגזלן שהרי גזלם מבעל השדה. ונראה דלא רק אכילת הפירות הוי' גזילה, אלא גם עצם הירידה לתוך שדה חבירו ועבודתו בשדה ג\"כ הוי מעשה גזילה.",
            "<b>רמב\"ם (שם הל\"ד). וז\"ל אי זהו עושק זה שבא ממון חבירו לתוך ידו ברצון הבעלים וכיון שתבעוהו כבש הממון אצלו בחזקה ולא החזירו כגון שהיה לו ביד חבירו הלואה או שכירות והוא תובע ואינו יכול להוציא ממנו מפני שהוא אלם וקשה עכ\"ל.</b>",
            "ויש לעיין, האם איסור עושק חל דוקא בכפירת שעבוד, כגון במלוה או בשכירות, או אפילו בכפירת בעין, כגון בפקדון וכדומה. באמת מלישנא דרמב\"ם אין הוכחה, שבתחילת ההלכה פסק שעושק נוהג בממון חבירו שבא לידו ברצון הבעלים, ומשמע דאפי' בבעין יש עושק, אבל בדוגמאותיו מצייר רק כפירת שעבודים כגון הכופר במלוה ושכירות, וצ\"ע בזה<sup>21)</sup><i class=\"footnote\">עיין בסה\"מ לרמב\"ם ל\"ת רמ\"ז ז\"ל הזהירנו במה שהוא אצלנו בעין שלא לעכב אותו ולא נתנהו לו והוא אמרו לא תעשוק כו' עכ\"ל, מפורש שהלאו חל גם כשאינו מחזיר בעין, עיי\"ש. עי' בשינוי נוסחאות ברמב\"ם מהדורת פרנקל שבכתבי יד הגירסא בהלכות הרמב\"ם הוא \"או פקדון\" וכן איתא בסמ\"ג ובטור. ברם בשו\"ע איתא כלפנינו. עוד צ\"ע במה שהרמב\"ם מצייר עושק רק בכובש ממון בחזקה ואינו מצייר דהכופר בבי\"ד הוי עושק. ועיין בשיעורים להלן.</i>.",
            "<b>בא\"ד. ואינו יכול להוציא ממנו מפני שהוא אלם וקשה עכ\"ל.</b> ר\"ל, שאם כשהיה תובעו בב\"ד היה יכול להוציא ממנו, רק שאינו רוצה לטרוח לתובעו לדין, ליכא עושק, דהתופס יכול לומר עד שתתבעני לדין איני רוצה להחזיר לך הממון, בבי דינא אחזיר לך ממונך, כי במקום שהנתבע רוצה לשלם בבית דין ליכא עושק<sup>22)</sup><i class=\"footnote\">עיין בפרש\"י לב\"מ (דף ג: ד\"ה והאי בכולי כו') דהמשתמט לא חשיד אממונא, כלומר שאינו עובר על איסורי עושק וגזילה.</i>.",
            "<b>רמב\"ם (פ\"ב מהל' גניבה ה\"א). וז\"ל שגנב נכסי הקדש אינו משלם אלא הקרן בלבד שנאמר ישלם שנים לרעהו ולא להקדש כו' וכן הגונב קדשים מבית בעליהן בין קדשי קדשים בין קדשים קלים בין קדשים שאין הבעלים חייבין באחריותן בין קדשים שהבעלים חייבין באחריותן הרי זה פטור מן הכפל ומתשלומי ד' וה' שנאמר וגונב מבית האיש ולא מבית הקדש עכ\"ל.</b>",
            "<b>א.</b><br>וצ\"ע, למה הביא הרמב\"ם ב' פסוקים, הפסוק דרעהו לגניבת בדק הבית והפסוק דוגונב מבית האיש לגניבת קדשי מזבח.",
            "ותירץ מרן הגאון ר' חיים זצ\"ל, דבאמת שונים קדשי בדק הבית מקדשי מזבח. דקדשי בדק הבית ממונם של הקדש הם, ואין להדיוט המקדיש שום קניינים ובעלות בחפצא לאחר שהקדישו לבדק הבית. נמצא שגנבו מהקדש ובכן הביא הרמב\"ם את הפסוק של רעהו המחדש דפטור מלשלם כפל להקדש, אבל משלם את הקרן להקדש.",
            "מאידך בקדשי מזבח, גופו של ההקדש הוא קדושת קרבן להקרבה. אבל עדיין נשארו קניינים ובעלות להמקדיש. ובכן הביא הרמב\"ם את הפסוק של וגונב מבית האיש לפוטרו מלשלם כפל להדיוט אך חייב לשלם לו את הקרן.",
            "והנה מן הפסוק של וגונב מבית האיש, נלמד ג\"כ הדין שהגונב מן הגנב משלם קרן ולא כפל, ויל\"ע האם הפטורים של הגונב מן הגנב וגונב קדשי מזבח הן ב' הלכות נפרדות או דלמא הלכה אחת הן ביסוד דינן.",
            "ומרן הגר\"ח זצ\"ל אמר, שבאמת הפטורים מכפל בגונב מן הגנב ובגונב נכסי הקדש הם חלות פטור אחד. חלות גניבה חלה רק כשיש לקיחה מרשות הבעלים, וכנ\"ל. מאידך גזילה חלה בכל כבישת ממון. חילוק זה הוא היסוד של גזה\"כ וגונב מבית האיש, דהיינו שיש חלות דין של גניבה רק כשיש מעשה גניבה מרשות הבעלים. ולפיכך הגונב מן הגנב פטור מכפל שהרי החפצא אינו ברשות הבעלים משעת הגניבה הראשונה. וכן בגונב קדשי מזבח אין גניבה מרשות הבעלים, כי אע\"פ שהקרבן קנוי לבעלים בתורת שלו, עכ\"ז אינו ברשותו, שאין לבעלים בעלות להקנות את קרבנו לאחר (רמב\"ם פ\"ד מהל' מעילה הל\"ח), כי חלות השם של קרבן פוגמת את בעלותו בבהמה לענין הקנאה ותשמישין ושאר דברים ולכן הוי אינו ברשותו אע\"פ שהקרבן שלו ויש לו קנין בגופו בנוגע להקרבה. ולפי' הגונב קרבן חבירו פטור מכפל, דאינו גנב, מאחר שלא הוציא ממון חבירו מרשותו, כי עכ\"פ קרבן אינו ברשות בעליו<sup>23)</sup><i class=\"footnote\">צ\"ע מדין הקדש עילוי דנחשב הקרבן ברשות בעליו, עיין ברמב\"ם פ\"ו מהל' ערכין (הל\"ח) שיכול להקדיש קדשי מזבח לבדק הבית. ויתכן שיסוד החילוק הוא שקדושת בדק הבית לא סותרת עיקר דין קדושת הקרבן להקרבה ולפיכך בנוגע לכך יש לו כח בעלים. ראה הערה הבאה.</i>. וזהו גם יסוד הפטור מכפל בגונב מן הגנב, דאין החפצא ברשות הבעלים. ונמצא דגונב קרבן וגונב מן הגנב פטורים מכפל משום פטור א' - דהיינו, חסרון מעשה גניבה מרשות הבעלים. מ\"מ שניהם חייבים בקרן מטעם גזילה, שהרי עכבו ממון חבירו בידיהם.",
            "והנה כתב הרמב\"ם (פ\"ג מהל' מעשר שני הל' כ\"ד) ז\"ל כבר ביארנו שהמעשר ממון גבוה הוא. לפיכך אנו אומרים שהגונב מעשר שני אינו משלם תשלומי כפל והגוזלו אינו משלם חומש עכ\"ל. ובביאור פסקו נראה דכיון דמע\"ש ממון גבוה הוא ואינו יכול להקנותו אינו ברשותו. ובכן ליכא מעשה גניבה מרשות בעלים לחייב הגנב בכפל וכדדרשינן וגנב מבית האיש. ועכ\"ז חייב לשלם קרן לבעלים מדין גזילה שהרי יש חלות בעלות וקנין הדיוט במעשר שני<sup>24)</sup><i class=\"footnote\">עיין בס' קובץ חידושי תורה לגר\"מ וגרי\"ד זצ\"ל בדין מע\"ש ממון גבוה (דף פג - צג). רבינו זצ\"ל ביאר שם את שיטת הרמב\"ם במע\"ש ממון גבוה. הרמב\"ם פסק בפ\"ג מהל' מע\"ש (הלי\"ז) ז\"ל מע\"ש ממון גבוה הוא שנא' לד' הוא לפיכך אינו נקנה במתנה עכ\"ל. מאידך פסק בפ\"ג שם (הלכ\"ה) שיכולים הבעלים להקדיש מע\"ש עם הקדש עילוי לבדק הבית. וצ\"ע שאם מע\"ש אינו שלהם להקנות להדיוט היאך יכולים להקדישו לבדק הבית. ותירץ רבינו שאע\"פ שמע\"ש ממון גבוה הוא אין זה מפקיע לגמרי את בעלות הבעלים כי מע\"ש עדיין שלהם, אלא דמצות מע\"ש להאכל בירושלים ע\"י הבעלים אוסרת ההקנאה לאחרים ועוד תשמישין אחרים. ואילו הקדש עילוי לבדק הבית חל שאינו סותר את מצות מע\"ש שבחפצא, ובכן יש לבעלים בעלות ורשות להקדישו הקדש עילוי.<br>עוד ביאר שמצות החפצא דמע\"ש אוסרת ומפקיעה את ההקנאה בין בגבולים ובין בירושלים, ולפיכך פסק הרמב\"ם שאין להקנותו בכל מקום. ואילו דיני הפסול והפטור דמע\"ש למצה, אתרוג, חלה, ובכור חלים רק בגבולים ולא בירושלים. עיין ברמב\"ם פ\"ו מהל' חמץ ומצה (הל\"ח) בפ\"ח מהל' לולב (הל\"ב) בפ\"ו מהל' בכורים (הל\"ד) ובפ\"ה מבכורות (הל\"ט). דינים אלו אינם תלויים בניתן למצותה דמע\"ש אלא בעצם חלות הקנין של ממון גבוה ושל ממון הדיוט. עצם חלות הקנין שונה בירושלים מחלות הקנין שבגבולים. בירושלים עיקר הקנין שייך יותר להדיוט ואילו בגבולים שייך הוא יותר לגבוה. ומ\"מ מצות מע\"ש דהיינו הניתן של מע\"ש למצות אכילת הבעלים לא משתנה, ולפי' גם בירושלים אין להקנותו.<br>מ\"מ בנוגע להמבואר בשיעורים לענין חלות דין גניבה, מע\"ש אינו ברשות הבעלים. כי מאחר שלא ניתן להקנותו, ואע\"פ שהבעלים יכולים להקדישו, הרשות של הבעלים במע\"ש שלהם מוגבלת ואינה רשות גמורה. ומשו\"ה לקיחת המע\"ש אינה מעשה גניבה מרשות בעלים אלא חלות גזילה.<br>והנה דין הגונב מע\"ש דומה לדין הגונב קרבן דשניהם פטורים מכפל אך חייבים לשלם קרן לבעלים מדין גזילה. דיניהם שונים מדין הגוזל מבדק הבית המשלם קרן להקדש כי בבדק הבית הקדש הוא הבעלים בדיני ממונות ומחייב תשלומי קרן. ואמר רבינו זצ\"ל דפשיטא שתשלומי הקרן לבדק הבית מתקדשים בחלות קדושה כמו כל הקנאת דבר לבדק הבית הגורמת חלות הקדש. ואילו כשמשלם את הקרן לבעל מעשר שני נראה שהתשלומין נשארו חולין ולא מתקדשים בקדושת מע\"ש. התשלומין הם לבעלים לבדם מחמת הפסדם ולא למע\"ש, ואי אפשר שהתשלומין יתפסו בקדושת מע\"ש, כי אינם ככסף פדיון מע\"ש המתקדש בקדושת מע\"ש משום חלות הפדיון. ויל\"ע בגנב קרבן דמשלם קרן לבעלים האם הדמים חולין או קדושים, ומסתבר שגם בקרבן שאין הדמים קדושים אלא חולין כמו במע\"ש.<br>יש להעיר על הרמב\"ם דפסק שהגונב מע\"ש משלם קרן בין שגנב בירושלים ובין שגנב בגבולים ואינו מחלק ביניהם, ופסק דמשלם את הקרן לבעלים בכל מקום, וצ\"ע שהרי הרמב\"ם פסק שמע\"ש בגבולים ממון גבוה לענין מצה, לולב, חלה, ובכור, ולפי ביאור רבינו זצ\"ל הוא חלות דין קנין ממון לגבוה, וא\"כ בגבולים למה משלם הגזלן את הקרן לבעלים ההדיוט ולא לגבוה דהוי עיקר הבעלים דמעשר שני.<br>והנה בגבולים רק הבעלים חייבים במצות הבאת מע\"ש לירושלים. ונראה מזה שאף בגבולים יש חלות קנין להדיוט ביחד עם חלות דין ממון גבוה, ומשו\"ה זוכה ההדיוט בקרן דגזילה. אלא שחלות דין ממון גבוה דבגבולים חזקה יותר מקנין ההדיוט לענין מצה אתרוג וכו'. והחילוק שביניהם צריך ביאור. ורבינו זצ\"ל אמר פעמים רבות בשיעורים שלדעתו אין לגבוה חלות קנין ממש במע\"ש ואפילו בגבולים. אלא שבעלות וקנין ההדיוט במע\"ש שבגבולים מצומצמת יותר מהקנין שיש לו בירושלים. ומאחר שבגבולים קנין ההדיוט חלש יותר נחשב כממון גבוה לענין מצה אתרוג חלה ובכור. ברם כ\"ז בנוגע לתוקף הקנין של הדיוט אך לגבוה עצמו אין קנין. ולפיכך תשלומי הקרן דגזילה הם להדיוט לבדו אף בגבולים כי רק להדיוט יש חלות קנין ממש ושם בעלים במע\"ש ולא לגבוה. מאידך בנוגע למצה, אתרוג וכו' קנין ההדיוט בגבולים חלש ביותר וחלים הפסולים ופטורים של גבוה. וע\"ע לקמן בשיעורים (דף סב:) ד\"ה יצא הקדש רעהו כתיב ובשיעורים (דף סח:) ד\"ה מעשר שני ממון גבוה.</i>.",
            "<b>ב.</b><br>מבואר בתוס' (לקמן דף עו. ד\"ה והשתא ובדף עט. ד\"ה גנב) שהגונב ומקדיש לבדק הבית משלם ד' וה' כי \"מה לי מכרו להדיוט מה לי מכרו לשמים\" (ב\"ק דף עט.), ואילו הגונב ומקדיש למזבח פטור מד' וה' כי \"מעיקרא תורא דראובן והשתא תורא דראובן\" (שם דף עו.). הגמרא לדעת הגר\"ח זצ\"ל קובעת שקדשי בדק הבית חלוקים מקדשי מזבח בעיקר חלותם. הגונב ומקדיש לבדק הבית חייב בד' וה' מדין מכירה שכן קדשי בדק הבית הויין ממון הקדש וקנינו. המקדיש מקנה את הבהמה להקדש בקנין גמור ואחרי שמקדישו אין לבהמה שייכות כלל להדיוט. מאידך בקדשי מזבח עיקר דינם הוא חלות קדושה למצות הקרבה ע\"ג המזבח, אבל גם אחרי ההקדש המקדיש הוא הבעלים דהקרבן ויש לו בו קנין. לפיכך אין ההקדש למזבח כמכירה להדיוט ופטור הגנב מד' וה'.",
            "יש מקורות אחרים לשיטת הגר\"ח זצ\"ל:",
            "א) הרמב\"ן בספרו מלחמות ה' לפרק הגוזל בתרא (דף מא. בדפי הרי\"ף ד\"ה עוד) דן אם גנב והקדיש קונה מדין שינוי רשות. הדיון נוגע רק כשהקדיש הגנב את הדבר בקדושת מזבח, ואילו בגנב והקדיש לבדק הבית פשוט לרמב\"ן שיש קנין שינוי רשות. וז\"ל הא דאמרי' מעיקרא תורא דראובן והשתא תורא דראובן לומר לך שאין זה שינוי רשות כו' א\"נ שינוי רשות נמי איכא כו' ובעה\"מ גופיה ז\"ל מוקים לה בהקדש בדק הבית ושינוי רשות גמור איכא עכ\"ל. וביאור החילוק אליבא דהגר\"ח זצ\"ל הוא שחלות קדשי בדק הבית מהווה קנין ממון גמור להקדש ולא נשאר קנין הדיוט ולכן בודאי מהוה שינוי רשות. אך בקדושת הגוף למזבח ההקדש חל בעיקרו לקדש את הבהמה למצות הקרבה, ובעל הקרבן יש לו בעלות וקנין ממון לגבי הקרבה, ולכן יתכן שאין כאן שינוי רשות.",
            "ב) רש\"י (בפסחים ה ב ד\"ה ולא יראה לך) מפרש שהמיעוט \"אתה רואה של גבוה\" המפקיע חמץ של גבוה מאיסור בל יראה ובל ימצא הוא בחמץ שהקדישו לבדק הבית, משמע שעל חמץ שהקדישו למזבח - כגון לחמי תודה - עובר בב\"י וב\"י, ולכאורה תמוה דמ\"ש. ונראה שלדעת רש\"י הפוטר בחמץ גבוה אינו השם של קודש שבחפצא אלא הבעלות של הקדש. ובכן שונים קדשי בדק הבית מקדשי מזבח שכן דוקא בקדשי בדק הבית ישנה בעלות הקדש הפוטרת מב\"י וב\"י ולא בקדשי מזבח.",
            "ג) תוס' ישנים בכריתות (דף יג: ד\"ה ואשם אחד) כותבים שהשיעור של שו\"פ במעילה חל בקדושת דמים בלבד ואילו המועל בקדושת הגוף חייב בכ\"ש. וביאר הגר\"ח זצ\"ל שבקדו\"ד הואיל ויש בה רשות גבוה המחייב של מעילה הוא חלות גזילה ואין גזילה בפחות משו\"פ. ואילו בקדוה\"ג המחייב של מעילה הוא חילול ההקדש ואיסה\"נ בשיעור כל שהוא<sup>25)</sup><i class=\"footnote\">ברם צ\"ע למה דין איסה\"נ דהקדש אינו מחייב מעילה בכ\"ש אף בקדו\"ד כמו שמחייב בקדוה\"ג. ויתכן שלדעתו איסה\"נ דהקדש לא חל בקדו\"ד כיון שמשתמשים בו לכל צורכי בדק הבית, משא\"כ בקדוה\"ג. ועיין ברשימות שיעורים לשבועות ונדרים חלק א' בענין מעילה אות ד'.<br>ברם יל\"ע שהרי התוס' חילקו בין קדוה\"ג לבין קדו\"ד, ואילו הגר\"ח זצ\"ל חילק בין קדושת בדק הבית לבין קדושת המזבח, ונ\"מ לדין המקדיש בעל מום למזבח המתקדש בקדושת דמים למזבח, וצ\"ע.</i>.",
            "ד) עיין ערכין (כח:) ותמורה (לב.) שיש הקדש עילוי דקדשי מזבח להוסיף בהם קדושת בדק הבית, אבל לא איפכא. והסביר הרמב\"ם (פ\"ו מערכין הל\"ח) הטעם שלא חל הקדש עילוי כשמקדיש קדשי בדק הבית למזבח וז\"ל שאין אדם מקדיש דבר שאינו שלו עכ\"ל, ואילו בקדשי מזבח יכול להקדישם הקדש עילוי לבדק הבית ומוכח דהויים שלו וקנינו<sup>26)</sup><i class=\"footnote\">צ\"ע שהרי הרמב\"ן בפירושו עה\"ת (פ' מטות) כותב שעיקר חלות הנדר של הרי עלי קרבן מדין קנין אמירתו לגבוה כמסירתו להדיוט, והא אליבא דהגר\"ח זצ\"ל עיקר דין הקרבן אינו קנין ורק הטלת קדושת הגוף. (עיין ברשימות שיעורים לשבועות ונדרים חלק א' בענין נדרי גבוה אות א' ובענין צדקה אות ג').</i>.",
            "<big><strong>בענין אחריות וחיוב תשלומין בשומר וגזלן.</strong></big>",
            "<b>א.</b><br>לרוב ראשונים יש חילוק בין חיוב התשלומין של שומר לבין חיוב תשלומין של גזלן. לדעתם שומר משלם משעת פשיעה וגזלן משעת גזילה<sup>27)</sup><i class=\"footnote\">עיין בקצות החשן סי' רצ\"א סעיף א' אות א'.</i>. יסוד החילוק הזה הוא דשומר נתחייב בהשבת הבעין משעת משיכה וחלה אחריות בעד הבעין, שאם נאבד ישלם כשוויו בשעת אבידה ופשיעה. ואילו בגזלן משעת משיכה מרשות הבעלים חל חיוב תשלומין נוסף על החיוב של השבת בעין, כי מעשה הגזילה מרשות הבעלים מחייב הגזלן בשעתו לשלם דמים בעד החפצא שגזל. ואם החפץ נאבד, שאי אפשר לקיים השבת הבעין, משלם דמים כשווי החפץ בשעת הגזילה.",
            "והנה יתכן להסביר דין הגזלן שמשלם כשעת הגזילה בשני אופנים: א) כי מה שמפסיד הגזלן ממון מהבעלים ומזיקו מחייבו לשלם משעת הגזילה; ב) שבשעה שגוזל הגזלן קונה קנייני גזילה בדבר הגזול וחייב לשלם דמים בעד קנייני הגזילה שקנה. ויש להוכיח דיש לגזלן קנייני גזילה מזה שגזלן שהשתמש בחפץ הגזול אינו מחוייב לשלם דמי שכירות להנגזל (עי' ברמב\"ם פ\"ג מגזילה הל\"ו ולקמן (דף צז.)), קנייני הגזילה שלו נותנים לגזלן בעלות לתשמישין ואין לנגזל זכות לתבוע ממנו דמי מה שנהנית.",
            "ונ\"מ בין שני הפירושים האלה הוא בגזלן שהפסיד ממון מהבעלים במקום שאין לו קניני גזילה בדבר הגזול, וישנם כמה ציורים של גזלן שאין לו קניני גזילה בגוף החפצא שגזל וחייב עכ\"ז בהשבת הגזילה וכדלהלן.",
            "א) עיין בשיטה מקובצת לקמן (דף צז. ד\"ה אי וכו') בנוגע לדין אין שמין לגנב ולגזלן משום ששינוי קונה, שהובאה שם שיטת הראב\"ד המבחינה בין גזילה דעלמא לבין שואל שלא מדעת גזלן, וז\"ל הו\"ל כשואל שלא מדעת דאע\"ג דמשוינן ליה כגזלן לענין מתה מחמת מלאכה ולכל אונסין אפילו הכי לא נפיק ליה מכלל שואל ואפילו בפחתא דאית ביה שינוי שמין לו שברים כשואל דלא קנסינן ליה כולי האי וכו' עכ\"ל. וביאר הגר\"ח זצ\"ל<sup>28)</sup><i class=\"footnote\">וכן איתא בס' הגר\"ח על הרמב\"ם פ\"ב מהל' גזילה (הלט\"ו) בסוף דבריו.</i> שלדעת הראב\"ד חיוב תשלומין דגזילה חל בשואל שלא מדעת, אבל אין לו קניני גזילה בגוף החפץ הגזול<sup>29)</sup><i class=\"footnote\">אלא שקונה קנינים לתשמישין, ולפיכך אינו משלם דמי השתמשות. ועיין עוד בשיעורים לקמן (דף צז.) בביאור הפטור מלשלם מה שנהנית אליבא דהראב\"ד.</i>, ולכן שינוי אינו קונה את החפצא לשואל שלא מדעת כי שינוי קונה רק בשביל גזלן שיש לו קניני גזילה. ורק גזלן ממש שהוציא את החפץ הגזול מרשות בעליו קונה אותו בקניני גזילה ולא שואל שלא מדעת.",
            "בהתאם לכך, טען הגר\"ח זצ\"ל, לאותם הראשונים הסוברים שלולב הגזול פסול כל שבעת ימי החג שכן גזול הוא פסול בחפצא<sup>30)</sup><i class=\"footnote\">עיין בענין מצוה הבאה בעבירה לקמן (דף סז.) וברשימות שיעורים למס' סוכה (דף ק\"כ - קכ\"ב).</i>, בכל זאת לולב שאול שלא מדעת כשר למצוה בשאר ימי החג, כי מאחר שאין לשואל שלא מדעת קניני גזילה בחפצא אין בלולב עצמו חלות שם פסול של גזול.",
            "והוסיף הגר\"מ זצ\"ל דאע\"פ שבגזל ולא נתייאשו הבעלים שניהם אינם יכולים להקדישו - זה לפי שאינו שלו וזה לפי שאינו ברשותו - היינו דוקא בגזילה ממש, שקניני הגזילה שיש לו לגזלן עוקרים את החפץ מרשותו של הנגזל. אולם בשואל שלא מדעת, מאחר שאין לגזלן קניני גזילה, שפיר יכול הנגזל להקדישו<sup>31)</sup><i class=\"footnote\">עיין במחלוקת בין בעה\"מ לבין הרמב\"ן במלחמות פרק שור שנגח דו\"ה (יח. בדפי הרי\"ף). לבעה\"מ יכול נגזל להקדיש גזילה בזמן שהגזלן רוצה להחזירו ולרמב\"ן לא יכול כ\"ז שהדבר הגזול בידי הגזלן. ולכאורה דברי הגר\"מ זצ\"ל הם אליבא דהרמב\"ן הסובר דדין אינו ברשותו תלוי בקניני גזילה בחפצא ולא כבעה\"מ הסובר שתלוי בהיכא תמצא.</i>.",
            "לפי זה מבואר היטב פסק הרמב\"ם (פ\"ו מהל' מעילה הל\"ג - ד ועיין בהשגות הראב\"ד) שבבדק הבית המעילה של הוצאה מוציאה לחולין ולא המעילה של הנאה. וקשה שהרי הנהנה מהקדש הוי שואל שלא מדעת וצריך להוציא לחולין כגזלן מהקדש. ונראה שהרמב\"ם סובר שקניני גזילה בלבד מוציאים הקדש לחולין, ולכן חילק בין הנאה לבין הוצאה, שרק מעילת הוצאה מחללת ההקדש הואיל וקניני גזילה חלין בגוף ההקדש, אבל לא מעילת הנאה ושל שואל שלא מדעת הואיל וחסרים קניני גזילה. מאידך הראב\"ד (שהשיג על הרמב\"ם שם) סובר שכל מעשה גזילה מוציא לחולין ואפילו בלי קניני גזילה, ולכן סובר שאף בנהנה מהקדש יוצא לחולין<sup>32)</sup><i class=\"footnote\">עיין ברשימות שיעורים לשבועות ונדרים חלק א' (דף ר\"א).</i>.",
            "ובכן אם דין הגזלן לשלם כשעת הגזילה הוא משום קניני הגזילה, אזי שואל שלא מדעת לא ישלם משעת הגזילה שהרי אין לו קנינים. ואילו אם גזלן משלם כשעת הגזילה משום הפסד ממון הבעלים, גם שואל שלא מדעת ישלם משעת הגזילה.",
            "ואין להקשות מגמ' ב\"מ (דף מג.), דהתם מיירי בשומר ששלח יד בפקדון ובכלל החידוש דשליחות יד הוא דשליחות יד במקצתו כשליחות יד בכולו, ולכן מאחר דשלח בו יד להשתמש בו הו\"ל כאילו גזל את כל גוף החפץ, וקונה קניני גזילה בחפץ, ומשום כך משלם כשעת הגזילה<sup>33)</sup><i class=\"footnote\">עיין בס' אמרי משה (סי' ל\"ד). ומדברי רבינו זצ\"ל מתורצת קושיתו על פירוש ר' חיים זצ\"ל בראב\"ד.</i>.",
            "ב) עיין ברמב\"ם (פ\"ד מהל' גניבה הל\"ב - ג) שכתב וז\"ל אבל אם שלח בו יד וטען טענת גנב ונשבע ובאו עדים פטור מן הכפל שכיון ששלח יד נתחייב בו וקנהו, וכן הטוען טענת אבידה בפקדון ונשבע וחזר וטען טענת גנב ונשבע ואח\"כ באו עדים פטור מן הכפל שכבר יצא הפקדון מידי הבעלים משבועה ראשונה עכ\"ל. והנה הרמב\"ם נימק הפטור בטט\"ג אחר שליחות יד משום \"שנתחייב בו וקנהו\" ואילו בטוען טענת אבידה (שכפר בפקדון) הביא טעם אחר לפטור \"שכבר יצא הפקדון מידי הבעלים משבועה הראשונה\", כלומר שלא היה מחוייב לישבע השבועה דטט\"ג מכיון דכבר נשבע שבועת השומרים דנאבד, ודוקא כשחייב לישבע שבועת השומרים חייב בכפל דטט\"ג. ולכאורה צריך ביאור מה שחילק הרמב\"ם בין השולח יד בפקדון לבין הכופר בפקדון (כשטען טענת אבידה ונשבע לשקר) דהרי אף הכופר בפקדון גזלן ונתחייב בו מדין גזלן כמו השולח יד (וכן השיג הראב\"ד במקום).",
            "ונראה שלרמב\"ם השולח יד קונה קניני גזילה מאחר שהוציא את הפקדון מרשות בעליו במעשה קנין אבל הכופר בפקדון שלא עשה מעשה קנין אינו קונה קניני גזילה. וכן מדוייק ברמב\"ם פ\"ג מהל' גזילה (הלי\"א) וז\"ל השולח יד בפקדון כו' הרי זה גזלן ונתחייב באונסיו ונעשית הגזילה ברשותו כדין כל הגזלנים עכ\"ל, כלומר שיש לגזלן קניני גזילה ובכן \"הגזילה ברשותו\". ואילו (שם הלי\"ד) כ' וז\"ל הכופר בפקדון בבי\"ד אם היה ברשותו בשעת שכפר נעשה עליו גזלן וחייב באונסו עכ\"ל, ולא כתב \"ונעשית הגזילה ברשותו\" משום שאין לכופר בפקדון קנין גזילה בפקדון. משום כך סובר הרמב\"ם שבשומר ששלח יד בפקדון כלתה השמירה ותו לא מתחייב בטט\"ג, ואילו בכופר בפקדון לא כלתה השמירה. השמירה בטלה דוקא כשהחפצא של הפקדון גזול - כשיש לגזלן קנין גזילה בפקדון - שלא יתכן שחפצא יהיה גזול ובבית שומר בבת אחת. ולכן דוקא בשליחות יד השמירה בטלה ולא בכופר בפקדון שאין לו קנין גזילה דאע\"פ דהוי גזלן לא נפקע ממנו חלות דין שומר. (ונראה שהראב\"ד הסובר שטט\"ג חייב אף מששלח בו יד סובר שבגזילת החפצא לא כלתה השמירה, וגזילה ושמירה שפיר חלין בבת אחת באותו חפצא של פקדון).",
            "עוד סמוכין להבדל בין הכופר בפקדון לשולח בו יד, בפרש\"י בריש סנהדרין (ב א ד\"ה גזילות) כתב וז\"ל גזילות: כופר בפקדון דמששלח בו יד הוי גזלן וכן החוטף מיד חבירו הוי גזלן כגון ויגזול את החנית מיד המצרי עכ\"ל. ויש להעיר למה הוסיף רש\"י לכופר בפקדון שגם שלח בו יד, הלא אף הכופר בפקדון בלי שליחות יד הוי גזלן. ונראה שרש\"י מחלק כנ\"ל בין שליחות יד שיש בו חלות קנין גזילה לבין הכופר בפקדון בלי שישלח בו יד שאין בו קנין גזילה. אליבא דרש\"י הדין של גזילות בשלשה חל אך ורק במקום שיש קנין גזילה שמפקיע מהחפצא שם פקדון, וכל הטענות לאח\"כ מדין גזילה הן. ואילו בכופר בפקדון לא פקע השם של פקדון מאחר שחסרים קניני גזילה וניתן לתובעם מדין פקדון ושומרים ובכן אין זקוקים לשלשה מומחין כבגזילות וחבלות, ולפיכך נקט רש\"י ששלח בו יד.",
            "עוד נ\"מ, שאם המחייב של גזלן לשלם משעת הגזילה הוא היזק הבעלים, אף הכופר בפקדון ישלם משעת הגזילה דהיינו משעת כפירתו בב\"ד. מאידך, אם המחייב לשלם כשעת הגזילה הוא קנייני הגזילה, הכופר בפקדון לא ישלם משעת גזילה אלא משעת האבידה, כי אין לכופר בפקדון קניני גזילה, אלא האחריות דגזילה.",
            "ג) עיין בהשגות הראב\"ד לפ\"ט מהל' גזילה (הל\"א) שפסק שהעבד הגזול נקנה לגזלן ביאוש, ומשמת העבד חייב הגזלן באחריות דמיו. ועכ\"ז אין העבד נקנה לגזלן בשינוי. וביאר הגר\"ח זצ\"ל (עיין בספרו על הרמב\"ם פ\"ט מהל' גזילה הל\"א) שהראב\"ד מחלק בין מעשה גזילת העבד לבין קניני הגזילה בו. עבדי כמקרקעי דמו ולכן אין העבד בר קנין גזילה, ואעפ\"כ הואיל וניידי שייך בו מעשה גזילה. מעשה גזילה מחייב את הגזלן באחריות דמי העבד, ואילו שינוי אינו קונה בעבדים כי שינוי קונה מדין קנין גזילה ואין קנין גזילה חל בעבד. מאידך יאוש שקונה בעבד אינו מדין קנין גזילה אלא מדין קנין אבידה ותלוי במעשה הגזילה ולא בחלות קנין גזילה בחפצא<sup>34)</sup><i class=\"footnote\">עיין ברשימות שיעורים למס' סוכה (דף קל\"א - קל\"ב) ובשיעורים לקמן (דף סו.) בענין יאוש. עבד שונה מקרקע כי מעשה גזילה חל בעבד ואילו בקרקע אין מעשה גזילה חל כלל. ולפי' יש חיוב אחריות בעבד ולא בקרקע. עכ\"ז אין בעבד קנייני גזילה. ומצד שני אע\"פ שאין חלות גזילה בקרקע ואף לא מעשה גזילה מ\"מ יש איסור לגזול קרקע.</i>.",
            "ובכן, אם המחייב של גזלן לשלם משעת הגזילה הוא היזק הבעלים, גם הגוזל עבד משלם כשעת הגזילה. אבל אם המחייב לשלם כשעת הגזילה הוא קניני הגזילה, הגוזל עבד אינו משלם כשעת הגזילה לדעת הראב\"ד אלא כשעת האבידה, מכיון דאין לגזלן קניני גזילה בחפצא של העבד.",
            "ד) עיין בתוס' לעיל (דף נו:) ד\"ה פשיטא שמביא שדוקא גזלן שהוציא הבהמה ע\"מ לגוזלה חייב על הנזקין הבאין על ידה אבל אם הוציא את הבהמה ע\"מ לאבד אותה מבעליה פטור על הנזקין שתזיק. ויש אחרונים שביארו את דין הירושלמי כי הגוזל ע\"מ לאבד אינו גזלן כלל. וסברתם היא דעצם ההגדרה של גזילה היא שהגזלן נוטל את ממון הבעלים לעצמו. אך הגר\"ח זצ\"ל חלק על זה ונקט שאף ע\"מ לאבד מקרי גזלן. והסתייע הגר\"ח מהגמרא לקמן (צח.) ז\"ל אמר רבה הזורק מטבע של חבירו לים הגדול פטור כו' וה\"מ דאדייה אדויי אבל שקליה בידיה מיגזל גזליה השבה בעי מיעבד עכ\"ל. בפשטות הדברים הגוזל ע\"מ לאבד חייב בהשבת גזילה מדין גזלן. ובכן צ\"ע בדין הירושלמי שהגוזל ע\"מ לאבד פטור מנזקין. ואמר הגר\"ח זצ\"ל דהנה הש\"ך בחשן משפט (סי' שצ\"ו: א) כתב שאע\"פ שהגוזל ע\"מ לאבד חייב בהשבה מדין גזלן מ\"מ פטור מחיובי בעל המזיק וזוהי גם שיטת הירושלמי<sup>35)</sup><i class=\"footnote\">עיין בתוס' שאנץ בשיטה (נו:) ד\"ה בליסטים ז\"ל אבל אין לפרש דלפי מסקנא זו לא מתוקמא מתני' בחיוב נזקים אלא בחיוב אבדתה ולהכי לא הוי פשיטא כדמעיקרא דלא מיירי בנתכוונו לגזילה ולא יחלוק על התלמוד הירושלמי, דהא משמע דאחיוב נזקין קיימא סיפא כמו הרישא עכ\"ל. מבואר שאף לפי הירושלמי חייב באונסים של הגזילה ורק פטור אנזקיה, כדעת הש\"ך.</i>. וביאר הגר\"ח זצ\"ל שהגוזל ע\"מ לאבד חייב באחריות של גזילה ובהשבת גזילה כי עשה מעשה גזילה אבל אין לו קניני גזילה בחפצא כי לא התכוון לקנות את החפץ. ודוקא קניני גזילה בחפצא מחייבים את הגזלן על נזקי הבהמה שגזל כבעל המזיק.",
            "ובכן, אם גזלן משלם כשעת הגזילה משום קניני גזילה, הגוזל ע\"מ לאבד לפי הסבר ר' חיים זצ\"ל בש\"ך הנ\"ל לא ישלם כשעת הגזילה. אבל אם הדין שמשלם כשעת הגזילה אינו תלוי בקניני גזילה, גם הגוזל ע\"מ לאבד ישלם כשעת הגזילה.",
            "והנה הובא בשיטה מקובצת לב\"מ (דף מג. ד\"ה הא וכו') בשם הרמב\"ן וז\"ל דשאני שואל דמשעת משיכה מחייב במזונותיה ולא מחייב באונסין עד שעת שבורה ומתה וברשותא דמאריה הוא למכירה וק\"ו להקדש, אבל גזילה כיון דמשעת משיכה מחייב באונסיה ונפקא נמי מרשות בעלים להקדש לא מחייבין ליה באונסין אלא משעת משיכה, אלא דשעת משיכה דגזילה כשעת שבורה ומתה דשאלה, וההיא שעתא חייל עלה חיוב עכ\"ל. והובא עוד בשם הריטב\"א וז\"ל דשואל לא קנייה כלל ולא אפקיה מרשות בעלים כי הבעלים יכולים למכרה ולהקדישה הילכך חיובו על שעת האונס, אבל גזלן משעת גזילה אפקה מרשות בעלים למכירה ולהקדש וכיון שכן על ההיא שעתה בעינן לחיובא וכו' עכ\"ל. ונראה שהראשונים האלו מבארים שהגזלן משלם כשעת גזילה ולא כשעת אונסין משום שקנה קניני גזילה משעת הגזילה, וראיה לכך שקניני הגזילה מוציאים את הדבר הגזול מרשות הבעלים למכירה והקדש, ואילו השואל הואיל ולא קנה כלל משלם דמי האחריות משעת האונס. ויוצא, שבאופני הגזילה הנ\"ל - בשואל שלא מדעת אליבא דהראב\"ד, בכופר בפקדון אליבא דהרמב\"ם, בגזילת עבדים אליבא דהראב\"ד ובגוזל ע\"מ לאבד אליבא דהש\"ך - כשנעשה מעשה הגזילה בלי קניני גזילה דין גזלן דומה לדין שואל ואינו משלם כשעת הגזילה כי אם כשעת אונסין<sup>36)</sup><i class=\"footnote\">לפי\"ז יש לבאר את דברי ר' גרשום לתמורה (דף ו.) דלאביי הסובר דאי עביד מהני לא צריכים פסוק ללמדנו דגזלן משלם כשעת הגזילה ואילו לרבא צריכים פסוק. והביאור הוא דאליבא דאביי פשיטא דגזלן קונה קנין גזילה והוא המחייבו לשלם משעת הגזילה. ואילו לרבא הסובר דאי עביד לא מהני סד\"א שאין לגזלן קנין גזילה וחייב לשלם מדין אחריות משעת אבידה, קמ\"ל קרא שיש לו קניני גזילה ומשלם כשעת הגזילה.</i>.",
            "<b>ב.</b><br>החילוק בין שומר שמשלם כשעת אבידה לבין גזלן המשלם כשעת משיכה נמצא בב\"מ (דף מג. - מג ב). הגמרא אומרת דפליגי ב\"ש וב\"ה אי שליחות יד צריכה חסרון, ונ\"מ אי חסר לאחר שליחות יד בלי חסרון. דלב\"ש דנעשה גזלן, חסר לגזלן שמשלם משעת השליחות יד. ולב\"ה דאינו נעשה גזלן, והוי עדיין שומר, חסר לבעלים דמשלם שומר כשעת הזול וכשעת אבידה. הרי מפורש שגזלן משלם משעת משיכה ושומר משעת אבידה.",
            "ולכאורה יש להקשות מהגמרא (לקמן דף עא:) שלפי רבא ר\"מ סובר גורם לממון כממון דמי, ומשום כך הגונב וטובח שור הנסקל מבית שומר חייב לשלם לשומר ד' וה', כי הפסיד לשומר את האפשרות להחזיר את השור הנסקל למפקיד. וקשה, שהרי שור הנסקל אסור בהנאה, ואם השומר משלם משעת הפשיעה, לא יפסיד השומר כלום שכן בשעה שפשע דהיינו בשעת גניבת השור לא היה השור שוה פרוטה. ולכאורה צ\"ל שמשלם השומר כפי שוויות השור משעת המשיכה כשהיה שוה ממון.",
            "והגר\"מ זצ\"ל תירץ ואמר דיתכן ששומרים דעלמא משלמים משעת הפשיעה, בד\"א כשהפקדון שוה ממון בשעת הפשיעה. אבל כשהפקדון אסור בהנאה בשעת הפשיעה, כגון שור הנסקל, משלם השומר כשוויות השור בשעה האחרונה לפני שנעשה אסה\"נ, שזוהי השוויות האחרונה של הפקדון.",
            "ועיין כתובות (לד:) במחלוקת אם שואל משלם משעת משיכה או משעת אונסין, ומשמע דשאר שומרים משלמים משעת פשיעה. והא דשואל שאני, משום דשואל קונה את השאלה לפירות ולכן צריך לשלם משעת המשיכה והקנין.",
            "ויש לעיין, אם שומר משלם משעת פשיעה ואבידה למה נשתעבדו נכסי השומר משעת משיכה, (כדאיתא בכתובות (לד:) בדין הניח להן אביהם פרה שאולה והניח להן גם אחריות נכסים), ואם מכר השומר את נכסיו בין משיכה לפשיעה גובה בעל הפקדון את הקרקע המשועבדת מהלקוחות.",
            "ועיין בקצות החשן (סי' רצ\"א: א' וסי' ש\"מ: ד'). ונראה בביאור דבריו שאע\"פ שחיוב התשלומין דשומר חל בשעת אבידת הפקדון, מ\"מ המחייב דתשלומין תלוי בשעת משיכה, כי בשעת משיכה השומר התחייב באחריות הבעין. והדין הוא דשעבודי נכסים חלים מזמן קבלת ההתחייבות, ולכן בשומר שקבל על עצמו אחריות בשעת משיכה אף שעבוד הנכסים חל מאותה שעה, ואעפ\"כ סכום החיוב נקבע בעת חלות החיוב בשעת הפשיעה. והטעם לזה י\"ל ע\"פ הראב\"ד (על הרי\"ף ריש פרק הנזקין) שביאר דשעבודי נכסים חלים בתורת ערבות, וערבות נקבעת בזמן המחייב ולא בשעת חלות החיובים. משא\"כ סכום החיוב תלוי בעצם זמן החלות של החיוב, בזמן הפשיעה.",
            "דבר דומה לכך נמצא בדין כתובת אשה. הרי כתובה לא ניתן לגבות מחיים ובכתובה ליכא חיוב כלל קודם גירושין או מיתה, ומ\"מ נשתעבדו נכסי הבעל לכתובה משעת החופה. והביאור הוא דאע\"פ שחיובי הכתובה חלים בזמן הגירושין או המיתה, וקודם לכך אין חלות חיובים, מ\"מ המחייב דכתובה הוא שעת הנשואין, ושעבודי הנכסים תלויים בזמן המחייב דתשלומין, ולא בזמן חלות החיובים. ה\"ה בשומר, שעת חלות החיובים היא שעת הפשיעה, ומ\"מ המחייב הוא שעת המשיכה, ולפיכך שעבודי נכסים חלים משעת המשיכה - מעת המחייב. ולפי\"ז מסתבר שבמחויב לשלם חוב לאחר זמן מ\"מ שעבודי הנכסים חלין מיד משעת ההתחייבות - ולא אח\"כ מזמן חלות חיובי החוב.",
            "וכן מבואר בנ\"י בסוגיא דאשו משום חציו (ב\"ק דף י. בדפי הרי\"ף) שכ' דאם זרק חץ ומת קודם שהזיק שמשתלם ההיזק מנכסיו. והא בוודאי חיוב התשלומין לא חל קודם ההיזק כל זמן שלא הפסיד הניזק. חזינן ששעבוד הנכסים תלוי במעשה המחייב שהוא זריקת החץ ולא בחלות החיוב.",
            "<b>גמ'. יצאו קרקעות.</b> עלינו ליישב ל\"ל קרא למעט קרקע מכפל, הרי יש פסוקים אחרים הממעטים קרקע מקרן דגזלן (עי' לקמן קיז ב), ואם קרן ליכא כפל מנ\"ל. עיין בתוס' (ד\"ה יצאו קרקעות) וז\"ל וא\"ת גניבה בקרקע היכי שייכא וי\"ל במשיג גבול א\"נ במחובר לקרקע כי ההיא די' גפנים טעונות וטוען שנגנבו לו ה' ונמצא שהוא גנבם עכ\"ל. כלומר דפליגי התירוצים אם מדובר במסיג גבול שהוא גנב ממש<sup>37)</sup><i class=\"footnote\">עיין בשיטה, ורבינו נקט כאן כר\"א מגרמייזא. ורבינו פרץ חולק.</i> או בטט\"ג. והנה אליבא דהתירוץ השני בתוס' שמדובר בטט\"ג ניחא כי סד\"א שחיוב הקרן והכפל בטט\"ג אינו תלוי בחיוב קרן וכפל בגזלן וגנב דעלמא, ובא איפוא הפסוק להוציא קרקע מגניבה דטוען טענת גנב.",
            "עוד יתכן שתשלומי קרן דגנב חלוק בעיקר דינו מחיוב תשלומי קרן דגזלן. חיוב הקרן דגזלן נלמד מקרא \"והשיב את הגזלה אשר גזל\", משא\"כ חיוב הקרן בגניבה שנלמד מהקרא \"חיים שנים ישלם\" המחייב קרן וכפל ביחד, ומהוה חיוב קרן חדש. ולכן סד\"א שלמרות מיעוט הגוזל קרקע מקרן, עכ\"ז הגונב קרקע יתחייב בקרן וכפל, שכן חיוב הקרן בגנב הוא חיוב חדש של גניבה שחל עם הכפל, קמ\"ל קרא שהגונב קרקע פטור<sup>38)</sup><i class=\"footnote\">עיין בשיעורים לקמן (דף סה.) בשיטת התוס' רי\"ד בקרן כעין שגנב.</i>.",
            "<b>תוס' ד\"ה יצאו קרקעות.</b> ז\"ל וא\"ת כיון דאמעיטי משבועה כו' תיפוק ליה דאין בהם כפל בטט\"ג דלא משלם אלא בשבועה כו' עכ\"ל. צ\"ע הלא אין שמירה בקרקע ולמה יעלה על הדעת שיחול חיוב טט\"ג שהוא דוקא בשומרים. ולכאורה צ\"ל שתוס' סוברים כשיטת הרמב\"ם (פ\"ב מהל' שכירות הל\"ג) שפסק ששומר הפושע בקרקע חייב לשלם, כי יש חלות שמירה בקרקע<sup>39)</sup><i class=\"footnote\">עיין לקמן אות ב' ובמש\"כ שם בשם הגר\"ח זצ\"ל. ולכאורה עוד י\"ל דמיירי בקנו מיניה דחלה שמירה בקרקע, עיין רמב\"ם (פ\"ב מהל' שכירות הל\"א).</i>.",
            "<b>בא\"ד. וז\"ל וי\"ל במשיג גבול עכ\"ל.</b> וכן קבע הרמב\"ם (בפ\"ז מהל' גניבה הלי\"א) שהמסיג גבול רעהו בסתר עובר בלא תגנוב<sup>40)</sup><i class=\"footnote\">אמנם הרמב\"ם פוסק שיש איסור גניבה במסיג גבול גם אליבא דמסקנא שקרקע נתמעט מחיובי גניבה, מאידך תוס' הם אליבא דה\"א. עוד יש להעיר דהרמב\"ם פסק שיש איסור גניבה ואילו תוס' מדברים אודות חיובי גניבה. ועי' לעיל בתחלת השיעורים לפרקין בנוגע ליסוד דר' חיים זצ\"ל שהבחין בין גניבה לבין גזילה ובהערה 3 שם.</i>.",
            "<b>בא\"ד. א\"נ במחובר לקרקע כי ההיא די' גפנים טעונות וטוען שנגנבו לו ה' ונמצא שהוא גנבם עכ\"ל.</b> לכאורה ר\"ל שתלשם וגנבם לעצמו. ומבואר מתוס' שאם בשעת ההפקדה הפקדון היה מחובר לקרקע, אזי פטור מחיוב טט\"ג אף שנתלש בשעת שבועה.",
            "וקשה שבאופן זה הרי גנב תלוש ולא מחובר וליחייב מדין גנב דעלמא. וצ\"ל שהתוס' סוברים כדעת הראב\"ד בפ\"ד מהל' גניבה (הל\"י) ששומר שגנב מרשותו אינו גנב ולפיכך אינו חייב בשביל גניבת התלוש. וזאת בניגוד לשיטת הרמב\"ם ששומר שגנב הפקדון מרשותו גנב הוא וחייב לשלם כפל. והגר\"ח זצ\"ל הסביר שלראב\"ד גניבה חלה רק כשיש מעשה גניבה מרשות הבעלים ולא בשומר שגנב מרשותו<sup>41)</sup><i class=\"footnote\">עיין לעיל בהקדמה לפרק מרובה.</i>. ובכן לדעת התוס' תלישת השומר לא חשיבא גניבה. ברם אם השומר טען טענת גנב בפקדון שבשעת ההפקדה לשמירה הפקדון היה קרקע דינו תלוי בחלות גניבה בקרקע.",
            "<b>תוס' ד\"ה יצאו שטרות.</b> ז\"ל וא\"ת למה לי קרא למעט כפל והא אפילו אבדו בידים לא משלם קרן למאן דלא דאין דינא דגרמי ואפילו מאן דדאין לא הוו אלא מדרבנן עכ\"ל.",
            "<b>א.</b><br>לכאורה דינא דגרמי חל במזיק שלא עשה מעשה היזק בידים והזיק בגרמא הנקרא גרמי, ונחלקו התנאים אם הוא כגרמא בעלמא ופטור או כמזיק בידים ממש וחייב. ובכן צ\"ע מהו הדמיון בין גרמי לגזילת שטר דשאני שטר כי השטר עצמו אינו חפצא של ממון ולכן אינו בר גזילה<sup>42)</sup><i class=\"footnote\">עיין בס' ברכת שמואל (סי' ל\"ג) ובחידושי הגר\"ח זצ\"ל על הש\"ס שכן הקשה מרן הגר\"ח זצ\"ל.</i>.",
            "וצ\"ל שהתוס' סוברים שע\"י דינא דגרמי השטר בעצמו נחשב לחפצא של ממון. נמצא דלתוס' יש שני דינים בדינא דגרמי:",
            "א) דין אחד במעשה היזק ע\"י גרמא שיחשב כאילו הזיק בידים;",
            "וב) דין שני בשטר חוב שיחשב לחפצא של ממון.",
            "ועיין בתוס' לקמן (עא ב ד\"ה וסבר וכו') המקשה שיהא השוחט שור הנסקל שגנבו מבית שומר חייב בדו\"ה משום דינא דגרמי, ומוכח דס\"ל שגרמי קובע דין ממון בעצם החפצא של השור<sup>43)</sup><i class=\"footnote\">נראה שלפי התירוץ הראשון שם בתוס' דינא דגרמי עושה שטר לחפצא של ממון וכדברי רבינו אך הי\"מ בתוס' שם חולקים ועיי\"ש.</i>.",
            "יוצא לפי\"ז שדינא דגרמי קובע שטר לחפצא של ממון בדומה לדין דגורם לממון כממון דמי אליבא דר\"ש (לקמן דף צח:).",
            "<b>ב.</b><br>השורף שטרותיו של חבירו חייב אליבא דמאן דדאין דינא דגרמי (לקמן דף צח:). אך בנוגע לתשלומין נחלקו התוספות והרמב\"ם. לפי הרמב\"ם בפ\"ז מחובל ומזיק (הל\"ט) משלם כל דמי החוב, וז\"ל השורף שטרותיו של חבירו חייב לשלם כל החוב שהיה בשטר, שאע\"פ שאין גוף השטר ממון הרי גרם לאבד הממון, עכ\"ל. אבל התוס' בב\"ב (דף קמז: ד\"ה המוכר שטר חוב וכו') כתבו במכר שטר חוב וחזר ומחלו מחול שחייב לשלם מדינא דגרמי שאינו משלם כל דמי החוב כי אם שווי השטר כפי שנמכר בשוק, וז\"ל אור\"י א\"צ להחזיר אלא מעות שנתנו בו הלקוחות ולא כל השטר עכ\"ל.",
            "ומסתבר שמחלוקתם היא איזה ממון מחייב התשלומין. אליבא דהרמב\"ם הממון המחייב הוא הפסד תשלומי החוב עצמו, ואילו התוספות סוברים שהמחייב הוא השטר. משו\"ה אליבא דהרמב\"ם משלם ערך כל החוב, אבל לתוס' משלם עבור שווי השטר כפי שנמכר בשוק.",
            "והנה נראה פשוט שהשורף שטר מלוה משלם רק אם החוב לא ישתלם לבסוף, כי אם החוב ישתלם לבסוף לא הפסיד המלוה מכספו כלום ולמה ישלם השורף. בהתאם לכך סובר הרמב\"ם שעיקר המחייב לשלם הוא הפסד החוב, ומשום כך משלם השורף עבור החוב. לפי התוס', לעומת זה, אין השורף מתחייב בגלל הפסד החוב שהרי אף שנשרף השטר עכ\"ז הלוה עדיין חייב לשלם, ואם יסרב הלוה לשלם הוא שהפסיד למלוה את כספו ואינו בדין שישלם השורף בעבור ההפסד שגרם הלוה שהרי השורף אינו אלא כגרמא בעלמא ופטור. ומכאן מסיקים התוס' שהשורף משלם עבור השטר בלבד. ואליבא דמאן דדאין דינא דגרמי נחשב השטר לחפצא דממון והוא המחייב דמי הנזקין. מאידך למאן דלא דאין דינא דגרמי אין השטר נחשב לחפצא שיש בו חלות דין ממון ולפיכך פטור השורפו.",
            "לאור זה מוסברים היטב דברי התוס' שלפנינו שמתקשים למאן דלא דאין דינא דגרמי למה יש גזיה\"כ למעט שטרות מגניבה. מאידך למאן דדאין דינא דגרמי ניחא הס\"ד שהגונב שטר יתחייב. התוס' לשיטתם כי למאן דדן דינא דגרמי נחשב השטר לחפצא שיש בו שוויות ממון ובהתאם לכך סד\"א שהגונבו יתחייב. ואילו אליבא דהרמב\"ם גם למאן דדאין דינא דגרמי השורף אינו משלם עבור עצם השטר כי אם ערך הפסד החוב הבא לבסוף, וא\"כ עדיין קשה הס\"ד שיתחייב הגונבו שכן סוכ\"ס לא גנב חפצא שיש בו חלות דין ממון.",
            "יעויין ברמב\"ם בפ\"ז מהל' חובל ומזיק (הל\"י) שפסק שראובן שמכר שטר חוב ללוי וחזר ומחלו מחול וחייב לשלם ללוי, וז\"ל ונתחייב ראובן לשלם ללוי כל מה שבשטר שהרי גרם לו לאבד השטר והרי הוא כמו ששורפו עכ\"ל. וקשה כי משמע מהרמב\"ם שפשוט יותר שהשורף שטר חוב חייב לשלם מהמוחלו, ולכאורה ההיפך מסתבר, שהרי המוחל איבד את כל החוב מאחר שהלוה נפטר לגמרי, ואילו כשהשטר נשרף הלוה עדיין חייב לשלם. ואם נאמר שהמזיק שטר חוב חייב לשלם עבור החוב אז המוחל צ\"ל חייב יותר מהשורף. ומשמע מהרמב\"ם שעיקר המחייב דמזיק דגרמי הוא היזק השטר, ומשום כך מסתבר יותר חיוב השורף מחיוב המוחל מאחר שהשורף עשה מעשה היזק הניכר יותר בגוף השטר עצמו מהמוחל. וצ\"ע שהרי הרמב\"ם פסק דהשורף שטר חוב משלם כל החוב ולא שווי השטר עצמו.",
            "עוד צ\"ע ברמב\"ם בפ\"ב מהל' שכירות (הל\"ג) שפסק שאם פשע שומר בשטר חוב, חייב לשלם שהפושע מזיק הוא. והראב\"ד משיג א\"כ למה פשיעה בבעלים פטור הרי המזיק בבעלים חייב. וביאר הגר\"ח זצ\"ל בדעת הרמב\"ם שפושע דעלמא פטור כגרמא בנזקין שפטור מדמי מזיק, ודוקא כשיש חלות שמירה נחשב הפושע למזיק. ולכן הפושע בבעלים פטור כי כשיש בבעלים השמירה מופקעת ואינו שומר ופשיעתו אינה היזק. ואילו בקרקעות עבדים ושטרות שמירה חלה, אלא שדברים אלו אינם מחייבים בתשלומי שומר כגון בתשלומי גניבה ואבידה. מאידך מחייבים בפשיעה כי התשלומין הם דמי נזק. ולכן שלשת הדברים האלו מחייבים את השומר הפושע כי הוא חייב לשלם מדין מזיק. אמנם צ\"ע דלכאורה השומר שטר חוב אינו שומר על עצם החוב אלא על השטר בלבד, וא\"כ למה יתחייב בפשיעה, בשלמא קרקעות ועבדים מהווים חפצא של ממון שחלה עליהם חלות שמירה ולכן אם פשע השומר בהם הריהו מזיק וחייב, אך אי נימא דשטר אינו חפצא של ממון ולא חלה עליו תורת שמירה אמאי חייב שומר שפשע בשמירתו. ומוכח לכאורה מכאן שהשטר מהווה חפצא של ממון שחלה עליו שמירה. יוצא איפוא שלרמב\"ם חייב לשלם בעבור השטר ולא בעבור החוב, וצ\"ע<sup>44)</sup><i class=\"footnote\">ויתכן שהרמב\"ם סובר שהשטר מחייב עם החוב, וכשיש מחייב של היזק בגוף השטר משלם בעד ההיזק בחוב. ברם החוב בעצמו אינו מחייב בהיזק. ובכך מתורצות תמיהות רבינו זי\"ע, ודו\"ק היטב, וצ\"ע.</i>.",
            "<b>ג.</b><br>הרמב\"ם בפ\"ט מהל' גזילה (הל\"א) פסק שקרקע אינה נגזלת והגוזלו פטור מאחריות. אך השמיט את הדין ששטרות אינם נגזלים. אמנם הביא את הפטור של שטרות בשבוה\"פ בפ\"ז מהל' שבועות (הל\"ג) וז\"ל וכן אם תבעו בקרקע או בעבד או בשטר וכפר ונשבע פטור משבועת הפקדון וכו' עכ\"ל. וכן הביאו לענין כפל בפ\"ב מהל' גניבה (הל\"ב) וז\"ל וכן הגונב עבדים ושטרות וקרקעות אינו משלם תשלומי כפל וכו' עכ\"ל. וצ\"ע, למה השמיט דין פטור שטרות מהל' גזילה דעלמא.",
            "ואמר מרן הגר\"מ הלוי זצ\"ל שנראה לבאר את פסקי רמב\"ם ע\"פ יסוד מרן הגר\"ח הלוי זצ\"ל הנ\"ל להבחין בין גזילה לגניבה, שגזילה חלה כשהגזלן מעכב ממון חבירו ברשותו ואינו מחזירו ובכך מפסיד את הנגזל, ואילו גניבה חלה כשיש מעשה גניבה המוציא ממון מרשות הבעלים<sup>45)</sup><i class=\"footnote\">עיין למעלה בתחילת ההקדמה לפרק מרובה.</i>.",
            "ואמר שלדעת הרמב\"ם סברא פשוטה היא שגזילה דעלמא לא חלה בגזילת שטר מלוה, כי אף שלקח הגזלן את השטר דהוי חפצא של ממון מ\"מ לא גזל את עיקר החוב שהרי הלוה עדיין חייב לשלמו. ומכיון שהמלוה שהוא הנגזל לא הפסיד ממון החוב בלקיחת השטר, משו\"ה פשיטא שאין כאן גזילה. מאידך לענין שבועת הפקדון סד\"א שהכופר בשטר מלוה יהיה חייב כי ס\"ד שהמחייב היא עצם מעשה הכפירה המהוה מעשה גזילה מיוחדת<sup>46)</sup><i class=\"footnote\">וכדפסק הרמב\"ם שכפירת ממון בשקר בב\"ד נאסרת בלאו מיוחד של לא תכחשו וכפירת ממון עם שבועת שקר בב\"ד נאסרת בלאו מיוחד של לא תשקרו (עיין ברמב\"ם פ\"א מהל' שבועות הל\"ח).</i> ולא מחמת חלות דין גזילה דכהת\"כ. ולכן סד\"א שמעשה כפירת השטר שהוא חפצא של ממון מחייב קרבן שבוה\"פ ואע\"פ שאין לנגזל הפסד ממון ואין כאן גזילה דעלמא, קמ\"ל שפטור<sup>47)</sup><i class=\"footnote\">ולכאורה טעם הפטור כי בלי חלות דין גזילה דכהת\"כ ליכא חלות חיוב שבוה\"פ וכדמבואר כמה פעמים בשיעורים למס' שבועות ח\"ב בשם מרן הגר\"ח זצ\"ל.</i>. הוא הדין לענין גניבה היה עולה על הדעת שהגונב שטר מלוה ישלם כפל - כי בניגוד לגזילה שהמחייב הוא הפסד ממון פשוט - המחייב בגניבה הוא מעשה גניבה מרשות הבעלים כנ\"ל, וסד\"א שאף הגונב שטר ישלם כפל, שכן קיימת שוויות ממון בגוף השטר להימכר בשוק, ומשום הכי תחשב לקיחתו למעשה גניבה. והנה תשלומי הכפל של גנב הוא סכום כסף מעבר להפסד הממון של הנגנב, ואף זה מטעם דין מעשה הגניבה, ובכן סד\"א שאף הגונב שטר ישלם כפל, קמ\"ל.",
            "ונראה שגזיה\"כ שהגונב שטר פטור קובעת שבנוגע לקרן גנב שוה לגזלן, וששניהם משלמים קרן מחמת הפסד ממון הבעלים, וגונב שטר שאינו חייב בקרן מדין גזלן אף אינו חייב בקרן מדין גנב. והנה הדין דקרן כעין שגנב וכפל כשעת העמדה בדין מוכיח שחיוב הקרן של גניבה שוה לחיוב הקרן דגזילה ושהמחייב הוא הפסד ממון הבעלים ולפיכך החיוב חל בשעת לקיחה. ולכן בשטר דחסר המחייב של הפסד ממון בין גנב ובין גזלן פטורים.",
            "<b>ד.</b><br>עיין בסוף דברי התוס' (דף סב: ד\"ה יצאו שטרות) וז\"ל וי\"ל כיון דאי איתיה לשטר בעין חייב להחזיר ס\"ד דכשמחזיר משלם הכפל עמו עכ\"ל. כלומר דסד\"א שאינו משלם תשלומי גזילה ואעפ\"כ חייב בהשבת השטר בעין וישלם הכפל עם השבת השטר קמ\"ל דלא משלם כפל. יוצא שהתוס' כאן בב\"ק סוברים שאין הגזלן אחראי לשלם דמי גזילה במקום שאינו חייב לשלם מדין מזיק. ואם גרמי פטור מלשלם דמי היזק מדאורייתא גם הגוזל שטר חוב פטור מתשלומין.",
            "מאידך עיין בתוס' למס' שבועות (דף לז: ד\"ה מיעט שטרות) שהקשו בדומה לתוס' דידן דלמ\"ד דלא דאין דינא דגרמי למה צריכים גזיה\"כ להוציא שטרות מחיוב גזלן, ותירצו לחד תירוצא וז\"ל א\"נ כי פטרינן היינו כי קלינהו באתרייהו אבל נטלן ושרפן חייב עכ\"ל. ונראה שר\"ל דסד\"א שחיוב הגניבה חל מחמת מעשה קנין בדבר שאינו שלו, אף במקום שאין במעשיו דין מעשה היזק. ובכן העושה קנין בשטר של חבירו יתחייב אע\"פ שהמזיק שטרות פטור, קמ\"ל שהגוזל שטר פטור. ועלינו להבין במאי פליגי שני התוספות.",
            "ונראה שיתכן לדמות מחלוקתם למחלוקת בין הרמב\"ם לבין תוס' בנוגע לחיוב תשלומי גזלן. יעויין בתוס' במכות (דף טז. ד\"ה התם וכו') שכתבו שגזלן המשלם ממון מקיים מצות השבת הגזילה. מאידך הרמב\"ם כתב בפ\"א מהל' גזילה (הל\"א) וז\"ל כל הגוזל את חבירו שוה פרוטה עובר בלא תעשה שנאמר לא תגזול. אין לוקין על לאו זה שהרי הכתוב נתקו לעשה שאם גזל חייב להחזיר שנא' והשיב את הגזילה אשר גזל זו מצות עשה. ואפילו ששרף הגזילה אינו לוקה שהרי הוא חייב לשלם דמיה וכל לאו שניתן לתשלומין אין לוקין עליו עכ\"ל. לפי הרמב\"ם מצות השבת הגזילה מתקיימת דוקא בהשבת הבעין ולא בתשלומין. לכן מסתבר אליביה שתשלומי גזילה הם תשלומי מזיק. ומסתבר שהתוס' שלנו בב\"ק סוברים כשיטת הרמב\"ם שגזלן משלם דמים מדין מזיק. ומאחר שמזיק שטר פטור פשיטא דאף גזלן של שטר פטור מלשלם. מאידך תוס' בשבועות סוברים שגזלן משלם קרן מדין מצות השבת הגזילה. ולכן בשטר שמצות השבה מחייבת הגזלן להשיב את השטר הגזול חייב הגזלן לשלם גם דמים מדין השבה ואף שאינו חייב לשלם דמים מדין מזיק.",
            "א\"נ יתכן שהתוס' בשבועות מחלקים בין מעשה מזיק למעשה גזילה. עיין לקמן (דף צח.) דטעם מ\"ד השורף שטרו של חבירו פטור הוא משום וז\"ל דא\"ל ניירא קלאי מינך עכ\"ל, ביאור הדבר, שמאחר ששווי השטר בא מהחוב והשטר אינו דבר שגופו ממון, חסר מעשה היזק בחפצא של ממון, ודוקא מעשה היזק בחפצא של ממון מחייב ולא גרם הפסד בעלמא. וכן מ\"ד היזק שאינו ניכר לא שמיה היזק (גיטין דף נג.) פוטר משום שדוקא שינוי צורת דבר הניזק בגופו נחשב למעשה היזק, ואילו הפסד ממון בעלמא אינו נחשב למעשה היזק ואינו מחייב בתשלומין. וה\"ה בשורף שטר למאן דלא דאין דינא דגרמי. וכל זה לענין מזיק, ואילו לענין גזילה יתכן דכ\"ע מודו שאין צורך במעשה גזילה בידים בגופו של הדבר הנגזל, ואפילו גרמא חייב בגזילה (כגון הגורם שבהמת חבירו תכנס לחצירו ותהיה גזולה), ולכן סד\"א שהגוזל שטר יתחייב קמ\"ל שפטור.",
            "<b>ה.</b><br>עיין בתוס' במס' שבועות (דף לז:) ד\"ה מיעט שטרות וז\"ל אפילו מאן דלא דאין דינא דגרמי וכו' ופטר שורף שטרות של חבירו מכל מקום כיון דכי איתנהו בעינייהו מחייב ליה לאהדורינהו ה\"א דכי כפר חייב עכ\"ל. דבריהם מחוסרים ביאור.",
            "ופירש מרן הגר\"מ זצ\"ל שר\"ל ששבועת הפקדון מחייבת משום מעשה גזילה מיוחד של כפירת ממון<sup>48)</sup><i class=\"footnote\">עיין ברשימות שיעורים למס' שבועות חלק ב' (דף לו: ד\"ה השביע עליו כו') ועוד (שם דף לא. ד\"ה שילח ביד עבדו) ובחידושי רבנו חיים הלוי על הרמב\"ם (פט\"ז מהל' אישות הל\"ה).</i>. והגזילה דשבועת הפקדון מחייבת אפילו בלי הפסד והיזק לתובע ובלי חיוב מזיק. וכיון דכפירת הפקדון מהווה דין גזילה מיוחד ושונה מגזילות דעלמא המחייבות דוקא באופן שיש בהן הפסד ממון והיזק, לכן הו\"א דשייך חיוב שבוה\"פ בכופר בשטר אפילו למאן דלא דאין דינא דגרמי.",
            "<b>גמ'. יצא הקדש רעהו כתיב.</b> יש להסתפק בדין הדברים שאין בהם תשלומי כפל אם פוטר מלשלם כפל בלבד וקרן מיהא משלם או\"ד פטור אפילו מקרן.",
            "הרמב\"ם (פ\"ב מהל' גניבה הל\"א) כתב וז\"ל הגונב את העכו\"ם או שגנב נכסי הקדש אינו משלם אלא הקרן בלבד שנאמר ישלם שנים לרעהו לרעהו ולא להקדש לרעהו ולא לעכו\"ם. וכן הגונב קדשים מבית בעליהן בין קדשי קדשים בין קדשים קלים וכו' הרי זה פטור מן הכפל ומתשלומי ארבעה וחמשה שנאמר וגונב מבית האיש ולא מבית הקדש עכ\"ל. פשטות דבריו מורה שלדעתו הגונב הקדש פטור רק מן הכפל בלבד, אמנם חייב לשלם הקרן.",
            "וכבר דנו התוס' כאן (סג. בד\"ה רעהו) למה הוצרכו לשני לימודים \"רעהו ולא של הקדש\" וגם \"וגונב מבית האיש ולא מבית הקדש\" למעט גונב נכסי הקדש מתשלומי כפל. ואמר מרן הג\"ר חיים זצ\"ל כי מדברי הרמב\"ם נראה שהפסוק של \"רעהו\" בא למעט כפל מקדשי בדק הבית ואילו הפסוק \"מבית האיש\" ממעט כפל מקדשי מזבח, וצ\"ע למה צריך ב' פסוקים למעט הקדש. ואמר שהביאור בזה הוא כי בבדק הבית אין למקדיש בעלות כלל בחפצא לאחר שהקדישו וכדברי הגמרא לקמן (עט.) וז\"ל מה לי מכרו להדיוט מה לי מכרו לשמים עכ\"ל. ולכן הדין הוא שהגונב ומקדיש לבדק הבית משלם ד' וה' כי הקנה הדבר הגנוב להקדש הנעשה בעלים גמורים של החפצא הקדוש בדומה לבעלים דהדיוט. ולמדים מפסוק ד\"רעהו\" שהגונב נכסי הקדש מבדק הבית אינו משלם כפל להקדש. מאידך בקדשי מזבח בעל הקרבן הוא עיקר הבעלים בדיני ממונות וכמבואר לקמן (עו.) שהגונב והקדיש למזבח פטור מדו\"ה \"דמעיקרא תורא דראובן והשתא תורא דראובן\". ולפיכך מביא הרמב\"ם הפסוק של \"מבית האיש\" להורות לנו שאין הגנב משלם כפל לבעל הקרבן<sup>49)</sup><i class=\"footnote\">עיין ברשימות שיעורים לשבועות ונדרים חלק א' (דף קע\"א) ובחדושי הגר\"מ הלוי (דף קל\"ה - קל\"ו).</i>.",
            "ע\"פ ביאור זה ברמב\"ם יוצא לכאורה שהגונב מבדק הבית ישלם הקרן להקדש ואילו הגונב קרבן מבית בעליו ישלם הקרן לבעלים ולא להקדש. אמנם מדקדוק לשונו של הרמב\"ם משמע שדוקא בבדק הבית פסק שחייב לשלם את הקרן שהרי בקדשי מזבח לא הזכיר את החיוב לשלם את הקרן.",
            "דהנה עיין ברמב\"ם בפ\"ט מהל' גזילה (הל\"א) וז\"ל הגוזל קרקע מחבירו וכו' אם נשחתה מאליה כגון ששטפה נהר או נשרפה באש שירדה מן השמים אומר לו הרי שלך לפניך שהקרקע בחזקת בעלים קיימת ואין אחריות הפסדה עליו וכו' עכ\"ל, כלומר שהגוזל קרקע אינו חייב באחריותה ופטור מן הקרן.",
            "ובהשגת הראב\"ד שם העלה שבעבד אינו כן וז\"ל הילכך כשמת העבד או נשרף משלם את דמיו שהרי משמת אין שלו לפניו וכשמת לגזלן מת עכ\"ל. והסביר הגר\"ח זצ\"ל (עיין בספרו על הרמב\"ם) דלהראב\"ד שאני עבד מקרקע כי בקרקע ליכא מעשה גזילה כלל ולפיכך הגוזל קרקע פטור מכל אחריות. ואילו בעבד יש מעשה גזילה אך ע\"פ גזיה\"כ ליכא חלות גזילה בחפצא. חיוב האחריות בגזלן תלוי במעשה גזילה בלבד ולא בחלות שם גזילה בחפצא, ולכן בעבד חייב הגזלן באחריותו (ואולי מטעם מזיק, עיין בספרו ובדבריו הנעימים).",
            "אולם הרמב\"ם פסק בפ\"ב מהל' גניבה (הל\"ב) וז\"ל וכן הגונב עבדים ושטרות וקרקעות אינו משלם תשלומי כפל שלא חייבה התורה כפל אלא במטלטלין שגופן ממון וכו' עכ\"ל, ומאחר שכתב הרמב\"ם (בפ\"ט הל\"א מהל' גזילה) שהגוזל קרקע פטור מאחריות ואינו משלם את הקרן לכאורה משמע שגם בעבדים ובשטרות פטור אף מהקרן מדנכללו בהדי קרקע בהלכה אחת. יוצא, איפוא, שכשקבע הרמב\"ם בעבדים שטרות וקרקעות (בפ\"ב שם הלכה ב') \"אינו משלם תשלומי כפל\" ר\"ל לא הכפל ולא הקרן. וא\"כ יתכן דהוא הדין (בהל\"א שם) כשכתב בנוגע לגנב קדשים מבית בעליהן \"הרי זה פטור מן הכפל\" דר\"ל שפטור בין מן הכפל ובין מן הקרן. ולפי זה נמצא ששיטת הרמב\"ם היא שהגונב מבדק הבית משלם קרן להקדש ואילו הגונב קרבן מבית בעליו פטור מלשלם את הקרן לבעלים<sup>50)</sup><i class=\"footnote\">וכן משמע מהגמ' בב\"ק (עח:) בעי רבא וכו' ופרש\"י דהאיבעיא הוא לדעת ר\"ש ובקדשים שחייב באחריותן, דמשמע דאליבא דרבנן פטור אף מן הקרן, עיי\"ש.</i>, וההבדל טעון הסבר.",
            "ונראה שבקדשי בדק הבית הקדש הוי בעלים גמורים בדיני ממונות, וגזה\"כ מפקיעה את החפצא של הקדש מחיוב כפל בדומה לגונב מן העכו\"ם שפטור מתשלומי כפל. בדק הבית ועכו\"ם בעלים גמורים הם, ולפיכך הגונב מן בדק הבית ומן עכו\"ם חייב לשלם. ואילו בקדשי מזבח - אע\"פ שההדיוט נשאר בעלים - בכל זאת אינו בעלים גמורים שהרי אינו יכול להקנות את הקרבן לאחרים או להשתמש בו. והואיל והבעלות שלו בקרבן היא בעלות מוגבלת לא מיעטה גזיה\"כ \"וגנב מבית האיש ולא מבית הקדש\" את הקרבן מכפל בלבד אלא אף מתשלומי הקרן כי הקרבן אינו ברשותו ובביתו של הבעלים כשאר החפצים שברשותו.",
            "ולפי זה יוצא שכשהרמב\"ם כתב בפ\"ג מהל' מע\"ש (הלכ\"ד) וז\"ל כבר ביארנו שהמעשר ממון גבוה הוא, לפיכך אנו אומרים שהגונב מע\"ש אינו משלם תשלומי כפל והגוזלו אינו משלם חומש עכ\"ל, ר\"ל שפטור אף מן הקרן. כי בדומה לקדשי מזבח אין במעשר שני קניני ממון לגבוה וגם קניני ההדיוט בו מוגבלים ע\"פ דין. בעלות מוגבלת כזאת שיש להדיוט בקרבנותיו ובמע\"ש אינה מחייבת את הגנב לא בכפל ולא בקרן<sup>51)</sup><i class=\"footnote\">מהלך זה לומר שפטור מקרן הוא שלא כדמבואר בשיעורים למעלה (הקדמה לפרק מרובה, רמב\"ם פרק ב' מהל' גניבה הל\"א) שחייב לשלם קרן, ועיין לעיל בהערה 24. ועיין ברדב\"ז שכתב שמשלם קרן במע\"ש. ועיין בס' קובץ חידושי תורה להגר\"מ והגרי\"ד בדין מע\"ש ממון גבוה (דף פ\"ג - צ\"ג).</i>."
        ],
        [],
        [],
        [],
        [],
        [
            "<b>תוס' ד\"ה גופא.</b> וז\"ל ואע\"ג דמתני' משמע דלענין שינוי איירי כו' עכ\"ל. ר\"ל דיתכן דרק בשינוי משלם כשעת הגזילה, דשינוי הוי קנין גזילה. בשעת מעשה הגזילה הגזלן קונה קניני גזילה בדבר הגזול הנגמרים בשעת השינוי, ולפיכך משלם כדמעיקרא<sup>52)</sup><i class=\"footnote\">עיין בחידושי ר' שמעון שקאפ זצ\"ל המסביר דבשעת הגזילה קונה הגזלן קנין לקנות בשינוי לאחר זמן והו\"ל כקנין \"ואחריך לפלוני\", ויתכן שזוהי גם כוונת רבינו זצ\"ל. ע\"ע בשיעורים לקמן (דף צג.) ד\"ה הקדמה לפרק הגוזל קמא ב קניני גזילה.</i>. משא\"כ אם הבהמה נאבדה דמשלם משום אחריות כשומר המשלם משעת פשיעה ואבידה לא משלם כשעת גזילה.",
            "<b>בא\"ד. וי\"ל דעיקר רב לא אתא כו' אלא כו' כפל כו' עכ\"ל.</b> לולא דברי התוס' היה נלע\"ד לתרץ את קושיתם דהמשנה לקמן מיירי בגזלן דוקא וקובעת דגזלן משלם כשעת הגזילה כי גזלן אינו משלם אלא קרן. מאידך בגנב המשלם כפל כשעת העמדה בדין, סד\"א דהקרן חייל כחלק מתשלומי הכפל, ולכן גם הקרן לישתלם כשעת העמדה בדין, קמ\"ל רב דקרן וכפל הויין שני תשלומין נפרדין. הקרן דגניבה משתלם כשעת מעשה הגניבה ואילו הכפל משתלם כשעת העמדה בדין.",
            "<b>גמ'. שמינה והכחישה משלם תשלומי כפל ותשלומי ד' וה' כעין שגנב.</b> עיין בתוס' לקמן (דף סו.) ד\"ה טלאים. לפר\"י אפילו בהוכחשה ממילא ואח\"כ טבח ומכר, משלם ד' וה' כדמעיקרא. ולכאורה צריך ביאור דבשלמא כפל משלם כדמעיקרא כי גנב שמינה, אבל למה ישלם ד' וה' עבור שמינה, הרי טבח כחושה, ובד' וה' הטביחה היא עצם שעת המחייב, וההיא שעתא היתה הבהמה כחושה.",
            "וכתבו בתוס' (שם) ז\"ל ואע\"פ שעל שעת טביחה בא ד' וה' מ\"מ כמו כן שעת גניבה גרמה לו שאם אין גניבה אין טביחה ומכירה עכ\"ל. ונראה דר\"ל שהמחייב של ד' וה' אינו עצם מעשה הטביחה, אלא הגניבה. אלא שיש תנאי, דאי ליכא טביחה, אין הגניבה מחייבת ד' וה'. ברם כשיש טביחה לבסוף, הגניבה למפרע מחייבת בד' וה'. ולכן משלם ד' וה' עבור שמינה.",
            "אמנם יש להקשות ע\"ז מהא דטבח בשבת שפטור מד' וה' משום דקם ליה בדרבה מיניה (עיין לקמן דף ע.), ומוכח לכאורה ששעת הטביחה הויא המחייב. וי\"ל דמכיון דמעשה הטביחה גורם לחיוב ד' וה', דהוי תנאי בגניבה המחייבת, שפיר חל דין קלבד\"מ, דקלבד\"מ אינו תלוי בעצם מעשה המחייב, אלא במעשה דעלמא הגורם לחיוב שיחול ואע\"פ שאינו עצם המחייב והוי רק תנאי בחלות החיוב. ולפי' שפיר חל דין קלבד\"מ בשעת הטביחה<sup>53)</sup><i class=\"footnote\">עיין בתוס' לקמן (דף ע: ד\"ה לענין כו') בדין עקירה צורך הנחה. אמנם מפורסם ביאור הגר\"ח זצ\"ל ברמב\"ם (עיין בשיעורי ר' חיים הלוי לב\"ק דף ז' בספר) דקלבד\"מ חל רק במחייב עצמו ולא בתנאי. וחלק בין המעביר ד' אמות ברה\"ר לבין הוצאה מרשות לרשות, דבמעביר ד' אמות ברה\"ר כל מעשה ההעברה מחייב ואילו במוציא מרשות לרשות רק העקירה וההנחה מחייבות. ורבינו זצ\"ל כאן שלא כגר\"ח זצ\"ל בביאור הרמב\"ם אלא כתוס' שם הסוברים דיש דין קלבד\"מ גם בתנאי.</i>.",
            "והנה איתא בתוספתא בבא קמא (פרק ז' ברייתא ה'), שמינה והכחישה משלם תשלומי כפל כשעת הגניבה ותשלומי ד' וה' כשעת טביחה ומכירה. כחושה והשמינה משלם תשלומי כפל כשעת גניבה ותשלומי ד' וה' כשעת טביחה ומכירה עכ\"ל. התוספתא מחלקת בין כפל לבין ד' וה'. אע\"פ דהגניבה קובעת את סכום הכפל, מ\"מ סכום תשלומי ד' וה' נקבע כשעת הטביחה. נמצא, שלתוספתא, המחייב היחידי של תשלומי ד' וה' הוא מעשה הטביחה והמכירה. ובזה פליג על הש\"ס דידן.",
            "נפקא מינה גם בנוגע לשעבודי נכסים בשביל ד' וה'. אליבא דהתוספתא השעבודים יחולו משעת הטביחה והמכירה. ואילו לבבלי השעבודים חלים למפרע מאותה שעה שחלין השעבודים של הכפל, דהיינו משעת מעשה הגניבה.",
            "<b>תוס' ד\"ה מה.</b> אפי' למ\"ד אין לשחיטה אלא לבסוף לא מחייב ד' וה' עד משהו אחרון לא אזלינן בתר חשיבותא דההיא שעתא, כפי מה שהוא שוה במשהו האחרון, אלא כפי מה ששוה קודם שחיטה, א\"כ כי קטלה פלגא נמי, דהיינו הכחישה, לא אזלינן בתר השתא, אלא בתר מעיקרא עכ\"ל.",
            "וצ\"ע למה תולים התוס' את סברתם במ\"ד דאין שחיטה אלא לבסוף, הרי בטביחת ד' וה' לכ\"ע אזלינן בתר סוף השחיטה כי בעינן וטבחו כולו באיסורא (כדלקמן דף עב:).",
            "ונראה דלמ\"ד ישנה לשחיטה מתחילה ועד סוף, אין ראייה לדין של הכחישה בידים. דאי ישנה לשחיטה, אע\"פ דוטבחו כולו בעינן, ההל' של טביחה היא דכל מעשה השחיטה, מתחילתו ועד סופו, מחייב בד' וה', ולפיכך י\"ל דמשלם כשעת תחילת השחיטה, דאז התחיל מעשה הטביחה המחייב. אבל בהכחשה בידים דעדיין לא התחיל עצם מעשה השחיטה המחייב י\"ל שאינו משלם אלא כדהשתא.",
            "ולפיכך מביאים התוס' ראייה ממ\"ד אין לשחיטה אלא לבסוף. אליביה ליכא מעשה שחיטה המחייב אלא במשהו האחרון ששחט. ואעפ\"כ משלם כדמעיקרא. ולפיכך בהכחישה בידים ג\"כ משלם כדמעיקרא.",
            "אלא שצ\"ע אם המחייב של מעשה השחיטה אינו חל עד לבסוף, למה ישלם כדמעיקרא.",
            "ונראה לומר שהמחייב דד' וה' אינו חלות שם שחיטה, אלא הגניבה השניה הנעשתה על ידי השחיטה. עיין לקמן (דף סח.) דרבא חידש דמכירה קודם יאוש מחייבת בד' וה' מפני ששנה בחטא. ואע\"פ דהקנין אינו חל, כי רק יאוש ושינוי רשות קונים ולא שינוי רשות בלבד, מ\"מ חייב בד' וה' משום ששנה בחטא. ונ\"ל בביאור דין זה, דהמכירה של ד' וה' אינה צריכה להיות מכירה הקונה בכל התורה כולה, אלא שתהיה מכירה הגונבת. דהיינו, שמעשה המכירה בעצמו מהוה מעשה גניבה חדש. כשמוסר הגנב את החפץ הנגנב ללוקח, אע\"פ שאין הלוקח קונה אותו, הגנב גונב אותו פעם שניה. תוספת הגניבה מחייבתו בד' וה'.",
            "ולפי\"ז נראה דהוא הדין בטביחה. המחייב של ד' וה' אינו עצם מעשה הטביחה אלא איסור הגניבה שעובר עליו על ידי השחיטה. וכבר הבאנו בשם הגר\"ח שבכל מעשה נזק שעושה הגנב עובר באיסור גניבה, ושונה בחטא של גניבה כשמזיק את הבהמה שגנב. ובכן האיסור על הגנב שלא להזיק את הבהמה הנגנבת הוא המחייב בד' וה' ובתנאי שיגמור את הנזק עם מעשה טביחה לבסוף. ולכן כשהכחישה בידים, דהזיק את הבהמה הנגנבת, ואח\"כ שחטה חיובי ד' וה' חלים למפרע משעת התחלת הגניבה השניה של נזק דהיינו משהכחישה בידים. המחייב של ד' וה' אינו עצם חלות השחיטה, אלא האיסור שלא להזיק את הבהמה הנגנבת שעובר עליו בשעת השחיטה. ולכן ניתן לצרף גם את הנזק שעשה לפני השחיטה כשהכחישה בידים ולחייבו בד' וה' מחמת איסור הגניבה שעבר עליו בשעה שהזיק ובתנאי שישחוט את הגניבה לבסוף.",
            "<big><strong>ענין קרן כעין שגנב וכפל כשעת העמדה בדין.</strong></big>",
            "<b>א.</b><br>מחלוקת הר\"י ור\"ת:",
            "עיין בתוס' ד\"ה טלאים (דף סו.).",
            "<big><strong>שיטת הר\"י.</strong></big>",
            "הר\"י פוסק שיש הבדל בתשלומי כפל בין שבח וכחש בגוף השור לבין יוקרא וזולא. שבח וכחש נקבעים כפי שעת הגניבה. ואילו יוקרא וזולא נקבעים כפי שעת העמדה בדין. ונראה דשבח וכחש בגוף השור נקבעים כשעת הגניבה, כי מעשה הגניבה חל דוקא בגוף השור כפי שהיה קיים בשעת הגניבה. החילוק בין קרן לבין כפל נוגע ליוקרא וזולא, קרן נקבע כשעת הגניבה וכפל כשעת העמדה בדין.",
            "ויש לבאר את החילוק בין קרן לכפל בשני אופנים:",
            "א) עיין ברא\"ש (סי' ב') שכ' הטעם משום דקרן הוי חיוב ממון וכפל הוי חיוב קנס. חיוב ממון של קרן חל משעת מעשה הגניבה, ואילו חיוב הכפל דהוי חיוב קנס חל ע\"פ ב\"ד בשעת ההעמדה בדין. הראייה לכך ממה שהמודה בקנס בפני ב\"ד פטור. וכן ממה שאין לנו דיני קנסות בזה\"ז כי חסר לנו ב\"ד של סמוכין. ומאחר שבית דין מחיל את חלות הקנס דכפל, לכן השומא נקבעת בשעת העמדה בדין שהיא שעת חלות החיוב.",
            "אך יש לעיין, מכיון דכפל הוי קנס, ומשו\"ה ההלכה קובעת דכפל משתלם כשעת העמדה בדין, האם כל החיוב דכפל חל בשעת ההעמדה בדין לבדה, או דלמא שגם בשעת מעשה הגניבה חל מקצת חיוב כפל אלא שנגמר החיוב בהעמדה בדין. אמנם מאחר ויש הלכה של העמדה בדין הגומרת את חלות הקנס, לכן נקבעת שומת הכפל כשעת העמדה בדין.",
            "נפקא מינה בתפס הכפל לפני ההעמדה בדין. אליבא דצד הראשון, דכל המחייב דכפל הוא ההעמדה בדין, התפיסה לאו כלום היא, דליכא חיוב כפל כלל קודם העמדה בדין. מאידך, אם נאמר דחיוב הכפל מתחיל במעשה הגניבה, אלא שנגמר ונקבע שעור הכפל בשעת העמדה בדין על ידי שומת ב\"ד הגומרת את חיוב הכפל, י\"ל שבתפס כפל לפני ההעמדה בדין כפי השומא שבשעת הגניבה התפיסה תועיל. אליבא דצד זה, ב\"ד פוחת את הכפל או מוסיף על הכפל בשעת הגניבה כפי השומא שבשעת העמדה בדין. אך בתפס הנגנב לפני ההעמדה בדין, כבר גבה את החוב ושוב אין בי\"ד משנה את החוב דכפל.",
            "והנה הרמ\"ה סובר שדין תפיסה בקנס בזה\"ז תקנתא מדרבנן. וחולק עליו הרא\"ש (בפ\"ק אות כ') וז\"ל דלאו תקנתא הוא אלא דינא הוא, דמדאורייתא מחייב ליה אלא שאין לו דיין בבבל שיכופנו ליתן לו, בכל כה\"ג עביד אינש דינא לנפשיה, ולא מפקינן מיניה עד דיהיב כל דמחוייב ליה מדאורייתא עכ\"ל. ומסתבר לומר שמחלוקתם תלויה בחקירה אם חיובי קנס חלים משעת מעשה הנזק או משעת גמר דין. לדעת הרא\"ש חלים חיובי הקנס משעת מעשה הנזק אפילו קודם פסק ב\"ד. לכן בזה\"ז שאין לנו ב\"ד סמוכים עכ\"ז יש דין תפיסה מדאורייתא מדין עביד אינש דינא לנפשיה. מאידך הרמ\"ה סובר שבי\"ד בלבד מחייב את הקנס מדאורייתא ולפיכך התפיסה היא רק מדרבנן.",
            "נ\"מ ביניהם אם תפיסה מועילה רק בנזק שור תם או בכל חיובי קנס - כגון בכפל וד' וה'. אם היא תקנה מיוחדת מדרבנן י\"ל שתקנו תפיסה רק בנזקין לפי שהניזק הפסיד ממון אבל לא בנוגע לכפל וד' וה' שאין בהם חסרון כיס. ואילו אליבא דהרא\"ש הסובר שתפיסה מועילה מדין תורה, וחיובי הקנס חלים משעת מעשה המחייב, תועיל תפיסה בכל דיני קנסות מדאורייתא כולל הקנסות של כפל וד' וה'.",
            "ועיין בתוס' כתובות (דף מב. ד\"ה ר\"ש וכו') בנוגע לשעת חיוב קנס שכתבו בשם הר\"י וז\"ל דאינו מתחייב כלל אלא משעת העמדה בדין ואילך עכ\"ל. מפורש אליבא דתוס' דהר\"י סובר שאין המעשה מחייב אפילו מקצת חיוב אלא בי\"ד בלבד מחייב.",
            "ויש להביא עוד נפקא מינה בנוגע ליחוד כלי בכפירת קנס. הדין דשבועת הפקדון הוא שאינו חייב אלא אם יש כלי המיוחד לתשלומין, כלומר שחלוקין התובע והנתבע על כלי מסוים. ובמחלוקת בין ר\"ש ורבנן בנוגע לשבועת הפקדון דקנס באנסת ופתית את בתי (שבועות דף ל:) הקשו הראשונים היאך שייך יחוד כלי בחיוב קנס קודם העמדה בדין. והתוס' במס' שבועות (דף לח. ד\"ה אנסת) תירצו שיש חלות יחוד כלי בכפירת קנס, ובאנסת ופתית את בתי מדובר כגון שייחד הכופר כלי שיגבה ממנו את הקנס כשיחייבוהו בי\"ד את הקנס לאחר זמן. אמנם התוס' בכתובות (דף מב. ד\"ה ר\"ש) חלקו על זה, ולדעתם יחוד כלי לקנס לא חל כי הוא קנין בדבר שלא בא לעולם. ומחלוקתם מבוארת לאור דברינו הנ\"ל. אם חיוב קנס חל לפני העמדה בדין - אף יחוד כלי יכול לחול בשעתו לפני העמדה בדין ואינו ענין לדבר שלא בא לעולם. מאידך אם חיוב קנס אינו חל כלל עד שעת העמדה בדין, ייחוד כלי לפני העמדה בדין מהווה קנין בדבר שלא בא לעולם ואינו חל.",
            "על כל פנים, לפי הפירוש הזה בר\"י יסוד החילוק בין קרן לבין כפל הוא שקרן מהווה חיוב ממון התלוי במעשה הגניבה המחייב לבדו, ואילו כפל מהווה חלות קנס שהוא תלוי בהעמדה בדין, המהווה לכל הפחות חלק של המחייב.",
            "ב) אמנם ניתן לומר פירוש אחר בר\"י. דהיינו דלר\"י מעשה הגניבה המחייב קרן שונה ממעשה הגניבה המחייב כפל. מעשה הגניבה דקרן הוא הלקיחה הראשונה מרשות הבעלים. מאידך מעשה הגניבה המחייב כפל הוא ביטול מצות השבה. כשהגנב מחזיק ברשותו את הממון שלקח ברשותו ולא משיבו הוא מוסיף על הגניבה. החזקת הממון ברשותו בלי להשיבו מהוה תוספת גניבה, וגניבה חמורה זו - שגנב ומחזיק את החפצא מבלי להשיבו - מחייבת כפל. ובשעת ההעמדה בדין נגמרה הגניבה של חסרון השבה ובאותה שעה חיובי הכפל חלים. ולפי\"ז נראה שכל חלות החיוב היא בשעת העמדה בדין כשחסרה השבה, כי הלקיחה הראשונה אינה מחייבת את הכפל כלל. ומפני כן אין תפיסת הכפל מועילה קודם ההעמדה בדין, כי מעשה המחייב לא נגמר, ולא חל חיוב כפל כלל עד שעת העמדה בדין.",
            "יעויין לקמן (סח:) שהגמרא מחדשת שאם חזרה קרן לבעלים פטור מכפל. כלומר דבהשבה קודם העמדה בדין ליכא כפל. ולפי הנתבאר יסוד הדבר הוא שבמקום שיש השבה ליכא חיוב כפל כלל. כי כל המחייב דכפל הוא חסרון השבה.",
            "ועיין ברש\"י שם ד\"ה והרי וז\"ל וכפל לא מחייב אלא כשנמצאת ביד גנב שבאו עדים כדכתיב אם המצא תמצא בידו עכ\"ל. הרי מפורש ברש\"י דהמחייב דכפל הוא חסרון ההשבה, דהיינו הגניבה של החזקת ממון הגנוב בידו בלי להשיבו לבעלים עד שעמד בדין.",
            "לפי\"ז צ\"ל לר\"י דדין \"דמים כשל עכשיו\" חל ביוקרא וזולא כי חיוב הכפל חל לגמרי בשעת ההעמדה בדין. והא ד\"טלאים כדמעיקרא\" לענין שבח וכחש הוא משום דהשבח לא היה בשעת הגניבה ובכן לא חל בו חיוב השבה ואינו מחייב כפל. ואילו בהוכחשה הרי גוף הכחש שהיה בשעת הגניבה חסר ואינו משיבו ולפי' מחייב כפל כשעת הגניבה<sup>54)</sup><i class=\"footnote\">עיין בחדושי רבנו חיים הלוי על הרמב\"ם (פ\"ב מהל' גזילה הלט\"ו) בסוף דבריו שמסביר את שיטת הרמב\"ם דמשלם דמי קרן בשביל הכחש, הגם שאינו שינוי בכל הבהמה ומקיים השבה בבהמה שנשארת מ\"מ הוי שינוי קצת מכיון דאינו משיב את מה שחסר ולכן מחוייב לשלם את החסרון. ולפי\"ז פשיטא שמשלם גם כפל בעד הכחש. מאידך אם ננקוט שהר\"י חולק על הרמב\"ם וסובר שאינו משלם קרן עבור כחש, מ\"מ סובר דמשלם כפל כי דיני ההשבה והתשלומין בנוגע לקרן ובנוגע לכפל שונים מהדדי.</i>.",
            "<big><strong>שיטת הר\"ת.</strong></big>",
            "ר\"ת פליג עם הר\"י ומשוה יוקרא וזולא לשבח וכחש. ונראה לפרש מחלוקתם כדלהלן. לר\"י שבח וכחש משנין את גוף הבהמה בנוגע לכפל. אליביה, בשבח, המשקל שנתוסף אינו גנוב, ואינו מחייב כפל. מאידך בהוכחשה ממילא, המשקל שנחסר מן הבהמה הוי מגופה של הבהמה המחייב, ולפי' משלם עליו כפל. ואילו לר\"ת, כל זמן שהבהמה לא נשתנתה שינוי גמור נחשבת כאותו גוף הבהמה שנגנב ולא דנים על כל חלק וחלק מגוף הבהמה בפ\"ע. ולפיכך גוף הבהמה שבשעת העמדה בדין בלבד קובע את שיעור הכפל.",
            "לר\"ת הגנב משלם כפל כפי שעור הכי זול בין שעת הגניבה לבין שעת העמדה בדין. ויתכן לבאר את שיטתו בשני אופנים:",
            "א) לר\"ת, המחייב דכפל הוא מעשה הגניבה. אלא מכיון דכפל הוי קנס שיעורו תלוי גם בהעמדה בדין. ולכן בנתייקר אינו משלם כפל יותר מן השווי שבשעת הגניבה, כי גופו של המחייב דכפל הוא עצם שעת הגניבה. ואילו בהוזל משלם כפל פחות משום שבשעת ההעמדה בדין ב\"ד קובע את שיעור הקנס דכפל לפי השווי בשעת ההעמדה בדין.",
            "יתכן להוסיף שר\"ת סובר, דליכא כפל יותר מן הקרן דגדר כפל הוא שתי פעמים קרן. ולפיכך בנתייקר קודם העמדה בדין משלם רק כפי שעור הקרן. מאידך בהוזל, משלם קנס פחות כי בהעמדה בדין חל פטור בשיעור הכפל ע\"י כח בי\"ד.",
            "ב) ר\"ת סובר שיש שני מחייבים דכפל, דהיינו, מעשה הגניבה ביחד עם שעת ההעמדה בדין<sup>55)</sup><i class=\"footnote\">יתכן דר\"ל דביטול מצות השבה בהחזקת החפץ הגנוב ברשותו עד שעת העמדה בדין ג\"כ מהווה מחייב של הכפל.</i>, ואין מחייב אחד מועיל בלי השני. ובכן אין מחייב א' יכול להוסיף על השיעור של המחייב השני, ולפי' משלם כפי השיעור הפחות שבין שניהם.",
            "נ\"מ בין שני הביאורים בר\"ת בתפס ואח\"כ הוזל קודם העמדה בדין. לפירוש הראשון המחייב של הכפל תלוי בשעת הגניבה בלבד, אלא שכשהוזל עד שעת העמדה בדין ב\"ד פוטרו מלשלם. לפי\"ז יתכן שבתפס לפני ההעמדה בדין שהבי\"ד לא יפטרו אותו והתפיסה תועיל, שהרי תפס אחרי המחייב של שעת הגניבה, ולפיכך התפיסה תועיל. מאידך לפירוש השני התפיסה לא תועיל כי חסר המחייב של העמדה בדין.",
            "<b>ב.</b><br>כתב הטור (חו\"מ סי' שנ\"ד) ז\"ל ואם הכלי בעין שלא נשבר משלם כפל כפי העמדה בדין עכ\"ל. משמע דסובר שאם נאבד הכלי אינו משלם כפל כשעת העמדה בדין אלא כשוויותו בשעה האחרונה שהיה הבעין ברשות הגנב. מאידך התוס' (דף סו. ד\"ה טלאים כו') כתבו ששמין הדמים דד' וה' כפי היוקרא וזולא בשעת העמדה בדין ואע\"פ שהבהמה נאבדה. ונראה דסוברים דה\"ה בכל אופן שנאבד הבעין שמשלם כפל כשעת העמדה בדין. ועלינו להבין את יסוד מחלוקתם.",
            "וי\"ל דנחלקו בשני הפירושים הנ\"ל בשיטת הר\"י בדין כפל.",
            "יתכן דהר\"י סובר שכפל תלוי בגניבה הארוכה של כבישת ממון וחסרון השבה. ולפיכך, כשנאבד הבעין דנגמרה הגניבה הזאת, שהרי אי אפשר לקיים השבת הבעין, חל המחייב דכפל. זוהי סברת הטור.",
            "מאידך תוס' סוברים כפירוש הראשון דלעיל. המחייב דכפל, מכיון דקנס הוא, הוא העמדה בדין. ולפי', בין כשהבעין קיים בב\"ד או שכבר נאבד, חל חיוב כפל בשעת העמדה בדין.",
            "ברם כ\"ז אינו מוכרח. כי ניתן לבאר את דעות הטור והתוס' מבלי לתלותן בשני הפירושים דלעיל בר\"י.",
            "י\"ל, דכ\"ע סברי דכפל תלוי בגניבה דחסרון השבה, אלא דפליגי אי הגניבה הזאת היינו הגניבה של חסרון השבת הבעין או חסרון השבת הדמים. לטור המחייב דכפל הוא חסרון השבת הבעין. ולפי', כשנאבד הבעין חיוב הכפל נשלם. מאידך לתוס', המחייב דכפל הוא חסרון השבת תשלומי הגניבה. ולפי', אפילו אי נאבד הבעין הרי הגנב עדיין לא שילם את הדמים. ולפי', עד שעת העמדה בדין, לא נגמר חיוב הכפל<sup>56)</sup><i class=\"footnote\">ניתן לתלות את המחלוקת הזאת במחלוקת הנ\"ל בהקדמה לפרק מרובה בין הרמב\"ם (פ\"א מהל' גזילה הל\"א) ובין התוס' (מכות דף טז. ד\"ה התם) אם מקיים מצות השבה עם תשלומי דמים.</i>.",
            "ועוד י\"ל, דלכ\"ע המחייב דכפל הוא מעשה הגניבה לבדו. אלא, דשומת בית דין קובעת את השעור דכפל שהוא קנס בי\"ד בשעת העמדה בדין. ולפי\"ז י\"ל שהטור סובר דכל זה נכון כשהחפץ הגנוב בא בפני בית דין ואז יכולים לשום אותו גופא. אבל כשנאבד, כשאין הבעין בפניהם, ב\"ד שמין למפרע. מאידך תוס' סוברים דאפי' כשנאבד שמין כשעת העמדה בדין דיש שומת בית דין אפי' כשהבעין ליתא קמיה בי דינא. ב\"ד שמין כפי מה שהגניבה היתה ראויה להיות שוה אילו לא נאבדה ואפילו כשהבעין נאבד משלם כפל כשעת העמדה בדין<sup>57)</sup><i class=\"footnote\">עיין בספר של הגר\"ח זצ\"ל על הרמב\"ם (פ\"א מהל' גניבה הלט\"ו).</i>.",
            "ועיין ברא\"ש (סי' ב') שפסק שמשלמין ד' וה' כשעת טביחה ומכירה ולא כשעת העמדה בדין - שלא כתוס'.",
            "<b>ג.</b><br><big><strong>שיטת הרמב\"ם.</strong></big>",
            "כתב הרמב\"ם בפ' א' מהל' גניבה (הל' י\"ג - י\"ד) ז\"ל גנב כחושה והשמינה או שמינה והכחישה משלם תשלומי כפל או תשלומי ארבעה וחמשה כשעת הגניבה כו'. גנב בהמה או כלי וכיוצא בהן ובשעת הגניבה היה שוה ארבעה ועכשיו בשעת העמדה בדין שוה שנים משלם קרן כשעת הגניבה ותשלומי כפל או ד' וה' כשעת העמדה בדין. היה שוה בשעת הגניבה שנים ובשעת העמדה בדין ארבעה, אם שחט או מכר או שבר הכלי או אבדו משלם תשלומי כפל או ארבעה וחמשה כשעת העמדה בדין ואם מתה הבהמה או אבד הכלי מאליו משלם תשלומי כפל כשעת הגניבה עכ\"ל. הרמב\"ם מסכים עם הר\"י בנוגע להוכחשה והשביחה ממילא, שגוף הדבר נקבע כשעת הגניבה. ואילו בנוגע ליוקרא וזולא מסכים עם הר\"ת דלעולם אזלינן לקולא ומשלם לפי השער הזול שבגניבה והעמדה בדין.",
            "והנה יל\"ע, למה נקט הרמב\"ם דוקא את הציור שאם מתה הבהמה משלם כפל כשער הזול, הרי לכאורה ה\"ה אם הבהמה קיימת משלם כפל כשער הזול.",
            "ויתכן שלרמב\"ם כשהוא משיב את הבעין משלם את הכפל בכל אופן כשעת העמדה בדין. ולכן בנתייקרה בין הגניבה להעמדה בדין ישלם כיוקר. רק במתה, כשליכא השבת הבעין ומשלם דמי הקרן, משלם את הכפל בזול כדמעיקרא.",
            "ההסבר לכך, כי לרמב\"ם יש שני דינים בכפל: א) כפל המשתלם עם הקרן, דהיינו כשיש תשלומי קרן ביחד עם תשלומי כפל. ב) כפל המשתלם בפני עצמו, דהיינו כשיש השבת בעין, וליכא תשלומי קרן. שני מיני כפל אלו חלוקים בדיניהם. הכפל המשתלם עם הקרן אינו יכול להיות סכום יותר גדול מהקרן עצמו. באופן זה כפל חל עם הקרן כתשלום אחד. ולפי', במתה הבהמה שמשלם הקרן כדמעיקרא, אע\"פ שנתייקרה קודם העמדה בדין, משלם גם הכפל כדמעיקרא כי ליכא כפל יותר מדמי הקרן. ולפי' משלם כפל כדמעיקרא כפי סכום הקרן. מאידך כשהוזלה קודם ההעמדה בדין משלם כפל פחות מהקרן כי שיעור הכפל תלוי אף בהעמדה בדין מדין קנס. ואילו כשהבהמה קיימת בשעת העמדה בדין הכפל משתלם כתשלום מופרד בלי הקרן. ובכך הכפל נקבע כתשלום בפני עצמו וכשוויותו בשעת העמדה בדין. באופן זה הכפל אינו תלוי כלל בשעת הגניבה כי הבעין קיים ואין כאן חיוב לשלם קרן כלל. ולכן הכפל נקבע בעצמו בשעת ההעמדה בדין בלבד ומדין קנס.",
            "ונ\"ל ששני דיני כפל אלו רמוזים בקרא. הפסוק של \"ישלם שנים לרעהו\" (שמות כב: ח') רומז על כפל וקרן שחלים כחיוב תשלומין אחד, והכפל נוסף על תשלומי הקרן. דין כפל זה חל כשמתה הבהמה שמשלם גם קרן. ואילו הפסוק \"אם המצא תמצא בידו הגנבה כו' חיים שנים ישלם\" (שמות כ\"ב: ג') רומז על תשלומי כפל בפ\"ע. דין כפל זה חל כשהבעין קיים, דליכא תשלומי קרן, והכפל נקבע כתשלומין בפני עצמו כשעת העמדה בדין.",
            "אמנם עיין בסוף הלכה י\"ד שהרמב\"ם מביא את דינא דרבה שבתברא או שתייה משלם כשעת השבירה. והנה לכאורה דינא דרבה נוגע לקרן, כי השבירה מהווה מעשה מזיק שמחייב לשלם קרן כשעת השבירה. וא\"כ צ\"ע למה פסק הרמב\"ם שמשלם גם כפל כשעת השבירה.",
            "ותירץ מרן הגאון ר' חיים הלוי זצ\"ל (עיין בספרו על הרמב\"ם פ\"ז מחובל הל\"ד) דלרמב\"ם השבירה אינו מעשה היזק גרידא אלא מהווה גם מעשה גניבה. ההיזק שעשה הגנב לחפצא שגנב מוסיף על הגניבה הראשונה ולכן מחייבו בכפל. ואין להקשות, שיפטר משום גונב מן הגנב, דאין כאן אלא גנב אחד שע\"י ההיזק שעשה הוסיף על הגניבה הראשונה דמפקיע לה מדין השבת הבעין. הלקיחה מבית הבעלים בהדי השבירה שלאחר מכן מהוות מעשה גניבה אחד המחייב בכפל גם בעד הלקיחה הראשונה וגם בעד השבירה לבסוף<sup>58)</sup><i class=\"footnote\">עיין בב\"מ (דף מג.) ז\"ל ההיא שעתא דקא שתי ליה או דקא תבר לה קא גזל מיניה ותנן כל הגזלנים משלמין כשעת הגזילה עכ\"ל, מפורש שחייב מדין גזלן ולא מדין מזיק בעלמא. ויוצא שבגניבה הו\"ל גנב וחייב לשלם כפל וכפסק הרמב\"ם. אמנם עיין בקצוה\"ח (סי' ל\"ד ס\"ק ג') המפרש דתברא או שתיה חייב מדין מזיק ולא מדין גנב או גזלן שלא כגר\"ח זצ\"ל. עיין בחידושי הריטב\"א לכתובות (דף לד.) ביד רמ\"ה לסנהדרין (דף עב.) וברש\"י ותוס' שם. וע\"ע ברש\"י לב\"ק (דף סה:) ד\"ה נעשה. ועיין בנתיבות (ל\"ד, ה') הסובר דתברא ושתיה חייב מדין גזילה כי הוסיף על הגזילה הראשונה.</i>. 7 ד",
            "<big><strong>שיטת התוס' רי\"ד.</strong></big>",
            "כתוב בתוס' רי\"ד ז\"ל ונ\"ל דבע\"כ לא אתא רב לאשמועינן אלא אע\"ג דהיא בעין דמשלם קרן כעין שגנב כו' שיש חומר בגניבה מבגזילה, שאילו בגזילה אם הוא בעין אמר לו הרי שלך לפניך, ובגניבה אע\"ג דהוא בעין אמרי' אחייה לקרן כעין שגנב וה\"ג בירושלמי בריש הגוזל עצים זה הכלל שהיה ר' יעקב אומר כל גזילה שהיא קיימת בעינא ולא נשתנית מברייתו א\"ל הרי שלך לפניך והגנב לעולם משלם כשעת הגניבה עכ\"ל. התוס' רי\"ד מחדש שכשרב אמר קרן כעין שגנב ר\"ל דליכא הפטור של הרי שלך לפניך בגנב אלא בגזלן בלבד. ולפיכך בגזילה אם הוזל החפץ לפני העמדה בדין משיבו ופטור מלשלם דמים; מאחר שקיים מצות השבת הבעין אינו משלם דמים. מאידך גנב חייב להוסיף דמים כשיעור מה שהוזל. וצ\"ע, למה גנב שונה מגזלן דאע\"פ שדרש רב ככה מקרא עכ\"ז חסר ביאור.",
            "ונראה שלפי התוס' רי\"ד בכל גנב יש מחייב אחד של תשלומין לשלם את הקרן עם הכפל וליכא חיוב של תשלומי כפל בלי חיוב לשלם דמי הקרן. לפיכך גם במקום השבת בעין תמיד חל חיוב לשלם קרן ביחד עם תשלומי הכפל. ולכן אע\"פ שמקיים מצות השבה ע\"י החזרת הבעין שגנב עדיין צריך לשלם את דמי הקרן כשיעור מה שהחפצא הוזל משעת הגניבה משום שיש חיוב לשלם דמי הקרן עם הכפל. מאידך בגזלן אין חיוב כפל, והחיוב לשלם דמים פקע במקום שיש השבת הבעין שגזל. ולפיכך כשמשיב את הגזילה פטור לגמרי מתשלומי דמים ואפילו כשהחפצא הוזל אחרי הגזילה.",
            "ברם המחייב של תשלומי הקרן בגנב הוא מעשה הגניבה לבדו. ולפי', משלם קרן דוקא כדמעיקרא בין כשנתייקר ובין כשהוזל. והמחייב של תשלומי כפל הוא מעשה הגניבה ביחד עם ההעמדה בדין. ולפי' הכפל נקבע כשעת ההעמדה בדין ולא כשעת הגניבה וכפי גמר המחייב. עכ\"ז יש צירוף בין תשלומי הקרן ובין תשלומי הכפל, ולכן גנב חייב בדמי הקרן גם במקום שיש קיום מצות השבת הבעין."
        ],
        [
            "<b>תוס' ד\"ה כפילא.</b> לרש\"י, חומש וכפל ששוים נעשים תשלומין אחד. מאידך משמע דלתוס' חל פטור דהיינו שחומש פוטר את הכפל. וז\"ל התוס': שמשלם את החומש ועולה לו לכפל עכ\"ל.",
            "<b>גמ'. וחכמים אומרים ממון המשתלם בראש.</b>",
            "<b>א.</b><br>דין הכופר בפקדון ונשבע לשקר שיוליכנו אחריו למדי (לקמן דף קג.) חל דוקא בקרן דשבועת הפקדון אך לא בקרן דגניבה וגזילה בעלמא.",
            "ולפי\"ז נראה, דשיטת רבנן היא שקרן של גניבה וקרן של שבועת הפקדון הם תרתי דסתרי. קרן של גניבה אינו יכול להיות גם קרן דכפירת שבועה, והרי הם שני דינים נפרדים. ביאור דין \"ממון המשתלם בראש\" הוא דקרן של גניבה אינו קרן דשבועת הפקדון. רק קרן של גזילה יכול להיות עצם הקרן דכפירת שבועה אך לא הקרן של גניבה. ובדליכא קרן דשבוה\"פ גם ליכא חיוב חומש.",
            "והנה, רבא מוקי ר' יעקב ורבנן באופן שנשבע ה' פעמים. וצ\"ע לרבנן, דבשלמא השבועה הראשונה דהוי' שבועה הגונבת של טוען טענת גנב אינה מחייבת חומש. אך צ\"ע כי בדין הוא שארבע שבועות האחרונות תחייבנה בקרן וחומש דשבועת הפקדון שהרי אינן שבועות של טוען טענת גנב.",
            "ונראה דגזיה\"כ של חמישיות הרבה אינה מרבה קרנות הרבה, אלא חומשין הרבה. גזיה\"כ מחדשת דכפירת קרן הראשונה מחייבת חומש לכל שבועה ושבועה. אך הקרן הוא אותו הקרן של הכפירה הראשונה בלבד. יוצא שבאופן שלנו בטט\"ג הקרן הוא הקרן של השבועה הראשונה הגונבת שאינה מחייבת קרן וחומש דשבועת הפקדון.",
            "<b>ב.</b><br>בסוגיא לקמן (קה:) איתא שהכופר בפקדון בחמץ שעבר עליו הפסח חייב \"כיון דאי מיגנב בעי שלומי ליה ממונא קא כפר ליה\". ועיין שם ברא\"ש (פ\"ט סס\"י כ\"ה) שכתב שחייב לשלם דמי חמץ מעליא ואינו יכול לומר לו הרי שלך לפניך ושלא כדין הגוזל חמץ בלי שבועה ועבר עליו הפסח שאומר לו הרי שלך לפניך. וצ\"ע על הרא\"ש מגמרא לקמן (דף קי:) וז\"ל בעי רבא כהנים בגזל הגר יורשין הוו או מקבלי מתנות הוו למאי נפקא מינה כגון שגזל חמץ ועבר עליו הפסח, אי אמרת יורשין הוו היינו האי דירתי מורית ואי אמרת מקבלי מתנות הוו מתנה קאמר רחמנא דניתיב להו והא לא קא יהיב להו מידי דעפרא בעלמא הוא עכ\"ל. ומפורש דלצד דיורשים הוו שנותנים לכהנים את החמץ שאסור בהנאה ולא משלמים דמים. ולרא\"ש צ\"ע, שאם הכופר בפקדון משלם דמים לנגזל ולא מחזיר לו את החמץ, למה בגזל הגר נותנים החמץ לכהנים ולא משלמים דמים.",
            "ונראה שיש שני חיובים בשבועת הפקדון: א) חיוב שחל מדין גזילה להשיב את הגזילה ולשלם דמים מדין גזילה; ב) חיוב שחל מדין שבועה לשלם דמים בשביל שבועת שקר. ונראה דמדין גזילה יש קיום השבה עם חמץ שעבר עליו הפסח, אבל אין בכך קיום תשלומי קרן מדין שבועה. ולכן א\"א להשיב את החמץ לבעלים וחייב לשלם דמים כי יש להם זכות לתשלומי הדמים מדין שבועה. מאידך הדין דגזל הגר חל רק מדין גזילה ולא מדין שבועה. ולפיכך אומר לכהנים הרי שלך לפניך ונותן להם את החמץ כי בכך מקיים חיוב השבת גזילה<sup>59)</sup><i class=\"footnote\">ע\"ע בשיעורים לקמן (דף קג:) ד\"ה וכן בפקדון.</i>.",
            "<b>תוס' ד\"ה הא.</b> ז\"ל וי\"ל דקסבר דאי שינוי קונה א\"כ ראוי הוא להתיר שינוי באתנן דחשיב כאחר ואין זה אותו שבא לידה בתורת אתנן כו' עכ\"ל. ר\"ל שאע\"פ שחלות דין שינוי באתנן שונה מבגזלן, דבאתנן שינוי מתיר איסורים, ואילו בגזלן שינוי קונה, אפילו הכי דומים כי יש בשניהם חלות דין שינוי. ובאמת המחלוקת בין ב\"ש וב\"ה אינה מחלוקת בהלכות אתנן או בהלכות גזלן אלא בשינוי. לב\"ה יש חלות דין שינוי, דהיינו ששינוי משנה חפץ א' לחפץ אחר. ולכן אליביה, כשיש שינוי הותר האיסור של אתנן וקונה הגזלן. מאידך לב\"ש, ליכא חלות דין שינוי והחפץ אחרי שינוי נחשב לאותו החפץ הראשון שהיה קודם השינוי. ולפי' האתנן אסור והגזלן אינו קונה.",
            "<b>תוס' ד\"ה הן.</b> ז\"ל תימה דבסמוך נפקא ליה לרבה דשינוי קונה מקרא אחרינא כו' עכ\"ל. לע\"ד לכאורה נראה לומר דלרבה אין לדמות חלות דין שינוי באתנן לבגזילה. דשינוי באתנן חל כמתיר של איסורין. ושינוי בגזילה חל כקנין. ומשו\"ה מצריך שני פסוקים ואינם נלמדים מהדדי."
        ],
        [
            "<b>שינוי קונה.</b> יש לעיין האם שינוי קונה בתורת קנין בפני עצמו או דלמא ששינוי פוטר מהשבה כיון דאינו כעין שגזל, וקניני הגזילה דמעיקרא נגמרים מאיליהם וקונים<sup>60)</sup><i class=\"footnote\">עיין בחדושי רבנו חיים הלוי על הרמב\"ם הל' גזילה ואבידה. ע\"ע בשיעורים לקמן (דף צג:) ד\"ה גזל פרה מעוברת כו'.</i>.",
            "עיין בסוגיא בסנהדרין (דף עב.) שחולקים רב ורבא בבא במחתרת שגזל דקלבד\"מ וליכא חיוב השבה אם החפץ שגזל נקנה לגזלן או לא. לרב הגזלן קונה ולרבא אינו קונה. והנה דין קלבד\"מ מפקיע את חובת ההשבה אך פשיטא שאינו קנין בפני עצמו. עכ\"ז רב סובר שכשאין חיוב השבה מעשה הגזילה בעצמו קונה את החפצא הגזול לגזלן. מאידך לרבא אינו קונה. א\"כ י\"ל דלרב שינוי קונה ע\"י שחובת ההשבה פקעה ולכן קונה את הבעין מחמת קנין הגזילה דמעיקרא, ואילו לרבא שינוי מהווה קנין בפני עצמו.",
            "<b>גמ'. לא הספיק ליתנו עד שצבעו.</b> אמר הגר\"מ זצ\"ל שהצביעה מהווה מעשה גזילה וגם קנין שינוי בבת אחת.",
            "<b>רש\"י ד\"ה עד. וז\"ל אבל קודם שצבעו מי שחטפו זכה לו עכ\"ל.</b> צ\"ע שכמו שתפיסה מועילה קודם הצביעה, תועיל תפיסה לאחר הצביעה בעד הדמים.",
            "ונראה, דליכא חלות גזילה בממון שאין לו תובעים כי אין לו בעלים לחייב גזילה. ולפיכך פטור לגמרי מלשלם ואין תפיסה מועילה כלל.",
            "ומזה יש ראייה דממון השבט הוא חלות דין ממון מיוחד לכל השבט בתורת צבור, ולא קנין לכל יחיד ויחיד. ממון השבט שונה מממון השותפים. בממון השותפים יש קנין לכל שותף ושותף. ואע\"פ שיש למשל מאה שותפים, מ\"מ כל שותף ושותף בעצמו נחשב לבעלים. כי הקנינים הם של הרבה יחידים. ואילו בממון השבט, הממון נחשב לממון של כל השבט ביחד ולא לממון של כל יחיד ויחיד. ובכן ממון השבט מהוה חלות ממון מיוחד ונקרא בחלות שם \"ממון שאין לו תובעים\". בממון מיוחד זה של ממון השבט ליכא חלות דין גזילה. דין גזילה חל רק במקום שיש בעלים יחידים ולא בממון השבט<sup>61)</sup><i class=\"footnote\">עיין ברש\"י לקמן (צג א ד\"ה לשמור כו') המסביר את הפטור של גזבר צדקה משמירת ממון עניים וז\"ל דלא קרינא ביה לשמור כו' ועניים לא מצו תבעי דלכל חד וחד מצי אמר לאו לדידך יהיבנא אלא לאחריני עכ\"ל, כלומר ממון השבט הוא של כל העניים בכלל ולא של כל עני ועני בפרט ולכן אין בו דין שמירה. ואמר רבינו זצ\"ל שציבור זה כולל כל העניים של כל הדורות ולא של דור אחד בלבד. ודומה לציבור של כלל ישראל שכולל כל בנ\"י שבכל הדורות וכדאיתא בהוריות (דף ו.) שאין ציבור מת. ובדברים השייכים לכלל ישראל אין חלות קנין כלל לכל יחיד ויחיד. ולפיכך כשנדרו הנאה זה מזה מותרים בדברים של עולי בבל כגון בהר הבית ובבור שבאמצע הדרך שהם בשותפות כל ישראל (נדרים (דף מ\"ח) ורמב\"ם פ\"ז מנדרים הל\"ב). עיין בס' רשימות שיעורים לשבועות ונדרים חלק א' (דף קנ\"ח וק\"ע). אך נראה דאע\"פ דליכא חיובי גזילה בממון שא\"ל תובעים עכ\"ז יש מעשה גזילה ואיסור גזילה שהרי הממון קנוי לשבט והלוקחו עושה מעשה גזילה. עיין למעלה בשיעורים בהקדמה לפרקין. ועיין בחידושי הגר\"מ הלוי (דף קכג א).</i>.",
            "<b>גמ'. יאוש באבידה ובגזילה.</b> מסתבר דיאוש באבידה חל להפקיע את הבעלות של בעל האבידה ולהפקיר את האבידה לכל. והא ראייה שהרי יאוש באבידה פוטר מתרומות ומעשרות מדין הפקר (ב\"מ דף כא:). ויש לעיין ביאוש דגזילה למ\"ד יאוש בכדי קונה, האם ג\"כ חל היאוש להפקיע את בעלות הנגזל ולהפקיר את החפץ לכל, אלא שהגזלן מקדים לקנות מהפקר לפני אחרים, או\"ד שבשעת היאוש הגזלן קונה את הגזילה מהנגזל מדין קניני גזילה ולא שזוכה מן ההפקר.",
            "מרן הגאון ר' חיים הלוי זצ\"ל אמר שיאוש בגזילה חל מדין יאוש דאבידה<sup>62)</sup><i class=\"footnote\">עיין בחדושי רבנו חיים הלוי על הרמב\"ם (פ\"ט מהל' גזילה הל\"א). ועיין במלחמות ד' (דף מא. בדפי הרי\"ף ד\"ה ומש\"כ) לפ' הגוזל בתרא. בהמשך הסוגיות שלפנינו דן רבינו זצ\"ל ביסוד דהגר\"ח זצ\"ל בהרחבה ועיין לקמן (דף סו:) בד\"ה אינו רוצה לקנות וגם (דף סט.) בד\"ה סכום ענין יאוש ובמפתח הספר.</i>. לדעתו כל גזילה נחשבת גם לאבידה כי הדבר הגזול הוא גם אבוד מן הבעלים. ובכן היאוש חל להפקיע את הבעלות של הנגזל ולהפקיר את החפצא לכל אלא שהגזלן מקדים בקנינו לשאר אנשים.",
            "אך לפי\"ז צ\"ע, דא\"כ למ\"ד יאוש בכדי קונה, למה משלם הגזלן דמי הגזילה לנגזל, דלכאורה אילו היה יכול הנגזל להפקיר את הגזילה ויקנה אותו הגזלן<sup>63)</sup><i class=\"footnote\">אך לדינא הנגזל אינו יכול להפקירו דהוי דבר שאינו ברשותו, עיין לקמן בגמרא (דף סט.).</i> יפטר מלשלם, כי הפקעת הבעלות דנגזל ע\"י הפקר פוטרת את הגזלן מהשבה ומתשלומין, ואם יאוש דגזילה מועיל מדין הפקר כמו באבידה, למה משלם הגזלן דמים לנגזל<sup>64)</sup><i class=\"footnote\">ונראה אליבא דר' חיים זצ\"ל דיתכן להבחין בין מעשה הפקר מדעת הפוטר את הגזלן לבין יאוש שאינו מעשה הפקר מדעת אלא דגורם חלות הפקר ולכן אינו פוטר את הגזלן מהחיוב לשלם. ואף בהפקר נראה כי יש מקום לדון דיתכן שגם אחרי הפקר הגנב חייב לשלם דמים שהרי התחייב לשלם משעת גניבה מחמת מעשה הגניבה. אך רבינו זצ\"ל סובר דהפקר כהקדש וחזרה הקרן לבעלים ופטור מלשלם. ולכאורה יש לחלק בין הקדש להפקר. עיין ברש\"י (דף סח. ד\"ה והרי חזרה).</i>.",
            "ולפיכך נראה שלא כגר\"ח זצ\"ל אלא שדין יאוש בגזילה חלוק מיאוש באבידה. יאוש באבידה מפקיע את הבעלות דבעל האבידה, ומוצא האבידה אחרי יאוש אינו קונה מהבעלים כי ביאוש דאבידה הבעלות דבעל האבידה הופקעה ונעשה האבידה הפקר ולכן פטור מלשלם. מאידך דין יאוש בגזילה הוא שע\"י היאוש חל קנין מגברא לגברא דהיינו מהנגזל לגזלן, ולכן יאוש בגזילה מחייב את הגזלן לשלם כי קונה את החפץ ישיר מהנגזל. ועוד נראה שלא כגר\"ח זצ\"ל שגזילה אינה אבידה כי חיוב ההשבה של הגזלן מפקיע את השם אבוד מן החפץ<sup>65)</sup><i class=\"footnote\">אך עיין במלחמות ד' לרמב\"ן (מס' ב\"מ דף יד: בדפי הרי\"ף) דהגוזל אבידה קונה ביאוש לכ\"ע דהוי גזילה ואבידה בבת אחת וקונה מדין יאוש דאבידה. ומסביר דחיוב השבת גזילה אינו מפקיע קנין יאוש דאבידה. שיטתו עולה יפה אליבא דהגר\"ח זצ\"ל שסובר שיכול להיות דבר שהוא גם גזול וגם אבוד בבת אחת.</i>.",
            "אך לפ\"ז צ\"ע, היאך מבארים את הדמיון כאן בסוגיין בין גזילה לאבידה.",
            "ונ\"ל דהגמרא מדמה אותן לענין דיש חלות שם יאוש בעולם, כי מזה דיאוש קונה באבידה חזינן דיש חלות שם יאוש. וא\"כ גם בגזילה חל יאוש וקונה. אבל גופה של חלות דין היאוש באבידה שונה מבגזילה. יאוש באבידה חל להפקיע את הבעלות דבעל האבידה ולעשות את החפץ הפקר. ואילו יאוש בגזילה חל להקנות את החפץ הגזול בקנין גזילה ישיר מהנגזל להגזלן<sup>66)</sup><i class=\"footnote\">עיין בתוס' לקמן (דף סט.) ד\"ה כל שלקטן דלכאורה כ\"כ במפורש וז\"ל דהא לא דמי יאוש דהכא דגבי גזלן ליאוש דמציאה דאי יאוש קני בכל ענין אפילו אם אין הגזילה ברשות הגזלן בשעת יאוש א\"כ יאוש דהכא לא הוי אלא כלפי דידיה והוי כמתנה בעלמא ואין לו לפטור מן המעשר עכ\"ל.</i>.",
            "<b>תוס' ד\"ה מוצא אבידה כו'.</b> רש\"י לומד את הדין דיאוש קונה באבידה מדין אבודה ממנו ומכל אדם. מאידך הר\"י סובר שהמקור הוא גזיה\"כ דשמלה. ונ\"ל, דרש\"י ור\"י פליגי במחלוקת יסודית בהגדרת קנין היאוש באבידה. לרש\"י יאוש באבידה אינו קונה בתורת קנין יאוש לבדו. אלא שהשם דאבידה שבחפץ מפקיע את הבעלות דבעל האבידה. וכמו שבאבודה ממנו ומכל אדם הבעלות פקעה מאליה מחמת שהחפצא אבודה לגמרי, כמו כן בכל אבידות דעלמא מופקעת הבעלות דבעל האבידה מאיליה במקום שיש יאוש. אמנם נראה דהיאוש אינו מעשה שמפקיע את הבעלות בפני עצמו, אלא שיאוש פועל כתנאי בחלות השם דאבידה. אבידה בעלמא אינה מפקיעה בעלות עד שתהיה אבודה כל כך שהבעלים מתייאשים ממנה. במקום שיש יאוש נגמר השם של אבידה בחפצא המפקיע את הבעלות כמו דין האבידה האבודה ממנו ומכל אדם. כל זה אליבא דרש\"י.",
            "מאידך לר\"י, יאוש חל כקנין בפני עצמו המפקיע את הבעלות דבעל האבידה. ולפיכך אינו דומה יאוש באבידה לדין אבודה ממנו ומכל אדם.",
            "ובאמת צע\"ק אליבא דרש\"י, שאם יאוש אינו בעצם חלות קנין, אלא שיעור בחלות השם של האבידה, למה יאוש דקטן לאו כלום הוא, דלכאורה קטן אינו בר דעת להקנות, אבל באבידה, דהפקעת הממון באה מאליה, ודעת בעל האבידה ביאוש אינה אלא תנאי ושיעור בהשם של האבידה, לכאורה גם יאוש של קטן צריך להועיל, וצ\"ע<sup>67)</sup><i class=\"footnote\">לכאורה התירוץ לקושית רבינו זצ\"ל הוא שקטן אינו בר מעשה יאוש, ומאחר שיאושו לאו כלום הוא חלות שם האבידה לא נגמר כשהקטן מייאש, משא\"כ בגדול. אך נראה שרבינו זצ\"ל הקשה עפי\"מ שביאר בשיעורים אחרים שלפי הגר\"ח זצ\"ל קטן אינו בר דעת אך מ\"מ הוי בר כוונה. ולפיכך קטן אינו יכול להקנות כי קנין תלוי בדעת מקנה וזו אין לו, ומ\"מ חליצת קטנה כשרה מדאורייתא ופסולה רק מדרבנן (פ\"ד מהל' חליצה הל' ט\"ז ועיי\"ש בלחם משנה), כי קטנה הוי' בת כוונת חליצה מדאורייתא. ולפי\"ז הקשה רבינו זצ\"ל שיועיל יאוש קטן באבידה, אליבא דרש\"י הסובר שיאוש גומר את השם של אבידה בחפצא, כי דעת יאוש דאבידה אינה חלות דעת מקנה אלא כוונה בעלמא, משא\"כ אליבא דהר\"י דעת היאוש באבידה מהווה דעת מקנה, וע\"ע בשיעורים לקמן (דף סו.) תוס' ד\"ה כיון.</i>.",
            "ומהמחלוקת באבידה יתכן נ\"מ בהגדרת דין יאוש בגזילה. לרש\"י, כמו שהפקעת הממון שבאבידה אינה חלה ע\"י מעשה היאוש בעצמו אלא ע\"י חלות השם דאבידה שבחפצא ה\"נ י\"ל בגזילה, שאין מעשה היאוש עצמו מפקיע את בעלות הנגזל, אלא המפקיע הוא השם של גזול שבחפצא. היאוש חל כשעור בגזילה. דגזילה גמורה מפקיעה בעלות והיינו גזילה שבאה לידי יאוש. מאידך לר\"י, כמו שבאבידה מעשה היאוש בעצמו מפקיע את הבעלות דבעל האבידה, ה\"ה בגזילה, מעשה היאוש גופא מפקיע את בעלות הנגזל ומקנה את החפץ לגזלן.",
            "נמצא שלרש\"י יאוש הנגזל גומר את קנייני הגזילה של הגזלן שהיו לו משעת גזילה. הגזילה נקנית לגמרי לגזלן על ידי שהחפץ אחרי יאוש הוא גזול לגמרי מבעליו. ואילו לר\"י, מעשה היאוש חל כמעשה קנין מהנגזל לגזלן שמקנה לו את החפצא הגזול. הקניינים אינם חלים ע\"י חלות השם של גזול שבחפצא אלא ע\"י הקנאת הנגזל במעשה היאוש.",
            "<b>תוס' ד\"ה הכא נמי כו'.</b> התוס' נקטו דלמ\"ד יאוש בכדי קני בגזילה היכא דבאיסורא אתי לידיה, ה\"ה באבידה דיאוש בכדי קני להקנות את החפצא למוצא אותו היכא דבאיסורא אתי לידיה, כלומר אפילו כשמייאש בתר דאתי לידיה המוצא קונה את האבידה ומשלם את דמיו לבעל האבידה. ומזה נראה דיאוש הקונה היכא דבאיסורא אתי לידיה שונה מיאוש הקונה באבידה דעלמא דבהתירא אתי לידיה. היכא דבאיסורא אתי לידיה חל הקנין ישיר מגברא לגברא, ואילו באבידה דעלמא דבהתירא אתי לידיה אין קנין היאוש חל מגברא לגברא, אלא שהיאוש מפקיע מעיקרא את הבעלות דבעל האבידה ומפקיר את החפצא לכל והמוצא קונה מהפקר. ולפיכך בכל יאוש דאבידה היכא דבהתירא אתי לידיה ליכא תשלומין לבעל האבידה כי המוצא אינו קונה ישיר מבעל האבידה, אלא מהפקר. משא\"כ אם יאוש קונה בגזילה ובאבידה באיסורא אתי לידיה, היאוש חל להקנות את החפצא מהנגזל לגזלן, או מבעל האבידה למוצא האבידה ומשו\"ה הם חייבים לשלם דמים לבעלים הראשונים.",
            "אך עלינו להבין למה יזכה שומר אבידה לקנין ישיר מבעל האבידה שהרי אין לו קנינים בחפצא כמו שיש לגזלן.",
            "ונראה דהנה התוס' כתבו וז\"ל דבמציאה נמי נהי שלא היה קונה לענין זה שלא יצטרך להשיב ולהפטר לגמרי הואיל וכבר נתחייב בהשבה מ\"מ היה קונה לענין זה שלא יתחייב לשלם כי אם דמים עכ\"ל. ודבריהם צריכים ביאור. ומשמע שלתוס' הדמים שמשלם המוצא כשקונה ביאוש היכא דבאיסורא אתי לידיה אינם דמי קנין החפץ אלא דמי השבה. והנה יש לחקור כשפשע שומר אבידה ומשלם דמים, האם הדמים הם דמי פרעון אחריות דעלמא כמו בשומרי פקדון שפשעו או\"ד שיש בתשלומי הדמים קיום של השבת אבידה. ומתוס' חזינן שיש קיום של השבת אבידה כששומר אבידה משלם דמים תחת האבידה. ומבואר מתוס' דיסוד הדין דיאוש קונה באיסורא אתי לידיה הוא שיאוש מפקיע את חובת השבת הבעין ומתקיימת מצות השבה ע\"י התשלומים. ולפיכך קונה מוצא האבידה את הבעין מהבעלים הראשונים שהרי ישלם דמים תחת הבעין וקיום ההשבה בדמים נותנת לו את הזכות לקנות את הבעין עם יאוש בכדי. ודומה בכך לגזלן שקונה ביאוש כדי משום שישלם דמי השבה תחת הבעין.",
            "<b>תוס' ד\"ה כיון.</b> נראה שניתן לבאר את דיון התוס' בכמה דרכים:",
            "א) תוס' דנים ביאוש בכל התורה כולה, בין בגזילה למ\"ד יאוש קני, ובין באבידה לכ\"ע, האם יאוש הוי כהפקר או לא. והנה בדבר שאינו ברשותו ליכא הפקר (עי' לקמן דף סט:), שמאחר שאינו יכול להקנות דבר שאינו ברשותו אינו יכול להפקירו. ומאידך בדבר שאינו ברשותו יש חלות דין יאוש וכדמצינו יאוש בגזילה ואבידה. ומזה מוכח שמעשה היאוש אינו מעשה הפקר, דאילו מעשה הפקר הוי הקנאה ע\"פ דעת מקנה ככל שאר ההקנאות<sup>68)</sup><i class=\"footnote\">עיין בתוס' בב\"מ (דף יב. ד\"ה ויצא) דרש\"י סובר שהפקר חשוב דעת אחרת מקנה לענין חצר. ועיין בקצות ונתיבות (חו\"מ ריש סי' רעג). וע\"ע בסטענסיל חידושי הגר\"ח סי' רע\"ז ד\"ה עוד דרך.</i>, ואין אדם מקנה דבר שאינו ברשותו. מאידך יאוש הוי סילוק המועיל גם בדבר שאינו ברשותו כבגזילה ואבידה.",
            "לפי\"ז נראה דחלוק יאוש מהפקר בנוגע לדין לאחר ל' יום. דהנה האומר הרי זה הקדש לאחר ל' יום ההקדש חל (נדרים דף כט:) כי נדר לא כלה ומחייב קיום נדר לאחר ל' יום. ומכיון דהנדר לא כלה ההקדש חל כי ההקדש תלוי בנדר דאמירתו לגבוה כמסירתו להדיוט. ויש לעיין אם מהני לאחר ל' יום בהפקר ויאוש. ומסתבר דבהפקר כלה קניינו ולא מהני<sup>69)</sup><i class=\"footnote\">עיין בתוס' למס' כתובות ד\"ה הא (דף פב.).</i>. אבל בלי החסרון של כלה קנינו היה בדין שיכול להפקיר לאחר ל' דבהפקר יש דעת מקנה. מאידך ביאוש אין דעת מקנה. והא ראייה דיאוש מהני באבידה וגזילה דאינן ברשותו אע\"פ שאין דעת מקנה חל בדבר שאינו ברשותו. יאוש הוי דעת סילוק שחל אף בדבר שאינו ברשותו, ואין יאוש דעת הקנאה. ופשיטא דיאוש לאחר ל' יום לא יועיל אפילו בלי החסרון של כלה קנינו, כי רק דעת מקנה יכולה לחול לאחר ל' כי יש בדעת מקנה כח בעלים לקבוע שיחול לאחר זמן. משא\"כ כשמייאש בדעת קלושה דיאוש המהווה דעת סילוק בעלמא, ומשום הכי אין בו כח בעלים לקבוע שהיאוש יחול לאחר זמן<sup>70)</sup><i class=\"footnote\">ולפי\"ז נראה שביאוש לא יועילו תנאים ושליחות. כי יכול להתנות תנאים או למנות שליח רק בדעת מקנה גמורה המועלת מכח בעלים, ועיין בחדושי הגר\"ח הלוי על הרמב\"ם (פ\"ד מהל' יבום הלט\"ז), ואכמ\"ל.</i>.",
            "ובאמת זה מוכרח אליבא דשיטת רש\"י ביאוש הסובר דיאוש גומר את שם האבידה שבחפצא והפקעת הבעלות באה מהחלות שם אבידה שבחפצא כנ\"ל<sup>71)</sup><i class=\"footnote\">עיין בשיעורים (למעלה אות ב') לתוס' ד\"ה מוצא אבידה (דף סו.).</i>. ולפי\"ז פשיטא דאין אדם יכול להתייאש לאחר ל', כי אין יאוש חלות קנין כלל, אלא דע\"י יאוש נעשה האבידה אבידה גמורה וזה שייך רק בשעת היאוש ולא לאחר זמן. ובכן דברי התוס' תמוהים דהיאך ס\"ד להשוות יאוש להפקר.",
            "ונראה שלתוס' פשיטא דשאני מעשה יאוש ממעשה הפקר. אלא שדנים בחלות היאוש, אם לאחר יאוש פקעה בעלות המייאש ונעשה האבידה או הגזילה הפקר ממש או\"ד דחלות היאוש אינה מפקיע את הבעלות לגמרי<sup>72)</sup><i class=\"footnote\">עיין בתוס' לקמן (דף קיא ב) ד\"ה גזל שמזיק לאחר יאוש פטור. חזינן שיש לפחות מקצת הפקעת בעלות בשעת יאוש אך יתכן שאינו לגמרי הפקר.</i> אלא נותנת רשות קנין לזוכה, וכשיטת ר' יוסי בהפקר (נדרים מג א) דאינו הפקר עד דאתי לרשות זוכה<sup>73)</sup><i class=\"footnote\">עיין בנתיבות המשפט (חו\"מ סי' רס\"ב אות ג'). ונ\"מ לענין חזרה שאם החפץ עדיין של הבעלים עד דאתי לרשות זוכה יכולים לחזור מהיאוש בלי לעשות קנין חדש.</i>.",
            "ולפי\"ז י\"ל דהראייה מעבד הוא שאם חלות היאוש מהוה חלות הפקר שפיר יוצא לחירות, כי חלות הפקר משחררת. מאידך אם יאוש מהווה רק רשות לזכות בחפצא קשה להבין היאך העבד יוצא לחירות. אך התוס' דוחים דאע\"פ דיאוש אינו חלות הפקר מ\"מ העבד זוכה בעצמו ע\"י היאוש ויוצא לחירות.",
            "אך באמת פירוש זה דחוק, דלכאורה דין השחרור באמת תלוי במעשה הפקר, כי מעשה הפקר הוי מעשה משחרר, ואם מעשה היאוש אינו מעשה הפקר לכאורה חסר מעשה משחרר, וקשה היאך יוצא העבד לחירות.",
            "ועוד יש לדקדק דמזה שהתוס' רצו להוכיח שיאוש אינו הפקר משום שאינו מועיל באיסורא אתי לידיה מוכח שדיונם אינו לענין חלות היאוש בלבד, דא\"כ לכאורה יש לדחות הראייה של התוס' ולומר שאע\"פ דיאוש חלות הפקר הוא עכ\"ז באיסורא אתי לידיה מפקיע את מעשה היאוש. ומשמע שדיון התוס' נוגע גם למעשה היאוש עצמו.",
            "ב) ובכן יתכן שתוס' חוקרים במעשה היאוש - האם הוא מעשה הפקר, דהיינו דעת מקנה, או דמהווה דעת יאוש מיוחדת, דהיינו סילוק מהבעלות שבחפץ. ואילו בנוגע לחלות היאוש גם לתוס' נעשה החפץ הפקר. ולפי פירוש זה מובנת הראייה מבאיסורא אתי לידיה, דמזה דיאוש אינו חל באיסורא אתי לידיה חזינן דמעשה מיוחד הוא ואינו דעת מקנה. וכן נמי יש לפרש הראייה מעבד, שמזה שהעבד יוצא לחירות ע\"י יאוש חזינן דהוי יאוש מעשה הפקר המשחרר. ובמסקנא דחו התוס' ראייתם די\"ל דאע\"פ דליכא מעשה הפקר מ\"מ יוצא העבד לחירות, כי עיקר המשחרר של העבד אינו מעשה ההפקר דבעלים אלא הפקעת ממון הבעלים. דליכא עבדות דאיסורין בלי עבדות דממון. ומשפקע קנין הממון שבעבד ע\"י היאוש אף קנין האיסור פקע בלי מעשה משחרר. ולפיכך אפי' ע\"י יאוש העבד יוצא לחירות. וזה מדוייק בלשונם של התוס' שכתבו וז\"ל דכי היכי דבהפקר א\"צ גט שחרור לפי שאין רשות לרבו עליו ה\"נ כשנתייאש אין לרבו רשות עליו עכ\"ל.",
            "אלא דעדיין צריך עיון בהוה אמינא שבתוס' דיאוש הוי דעת מקנה הלא פשיטא דמעשה היאוש אינו מעשה הפקר, שהרי ליכא מעשה הפקר בדבר אבוד שאינו ברשותו, ויאוש מועיל באבידה שאינה ברשות הבעלים. ופשיטא דיאוש הוי מעשה בפני עצמו ואינו מעשה הקנאה כבהפקר.",
            "ג) ולכן נראה שהדיון בתוס' הוא בנוגע לחלות היאוש, אלא שאינם דנים בנוגע ליאוש בכל התורה כולה, דהיינו באבידה דעלמא דבהתירא אתי לידיה, אלא דוקא ביאוש דגזילה דבאיסורא אתי לידיה. בנוגע ליאוש דאבידה דבהתירא אתי לידיה פשיטא לתוס' דמעשה היאוש אינו מעשה הפקר עם דעת מקנה, אלא דעת סילוק והוי חלות דין בפני עצמו. וכמו\"כ פשיטא להו דיאוש באבידה יוצרת חלות הפקר בחפצא ובעלות דבעל האבידה פקעה לגמרי משעת היאוש. וראייה לכך כי יאוש דאבידה פוטר תבואה ממעשר מדין הפקר (ב\"מ דף כא:), הרי שע\"י יאוש החפץ נעשה הפקר ואין לו בעלים<sup>74)</sup><i class=\"footnote\">לכאורה יש לדון בראייה זו דיתכן דהפטור מתו\"מ חל מפני דיד כולם שוה בו דומה לפטור של מתנות עניים ואע\"פ שאינו הפקר, וא\"כ אין מכך ראייה דיאוש הוי חלות הפקר. עיין בתוס' לקמן (דף סט.) ד\"ה כל שלקטן.</i>. הדיון שבתוס' הוא רק בנוגע ליאוש דגזילה דבאיסורא אתי לידיה.",
            "ונראה שספק התוס' הוא אותו הספק שנסתפקנו בו לעיל (באות א'). מצד אחד יתכן דיאוש דגזילה חל מדין יאוש דאבידה המפקיע את בעלות הנגזל, והחפצא הפקר לכל אלא שהגזלן מקדים וקונה לפני אחרים. ומצד שני י\"ל דשאני יאוש דגזילה מיאוש דאבידה דבגזילה דין היאוש הוא שבשעת היאוש הגזלן קונה את הגזילה ישיר מהנגזל מדין קניני גזילה, ובספק זה דנים התוס'. מתחילה הביאו ראייה ממ\"ד דבאיסורא אתי לידיה לא מהני יאוש שיאוש דגזילה אינו חלות הפקר אלא חלות קנין מהנגזל להגזלן. תוס' סבורים דאילו היה יאוש דגזילה חלות הפקר כמו יאוש דאבידה, היה מועיל אף משבא לידי הגזלן. דבשלמא באבידה, אע\"פ שיאוש חלות הפקר הוא מ\"מ אינו מועיל משבא ליד מוצא האבידה, כי חלות שם האבידה פקע מהחפצא, דרשות שומר כרשות הבעלים דמי ולא שייך מעשה יאוש בחפצא שהוא ברשות הבעלים<sup>75)</sup><i class=\"footnote\">כדביאר הרמב\"ן במלחמות ד' לב\"מ (דף כו:) עיין לקמן בשיעורים.</i>. מאידך החפצא שביד הגזלן גזול הוא ואינו ברשות הבעלים. ולכן אם יאוש דגזילה חל מדין הפקר היה מועיל אף משבא לידי הגזלן. וממ\"ד דיאוש בגזילה אינו מועיל באיסורא אתי לידיה חזינן דיאוש בגזילה אינו חלות הפקר. לפיכך למ\"ד יאוש כדי קני, קנין היאוש שבגזילה הוי חלות קנין גזילה מיוחד ישיר לגזלן מהנגזל. ומאידך מ\"ד שיאוש כדי אינו קונה סובר שאין הגזלן קונה בקנין המיוחד הזה דכיון דבאיסורא אתי לידיה אינו בדין שיקנה.",
            "ולפי\"ז עלינו להבין מהי ראיית התוס' מעבד שהרי מיירי בעבד שהוא אבוד ולא גזול. ונראה שבנקודה זו עבד אבוד דומה לגזילה, כי העבד בלבד קונה את עצמו ביאוש בדומה לגזילה שרק הגזלן קונה את הגזילה ביאוש ולא אחרים. ולכן תוס' הביאו ראייה מהא דעבד יוצא לחירות ע\"י יאוש דלכאורה חזינן שאפילו ביאוש לאדם אחד כמו בעבד היאוש חל מדין הפקר כי רק חלות הפקר מוציאה לחירות וה\"ה בגזילה שהיאוש חל מדין הפקר אלא שהגזלן קודם לשאר אנשים לזכות כמו עבד שזוכה בגופו מהפקר לפני אנשים אחרים.",
            "התוס' דחו הראייה דאע\"פ דחלות דין היאוש בעבד אינו חלות הפקר אלא קנין ישיר מהמייאש לעבד לבדו, מ\"מ העבד יוצא לחירות, שלא רק חלות הפקר לבדה משחררת, אלא אף כל שאר הפקעת בעלות דעלמא ג\"כ משחררת. ואע\"פ שהעבד אבוד יתכן שחלות היאוש חלה כקנין לעבד לבדו ולא לאדם אחר. וכמו\"כ יתכן שהיאוש בגזילה מקנה את הגזילה מהנגזל לגזלן ואינו מפקירה לכל<sup>76)</sup><i class=\"footnote\">עי' בנתיבות (חו\"מ סי' שנ\"ג אות ג').</i>.",
            "<big><strong>דין חזרה ביאוש.</strong></big>",
            "אם נאמר דיאוש באבידה מפקיר את החפץ לכל פשיטא דליכא חזרה ביאוש, דמיד כשמייאש הבעלות דבעל האבידה פקעה והאבידה הפקר. אבל לעיל הבאנו צד, וכן דעת הנתיבות<sup>77)</sup><i class=\"footnote\">עיין בנתיבות (רס\"ב, ג').</i>, דדין יאוש באבידה דומה לדין הפקר דר' יוסי דעד דאתי לרשות זוכה החפץ קנוי עוד לבעלים, ולר' יוסי יש חזרה בהפקר עד דאתי לרשות זוכה, וא\"כ ה\"ה ביאוש באבידה שהבעל יכול לחזור בו.",
            "אך נלע\"ד דעכ\"פ לענין חזרה אין לדמות יאוש להפקר דר' יוסי. הפקר דר' יוסי חל מכח דעת בעלים המפקיר, ומכיון שחלות ההפקר תלויה בדעתו יש לבעל כח לחזור בו<sup>78)</sup><i class=\"footnote\">נראה דכוונת רבינו זצ\"ל לגמרא בקידושין (דף נט.) דיסוד דין חזרה הוא כר\"י דאתי דיבור ומבטל דיבור ר\"ל דחלות קנין התלויה בדעתו מתבטלת בדעתו ויכול לחזור בו.</i>. מאידך, יאוש אינו חל מדין דעת בעלים, אלא התורה התירה קנין הזוכה במקום יאוש, ודעת היאוש אינה אלא היכי תמצא בעלמא, ופשיטא דלא שייך חזרה בהיכי תמצא זו<sup>79)</sup><i class=\"footnote\">סברת רבינו זצ\"ל מובנת ע\"פ מש\"כ בשיעורים שיאוש גומר את שם האבידה שבחפצא, ובכן אינו חל מדין דעת בעלים אלא כהיכי תמצא. ועיין בשיעורים לעיל (דף סו.) תוס' ד\"ה מוצא אבידה. ועיין בשער יושר (ה, י\"ב) שגם כן כתב ככה.</i>.",
            "<big><strong>מלחמות ד' לב\"מ (דף כו:).</strong></big>",
            "איתא בגמרא (ב\"מ דף כו:) בענין מוצא מציאה: נטלה לפני יאוש ע\"מ לגוזלה עובר בכולן משום לא תגזול ומשום השב תשיבם ומשום לא תוכל להתעלם ואע\"ג דחזרה לאחר יאוש מתנה הוא דיהיב ליה ואיסורא דעבד עבד עכ\"ל. ובביאור הגמרא כ' הרמב\"ן במלחמות ד' וז\"ל דגזילה ואבידה היא זו ואבידה נקנית ביאוש היכא שלא נטלה וגזילה אינה נקנית ביאוש מדאורייתא לעולם ואם תמצא לומר נקנית דמים מיהא משלם, וזו כיון שנטלה לגוזלה לא להשיבה הרי הוא כמונחת בקרקע ונקנית ביאוש מטעם אבידה דבשלמא היכא שנטלה בתורת אבידה ולא ע\"מ לגוזלה קודם יאוש דא\"א לקנותה ביאוש מפני שידו כיד הבעלים וש\"ש שלהם הוא הלכך אינה נקנית ביאוש הואיל וישנה ברשות הבעלים אבל בזו שע\"מ לגוזלה נטלה הרי היא לבעלים כמונחת בקרקע ונקנית ביאוש לגמרי כדין מוצא אבידה לאחר יאוש ואינו חייב לשלם דמים כלל כדי לקיים והשיב את הגזילה שהרי נקנית לו לגמרי ביאוש מטעם אבידה עכ\"ל.",
            "הרמב\"ן סובר, שמוצא אבידה היכא דבאיסורא אתי לידיה אינו קונה ביאוש כי משהגביה את האבידה לפני יאוש נעשה שומר אבידה וידו כיד הבעלים והחפצא ברשות הבעלים הוא ולפיכך יאוש אינו מועיל. ונראה לומר בביאור סברת הרמב\"ן כי ברשות הבעלים השם של אבידה פקע מהחפצא ויאוש מועיל רק בחפצא שהוא אבידה. מאידך אם נטל את האבידה ע\"מ לגוזלה חלות שם אבידה עדיין נשאר בהחפצא, ואע\"פ שבהגבהתו התחייב מדאורייתא לשמור את האבידה ולהחזירה, מ\"מ מאחר שכוונתו לגזול את האבידה ולא להחזירה לבעליה לא חל על רשותו חלות רשות בעלים כמו שחל בשומר אבידה דעלמא והחפצא עדיין הוי אבידה ואינו ברשות בעליו ומשו\"ה נקנה ביאוש למוצאו כאבידה דעלמא.",
            "ונראה לבאר לפי דברי הרמב\"ן את החילוק באבידה בין יאוש קודם דאתי לידיה ובין יאוש לאחר דאתי לידיה. דקודם דאתי לידיה, החפץ אבוד מהבעלים ונקרא בשם אבידה, ולכן יאוש חל להפקיע בעלות הבעלים לגמרי. מאידך כשנטלה קודם יאוש ע\"מ להחזירה לבעלים, נעשה המוצא שומר אבידה, ומאחר שרוצה להחזיר את החפץ ולקיים מצות השבה אין החפץ אבוד. ואע\"פ שהבעלים אינם יודעים איפוא נמצא החפץ, מ\"מ החפץ תפוס בידי המוצאו השומרו בעד הבעלים. באופן זה שם אבידה פקע, ולפיכך יאוש אינו קונה. ואילו בנטלה לפני יאוש ע\"מ לגוזלה, שאינו תופס את החפץ בעד הבעלים אין רשותו כרשות הבעלים, והחפץ עדיין אבוד מן הבעלים, ולפיכך סובר הרמב\"ן שיאוש קונה.",
            "והנה אחרים חולקים על הרמב\"ן מטעם דאע\"פ שנטלה לגוזלה עדיין הוי שומר אבידה. ואע\"פ שרוצה לגזול את החפץ ואינו מקיים שמירה, עכ\"ז השמירה חלה. ומכיון שיש חלות שמירה אין החפץ אבוד כי ליכא דבר אבוד ברשות שומר, ואע\"פ דהשומר גוזלו ואינו מקיים שמירה מ\"מ דין יד שומר כיד בעלים תלוי בחלות השמירה ולא בקיום השמירה. מאידך הרמב\"ן סובר דמכיון דאינו מקיים את השמירה במציאות, החפץ אבוד מבעליו. ומכיון דאבוד הוא מבעליו, יאוש דאבידה חל להפקיע את הבעלות דבעל האבידה, כי נשאר שם אבידה כל זמן שאין קיום שמירה.",
            "ונראה שלרמב\"ן לא רק המוצא יכול לקנות את החפץ ביאוש, אלא גם כל אדם העושה קנין לאחר היאוש קונה. דהיאוש מועיל מדין יאוש של אבידה דאינו דין יאוש המקנה מגברא לגברא כבגזילה אלא דין יאוש דאבידה המפקיע את הבעלות דבעל האבידה מן האבידה ומפקיר את החפץ לכל.",
            "<big><strong>חידושי הרמב\"ן לריש פסחים בענין ביטול חמץ.</strong></big>",
            "מפורסמת המחלוקת בין רש\"י לבין ר\"ת בענין ביטול חמץ (עי' תוס' פסחים דף ד: ד\"ה מדאורייתא כו'). לרש\"י ביטול חמץ מועיל מדין אינו רוצה בקיומו וע\"פ גזיה\"כ דתשביתו דהיינו השבתה בלב. מאידך לר\"ת ביטול מועיל מדין הפקר. ופליגי בביאור הגמרא (פסחים דף ו:) דחמץ עשאו הכתוב כאילו ברשותו. רש\"י מפרש שאע\"פ שהחמץ אינו שלו, דנאסר בהנאה ואינו ברשותו בדיני ממונות, מ\"מ חלים האיסורים דבל יראה ובל ימצא כל זמן שרוצה בקיומו של החמץ, דבל יראה ובל ימצא אינם תלויים בבעלות על חמץ בדיני ממונות, אלא בקיום חמץ ברשותו במציאות. ולפיכך הביטול הוי דין דאינו רוצה בקיומו של החמץ. מאידך ר\"ת מפרש דברי הגמרא שבחמץ יש גזיה\"כ מיוחדת שאע\"פ שחמץ אסור בהנאה, מ\"מ התורה הכניסה את החמץ לרשותו ע\"פ דין והעניקה לו קנין ממון בחמץ לענין האיסורים של ב\"י וב\"י. ולפיכך הבעלים חייבים להפקיר את החמץ לפני פסח ולהפקיעו מרשותם בדיני ממונות. גופו של ביטול חמץ הוי הפקר והפקעת קנין ממון.",
            "הרמב\"ן מסכים עם רש\"י שחמץ בפסח אינו ממונו דאסור בהנאה, ודין ביטול הוי שאינו רוצה בקיום החמץ. אלא שהקשה הרמב\"ן על שיטתו מדעת ר' יוסי הגלילי הסובר שחמץ מותר בהנאה, דמכיון דלר' יוסי הגלילי החמץ שלו היאך מועיל ביטול חמץ, הרי כיון דביטול אינו מעשה הפקר אלא שאינו רוצה בקיומו אף אם מבטל יעבור על ב\"י וב\"י מכיון דהחמץ שלו, וכל זמן שהחמץ שלו הרי ע\"פ דין רוצה בקיום החמץ וכשמבטלו ואומר שאינו רוצה בקיום החמץ דברי הביטול כמאן דליתא דמי, דכל זמן שהחמץ שלו בדיני ממונות א\"א לומר שאינו רוצה בקיומו.",
            "ותירץ הרמב\"ן וז\"ל אפילו לדברי ר\"י הגלילי כיון שנתייאש ממנו מפני איסורו יצא מרשותו ואין בו דין גזל כדאמרינן (לקמן ו ב) בזמן שאין בעה\"ב מקפיד עליהם מותרים משום גזל ופטורין מן המעשר והוו כהפקר והכא עדיף נמי מהפקר דלא הדר איהו זכי ביה דהא שוייא כעפר ולא ניחא ליה בגויה עכ\"ל. ולכאורה דבריו מחוסרים הבנה שכתב דדין ביטול חמץ יסודו בדין יאוש. וקשה היאך חל דין יאוש בחמץ, הרי לכאורה דין יאוש חל רק באבידה ובגזילה בלבד ולא בחפץ שברשות הבעלים וכדביאר הרמב\"ן במלחמות ב\"מ הנ\"ל. ונראה לומר בביאור דבריו, דחמץ מכיון דיש בו איסורי ב\"י וב\"י ומצות תשביתו, חשוב כאבידה שחל בו דין יאוש. וביטול חמץ, מאחר שאינו רוצה בקיום החמץ, מהווה חלות יאוש באבידה.",
            "ולכאורה מזה חזינן, דחלות הדין של יאוש לרמב\"ן הוא מדין הפקר, דאילו היה יאוש רק חלות סילוק המתרת קנין אדם שני, אבל עד דזכי בו האדם השני עדיין הוא ברשות הבעל הראשון, וכשיטת הנתיבות הנ\"ל<sup>80)</sup><i class=\"footnote\">המובא לעיל בד\"ה דין חזרה ביאוש.</i>, הדרא קושית הרמב\"ן לדוכתא, למה לר' יוסי הגלילי אינו עובר בב\"י וב\"י מכיון שהחמץ עדיין שלו עד דאתי לרשות זוכה, אלא מוכח מכאן שהרמב\"ן סובר דיאוש דאבידה חל מדין הפקר.",
            "ברם יתכן שהרמב\"ן סובר שאע\"פ שיאוש אינו הפקר עד דאתי לרשות זוכה וכשיטת הנתיבות, מ\"מ מאחר שהבעלים אינם מקפידים על חמצם שהרי נתייאשו ממנו וחלה רשות לכל אדם לזכות בחמצם, זהו גופא קובע ע\"פ דין שהבעלים אינם רוצים בקיום החמץ ולפיכך אינם עוברים בב\"י ובב\"י ואע\"פ שהחמץ עדיין שלהם כל זמן דלא אתי לידי הזוכה.",
            "אלא דצ\"ע שהרי הרמב\"ן עצמו הקשה על ר\"ת משיטת ר' יוסי (בנדרים דף מג.) דבהפקר הרי הוא של בעל המפקיר עד דאתי לרשות זוכה, וז\"ל ועוד קשה לי שהביטול דבר פשוט הוא בגמרא בלא מחלוקת דמדאורייתא בביטול בעלמא סגי להו ואלו בהפקר איתמר כו' דלר' יוסי הפקר כמתנה, מה מתנה עד דאתיא לרשות מקבל לא נפקא מרשות נותן אף הפקר עד דאתו לרשות זוכה לא נפיק מרשות מפקיר, ולהך סברא הפקיר חמצו כל זמן שלא זכה בו אינו יהודי עובר כו' עכ\"ל. לרמב\"ן אליבא דר' יוסי הפקר אינו מפקיע איסורי ב\"י וב\"י, וא\"כ צריך ביאור לרמב\"ן, אם נאמר כנתיבות דיאוש דומה להפקר אליבא דר' יוסי ונשאר החמץ ברשות הבעלים עד דאתי לרשות זוכה, למה מועיל יאוש.",
            "ונ\"ל דחלוק יאוש מהפקר דר' יוסי, דביאוש משעת היאוש מתחילה הפקעת הבעלות דבעל הראשון. אלא דגמר הקנין בא בשעת זכיית המוציא. ואילו בהפקר אליבא דר' יוסי ליכא הפקעת בעלות כלל עד שעת הזכייה. דהפקר הוי הקנאה שחלה עם זכיית הזוכה. ולפיכך סובר הרמב\"ן, דבהפקר לר' יוסי יש ב\"י וב\"י, כי החמץ עדיין של הבעלים לגמרי עד שעת הזכייה. משא\"כ ביאוש, מכיון דהפקעת הבעלות דבעל החמץ התחילה מיד משעת היאוש, אע\"פ דגמר הפקעת הבעלות באה בשעת הזכייה, אין המייאש עובר בבל יראה ובל ימצא."
        ],
        [
            "<b>גמ'. אינו רוצה לקנות.</b> הגמרא מחדשת שאין יאוש קונה אלא אם יש דעת גזלן לקנות. וצ\"ע שהרי בפשטות שינוי קונה לגזלן ואפילו בעל כרחו<sup>81)</sup><i class=\"footnote\">עי' בנתיבות (סי' שס\"א אות א') ששינוי קונה בע\"כ של הגזלן. וע\"ע בשיעורים לקמן (דף צה: תוס' ד\"ה בשבח שע\"ג גזילה).</i>, ומאי שנא יאוש משינוי.",
            "ונ\"ל, דשינוי גומר את קנייני הגזילה שחלו מכבר משעת הגזילה, ולכן אין צורך בדעת הגזלן<sup>82)</sup><i class=\"footnote\">עיין בשיעורים לקמן (דף צג:) ד\"ה גזל פרה מעוברת כו'.</i>. מאידך יאוש אינו גומר את קנייני הגזילה דמקודם, אלא שהיאוש בעצמו מקנה ולכן צריכים דעת הגזלן לקנות החפץ ביאוש.",
            "לכאורה מזה יש ראייה לשיטת ר' חיים זצ\"ל<sup>83)</sup><i class=\"footnote\">מובאת בשיעורים לעיל (דף סו.) ד\"ה יאוש באבידה ובגזילה.</i> דקנין יאוש בגזילה חל מדין אבידה. דאילו היה יאוש אחד מקנייני הגזילה היה בדין שהיאוש יהיה דומה לשינוי שחל לגמור את קנייני הגזילה ואפילו בעל כרחו של הגזלן. ומכיון שאין יאוש כשינוי, דביאוש צריכים דעת הגזלן לקנות, משמע דיאוש קונה שלא בתורת גמר קנייני הגזילה אלא כזכייה חדשה, ומדין אבידה.",
            "מרן הגאון ר' חיים זצ\"ל היה רגיל להביא ראייה לשיטתו מהגמרא בתמורה (דף ו.), שמקשה למה שינוי קונה בגזילה הא כל מילתא דאמר רחמנא לא תעביד אי עביד לא מהני, ואילו מקנין יאוש אין הגמרא מקשה כלל. וביאר הגר\"ח זצ\"ל דהחילוק ביניהם הוא דשינוי קונה כחלות קנין גזילה, ולכן היה בדין דלא תהני משום ההלכה של כ\"מ דאמר רחמנא ל\"ת אי עביד לא מהני. אבל יאוש בגזילה קונה מטעם אבידה, כי כל גזילה אבודה מבעליה ולכן היאוש מהני.",
            "ועיין בתוס' לקמן (דף סט. ד\"ה כל כו') המביאים שתי דיעות אם אדם אחר יכול לקנות את הגזילה לאחר יאוש כשהדבר הגזול נמצא ברה\"ר ולא ברשות הגזלן. ולכאורה שתי הדיעות פליגי ביסוד של הגר\"ח זצ\"ל. אם רק הגזלן קונה, ולא אדם אחר, אז יאוש חל כאחד מקנייני הגזילה המיוחדים לגזלן ולא לאדם אחר. אבל אם אדם אחר יכול לקנות, אזי יאוש בגזילה קונה מטעם יאוש דאבידה, וכמו שיאוש באבידה קונה לכל ה\"ה יאוש בגזילה.",
            "ונ\"ל ששיטת מרן ר' חיים זצ\"ל עולה יפה גם לדיעה בתוס' שרק הגזלן קונה ביאוש. יתכן דיאוש קונה מטעם אבידה, ומ\"מ אדם אחר אינו יכול לקנות, כי קנייני הגזילה הקודמים שיש לגזלן מעכבים קנין של אחר, כי אין לאחר רשות לקנות הגזילה ולהפקיע את קנייני הגזלן דמקודם. ולפיכך ביאוש רק הגזלן קונה, ומ\"מ חלות קנינו אינה חלות קנין גזילה, אלא חלות קנין יאוש דאבידה, ודו\"ק.",
            "ברם עדיין עלינו לבאר שאם ננקוט שלא כגר\"ח זצ\"ל אלא שדין יאוש חל מדין קנין גזילה א\"כ צ\"ע מ\"ש יאוש שקונה רק כשרוצה הגזלן לקנות משינוי שקונה בכל אופן. ונ\"ל דשינוי קונה ע\"י שגומר את הקנינים שקנה הגזלן בשעת הגזילה, ולפיכך קונה בלי רצון לקנות. מאידך יאוש קונה כקנין חדש דגזילה, ולפיכך קונה רק כשרוצה לקנות בשעת קנין היאוש.",
            "<b>רש\"י ד\"ה דגזל קרבן דחבריה. ז\"ל אפי' לאחר יאוש לא קנייה דקרבן אינו נגזל דכל היכא דאיתיה בי גזא דרחמנא איתיה עכ\"ל.</b> וצ\"ע, דנהי דהקדש אינו נגזל מ\"מ גוף הקרבן נגזל מרשות הבעלים ולמה לא יקנה מהבעלים שנתייאשו.",
            "וי\"ל דשם הבעלים נכלל בקדושת הקרבן ומכיון דהגזילה אינה מפקיעה את קדושת הקרבן דכל היכא דאיתיה בי גזא דרחמנא איתיה, ממילא אף שם הבעלים עדיין קיים וגוף הקרבן הוי שלו.",
            "<b>תוס' ד\"ה דגזל.</b> ז\"ל תימה ל\"ל קרא דאי בחטאת הא אפי' הוא עצמו אם אכל חלב אתמול והפריש קרבן אין מתכפר באותו קרבן על חלב שאכל היום עכ\"ל. לכאורה יתכן לתרץ דיסוד הדין שהקרבן הופרש ונקבע עבור חטא מסויים אינו דין בחלות קדושת הקרבן אלא דמיתלא תלי בדין הבעלים של הקרבן. ומכיון דביאוש יש קביעות בעלים חדשים, מצטרף הקרבן לחטא דידיה כי קביעות החטא של החטאת תלויה בקביעות הבעלים.",
            "<b>בא\"ד. ואי בעולה ושלמים הא אמרי' המוכר עולתו ושלמיו לא עשה ולא כלום עכ\"ל.</b> נ\"ל שהמוכר עולתו לא עשה ולא כלום כי אע\"פ שהקרבן שלו וכדביאר הגר\"ח זצ\"ל<sup>84)</sup><i class=\"footnote\">עיין בתחילת השיעורים בהקדמה לפרק מרובה על הרמב\"ם (פ\"ב מהל' גניבה הל\"א) אות ב'.</i> אך הקדושה שבקרבן פוגמת את בעלותו, ועל פי דין הקרבן אינו ברשותו. ולפיכך אין לו הכח להקנות את הקרבן כי אין אדם מקנה דבר שאינו ברשותו. אמנם יאוש דגזילה חל גם בדבר שאינו ברשותו בלי הקנאת הבעלים כי הממון הופקע על ידי הגניבה ויאוש. ולפיכך קרבן עולה נקנה לגזלן ביאוש שהרי קרבן אינו מופקע מחלות קנין, אלא דליכא כח לבעלים להקנותו, משא\"כ אם יאוש קונה אין צורך בהקנאת בעלים, ולפיכך אף קרבן עולה נקנה<sup>85)</sup><i class=\"footnote\">עיין בקצה\"ח סי' ת\"ו ס\"ק ב'.</i>.",
            "<big><strong>שיטת הרמב\"ם - קרבנו ולא הגזול.</strong></big>",
            "כתב הרמב\"ם בפ\"ה מהל' איסורי מזבח (הל' ז') וז\"ל הגונב או הגוזל והקריב קרבן פסול והקב\"ה שונאו שנ' שונא גזל בעולה ואצ\"ל שאינו מתקבל ואם נתייאשו הבעלים הקרבן כשר ואפי' היה חטאת שהכהנים אוכלין את בשרה, עכ\"ל. הרמב\"ם סובר שקודם יאוש הקרבן פסול, ולאחר יאוש הקרבן כשר מדאורייתא. וצ\"ע דמהו החידוש שקודם יאוש הקרבן פסול, אי מיירי דגזל בהמת חולין והקדישה הרי אינו קדוש כלל, כי גזלן אינו יכול להקדיש דבר שאינו שלו, וכקושית הגמרא לפנינו (דף סו:) \"אילימא לפני יאוש ל\"ל קרא פשיטא\". ועוד צ\"ע למה אחרי יאוש הקרבן כשר מדאורייתא, הא יאוש כדי אינו קונה.",
            "ועכצ\"ל דהרמב\"ם מיירי בגזל קרבן דחבריה. וקודם יאוש הקרבן פסול, ולאחר יאוש הקרבן כשר. שיטת הרמב\"ם היא דכשגזלן מקריב קרבן דחבריה לשם עצמו ולא לשם בעליו לפני יאוש הקרבן פסול. וכתב עוד \"והקב\"ה שונאו כו' ואין צ\"ל שאינו מתקבל\", \"הקב\"ה שונאו\" ר\"ל שמעשה ההקרבה דגזלן מהווה מעשה עבירה. יש איסור מיוחד להקריב קרבן גזול. ומש\"כ \"ואין צ\"ל שאינו מתקבל\", ר\"ל בנוסף למעשה העבירה שיש בהקרבת קרבן גזול לשם עצמו הקרבן גם נפסל דלא דמי לקרבן שנקרב שלא לשם בעליו דכשר ואינו עולה לבעליו לשם חובה, דהכא הקרבן נקרב בעד הגזלן והקב\"ה שונאו ולכן אינו מתקבל גם בעד הבעלים הראשונים<sup>86)</sup><i class=\"footnote\">ויתכן דבזה גם מבואר הפירוש הראשון ברש\"י לסוגיין ד\"ה דגזל.</i>.",
            "כל זה הוא לפני יאוש, אבל לאחר יאוש יכול הגזלן להקריב הקרבן שגזל לשם עצמו. ובכן הרמב\"ם מחדש, דבגזל קרבן יאוש כדי קני, דהגזלן נעשה בעל הקרבן ע\"י יאוש והקרבן כשר. ואפילו בחטאת שבאה על החטא, הגזלן הופך להיות הבעלים החדשים ויש קביעת חטא חדשה בעד חטא הגזלן. ואע\"פ דיאוש דעלמא אינו קונה, קרבן שאני. והביאור הוא דבעלות דקרבן היא בעלות שאינה גמורה שהרי הקדש מעורב בו, ובבעלות קלישה כזו יאוש קונה.",
            "עוד נראה לבאר את שיטת הרמב\"ם דיאוש כדי קונה בקרבן בדרך אחרת ע\"פ דברי התוס' (לקמן קיא ב ד\"ה גזל כו') וז\"ל דלא הוי כל כך ברשות מריה אחר יאוש כמו לפני יאוש שנקל לצאת מרשות בעלים בשינוי רשות כו' עכ\"ל. ביאור דבריו דיאוש קני לענין כל הדברים שאינם שייכים לחיוב השבה, דיאוש כדי היה קונה, אלא דחובת ההשבה פוגמת את קנין היאוש. ולכן בדבר שאינו נוגע למצות השבה יאוש כדי קונה. לדוגמא, אע\"פ שהמזיק גזילה לפני יאוש חייב המזיק לשלם לנגזל (לקמן דף קיא ב), מ\"מ המזיק גזילה לאחר יאוש המזיק פטור מלשלם לנגזל שהרי חיוב נזק אינו שייך למצות השבה, ולפיכך לענין נזק אמרינן שיאוש קונה והמזיק פטור.",
            "והנה כ' הרמב\"ם בפ\"א מהל' גניבה (הלי\"ב) ז\"ל הגניבה עצמה שהיא ביד הגנב ולא נשתנית חוזרת לבעליה בין לפני יאוש בין לאחר יאוש עכ\"ל. וכמו\"כ כ' בפ\"ב מהל' גזילה (הל\"א) ז\"ל הגזילה שלא נשתנית אלא הרי היא כמו שהיתה אע\"פ שנתייאשו הבעלים ממנה כו' הרי זו חוזרת לבעליה בעצמה עכ\"ל. פסק שיאוש כדי אינו קונה וכר' יוסף בסוגיין (דף סו.) דיאוש כדי אינו קונה אפילו מדרבנן. ויש לדייק בלשון הרמב\"ם שלא כתב כלשון הגמרא שיאוש כדי לא קונה ולכן הגזילה חוזרת בעיניה. אלא כתב שהגזילה חוזרת לבעליה בין לפני יאוש ובין לאחר יאוש, ומשמע קצת שעיקר המעכב של הקנין הוא החיוב להחזיר את הגזילה בעיניה דהיינו חיוב ההשבה, ולפיכך אין יאוש קונה, וכביאורנו.",
            "ומעתה מובן שגזל קרבן שאני משאר גזל דמצות השבה לא שייך בקרבן, שאם יאוש היה קונה והגזלן נעשה לבעל הקרבן אף אם ישיבנו לרשות הבעלים ג\"כ ישאר הגזלן בעל הקרבן לכפרה. הרי שהשבה לא שייך בקרבן כי אפילו אם מחזיר את הבהמה במציאות לרשות הבעלים הראשונים א\"א להחזיר לבעלים את בעלות הקרבן לענין כפרה. ולכן מאחר שלא שייך לקיים בקרבן מצות השבה היאוש קונה את הקרבן לגמרי. ונמצא שבזה שאני קנין שינוי מיאוש. שינוי חל מעיקרו כפטור השבה ולפיכך קונה לגמרי. מאידך יאוש קונה, אלא דמצות השבה מעכבת. ומחמת חיוב ההשבה יאוש אינו קונה לגמרי. אך במה שאינו נוגע להשבה כגון בנוגע לנזק וקרבן יאוש קונה לגמרי<sup>87)</sup><i class=\"footnote\">ע\"ע בשיעורים לקמן (דף סז.) ד\"ה הקדשן הקדש ובענין יאוש ושינוי רשות אות ו'.</i>.",
            "ויש לעיין, למה אין הקרבן לאחר יאוש פסול משום מצוה הבאה בעבירה. ונ\"ל דבהקרבת קרבן ליכא ההלכה של מצוה הבאה בעבירה, דמצוה הבאה בעבירה פסולה רק במצוות גברא ואילו קרבן הוי קיום מצוה בחפצא. דוגמא לכך נמצאת בשיטת הרמב\"ם (פ\"ה הלכות קרבן פסח הל\"ז) בפסח שהוקרב לשם קטן, וז\"ל וכן קטן שהגדיל בין שני פסחים חייבין לעשות פסח שני ואם שחטו עליו בראשון פטור עכ\"ל, פסק שאם הקריב פסח כשהיה קטן פטור מפסח שני אפי' אם הגדיל בנתיים. וביאר הגאון ר' חיים זצ\"ל<sup>88)</sup><i class=\"footnote\">עיין חדושי הגר\"ח הלוי על הרמב\"ם (פ\"ה מהל' קרבן פסח הל\"ז).</i> דהחילוק בין פסח לשאר מצוות הוא דקטן אינו בר הכי של קיומי מצוות התלויות במעשה גברא, אבל עיקר המצוה דפסח אינה שיעשה הגברא מעשה הקרבה, אלא עיקר המצוה דפסח הוא שהקרבן יהיה נקרב על שמו והקיום הקרבה שבחפצא הוא עצם המצוה. קטן הוי בר הכי דהקרבה, שהקרבן יהיה נקרב לשמו. ומכיון דהקרבן עולה לשמו, ממילא מקיים מצות פסח. ונ\"ל שכן הוא יסוד הדין דמצוה הבאה בעבירה שפוסלת את מעשה המצוה שהגברא עושה, ואילו קיום הקרבת הקרבן בחפצא לא נפסל. ולכן מאחר שהקרבן נקרב לשמו יוצא בקיום מצות ההקרבה, ואין חלות פסול של מצוה הבאה בעבירה<sup>89)</sup><i class=\"footnote\">עיין קובץ הערות לתוס' יבמות (דף ב.) ד\"ה אחות אשה דליכא חלות פסול מצוה הבאה בעבירה ביבום דמאחר שהקנין חל יוצא במצוה דאינו מעשה מצוה אלא המצוה הוא הקנין ומכיון שקנה ממילא יוצא. ודומה לסברת רבינו זצ\"ל כאן. ע\"ע ברשימות לקמן (דף צה: ד\"ה הסוגיא בגיטין (דף נה:) בגנב והקדיש ודין גיזות וולדות - שיטת הרמב\"ם).</i>."
        ],
        [
            "<b>גמ'. צינור.</b> צ\"ע בקושית הגמרא, הרי יש עכ\"פ שינוי מעשה, וכ\"ע, אפי' מאן דלית ליה שינוי השם, אית להו שינוי מעשה, וא\"כ הצינור צריך לפסול את המקוה משום שינוי מעשה.",
            "ועיין בשיטה בשם הרא\"ש וז\"ל וי\"ל דשינוי מעשה לא שייך לפסול שאיבה אבל שינוי השם גורם פסול מקוה ע\"י ששמו צינור ושם כלי עליו גורם שם שאיבה עכ\"ל. ונראה בכוונתם דר\"ל דבשינוי השם חל שם חדש בחפצא דנעשה כלי. שאני שינוי מעשה דאף שהשם הראשון פקע מ\"מ שם חדש לא חל בחפצא. ובהפקעת השם הראשון מועלת לקנות גזילה ואילו להפקיע חיבור לקרקע צריכים שיחול שם חדש של כלי בחפצא, ולכן הקשה הגמרא רק אליבא דמאן דאית ליה שינוי השם.",
            "<b>גמ'. תרומתן תרומה כו' שינוי השם.</b> קשה, למה אין הפרשת תרומה נחשבת כשינוי רשות. ועיין בש\"מ בשם הרשב\"א וז\"ל דתרומה ממון כהן עכ\"ל, ודבריו מחוסרים ביאור. ונראה דר\"ל שמדובר כגון שהגזלן עצמו כהן ולכן זוכה בעצמו בתרומה ואין כאן שינוי רשות. ועוד כתב ז\"ל ועוד עד דאתי לידיה דכהן לא זכה בה עכ\"ל, ונראה דר\"ל דאחרי הפרשה יש לגזלן טובת הנאה בתרומה ובכן התרומה לא יצאה מרשותו לגמרי, ולפיכך אין כאן שינוי רשות<sup>90)</sup><i class=\"footnote\">ז\"ל תוס' רי\"ד: ולא מקשה ליה אלא ממעשר ותרומה שאין שם שינוי רשות דממון בעלים הוא עכ\"ל. ונראה דמתכוון לטובת הנאה וכדביאור רבינו זצ\"ל.</i>. (ועיין עוד לקמן בענין יאוש ושינוי רשות אותיות ו - ז).",
            "בהבנת דברי הגמרא יתכן שבבת אחת עם שינוי השם קונה הגזלן כדי שיוכל להקדיש ולתרום. א\"נ דהקדש ותרומה קונים ישיר מהנגזל ולא מהגזלן. ועיין בשיעורים לקמן בענין יאוש ושינוי רשות.",
            "<b>תוס' ד\"ה הא.</b> וז\"ל אי אמרת דשינוי השם קטן עם יאוש קני א\"כ שינוי השם גדול כי האי דמריש יש לו לקנות בפני עצמו עכ\"ל. נראה שיש לבאר את התוס' בתרי אנפי: י\"ל שיש שני דיני שינוי השם: א) דין שינוי השם גדול דהיינו חפץ חדש לגמרי, שינוי זה קונה בעצמו; ב) ודין שינוי השם קטן שאינו חפץ לגמרי חדש אלא שיש שינוי המפקיע את החלות של באיסורא אתי לידיה, ונחשב החפץ להתירא אתי לידיה ומשו\"ה יאוש קונה<sup>91)</sup><i class=\"footnote\">עיין חידושי הגר\"ח הלוי על הרמב\"ם (פ\"ב מהל' גזילה הלט\"ו) ובחידושי מרן רי\"ז הלוי על הרמב\"ם (הלכות גזילה ואבידה).</i>.",
            "א\"נ י\"ל דשינוי השם גדול ושינוי השם קטן חלים בתנאים שונים ומ\"מ קונים מדין אחד. בשינוי השם גדול גוף החפצא עצמו השתנה לדבר אחר, והשינוי חל בכל אופן בין נתייאשו הבעלים ובין לא נתייאשו, ואין לבעלים כח למנוע את חלות השינוי השם הגדול שחל בחפצא מכח עצמו. מאידך בשינוי השם קטן גוף החפצא לא השתנה לדבר אחר, אלא שחל בו שם נוסף, כגון שם תרומה או שם כלי, ולכן כשהבעלים לא נתייאשו השינוי לא חל כי יש לבעלים את הכח לעכב ולמנוע את הגזלן מלהחיל שינוי השם כזה כנגד רצונם. אבל כשנתייאשו הבעלים ואינם מעכבים בחלות השינוי שינוי השם חל וקונה. יוצא שבעיקר דין קניניהם שינוי השם קטן שוה לשינוי השם גדול ששניהם קונים מאותו דין שינוי קונה. אלא שחלים בתנאים שונים, דהיינו ששינוי השם גדול חל אפילו בלי יאוש ואילו שינוי השם קטן חל דוקא עם יאוש.",
            "<b>בא\"ד. דמה שצריך יאוש בעורות לאו משום קנין כו' אלא כדי שיועיל מחשבת יחודו כו' דאם לאו היאוש אין כאן שינוי השם, וכן בהקדש בעי עמו יאוש, שאם אין יאוש אין שם הקדש חל עליו ואין כאן שינוי השם, וכן שינוי רשות אם אין יאוש אין שינוי רשות, אבל מריש בלא יאוש נמי איכא שינוי השם ויש לו להועיל בפני עצמו, וכן גבי טלה ונעשה איל עכ\"ל.</b>",
            "ר\"ל דבשלמא בטלה ונעשה איל וכן במריש שינוי השם חל מאליו. מאידך בהקדש, אם הגזלן אינו בעלים לכתחילה להקדיש, אין השם קדש חל כלל. ולפיכך מקודם יש צורך ביאוש, דעל ידי היאוש הגזלן נעשה לבעלים שיש לו כח להקדיש, וכיון דחל השם קדש נגמרו קנייני הגזלן מדין שינוי השם.",
            "<big><strong>ענין יאוש ושינוי רשות.</strong></big>",
            "<b>א.</b><br>תוס' ד\"ה הא כו'. בתירוץ השני כתבו וז\"ל דבכל מקום הוי שינוי השם גרידא קני לרב יוסף בלא יאוש כו' דמה שצריך יאוש בעורות לאו משום קנין דקנין הוי משום שינוי השם לחודיה והיאוש אין צריך אלא כדי שיועיל מחשבת יחודו לשוייה אברזין דאם לאו היאוש אין כאן שינוי השם וכן בהקדש בעי עמו יאוש שאם אין יאוש אין שם הקדש חל עליו ואין כאן שינוי השם וכן שינוי רשות אם אין יאוש אין שינוי רשות כו' עכ\"ל. תוס' סוברים דהגדר של שינוי רשות הוא שהגזלן מקנה את החפץ הגזול ללוקח. ולפיכך יש צורך ביאוש, דעל ידי היאוש נעשה הגזלן לבעלים לענין הקנאת החפץ ללוקח, מעין דין קני ע\"מ להקנות (נדרים דף מח:), והלוקח קונה בשינוי רשות מהגזלן.",
            "ונראה מכאן ראייה ליסוד שיסדנו (עיין לעיל דף סו: בד\"ה שיטת הרמב\"ם - קרבנו ולא הגזול), דהיינו שיש כח ביאוש לקנות אלא דחובת ההשבה המוטלת על הגזלן מעכבת ומגרעת את חלות הקנין. על ידי היאוש נמסרת לגזלן בעלות להקנות דלענין זה ודינים אחרים היאוש חל. וכשהלוקח קונה מהגזלן פקעה חובת השבה לגמרי כי חובת השבה אינה חלה על הלוקח שלא גזל ושקנה מהגזלן. והוא הדין ביאוש ושינוי השם. היאוש נותן לגזלן את הבעלות להקדיש או להפריש תרומה ולחדש שם חדש בחפצא. ומאחר ששם חדש חל ממילא פקעה חובת ההשבה.",
            "כל זה אליבא דהתירוץ השני שבתוס'. אך התירוץ הראשון שבתוס' חולקים על זה. שני התירוצים חלוקים בביאור הקנין של יאוש ושינוי השם. התירוץ הראשון סובר שבעצם הגזלן קונה על ידי היאוש. שינוי השם קטן מפקיע את ההלכה של באיסורא אתי לידיה וממילא קונה אחרי שינוי השם עם היאוש. מאידך התירוץ השני סובר שהגזלן קונה בעיקר בשינוי השם אלא שבלי יאוש אין שינוי השם חל כי אינו בעלים לייחד את הכלי או להקדישו, וכשיש יאוש נעשה בעלים להקדיש ולהפריש ולהחיל שינוי השם. ועיקר הקנין הוא שינוי השם ולא היאוש.",
            "ולכאורה נראה שכמו שחלוקים ב' הדיעות בתוס' בביאור קנין יאוש ושינוי השם כמו\"כ חלוקים בביאור קנין יאוש ושינוי רשות. לדיעה הראשונה עיקר הקנין ביאוש ושינוי רשות הוא היאוש. בלי שינוי רשות אין יאוש קונה לגזלן עצמו דבאיסורא אתי לידיה. ועם שינוי רשות הלוקח קונה דבהתירא אתי לידיה מאחר שלא גזל. נמצא דבעיקרו הקנין הוי קנין יאוש ובתנאי דבהתירא אתי לידיה. מאידך לדיעה השניה שבתוס' יש קנין חדש של יאוש ושינוי רשות, כי היאוש נותנת כח לגזלן להקנות את החפץ ללוקח ויסוד הקנין הוא הקנאת הגנב ושינוי הרשות<sup>92)</sup><i class=\"footnote\">עיין בקצוה\"ח (סי' שנ\"ג ס\"ק א', וסי' שס\"ב ס\"ק א') ובאבני מילואים (סי' כ\"ח ס\"ק ד'). ועי' בסמוך במש\"כ רבינו זצ\"ל בשיטת הראב\"ד. ועי' במשנה לקמן (דף קיד א) ובפרט בדברי רש\"י שם (ד\"ה אם) ובגליון הש\"ס.</i>.",
            "ב) עיין בתוס' ד\"ה אמר (דף סז.) ז\"ל וטעמא נראה דלא חשיב ליה שינוי רשות משום דעל כרחו נותנים לו ותירץ ר\"י כו' וכי אתי לידיה הוה ליה יאוש ושינוי רשות עכ\"ל. ועלינו לבאר את יסוד הדיון שבתוס' האם שינוי רשות בע\"כ דהלוקח מהווה שינוי רשות לקנות או לא.",
            "ויתכן שתלוי בספק הנ\"ל גבי יאוש ושינוי רשות אם קנין דלוקח חל מחמת היאוש של הנגזל או שהגזלן קונה ביאוש ומקנה ללוקח. אם הגזלן קונה את החפץ כדי להקנותו ללוקח, שינוי רשות בע\"כ דלוקח אינו קונה כי אין חלות קנין בעל כרחו. מאידך אם הלוקח קונה ביאוש ישיר מהנגזל אין צורך בחלות קנין מהגזלן כי בכל אופן אין הגזלן מקנה ללוקח ויאוש וש\"ר חלים להקנות את החפץ ללוקח ישיר מהנגזל.",
            "א\"נ י\"ל דלכ\"ע יאוש ושינוי רשות קונים ישיר מהנגזל ללוקח. הדיון בש\"ר בע\"כ הוא האם בהתירא אתי לידיה דלוקח חל אף בעל כרחו של הלוקח, או דלמא אך ורק כשהגזלן מוסר לו את החפץ מדעתו. כלומר אפ\"ל דתפיסת הלוקח חשיבא בהתירא אתי לידיה רק כשיש מעשה הקנאה מהגזלן, ובע\"כ דלוקח ליכא הקנאה, ואפ\"ל דגם כשהלוקח מקבל מהגזלן בלי מעשה הקנאה חשיבא בהתירא אתי לידיה ולכן קונה בע\"כ.",
            "<b>ב.</b><br>א) עיין ביש\"ש (סי' ז') שהוכיח כתירוץ השני שהגנב קונה את החפץ ומקנה אותו ללוקח מהגמרא לקמן (דף סח.) שיש מ\"ד שדוקא מוכר לאחר יאוש חייב בדו\"ה מפני דאהנו מעשיו שהמכירה חלה ביאוש ושינוי רשות. ואם ננקוט שהגנב אינו קונה ומקנה אין כאן מכירה כי מכירה היינו רק כשהמוכר מקנה את החפץ לקונה. אלא ש\"מ שביאוש ושינוי רשות הגנב קונה ומקנה לקונה.",
            "וכן הביא ראייה ממס' קידושין (דף נב.) דאיתא שם שהמקדש בגזל דאחרים לאחר יאוש מקודשת מדין יאוש ושינוי רשות. והרי מעשה קידושי כסף תלוי בהקנאת כסף מהאיש המקדש למתקדשת, ומוכח שהגזלן עצמו קנה והקנה את הכסף לאשה. ועיין בקצה\"ח (ריש סי' שנ\"ג) שג\"כ הביא ראייה זו.",
            "ויתכן לדחות את ראיותיו די\"ל שחיוב דו\"ה דמכירה אינו תלויה בהקנאה מהגנב אלא כל שהגנב מאפשר את קנין הלוקח חשיב מכירה המחייבת. וה\"ה בקידושין ל\"צ הקנאת הכסף ישיר מהבעל לאשה אלא בכל אופן שהבעל מאפשר לאשה לקבל את הכסף חל קידושין. וראייה לכך משיטת ר' יהודה (קידושין נב ב) שהמקדש אשה בהקדש בשוגג מקודשת מכיון דיצאו המעות לחולין מחמת מעילה, ואע\"פ שהמעות יצאו לחולין בידי האשה והבעל עצמו לא קנה את המעות מ\"מ מקודשת. ובכן י\"ל שביאוש ושינוי רשות הלוקח קנה מהנגזל ואעפ\"כ המכירה מחייבת בדו\"ה והאשה מקודשת כי הגנב איפשר את הקנין.",
            "ונראה להביא עוד ראייה שקידושין חלין בלי דעת מקנה של הכסף ממה דאיתא בקידושין (דף מז:) דלמ\"ד אותיות נקנות במסירה האשה מתקדשת בנתינת שטר חוב דאחרים. והנה דין מסירת השטר אינה הקנאה ישירה של החוב אלא דין מיוחד הוא שעל ידי מסירת השטר נעשה המקבל לבעל השטר והעדות שבשטר מעידה בשבילו, וממילא זוכה בזכות גביית החוב כי מאחר שהשטר מעיד בשבילו יכול לגבות את החוב. פירוש זה בקנין של מסירת השטר מוכח מהגמ' בסנהדרין (דף לא.) דאיתא שם שהשליש נאמן לטעון פרוע אליבא דמ\"ד אותיות נקנות במסירה. וז\"ל רש\"י (ד\"ה אותיות נקנות במסירה): המוכר שטר חוב לחברו קנה החוב במסירת אותיות כו' וה\"נ קנאתו והוי כדידיה ונאמנת לומר פרוע עכ\"ל. ולכאורה דברי רש\"י תמוהים (וכן הקשו שם ראשונים) דהלא המלוה לא מכר את החוב לשליש ומה שייך לומר כאן אותיות נקנות במסירה. ומבואר שאין עיקר הדין דאותיות נקנות במסירה דין בהקנאת חוב אלא דין במסירת השטר מבעל שטר ראשון לאדם שני ולעשותו בעל שטר חדש. דהנה ביאר הגר\"ח זצ\"ל דשטר הנכתב ע\"פ דעת המתחייב מעיד רק בשביל בעל השטר התופס את השטר ברשותו, ובשטר דעלמא הגדת העדות שבשטר הוא בשביל הבעל - דין שנזכר שמו בשטר והוא בעל השטר. וחידוש הדין דאותיות נקנות במסירה הוא שיכול להעביר את תפיסת השטר מהראשון לאיש שני שלא נזכר שמו בשטר והשני נעשה בעל השטר והעדים שבשטר מעידים בשביל השני כמו שהעידו בשביל הראשון. ולכן למ\"ד אותיות נקנות במסירה נעשה השליש לבעל השטר והשטר מעיד בשבילו ונאמן לומר שהשטר פרוע כדין בעל השטר.",
            "ונראה שיש הכרח לשיטת רש\"י שהשליש נאמן כבעל השטר. דהנה בשטר חוב דעלמא אין הלוה נאמן לומר פרעתי כי המלוה טוען כנגדו \"שטרך בידי מאי בעי\". ונראה שטענת \"שטרך בידי מאי בעי\" אינה ראייה צדדית ואומדנא בעלמא אלא שיש הגדת עדי השטר שהשטר אינו פרוע. והא ראייה לזה מפסק הרמב\"ם בפי\"ד מהל' מלוה ולוה (הל\"י) ז\"ל הוציא עליו שטר חוב בעד אחד, ולוה טען פרעתי הרי זה מחוייב שבועה ואינו יכול לישבע ומשלם עכ\"ל. ומוכח שיש הגדת עדות בשטר שהוא לא פרע ולפי' השטר בעד אחד מחייב שבועה (אלא שלא יכול לישבע, כי אין שבועה יכולה להכחיש הגדת עדות שבשטר, ואכמ\"ל). ולפי\"ז אנחנו מוכרחים לפרש שהנאמנות של שליש לומר שהשטר פרוע ולהכחיש את עצם הגדת העדות שבשטר הוא משום דהוי בעל השטר, ומאחר שכל העדות שבשטר הוא בשביל בעל השטר, השליש דנעשה בעל השטר נאמן להכחיש את העדות שבשטר ולפרש שהוא פרוע.",
            "מאידך למ\"ד אין אותיות ניקנות במסירה אין השליש נעשה בעל השטר ומשו\"ה אינו נאמן לומר פרוע נגד העדות שבשטר.",
            "ולכן נראה שמכירת חוב ע\"י הקנין של מסירת השטר חלה משום שע\"י מסירת השטר הלוקח נעשה לבעל השטר, וגובה את החוב משום שזכות הגבייה מגיעה לו ממילא משנעשה לבעל השטר. ומעתה במקדש אשה בשטר חוב דאחרים למ\"ד אותיות נקנות במסירה, אע\"פ שהאיש לא הקנה לאשה את ממון החוב באופן ישיר אלא שעשה אותה לבעלת השטר וממילא קבלה את הזכות לגבות את החוב, מ\"מ האשה מקודשת, כי סוכ\"ס קיבלה ממון החוב מחמת האיש. וחזינן דבקידושין א\"צ בהקנאת כסף הקידושין ישיר מהבעל לאשה אלא רק שהאשה תקבל כסף מחמתו ובכך היא מקודשת<sup>93)</sup><i class=\"footnote\">ברם יתכן שלא מקדשה עם החוב אלא עם השטר והשטר הקנה לה במסירת השטר באופן ישיר, וא\"כ אין מכאן ראייה.</i>.",
            "ב) הגר\"ח זצ\"ל ייסד ששטר מעיד רק בשביל בעל השטר. המקור ליסודו הוא בגמרא יבמות (דף ל:) וז\"ל מפני מה לא תקנו זמן בקידושין, משום דלא אפשר, היכי ליעביד, לינחה גבי דידה מחקה ליה, לינחה גבי דידיה זמנין דבת אחותו היא ומחפה עליה, לינחה גבי עדים אי דזכירי ליתו ליסהוד, ואי לא זמנין דחזו מכתבא ואתו מסהדי, ורחמנא אמר מפיהם ולא מפי כתבם וכו' עכ\"ל. וכתב הרי\"ף וז\"ל הא מילתא מקשו בה רבנן היכי אמרינן הכא רחמנא אמר מפיהם ולא מפי כתבם והא תנן נאמן אדם לומר זה כתב ידו של אחי וכו' ומסתברא לן כי אמרינן רחמנא אמר מפיהם ולא מפי כתבם דלא הויא לה עדות שבכתב עדות ה\"מ היכא דאיתיה לשטרא תותי ידי סהדי דכמה דלא נפקא לה סהדותא מתותי ידיהון דסהדי כמה דלא קא מסהדי בה עד השתא דמיא דהא אי בעו כבשי לה לשטרא ולא מסהדי וכו' אבל שטרא דנפיק מתותי ידי דבעל דין לא אמרינן ביה מפיהם ולא מפי כתבם הוא דהא מעידנא דחתימה בשטרא ויהבי ליה למריה לא יכלי למהדר בהו והוו להו כמי שנחקרה עדותן בב\"ד וכו' עכ\"ל. ביאור דבריו שדין עדות שבשטר אינו חל כל זמן שהשטר הוא בידי העדים כי אם משמסרו את השטר לבעל השטר. והוא יסוד בחלות דין שטר שהכשר שטר חל דוקא בידי הבעלים ולא בידי העדים.",
            "וכן מפורש שם בבעה\"מ וברמב\"ן במלחמות ה'. וז\"ל בעה\"מ מפי כתבם הוא שפסולה עדותן אבל מפי כתבו לא, וכל שטרי הלואה ומקח וממכר הלוה והמוכר הוא שמצוה את העדים ואמר כתבו וחתמו וכן בגיטי נשים ואין זה מפי כתבם אלא מפי כתבו. ואם אי אתה אומר כן עקרת מה שכתוב בקבלה וכתוב בספר וחתום והעד עדים ומקרא מלא כתוב בתורה וכתב לה ספר כריתות אלמא כל כה\"ג כתבו שלו הוא ולא כתבם של עדים. אבל היכא דכתבי מנפשייהו בשטר שצריך לומר כתובו ולא אמר להם כתובו הא ודאי מפי כתבם הוא וכו' עכ\"ל. וכתב ע\"ז הרמב\"ן וז\"ל אמר הכותב זרוק חוטרא אאוירא אעיקרא קאי, שזה הפירוק יצא מכלל פירוקו של רבינו ז\"ל וחוזר אליו וכו' שכיון שאין הזמן הכתוב בשטר עושה מעשה שטר, אלא ביוצא מתחת ידי עדים מפי כתבם הוא, ואע\"פ שודאי יצא מתחת ידם בשקדש בו את האשה ואח\"כ הפקידתו אצלם אין זה דומה לשטר שביד שליש דכיון דברשות אחרים אינו משמש כלום, אלא אהימנותא דעדים סמכינן וברשותן של עדים הוא צריך להיות מונח אינו אלא כשטר משמוש שכתבוהו עדים לדוכרון פתגמי דהוי באנפייהו עכ\"ל. ביאור דבריהם שהחידוש של שטר הוא שחל דוקא כשהבעלים עושים את השטר ומוסרים אותו לבעל הדין השני התופס בו בשביל עצמו והוי בעל השטר, וכגון לוה המוסר שטר למלוה או מוכר המוסר שטר לקונה. וכן כשמוסרים שטר לשליש שתופס את השטר בעצמו והו\"ל בעל השטר. מאידך העדים החתומים בשטר אינם לא שליש ולא בעלי דינים ולפיכך אינם חשובים לבעלי השטר, השטר שברשותם אינו משמש כלום בידיהם. חספא בעלמא הוא ואינו מעיד כלל.",
            "ונראה שבזה גם מבוארים דברי הר\"י בתוס' כתובות (דף כ. ד\"ה ור\"י וכו') וז\"ל דלא חשיב שטר אלא כשעשוי מדעת שניהם, מדעת הלוה שהוא חייב אז חשיב שטר, אבל הכא שכותב עדותו שלא מדעת הלוה לא חשיב שטרא עכ\"ל, ר\"ל ששטר זקוק לדעת המתחייב שכן רק הבעלים יכולים לייצר שטר ורק הם יכולים להתחייב שיחול השטר עבור בעל הדין השני התופס את השטר מדין בעל השטר. עדים, לעומת זאת, אינם יכולים לייצר שטר בעצמם בלי דעת המתחייב ואם כתבו אינו עדות שבשטר אלא עדות שבכתב שפסולה.",
            "<b>ג.</b><br>הרמב\"ם כתב בפ\"ה מהל' גניבה (הל\"ג) ז\"ל נתייאשו הבעלים מן הגניבה בין שנתייאשו ואח\"כ מכר הגנב בין שנתייאשו אחר שמכר קנה הלוקח ביאוש ושינוי רשות ואינו מחזיר הגניבה עצמה לבעליה אלא נותן להם הדמים אם לקח מגנב מפורסם וכו' עכ\"ל. וכ' הראב\"ד ז\"ל כל זה אין לו שורש ולא ענף והוא שבוש המעתיק עכ\"ל. הרמב\"ם פוסק שהלוקח ביאוש ושינוי רשות משלם דמים לבעלים, והראב\"ד כנראה פוסק שמשלם לגזלן<sup>94)</sup><i class=\"footnote\">עיין בנושאי כלים.</i>. ופליגי בהגדרת הקנין דיאוש ושינוי רשות. לרמב\"ם, הלוקח קונה מהנגזל, ולפיכך חייב לשלם לנגזל, ולראב\"ד הלוקח קונה מן הגזלן ומשלם לגזלן.",
            "ונראה שהסבר מחלוקתם תלוי בשתי הדיעות בתוס' הנ\"ל. לרמב\"ם, עיקר הקנין ביאוש ושינוי רשות הוא היאוש, ושינוי רשות אינו אלא תנאי. דהיינו דאין יאוש קונה לגזלן עצמו מכיון דבאיסורא אתי לידיה, אבל הלוקח קונה ביאוש דבהתירא אתי לידיה, ולפיכך הלוקח משלם את הדמים לנגזל. ונראה שהרמב\"ם סובר, שהגזלן אינו קונה ביאוש מכיון דיש עליו חובת השבה וזהו יסוד הדין דבאיסורא אתי לידיה. ואילו הלוקח, שלא גזל מרשות הבעלים, ואין עליו חובת השבה, קונה ביאוש.",
            "הראב\"ד סובר כדיעה השניה בתוס', שהיאוש עושה את הגזלן לבעלים להקנות את הגזילה ללוקח. ומכיון שהגזלן הוא המקנה של החפץ, הלוקח משלם לו ולא לבעלים כי קנה את הגזילה מהגזלן. ונראה שיש עוד נ\"מ בנוגע לחצר שאינה משתמרת הקונה דוקא בדעת אחרת מקנה (ב\"מ דף יא:) ובנוגע לקטן דנמי קונה דוקא בדעת אחרת מקנה אותו. לראב\"ד יש לגזלן דעת מקנה ויכול להקנות ללוקח גם בחצר שאינה משתמרת וגם לקטן<sup>95)</sup><i class=\"footnote\">עיין בקצות (שס\"ב, א').</i>.",
            "ובאמת, ניתן לפרש דעת הראב\"ד בשני אופנים: א) כפירוש התוס' בתירוץ השני שהיאוש לבדו עושה את הגזלן לבעלים לענין הקנאה, דהיינו שיש כח ביאוש לקנות בעד הגזלן אלא דחובת ההשבה המוטלת על הגזלן מעכבת ומגרעת את חלות הקנין, ומ\"מ הוי הגזלן בעלים להקנות ללוקח, והלוקח משלם לו; ב) שהגזלן קונה ביאוש ושינוי רשות בבת אחת עם הלוקח. דהיינו שיש צירוף בין היאוש ובין שינוי הרשות כדי שיקנה הגזלן את החפץ בבת אחת כשמקנה אותו ללוקח, והלוקח קונה מהגזלן בבת אחת עם קניית הגזלן. ולפיכך משלם לו את הדמים. וכן איתא בחי' הרשב\"א בגיטין (דף נה:) ז\"ל ואי קשיא אי ייאוש כדי לא קני היכי מצי מקדיש ליה וי\"ל כיון דשינוי השם אי נמי שינוי רשות קני, הקדשו וקנייתו באין כאחד עכ\"ל.",
            "<b>ד.</b><br>הרמב\"ם חולק על ראשונים אחרים בפרט נוסף של יאוש ושינוי רשות (עיין בפ\"ב מהל' גזילה הל\"ג ובמ\"מ). לרמב\"ם הקנין חל בין ביאוש ואח\"כ שינוי רשות ובין בשינוי רשות ואח\"כ יאוש. ואילו לשאר ראשונים, הקנין חל רק אם מייאש לפני שינוי רשות, אבל אם שינוי הרשות קודם אין היאוש מועיל. ונ\"ל שמחלוקת זאת תלוי' במחלוקת הראשונה הנ\"ל. הרמב\"ם אזיל לשיטתו שעיקר הקנין של יאוש ושינוי רשות חל מחמת היאוש לבדו ושינוי רשות אינו אלא תנאי. יסוד הדין הוא שהלוקח דבהתירא אתי לידיה קונה ביאוש. ולפיכך אפילו בשינוי רשות בראשונה, הלוקח קונה ביאוש, מכיון דלא גזל מהבעלים ובהתירא אתי לידיה<sup>96)</sup><i class=\"footnote\">עיין בקצה\"ח (סי' שנ\"ג, א') המתנגד לפירוש זה ברמב\"ם. אמנם עיין ברמב\"ן במלחמות ד' (לקמן דף קיד א) הסובר דעיקר חלות הקנין הוא היאוש כמו יאוש באבידה והלוקח קונה משום דבהתירא אתי לידיה וכהסבר רבינו זצ\"ל.</i>.",
            "והנה יתכן שאפילו אם נסביר שהלוקח עובר באיסור לא תגזול במה שקנה את הגזילה מהגזלן לפני יאוש ולא החזירו לבעליו, מ\"מ חשיב בהתירא אתי לידיה אצל הלוקח וקונה ביאוש, כי המפקיע דקנין היאוש אינו איסור גזילה בעלמא אלא מעשה הגזילה מבית הבעלים, המחייבת במצות השבה והיא הקובעת את הדין דבאיסורא אתי לידיה המפקיע את קנין היאוש. והלוקח שלא עשה מעשה גזילה מבית הבעלים אינו חייב במצות השבת גזילה ולפי' הוי בהתירא אתי לידיה אצלו<sup>97)</sup><i class=\"footnote\">עיין ברמב\"ן הנ\"ל במלחמות ד' שדן באריכות בשאלה זו.</i>.",
            "ובאמת מדברי הרמב\"ם משמע דהלוקח אינו עובר אפילו על איסור גזילה, שכתב בפ\"ה מהל' גניבה (הל\"א) וז\"ל אסור לקנות מן הגנב החפץ שגנב, ועון גדול הוא שהרי מחזיק ידי עוברי עבירה וגורם לו לגנוב גניבות אחרות שאם לא ימצא לוקח אינו גונב וע\"ז נאמר חולק עם גנב שונא נפשו עכ\"ל, ואינו כותב שהלוקח בעצמו עובר באיסור גזילה<sup>98)</sup><i class=\"footnote\">עיין בנתיבות המשפט (ל\"ד, ה' בסוף דבריו) ובהקדמה לפרק מרובה הערה 1.</i>.",
            "והנה קיי\"ל דהגונב מן הגנב אינו קונה ביאוש ושינוי רשות, וצ\"ע דמ\"ש מהלוקח מן הגזלן שאכן קונה. וי\"ל דגנב שני מכיון שעשה מעשה גזילה נחשב כאילו גזל מבית הבעלים ובאיסורא אתי לידיה וחיובי השבה חלים עליו כמו גזלן מבית הבעלים, משא\"כ הלוקח מהגזלן שלא עשה מעשה גזילה אינו עובר באיסור גזילה ואין חובת השבה חלה עליו, ולכן קונה ביאוש.",
            "אך עדיין קשה להבין למה לא תחשב החזקת הגזילה ברשות הלוקח לגזילה מהבעלים, דהא סוכ\"ס מנע את הגזילה מהבעלים ולא השיבה לו<sup>99)</sup><i class=\"footnote\">עיין בתחילת ההקדמה לפרק מרובה בהגדרת גזילה אליבא דהגר\"ח זצ\"ל.</i>. ונראה שהרמב\"ם סובר שהגזלן נחשב לבעלים לענין זה שיכול לקבוע את החזקת הגזילה ברשות הלוקח לתפיסת היתר, כי לענין זה יש לגזלן מספיק בעלות אף לפני יאוש, שאם מסר את החפץ ללוקח מסירתו מהווה מעשה הקנאה, ומכיון דהוי מעשה הקנאה, אין הלוקח נחשב לגזלן והוי בהיתרא אתי לידיה. וכמו\"כ יש חלות מכירה מהגזלן אף לפני יאוש לחייבו בד' וה' וכמבואר ברמב\"ם (פ\"ב מגניבה הל\"ו). הרי שיש לגזלן בעלות כל שהיא לעשות מעשה הקנאה לענין ד' וה'. וה\"ה לרמב\"ם בלוקח מגזלן לפני יאוש - יש לגזלן מספיק בעלות להקנות את החפצא ללוקח ושתחשב תפיסת הלוקח להתירא אתי לידיה, ומשו\"ה הלוקח קונה אח\"כ ביאוש, ומשו\"ה שינוי רשות ואח\"כ יאוש קונה אליבא דהרמב\"ם.",
            "ונראה שקיימים שני דינים: א) חיוב השבה על הגזלן מצד שעשה את מעשה הגזילה ולפיכך חייב להחזיר את החפץ שגזל. וחיוב זה הוא שקובע את הלאו דגזילה לניתק לעשה. ורק מי שעבר בלאו דגזילה ועשה מעשה גזילה ממש חייב בעשה דהשבה, דהיינו הגזלן בעצמו. ב) חיוב בעלמא להחזיר חפץ שאינו שלו לבעליו ולא להחזיקו ברשותו. וחיוב זה חל על כל בן אדם שהממון הגזול הוא ברשותו כולל הלוקח מן הגזלן, הגם שאינו הגזלן שגזל את הממון מבית בעליו.",
            "אליבא דהרמב\"ם היה בדין שיאוש כדי יקנה אלא שחיוב ההשבה של הגזלן מפקיע את הקנין של יאוש. אמנם רק חיוב ההשבה הפרטי מצד מצות העשה דהשבה החל על הגזלן עצמו מפקיע את קנין היאוש. ואילו בנוגע לחיוב דעלמא החל על הלוקח להחזיר את החפץ הגזול לנגזל אמרינן אדרבא דמאחר שהיה יאוש החפץ אינו גזול יותר, ופקע חיוב זה מעל הלוקח דבהתירא אתי לידיה וקונה את החפץ מהנגזל.",
            "ראשונים אחרים חולקים על הרמב\"ם וסוברים דדוקא יאוש ואח\"כ שינוי רשות מועיל. ונראה שדעת הראב\"ד תלויה בשני הפירושים הנ\"ל (אות ג'). לפירוש הראשון שיסוד הדין דיאוש ושינוי רשות הוא דהיאוש עושה את הגזלן לבעלים להקנות ללוקח פשיטא דשינוי רשות בראשונה אינו מועיל והראב\"ד יסבור כתירוץ השני שבתוס', ולכן סובר שרק יאוש ואח\"כ שינוי רשות קונה. מאידך לפירוש השני הנ\"ל בראב\"ד, שיש צירוף בין יאוש ובין שינוי רשות ששניהם מצטרפים להקנות בב\"א י\"ל דאפילו בשינוי רשות ואח\"כ יאוש ג\"כ יש צירוף וקונה.",
            "<b>ה.</b><br>לרמב\"ם הלוקח מן הגזלן משלם לבעלים הראשונים. וצ\"ע, שהרי ביארנו שיסוד הקנין דהלוקח אליבא דהרמב\"ם הוא היאוש. וא\"כ מ\"ש לוקח שמשלם לבעלים ממי שקונה אבידה ביאוש דפטור מלשלם לבעליו. ונראה שביאוש באבידה החפצא נעשה הפקר והקונה קונה מהפקר ולפיכך פטור, ואילו הלוקח מהגזלן קונה ביאוש אך הקנין הוא קנין גזילה ישיר מהנגזל אליו ולפיכך הלוקח חייב לשלם לנגזל.",
            "לפי\"ז יש לבאר את חיוב התשלומין של הלוקח לנגזל. הרי היאוש חל כקנין גזילה ללוקח מהנגזל. ולפיכך הלוקח חייב לשלם לנגזל. ואינו דומה לקונה אבידה ביאוש דעלמא דקונה מהפקר ופטור מלשלם. ויש לעיין לפי איזה ערך ישלם הלוקח, האם ישלם כערך החפצא בשעת הקנין או כערכו בשעת הגזילה. ולכאורה ישלם לפי הערך שבשעת הקנין כי הדמים הם דמי קנין, מאידך י\"ל שישלם כשעת הגזילה די\"ל שהחיובים של הגזלן מצטרפים אליו, ולכן חייב הלוקח לשלם כשעת הגזילה כמו הגזלן. ואע\"פ שהלוקח קונה ביאוש מהנגזל, מ\"מ מכיון דקניינו בא על ידי מסירה מהגזלן י\"ל שהחיובים של הגזלן מצטרפים אליו, וצ\"ע<sup>100)</sup><i class=\"footnote\">עיין ברא\"ש ריש פ' הגוזל עצים (סי' ג') המביא שתי דיעות בגזלן שקונה בשינוי אם משלם כשעת השינוי או כשעת הגזילה. וביאר רבינו זצ\"ל בשיעוריו שם (דף צג: ד\"ה משנה. גזל פרה) דפליגי אם שינוי בעצמו קונה, ולכן משלם כשעת השינוי, או\"ד דהשינוי מפקיע את חובת ההשבה וקניני הגזילה דשעת הגזילה נגמרים, ולכן משלם כשעת גזילה. ויתכן שאותה השאלה קיימת ביאוש ושינוי רשות - האם קונה הלוקח ביאוש לבדו ובכן ישלם כשעת היאוש והקנין, או\"ד שקניני הגזילה של הגזלן נגמרים בידי הלוקח, וא\"כ ישלם כשעת גזילה, ודו\"ק.</i>.",
            "<b>ו.</b><br>עיין ברמב\"ם (פ\"ב מהל' גניבה הל' ו') שכ' וז\"ל גנב וטבח או מכר ואח\"כ הקדיש משלם תשלומי ארבעה וחמשה ואם הקדיש ואח\"כ טבח או מכר אע\"פ שהקדישו קדשים קלים משלם תשלומי כפל ואינו משלם תשלומי ארבעה וחמשה. בד\"א כשהקדיש אחר יאוש אבל אם הקדיש לפני יאוש אינו קדוש ואם טבח או מכר משלם תשלומי ארבעה וחמשה עכ\"ל. הרמב\"ם פסק שרק בהקדיש לאחר יאוש קדוש, אבל בהקדיש לפני יאוש אינו קדוש. וצ\"ע, דמכיון דהרמב\"ם סובר ששינוי רשות ואח\"כ יאוש קונה, למה הקדש שאני שמועיל דוקא אחרי יאוש<sup>101)</sup><i class=\"footnote\">עיין בחידושי הגר\"ח זצ\"ל על הרמב\"ם (פ\"ה מאיסורי מזבח הל\"ז).</i>.",
            "ותירץ מרן הגאון ר' משה זצ\"ל, דבזה שאני הדיוט מהקדש. בהדיוט יש היכא תמצא דשינוי רשות שחל לפני יאוש אפילו בלי קנין שהרי ההדיוט תופס את החפץ ברשותו במציאות, ואע\"פ שלא קנהו עדיין מ\"מ ישנה מציאות של שינוי רשות ולפיכך עם היאוש הבא לאח\"כ קונה. מאידך בהקדש מכיון דהקדיש לפני היאוש, ההקדש לא חל, ואין החפץ מסור לרשות גבוה וליכא מציאות של שינוי רשות. ולפיכך אין לצרף את ההקדש עם היאוש שלאח\"כ ואינו קדוש.",
            "אמנם נראה לתרץ באופן אחר. דהנה כבר ביארנו שהרמב\"ם סובר שהקנין של יאוש ושינוי רשות הוא בעצם קנין יאוש, כי הלוקח דבהתירא אתי לידיה קונה ישיר מהנגזל. וכל זה מובן בהדיוט, דמכיון דנתייאש הנגזל הלוקח קונה ביאוש, דיש לו דעת קונה לקנות את החפץ, ומאחר שנתייאש הנגזל, יכול הלוקח לקנותו. (ובאמת פסק הרמב\"ם מסתבר עוד יותר ע\"פ דברי ר' חיים זצ\"ל הנ\"ל<sup>102)</sup><i class=\"footnote\">בענין יאוש אות א'.</i> דיאוש קונה בגזילה מדין אבידה, וא\"כ מיד כשנתייאש הנגזל נעשה החפץ כאבידה לאחר יאוש דכל אחד יכול לבא ולקנותו כולל הלוקח). אבל בהקדש, אין כאן דעת קונה דהקדש לקנות. ואם הגזלן אינו בעלים להקדיש, אין ההקדש חל כלל. ולפיכך בהקדש, מודה הרמב\"ם להראב\"ד, דרק ביאוש ואח\"כ הקדש מהני, דע\"י היאוש שבא בראשונה נעשה הגזלן לבעלים כדי להקדיש, והקדש קונה מן הגזלן.",
            "ונמצא, שלרמב\"ם יש ב' הלכות ביאוש ושינוי רשות: א) בנוגע להדיוט, הקנין חל מהנגזל ללוקח, על ידי דעת הלוקח הקונה לאחר שנתייאשו הבעלים הראשונים; ב) בנוגע להקדש, היאוש עושה את הגזלן בעלים להקדיש, והוא מקדיש את החפץ. ולפיכך בהדיוט שינוי רשות ואח\"כ יאוש קונה. ובהקדש רק יאוש ואח\"כ הקדיש קונה.",
            "ויש לבאר מ\"ש הקדש מהדיוט, דבהקדש יאוש עושה את הגזלן בעלים להקדיש ואילו בהדיוט אין הגזלן מקנה אלא שהלוקח קונה בעצמו מהנגזל. ונראה כנ\"ל, דבאמת מדינא היה יאוש קונה בכל מקום אלא דחובת ההשבה מחמת מעשה הגזילה מפקיעה את הקנין דיאוש. ונראה שלרמב\"ם חובת השבה מפקיעה את קנין היאוש דוקא בנוגע להדיוט, ואילו בנוגע להקדש, יאוש בעצמו קונה. א' - כי אין להקדש מצות השבה לנגזל. וב' - דבכלל לא שייך השבה מהקדש<sup>103)</sup><i class=\"footnote\">כדמבואר לעיל בשיעורים (דף סו:) ד\"ה שיטת הרמב\"ם - קרבנו ולא הגזול.</i>. ולפיכך פוסק הרמב\"ם בפ\"ה מהל' איסורי מזבח (הל\"ז) שיאוש קונה בגונב חטאת לעשות את הגנב לבעל הקרבן. וה\"ה בגונב בהמת חולין, על ידי היאוש לבדו הגזלן נעשה בעלים גמורים להקדיש את הבהמה לקרבן, כי בנוגע להקדש יאוש חל לגמרי, וכמו שיאוש מועיל להקנות קרבן של הקדש לגנב כן מועיל להקנות בהמת חולין לגנב לענין שיכול להקדישו להיות קרבן, והדברים מאירים לעינים<sup>104)</sup><i class=\"footnote\">עיין ברמב\"ם (פכ\"ד מהל' כלים הל\"ז) שכ' וז\"ל אין אדם מטמא במדרס משכב או מרכב שאינן שלו שנאמר והנוגע במשכבו, גזל משכב ודרס עליו בלא נגיעה טהור ואם נתייאשו הבעלים טמא עכ\"ל. וצ\"ע שאם הגזלן אינו מטמא משכב שאינו שלו מ\"ש אחרי יאוש דמטמא. ונראה שהביאור כפירוש רבינו זצ\"ל שלרמב\"ם יאוש קונה אלא שמוגבל בנוגע להשבה, דעדיין חייב בהשבה, ובמה שנוגע להשבה אינו קונה. ולפיכך בנוגע לטומאת משכב יאוש כדי קונה כי אין הטומאה נוגעת למצות השבה.</i>.",
            "<b>ז.</b><br>לפי מה שביארנו בדברי הרמב\"ם הנ\"ל שיאוש בעצמו קונה ליתן לגזלן כח להקדיש, נראה לדייק שסובר שהקדש חל בלי הדין של שינוי השם. והא ראייה שאינו מזכיר את הדין של הקדש בהלכות שינוי קונה (סוף פ\"ב מהל' גזילה הל' י' ולהלן) אלא מזכירו לפני כן בפ\"ב מהל' גניבה (הל' ו'), ומשמע מזה דיאוש בעצמו עושה את הגזלן בעלים להקדיש. ויוצא חידוש עצום שהרמב\"ם סובר שתירוץ ר' יוסף שיש קנין שינוי השם בלי שינוי מעשה הוא דלא כהילכתא, דלהלכה יאוש בעצמו מהני להקדש.",
            "ונראה שהביאור כנ\"ל שהרמב\"ם סובר שיאוש קונה לכל דבר חוץ מלענין השבה, דלגבי השבה עדיין הוי ממון הנגזל. ולכן בחלות הקדש תרומות מעשרות וטומאה יאוש כדי קונה, כי עיקר חלותם אינה חלות קנין ממון אלא חלות איסור. ודין השבה לא פוגם חלות איסור, דאין חובת השבה נוגעת להקדש תרומה מעשר וטומאה מאחר דחלות איסורים הם<sup>105)</sup><i class=\"footnote\">ויתכן שמקור הרמב\"ם הוא בסוגיא במס' גיטין (נה:) אליבא דר' יהודה שלא כסוגיין בב\"ק אליבא דר' יוסף. עיין בפסקו בפ\"ה מהל' איסורי מזבח (הל\"ז). והנה בפכ\"ד מהל' כלים (הל\"ז) מביא הרמב\"ם את הדין דעיצבא וז\"ל הגזלן אין מחשבתו מועלת אא\"כ נתייאשו הבעלים עכ\"ל, אך בהל' גזילה אינו מזכירו בין דיני שינוי. ומשמע שמדין יאוש כדי מועילה מחשבת הגזלן לייחד את הכלי בלי חלות הדין של שינוי השם. ולפי רבינו זצ\"ל י\"ל שהביאור הוא שבנוגע ליחוד כלי יאוש כדי קני כי אין ירידת הכלי לטומאה נוגעת למצות השבה ולפיכך מועלת מחשבת הגזלן מחמת היאוש בלבד ובלי דין שינוי השם.<br>ברם יש לתמוה בפסקי הרמב\"ם שכתב בפי\"ח מהל' מעה\"ק (הלי\"ד) ז\"ל גנב והקדיש ואח\"כ שחט בחוץ חייב. ומאימתי העמידוה ברשותו כדי לחייבו עליה כרת, משעה שהקדישה. והוא ששחטה אחר יאוש אבל לפני יאוש אינה קדושה עכ\"ל. ובפשטות פסק שההקדש חל אחרי יאוש רק מדרבנן וכרבא במס' גיטין (שם) ושלא כרב יהודה. וקשה שהרמב\"ם פסק כר' יהודה בהל' איסורי מזבח שההקדש חל מדאורייתא. עיין בשיעורים לקמן לפרק הגוזל קמא בנוגע לסוגית גיטין (דף נה:) ואכמ\"ל.<br>ועיין בחידושי רבנו חיים על הרמב\"ם (פ\"ה מהל' איסורי מזבח הל\"ז).</i>. ועוד דלא שייך השבה מהקדש תו\"מ לבעלים כי אי אפשר לבטל שם של איסור מאחר שחל, ולפיכך קונה הגזלן את הכח להקדיש ולהפריש תו\"מ ביאוש לבדו<sup>106)</sup><i class=\"footnote\">עיין בשיעורים לעיל (דף סז.) ד\"ה שיטת הרמב\"ם - קרבנו ולא הגזול.</i>.",
            "עוד נראה דיתכן שהרמב\"ם סובר שלענין דעת מקנה להדיוט אין יאוש קונה. אבל הדעת הנצרכת להקדיש או להפריש תו\"מ היא דעת קלושה של הפלאה ולא דעת מקנה. והנה מופלא הסמוך לאיש מדאורייתא מקדיש ומפריש תו\"מ, ואע\"פ שאין לו דעת גמורה להקנות ממון מן התורה עכ\"ז לענין הפלאה מועילה דעת קלושה דקטן שהוא סמוך לאיש. כמו כן ביאוש, קנין יאוש אינו נותן לגזלן דעת בעלים גמורים להקנות ממון, אבל נותן לו דעת של הפלאה.",
            "אך עיין ברמב\"ם (פ\"ד מהל' תרומות הל' י\"א) וז\"ל הגנב והגזלן והאנס תרומתן תרומה ואם היו הבעלים רודפין אחריהן אין תרומתן תרומה עכ\"ל. וצ\"ע מהי כוונת \"רדיפת הבעלים\", ולמה אינו אומר במפורש \"ואם לא נתייאשו הבעלים אין תרומתן תרומה\". ויתכן שהרמב\"ם סובר שגזלן מפריש תרומה גם בלי יאוש בעלים. ולפי\"ז כוונת דבריו \"בעלים רודפים אחריו\" היינו שהביאו הבעלים את הגזלן לדין, ואז קניני הגזילה נפקעים. אך לפני כן הגזלן מפריש תרומה בגלל שקנייני הגזילה נותנים לגזלן בעלות המספיקה לתרום תרומה וגם בלי יאוש<sup>107)</sup><i class=\"footnote\">לכאורה הפקעת קניני הגזילה חלה בשעה שבי\"ד אומרים \"צא תן לו\" וכדאיתא לקמן (דף סח:) שמשאמרו לגזלן \"צא תן לו\" החפצא הוא ברשות הנגזל להקדיש. ודוחק מאד לפרש שזוהי כוונת הרמב\"ם כשכ' ש\"הבעלים רודפין אחריהן\", דהיינו לאחר פסק בי\"ד צא תן לו, וצ\"ע.</i>.",
            "ונראה לבאר דהרמב\"ם סובר דמכיון דיש חובת תרומה המוטלת על הכרי, דמצוותו דטבל שיתרמו תרומה ממנו, קניני הגזילה דיים להפריש<sup>108)</sup><i class=\"footnote\">יש להביא סמך לדברי רבינו מפסק הרמב\"ם בפ\"ד מהל' תרומות (הל\"ג) שגם בלי שליחות מועילה הפרשת אדם אחר אם הבעלים אינם מקפידים, שלא כסוגית הגמרא בב\"מ (דף כב.) ואכמ\"ל.</i>, ואילו בהקדש, דליכא חיוב להקדיש, יש לגזלן בעלות להקדיש רק לאחר יאוש. שיטת הרמב\"ם היא שגזלן יכול לתרום לפני יאוש משום קנייני הגזילה, ויכול להקדיש מחמת קנין יאוש לבד בלי שינוי, וכל שיטתו הוא חידוש עצום.",
            "<b>תוס' ד\"ה מעיקרא חולין.</b> ז\"ל בקדשים שאין חייב באחריות לא הוה צריך ליתן טעם זה דיש כאן שינוי רשות אלא בעי לאוקומי אפילו בחטאת ובאשם ואע\"ג דמעיקרא תורא דראובן והשתא תורא דראובן כו' עכ\"ל. תוס' סוברים דהקדש הוי שינוי רשות במקום דליכא אחריות, דהיינו אליבא דר\"ש הסובר דבר הגורם לממון כממון דמי ולפיכך הקדש הוי שינוי רשות בדליכא אחריות. בקדושת בדק הבית - דלית בה אחריות - יש שינוי רשות, וכן בכל הקרבנות שאין בהן אחריות.",
            "ואמר הגר\"מ הלוי זצ\"ל שהרמב\"ם חולק על תוס' שסוברים שהקדש מהווה שינוי רשות. לרמב\"ם, רק רשות הדיוט מהווה שינוי רשות ולא רשות הקדש. וטעם לדבר דהדיוט תופס את החפץ ברשותו במציאות לכן הו\"ל שינוי רשות משא\"כ הקדש. ואפילו קדושת בדק הבית אינה שינוי רשות כי חסרה תפיסה ברשות הקדש במציאות<sup>109)</sup><i class=\"footnote\">הרמב\"ם לשיטתו דשינוי רשות ואח\"כ יאוש מועיל. חזינן דשינוי רשות ר\"ל המציאות דשינוי רשות ולא חלות קנין וכנ\"ל (לעיל אות ו') מפי הגר\"מ זצ\"ל.</i>.",
            "<b>ח.</b><br><big><strong>ביאור שיטות בעה\"מ ומלחמות השם.</strong></big>",
            "עיין בבעה\"מ (ד\"ה ה\"ג) ובמלחמות השם בהגוזל בתרא (דף מא. בדפי הרי\"ף ד\"ה עוד כתב ה\"ג בפירקין כו'). שיטת בעל המאור היא דליכא חלות הקדש ושינוי השם מדאורייתא. ועלינו לבאר למה אין כאן שינוי רשות. ונראה דבעה\"מ סובר דהקנין של יאוש ושינוי רשות מיוסד על ההלכה דבהתירא אתי לידיה, כלומר שהקונה קונה ישיר מהבעלים ע\"י יאוש כדי ולא בהקנאה מהגזלן, ובהקדש חסרה דעת קונה מצד הקדש לקנות את הגזילה מהבעלים, ולכן מדאורייתא אין שינוי רשות חל בהקדש.",
            "א\"נ אמר הגר\"מ זצ\"ל שבעה\"מ סובר כסברת הרמב\"ם הנ\"ל דהקדש אינו שינוי רשות מדאורייתא כי עיקר חלות הקדש היא חלות דיני הקדש ואיסורים, אך חסרה המציאות של תפיסת החפצא ברשות גבוה ששוה לתפיסת החפצא ברשות הדיוט.",
            "<big><strong>ביאור דברי המלחמות.</strong></big>",
            "וז\"ל דודאי גבוה קני דאיכא שינוי השם א\"נ שינוי רשות אבל גזלן לא קני וכיון שאין לו בעלים היאך יקרב הרי מקדיש לא קנאו מעולם ואינה ראויה ליקרב ע\"ג מזבח כלל עכ\"ל. לרמב\"ן יש שיטה חדשה בקרבן הגזול דהיינו שאין כאן פסול קרבן בעלמא אלא שפסול משום דהוי קרבן בלי בעלים. והביאור בזה, דהרמב\"ן אזיל לשיטתו דיאוש בגזילה הוי אותו דין יאוש דאבידה, וכמו שאומר בפירוש וז\"ל וכשאמרו יאוש ושינוי רשות דקני משום דבהיתרא אתא לידיה מאחר שכבר נתייאשו דומיא דאבידה עכ\"ל, דכל גזילה אבודה היא מבעליה. וההלכה של יאוש ושינוי רשות הוא, שהלוקח קונה מהנגזל ע\"י יאוש, כמו בכל אבידה דעלמא לאחר יאוש שהמוצא אבידה קונה בלי הקנאת מקנה. ובזה פליג הרמב\"ן על התוס' (דף סז. ד\"ה הא) הסוברים שהגזלן מקנה ללוקח. אליבא דהרמב\"ן, לאחר יאוש הקדש בעצמו קונה את הקרבן מהנגזל בלי הקנאת הגזלן. וא\"כ הקדש חל בלי הקדשת בעלים כי יאוש הבעלים אינו מעשה ההקדש, והגזלן לא קונה להיות הבעלים להקדיש. הגזלן רק מוסר את החפץ לרשות גבוה, והקדש קונה את הקרבן מעצמו בלי מקדיש והוי קרבן בלי בעלים.",
            "אמנם דיעה שניה ברמב\"ן וז\"ל או כלך לדרך זו ודאי גבוה קנה מטעם שפירשנו אבל קרבן פסול הוא לגמרי מ\"ט כו' הויא לה מצוה הבאה בעבירה עכ\"ל, מבואר ברמב\"ן שיש חלות בעל הקרבן דהיינו הגזלן אלא שאין לו להקריבו משום הפסול של מצוה הבאה בעבירה. ויש לפרש שהדיעה הזאת סוברת כתוס' שהגזלן מקדיש את הקרבן ולכן הוי בעל הקרבן.",
            "א\"נ י\"ל, שגם הדיעה הזאת סוברת שהקדש קונה מאליו בלי מקדיש, אלא שזה שהגזלן מוסר את הבהמה להקדש וגורם ע\"י מעשיו שקדושת הקרבן תחול די הוא להשוותו לבעל הקרבן. ויש להביא ראייה דבעלות דקרבן אינה תלויה בדעת מקדיש מהא דב\"ד ממשכנין על הקרבן, ונעשה בעל הבהמה בעל הקרבן בעל כרחו. חזינן דיש חלות בעלות דקרבן בלי מעשה מקדיש. ויש לומר, דהוא הדין בגזלן שנעשה בעל הקרבן אע\"פ שאינו עצם המקדיש.",
            "והנה לבעה\"מ מדרבנן יש חילוק בין קדושת בדק הבית לבין קדושת מזבח. הקדש לבדק הבית הוא חלות דעת מקנה ומשו\"ה נחשב לשינוי רשות עכ\"פ מדרבנן. מאידך בהקדש למזבח ליכא דעת מקנה אלא דעת הפלאה בלבד, ומשו\"ה אינו שינוי רשות אפילו מדרבנן.",
            "הרמב\"ן חולק על בעה\"מ בזה וס\"ל דהקדש נחשב לשינוי רשות מדאורייתא. ומסתפק אם רק הקדש לבדק הבית נחשב לשינוי רשות או אפילו הקדש למזבח. וז\"ל והא דאמרי' מעיקרא תורא דראובן והשתא תורא דראובן לומר לך שאין זה שינוי רשות וכו' דהא עולתו דראובן מקריא אלא דכיון דכפרה דידיה הוא ממונו מיקרי ולא קרינן ביה ומכרו שעדיין ברשותו הוא וכו'. א\"נ שינוי רשות נמי איכא וכו', ובעל המאור גופיה ז\"ל מוקים לה בהקדש בדק הבית ושינוי רשות גמור איכא עכ\"ל. ונראה לבאר את החילוק בין קדשי בדק הבית לבין קדשי מזבח אליבא דהרמב\"ן ע\"פ היסוד דהגר\"ח זצ\"ל שהבאנו בראשית הפרק, שבדק הבית מהווה ממון גבוה ואין בו שום קנין הדיוט. מאידך קדושת מזבח חלות קדושה למצותה היא ולבעלים נשאר קנין ממון בקרבן לענין הקרבה. ולכן פשיטא לרמב\"ן שהקדש בדק הבית שינוי רשות הוא משום דהוי קנין גמור להקדש ומסתפק רק בקדשי מזבח דמפני דהוי גם ממון הבעלים ספק הוא האם הוי שינוי רשות או לא.",
            "<b>בא\"ד. והא דאמרי' מעיקרא תורא דראובן והשתא תורא דראובן כו' שינוי רשות נמי איכא ואע\"ג דלא קרינא ביה ומכרו דהתם כולו בעינן שלא נשתייר שמו ורשותו כלל עכ\"ל.</b> ביאור דבריו שמכירה להתחייב בדו\"ה צ\"ל מכירה גמורה. משא\"כ שינוי רשות אפילו הקנאה במקצת מועילה. ולכן בהקדש חל דין שינוי רשות מפני שנשתנה רשות החפצא במקצת ואע\"פ שפטור מדו\"ה.",
            "<b>בא\"ד. דבכולהו איכא נמי שינוי השם וקני ולפיכך תרומתן תרומה דאילו משום שינוי רשות לא הויא תרומתן תרומה ולא מעשרותן מעשר אלא דקני כהן והוי ממוניה אבל מ\"מ חולין גמורין הוא ואידך דברשותיה טבל עכ\"ל.</b> הרמב\"ן קובע דשאני הקדש מתרומה. הקדש שינוי רשות הוא, ואילו הפרשת תרומה אינה שינוי רשות אלא שינוי השם. ונראה בביאור דבריו הסתומים דשאני מעשה המקדיש בהקדש מהמעשה דהפרשת תרומה. בהקדש דעת המקדיש חלה לכתחילה כדעת הפלאה של נדרים, אבל מיד הופכת להיות דעת מקנה - וכדאיתא בכל הש\"ס דאמירתו לגבוה כמסירתו להדיוט - ר\"ל דדעת הנודר בהקדש הופכת להיות דעת מקנה, ומי שנודר להקדש גם מקנה להקדש. משא\"כ בתרומה, דדעת הפרשת תרומה הוי' דעת הפלאה גרידתא בלי הקנאה לכהנים, שהמפריש תרומה אינו מקנה את התרומה לכהנים, כי דעת המפריש בתרומה היא רק לקדש את הפירות בקדושת תרומה בלבד, וממילא ומעצמה התרומה הופכת להיות ממון השבט, ואין דעת מקנה לכהנים כלל. והא ראייה דעיקר חלות הקדש הוא בהקנאה יש ללמוד מההלכה שהקדש יכול לקנות חפצא בקנין חצר וגם בלי מעשה הפלאה (ב\"ב דף עט. וע\"ש בחידושי הרמב\"ן ד\"ה והא), ואילו בתרומה פשיטא שאין קנין חצר מועיל ושם תרומה חל רק ע\"י מעשה הפרשה בפה. ולפיכך אין בהפרשת תרומה חלות דין שינוי רשות, דשינוי רשות חל בהדי מעשה הקנאה, ובהקדש בלבד יש מעשה הקנאה ולא בתרומה.",
            "אך סוף דברי הרמב\"ן שיתכן קנין ממון לכהנים בלי חלות איסורי תרומה תמוהים שהרי בהפרשת תו\"מ אין הקנאה לכהנים אלא קריאת שם בעלמא, וקנין הכהנים חל ממילא מחמת חלות התרומה, ואם חסרה כאן חלות תרומה פשיטא שאין הכהנים קונים כלל, וצע\"ג.",
            "ע\"כ ענין יאוש ושינוי רשות",
            "<big><strong>ענין מצוה הבאה בעבירה.</strong></big>",
            "<b>א.</b><br>מחלוקת ר\"ת והר\"י",
            "תוס' ד\"ה אמר. ר\"ת ור\"י חולקים בדין דבר הגזול לאחר יאוש למ\"ד יאוש בכדי קונה, האם הגזלן יכול לקיים בו מצוה או לא. ר\"ת סובר שאע\"פ שיאוש כדי קונה, אין הגזלן יוצא בו ידי חובתו ופסול למצוה משום מה\"ב. מאידך הר\"י סובר שיוצא.",
            "ונראה שיש לפרש את מחלוקתם בשני אופנים:",
            "א) הירושלמי במס' שבת (פרק האורג הלכה ג') בהלכה גבי קורע על מתו בשבת שיוצא ידי מצות קריעה אע\"פ שהוא חייב מיתה משום חילול השבת, מקשה, למה יצא, ומ\"ש מהאוכל מצה גזולה בפסח שאינו יוצא ידי מצות אכילת מצה. ומתרצת שם: תמן גופה עבירה, ברם הכא הוא עבר עבירה, כך אני אומר, הוציא מצה מרה\"י לרה\"ר אינו יוצא בה ידי חובתו בפסח (בתמיה), עכ\"ל.",
            "הירושלמי מניחה את היסוד להבנת הענין של מצוה הבאה בעבירה. מעשה עבירה בבת אחת עם עשיית המצוה אינו פוסל את המצוה. רק חפץ גזול דהוא \"גופה עבירה\" פסול למצוה. דחפצא של גזילה מהווה חפצא של עבירה ולכן פסול למצוה. מאידך הקורע על מתו באיסור שבת והאוכל מצה בשעת הוצאה מרשות לרשות בשבת יוצאים ידי חובתם מפני שאין החפצא חפצא של עבירה.",
            "יש הוכחה ברורה מהבבלי לשיטת הירושלמי במה\"ב, בגמרא סוכה (לא.) דאמרינן התם דלחכמים יוצא אדם ידי חובתו בסוכה גזולה - בתוקף את חבירו ומוציאו מסוכתו - מפני שקרקע אינה נגזלת. ופשיטא שיש עבירה בגזילת קרקע מחבירו, ומכל מקום אין כאן הפסול של מה\"ב. והביאור הוא כפי סברת הירושלמי הנ\"ל דבקרקע אפילו שיש איסור גזילה אבל אין חלות שם גזול בחפצא דאינה נגזלת לכל דיני גזילה כגון לאחריות וכו'. ולפיכך כשרה למצוה ואין כאן הפסול של מצוה הבאה בעבירה.",
            "לפי\"ז י\"ל, דפליגי ר\"י ור\"ת בחלות שם גזול בחפצא הפוסלת למצוה: לפי ר\"י, השם גזול הפוסל את החפצא למצוה תלוי בדין גזילה בדיני ממונות. כל זמן שבדיני ממונות החפץ הוא גזול נפסל הוא גם למצוה. אבל אם יאוש כדי קונה, ממילא פקע ג\"כ הפסול \"גזול\" בנוגע למצוות. אליבא דר\"ת, השם גזול בחפצא הפוסלו למצוות מדין מצוה הבאה בעבירה אינו תלוי בדיני ממונות אלא במעשה הגזילה שעשה הגזלן בחפצא. ולכן גם אם יאוש כדי קונה וליכא מצות השבה, מ\"מ נשאר על החפצא פסול גזול מפני מעשה הגזילה שעשה בחפצא.",
            "אמנם לאמיתו של דבר יש להסתפק בשיטת הר\"ת הפוסל גזול למצוה גם אחרי יאוש קונה - יתכן שר\"ת באמת סובר דלא כהירושלמי וסובר שהפסול דמצוה הבאה בעבירה חל כשהעבירה גרמה את המצוה ואפילו בלי חלות שם גזול ועבירה בחפצא<sup>110)</sup><i class=\"footnote\">ולפ\"ז הטעם שהקורע על מתו בשבת יוצא ידי מצות קריעה אע\"פ שעובר על איסור שבת, הוא משום שקיום מצות קריעה אינו עצם מעשה הקריעה אלא מה שלובש אח\"כ בגד קרוע על מתו, ואילו עיקר העבירה דשבת הוא עצם מעשה הקריעה, ויוצא שהעבירה והמצוה לא חלין בבת אחת אלא בזה אחר זה. ואינו דומה לנטילת לולב הגזול שבשעת נטילת הלולב עובר בעבירה של גזילה בבת אחת עם המצוה (שמעתי ביאור זה ממו\"ר מרן הגאון ר' דוד ליפשיץ זצוק\"ל).</i>. ומאידך יתכן שמקבל ר\"ת את דעת הירושלמי שדין מצוה הבאה בעבירה תלוי בחפצא של עבירה, אלא שסובר שהשם של גזול בחפצא הפוסל את החפצא למצוה אינו תלוי בדיני ממונות, ואפילו אם יאוש כדי קונה מ\"מ נשאר בחפצא חלות השם של גזול ופסול למצוה כי מהווה חפצא של עבירה.",
            "הר\"י הקשה על ר\"ת מהגמרא סוכה (דף ל:) שגזלן יכול לצאת ידי חובתו בלולב גזול אחרי שינוי, דלר\"ת למה אינו פסול מטעם מצוה הבאה בעבירה. עוד יש להקשות על ר\"ת מהגמרא סוכה (שם) בסוגיית אונכרי דביש יאוש ושינוי רשות הלוקח יכול לצאת בלולב שקנה מהגזלן, וקשה למה לא יפסל בפסול מצוה הבאה בעבירה.",
            "ונראה שבשינוי קונה היות שע\"פ דין נעשה לחפצא חדש ואינו החפצא הגזול ולכן פקע הפסול דמצוה הבאה בעבירה. וסמך לכך דאיתא לעיל (סה:) שגם בנוגע לפסול אתנן זונה יש דין שינוי להכשיר את הבהמה להקרבה, וא\"כ ניתן לומר שהפסול של גזול ג\"כ פקע מהחפצא ע\"י שינוי.",
            "בנוגע לקושיא השנייה משינוי רשות נראה שהפסול של גזול בחפצא תלוי באיסורא אתי לידיה. לר\"ת החפץ נחשב כחפץ גזול לגזלן שעשה את מעשה הגזילה אף אחרי שקנה את החפץ בדיני ממונות, ואילו הלוקח שקנה את החפץ ביאוש ושינוי רשות לא עשה מעשה גזילה, ובהתירא אתי לידיה, ולפיכך הפסול של גזול בחפצא פקע אחרי קנייתו שאינו גזול אצלו. ועוד יש לתרץ דלר\"ת יאוש כדי קונה מדין גזילה ולא מדין אבידה (עיין בשיעורים למעלה). ומאחר שהגזלן קונה ע\"י קנין גזילה לכן החפצא נחשב לדבר גזול ולפיכך פסול למצוה וגם אחרי חלות קנין היאוש. ואילו הלוקח קונה מדין אבידה ולפיכך פקע פסול מצוה הבאה בעבירה.",
            "ולפי כל הנ\"ל מסתבר דלר\"ת ה\"ה בכל מצוות התורה יש פסול מה\"ב בדבר הגזול אחרי יאוש. בקרבן הקרבן קדוש אלא שפסול להקרבה מטעם מצוה הבאה בעבירה. וכמו כן בשאר מצוות התורה - החפץ הגזול פסול גם אחרי יאוש מטעם פסול מצוה הבאה בעבירה.",
            "ב) עיין בספר הישר לר\"ת (חלק החידושים סי' ק\"כ) וז\"ל: ונ\"מ משום דסבירא ליה לעולא דיאוש כדי בעלמא קני לבד מקרבן ואתרוג, דבפרק מרובה אמר עולא מנין ליאוש שאינו קונה שנאמר והבאתם גזול, ור' יוחנן בלולב הגזול דריש ליה לגבי אתרוג נמי מהכא וכו' עכ\"ל. נראה מדבריו שסובר דבעלמא יאוש כדי קני אפילו לענין מצוות, אלא שבנוגע לקרבן אין יאוש קונה. ואיתא בש\"מ בשם הר' ישעיה בשם ר\"ת שהקרבן אינו קדוש כלל<sup>111)</sup><i class=\"footnote\">עיין בבעה\"מ (מא. בדפי הרי\"ף) הסובר דלעולא הקרבן אינו קדוש כלל. והרמב\"ן במלחמות (שם) חולק עליו.</i>, וכן לענין לולב אין יאוש קונה כלל ולפיכך פסול משום גזול. ועלינו לבאר מהו הצד השוה בין קרבן ללולב.",
            "ונראה ששיטת ר\"ת היא שבמצוות הזקוקות לחלות דין \"לכם\" אין יאוש קונה, ולכן יאוש אינו קונה בקרבן הזקוק לחלות בעלים ול\"לכם\", וה\"ה בלולב הזקוק ל\"לכם\". ואע\"פ שיאוש דעלמא קונה, מ\"מ קנין יאוש מופקע מדין \"לכם\" כי הקנין חל באיסור ואינו ראוי למצוה. בנוגע ל\"לכם\" בעינן שלו בהיתר, ונמצא שהלולב הגזול אינו \"לכם\" ופסול ביו\"ט שני. מאידך קניני שאלה בהיתר נחשבים ל\"לכם\" ביו\"ט שני. כי יש לשואל קניני שאלה המספיקים לדין \"לכם\" בשאר ימי החג. ואע\"פ ששאול פסול ביו\"ט ראשון היינו משום שדין \"לכם\" ביו\"ט ראשון מחייב קנין גמור, משא\"כ בנוגע ל\"לכם\" בשאר ימי החג שאף קניני שאלה מועילים. מאידך קנין גזלן פסול ל\"לכם\" גם בשאר ימי החג כי קנין באיסור פסול ל\"לכם\" בכל אופן. ולפי זה, שיטת ר\"ת מוגבלת למצוות הזקוקות ל\"לכם\" ולקנין בעלים, אבל לא לשאר המצוות<sup>112)</sup><i class=\"footnote\">עיין ברש\"י בסוכה (דף כט: ד\"ה גזול). ויש לדייק אף ממנו שסובר שפסול מצוה הבאה בעבירה מיוסד על דין \"לכם\". וע\"ע בהשגת הראב\"ד (פ\"א מהל' שופר הל\"ג) המכשיר שופר הגזול וז\"ל ואפילו יהיה בו דין גזל יום תרועה יהיה לכם מ\"מ עכ\"ל, וביאר רבינו זצ\"ל דר\"ל שמאחר שאין בשופר דין \"לכם\", אין פסול גזול חל במצות תקיעת שופר.<br>אליבא דביאור רבינו זצ\"ל בשיטת ר\"ת לולב שאול כשר בשאר הימים כי יש לשואל קניני שאלה. אך עיין ברמ\"א (או\"ח תרמ\"ט, ב') הפוסק דאתרוג של איסורי הנאה פסול ביום ראשון משום שאינו \"לכם\" וכשר בשאר הימים. ואם ננקוט דבאסה\"נ אין בעלות כלל וגרוע משאול קשה למה יכשר בשאר הימים. ויתכן אליבא דרבינו זצ\"ל לומר שיש קנינים באסה\"נ ולפי' דומה לשאול וכשר בשאר הימים. ורבינו זצ\"ל אמר כמה פעמים בשם הגר\"ח זצ\"ל שיש קנינים באסה\"נ, עיין באחרונים.</i>.",
            "אפשר להוסיף ביאור בשיטת ר\"ת. פסול גזול חל בין בקרבן ובין בלולב מגזיה\"כ: בקרבן דרשינן \"גזול דומיא דפסח\" ובלולב דרשינן \"לכם ולא הגזול\". משו\"ה הדין של ר\"ת שהפסול חל גם אחרי קנין יאוש הוא דוקא בקרבן ולולב. מכיון שיש בהן גזה\"כ מיוחדת הפוסלת \"גזול\", חלה בהן גם הלכה מיוחדת דלענין פסול זה ד\"גזול\" יאוש אינו קונה. ואילו בשאר מצוות ליכא פסול מיוחד של \"גזול\" אלא חלות פסול מה\"ב דעלמא ולכן למ\"ד יאוש כדי קונה אין פסול של מה\"ב.",
            "על פי דברי ספר הישר נראה לתרץ קושיות התוס' הנ\"ל מקנין שינוי ומשינוי רשות, כי קניינים אלו קונים קנין גמור גם בנוגע לחלות דין \"לכם\" במצוות. אבל יאוש כדי אינו קונה קנין גמור לגבי דין בעלים ו\"לכם\" במצוות. וביאור החילוק דשינוי מהווה חפצא חדש ולכן הקנין קנין גמור הוא לכל דבר. וכן שינוי רשות י\"ל שחל מדין קנין אבידה כנ\"ל אליבא דגר\"ח זצ\"ל ולפיכך קונה קנין גמור, מאידך יאוש כדי קונה מדין קנין גזילה ולפיכך אינו קונה לענין \"לכם\" ונקרא \"גזול\" ופסול.",
            "ועיין במס' סוכה (דף ט.) בתוס' ד\"ה ההוא שהקשו שאם יש פסול כללי של מצוה הבאה בעבירה מן התורה, מדוע צריכים פסוק מיוחד - \"חג הסוכות תעשה לך\" - למעוטי סוכה גזולה - הרי הסוכה פסולה מפני הפסול הכללי של מה\"ב.",
            "לפי ר\"ת בספר הישר הקושיא מתורצת דרק במצוות הזקוקות לדין \"לכם\" או כשיש פסול מיוחד של \"גזול\" סובר ר\"ת שפסול גם אחרי יאוש. ולכן הגמרא מביאה את הפסוק של \"לך\" להוכיח שאף מצות סוכה זקוקה ל\"לכם\" כמו לולב וקרבן. ולכן סוכה גזולה פסולה גם אחרי יאוש.",
            "<b>ב.</b><br>ביאור השקלא וטריא שבתוס'",
            "עלינו לבאר את השקלא וטריא בתוס' אליבא דשני המהלכים הנ\"ל בשיטת ר\"ת:",
            "ז\"ל ואור\"ת דבכל מקום יאוש קונה רק לענין קרבן משום דהוי מצוה הבאה בעבירה ומביא ראייה מההיא דהניזקין דפריך התם לעולא מההיא דגנב והקדיש כו' אלא ודאי לכל מילי מודה עולא דיאוש קני רק לענין הקרבה ולהכי פריך מדתני עלה דבחוץ ענוש כרת אלמא ראוי לפתח אוהל מועד עכ\"ל. ועיין לקמן בתוס' שכתבו ז\"ל נראה לר\"י דבכל מקום לעולא יאוש לא קני כו' ואע\"ג דגבי קרבן נמי הוי יאוש ושינוי השם כדאמר לעיל מעיקרא חולין והשתא הקדש מ\"מ כיון דאין קנוי לו אלא מחמת שהקדיש ולא היה קנוי לו קודם פסליה רחמנא להקרבה משום מצוה הבאה בעבירה כו', ובהנזקין נמי אי לא דתני עלה מגופה דברייתא לא מצי פריך לעולא דאע\"ג דיאוש לא קני שפיר חל הקדש משום דהו\"ל יאוש ושינוי השם כו' עכ\"ל. ותמוה למה נמנע ר\"ת מפירוש הר\"י בגמ' בהנזקין מאחר שגמרא מפורשת כאן בב\"ק דהקדש מהוה שינוי השם, וא\"כ גם בפירוש הגמרא שם בהנזקין י\"ל שההקדש חל מדין שינוי השם ולא משום דיאוש כדי קונה.",
            "וי\"ל דר\"ת אזיל לשיטתו בספר הישר (שם) דסובר דשינוי השם בהקדש קונה רק מדרבנן. (וכן איתא בבעה\"מ דף מא. בדפי הרי\"ף דפוס ווילנא ד\"ה ה\"ג), ולכן נמנע מלפרש את הגמרא בהנזקין כפירוש הר\"י שהרי ההקדש שם חל מדאורייתא.",
            "עוד יתכן לומר שר\"ת הבחין בין קדושת בדק הבית לבין קדושת מזבח. בסוגיין מיירי בקדושת בדק הבית דהוי' שינוי השם. ואילו בהנזקין מיירי בקדושת קרבן למזבח ולכן ס\"ל לר\"ת שאינה שינוי השם. ונראה לבאר חילוק זה על פי שיטת התוס' לקמן (דף עו. ד\"ה והשתא ובדף עט. ד\"ה גנב והקדיש) שמחלקת לענין ד' וה' בין גנב שהקדיש לבדק הבית שחייב בד' וה' כי \"מה לי מכרו להדיוט מה לי מכרו לשמים\" לבין גנב שהקדיש למזבח שפטור מד' וה' כי \"מעיקרא תורא דראובן והשתא תורא דראובן\". ובכן יתכן לומר דה\"ה לענין שינוי השם. דבדק הבית מהוה שינוי השם כי הדבר נקנה לגמרי להקדש, ואין להדיוט בו יד כלל. ואילו בקרבן דמעיקרא תורא דראובן והשתא תורא דראובן הרי יש להדיוט בו יד ולכן לא הוי שינוי השם<sup>113)</sup><i class=\"footnote\">צע\"ק שגם תרומה מהווה שינוי השם והרי יש לתרומה בעלים של טובת הנאה, ויתכן לחלק בין טובת הנאה דתרומה לבין בעלות דבעל הקרבן דהוי קנין בגופו של הקרבן.</i>.",
            "בא\"ד. וקשה לר\"י דא\"כ מאי פריך אביי לרבה מקרבנו ולא הגזול דלמא בקרבנו מודה רבה כמו עולא כו' עכ\"ל. יש ליישב שיטת ר\"ת דס\"ל שאחרי יאוש הוי מצוה הבאה בעבירה (לפירוש הראשון) ואינו \"לכם\" (לפירוש השני) רק אליבא דעולא הסובר שקנין יאוש חל מדין קנין גזילה. ומאחר שחל כקנין גזילה לכן הקרבן פסול. מאידך רבה לומד קנין יאוש בגזילה מיאוש באבידה (לעיל סו א) וסובר שקנין יאוש אינו חלות קנין גזילה אלא חלות קנין אבידה, ולכן מועיל לכל מילי, אף לענין הכשר קרבן. ואין מקום כלל לומר שנפסל הקרבן משום מצוה הבאה בעבירה או משום חסרון ד\"לכם\".",
            "בא\"ד. ועוד דבההיא דגיטין דבעי רבא כי אוקמוה רבנן ברשותיה משעת גניבה או משעת הקדישה ומאי נ\"מ לגיזותיה וולדותיה וכו' ואי בעלמא קני הא ע\"כ משעת יאוש גיזותיה וולדות דידיה הוו עכ\"ל. ויתכן שר\"ת סובר שלפי תקנת חכמים קונה גם בלי יאוש. וכן איתא בשיטה מקובצת בשם ר' ישעיה ותוס' שאנ\"ץ. ולפי\"ז יוצא שחלוקים ר\"ת ור\"י בביאור התקנה \"שלא יאמרו מזבח אוכל נבלות\". לר\"י, תקנה זאת מועילה להכשיר קרבן פסול, אבל אינה מועילה להקדיש בהמת חולין. לפיכך התקנה חלה רק אחרי יאוש. ואילו לר\"ת התקנה מועילה גם להקדיש בהמת חולין, ולכן חלה גם בלי יאוש<sup>114)</sup><i class=\"footnote\">עיין בשיעורים לקמן (דף צו:) ד\"ה הסוגיא בגיטין כו'.</i>.",
            "בא\"ד. ע\"כ נראה לר\"י דבכל מקום לעולא יאוש לא קני כו' מ\"מ כיון דאין קנוי לו אלא מחמת שהקדיש ולא היה קנוי לו קודם פסליה רחמניה להקרבה משום מהב\"ע עכ\"ל. הר\"י סובר שאם יאוש כדי קני ליכא פסול מצוה הב\"ע. וטעמא דליכא פסול מצוה הבאה בעבירה אם נפקע השם גזול מהממון. יסוד הפסול דגזול למצוה תלוי בשם גזול לענין ממון. ולכן אם יאוש כדי קונה בדיני ממונות החפצא כשר למצוה. הר\"י גם חולק על שיטת ר\"ת בספר הישר. הר\"י סובר דקנין היאוש למ\"ד יאוש כדי קני קנין גמור הוא, וקונה לכל מילי, בין לממון בין למצוה בין לקרבן ובין ללולב. אלא דעולא סובר דיאוש לא קני והקרבן קדוש מדין יאוש ושינוי השם, ופוסל את הקרבן משום מצוה הב\"ע משום דההקדש יצר את קנין הגזלן.",
            "והנה כבר חקרנו<sup>115)</sup><i class=\"footnote\">ראה לעיל בענין יאוש ושינוי רשות.</i> בקנין יאוש ושינוי רשות, אם הלוקח קונה מן הגזלן או ישיר מהנגזל. ומסתבר דלר\"י ההקנאה חלה מן הגזלן, ומכיון דההקדש הועיל לגמור את קנין הגזלן עדיין שם גזול עליו והקרבן נפסל מטעם מהב\"ע וחלות פסול גזול.",
            "לר\"י מכיון שחלות ההקדש חלה בפסול, הקרבן נפסל לעולם. בכך חלוק הקדש מלולב לאחר יאוש ושינוי רשות או יאוש ושינוי השם כי כשגזלן קונה את הלולב תו לא נפסל יותר למצוה מאחר שאין כאן דבר שהפסול יתפס בו. לולב אחרי הקנין אינו גזול בממונות ולכן אינו מצוה הבאה בעבירה. משא\"כ קרבן שעצם חלות ההקדש חלה בשם גזול שטבוע בה מעיקרא ומשו\"ה הקרבן נפסל לעולם<sup>116)</sup><i class=\"footnote\">בתוס' פ' לולב הגזול (דף ל.) ד\"ה הא מסביר כר\"י וז\"ל ובכלה שמעתין דלא חשיב מצוה הבאה בעבירה היכא דקני ליה, מצינן למימר דקני קודם באגודה וכו' קני ליה קודם י\"ט דאכתי לא חל חיוב מצוה ואי נמי אפילו בי\"ט דלא דמי למקדיש דחל קנין והקדש ביחד עכ\"ל. רבינו כאן מסביר דעת הר\"י לפי ה\"אי נמי\" שבתוס' שם.</i>.",
            "בא\"ד. ולקנינהו בשינוי השם משמע דאי קני ליה תו לא הוי מצוה הבאה בעבירה עכ\"ל. ונראה אליבא דר\"ת שדוקא ביאוש כדי נשאר הפסול של מהב\"ע אבל לא בשינוי השם כי החפץ לאחר שינוי השם נחשב לחפץ אחר ומשו\"ה כשר, וכמו ששינוי השם מתיר את הפסול דאתנן זונה (לעיל דף סה:) שינוי השם מתיר ומכשיר את הפסול דמהב\"ע. ואליבא דספר הישר נראה דחלוק הקנין דיאוש כדי מקנין שינוי. יאוש כדי אינו קונה קנין גמור ואילו שינוי השם קונה קנין גמור לכל מילי. וטעמא ששינוי יוצר חפצא אחר ומשו\"ה הגנב קונה אותו בקנין גמור, ואילו ביאוש אותו החפץ עדיין גזול, ולפיכך אין הקנין גמור ומשו\"ה עדיין פסול למצוה.",
            "בא\"ד. ועוד אמר התם כו' מפני תקנת השבים וסוכה לא בעינן משלכם ולא מיפסל אלא משום מהב\"ע, וכי קנייה בתקנתא דרבנן לא חשיב מהב\"ע, כ\"ש אי קנה קנין גמור עכ\"ל. ונראה שר\"ת סובר ששאני תקנת השבים מקנין יאוש. התקנה דרבנן בתקנת השבים מחדשת שבתשלומי הדמים יש קיום השבה מעלייתא, שתקנו דעל הדמים חל שם חפץ והוי קיום של השבת הגזילה ממש. החכמים לא הפקיעו את מצות והשיב, אלא הטילו על הדמים חלות שם של חפץ הגזול, ובכן פקע מהעצים שם גזול לגמרי, ולפיכך כשרים למצוה. משא\"כ בקנין יאוש כדי שחסרה השבת החפץ הגזול, ולפיכך פסול למצוה.",
            "ועוד יתכן דקנין יאוש הוא קנין גזילה ולכן החפץ נשאר בפסולו משום מצוה הבאה בעבירה. מאידך קנין הגזלן ע\"י תקנת השבים חל מדין הפקר ב\"ד הפקר ואינו קנין גזילה, וחשוב כאלו נתן הנגזל החפץ לגזלן במתנה<sup>117)</sup><i class=\"footnote\">ולכאורה נ\"מ בין ב' ביאורי רבינו אם משלם כשעת הגזילה או כשעת בנין המריש, דאם משלם מדין גזילה וכפירוש הראשון משלם כשעת הגזילה, ואם משלם מדין קנין ב\"ד משלם כשעת בנין המריש.</i>, ומשו\"ה פקע השם של גזול לגמרי ואין פסול מצוה הבאה בעבירה.",
            "אליבא דספר הישר נראה לומר ג\"כ כנ\"ל. שבתקנת השבים קונה קנין גמור אף לגבי \"לכם\" כי הפקיעו השם גזול מהחפץ והטילוהו על הדמים, או מפני שהפקר ב\"ד מפקיע את השם גזול מהחפצא, או מפני שאינו חלות קנין גזילה. ואילו ביאוש עדיין יש שם גזול על החפץ וא\"כ אינו קונה קנין גמור ליחשב \"לכם\".",
            "בא\"ד. והא דאמר בריש הגוזל קמא (צד.) שגזל סאה חיטין טחנה לשה אפאה והרים ממנה חלה כיצד מברך, אין זה מברך אלא מנאץ ודחי ליה התם דמצי סבר בעלמא דשינוי קונה והכא משום מהב\"ע, אע\"ג דקונה קודם לכן לענין ברכה להזכיר שם שמים עליו ראוי להחמיר יותר עכ\"ל. הר\"י סובר דאין לברך ברכה בכל מקרה שקדמה גזילה לברכה, ואע\"פ שבשעת הברכה אין החפצא גזול עוד בדיני ממונות. וה\"ה שאין מברכים בכל מקרה שעבירה גרמה לברכה.",
            "והנה יש לעיין בברכה דהפרשת חלה, אם הברכה היא ברכת המצוה על מצות הפרשה, או\"ד ברכת השבח היא על חלות ההפרשה<sup>118)</sup><i class=\"footnote\">וכדאשכחינן בברכת השחיטה שאינה ברכת המצוה אלא ברכת שבח על חלות השחיטה, עיין בט\"ז (יו\"ד סי' א' אות י\"ז).</i>.",
            "והנה מס\"ד דהתוס' דלר\"ת אין ברכה בגזל עיסה משום מה\"ב, יש להוכיח דהתוס' היו סבורים שברכת הפרשת חלה ברכת המצוה היא, דפשיטא דמצוה הב\"ע אינה מפקיעה את עצם החלות דהפרשת חלה, אלא שמפקיעה את קיום מצות הגברא, ומכיון דהגברא לא קיים מצות הפרשה, אע\"פ שיש חלות חלה בחפצא אינו מברך, כי הברכה ברכת המצוה היא ולא ברכת השבח. אבל למסקנת התוס' דברכה שאני, יתכן שהברכה שייכת לחלות ההפרשה עצמה שבחפצא ולא למצוה, ואעפ\"כ אינו מברך, דברכה שאני<sup>119)</sup><i class=\"footnote\">לכאורה יש להביא ראייה לחקירת מו\"ר הרב זצ\"ל מהדין (פ\"א ממס' תרומות משנה ו') שערום לא יתרום משום שאינו יכול לברך והראייה שהברכה היא ברכת המצוה. ולכן לכתחילה זה שקיים את המצוה חייב לברך בעצמו את הברכה משום שמצוה בו יותר מבשלוחו (קידושין דף מא.). כי אילו היתה הברכה ברכת שבח על חלות ההפרשה למה לא יתרום הערום בלי שיברך בעצמו ומישהו אחר יברך את ברכת השבח, וכדמנהגנו באירוסין שהרב המסדר את האירוסין מברך את ברכת האירוסין ואע\"פ שהחתן מקיים את המצוה, כי הברכה אינה ברכת המצוה אלא ברכת השבח על חלות האירוסין. אלא מכאן ראייה שברכת חלה היא ברכת המצוה.</i>.",
            "<b>ג.</b><br>הערות שונות",
            "א) למ\"ד יאוש כדי קני, המקדש אשה בגזל אחרי יאוש מקודשת. וצ\"ע דלכאורה לר\"ת הוי' מצוה הבאה בעבירה<sup>120)</sup><i class=\"footnote\">עיין במס' קידושין (נב:) שאם קידשה בגזל אחרי יאוש שמקודשת. אמנם בקידושין יש יאוש ושינוי רשות ומודה ר\"ת דאחרי יאוש ושינוי רשות הלולב כשר ללוקח. אך שונה לולב שהלוקח לא עבר עבירה ובהתירא אתי לידיה. מאידך האיש שקידש בגזל עבר על עבירת גזילה ובאיסורא אתי הכסף לידיה, ומסתבר דמשו\"ה לא יקיים את מצות הקידושין. ונראה דלפי\"מ שהסתפק רבינו זצ\"ל לעיל בשיעורים דאולי סברת \"ברכה שאני\" פוסלת רק ברכת המצוה אך לא ברכת השבח, דין ברכת האירוסין באופן שקידשה בגזל יהיה תלוי אם ברכת אירוסין הוי' ברכת המצוה או דהוי' ברכת השבח, ואכמ\"ל.</i>. ונראה לתרץ שחלות הקידושין אינה תלויה בקיום מצות הקידושין. ולכן אע\"פ דמצות הקידושין באה בעבירה ולא קיימה, עכ\"ז האשה מקודשת. ועוד נראה לומר שהגזלן באמת גם קיים מצות הקידושין, ואינה בכלל מצוה הבאה בעבירה. והטעם כי מצוה הבאה בעבירה פוסלת דוקא כשהחפצא של המצוה גזול, וכדחזינן מפסק הרמב\"ם (פ\"א מהל' שופר הל\"ג) ששופר הגזול כשר למצוה כי אין בקול דין גזל, כלומר שאין השופר החפצא של המצוה אלא הקול, ולפיכך גזילת השופר אינה פוסלת. בקידושין החפצא של המצוה היא האשה ולא הכסף. ומכיון דהאשה אינה גזולה כי אם הכסף, לפיכך אין הקידושין מהב\"ע.",
            "ב) הרמב\"ם פסק (פ\"ה מהל' קרבן פסח הל\"ז) וז\"ל קטן שהגדיל בין שני פסחים חייב לעשות פסח שני, ואם שחטו עליו בראשון פטור עכ\"ל. וצ\"ע שהרי קטן אינו בר עשיית מצוות ולא קיים מצות פסח כשהקריבו עליו בראשון, וא\"כ למה יפטר מפסח שני.",
            "וביאר מרן הגר\"ח זצ\"ל שאע\"פ שהקטן לא קיים מצות הפסח בראשון מ\"מ הקרבן עלה לשמו. קטן יכול להיות בעל קרבן ובכן קרבן הפסח בראשון עלה לשמו. ומשו\"ה פטור מפסח שני כי המחייב של פסח שני הוא חסרון הקרבת קרבן פסח בראשון. היות והקרבן שנקרב בראשון עלה לשם הקטן, פטור מפסח שני, ואע\"פ שלא קיים מצות הפסח בראשון<sup>121)</sup><i class=\"footnote\">עיין בספר הגר\"ח זצ\"ל על הרמב\"ם שהוסיף על מה שכתבנו.</i>.",
            "והנה לפי סברא זו של הגר\"ח זצ\"ל צ\"ע בגמרא, וכפי שיטת ר\"ת שקרבן גזול פסול אפי' אחרי יאוש מטעם מצוה הבאה בעבירה ואינו עולה לשם בעליו הגזלן, דהרי מבואר במנחת חינוך (מצוה שכ\"ה) שפסול מהב\"ע דעלמא מפקיע רק את קיום מצות הגברא ולא פוסל את עצם החפצא של המצוה<sup>122)</sup><i class=\"footnote\">עיין בס' רשימות שיעורים למס' סוכה ענין מצות ישיבת סוכה. ובכך תירץ מנ\"ח את קושית התוס' שהקשו למה צריכים גזיה\"כ מיוחדת לפסול סוכה גזולה ולא מספיק בפסול מהב\"ע, ותירץ מנ\"ח כי בלי גזיה\"כ הייתי אומר שמותר לאכול בסוכה גזולה משום שאע\"פ שלא קיים את המצוה מ\"מ לא אכל מחוץ לסוכה כי החפצא דסוכה לא נפסל קמ\"ל גזיה\"כ שגזל פוסל את עצם החפצא של הסוכה, ונמצא שהאוכל בסוכה גזולה אוכל מחוץ לסוכה ועובר באיסור. וע\"ע בשיעורים שם.</i>, וא\"כ נהי שהגזלן אינו מקיים את מצות הקרבת הקרבן מ\"מ עדיין אפשר שגוף הקרבן נקרב לשם בעליו דהיינו בעד הגזלן שהוא בעל הקרבן. ומ\"ש קרבן גזול דעצם הקרבן נפסל מקרבן פסח של קטן שעולה לשמו בלי קיום מצוה.",
            "ונראה שנוסף לדין מהב\"ע דעלמא המפקיע את קיום המצוה של הגברא, אליבא דר\"ת בקרבן חל גם פסול בגוף הקרבן להקרבה, ולפיכך אין הקרבן עולה לשמו. קרבן שאני שמשום מהב\"ע חל פסול גם בגוף הקרבן עצמו. ר\"ת סובר כי השם גזול שחל לפסול את ההקרבה מיוסד על דין מהב\"ע. וכשחל פסול בקיום המצוה של הגברא מדין מהב\"ע חל גם פסול גזול בחפצא של הקרבן הפוסל את עצם ההקרבה. אליבא דהר\"ת שני דיני הפסול של גזול בקרבן - במצות הגברא ובהקרבת החפצא - תלויים זה בזה, וחלים ביחד בין לפני יאוש ובין לאחר יאוש.",
            "ג) יש לחקור אליבא דספר הישר וכשיטת ר' ישעיה בש\"מ (דף סז.) דלר\"ת קדושת הקרבן אינה חלה כלל משום שיאוש אינו קונה בנוגע לקרבן - האם הגנב יכול להקדיש את הדבר שגנב בקדושת דמים למזבח. דיתכן דקדושת דמים למזבח תחול, כי ר\"ת סובר דאע\"פ דקנין יאוש בכדי אינו קונה בנוגע לקרבן, דאינו בעלים להקדיש קרבן בקדושת הגוף מ\"מ הוי בעלים להקדיש הבהמה בקדושת דמים למזבח. מאידך י\"ל דר\"ת סובר שיאוש אינו קונה לעשות את הגזלן בעלים לידור למזבח כלל. ובכן גם קדושת דמים למזבח אינה חלה.",
            "ועיין בשיטה מקובצת שכתב שר\"ת סובר שאע\"פ שלר' יוחנן יאוש קונה מ\"מ מחייב בד' וה' גם לאחר יאוש. וז\"ל ומיהו ר\"ת מפרש דאע\"ג דיאוש קונה מחייב ר' יוחנן בד' וה' דגזירת הכתוב הוא וטבחו או מכרו ל\"ש לפני יאוש ל\"ש לאחר יאוש עכ\"ל. לפי\"ז נראה כי אליבא דר\"ת אע\"פ שיאוש קני אינו קנין גמור ולפיכך הגנב חייב בדו\"ה אפילו אחרי יאוש. ולפ\"ז מסתבר דה\"ה לענין כל דיני קדושת המזבח ואפילו בנוגע לקדושת דמים יאוש לא קני.",
            "<b>ד.</b><br>שיטת הרמב\"ם במצוה הבאה בעבירה.",
            "כתב הרמב\"ם בהלכות שופר (פ\"א הל\"ג) וז\"ל שופר הגזול שתקע בו יצא שאין המצוה אלא בשמיעת הקול אע\"פ שלא נגע בו ולא הגביהו השומע יצא ואין בקול דין גזל עכ\"ל. הרמב\"ם פסק שאדם יוצא ידי תקיעת שופר בשופר הגזול. טעמו הוא שהחפצא של מצות שופר אינו השופר עצמו אלא הקול. אליבא דהרמב\"ם מצות שופר אינה התקיעה אלא השמיעה (שם פ\"א הל\"א), ולפיכך הקול של השופר הוא החפצא של המצוה, והקול איננו גזול. השם של גזול בחפצא של השופר אינו פוסל את שמיעת הקול, ואע\"פ שבעת שמיעת השופר הוא עושה מעשה עבירה של גזילה ע\"י הגבהתו ותקיעתו - אין זה פוסל את המצוה. ואמר הגר\"ח זצ\"ל שהרמב\"ם סובר כשיטת הירושלמי בקורע על מתו בשבת שהפסול חל דוקא בחפצא של גזילה שפסול להיות החפצא של המצוה.",
            "בתוס' (דף סז. ד\"ה אמר עולא) איתא דר\"ת והר\"י נחלקו בביאור הגמרא לקמן (דף צד.) הרי שגזל כו' אין זה מברך אלא מנאץ. ר\"ת פירש שהוא מדין מהב\"ע דעלמא, ואילו הר\"י פירש שהוא דין מיוחד בהלכות ברכות. ונראה שהרמב\"ם סובר כשיטת הר\"י. שהרי כתב בפ\"א מהל' ברכות (הלי\"ט) ז\"ל כל האוכל דבר איסור בין בזדון בין בשגגה אינו מברך עליו לא בתחילה ולא בסוף עכ\"ל. הראב\"ד השיג עליו, וז\"ל אבל ברכה תחלה וסוף למה לא יברכו הואיל ונהנו עכ\"ל. אליבא דהרמב\"ם אין מברכין ברכת הנהנין על אכילת דבר אסור, והוי דין מיוחד של הפקעת ברכה כשיש עבירה, בין בברכת המצוות ובין בברכת הנהנין. ועיי\"ש בכסף משנה שהרמב\"ם למד את דינו מהפסוק \"בוצע ברך נאץ ה'\". יוצא שהרמב\"ם סובר כר\"י שכל עבירה מפקיעה ברכה ולאו דוקא כשיש חלות שם גזול בחפצא שלא כדין מצוה הבאה בעבירה דעלמא. וכמו הרמב\"ם כתבו תוס' למס' ברכות (דף מה. ד\"ה אכל) שאין מברכין בהמ\"ז כלל על מאכלות אסורות.",
            "כתב הרמב\"ם (פ\"ו מחמץ ומצה הל\"ז) וז\"ל: אין אדם יוצא ידי חובתו באכילת מצה שהיא אסורה לו כגון שאכל טבל או מעשר ראשון שלא נטלה תרומתו או שגזלה. זה הכלל כל שמברכין עליו ברכת המזון יוצא בו ידי חובתו, וכל שאין מברכין עליו אין יוצא בו ידי חובתו עכ\"ל. ולכאורה תמוה, למה תולה דין המצה בדין ברכת המזון. ונ\"ל שהרמב\"ם אזיל לשיטתו בהלכות ברכות הנ\"ל דיש דין מיוחד של מהב\"ע בברכות השונה מבשאר מצוות, דלגבי דין ברכה ההלכה היא שגם בגלל עבירות אחרות מלבד גזל חל הפסול דמהב\"ע. הפסול המיוחד הזה בברכות נלמד מגזה\"כ \"בוצע ברך נאץ ה'\". ולפי\"ז י\"ל דכוונת הרמב\"ם במש\"כ שכל שאין מברכין עליו אין יוצא בו ידי חובת מצה היא דגם במצה יש דין מיוחד של מהב\"ע. ולאו דוקא מצה גזולה שהיא חפצא של עבירה פסול למצות מצה, אלא גם כל מצה האסורה באכילה מאיזה חלות שם איסור. במצה, אין נפקא מינה בין \"גופה עבירה\" לבין כש\"הוא עבר עבירה\" (דהיינו סברת הירושלמי), אלא אף כשהגברא עובר בעבירה בזמן שאוכל את המצה אינו יוצא ידי חובתו. ובכך מצות מצה שוה לדין הברכות, ושתיהן שונות משאר מצוות התורה, כי בשאר מצוות התורה יש פסול מהב\"ע רק בחפצא של עבירה. ולפיכך השווה הרמב\"ם מצה לברכות ולא לשאר מצוות. ולפי זה אף מובן מדוע בפסחים (לה:) ישנה דרשה מיוחדת הפוסלת מצות האסורות באכילה למצות מצה, ולא סמכינן על הפסול דמהב\"ע דעלמא.",
            "הגר\"ח זצ\"ל ביאר שהרמב\"ם פסק כירושלמי שהפסול של מהב\"ע חל רק בדבר הגזול, וכמבואר מפסקו שאדם יוצא ידי חובתו בשופר הגזול בר\"ה מפני שאין גזל בקול. ברם צ\"ע במה שכתב באותה הלכה (פ\"א משופר הל\"ג) וז\"ל: וכן שופר של עולה לא יתקע בו, ואם תקע יצא, שאין בקול דין מעילה, וא\"ת הלא נהנה בשמיעת הקול, מצות לא ליהנות ניתנו עכ\"ל. ולכאורה תמוה, אפילו אם ננקוט מצוות ליהנות ניתנו, למה תפסל המצוה, דאע\"פ שהגברא עבר עבירה של איסורי הנאה בעת עשיית המצוה, מ\"מ אין כאן חפצא של גזל, ולפי הרמב\"ם רק בגזול דהוי חפצא של עבירה יש מהב\"ע.",
            "ונ\"ל שאם מצוות ליהנות ניתנו, עצם קיום המצוה מהווה את ההנאה הנאסרת. ויוצא שקיום המצוה עצמה הוי עצם האיסור. ובמקרה כזה גם הרמב\"ם סובר שיש פסול של מהב\"ע. בקורע על מתו בשבת עצם קיום מצות האבלות איננו גוף האיסור, כי שם האיסור הוא מלאכה בשבת והמצוה היא אבלות, וליכא איסור מלאכת שבת לקיים מצות אבלות, ולפיכך המצוה של אבלות מתקיימת. מאידך אם מצוות ליהנות ניתנו עצם קיום המצוה מהווה העבירה, כי קיום המצוה היא ההנאה האסורה. וכשעצם קיום המצוה הוי גוף העבירה הפסול של מהב\"ע חל - ואפי' בלי חפצא דגזול<sup>123)</sup><i class=\"footnote\">עיין בריטב\"א למס' ר\"ה (דף כה. ד\"ה אמר רב יהודה).</i>.",
            "ויתכן פירוש אחר ברמב\"ם, די\"ל דכשנהנה בשמיעת הקול בקדשים הוי חלות גזל, דגזל בקדשים כולל גם הנהנה. ולפי\"ז מקשה הרמב\"ם משני דיני גזילה: א) גזילת חפצא ממש, ותי' דאין מעילה בקול, ר\"ל דא\"א לגזול קול הקדש ע\"י הוצאה מרשות הבעלים כבשאר גזילות הדיוט. וב') מהנהנה בקול, דבהקדש אין צריכים דוקא גזילה במציאות עם מעשה גזילה והוצאה מרשות הבעלים, דאף הנאה יוצרת חלות דין גזילה בהקדש<sup>124)</sup><i class=\"footnote\">עיין בחדושי ר' חיים הלוי על הרמב\"ם (פ\"ה מהל' מעילה הל\"א). ועוד עיין ברשימות שיעורים למס' שבועות (דף ל\"ט ודף נ\"א). ואמר הגר\"ח זצ\"ל שיש לתלות את החקירה האם הנהנה מהקדש מועל מדין גזילה או רק מדין איסה\"נ בספק הר\"י בתוס' למס' קידושין (דף מג. ד\"ה שלא מדיני) אם אמרינן שיש שליחות במעילה של הנאה או לא. ועוד יתכן לתלותה במחלוקת בין הרמב\"ם והראב\"ד (פ\"ו מהל' מעילה הל\"ד) אם המעילה של הנאה מוציאה הקדש לחולין או לא, כי מדין גזילה יצא לחולין ומדין הנאה בלבד לא יצא לחולין.</i>, ולכן אילו היינו אומרים מצוות ליהנות ניתנו היה חל מעילה ודין גזילה בקול השופר והיה חל פסול גזול בחפצא של המצוה דהיינו בקול השופר. וע\"ז מתרץ דמצוות לאו ליהנות ניתנו.",
            "ב) האור זרוע (הגהת אשר\"י סוף פ\"ד דר\"ה) פסק שהתוקע בשופר גזול אינו יוצא מצות שופר ודלא כרמב\"ם. ויתכן שסובר שפסול מצוה הבאה בעבירה חל כשהעבירה גרמה את המצוה ואע\"פ שאין החפצא של מצוה חפצא של עבירה. א\"נ סובר שהחפצא של מצות שופר הוא השופר עצמו ולא הקול. ונראה ששאלה זו תלויה במחלוקת בין ר\"ת לבין הרמב\"ם בנוסח ברכת השופר. ר\"ת (הובא ברא\"ש פ\"ד ממס' ר\"ה אות י') סובר שמברכים \"על תקיעת שופר\", ומאידך הרמב\"ם (פ\"ג מהל' שופר הל\"י) פוסק שמברכים \"לשמוע קול שופר\". יוצא דאליבא דר\"ת שמברכים על התקיעה עיקר המצוה היא התקיעה בשופר ולכן החפצא של המצוה הוא השופר עצמו שבו תוקעים ומשו\"ה שופר גזול פסול כאור זרוע. מאידך הרמב\"ם סובר שמברכים על שמיעת הקול ולשיטתו החפצא של מצות השופר הוא הקול ולא השופר עצמו ומשו\"ה שופר שהוא גזול כשר למצוה כי החפצא של המצוה הוי הקול והקול איננו גזול.",
            "ע\"כ ענין מצוה הבאה בעבירה"
        ],
        [
            "<b>תוס' ד\"ה רבא.</b> וז\"ל והא דאמר רבא בפרק אלו מציאות גבי מציאה נטלה לפני יאוש על מנת לגוזלה עובר בכולן, ואע\"ג דאהדריה בתר יאוש, מתנה בעלמא הוא דיהיב ליה, אע\"ג דיאוש לא קני, מ\"מ כיון דהועיל יאוש למוכרה או להקדישה חשוב גזלן עכ\"ל.",
            "התוס' מחדשים דליכא קיום מצות השבה לאחר יאוש גם אם יאוש כדי לא קני. וצ\"ע דהרי שיטת התוס' במכות (דף טז. ד\"ה התם) לענין לאו הניתק לעשה שאפילו בתשלומי דמים יש השבה ופטור ממלקות, ואם כן כ\"ש שיש קיום השבה ע\"י החזרת הבעין בעצמו אף לאחר יאוש.",
            "ונראה שיש לעיין בלאו הניתק לעשה, האם העשה רק פוטר ממלקות, או דלמא שבקיום העשה מתוקנת עבירת הלאו למפרע. ונ\"ל דלתוס', בזה חלוק תשלומי דמים מהשבת הבעין לפני יאוש. בהשבת הבעין לפני יאוש נתקן הלאו. ואילו השבת דמים אינה אלא קיום עשה דהשבה המועיל לפוטרו ממלקות בלי תיקון הלאו למפרע. ועפי\"ז י\"ל בכוונת דברי התוס' כאן באמרם שבהשבת הבעין אחרי יאוש ד\"חשוב גזלן\" דר\"ל דאע\"פ שהשיב את הגזילה בעין וקיים מצות עשה דהשבה מ\"מ לא תיקן את הלאו למפרע והו\"ל כהשבת דמים דעלמא הפוטרת ממלקות גרידא בלי תיקון הלאו<sup>125)</sup><i class=\"footnote\">כלומר שבהשבת הבעין לפני יאוש מקיים את העשה לגמרי. ואילו בהשבת דמים או בהשבת הבעין אחרי יאוש מקיימים את העשה במקצת אך לא לגמרי. ועיי\"ש בתוס' במכות דקאי אליבא דמ\"ד שאם \"בטלו\" לוקה ומפרש דכל זמן שאפשר לו לשלם דמים לא בטל את העשה. שכדי שלא יהיה \"בטלו\" די בקיום עשה במקצת, וכדברי רבינו זצ\"ל בפנים.</i>.",
            "ועוד אפשר לומר דלתוס' ליכא קיום עשה דהשבה בתשלומי דמים אלא שעובר על איסור עשה אם לא משלם את הדמים. ונראה דאף איסור עשה יכול לקבוע את הלאו ללאו הניתק לעשה<sup>126)</sup><i class=\"footnote\">ומסתבר דזהו אליבא דמ\"ד \"בטלו\" שעליו קאי התוס', דלוקה רק אם מבטל גם את העשה שהוא עבירה נוספת על הלאו. ולכן אף בעבירת איסור עשה יש \"בטלו\". מאידך למ\"ד \"קיימו\" רק קיום עשה פוטר ממלקות.</i>. וראייה לכך מהדיון במס' תמורה (דף ד:) האם הלאו של תמורה הוי לאו הניתק לעשה מחמת העשה של \"והיה הוא ותמורתו יהיה קדש\", והרי עשה זה אינו קיום עשה, אלא עשה האוסר הנאת הדיוט מן התמורה<sup>127)</sup><i class=\"footnote\">שהרי אין שם מעשה מצוה לומר שמקיים בו את העשה.</i>, ומבואר שאף איסור עשה יכול לקבוע את הלאו ללאו הניתק לעשה. תוס' סוברים שה\"ה בהשבת דמי גזילה, חיוב ההשבה קובע שיעבור באיסור עשה אם לא ישלם דמים ומ\"מ ליכא קיום מצוה. ה\"ה בהשבת הבעין לאחר יאוש לא קיים מצות השבה אלא נמנע מעבירת איסור עשה דהשבה.",
            "<big><strong>שיטת הראב\"ד ביאוש בגזילת עבדים.</strong></big>",
            "כתב הראב\"ד (פ\"ט מהל' גזילה הל\"א) ז\"ל שהרי עשה עבדים כקרקעות לענין גזילה שהרי הזקינו אומר לו הרי שלך לפניך, מיהו ה\"מ לענין כחושה אע\"ג דלא הדרא גזילה מיהא בעינה איתא ואומר לו הרי שלך לפניך אבל מ\"מ נגזלים הם ונקנית ביאוש דכתיב וישב ממנו שבי ואמרינן העבד שנשבה ופדאוהו לשם בן חורין אחר יאוש לא ישתעבד לא לראשון ולא לשני אלמא לאו כקרקע דמי דהא קני נפשיה ביאוש הלכך כשמת העבד או נשרף משלם את דמיו שהרי משמת אין שלו לפניו וכשמת לגזלן מת עכ\"ל. דברי הראב\"ד צ\"ע בשני דברים: א) מ\"ש יאוש שקונה בעבד משינוי שאינו קונה; וב) מ\"ש מת העבד דחייב לשלם מהזקין העבד דאינו חייב לשלם.",
            "בנוגע לקושיא הראשונה ביאר מרן הגר\"ח זצ\"ל בספרו על הרמב\"ם שאע\"פ שעבד הוקש לקרקעות היינו דוקא לענין שאין בעבד חלות גזילה גמורה עם קניני גזילה, ומ\"מ מעשה גזילה חל בעבד. נ\"מ לדין שינוי קונה ולדין יאוש קונה. קנין שינוי חל מדין קנין גזילה ומאחר שעבד מופקע מחלות קנין גזילה שינוי אינו קונה אותו. מאידך יאוש קונה אף באבידה ואינו תלוי בחלות קנין גזילה אלא בחלות אבידה בלבד, ומעשה הגזילה שישנו אף בעבד קובעתו לאבידה שנקנית ביאוש. ובכך שונה עבד מקרקע דבקרקע אין מעשה גזילה כלל מכיון דלא ניידא, ואילו בעבד שיש מעשה גזילה, גזילת העבד עושה אותו אבוד כאבידה. ועקב כך יאוש קונה בעבד הגזול ומדין קנין יאוש באבידה, אבל יאוש אינו קונה קרקע גזולה.",
            "ובנוגע לקושיא השניה ביאר הגר\"ח זצ\"ל שהגוזל עבד חייב בתשלומין מפני מעשה הגזילה. ולכן כשמת העבד חייב הגזלן לשלם מדין תשלומי גזילה, ואילו בהזקין העבד שהגזילה קיימת ולא קנה אותה הגזלן בשינוי, הגזלן פטור מלשלם בטענת הרי שלך לפניך.",
            "<big><strong>יאוש בקרקע גזולה.</strong></big>",
            "הבאנו בשם הראב\"ד שיאוש קונה בעבדים הנגזלים. ואילו קרקע אינה נגזלת כלל ואף אינה נקנית ביאוש. מאידך בתוס' למס' סוכה (דף ל: ד\"ה וקרקע) יש דיון רחב אם קרקע גזולה נקנית ביאוש. ונעיין בדברי התוס' בפנים:",
            "ז\"ל וכן מוכח כו' דפליגי בסוכה גזולה כו' והשתא אי לפני יאוש הא אפילו מטלטלין אין נגזלין וכו'. לכאורה דברי התוס' תמוהים, דהרי מטלטלין לפני יאוש בודאי נגזלים ומהראוי שיפסלו למצות סוכה, ואיך כתבו שלפני יאוש אין מטלטלין נגזלין.",
            "ונראה לומר בכוונת התוס' שהפסול של סוכה גזולה חל דוקא במקום שיש לגזלן קניני גזילה בחפצא, ואז נפסל החפץ למצוה, אבל במקום שאין לו קניני גזילה בחפצא לא נחשב החפץ פסול, דהפסול תלוי בחלות שם גזול בחפצא ובקניני גזילה של הגזלן. סברת התוס' שלפני יאוש אין לגזלן קנינים בחפצא, יש רק הפקעת רשות הבעלים לענין שאינו יכול להקדיש ושאינו יכול לחייב הגזלן לשלם עבור תשמישין וכדומה, וכיון שאין לגזלן קנין לעצמו בחפצא של הגזילה, אין הסוכה פסולה בפסול הגזול. ברם כ\"ז לפני יאוש, אבל אחר יאוש חלים לגזלן קניני גזילה ומשו\"ה החפץ נחשב לחפצא של גזילה ופסול.",
            "<b>שם בא\"ד. ולפני יאוש נמי לא חשיבא כשאולה דמטלטלין הנגזלין לאו ברשות בעלים קיימי וכו'.</b> דברי התוס' מחוסרים ביאור. ויתכן שסוברים כאן שיש קניני גזילה לגזלן הגוזל מטלטלין ואפי' לפני יאוש, ואלה הקנינים קובעים את החפץ לגזול שנפסל בפסול גזול למצוה, כי גם לפני יאוש יש לגזלן חלות קניני גזילה.",
            "א\"נ י\"ל, שאף למסקנא זו תוס' סוברים שאין לגזלן קניני גזילה קודם יאוש, ברם עכ\"ז גזילה מפקיעה את רשות הבעלים כי משנגזל הבעלים אינם יכולים להקנות את החפץ. והפקעת רשות הבעלים קובעת חלות שם גזול בחפצא. ולפיכך החפץ נחשב לדבר גזול שפסול למצוה.",
            "מפורסם הדין שאין הגזלן משלם בעד תשמישיו בגזילה<sup>128)</sup><i class=\"footnote\">עיין לקמן (דף צו:) ההוא גברא דגזל פדנא דתורי ברמב\"ם (פ\"ג מהל' גזילה הל\"ו) ובשיעורים לקמן (דף צז.) ד\"ה התוקף ספינתו של חבירו.</i>. ולכאורה הפטור שלו הוא משום קניניו, וחזינן שיש קניני גזילה לפני יאוש. אמנם י\"ל, שאע\"פ שאין לגזלן קניינים אינו משלם בעד תשמישין דמכיון שאין החפץ ברשות בעליו אין הבעלים יכולים לחייבו לשלם. וכמו\"כ י\"ל שהפקעת רשות הבעלים גם קובעת את החפץ לגזול שהוא פסול למצוה.",
            "<b>שם בא\"ד. וכי תימא משום דקא סבר יאוש כדי לא קני ושינוי רשות לא שייך בקרקע עכ\"ל.</b> יש להבין מדוע מועיל יאוש בקרקע למ\"ד יאוש כדי קונה, ואילו למ\"ד יאוש ושינוי רשות קונה אינו מועיל בקרקע.",
            "ויתכן דלמ\"ד יאוש כדי קונה היינו מטעם אבידה, כי גזילה היא גם אבידה, וגם קרקע גזולה נחשבת לאבידה, כי יש חלות גזילה בקרקע כדי להשוותה לאבידה, ובכן יש קנין יאוש בקרקע גזולה מדין אבידה (דומה לעבדים לראב\"ד בפ\"ט מגזילה הל\"א עיין למעלה בשיעורים ובביאור הגר\"ח זצ\"ל, עיין עוד בספרו על הרמב\"ם). משא\"כ למ\"ד דיאוש כדי אינו קונה, ודוקא יאוש ושינוי רשות קונים, הקנין הוא מדין קנין גזילה, ואין קנין גזילה חל בקרקע דאינה נגזלת ולפיכך אין בה חלות קנין יאוש ושינוי רשות.",
            "אמנם יתכן פירוש אחר, והיינו דלא מטעם אבידה קאתינן אלא מטעם גזילה. כלומר שתוס' סוברים שקרקע אינה נגזלת לבדה אך בהדי יאוש נגזלת. אין גזילה בקרקע שוה לגזילה במטלטלין; מטלטלים נגזלים מיד בהוצאה מרשות הבעלים. מאידך בקרקע, אין גזילה חלה ע\"י מעשה גזילה לבד דתמיד הקרקע היא ברשות בעליה ואין בה מעשה גזילה פשוט, ורק בהדי יאוש יש חלות דין גזילה גם בקרקע.",
            "והנה בכל יאוש ושינוי רשות הקשו המפרשים, איך שייך שינוי רשות הרי אינו של הגזלן להקנותו ולא יתכן שינוי רשות כלל<sup>129)</sup><i class=\"footnote\">עיין בקצוה\"ח חו\"מ סי' שנ\"ג סק\"א ובשיעורים לעיל (דף סז.) בענין יאוש ושינוי רשות.</i>. ואמר הגר\"מ זצ\"ל דבאמת שינוי רשות דקונה בגזילת מטלטלין הוא דוקא בשינוי רשות ממש, כגון ע\"י קנין חצר או בקנין משיכה לרשות הלוקח, אבל קנינים דעלמא בלי שינוי רשות במציאות כגון קניני כסף וסודר אינם מועילים בגזילה. ולפי\"ז בקרקע לא חל דין שינוי רשות, דלא שייך בה שינוי רשות ממש כמו במטלטלין, דהא קרקע לא ניידא וקרקע נמצאת תמיד ברשות הבעלים הראשונים במציאות ואף אחרי שהלוקח עשה בה מעשה קנין, וקנין בעלמא לא מהווה שינוי רשות, דשינוי רשות אינו אלא כשהגזלן תופס במציאות את הגזילה בידיו וברשותו כבמטלטלין.",
            "<b>שם בא\"ד. הא טעמא דיאוש לא קני משום דבאיסורא אתא לידיה כו' והכא גבי קרקע נמי כבר נתייאש קודם שהחזיק בה הלוקח עכ\"ל.</b> לפי\"ז יאוש ושינוי רשות קונים בקרקע. ויתכן לבאר את יסוד המחלוקת בין שתי הדעות בתוס' בנדון זה בתרי אנפי:",
            "א) אליבא דהפירוש הראשון למעלה יתכן לומר שפליגי אם יאוש ושינוי רשות קונים מדין אבידה או מדין גזילה. אם הקנין הוא מטעם אבידה גם קרקע נקנה דשייך בה קנין אבידה, אבל אם יאוש ושינוי רשות קונים מטעם גזילה אינם חלים בקרקע דאינה נגזלת.",
            "ב) אליבא דהפירוש השני למעלה י\"ל דפליגי במה שיש לחקור בדין קנין גזילה דיאוש ושינוי רשות - האם גוף הקנין הוא היאוש, ושינוי הרשות פועל כתנאי עבור הקונה להחשיב את החפץ כבהיתרא אתי לידיה, או דילמא היאוש ושינוי הרשות מצטרפים ביחד להקנות את החפץ לקונה ושניהם מגוף הקנין. אם שינוי רשות הוא חלק מגוף הקנין י\"ל דצ\"ל שינוי רשות במציאות ואינו שייך בקרקע. אבל אם עיקר הקנין הוא מדין יאוש, ושינוי הרשות מהוה רק תנאי דבהיתרא אתי לידיה, שפיר שייך שינוי רשות בקרקע, דחזקת הלוקח בקרקע מועילה לשוייה בהיתרא אתי לידיה וקונה מחמת היאוש.",
            "<b>שם בא\"ד. ובירושלמי דכלאים כו' משמע דיש יאוש לקרקע וכו', מאימתי נקרא שם אנס על הכרם ליחשב כשלו שיאסר בזריעתו משישקע שם בעלים ממנו ונקרא על שם האנס, ואע\"פ שלא נתייאשו הבעלים דלא אמרו ווי ליה לחסרון כיס דאנן סברי דמיאשי ואפילו אמרי דלא מיאשי נעשה כצווח על ספינתו שטבעה בים ומיתסרא דאורייתא בזריעת האנס אבל נתייאשו ולא נשתקעו לא מתסר מדאורייתא דקרקע אינה נגזלת כו' עכ\"ל.</b> עלינו להבין מדוע לדעה זו בתוס' קרקע נקנית לגזלן מדאורייתא דוקא משנשתקע שם הבעלים ולא ביאוש דעלמא.",
            "ונראה שיש לפרש את השיטה הזו בשני אופנים - מטעם אבידה או מטעם גזילה: א) יתכן שתוס' סוברים שכאשר נשתקע שם הבעלים מהקרקע נעשתה הקרקע אבודה מהבעלים; דאע\"פ שאין קרקע נגזלת מ\"מ קרקע יכולה להיות אבידה, ואז האנס קונה מדין יאוש דאבידה. ברם בנשתקע שם הבעלים אין צורך ליאוש בפועל, כי אע\"פ שעומד וצווח - הרי הוא כמי שצווח על ספינתו שטבעה בים. ומסתבר, שהטעם הוא מפני שבטלה דעתו אצל כל אדם, כלומר יאוש אינו חלות דעת מקנה בפועל אלא גומר את חלות שם האבידה שבחפצא האבוד, והפקעת ממון הבעלים הוא משום חלות השם של אבידה גמורה שחל בחפצא<sup>130)</sup><i class=\"footnote\">ובכך מבואר את מ\"ד דיאוש שלא מדעת הוי יאוש (ב\"מ דף כא:) כלומר שבאופן זה השם אבוד שבחפצא נגמר משום שהחפצא עומד ליאוש, ואין צורך ליאוש בפועל (מו\"ר זצ\"ל).</i>. ולפיכך אף בנשתקע שם הבעלים, נגמר שם האבידה וממילא פקעה רשות הבעלים ממנה. עוד יתכן כי בנשתקע שם הבעלים ממנה אף הופך החפצא להיות אבודה ממנו ומכל אדם, כי א\"א שהבעלים יקבלו את החפצא בחזרה, לכן בעלות הקרקע פקעה ממילא מדין אבודה ממנו ומכל אדם<sup>131)</sup><i class=\"footnote\">ואמר רבינו זצ\"ל שאף בדין אבודה ממנו ומכל אדם יש מחלוקת בראשונים האם הפקעת הבעלות חלה מעצמה בלי יאוש בעלים כלל או\"ד דאנן סהדי שהבעלים נתייאשו ואם הם צווחים בטלה דעתם אצל כל אדם. וברמב\"ם יש סתירה. בפי\"א מהל' גזילה (הל\"י) הרמב\"ם מבאר שהאבידה מותרת כי הבעלים בוודאי נתייאשו ממנו ואילו מפט\"ז (שם הל\"ז - ח') מבואר שהממון פקע בלי יאוש בעלים כלל ואכמ\"ל.</i>.",
            "ב) דרך אחרת בדעה זו היא שנשתקע שם הבעלים הופך את הקרקע לגזולה. מעשה גזילה רגיל אינו שייך בקרקעות דלא ניידי ואינן יוצאות מרשות בעלים במעשה גזילה רגיל. אבל משנשתקע שם הבעלים אפי' קרקע נגזלת. ברם נ\"ל, שדין קרקע גזולה בשנשתקע שם בעלים שוה לדין עבדים לגר\"ח זצ\"ל בביאור הראב\"ד, והיינו שיש מעשה גזילה בלבד אבל אין קניני גזילה. ונ\"מ דיאוש יועיל בקרקע כי דין היאוש תלוי במעשה הגזילה. מאידך אין שינוי קונה בקרקע, כי שינוי תלוי בקניני הגזילה. כך דין הקרקע לפי הירושלמי, והוא - שבנשתקע שם הבעלים יש מעשה גזילה וקנין יאוש - אבל אין קניני גזילה וקנין שינוי.",
            "אלא דקשה, דהא קיי\"ל יאוש כדי לא קני, והכא בקרקע יאוש כדי קונה. ואפשר לומר שהירושלמי סובר שיאוש כדי לא קני בגזילת מטלטלין דבאיסורא אתי לידיה (לעיל סו א). וכ\"ז במטלטלין שבאו לידו של הגזלן ממש באיסור שהביא את הדבר הגזול לרשותו, ולפיכך יאוש כדי אינו קונה את המטלטלין בשבילו. אבל בקרקע דאע\"ג דנגזלת לא נכנסה באיסור לתוך רשות הגזלן, מכיון דקרקע לא ניידא, ולפיכך אינה נחשבת לבאיסורא אתי לידיה ויאוש כדי קונה. דבאיסורא אתי לידיה היינו שבא לרשותו באיסור, ובקרקע לא מיחשבא בא לרשותו, דהא קרקע תמיד ברשות בעליה קיימת. ואפילו בנשתקע שם הבעלים ויש בה חלות מעשה גזילה, מ\"מ החפצא אינו גזול ולא יצא מרשות הבעלים לרשות הגזלן, ולכן לא מיחשבא באיסורא אתא לידיה - ויאוש כדי קונה.",
            "<b>שם. שיטת הרמב\"ם בנשתקע שם הבעלים בקרקע.</b> עיין ברמב\"ם (פ\"ה מכלאים הל\"י) שמביא דין דנשתקע שם הבעלים בכרם גזול וזרעו אנס, שאף בלי יאוש בעלים, הכרם נאסר בכלאים מדאורייתא. הלכה זו צ\"ע, דאין היא מתפרשת לפי שני הפירושים הנ\"ל בתוס'. הרי אבידה לפי הרמב\"ם קנויה למוצאה דוקא ביאוש ממש - דפוסק יאוש שלא מדעת לא הוי יאוש (פי\"ד מגזילה ואבידה הל\"ה) - וכאן באנס חסר מעשה יאוש. ואפי' באבודה ממנו ומכל אדם לכאורה מצריך הרמב\"ם יאוש (שם פי\"ד הל\"ד). ואף אין משמע מהרמב\"ם דהוי דין גזילה דעלמא, כי הרמב\"ם לא הביא דין זה בהלכות גזילה, וגם לא קבע שם ששייך גזילה בקרקע דעלמא כשנשתקע שם הבעלים. ובכן צ\"ע לרמב\"ם מהו יסוד הדין דנשתקע שם הבעלים וזרעו אנס שנאסר הכרם בכלאים.",
            "ונראה שלרמב\"ם קיים כאן דין מסוים בכלאים, שסובר שהבעלים בנוגע לכלאים אינם הבעלים בדיני ממונות, אלא מי שמוחזק בחפצא ויהנה מהכלאים הוא נחשב כבעלים לאסור כלאים. ולפיכך בנשתקע שם הבעלים הראשונים, האנס נחשב כבעלים, הואיל והוא המוחזק בחפצא של הכרם.",
            "וראייה לזה מפסק הרמב\"ם (פ\"ה מכלאים הל\"ח) שהנוטע כלאים בשביעית אינו אוסר כי אין אדם אוסר דבר שאינו שלו. וצ\"ע, דלגבי שביעית פשיטא שאין הקרקע הפקר, ואפילו הפירות אינם הפקר עד הבאת שליש, ולמה אין בעל הכרם נחשב בעלים לאסור הפירות מיד ע\"י נטיעת הזרעים בכרם. אלא ע\"כ צ\"ל דאיסור כלאים אינו תלוי בבעלות הממון, אלא במוחזק. ומאחר שבפירות שביעית קיימת מצות תשמטנה ונטשתה, אינו בעלים ע\"פ דין לאסור את הכרם בכלאים, כי מצות שמיטה מפקיעה את חזקתו לאסור כלאים. וכן כאן להיפך האנס הוא המוחזק במציאות מאחר שנשתקע שם הבעלים, ולכן נחשב כבעלים לאסור את הכרם בכלאים, ואע\"פ שאינו הבעלים בדיני ממונות. יוצא דלרמב\"ם דין נשתקע שם הבעלים הוא דין מסוים בכלאים - ולא בשאר דיני התורה - שלא כביאור התוס' בירושלמי.",
            "<big><strong>סכום ענין יאוש.</strong></big>",
            "יל\"ע בקנין יאוש בגזילה למ\"ד יאוש כדי קני ולדידן בקנין יאוש ושינוי רשות: האם הוא חל מדין קנין גזילה או מדין קנין יאוש דאבידה.",
            "מרן הגאון ר' חיים זצ\"ל סובר דיאוש דגזילה חל מדין קנין יאוש דאבידה כי כל דבר גזול ג\"כ הוי אבוד. ובכך ביאר את שיטת הראב\"ד שאע\"פ שעבדים אינם נגזלים עכ\"ז נקנים הם ביאוש. כי אע\"פ דליכא חלות גזילה בעבדים דהוקשו לקרקעות, מ\"מ אבודים הם מבעליהם על ידי מעשה הגזילה, ונקנים ביאוש כאבידה.",
            "יש להביא ראייה לסברת ר' חיים זצ\"ל ממה שיאוש קונה רק מדעתו של הגזלן משא\"כ שינוי שהוא קונה בע\"כ. דשינוי הוי קנין גזילה ולכן חל בע\"כ של הגזלן, משא\"כ יאוש המהווה קנין אבידה ולפיכך מועיל רק עם דעת קונה של הגזלן.",
            "מאידך הבאנו מחלוקת בין תוס' והרמב\"ם ביאוש ושינוי רשות האם הלוקח משלם לגזלן או לנגזל. וביארנו דפליגי אם יאוש קונה ללוקח ישיר מהנגזל ולכן משלם לנגזל, או\"ד דיאוש קונה לגזלן והוא מקנה את החפץ ללוקח, ולפיכך משלם הלוקח לגזלן. הסברא דיאוש נותן לגזלן בעלות להקנות ללוקח מובנת אם יאוש מהווה קנין גזילה, דאילו בתורת קנין אבידה היה בדין שיאוש יחול כדי להכשיר את קנין הלוקח דבהתירא אתי לידיה. וא\"כ מתוס' הסוברים שמשלם הלוקח לגזלן מוכח דיאוש הוי קנין גזילה. ואילו אליבא דהרמב\"ם הסובר שמשלם לנגזל י\"ל דהוי קנין אבידה.",
            "גם משיטת ר\"ת דאפילו לאחר יאוש, אם יאוש קונה, הבהמה פסולה לקרבן, משמע דיאוש הוי קנין גזילה. אליבא דספר הישר הסובר שיאוש אינו קונה קנין גמור לענין מצוות ד\"לכם\" פשיטא דיאוש חל כקנין גזילה. דאילו היה קנין אבידה היה צ\"ל קנין גמור. ולפירוש הפשוט בר\"ת המובא בתוס' דהוי מצוה הב\"ע ג\"כ נראה שיאוש חלות קנין גזילה הוא. כי אם יאוש מהווה קנין אבידה בלבד למה נחשב קנין הגזלן לקנין הבא מחמת עבירה, הרי הוא קונה מדין אבידה, ולמה יחשב קנינו לדבר עבירה. מאידך אם ננקוט שיאוש קונה מדין גזילה מובנת שיטת ר\"ת, דמכיון דקנין הגזלן חל מדין גזילה נחשב קנין הגזלן לקנין הבא מחמת עבירה וגם נחשב החפץ לדבר הגזול שקנה בעבירה, ומשו\"ה הלולב פסול אחרי יאוש מדין מצוה הבאה בעבירה.",
            "משיטת הרמב\"ם שיאוש לבדו קונה בקרבן, ואע\"פ שאינו קונה בהדיוט, לכאורה חזינן דיאוש חלות קנין גזילה הוא כי בתורת אבידה מסתבר שאין לחלק בין קנין קודש לבין קנין הדיוט. דבתורת אבידה לא מסתבר לחלק בתוקף קנין היאוש. ורק בתורת קנין גזילה י\"ל דיאוש מועיל לענין הקדש ולא לשאר מילי. גם מהדין (עיין דף קיא: ושם בתוס' ד\"ה גזל) שלאחר יאוש כדי נפטר מזיק החפץ מלשלם לבעלים, חזינן לכאורה דיאוש הוי לפחות קנין גזילה כל שהוא. וכן משיטת התוס' (דף סז: ד\"ה רבא) דלאחר יאוש ליכא קיום השבה חזינן שיש חלות דין יאוש כל שהוא בתורת קנין גזילה. דבתורת קנין אבידה לא מסתבר שקיום השבה יפקע ביאוש שאינו קונה קנין גמור.",
            "עוד דננו בשיעורים (לקמן על התוס' דף סט. ד\"ה כל) בשתי דעות שבתוס' אם אדם שלישי יכול לקנות את החפץ הגזול למ\"ד יאוש כדי קני. והסברנו שב' הדעות פליגי אם יאוש חל מדין אבידה או מדין גזילה. דמדין אבידה כל אחד ואחד יכול לקנות, ואילו מדין גזילה רק הגזלן יכול לקנות ולא אדם אחר.",
            "<b>גמ'. נשתרש בחטא.</b> ביארנו לעיל (דף סז.) שיש מחלוקת בין הראשונים בביאור הדין דיאוש ושינוי רשות, שיש סוברים שהגנב מקנה את הגניבה ללוקח ויש אומרים שהלוקח קונה ישיר מהנגזל. והנה לפי הראשונים הסוברים דהגזלן מקנה ללוקח מובן הדין דנשתרש בחטא ואהנו מעשיו, דהיינו שיש הקנאה מהגנב ללוקח ולכן יש חלות מכירה המחייבת אותו בד' וה'. מאידך לראשונים הסוברים דליכא הקנאה מהגזלן אלא שהלוקח קונה ישיר מהנגזל, צ\"ע למה יש מכירה, הרי הגנב לא הקנה את החפצא ללוקח בכלל. (עיין ביש\"ש סי' ז' שהקשה כן).",
            "ונראה דגם לראשונים האלה יש חלות הקנאת הגנב כל שהיא ללוקח המחשיבה את תפיסת הלוקח ל\"בהתירא אתיא לידיה\", והא ראייה שהגונב מן הגנב אינו קונה ביאוש ושינוי רשות דלא אתא לידיה בהתירא מהגנב<sup>132)</sup><i class=\"footnote\">אך עי' בביאור הגר\"א (סי' שס\"א ס\"ק ו') שדייק מלשון התוס' (לקמן דף קיא: ד\"ה גזל) שהמחזיק קונה ביאוש ושינוי רשות אפילו בדליכא הקנאה מהגנב כלל. ועיין בשיעורי רבנו חיים הלוי לב\"ק (דף ע: בסוף דבריו). וגם עיין למעלה בשיעורים בענין מצוה הבאה בעבירה בנוגע לדיון התוס' בשינוי רשות בע\"כ.</i>. רק ע\"י מעשה הקנאה מהגנב נחשבת רשות הלוקח לתפיסת היתר, כלומר לתפיסה שאין בה חובת השבה, ומשו\"ה הלוקח קונה ביאוש ישיר מהנגזל. מעשה הקנאת החפצא מהגנב ללוקח היא הקובעת את תפיסת הלוקח לבהתירא אתיא לידיה ולכן הוי מעשה מכירה דמהני ולפיכך הגנב חייב בד' וה'. ועיין לעיל בשיעורים (לדף סז.) בענין יאוש ושינוי רשות."
        ],
        [
            "<b>גמ'. ששנה בחטא.</b> ר\"ל דמעשה המכירה הגם שאינו חל מ\"מ הוי מעשה גניבה נוסף המחייבו בד' וה' וכמו שמצינו בפסק הרמב\"ם (פ\"א מהל' גניבה הלי\"ד) שתברא או שתייה מהווה מעשה גניבה נוסף לחייב את הגנב בכפל. וכן מבואר בגונב נפשות המחוייב רק אם מכרו ואע\"פ שהמכירה אינה חלה אלא דהוי מעשה גניבה נוסף המחייב את הגונב נפש. וה\"ה מכירה לפני יאוש לענין ד' וה' (עיין לקמן בגמרא דף סח: בהשוואה לגונב נפש).",
            "<b>גמ'. פרט לשהקנה לל' יום.</b> פרש\"י וז\"ל למעוטי היכא דלא מכר גנב ללוקח אלא לעשות בה מלאכה שלשים יום דהוא כשכירות בעלמא עכ\"ל, כלומר שמכירה לל' יום אינה אלא קנין פירות, ולכן אינה מחייבת דו\"ה. והנה הרמב\"ם והראב\"ד חלוקים בפ' כ\"ג מהל' מכירה (הל\"ו) אם מכירה לזמן קנין הגוף הוא או קנין פירות<sup>133)</sup><i class=\"footnote\">עיין בקצות החושן (סי' כ\"ח ס\"ק נ\"ג).</i>. וז\"ל הרמב\"ם: הקונה לזמן קצוב הוא בונה והורס ועושה בכל זמנו הקצוב כמו שעושה הקונה קנין עולם לעולם עכ\"ל. והשיג הראב\"ד וז\"ל איני מוצא מוכר לזמן קצוב שיבנה ושיהרוס כו' עכ\"ל. הרמב\"ם סובר שמותר לקונה לזמן לשנות את צורת הקרקע אפילו שלא לצורך פירות כי יש לו קנין הגוף. ואליבא דהראב\"ד אסור לו לשנות את גוף הקרקע כי יש לו קנין פירות בלבד. ונראה שרש\"י כהראב\"ד דהו\"ל קנין פירות וכשכירות בעלמא ומשו\"ה אינו מחייב ד' וה'.",
            "יוצא אליבא דהרמב\"ם שבדין הוא שמכירה לזמן תחייב דו\"ה שהרי מכר לו קנין הגוף, וא\"כ צ\"ע מסוגיין הממעט מי שהקנה לל' יום מדו\"ה. ויתכן שאפילו לרמב\"ם המוכר לל' יום פטור מדו\"ה כי סוכ\"ס המכירה חוזרת לאחר ל' יום ואינה דומה לטביחה שאינה חוזרת. אך לאמיתו של דבר הרמב\"ם נמנע מפירש\"י וביאר את הגמרא שלנו בדרך אחרת. וז\"ל (פ\"ב מגניבה הלי\"א) גנב ומכר כו' לאחר ל' יום ובתוך ל' יום הוכר הגנב אינו משלם אלא כפל עכ\"ל. ר\"ל דמיירי לא שמכר לל' יום אלא שמכר לאחר ל' יום דבכה\"ג החיוב דד' וה' חל רק לאחר ל' יום ולפיכך אם הוכר הגנב תוך ל' יום פטור מדו\"ה שהמכירה עדיין לא חלה. וצ\"ע בזה, שהרי הרמב\"ם קאי אף במכר לפני יאוש והמכירה לא חלה כלל, וחייב רק מצד מעשה העבירה שבמעשה המכירה בלי חלות מכירה, וא\"כ מה לי אם הוכר הגנב בתוך ל' יום או לא, ממ\"נ אם מכירה לאחר זמן מהווה מעשה מכירה והוי איסור גניבה בדין הוא שיתחייב מיד, ואם אינו מעשה עבירה בדין הוא שלא יתחייב כלל, וגם לאחר שעברו ל' יום.",
            "ונראה שהרמב\"ם חידש כאן חידוש עצום. דהיינו שיסוד החיוב דדו\"ה במכר לפני יאוש אינו מחמת מעשה המכירה לבדו, אלא שיש חלות מכירה שהיא המחייבת בדו\"ה ואפילו לפני יאוש. ולכן במכר לאחר ל' יום החיוב דדו\"ה חל רק אחרי ל' יום שאז המכירה חלה לענין דו\"ה ואם הוכר הגנב בינתיים פטור.",
            "ויש סמוכים לכך ממקומות אחרים ברמב\"ם: כתב הרמב\"ם (פ\"ו מהל' בכורות הל\"ה) וז\"ל מעשר בהמה אסור למוכרו כשהוא תמים שנאמר בו לא יגאל. מפי השמועה למדו שזה שנאמר לא יגאל אף איסור מכירה במשמע שאין נגאל ואינו נמכר כלל. ויראה לי שהמוכר מעשר לא עשה כלום ולא קנה לוקח. ולפיכך אינו לוקה כמוכר חרמי כהנים שלא קנה לוקח וכמוכר יפת תואר כמו שיתבאר במקומו, עכ\"ל. הרמב\"ם פסק שהמוכר מעשר בהמה, חרמי כהנים, ויפת תואר אינו לוקה מפני שהקנין אינו חל. ולכאורה פטור המלקות הוא מפני ששלשה איסורים אלה הם לאוין שאין בהן מעשה. ברם בסה\"מ (מצות ל\"ת: רס\"ג) פוסק הרמב\"ם שהמוכר יפת תואר לוקה ואע\"פ שהמכירה לא חלה. וכנראה בספר יד החזקה חזר בו משיטתו בספר המצוות. אך לגבי הלאו דלא למכור קרקע בא\"י לצמיתות פסק (פי\"א מהל' שמיטה ויובל הל\"א) שאין המכירה חלה ותחזור השדה לבעליה ביובל. ועיי\"ש במל\"מ שמדייק מהרמב\"ם (פי\"ט מהל' סנהדרין הל\"ד) שאינו לוקה, ואילו לפי ס' החינוך לוקה, עיי\"ש במל\"מ.",
            "וביאר הגר\"מ זצ\"ל שדין מלקות באיסורים אלה תלוי ביסוד האיסור אם הוא מעשה המכירה או חלות המכירה. אם עיקר איסורם הוא מעשה המכירה הרי הם לאוין שיש בהן מעשה דהיינו מעשה המכירה ולוקין, וזוהי שיטת בעל החינוך והרמב\"ם בסה\"מ. אולם אם עיקר איסורם הוא חלות המכירה ליכא מלקות שמאחר שהמכירות אינן חלות דינם כלאוין שאין בהן מעשה. ואע\"ג דלגבי עבירת האיסור יש איזה חלות מכירה כל שהיא מ\"מ בנוגע לשאר דיני התורה המכירה לא חלה, ולכן הריהן בכלל לאוין שאין בהן מעשה, ופטורין ממלקות.",
            "וכמו\"כ י\"ל שלדעת הרמב\"ם בגניבה אין מעשה המכירה מחייב את הגנב בד' וה' אלא חלות המכירה, ואפילו קודם יאוש חלה מכירה לגבי דין ד' וה'. המכירה חלה בנוגע לחיובי ד' וה' בלבד אע\"פ דלשאר דיני התורה המכירה לא חלה. והכא שמכר לאחר ל' יום יש חלות מכירה כ\"ש שחלה לאחר ל' יום, ולכן החיוב דד' וה' חל נמי לאחר ל' יום ואם הוכר הגנב קודם ל' יום לא חלה המכירה כלל ופטור מד' וה'.",
            "וכמו בחיוב דו\"ה הוא הדין אליבא דהרמב\"ם בחיובי המוכר מעשר בהמה, חרמי כהנים, יפת תואר, וקרקע בא\"י לצמיתות. המכירות האלו חלין רק לענין שהגברא יעבור על איסור אבל אינן חלין לשאר דיני התורה. בהתאם לכך סובר הרמב\"ם שהלאוין האלה אין בהן מעשה ואין לוקין עליהן מאחר שאינן חלות מכירה בכהת\"כ ולכן חסר איסור גמור לענין מלקות.",
            "יוצא איפוא שקיימת מחלוקת בין רש\"י והרמב\"ם בביאור הדין \"שנה בחטא\" וחיוב ד' וה' בגנב שמכר לפני יאוש. אליבא דרש\"י המחייב הוא מעשה המכירה, אבל ליכא חלות מכירה. ואילו לדעת הרמב\"ם המחייב הוא חלות מכירה, ויש חלות מכירה אפילו קודם יאוש לענין ד' וה' אף שאין חלות לשאר דיני התורה.",
            "והנה עיין לקמן (דף סח:) \"גניבה בנפש יוכיח\" שרבי יוחנן הביא ראיה שמכירה לפני יאוש מהווה מכירה לחייב דו\"ה מגונב נפש ומכרו דהוי' מכירה אף על פי שלא שייך בו חלות יאוש. ונראה מזה ראיה לשיטת רש\"י שהמחייב דד' וה' הוא מעשה המכירה ולא חלות המכירה. דבגונב נפשות ליכא חלות מכירה שהרי בן חורין אינו מכור כלל וחייב משום עצם מעשה המכירה לבדו<sup>134)</sup><i class=\"footnote\">עיין לעיל בריש הפרק בענין לאו דלא תגנוב ובהערות 7 - 6.</i>.",
            "ועוד תירץ הגר\"מ הלוי זצ\"ל שיתכן שהרמב\"ם סובר שמכירה לפני יאוש צ\"ל ע\"י מסירה ממש לידי הלוקח, ולכן מחייב בדו\"ה רק אחרי ל' יום כשמסר את הגניבה לידי הלוקח. ומש\"כ הרמב\"ם דבהוכר הגנב תוך ל' פטור מד' וה' מיירי באופן שעדיין לא מסר את החפץ ללוקח.",
            "והנה הרמב\"ם כתב בפ\"א מהל' גניבה (הלט\"ז) ז\"ל הגנב שגנב וטבח או מכר לפני יאוש בעלים אע\"פ שלא קנה לוקח והרי הגניבה חוזרת בעצמה מיד הלוקח הרי זה משלם תשלומי ארבעה וחמשה. ואצ\"ל אם טבח או מכר לאחר יאוש שהוא משלם תשלומי ארבעה וחמשה שהרי הועיל במעשיו וקנה הלוקח עכ\"ל. פשטות לשונו מורה שסובר שיש שתי הלכות בחיוב דו\"ה: א) לפני יאוש מעשה המכירה מחייבת בלי חלות מכירה; וב) לאחר יאוש חלות המכירה מחייבת. ולפי\"ז הרמב\"ם פסק גם סברת שנה בחטא וגם סברת נשתרש בחטא.",
            "ונ\"מ לקנין המחייב בדו\"ה. דלאחר יאוש שהמכירה חלה י\"ל שכל קנין המועיל בכהת\"כ יחייב. מאידך לפני יאוש שאין חלות מכירה אלא ששנה בחטא והוסיף בעבירה ע\"י מעשה המכירה מסתבר שיש הוספת חטא דוקא כשיש שינוי רשות במציאות לידי הלוקח ולא במעשה קנין דעלמא וכגר\"מ הלוי זצ\"ל, כי ע\"י מסירה לידי הלוקח הוסיף על החטא דגניבה. (ועיין עוד לקמן בענין קנין חליפין וחיוב ד' וה').",
            "והנה לעיל בארנו (שלא כגר\"מ הלוי זצ\"ל) את פסק הרמב\"ם במכירה לאחר ל' יום שאף לפני יאוש חלה המכירה כדי לחייבו בד' וה', ויוצא שיש רק הלכה אחת של חלות מכירה ולא שתי הלכות, וא\"כ קשה למה חילקן הרמב\"ם לשתים, וצ\"ע.",
            "<big><strong>חיוב דו\"ה בקנין חליפין.</strong></big>",
            "מכירה מחייבת גנב בד' וה'. ויש לעיין האם כל הקנינים מחייבים אותו או לא. ובפרט יל\"ע אם קנין חליפין מחייב אותו בד' וה'.",
            "והנה בתוס' במס' קידושין (סה:) ד\"ה לא איברו סהדי אלא לשקרי הביאו בשם ר\"ת שהוכיח מכמה מקומות דא\"צ עדות לקיום הדבר בקנין סודר. ועיי\"ש בתוס' הרא\"ש שתמה על עצם דיונו של הר\"ת, מדוע צריכים בכלל ראיות דא\"צ עדות, דמה לי קנין סודר ומה לי קנין משיכה וחזקה וכו', אכן בתוס' במס' סנהדרין (ו.) ד\"ה צריכה קנין איתא דהריב\"ם מתחילה הי' רגיל לפרש דבעינן עדות לקיום הדבר בחליפין עפ\"י הגמ' בב\"ב (מ.) דקנין בפני שנים. ועיין ברמב\"ם (פ\"ה ממכירה ה\"ט) וז\"ל זה הקנין (ר\"ל, קנין סודר) אין צריך להיות בפני עדים, אלא אם היה בינו ובין חברו קנה כו' אין צריך עדים, וכיון שקנה הקונה בדרך אחד מן הדרכים שקונין בהם, בין בהגבהה, בין במשיכה, בין במסירה, בין בקנין, בין בכסף, בין בשטר או בחזקה קנה, ואע\"פ שאין שם עדים, עכ\"ל. ובהשגות כתב ז\"ל א\"א אין הכל מודים בקנין עכ\"ל. וכ\"ה בשט\"מ לב\"ב (מ.) בשם הראב\"ד שכתב לחלק בין חליפין דסודר לבין חליפין דשוה בשוה, דבחליפין דסודר בעינן עדות לקיום הדבר, משא\"כ בחליפין דשוה בשוה. וצריך להבין לשי' הראב\"ד והריב\"ם, מאי שנא קנין סודר מכל שאר קניני ממון, דדוקא בחליפין ס\"ל דצריכין עדות לקיום הדבר.",
            "וביאר מרן הגר\"ח זצ\"ל ששונה יסוד הקנין דחליפין משאר קניינים כמו כסף שטר וחזקה. בכל קניינים יש מעשה קנין שהוא סיבה לחלות הקנין. משא\"כ בחליפין, המעשה רק מורה על גמירת דעת אלימתא של המקנה ומכח גמירת דעת אלימתא זו חל הקנין. ומאחר דהוי' חלות הקנאה מדעת, בלי מעשה קנין שיחול הקנין, לכן קנין חליפין אליבא דהריב\"ם המובא בתוס' צריך עדות לקיום הדבר כדי להעלות את הדעת לדעת אלימתא שיכולה בעצמה להחיל את הקנין<sup>135)</sup><i class=\"footnote\">צ\"ע כי א\"א לבאר את הראב\"ד הסובר שסודר צריך ב' עדים לפי\"מ שכתוב בשיעורים אליבא דהריב\"ם שהרי הראב\"ד כתב בב' מקומות - בפכ\"ט מהל' מכירה ה\"ח, ובפ\"ה מעבדים ה\"ג - שקנין חליפין חל מדין כסף ואינו קנין בפני עצמו. אולם לפי הריב\"ם שבתוס' ניתן להיאמר כדבשיעורים, והראב\"ד צריך עיון.<br>והנה הגר\"ח זצ\"ל בחבורו (להל' יבום וחליצה) ביאר שלרמב\"ם לא בעינן עדות לקיום הדבר בחליצה כי הצורך בעדות לקיום הדבר חל במקום דבעינן חלות דעת בעלים ואזי חייב לגלות את דעתו בפני שני עדים. ואילו בחליצה אף דבעינן שיתכוונו שניהם, מכל מקום אין צורך בחלות דעת כי היבם אינו בעלים על ההיתר לשוק ואין דעתו חלה מדין דעת בעלים, אלא כשיש מעשה חליצה עם כוונה ההיתר חל ממילא מן שמים. ומה\"ט קיי\"ל דאין תנאי בחליצה, דמילתא דליתי' בשליחות ליתי' בתנאי, וכדמבואר בתוס' בכתובות (עד.) ד\"ה תנאי, וז\"ל דהיינו טעמא דהואיל והמעשה כל כך בידו שיכול לקיימו ע\"י שליח, סברא הוא שיהא כמו כן בידו לשוויי ביה תנאה, אבל חליצה שאין בידו לקיימה ע\"י שליח, לא הוי בידיה נמי למירמי בי' תנאה, עכ\"ל, כלומר שאין לחולץ דין בעלים, ולפיכך אינו יכול למנות שליח וכמו\"כ אינו בעלים להטיל תנאי בחליצה. ומה\"ט נמי הוא דס\"ל לרמב\"ם שאין צורך בעדות לקיום הדבר בחליצה, שהרי חליצה א\"צ דעת בעלים, ובכן א\"צ לחזק את כוונת החולץ ע\"י עדות לקיומי דבר. ומבואר שעדי קיום בדבר שבערוה מתלא תלוי בדעת בעלים.<br>אך צ\"ע כי לפי השיעורים יוצא שדין עדי קיום בד\"מ שונה מדין עדי קיום בדבר שבערוה, כי בד\"מ דין עדי קיום חל דוקא כשדעת הבעלים בעצמה בלי מעשה קנין גורמת את חלות הקנין כמו בחליפין, ואילו דין עדי קיום בדבר שבערוה חל במקום שמעשה הקנין ביחד עם דעת הבעלים פועלים את הקנין כבקידושין וגירושין (עיין לקמן בשיעורים אות ג'), וצ\"ע.</i>.",
            "יש מקורות אחרים לגר\"ח זצ\"ל:",
            "א) יש מחלוקת אמוראים בגמרא (מס' ב\"מ דף מז.) אי בעינן בסודר כליו של קונה או כליו של מקנה, ולחד דיעה בתוס' גיטין (מ.) סד\"ה משום, חל הקנין או בכליו של קונה או בכליו של מקנה. והביאור הוא כי כל המעשה של מסירת הכלי אינו אלא סימן להראות שיש כאן דעת מקנה שלמה, ועצם מהות קנין חליפין הוא ההקנאה מדעת. בשאר קנינים עצם מעשה הקנין יוצר את חלות הקנין, אבל בחליפין הדעת יוצרת את חלות הקנין כי אינה דעת מקנה בעלמא אלא דעת מקנה אלימתא ושלמה. ולכן בכל אופן בין בכליו של מקנה או של קונה חל הקנין.",
            "ב) ועיין בשו\"ע (חו\"מ סי' קצ\"ה ס\"ו וס\"ז), דבכל שאר קנינים אפשר לחזור רק בתוך כדי דיבור, אבל בקנין סודר, כל זמן שעסוקים באותו ענין אפשר לחזור בו. ונראה דה\"ט, דבכל שאר אופני הקנינים, מעשה הקנין פועל ויוצר את חלות הקנין, ועל מעשה א\"א לחזור אלא בתכד\"ד. משא\"כ בסודר הקנין חל מדין הקנאה מדעת, וכל זמן שעסוקים באותו ענין חשוב כאילו עוד לא נחלטה ולא נקבעה אותה הדעת השלמה דקנין חליפין<sup>136)</sup><i class=\"footnote\">עיין בשו\"ע חו\"מ (ריש סי' קכ\"ו) שאפילו במעמד שלשתן א\"א לחזור לאחר כדי דיבור, אע\"פ שעסוקים באותו ענין. ובאמת יש לדון בזה עפ\"י שיטות הראשונים בגדר קנין מעמ\"ש, דאי דיינינן לי' (מדרבנן) כאילו השומר (או הלוה) תופס בפקדון (או בדמי ההלואה) בעד מקבל המתנה, וכאילו זוכה בעדו בתפיסתן, א\"כ דינו ככל שאר הקנינים, דלא שייך בהו חזרה אלא תכ\"ד. אך אי נימא דגדרו של מעמ\"ש הוא דהויא הקנאה מדעת, בלי צורך לשום מעשה קנין, א\"כ הי' צ\"ל הדין כאן כמו בסודר, דשפיר מהניא חזרה אפילו לאחר כ\"ד כל זמן שעדיין עסוקים באותו ענין, ואכמ\"ל.</i>.",
            "ג) וכן שונה קנין סודר מכל שאר הקנינים, שכל קניני קרקע אינם מועילים לקנות מטלטלין וקניני מטלטלין אינם מועילים לקנות קרקע, (כאשר ייסד הנתיבות בחו\"מ (ריש סי' קצ\"ו) עפ\"י הגמ' דגיטין (כב.)), והקנין היחידי המועיל בין בקרקע ובין במטלטלין הוא קנין סודר. ואף מועיל ליצור התחייבות ושעבודי ממון וכדכתיב בספר רות \"לקיים כל דבר\". ומסתבר דהטעם הוא דסודר אינו מעשה קנין קרקע או קנין מטלטלין, אלא סימן להראות שיש גמירת דעת שלמה, ואז חל הקנין בתורת הקנאה מדעת, ומה\"ט מועיל בין בקרקע ובין במטלטלין ובין ליצור התחייבות.",
            "ד) ולפי\"ז אף מבואר את פסק הרמב\"ם (פ\"ה מעבדים ה\"ג) שעבד יוצא לחירות דוקא בכסף ושטר ולא בקנין סודר דלשחרור עבדים בעינן מעשה קנין ולא מספיק בחליפין דהוי קנין של דעת<sup>137)</sup><i class=\"footnote\">עיין לקמן (אות ו') שהגר\"ח זצ\"ל קבע שלקידושין צריכים מעשה קנין ולא סגי בדעת קידושין לבדה. וה\"ה בשיחרור עבדים דהיות דהוי קנין איסור דומה הוא לקידושין ובעי מעשה קנין ולא סגי בדעת שיחרור לבדה.</i>.",
            "ה) ולפי\"ז ביאר מרן הגר\"ח זצ\"ל את פסק הרמב\"ם בפכ\"ט מהל' מכירה (ה\"ט) שכתב שאף שתקנו החכמים בקטן שהגיע לעונת הפעוטות שמקחו מקח וממכרו ממכר במטלטלין, מ\"מ חליפין לא מהני בקטן, וז\"ל אם קנו מיד הקטן כו' לא קנה הלוקח כו' ואין קניין מיד הקטן כלום, שהקנין בשטר, ואין העדים חותמים אלא על שטר של אדם גדול, עכ\"ל. ובביאור כוונתו כתב המגיד משנה, ז\"ל לפי שסתם קנין לכתיבה עומד, וכל שאינו ראוי לכתיבה אינו קנין עכ\"ל. ודבריו תמוהים דלכאורה הא דסתם קנין לכתיבה עומד היינו דאיכא אומדנא דמוכח דדעתו של המקנה בסודר לכתוב שטר ואם כן במקום שאי אפשר לכתוב שטר, כגון בקטן שאינו בר דעת ליצור שטרות אפילו מדרבנן, מדוע יש לנו לומר שאף קנין סודר שלו לא יחול.",
            "ונ\"ל בכוונת הרב המגיד דדין סתם קנין לכתיבה עומד אינו אומדנא דעלמא, אלא הוא הלכה בדיני שטרות ובדיני חליפין. דהנה כדי לכתוב שטר דעלמא בעינן שיהא נכתב מדעת המתחייב, ובלא\"ה הרי הוא פסול מכח דין מפיהם ולא מפי כתבם (עי' בתוס' כתובות דף כ', ד\"ה ור' יוחנן)<sup>138)</sup><i class=\"footnote\">עיין בחידושי הגר\"ח על הרמב\"ם (פ\"ג מהל' עדות הל\"ד).</i>. ועיין לקמן בגמ' (צח:) בדין השורף שט\"ח של חבירו דאיתא שם וז\"ל אי דאיכא סהדי דידעי מאי הוה בשטרא ליכתבו לי' שטרא מעליא עכ\"ל. ומשמע דלא בעינן דעת המתחייב חדשה כדי לכתוב שטר חדש. ובתוס' במס' סנהדרין (כט:) סוף ד\"ה הודה ביארו וז\"ל התם שאני שכבר היה לו שטר דאין לו להפסיד כחו עכ\"ל, כלומר דלא בעינן דעת המתחייב בעד כל שטר פרטי במיוחד, אלא כיון שהיתה דעת המתחייב בשעת כתיבת שטר ראשון יכולים לכתוב שטר שני בלי דעת מתחייב חדשה.",
            "ונראה שזוהי ג\"כ שיטת המגיד משנה דלא בעינן דעת המתחייב על כל שטר ושטר, ויתירה מזו סובר שאפילו אם לא התכוון לשטר כלל, כל שהיתה לו דעת המתחייב בשביל קנין כותבים לו שטר אף שלא מדעתו. דזהו יסוד הדין דסתם קנין לכתיבה עומד, דהיינו שהקנין של חליפין מחייב דרגה של דעת אלימתא יותר מדעת מקנה הפשוטה שבשאר קנינים - דהיינו שחליפין צריך דעת המתחייב. ומכיון שיש דעת המתחייב אלימתא זו על הממון יכולים לכתוב שטר גם שלא מדעתו. ואילו בשאר קנינים כמו כסף או חזקה אין דעת המקנה דעת אלימתא של דעת המתחייב אלא חלות דעת מקנה פשוטה, ולכן אינם עומדים לכתיבה בלי דעת מתחייב מפורשת.",
            "וטעמא דמילתא כנ\"ל דדוקא בקנין חליפין בעינן דעת אלימתא דהויא דעת המתחייב ולא סגי בדעת מקנה פשוטה כמו בשאר קנינים, דשאני קנין סודר, דבאמת אין בנתינת כליו של קונה אל המקנה חלות דין מעשה קנין, אלא יסוד חלות הקנין דחליפין הוא שיש בו גמירת דעת אלימתא של הקנאה, ומכח דעת המקנה אלימתא חל הקנין, ולכן חלה בקנין סודר חלות שם דעת המתחייב.",
            "ולפי\"ז שפיר מבוארים דברי הרמב\"ם, דהא דהתקינו חכמים בקטן שהגיע לעונת הפעוטות שמקחו מקח וממכרו ממכר במטלטלין, היינו שמעשה הקנין דקטן מועיל להחיל חלות קנין עפ\"י דין מעשה קנין, ותיקנו שיחול קנין הקטן אע\"פ שאין לו דעת מקנה דעלמא. אכן בחליפין, שאינו פועל מדין מעשה קנין כלל, אלא מדין הקנאה מדעת, לא תקנו החכמים שיועיל קנין סודר דקטן, שהרי סוכ\"ס אינו בר דעת, ובסודר - הלא כל עצמו ומהותו של הקנין אינו אלא שיש חלות דעת המתחייב, וכמו שנתבאר, וקטן אינו בר דעת.",
            "ובכדי להוכיח יסוד זה, שגופו דקנין סודר הוא חלות דין הקנאה מדעת, הביא הרב המגיד הדין דסתם קנין לכתיבה עומד, שהוא דין בדיני שטרות כנ\"ל ולא סתם אומדנא בעלמא. וכמו שאין חותמים אלא על שטר של אדם גדול ולא של קטן, דלשטר בעינן דעת אלימתא, כלומר דעת המתחייב ולא דעת מקנה דעלמא, ה\"ה בסודר בעינן הך דרגה אלימתא של דעת המתחייב, והוא גופו של קנין סודר להוות דעת המתחייב המקנה את החפצא עפ\"י חלות דעת, ובקטן שאין לו דעת לא שייך תקנה דרבנן שהקטן יקנה בשטר או בסודר.",
            "ואין להקשות על ביאור הגר\"ח זצ\"ל מסתירת דברי הרמב\"ם אהדדי, שהרי הגר\"ח זצ\"ל ביאר<sup>139)</sup><i class=\"footnote\">עיין בחידושיו על הרמב\"ם (פ\"ד מהל' חליצה הלט\"ז).</i> דס\"ל לרמב\"ם דדוקא כשיש חלות דין דעת צריך עדות לקיומי דבר, ואם קנין סודר חל מדין דעת אלימתא, מ\"ט לא הצריך הרמב\"ם עדות לקיומי מילתא בסודר, די\"ל דדעת הרמב\"ם דלהצריך עדות לקיומי מילתא בעינן תרתי: חדא, חלות של דעת אלימתא ועוד שתהא דבר שבערוה. ובסודר, אף דבעינן דרגה גבוהה של דעת המתחייב מ\"מ איננו דבר שבערוה אלא דבר שבממון, ומשו\"ה אינו צריך עדות לקיום הדבר<sup>140)</sup><i class=\"footnote\">ואע\"פ שדבר שבערוה נלמד מממון מ\"מ רק בדבר שבערוה יש צורך בעדות לקיומי מילתא ולא בממון. עיין במס' קידושין (דף סה:) ובמפרשים שם ובקצוה\"ח (סי' רמ\"א).</i>.",
            "ו) והנה בקידושין (ג.) איתא דאשה אינה מתקדשת בחליפין, כיון דאיתנהו בפחות משוה פרוטה, ואשה בפחות משוה פרוטה לא מקניא נפשה. וכתב שם רש\"י וז\"ל דגנאי הוא לה, הלכך בטיל לה לתורת חליפין בקידושין, ואפילו בכלי שיש בו שוה פרוטה אי יהיב לה בלשון חליפין, עד דיהיב לה בתורת לשון קנין או קיחה או קידושין, עכ\"ל. סוף דברי רש\"י אינם מובנים כלל, דלמה לא שייך לשון קיחה גם בחליפין. וגם הקשו הראשונים בסוגיא (עיין ברמב\"ן רשב\"א ור\"ן) למה בטל חליפין של שוה פרוטה, דהלא התם ליכא גנאי.",
            "ואמר הגר\"ח זצ\"ל שקנין חליפין אינו חל מדין מעשה קנין אלא מדין דעת לחוד. ואילו בשאר קנינים עיקר הקנין חל מחמת מעשה הקנין. ולכן קניני כסף שטר וביאה מועילים בקידושין שהרי מעשי קנין הם ועל ידם מתקיים הדין קיחה בקידושין, כלומר ע\"י שעושה האיש מעשה קנין דקידושין מקיים בזה את הדין של כי יקח איש אשה. ואילו חליפין דעלמא חל בעיקר מחמת דעת המקנה - דהיינו האשה בקידושין - אך א\"א שיחולו הקידושין על ידה ומדעתה כי יחסרו קיחה ומעשה קידושין מצד האיש, וכתיב כי יקח ולא כי תקח, ולפיכך קנין חליפין אינו קונה בקידושין<sup>141)</sup><i class=\"footnote\">ולפי\"ז צ\"ע בתחילת דברי רש\"י דהחסרון בחליפין הוא משום דגנאי הוא לה. ועיין בס' ברכת שמואל שם למס' קידושין (דף ג.).</i>.",
            "ולפי עצם הגדרת הגר\"ח זצ\"ל ביסוד קנין חליפין נראה שאין קנין חליפין נחשב למעשה מכירה לחייב גנב בדו\"ה כי קנין חליפין חל מדין דעת המתחייב, והגנב היות שאין לו בעלות גמורה בחפצא אלא חלות שם בעלות מדיני קניני גניבה בעלמא, אין בכחו ליצור דעת המתחייב ולהתחייב על החפצא<sup>142)</sup><i class=\"footnote\">עיין בקצה\"ח (שס\"ב, אות א') שדן אם הגנב נחשב לדעת אחרת מקנה כדי להקנות את החפץ הגנוב לקטן. ועיין בשיעורים למעלה (דף סז.) בענין יאוש ושינוי רשות. עכ\"ז נראה אליבא דרבינו זצ\"ל שהגנב אינו יכול ליצור דעת אלימתא דדעת המתחייב של שטרות וחליפין ואע\"פ שיתכן שיכול ליצור דעת מקנה דעלמא.<br>ועוד אמר רבינו זצ\"ל דהנה שיטת התוס' (ב\"מ דף יא: ד\"ה מקומו) היא שחליפין אינם מועילים בשאלה ושכירות וכן הוא בשו\"ע (חו\"מ קצה, ט'). ולכאורה י\"ל הטעם בזה משום שלמשכיר אין דעת אלימתא שהרי רק משכיר התשמישין ולא מקנה את הגוף. ודעת הגנב אינה אלימתא יותר מדעת המשכיר ולפיכך אינה מועילה לחליפין, ויל\"ע בזה.</i>. ומאחר שאין חליפין מועיל מדין מעשה קנין אלא מחלות דין דעת אינו מחייב גנב בד' וה'<sup>143)</sup><i class=\"footnote\">עיין לקמן (דף ע:) בסוגיא דעקוץ תאנה מתאנתי ותקני לי גניבותיך, שכתבו התוס' (ד\"ה באומר) דלמ\"ד פירי עבדי חליפין חיוב דו\"ה חל בעקיצת התאנה מכיון שמכר את הגניבה ע\"י חליפין ומפורש שסוברים שיש חיוב דו\"ה בחליפין שלא כבשיעורים.<br>אך אין להקשות מהא דכתבו התוס' שם דאפי' אם פירי לא עבדי חליפין מ\"מ לר\"ת מתחייב דו\"ה בחליפין של שוה בשוה, כי לר\"ת החליפין של שוה בשוה הוי קנין המהני מדין מעשה קנין ולא דמי לקנין סודר דמהני מכח דעת בלבד.</i>.",
            "אך הגר\"מ זצ\"ל אמר שבדין שינוי רשות יש לדון איזה קנינים מועלים. ואמר דאליבא דהראשונים הסוברים שביאוש ושינוי רשות הגזלן קונה בבת אחת כשהוא מקנה את החפצא ללוקח יתכן שכל הקנינים מועילים (חוץ מחליפין כנ\"ל). אך אליבא דיתר הראשונים הסוברים שביאוש וש\"ר שהלוקח קונה ישיר מהנגזל מסתבר שאין הגזלן יכול להקנות ללוקח בקנין דעלמא (כגון בכסף וכו') שהרי אין הגזלן מקנה את החפצא בכלל. ולכן דוקא שינוי רשות במציאות ממש מועלת, והיינו דוקא כשהגזלן מוסר את החפצא לידיו ולרשותו של הלוקח. וככה תפיסת הלוקח חלה בהתירא והלוקח קונה ישיר מהנגזל. ודוקא יד או חצר וכדומה קונין ולא קנינים אחרים.",
            "לפי\"ז מסתבר דה\"ה לענין ד' וה' דרק אופן הקנין המועיל ביאוש ושינוי רשות מועיל לחייב את הגנב בד' וה' בין כשמכר לאחר יאוש או כשמכר לפני יאוש. ולכן אם ננקוט כי רק שינוי רשות במציאות ממש מועיל ליאוש ושינוי רשות, ה\"ה לענין חיוב ד' וה' דרק שינוי רשות ממש מחייב (כגון קניני יד וחצר) ולא קנינים אחרים (כגון קנין כסף).",
            "<b>רש\"י ד\"ה ושני אינו משלם אלא קרן. ז\"ל לגנב ראשון עכ\"ל.</b> רש\"י סובר דשני משלם לגנב ראשון. וצ\"ע דבשלמא לאחר יאוש י\"ל דנעשה גנב הראשון בעלים לחייב גנב שני, אבל קודם יאוש איך שייך לומר שישלם גנב שני לגנב ראשון ולא לבעלים, הרי גמרא מפורשת (לקמן קיא ב) גזל ולא נתייאשו הבעלים ובא אחר ואכלו רצה מזה גובה רצה מזה גובה מ\"ט כל כמה דלא נתייאשו הבעלים ברשותיה דמריה קאי.",
            "והנה עיין ברמב\"ם (פכ\"ה מהל' מלוה ולוה הל\"ט) שפוסק דשנים שלוו בשטר אחד נעשו ערבין זה לזה. ומסתבר דליכא התחייבות ערבות זה לזה מחמת דעת המתחייב אלא דנעשו ערבים זה לזה ע\"פ דין, דמכיון שלוו ביחד ויש שטר אחד היוצא על שניהם, אם אחד פורע את הכל יש לו זכות לגבות חצי מן השני, דיכול לטעון \"פרעתי חובך בשבילך, תן לי חלקך בפרעון\". ואין זה דין ערבות דכל התורה כולה שיסודה בדעת המתחייב, אלא זכות מיוחדת לזה ששילם חוב חבירו באופן ששניהם מחוייבים לשלם מחמת מחייב אחד שחבירו חייב לפרוע לו את חלקו.",
            "ויתכן דזהו גם יסוד שיטת רש\"י כאן, דבודאי הגנב השני מחוייב לשלם לבעלים ולא לגנב הראשון, אלא שאם הגנב הראשון שילם לבעלים, יש לו זכות לחזור ולגבות דמים מהגנב השני, כי יכול לטעון שפרע את החוב של הגנב השני.",
            "אלא דא\"א לפרש כן ברש\"י דא\"כ למה גובה הגנב הראשון כל הקרן מהשני, הרי היה בדין שיחזור ויגבה רק חצי הקרן כמו בשנים שלוו. ועוד בשנים שלוו בשטר אחד יש מחייב אחד ומשום כך אם א' שילם את הכל חוזר וגובה חציו מן השני. ואילו בגונב מן הגנב, יש ב' מחייבים נפרדים והגנב הראשון שפרע הוי כפורע חובו של חבירו דעלמא שאין לו שום תביעה על השני והריהו מבריח ארי מנכסי חבירו דפטור וכדאיתא במס' נדרים (דף לג:).",
            "ונראה לומר שיש בגניבה הלכה מיוחדת שאין גניבה בלי תשלומין וההלכה הזאת מחייבת את הגנב השני לשלם לגנב הראשון. דאע\"פ שהגנב הראשון שילם לבעלים אינו בדין דמשו\"ה יפטר הגנב השני מחיובו לשלם בשביל גניבתו. ובכן ההלכה קובעת דלכתחילה חלין חיובי קרן על הגנב השני לשלם לבעלים. אבל במקום שהגנב הראשון שילם כבר לבעלים, משלם הגנב השני לראשון. שאי אפשר לשני לשלם לבעלים, דאין אדם גובה שני תשלומי קרן בשביל חפץ אחד שנגנב ממנו. ולפיכך משלם השני לראשון, דמכיון דהראשון שילם לבעלים, נכנס הראשון במקומו לגבות את הקרן מן השני, ואין השני יכול לטעון \"לאו בעל דברים דידי את\", דהראשון עונה לו, \"גנב אתה ומחוייב אתה לשלם, ואע\"פ שלא גנבת ממני, הרי שלמתי חובך לבעלים, ואינו בדין שתגנב ותפטר, ולפיכך שלם לי את הקרן\".",
            "ויש להוסיף עוד שהראשון יכול לטעון דאילולא השני שגנב ממנו היה משיב את הגניבה עצמה לבעליה והיה פטור מלשלם דמים, וגניבת השני גרמה לו שלא היה יכול להשיב את הבעין והוכרח לשלם דמים. ומכח טענה זו יש לראשון זכות לגבות את הדמים מהשני. כ\"ז הוא לפני יאוש כשהשני חייב לבעלים (עיין לקמן דף קיא ב). ברם לאחר יאוש שאין לבעלים זכות תביעה על השני (וכדלקמן שם) פשיטא שהשני משלם לראשון מדין בעלים, כי אחרי יאוש הגנב נחשב לבעלים לכמה דברים ואע\"ג דיאוש לא קני (עיי\"ש בתוס' ד\"ה גזל כו').",
            "ועיין בתוס' לקמן (סט א ד\"ה כל) דמשמע שסוברים שדוקא לאחר יאוש משלם השני לראשון, ולא בשגנב לפני יאוש, וכדמבואר דלאחר יאוש בעלות הנגנב נפקעה במקצת ואינו בעלים לחייב את השני והראשון נעשה לבעלים לחייב את השני.",
            "ועוד י\"ל בביאור התוס' דס\"ל שהראשון קונה ביאוש ושינוי רשות בבת אחת עם גניבת השני ולפיכך הגנב השני משלם לראשון, ואילו קודם יאוש השני משלם לבעלים.",
            "ברם עיין בגמרא לקמן (סט:) בנוגע לכפל וז\"ל אין הגונב אחר הגנב משלם תשלומי כפל, אמאי, בשלמא לגנב ראשון לא משלם, וגונב מבית האיש ולא מבית הגנב, אלא לבעלים נשלם, אלא לאו ש\"מ זה לפי שאינו שלו וזה לפי שאינו ברשותו עכ\"ל.",
            "ויש לתמוה למה צריכה הגמרא דרשה מיוחדת לפטור את הגנב השני מלשלם כפל לגנב הראשון, הרי יש לפוטרו מצד אותה סברא שהוא פטור מלשלם כפל לבעלים, שהרי גנב ראשון גרע כחו מכח הבעלים שהרי החפצא אינו שלו ואינו בעלים כלל. וא\"כ למה צריכים לגזיה\"כ ללמדנו שהשני אינו משלם כפל לראשון.",
            "ונ\"ל שהפסוק בא למעט כפל לראשון במקום שהראשון שילם דמים לבעלים, דסד\"א שאם הגנב הראשון שילם לבעלים יכנס תחתיהם לחייב את השני בכפל, שהרי משו\"ה הראשון גובה את הקרן מן השני וכדנתבאר, קמ\"ל גזיה\"כ שהשני פטור מלשלם כפל לראשון. אך פשיטא שאם הראשון לא שילם את הקרן לבעלים אין צורך בגזיה\"כ למעט את השני מלשלם כפל לראשון, כי הראשון איננו בעלים כלל לחייב את השני בחיובי גניבה כי הגניבה אינה שלו.",
            "א\"נ י\"ל דאילולא גזיה\"כ סד\"א שמשלם השני כפל לראשון כי גניבת השני מצטרפת עם גניבת הראשון שהיתה מבית הבעלים לחייב את שניהם ביחד כפל על הגניבה מבית הבעלים. והרי השני גמר את הגניבה מהבעלים, ולכן סד\"א שהשני ישלם כפל לראשון והוא ישלם את הכפל לבעלים בעד שניהם. ודומה לדין תברה או שתייה אליבא דהרמב\"ם (פ\"א מגניבה הלי\"ד) דהויין גמר הגניבה ומחייבין כפל (וכדביאר הגר\"ח זצ\"ל), מפני שמצרפים את השבירה או השתיה שלבסוף עם הגניבה דמעיקרא, קמ\"ל גזיה\"כ דלא אמרינן הכי אלא רק בגנב עצמו שהזיק את החפצא. מאידך בגנב מן הגנב, שלא גנב השני מהבעלים בכלל, לא מצרפים את גניבת השני עם גניבת הראשון, ולכן השני פטור מכפל."
        ],
        [
            "<b>תוס' ד\"ה הוא.</b> תוס' מבארים את דיני פדיון הבעלים במעשר שני, כרם רבעי, הקדש, שביעית, ופטר חמור. ונראה שיש שלשה דרכים בהבנת חילוקי הדינים.",
            "<b>א.</b><br>א) הנה דין פדיון מע\"ש וכרם רבעי שונה מפדיון הקדש שביעית ופטר חמור, שרק במע\"ש יש הלכה שהפדיון תלוי בבעלים, כי במע\"ש יש מצות הבאת מקום שחלה על הבעלים. ובאמת יש שתי מצוות של הבאת מעשר שני לירושלים (עיין בס' דברים פרק י\"ד פסוקים כ\"ב - כ\"ז) א) הבאת פירות מעשר שני עצמן; ב) הבאת כסף הפדיון של מעשר שני. ומכיון דחובת הבאה הוא חובת בעלים יש לו הזכות לקבוע איזה סוג הבאה תעשה במע\"ש שלו. ולפיכך אין אדם אחר יכול לפדות פירות מע\"ש שלו ולקבוע שתהיה הבאת כסף פדיון במקום הבאת הפירות. מאידך בהקדש ליכא חובת הבאת הבעלים והוא הדין בשביעית ובפטר חמור ולכן גם אדם שאינו בעלים יכול לפדותם.",
            "אך לכאורה יל\"ע הרי גם בפטר חמור יש שתי מצוות החלות על הבעלים: א) מצות פדיון בשה ב) ומצות עריפה, ולמה לא יעכבו הבעלים אדם אחר מלפדות בשה מחמת זכותם לקבוע אם לקיים את מצות הפדיון או את מצות העריפה, הרי שתי המצוות האלו מוטלות על הבעלים, ומ\"ש ממע\"ש שמצד ששתי מצוות הבאה חלו על הבעלים יש לו זכות לבדו לבחור איזו מצוה שרוצה בה ולעכב אחר מלפדות.",
            "ונראה ששונה דין הבעלים בפטר חמור מדין הבעלים במעשר שני. מצות הבאת מע\"ש חלה על הבעלים בדיני ממונות. מאידך בפטר חמור, מכיון שאסור בהנאה, ליכא בעלים בדיני ממונות. מצוות פדיון ועריפת פטר חמור חלין על מי שהפטר חמור ברשותו ושבידו לקיימן. ולפיכך רק במעשר שני שמצוות ההבאה תלויות בבעלות דממון יש זכות לבעלים לעכב ולמנוע פדיון דאדם אחר. מאידך בפטר חמור המצוות חלות רק על מי שבידו וברשותו לפדות ולערוף ולא על בעל הממון, ולפיכך אין זכות לבעלים לעכב פדיית אדם אחר.",
            "ב) עוד יש לומר ששונה חלות הפדיון דמע\"ש מחלות הפדיון דהקדש, שביעית, ופטר חמור. יסוד החלות של פדיון מעשר שני הוא שהפודה קונה את הפירות בקנין כסף ממע\"ש. וראייה לכך משיטת הראשונים שממע\"ש נלמד דין קנין כסף דעלמא<sup>144)</sup><i class=\"footnote\">עיין ברש\"י קידושין (כו.) ד\"ה דבר ובחי' הגר\"ח הלוי על הרמב\"ם פ\"ח ממע\"ש הל\"ז, וע\"ע בס' רשימות שיעורים לנדרים ח\"א (דף נ\"א - נ\"ג) ולנדרים ח\"ב (דף רסח).</i>. ואילו בהקדש יש שתי הלכות פדיון: א) פדיון בתורת חלות קנין מהקדש; ב) פדיון מדין חלות מתיר של איסורי הקדש. והראייה דבקונם כללי יש פדיון משום דהוי הקדש (נדרים דף לה.). והנה בקונמות אע\"פ שאיסורי הקדש חלין בחפצא מ\"מ ליכא בעלות ורשות הקדש, דרק בקדשי מזבח ובקדשי בדק הבית חלה בעלות דהקדש ורשות גבוה בחפצא. משא\"כ בקונמות, דאינן קדשי השם. ומשו\"ה ההפקעה דהקדש משמירה, שבועה, גניבה וכו' אינה חלה בקונמות, כי רק ברשות גבוה חלה ההפקעה דהקדש ולא בקונמות שאינן ברשות גבוה. ומ\"מ יש פדיון בקונמות כבהקדש דעלמא משום שפדיון הקדש וקונם חל מדין מתיר ואע\"פ שאינו חל מדין קנין. ובכן כשחלות הפדיון הוא חלות מתיר, כבהקדש, גם אדם אחר שאינו הבעלים יכול לפדות, ולפיכך אדם אחר יכול לפדות הקדש בתורת מתיר. מאידך רק הבעלים יכולים לפדות מע\"ש כי הפדיון במע\"ש חל רק מדין קנין בלבד.",
            "בשביעית, גופו של הפדיון הוא חלות מתיר של איסורי שביעית, ולא קנין משביעית. והראיה כי בשביעית יש חלות פדיון בין בדרך מקח ובין בדרך חילול (סוכה דף מ:), ובדרך חילול הרי ליכא הקנאת הפירות, אלא החלפת קדושה דעלמא מהפירות לכסף. ומוכח שהפדיון חל מדין מתיר של איסור השביעית ולא כקנין, ולפיכך אף אדם אחר שאינו הבעלים יכול לפדות שביעית. והוא הדין בפטר חמור, הרי מסקנת הגמרא שפדיונו פדוי לבעלים, דהיינו שלאחר שנפדה החמור בשה, החמור הוא ברשות הבעל הראשון, ואינו נקנה לפודה. יוצא איפוא שפדיון פטר חמור חל כמתיר של איסורי החמור בלי קנין של החמור תחת השה. ולפיכך גם אדם אחר יכול לפדות פטר חמור בלי הסכמת הבעלים. משא\"כ פדיון מעשר שני, שאין הפדיון חל מדין מתיר אלא מדין קנין, ולכן רק הבעלים בלבד יכולים לפדות ולקנות את הפירות ממע\"ש ולא אדם אחר.",
            "והנה הסוגיא במס' סוכה (דף מ:) לומדת דין פדיון שביעית בדרך חילול מפדיון הקדש בדרך חילול. ונ\"ל דעיקר הראייה מהקדש היא מקונמות כי בקונמות יש פדיון שאינו קונה, אלא חל כמתיר של איסורים וזהו אף עיקר חלות דין הפדיון של שביעית בדרך חילול שחל כמתיר ולא כקנין.",
            "ג) כתבו התוס' וז\"ל ההקדש מאחר שהוקדש יצא מרשות בעלים וכמו שהבעלים יכולים לפדות כמו\"כ אחר אבל כרם רבעי אע\"ג דממון גבוה הוא, הבעלים זכאים לאוכלה בירושלים כו' פטר חמור לא דמי לכרם רבעי דכיון דאסור בהנאה הוי כמו הקדש לענין זה שיכול כל אדם לפדותו וכו' עכ\"ל. נראה שהתוס' סוברים, שזכות הבעלים באכילת מע\"ש בירושלים מעכבת אחר מלפדות. בעל המעשר יכול לעכב אחר מלפדות מע\"ש שלו ולקנות את הפירות שהרי הבעל מפסיד את אכילת פירותיו כי הפירות לאחר הפדיון קנויים לפודה. מאידך בהקדש, מכיון דאין לבעלים זכויות בחפצא דהקדש לכן כשפודה אדם אחר אינו מפסיד כלום ולפיכך אינו יכול לעכב את פדיונו. וכן בפטר חמור מכיון דהחמור אסור בהנאה, אין הבעלים יכולים לעכב את הפודה מלפדות, שהרי אין לבעלים זכויות של תשמיש והנאה בחמור.",
            "<b>ב.</b><br>מעשר שני ממון גבוה",
            "יש לעיין בדין מע\"ש ממון גבוה, האם יש לגבוה רשות ובעלות דקנין ממש במע\"ש, או דלמא שהדין דמע\"ש ממון גבוה הוא רק הפקעת בעלות דהדיוט בלי קנין לגבוה<sup>145)</sup><i class=\"footnote\">עיין באגרות הגרי\"ד הלוי (פ\"ג מהל' מע\"ש הלי\"ז). ועיין לעיל בהערה 24.</i>. ונראה שיתכן שבזה פליגי תוס' והרמב\"ם.",
            "עיין כאן בתוס' ד\"ה הוא וז\"ל דלא דמי דהקדש מאחר שהוקדש יצא מרשות בעלים וכו' אבל כרם רבעי אע\"ג דממון גבוה מ\"מ הבעלים זכאים לאוכלה בירושלים עכ\"ל. יתכן לפרש דר\"ל דליכא רשות גבוה במע\"ש כמו שיש בהקדש, וחלות הדין של ממון גבוה שבמע\"ש אינו אלא הפקעת הבעלות דהדיוט בנוגע לכמה דברים. אך עצם הממון שייך רק לבעלים ולא לגבוה ולפי' הבעלים זוכים באכילה וגם בזכות הפדיון.",
            "ולפי\"ז נראה שכל הפטורים דהקדש שחלים בגונב הקדש, בשומר של הקדש, בשבועה להקדש וכדומה לא חלים במע\"ש. ואע\"פ דממון גבוה הוא, מ\"מ רק כשיש רשות הקדש ממש חלים הפטורים דגבוה ואילו במע\"ש ליכא רשות וקנין ממש לגבוה ולכן הפטורים דגבוה לא חלים.",
            "מאידך עיין ברמב\"ם (פ\"ג מהל' מע\"ש הלכ\"ד) שפסק שהגונב מע\"ש פטור מכפל כמו הגונב מהקדש. וז\"ל כבר ביארנו שהמעשר ממון גבוה הוא, לפיכך אנו אומרים שהגונב מעשר שני אינו משלם תשלומי כפל והגוזלו אינו משלם חומש עכ\"ל. ומשמע שהרמב\"ם סובר שיש רשות גבוה וקנין ממש במעשר שני הקובעת חלות הפטור של הקדש.",
            "והנה עיין בגמרא מנחות (דף פב.) דאליבא דחד מ\"ד דין המתפיס מע\"ש לשלמים תלוי במע\"ש ממון גבוה או ממון הדיוט, שאם ממון הדיוט הוא קדושת שלמים חלה על גבי קדושת מע\"ש, ואם ממון גבוה הוא קדושת שלמים לא חלה \"דלא אלימא קדושת השלמים למיחל אמעשר\". וצ\"ע דלכאורה החילוק בין מע\"ש ממון גבוה לבין מע\"ש ממון הדיוט הוא בנוגע לדין הממון של מע\"ש, ולא לענין חומר קדושת מע\"ש ואם אלימא קדושת שלמים לחול אמעשר או לא, ולמה אמרינן שחלות קדושת שלמים תלויה במע\"ש ממון גבוה או ממון הדיוט.",
            "ונראה מזה שעיקר המחלוקת אם מע\"ש ממון גבוה או ממון הדיוט נוגע לחומר קדושת מע\"ש. דלמ\"ד מע\"ש ממון גבוה קדושת מע\"ש חמורה ואוסרת הקנאת מע\"ש וגם מונעת קדושת שלמים מלחול על גבי קדושת המעשר. מאידך למ\"ד מע\"ש ממון הדיוט קדושת מע\"ש קלה יותר ומותר להקנותו ולמוכרו וגם קדושת שלמים חלה עליו.",
            "ובאמת מזה יש ראייה למש\"כ אליבא דהתוס' הנ\"ל דליכא חלות רשות וקנין גבוה במע\"ש, וכל דין ממון גבוה שבמע\"ש נוגע לחומר קדושת מע\"ש המונע את הבעלים מלמוכרו או מלהקדישו בקדושת שלמים.",
            "ועיין ברמב\"ם (פ\"ג מהל' מע\"ש הלי\"ז) שכתב וז\"ל מע\"ש ממון גבוה הוא שנאמר ליי' הוא לפיכך אינו נקנה במתנה וכו' ואין מקדשין בו את האשה ואין מוכרין אותו ואין ממשכנין אותו ואין מחליפין אותו ואין מרהינין אותו עכ\"ל. ומשמע מהרמב\"ם שמע\"ש אסור בכל אלה מצד קדושת מע\"ש האוסרת את התשמישין האלה בגלל חומר קדושתו. ונמצא אליבא דהנתבאר שלרמב\"ם יש במע\"ש ב' הלכות דממון גבוה: א) איסור שימוש החל מחמת חומר קדושת מע\"ש; ב) חלות רשות גבוה המפקיעה שמירה גניבה ושבועה. ולפי\"ז יש ליישב את הסוגיא במנחות הנ\"ל גם אליבא דהרמב\"ם.",
            "ונראה דנ\"מ לענין ירושלים וגבולין שהרי בנוגע לדיני אתרוג של מע\"ש, מצת מע\"ש, עיסת מע\"ש ובכור של מע\"ש, פסק הרמב\"ם (פ\"ח מהל' לולב הל\"ב, פ\"ו מהל' חמץ ומצה הל\"ח, פ\"ו מהל' ביכורים הל\"ד, ובפ\"ה מהל' בכורות הל\"ט) שבגבולין מע\"ש ממון גבוה הוא ואילו בירושלים הוי ממון הדיוט. מאידך בנוגע לקדושת שלמים שאינה חלה ע\"ג מע\"ש (פ\"ז מהל' מע\"ש הלי\"ט) וכן בנוגע להלכה שאין מקדשין אשה במע\"ש (פ\"ה מהל' אישות הל\"ד) ושאינו ניתן במתנה (פ\"ג מהל' מע\"ש הלי\"ז) הרמב\"ם לא חילק, ופסק סתם שמע\"ש הוי ממון גבוה בין בגבולין ובין בירושלים. וצ\"ע מהי הנ\"מ בין הלכות אלו לאלו.",
            "אלא מוכרח שלרמב\"ם יש שני דיני מע\"ש ממון גבוה ונ\"מ לענין ירושלים וגבולין. דין מע\"ש ממון גבוה בדיני ממונות חל רק בגבולין ואילו בירושלים שהותר שם מע\"ש באכילה הרשות גבוה בדיני ממונות פקעה וחל קנין ממון ורשות הדיוט. ולפיכך דיני אתרוג, מצה, חלה ובכור שונים בגבולין מבירושלים כי דינים אלה תלויים בדיני ממונות של מע\"ש. מאידך הדין של ממון גבוה שחל בעצם קדושת מע\"ש, דהוי חלות הקדש חמור לשם גבוה הקובע דמע\"ש אינו ניתן לתשמישים אחרים ורק למצות מע\"ש - ולא לקדושת שלמים, ולא לקידושי אשה, ולא למתנה - לא משתנה בין גבולין לבין ירושלים, ואף בירושלים נאסר מע\"ש לתשמישים האלה. ולכן לא חילק הרמב\"ם בין ירושלים לבין גבולין בדיני שלמים, קידושי אשה, והקנאה, כי עצם קדושת החפצא דמע\"ש אוסרת את התשמישים האלה. דמע\"ש ניתן רק למצותו של ממון גבוה, ודין ניתן של מע\"ש מחדש הפקעה בחפצא האוסרו בכל התשמישים האלה.",
            "<b>ג.</b><br>בעלות דפטר חמור",
            "תוס' כתבו שאין הבעלים יכולים לעכב בפדיון פטר חמור משום שהחמור אסור בהנאה. וצ\"ע שהרי הבעלים יכולים לקדש אשה בפטר חמור וגם יש חיוב כפל לגנב שגנב פטר חמור משום דשוה לו ביני ביני וכדמבואר במס' בכורות (דף ט: ודף יא.), נמצא שיש לפטר חמור בעלים וא\"כ יעכב אדם אחר מלפדותו.",
            "ונראה לבאר דהנה בדין שהבעלים יכולים לקדש אשה בפטר חמור יש לעיין מ\"ש מחמץ בפסח. דהמקדש אשה בחמץ בפסח אינה מקודשת ואע\"פ שהחמץ יהיה מותר בהנאה מדאורייתא אחרי פסח ולא אמרינן דשוה ביני ביני, ואילו בפט\"ח אמרי' דמקודשת עכשיו דשוה החמור ביני ביני משום שהחמור יהיה מותר אחרי הפדיון בשה.",
            "ונראה ששונה חלות איסה\"נ שיש בחמץ שהוא חלות איסור גמור החל לכל דיני איסה\"נ, ואע\"פ שבמציאות יש אפשרות להרוויח בחמץ לאחר זמן מ\"מ בשעת החג החמץ נאסר באיסה\"נ גמור ומופקע מבעלות ומשוויות מדין איסה\"נ<sup>146)</sup><i class=\"footnote\">רבינו זצ\"ל אמר הרבה פעמים בשיעוריו שחלות השם דאיסה\"נ שבחפצא מפקיעה חלות ממון. ואין זה תלוי במציאות שהרי רוב אסה\"נ מותרים בהנאה שלא כדרך הנאתן. ומ\"מ מופקעים משוויות ומממון ע\"פ חלות השם אסה\"נ שחלה בחפצא.</i>. משא\"כ פטר חמור שעצם האיסור עומד להתיר לאח\"ז כי מצותו של פט\"ח לפדותו בשה ולהתירו, ולפיכך אין חלות איסה\"נ שבו חלות גמור. ולכן אינו מופקע לגמרי משוויות ומבעלות ויש לפט\"ח דין בעלות וממון דביני ביני לקידושי אשה ולחייב גנב בכפל.",
            "ובכן, דין הממון ובעלות דפט\"ח דביני ביני הוא מחמת הבעלות שתהיה לו לאחר זמן ומשו\"ה נותנים לו גם עכשיו מקצת דין בעלים. אך בנוגע לעכב אדם אחר מלפדות אינו בעלים כי דין הבעלות דביני ביני מיוסד על שהפט\"ח יפדה ועומד להפדות. ואם אינו מוכן לפדות את חמורו אין לו דין בעלים עכשיו שהחמור אסור בהנאה. ורק האפשרות לפדות את החמור בשה כמצותו נותן לו מקצת דין בעלים דביני ביני מחמת הבעלות שתהיה לו לאחר זמן. ואם אינו רוצה בפדיון הרי אינו בעלים כלל. ולפיכך אינו בדין שהבעלות דביני ביני הנובעת מהפדיון תתן לו זכות לעכב בפדיון, ואדם אחר יכול לפדות את הפטר חמור בלי רצון הבעלים כי אינו בעלים לעכב בפדיון אדם אחר ודו\"ק היטב.",
            "<b>ד.</b><br>תפיסת דמים בשביעית",
            "תוס' משווים שביעית למע\"ש מדאורייתא שרק הבעלים יכולים לפדות פירות שביעית ולא אחר. וצ\"ע בזה שהרי פירות שביעית נפדים גם בדרך חילול. ובדרך חילול אין הבעלים מפסידים כלום, שהרי גם אחר החילול הפירות עדיין שלהם ויש להם כל הזכויות של אכילה שהיו להם לפני החילול, וא\"כ למה סוברים התוס' ששווה שביעית למע\"ש שאחר אינו יכול לחלל ולפדות שביעית<sup>147)</sup><i class=\"footnote\">אולי י\"ל שגם בשביעית הבעלים מפסידים את קיום מצות האכילה שיש להם בפירות. כי מצותה של פירות שביעית שיאכלו והוא קיום מצוה בחפצא ולא היתר בעלמא. עיין ברמב\"ם בפ\"ה מהל' שמיטה (הל\"א - ב) ובס' רשימות שיעורים למס' סוכה (דף ר\"ג). אך תירוץ זה אינו נכון כי גם בפטר חמור הבעלים מפסידים את קיום המצוה ועכ\"ז אינם מעכבים את הפדיון של אדם אחר. חזינן שהפסד קיום מצוה של הבעלים אינו מעכב.</i>.",
            "והנה פירות שביעית נפדים בין בדרך מקח ובין בדרך חילול. עיין במס' סוכה (דף מ:) דשביעית תופסת דמיה כע\"ז משא\"כ שאר איסורי תורה. ועיקר החלות של פדיון שביעית הוא חלות תפיסת דמים - וכמו ששביעית תופסת דמים בדרך מקח ה\"ה בדרך חילול. והוא דין של התפסת קדושה על הדמים כנגד הפירות. והא ראייה שהפרי הראשון דשביעית הנפדה נשאר בקדושתו ואינו יוצא לחולין. ומוכח שעיקר דינו הוא מדין התפסת קדושה על הפרי השני מבלי שיצא הפרי הראשון לחולין. וה\"ה בפדיון הפרי השני דשביעית שיוצא לחולין ע\"י פדיון, יסוד דינו הוא ג\"כ שע\"י מעשה הפדיון קדושת הפרי נתפסת על הפדיון, והפרי השני ממילא יוצא לחולין. ברם יסוד הדין דפדיון שביעית הוא מדין של תפיסת דמים והתפסת קדושה על הדבר הפודה. ולכן דרך חילול ודרך מקח שווים, דבשני האופנים האלה חלה קדושה על הדבר הפודה מדין תפיסת דמים.",
            "לפי\"ז נראה לומר שהתוס' סוברים שדין אדם אחר בשביעית תלוי בדין אדם אחר בפדיון מע\"ש. פדיון במע\"ש חל מדין קנין ובשביעית מדין תפיסת דמים. אך אילו היה הדין שאדם אחר היה יכול לפדות מע\"ש ולעשות קנין במע\"ש גם בלי רשות הבעלים, היה נמי בדין שאדם אחר היה יכול להתפיס דמים על פדיונו בשביעית בלי רשות הבעלים ולחלל את השביעית בע\"כ של הבעלים. אבל מכיון שאין פדיון מע\"ש חל בלי רשות הבעלים הוא הדין שאין לאדם אחר הכח להחיל חלות תפיסת דמים בלי רשות הבעלים, שרק הבעלים יכולים להתפיס קדושה על הדמים<sup>148)</sup><i class=\"footnote\">עיין עוד ברשימות שיעורים למס' סוכה (דף מ:) ד\"ה סוגית תפיסת דמי שביעית.</i>.",
            "<b>ה.</b><br>תפיסת דמים בהקדש",
            "כתב הרמב\"ם (פ\"ד מהל' מעילה הל\"ח) ז\"ל המוכר עולתו ושלמיו לא עשה כלום ודין תורה שיחזרו המעות חולין כמו שהיו עכ\"ל. ומשמע מלשון הרמב\"ם שאילו היתה מכירת השלמים קיימת היה הדין נותן שהמעות יתפסו בקדושה. וצריך עיון, דהרי לא הופקעה קדושת השלמים ע\"י המכירה כי הבהמה רק עוברת מרשות ראובן לרשות שמעון, אבל עדיין עומדת בקדושתה, וא\"כ למה יקדשו דמי המקח.",
            "במס' סוכה (דף מ:) איתא: שביעית תופסת את דמיה שנא' כי יובל היא קדש תהיה לכם מה קדש תופס את דמיו ואסור אף שביעית תופסת את דמיה ואסורה וכו' עכ\"ל. הנה השוואה זו של הגמרא טעונה ביאור שהרי פדיון הקדש הוא מדין חילול קדושה שכן הדבר הקדוש הראשון יוצא לחולין ודמי הפדיון נכנסים לקדושה במקומו. מאידך בשביעית פרי הראשון נשאר בקדושתו לעולם ואינו ניתר אך שהדמים נתפסים באיסורי שביעית, וא\"כ הוא דין תפיסת דמים ולא דין חילול, ולמה הושוו שני הדינים - הקדש ושביעית. ונראה להוכיח מזה שבנוסף לדין חילול הנמצא בפדיון דהקדש דעלמא יש בהקדש דין תפיסת דמים באיסורים כמו בשביעית - בלי חילול הקדושה. ונראה שזהו היסוד של חלות הפדיון בפסולי המוקדשין, שהרי נשארת חלות קדושה על בהמה בעלת מום גם אחרי הפדיון (אף שחל היתר אכילה) ובכל זאת נתפסים דמי הפדיון בקדושה. והיינו כי יסוד הפדיון בפסה\"מ הוא חלות תפיסת הדמים באיסורי הקדש וחלות מתיר בקרבן בעל מום, ולא חלות דין חילול הקדש שזה נכנס לקדושה תחת זה שיוצא מקדושה<sup>149)</sup><i class=\"footnote\">עיין בחידושי הגר\"מ הלוי זצ\"ל (קי\"ט - ק\"כ וקכ\"ז). ע\"ע ברשימות שיעורים לשבועות ונדרים חלק א' (דף ט\"ו ודף נ\"א). ועיין בתוס' בכורות (דף טו. ד\"ה ואהני).</i>.",
            "מעתה הוא הדין במכירת עולה ושלמים אליבא דריה\"ג הסובר שקדשים קלים ממון בעלים והמכירה חלה, אע\"פ שהקרבן אינו יוצא מקדושתו אלא עובר מרשותו של ראובן לרשותו של שמעון נתפסים דמי המקח בקדושה מדין תפיסת דמים בהקדש כמו בשביעית ולא מדין פדיון דעלמא שזה נכנס לקדושה וזה יוצא. ושפיר כתב הרמב\"ם שהמוכר עולתו ושלמיו לא עשה כלום ולפיכך המעות נשארו חולין ולא נתפסו בקדושה.",
            "והנה הר\"ן (על הרי\"ף) בריש פ\"ג דשבועות ביאר שדין התפסה בנדרים הוא מדין חליפין בהקדש וז\"ל מפני שקדש עושה חליפין אף הוא חל להתפיס איסורו בדבר המותר לו וכו' שאיסור קדושה הוא שנמשך ונתפס ולא איסור גרידא עכ\"ל. ולכאורה אינו דומה כלל שהרי כשפודין הקדש יוצא החפצא הראשון לחולין והחליפין נכנסין לקדושה במקומו, ואילו בהתפסה בנדרים שניהם אסורים ואין ההקדש הראשון יוצא לחולין. אך לפי דברינו מובנים דברי הר\"ן שהרי יש חלות דין התפסת דמים בהקדש כמו בשביעית. ולדין זה דומה דין התפסה בנדרים משום שהדבר הקדוש מתפיס קדושה על הנתפס בו בנדר מבלי שיצא לחולין בעצמו<sup>150)</sup><i class=\"footnote\">עיין ברש\"י חולין (דף ד:) ד\"ה מפני וז\"ל דאין לך אסה\"נ תופס חליפין חוץ מעבודת כוכבים והקדש ושביעית עכ\"ל. ומשמע שיש דין תפיסת דמים בהקדש כבע\"ז ושביעית.</i>.",
            "<b>ו.</b><br>בא\"ד. ומיהו כו' דלמה לא יוכל לחלל נטע רבעי ומע\"ש של חבירו שלא מדעתו כיון דזכות הוא לו דזכין לאדם שלא בפניו עכ\"ל. צ\"ע הרי הדין הוא דזכין לאדם ולא זכין מאדם<sup>151)</sup><i class=\"footnote\">עיין ברשב\"א לנדרים (לו:) ובאבני מלואים סי' ל\"ו ס\"ק ב'.</i>, ובפדיון מע\"ש הפודה קונה את הפירות מבעליו והו\"ל זוכה מאדם ולא מהני.",
            "ואמר הגר\"ח זצ\"ל שיש לחקור בדין דזכין לאדם ולא מאדם, האם הדין הוא שכשיש לאדם הפסד ממון מחמת הזכייה ליכא דין זכייה, וא\"כ גם בפדיון מעשר שני הרי הבעלים מפסידים את פירותיהם ולא מהני, או דלמא דהדין דזכין לאדם ולא מאדם ר\"ל דזכייה יוצרת רק דעת קונה ולא דעת מקנה - דדעת קונה ודעת מקנה הן שתי חלויות שונות. ולפי\"ז מהני זכייה בפדיון מע\"ש כי בפדיון מע\"ש ליכא דעת מקנה אלא דעת קונה בלבד, שהרי דעת הפודה הוא דעת קונה<sup>152)</sup><i class=\"footnote\">עי' בחידושי הגר\"ח הלוי על הרמב\"ם (פ\"ח ממע\"ש הל\"ז) ובתוס' גיטין (סה.) ד\"ה ופדו.</i>. ומקושית התוס' משמע שנקטו כצד השני של החקירה הנ\"ל.",
            "<b>רש\"י ד\"ה ואינו. וז\"ל דהקדש טבח ורעהו אמר רחמנא וכו' עכ\"ל.</b> קשה למה לא פירש באופן פשוט שלאחר ההקדש החפצא אינו גנוב, כי קנה אותו הקדש ביאוש ושינוי השם, ומאחר שאינו גנוב לפיכך אינו חייב בדו\"ה, וצע\"ג.",
            "<b>גמ'. והרי חזרה קרן לבעלים.</b> כלומר חלות דעת מקנה דבעלים נחשבת להשבה.",
            "רש\"י ד\"ה והרי. וז\"ל וכפל לא מחייב אלא כשנמצאת ביד גנב שבאו עדים כדכתיב אם המצא תמצא בידו עכ\"ל. לרש\"י המחייב דכפל הוא ביטול השבת הבעין. וכן אם הבעין נאבד, ביטול השבת הדמים מחייב כפל. ואין להקשות הרי לרמב\"ם<sup>153)</sup><i class=\"footnote\">עיין למעלה בהקדמה לפרק מרובה אות ב'.</i> ליכא מצות השבה בדמים, די\"ל אין ביטול העשה דהשבה מחייב כפל אלא עבירת הלאו דגניבה באופן גמור, וכל זמן שלא משלם הגנב דמים מוסיף על הגניבה, וזה מה שמחייבו בכפל. ואילו כששילם קודם העמדה בדין לא נגמרה הגניבה ולפי' פטור מכפל."
        ],
        [
            "<b>גמ'. חייב אתה ליתן לו.</b> \"חייב אתה ליתן לו\" מהווה הוראת בית דין. \"צא תן לו\" מהווה פסק ב\"ד לגבות את הממון. ובכן, אם לא השיב הגנב את הגניבה עד שעת הוראת הדין תורה חייב הוא בכפל. אבל טבח ומכר אפילו לאחר הוראת הב\"ד מחייבים דו\"ה כל עוד שלא אמרו ב\"ד \"צא תן לו\" כי השם גניבה שבחפצא נשאר עד שעת גביית הב\"ד. וצריך הסבר מה החילוק בין כפל לבין דו\"ה.",
            "ונראה שהביאור הוא שכפל תלוי ברשעות הגברא, וכדכתיב \"אשר ירשיעון אלהים ישלם שנים\", ורשעות הגנב נקבע בהוראת הב\"ד דהיינו באמירת \"חייב אתה ליתן לו\". אבל חלות השם גניבה שבחפצא תלוי בגביית בית דין והחזרת החפצא לנגנב. וכ\"ז שלא הורו \"צא תן לו\" ולא התחילו לגבות, החפצא עדיין גנוב וחייב הגנב דו\"ה.",
            "איתא לעיל (יג:) דאליבא דר' יהודה שור שהמית שהופקר פטור ממיתה עד שתהא העמדה בדין וגמר דין שווין כאחד. ואולם הרמב\"ם (פ\"ח מהל' נזקי ממון הל\"ד) בנוגע לחיוב תם המזיק פוסק \"עד שיהיו לו בעלים בשעת הזיקו ובשעת העמדה בדין\". וצ\"ע מדוע דין ר\"י בנוגע לשור הנסקל תלוי בגמר הדין ואילו הרמב\"ם בנוגע לשור תם מצריך בעלים רק בשעת ההעמדה בדין ואינו מזכיר גמר הדין.",
            "ותירץ הגאון ר' משה זצ\"ל דלענין שור הנסקל וחיוב נפשות, בנוסף להוראת החיוב ע\"פ דין תורה יש אח\"כ גם גמר דין מיוחד לחייב את הנידון במיתה. ולפיכך בשור הנסקל מצריך הרמב\"ם בעלים בשעת גמר הדין שהוא מחייב המיתה. מאידך לענין ממון המזיק, ההעמדה בדין וגמר הדין באים כאחד, כלומר בשעת הוראת ב\"ד \"חייב אתה ליתן לו\" הבעלים מתחייבים בחיובי הממון בבת אחת עם ההוראה. חיוב חצי נזק קנס מהווה חיוב ממון, ולכן חל בשעת גמר הדין ככל חיוב ממון דעלמא דהיינו בשעה שאומרים לו \"חייב אתה ליתן לו\" שהיא שעת הרשעת הגברא ולכן בחיוב תם המזיק הזכיר הרמב\"ם רק שעת העמדה בדין.",
            "<b>תוס' ד\"ה כל שלקטו.</b> וז\"ל ומיהו זה אין להקשות אם בעל הבית מתייאש למה צריך להפקיר לפוטרו מן המעשר והלא יאוש חשוב כהפקר לפוטרו מן המעשר כו' דהא לא דמי יאוש דהכא דגבי גזלן ליאוש דמציאה דאי יאוש קני בכל ענין אפילו אם אין הגזילה ברשות הגזלן בשעת יאוש אם כן יאוש דהכא לא הוי אלא כלפי דידיה והוי כמתנה בעלמא עכ\"ל. ר\"ל דיאוש דגזילה הוי קנין גזילה מגברא לגברא - מהנגזל לגזלן, כי יאוש דגזילה גומר את קנייני הגזילה של הגזלן. לפיכך אינו צריך לעשות מעשה קנין חדש כדי לקנות, וקונה גם כשהגזילה אינה ברשותו בשעת יאוש. יאוש דגזילה מהווה קנין מגברא לגברא ואינו דומה ליאוש דאבידה שחל כהפקעת הבעלות דבעל הראשון ומהווה חלות דין הפקר.",
            "<b>בא\"ד. ואפילו את\"ל דלא קני אא\"כ הגזילה ברשות הגזלן אבל אם היא ברשות הרבים בשעת יאוש כל המחזיק בה זכה בה עכ\"ל.</b> ר\"ל דיאוש בגזילה חל כדין יאוש דאבידה ומפקיע את בעלות הנגזל ומפקיר את החפץ לכל, ולפיכך צריך הגזלן לעשות מעשה קנין חדש כדי לזכות בחפצא ואם לא עשה כן כל המחזיק בה זכה בה.",
            "<b>בא\"ד. אי נמי למ\"ד יאוש כדי לא קני כלל וכל המחזיק בה זכה בה עכ\"ל.</b> לפי\"ז יסוד קנין יאוש ושינוי רשות הוא דמכיון דבהתירא אתי לידיה הלוקח קונה את החפצא מהנגזל מדין יאוש. ולפיכך אפילו אם המחזיק לקח את החפצא בע\"כ של הגזלן קונה אותו מהנגזל על ידי יאוש.",
            "<b>בא\"ד. מ\"מ אין זה יאוש פוטר מן המעשר דנהי דנגזל אין יכול לתבע מן המחזיק בה אחר יאוש.</b> ר\"ל דהיאוש הפקיע את בעלות הנגזל בדומה ליאוש באבידה. ולכן המחזיק לא גזל מהבעלים הראשונים ואינו חייב לשלם להם תשלומי הגזילה, וכמו המזיק גזילה אחר יאוש שפטור לשלם לנגזל.",
            "<b>בא\"ד. מ\"מ כיון שכל אדם אסור להחזיק בה מפני שהיא צריכה לגזלן ליפטר מן הנגזל.</b> ר\"ל היות שיש לגזלן קנייני גזילה בגוף הדבר וקניינים אלו מחייבים אותו בהשבה, ולכן אסור לאדם אחר להחזיק בחפצא של הגזילה.",
            "בא\"ד. ואם כבר זכה בה אחר לכל הפחות חייב לשלם דמים לגזלן כדאמר לעיל. ר\"ל דקנייני הגזילה קובעים את הגזלן הראשון כבעלים לחייב את הגזלן השני לשלם לו את דמי הגזילה.",
            "יוצא שקיימות שתי דעות בתוס' אם יאוש בגזילה חל כקנין מגברא לגברא כלומר דיאוש קונה מדין קנין גזילה, או\"ד דיאוש חל מדין יאוש דאבידה ועושה את החפצא הפקר לכל. אך אפילו אם חל מדין יאוש דאבידה, יש איסור לגוזלו מהגזלן. איסור זה חל מפני שיש לגזלן קנייני גזילה בחפצא ולא מחמת הבעלים הראשונים שהרי לאחר יאוש בעלותם פקעה כמו באבידה<sup>154)</sup><i class=\"footnote\">וע\"ע בשיעורים (דף סו:) ד\"ה אינו רוצה לקנות ולעיל בשיעורים (דף סט.) ד\"ה סכום ענין יאוש.</i>."
        ],
        [
            "<b>גמ'. אמר רבא אי לאו כו'.</b> ונראה דר' יוחנן החולק על רבא סובר שאין לדמות ממון גבוה לגזילה, כי אע\"פ שמע\"ש הוא ממון גבוה מ\"מ לענין פדיון הוי ברשות בעליו. חלות קדושת מע\"ש קובעת דלענין קיומי המצוות של מע\"ש, דהיינו המצוות של הבאת מע\"ש פדיון ואכילה בירושלים חל דין בעלים. ואילו דין ממון גבוה שבמע\"ש חל להפקיע בעלות לענין דברים אחרים שאינם ממצוות המעשר כגון בנוגע להקנאה<sup>155)</sup><i class=\"footnote\">עיין לעיל בהערה 24 ובשיעורים לעיל (דף סח:) תוס' ד\"ה הוא אות ב'.</i>. מאידך גזילה מוציאה את הפירות הגזולים מרשות הבעלים לכל מילי בין להקנאה ובין לקיומי מע\"ש. וכמו שאינו יכול להקנות דבר גזול שאינו ברשות כמו\"כ אינו יכול לפדות מע\"ש גזול שאינו ברשותו."
        ],
        [
            "<b>גמ'. איכא דאמרי.</b> המחלוקת בין שתי הלשונות בגמרא היא אם דין ר' יוחנן שאין אדם מקנה דבר שאינו ברשותו חל בהרשאה. ונבאר ארבע שיטות ראשונים בהבנת המחלוקת.",
            "א) כתב בעה\"מ וז\"ל נ\"ל דרב אשי חולק הוא על נהרדאי והלכתא כוותיה דשליחא שויא הלכך לא בעיא זיל דון וזכי ואפיק לנפשך ואפ\"ה לא מצי למימר ליה היאך לאו בעל דברים דידי את דשלוחו של אדם כמותו הלכך ל\"ש דכפריה ול\"ש דלא כפריה כתבינן ולא קשיא אדר' יוחנן דאמר גזל ולא נתייאשו הבעלים כו' דכיון דשליחא שויא אישתכח דהאי טעמא לחוד והאי טעמא לחוד עכ\"ל. עפ\"ז יתכן לפרש דשתי הלשונות חלוקות בהגדרת דין הרשאה. ללישנא קמא הרשאה הוי' חלות דין הקנאה, דהיינו שהמרשה מקנה זכויותיו למורשה, ובדבר שאינו ברשותו דלית בו כח הקנאה ליכא הרשאה. מאידך האיכא דאמרי סוברים דהרשאה חלה מדין שליחות, ומכיון דהוי' חלות שליחות הרשאה מועילה אפי' בדבר שאינו ברשותו. ולפי\"ז המורשה שליח בעלמא הוא ואינו בעל דבר ונ\"מ דאינו צריך קנין ואי תפס מפקינן מיניה.",
            "ב) כתב הרמב\"ם בפ\"ג מהל' שלוחין (הל\"א) וז\"ל מי שהיתה לו קרקע תחת יד אחר או שהיו לו מטלטלין פקדון ורצה לעשות שליח לדון עם זה ולהוציא הקרקע או הפקדון מתחת ידו הרי זה כותב לו הרשאה וצריך לקנות מידו שהרשהו ואומר לו דון וזכה והוצא לעצמך וכיוצא בענינים אלו. ואם לא כתב לו אינו יכול לדון עמו מפני שהוא אומר לו אין אתה בעל דיני. ואע\"פ שכתב לו כן אינו אלא שליח וכל מה שיזכה בו הרי הוא של משלחו עכ\"ל. מהרמב\"ם משמע דהרשאה הוי קנין שהרי פסק שהרשאה צריכה קנין ואמירת \"דון וזכה והוצא לעצמך\". ועיין שם (הל\"ו) שפסק כאיכא דאמרי וז\"ל התובע חבירו בדין במטלטלין או במעות שהפקיד אצלו וכפר בו אינו יכול לכתוב הרשאה עליו שנמצא זה כמשקר כו' עכ\"ל.",
            "ונראה שלרמב\"ם אף לאיכא דאמרי הרשאה הוי' חלות קנין. ומ\"מ דין דר' יוחנן אינו חל שסוברים שקנין הרשאה אינו קנין בעצם הדבר אלא קנין בזכות הגבייה. גם דבר שהוא גזול הוי ברשות בעליו לענין גבייה ובכן הבעלים יכולים להקנות את זכות הגבייה למורשה.",
            "אלא דצ\"ע שהרמב\"ם פוסק ג\"כ דשליח שוייה ואם הרשאה הוי' קנין, למה יש צורך בחלות שליחות.",
            "ונראה שלרמב\"ם הרשאה מהווה גם קנין וגם שליחות כי יש שתי הלכות בבעל דבר: א) בעל דבר שיכול לעשות מעשה גבייה מהנתבע; ב) בעל דבר שיכול להזקיק בית דין לשבת ולדון. הנתבע אינו חייב לשלם אלא למי שהוא בעל דבר שלו. וסובר הרמב\"ם דהרשאה חלה כקנין דע\"י הקנין נעשה המורשה בעל דבר שיכול לבא ולגבות מהנתבע, דאילו לשליח דעלמא יכול הנתבע לטעון לאו בעל דבר דידי את. אמנם זכות הגבייה לבדה שקנה המורשה לא תזקק בית דין לדון את הדין כי בית דין נזקק לדין רק כדי להציל עשוק מיד עושקו דהיינו כדי להציל את מי שבלי הדין יפסיד ממון. והרי המורשה לא יפסיד ממון אם הבית דין לא יזדקק לדינו שהרי אין לו קנין בגוף הדבר. ולפיכך יש צורך גם לחלות שליחות מהמרשה שהוא הבעל דבר העשוק כדי שבית דין יזדקק לדון את הדין.",
            "עוד נראה בביאור הרמב\"ם שסובר שאע\"פ שהמורשה הוי בעל דבר מחמת שקנה את זכות הגביה מ\"מ המרשה הוא עיקר הבעל דבר. דפשיטא דהמרשה אינו מפסיד את זכות הממון שלו עם הקנאת זכות הגביה למורשה כי כל גביית המורשה היא כדי שהמרשה יזכה בממון שגובה. לפיכך סובר הרמב\"ם, דצריך המרשה לעשות את המורשה גם לשלוחו, דאם אינו שלוחו יכול הנתבע לטעון \"לאו בעל דברים דידי את\", ר\"ל דמכיון דהמרשה הוא עיקר הבעל דבר יש לנתבע זכות לטעון שרוצה לדון עם המרשה שהוא הבעל דבר העיקרי ולא עם המורשה הגם שיש לו קנין לגבות, ומשו\"ה יש צורך שהמורשה יהיה גם שליח. ובשליחות לבדה עדיין יכול הנתבע לטעון למורשה \"לאו בעל דברים דידי את\", דאינו בעל דבר שלו, דליכא שליחות בעלמא לגבות ממון. אך מחמת הקנין טענה זו פקעה, שהריהו בעל דבר גם בפני עצמו. אבל כדי שלא יוכל לסלקו בטענה צדדית שרוצה לדון רק עם הבעלים הראשונים מועלת חלות דין השליחות.",
            "ג) כתב הרמב\"ן במלחמות ה' וז\"ל וקסברי נהרדעי בלישנא קמא דלא כתבינן ליה אמטלטלי דגניבה וגזילה וה\"ה לזוזי דהלואה לפי שאין כאן בעלים להרשות בהן, דכל דלא מקדיש ולית ליה הקנאה בנכסים לית ליה בגוייהו רשות דלא מקרי בעלים להרשות כלל. וללישנא בתרא לא חיישינן להכי אלא אע\"ג דלא מקדשינן בעלים הוו ואית להו בגוייהו הרשאה בדלא כפריה. ואמרי נהרדעי נמי דבעינן אפיק לנפשך דלא לימא ליה דלאו בעל דברים דידי הוא בשליח, ומכיון שנתנה לו במתנה ואמר לו אפיק לנפשך אע\"פ שהוא מטבע או גזילה שאינו יכול להקנותה לו ואם בא לחזור חוזר, מ\"מ כיון שעדיין לא חזר בו בעל דברים דידיה הוא שהרי הבעלים נתנוה לו ואין הלה יכול לטעון עליו כיון שלא קנית אותה לא אתן לך שהרי הבעלים אמרו לו לתובעו ושלוחם הוא הלכך יהיב ליה נהליה בעל כרחיה כו' דהאי אורכתא אית בה שליחות ובעי' נמי לשון מתנה, הלכך ממ\"נ מפיק מיניה דהא שליח הוא ואם הלה רוצה ליתן לו ידו כיד הבעלים דשלוחו של אדם כמותו ויכול לכופו שיתן לו מחמת לשון מתנה שבה דבעל דברים דידיה הוא דהא לנפשיה אפיק כו' עכ\"ל.",
            "שיטת הרמב\"ן היא דאליבא דשתי הלשונות הרשאה מהווה חלות קנין. ללישנא קמא הוי' חלות הקנאה בשעתה ולפיכך לא חל בגזל משום דין דר' יוחנן. וללישנא בתרא אינה חלות הקנאה בשעתה אלא הקנאה לאחר זמן, דהיינו שהמורשה יקנה את הממון לאחר הגבייה לכשיבוא החפץ לרשותו של המרשה. וללישנא בתרא עיקר ההרשאה בשעתה שליחות היא. אך כדי לסלק את טענת \"לאו בעל דברים דידי את\" מועילה נגיעת הממון שיש למורשה שירויח ממון לאחר זמן. ויש להסתפק אליבא דהרמב\"ן האם יש צורך לקנין שני לכשיבא הממון לרשותו. האם סובר הרמב\"ן שיכול אדם להקנות דבר שאינו ברשותו לכשיבא ברשותו (וכשיטת התוס' בכתובות דף נט: ד\"ה שדה ועיי\"ש בשט\"מ) ואינו מצריך קנין שני, או דלמא בכל אופן אין אדם מקנה דבר שאינו ברשותו, אלא דלענין טענת לאו בעל דברים דידי את סגי בדעת מקנה אע\"פ דע\"פ דין יש צורך לקנין שני, ודו\"ק בלשונו.",
            "ונראה שבזה חולק הרמב\"ן עם הרמב\"ם. לרמב\"ם בלי חלות קנין בשעתה לענין גבייה, לא שייך חלות שליחות כי מי שאינו בעלים לגבייה אינו בר הכי של שליחות. ולפיכך הרמב\"ם מצריך הקנאת זכות הגבייה למורשה בשעת ההרשאה עצמה כדי לעשות את המורשה לבעל דבר. מאידך לרמב\"ן יש חלות שליחות לגבות אפילו בלי קנין לגבות, אלא שמ\"מ לנתבע זכות נפרדת לעכב את הממון מהשליח ולטעון \"לאו בעל דברים דידי את\". בנוגע לטענה זאת מועילה הנגיעה של המורשה שירויח ממון לאחר זמן, ולכן יכול המורשה לחזור ולומר לנתבע דרוצה לקיים עכשיו את השליחות ולגבות כדי להרויח ממון לאחר זמן, ועקב כך הוי בעל דבר עכשיו לתובעו בבית דין.",
            "ד) כתוב ברשב\"א וז\"ל שאע\"פ שאינו יכול להקדיש דגזיה\"כ היא מדכתיב כי יקדיש את ביתו מה ביתו ברשותו אבל במכר או במתנה יכול ליתן ולזכות אגב קרקע או בחליפין עכ\"ל. הרשב\"א מבאר דפליגי שתי הלשונות בגדר דין דר' יוחנן. ללישנא קמא דין דר' יוחנן חל בין בהקדש ובין בהקנאה, וללישנא בתרא דינו חל רק בנוגע להקדש, אמנם יכול להקנות דבר שאינו ברשותו. פירושו לכאורה צע\"ג שהרי בעלמא צריך פחות בעלות כדי להקדיש מלהקנות - והא ראייה שאדם יכול להקדיש קרבנו הקדש עילוי לבדק הבית ואע\"פ שאינו בעלים להקנותו להדיוט. ולמה בנוגע לדין דבר שאינו ברשותו כתב הרשב\"א להיפך שאין אדם מקדיש דבר שאינו ברשותו ואדם מקנה דבר שאינו ברשותו.",
            "ונראה שאף לרשב\"א אין אדם מקנה ישיר את עצם הדבר הגזול שאינו ברשותו. ברם לענין גבייה החפצא נחשב כברשותו כנ\"ל בשיטת הרמב\"ם. ולפיכך יכול להרשות למורשה דבר שהוא גזול שאינו ברשותו, כי מקנה למורשה את זכות הגבייה שלו, דלגבייה הוי הגזילה ברשותו. ולפיכך בהדיוט מאחר שמקנה את זכות הגבייה לקונה, ממילא גם גוף הדבר עצמו קנוי לו, דע\"י זה שנעשה בעלים על זכות הגבייה נעשה בעלים לכל מילי וקונה את עצם החפצא בעקיפין, כי מי שיש לו את הקנין והזכות לגבות את הדבר, ממילא הוי גם הבעלים בגוף הדבר וקונה אותו לגמרי. משא\"כ בהקדש שזכות הגבייה אינה נתפסת בחלות הקדש, כי הקדש חל רק בגוף הדבר עצמו ולא בזכויות בעלמא<sup>156)</sup><i class=\"footnote\">עיין בחדושי ר' חיים הלוי על הרמב\"ם (פכ\"ב מהל' מכירה הלי\"ז) וברשימות שיעורים לב\"ק ח\"א (דף לו:) ד\"ה ענין צדקה שיטת הרי\"ף והתוס'.</i> ולפיכך אין להקדיש דבר שאינו ברשותו בכלל, ודו\"ק.",
            "<b>תוס' ד\"ה אמטלטלין.</b> ז\"ל ומיהו בההיא דבכורות צריך לדקדק אם יכול ליתן במעמד שלשתן כיון דהוא עצמו לא היה יכול להוציא מידו כמו שבכתובה אין יכולה ליתן במעמד שלשתן כיון דלא ניתנה לגבות מחיים עכ\"ל. צ\"ע בדמיון התוס' כי בכתובה מעמד שלשתן אינו מועיל משום שחיובי הכתובה לא נגמרו מחיים, דרק עם מיתת הבעל חלים חיובי הכתובה. מאידך בציור דפדיון הבן יש חלות חיוב גמור אלא שחסרה המציאות דגבייה מחמת הספק וטענת המוציא מחבירו עליו הראייה, וא\"כ לכאורה יתכן שבאופן כזה יש מעמד שלשתן.",
            "ונראה שתוס' סוברים שאע\"פ שחיובי הכתובה אינם גמורים מחיים עכ\"ז בעצם ראויה לקנין מעמד שלשתן. אלא דבכתובה ליכא מעמד שלשתן משום דלא שייך צורת הקנין של מעמד שלשתן כי בקנין מעמד שלשתן המקנה אומר להלוה \"תן לו\" - כלומר לשלם להקונה. ומכיון דבכתובה ליכא גבייה מחיים, אי אפשר לה לומר לבעלה \"תן לו\". וחסר עיקר מעשה הקנין של מעמד שלשתן. והוא הדין בספק חיוב דפדיון הבן דמכיון דליכא גבייה בהיכי תמצא - מחמת הדין דהמוציא מחבירו עליו הראייה - חסר עיקר מעשה וצורת הקנין של מעמד שלשתן, שאינו יכול לומר לו \"תן לו\", שהרי למעשה פטור מלשלם, ולפי' מעמד שלשתן אינו חל.",
            "<b>בא\"ד. ואין לתמוה על מה שאנו נוהגין לכתב הרשאה אפילו במלוה אע\"פ שאין אדם יכול להקנות הלוואתו לחבירו דכיון דקי\"ל כאיכא דאמרי ולהך לישנא אמטלטלין דגזילה נמי כתבינן אורכתא אע\"פ שאין יכול להקנותו כמו שאינו יכול להקדיש כו' ה\"ה הלואה כו' וטעמא כו' דשליח שווייה ועשו תקנה לשליחות כאלו היה קונה קנין גמור עכ\"ל.</b> לתוס' חוב אינו ברשותו להקנות. והרשאה חלה אפילו בדבר שאינו ברשותו, דשליח שוייה ולפיכך מועילה בחוב.",
            "ועיין ברשב\"א (דף ע. ד\"ה איכא) שכ' שאע\"פ שחליפין אינו קונה את גוף החוב, מ\"מ מועיל לקנין הרשאה מכיון דהוי קנין כל דהו שחל כדי שהמורשה יחשב לבעל דבר בעלמא.",
            "מאידך יעויין ברמב\"ם (פ\"ו מהל' מכירה הל\"י - י\"ב) החולק עם התוס' וז\"ל המוכר שטר חוב לחבירו או נתנו לו במתנה אינו נקנה במסירת השטר לידו שלא מסר לו אלא הראייה שבו ואין הראייה נתפסת ביד. וכיצד יקנה השטר כו' ונמצא שנקנה בכתיבה ומסירה כו' קנין השטרות בדרך הזאת מדברי סופרים, אבל מן התורה אין הראיות נקנות אלא גוף הדבר בלבד קנוי עכ\"ל. לרמב\"ם הקנין בחוב מדרבנן הוא משום שראייה אינה נתפסת ביד, כלומר דליכא מעשה קנין המצורף להחוב, דאפילו אם יתפס השטר, תפיסתו אינה מראה בעלות על החוב ואין הראייה שבשטר נתפסת ביד. מאידך לענין רשות, החוב דבר שברשותו הוא שלא כתוס' שסוברים שעצם החוב הוי דבר שאינו ברשותו.",
            "לכאורה יש נ\"מ בין הרמב\"ם ותוס' בנוגע להקדש חוב. לתוס', מכיון דחוב הוי אינו ברשותו אינו יכול להקדישו. ואילו לרמב\"ם חוב הוי דבר שברשותו, אלא דמדאורייתא ליכא בו מעשה קנין. ולכן הקדש חל בחוב מדאורייתא, דהקדש חל באמירה לבד בלי מעשה קנין.<sup>157)</sup><i class=\"footnote\">עיין בחידושי הגר\"ח הלוי זצ\"ל על הרמב\"ם (פ' כ\"ב מהל' מכירה הלי\"ז) וברשימות שיעורים לב\"ק ח\"א (דף לו:) בענין צדקה.</i>.",
            "וכתב הרמב\"ם (פ\"ג מהל' שלוחין הל\"ז) וז\"ל היתה לו מלוה ביד אחר אינו יכול לכתוב הרשאה עליה ואפילו היה החוב בשטר מפני שהמלוה להוצאה ניתנה ואין אדם מקנה לחבירו דבר שאינו בעולם, ואין לו דרך שיקנה אדם חוב בה אלא במעמד שלשתן והוא דבר שאין לו טעם כמו שביארנו או בהקניית שטר החוב עצמו בכתיבה ומסירה מפני שהוא מקנה השיעבוד שבו עכ\"ל. לרמב\"ם אין הרשאה חלה בחוב משום שקנין המועיל להקנות חוב דעלמא אינו חל בהרשאה. שהרי ניתן להקנות חוב או בקנין כתיבה ומסירה או בקנין מעמד שלשתן, ושניהם אינם חלים בהרשאה.",
            "ונראה בביאור דבריו שקנין כתיבה ומסירה אינו מועיל בהרשאה משום שיסוד חלות הקנין של כתיבה ומסירה הוא במסירת בעלות השטר, דהיינו שע\"י כתיבה ומסירה נעשה הקונה לבעל השטר וכפי שביארנו למעלה בשיעורים<sup>158)</sup><i class=\"footnote\">בענין יאוש ושינוי רשות אות א' חלק ג'.</i>. אמנם כתיבה ומסירה אינו קונה ישיר את שעבודי החוב, כי מעשה קנין ישיר לא שייך ואינו חל בשעבודי חוב שאינם דבר שיש בו ממש. ברם כתיבה ומסירה מועיל לשנות את חלות דין בעל השטר, כי ע\"י כתיבה ומסירה השטר מתחיל להעיד בעד הקונה שהוא נעשה לבעל השטר וממילא זכות גביית החוב נמי הוי שלו, דמכיון שהשטר מעיד בעדו ממילא קונה את הזכות לגבות את החוב שבשטר<sup>159)</sup><i class=\"footnote\">עיין באגרות הגרי\"ד הלוי דף רמ\"א - רמ\"ד ובשיעורים לזכר אבא מרי ז\"ל ח\"א דף רצ\"ב.</i>. ולפי\"ז מובן מדוע קנין כתיבה ומסירה אינו מועיל בהרשאה, כי הרשאה - בין מדין קנין ובין מדין שליחות - אינה משנה את חלות בעל השטר. ולפי' קנין כתיבה ומסירה אינו מועיל בהרשאה, מכיון דעיקר השטר עדיין מעיד למלוה, ואפילו אחרי ההרשאה המרשה הוא בעל השטר ולא המורשה.",
            "ולרמב\"ם אף מעמד שלשתן אינו קונה בהרשאה משום דהוי קנין בלא טעם. ויתכן שר\"ל שמעמד שלשתן אינו חל מדין מעשה קנין, אלא שיסודו הוא בחלות דין פרעון, כלומר שהחוב הראשון עם המלוה פרוע וחוב חדש חל במקומו בין הלוה והקונה. וזהו הביאור ב\"תן לו\" שאומר המלוה ללוה, כלומר \"החוב הראשון שיש לי עליך פרוע וחוב חדש מתחדש בינך ובין הלוקח\". והנה פרעון החוב הראשון שייך רק במעמד שלשתן דעלמא וכשחל חוב חדש בין הקונה לבין הלוה. אך אין זה מועיל בהרשאה, כי המורשה אינו מקבל וקונה חוב חדש, והחוב הראשון שבין המרשה ובין הלוה עדיין חל וקיים, ולפיכך קנין מעמד שלשתן אינו מועיל בהרשאת חוב.",
            "ונראה שהגדרת דין מעמד שלשתן - אם קנין חוב בעלמא הוא או\"ד דהוי פרעון של החוב הראשון וחידוש חוב שני - תלוי' במחלוקת הראשונים. שהרי הדין הוא שהמוכר שטר חוב לחבירו וחזר ומחלו מחול. ומאידך במעמד שלשתן שיטת הר\"ת (תוס' למס' גיטין דף יג: ד\"ה תנהו) היא שאם חזר ומחלו אינו מחול. וראשונים אחרים (עיין בחו\"מ סי' קכ\"ו סעיף א' ובפוסקים שם) חולקים וסוברים שגם במעמד שלשתן החוב מחול. ונראה דאליבא דהראשונים האחרים מעמד שלשתן קנין חוב בעלמא הוא כמו קנין כתיבת ומסירת השטר, ולפי' אם חזר המוכר ומחלו מחול כמו בקנין חוב דעלמא. מאידך אליבא דר\"ת החוב הראשון למלוה פרוע ובמקומו חל חוב חדש לקונה, ומשו\"ה זכות המלוה למחול פקעה כי החוב הראשון שהיה שלו פרוע לגמרי<sup>160)</sup><i class=\"footnote\">צ\"ע אם חוב חדש חל למה גובה הקונה מנכסים שמשועבדים לחוב הראשון שהרי החוב הראשון פרוע הוא. ויתכן שאע\"פ שחוב חדש חל מ\"מ המחייב לשלם הוא החוב הראשון, ושעבוד הנכסים חל משעת המחייב. ודומה לכתובת אשה שלא ניתן כתובה לגבות מחיים והחיוב חל בשעת מיתת הבעל, ומ\"מ שעבוד הנכסים חל משעת הנישואין שהיא שעת המחייב של הכתובה, ועיין בשיעורים לקמן (דף עא.) ד\"ה אחריות של שומר, וצ\"ע.</i>.",
            "והנה דעת הרמב\"ם במחלוקת הזאת סתומה שהרי פסק שהמוכר חוב לחבירו בכתיבה ומסירה וחזר המוכר ומחלו מחול (פ\"ו מהל' מכירה הלי\"ב). אך בנוגע למעמד שלשתן (שם הל\"ח) לא הביא את הדין אם המוכר חזר ומחלו אם הוא מחול או לא. ולפי ביאורנו בפסקו שאין מעמד שלשתן מועיל בהרשאה משום שמעמד שלשתן חל מדין פרעון מוכרח שהרמב\"ם מסכים עם ר\"ת שהמוכר חוב במעמד שלשתן וחזר ומחלו שאינו מחול, וצ\"ע בזה.",
            "<b>בא\"ד. ויש סמך כו' אגב אסיפיה דביתיה וכו'.</b> אליבא דהתוס' חוב נקנה באגב. מאידך לרמב\"ם אין אגב קונה במלוה ע\"פ ורק במלוה בשטר (פ\"ו מהל' מכירה הל\"ז והלי\"ד). והנה הרמב\"ם הנ\"ל פסק שאין הרשאה מועלת במלוה ואף לא במלוה בשטר מאחר שאין דרך להקנות את המלוה למורשה. וצ\"ע למה לא יקנהו לו בקנין אגב. ונראה שהביאור כנ\"ל בנוגע לקנין כתיבה ומסירה, שאף קנין אגב מועיל להקנות מלוה בשטר משום שהקונה נעשה לבעל השטר וממילא קונה את החוב, ואילו המורשה לא נעשה לבעל השטר, ובהתאם לכך קנין אגב אינו מועיל בהרשאה כמו שקנין כתיבה ומסירה אינו מועיל.",
            "שיטת הרמב\"ם בהרשאה בגזילה",
            "הרמב\"ם פסק (פ\"ג מהל' שלוחין הל\"ו) וז\"ל התובע חבירו בדין במטלטלין או במעות שהפקיד אצלו וכפר בו אינו יכול לכתוב הרשאה עליו שנמצא זה כמשקר כו' עכ\"ל. פסק כלישנא בתרא דבכופר בפקדון ליכא הרשאה משום דמחזי כשיקרא. והנה הבית יוסף<sup>161)</sup><i class=\"footnote\">חו\"מ סי' קכ\"ג.</i> דייק מהרמב\"ם (בהל\"א) שכתב דין הרשאה רק במטלטלין דפקדון שאין הרשאה מועילה בגזילה. ובלחם משנה (שם הל\"א) הקשה על זה ממה שהרשאה היתה מועילה בכפירת הפקדון אי לאו משום דמחזי כשיקרא, והרי הכופר בפקדון הוי גזלן, וא\"כ מ\"ש מגזילה דעלמא שאין בה הרשאה ואפילו בלי הטעם דמחזי כשיקרא.",
            "ונראה שלרמב\"ם הדין של גזילה שונה מהדין של הכופר בפקדון. בגזילה ממש החפץ אינו ברשות הבעלים מחמת קניני הגזילה של הגזלן. ואילו בכפירת הפקדון, אע\"פ שיש חלות גזילה מ\"מ אין לגזלן קניני גזילה בחפצא<sup>162)</sup><i class=\"footnote\">עיין באריכות למעלה בתחילת השיעורים לפרק מרובה בענין אחריות וחיוב תשלומין בשומר וגזלן.</i>. פקדון לאחר כפירה אינו ברשות הבעלים לא משום חלות הגזילה שבחפצא וקניני גזילה אלא משום חלות דין אבידה, כי פקדון לאחר כפירה אבוד הוא. וכן איתא במפורש ברמב\"ם (פכ\"ב הל' מכירה הל\"ט) וז\"ל ואם כפר בו זה שהופקד אצלו אינו יכול להקנותו שזה כמו שאבד שאינו ברשותו עכ\"ל. ובכן י\"ל שלרמב\"ם יש חלות הרשאה בדבר שאינו ברשותו מדין אבידה (אי לאו דמחזי כשיקרא), אבל לא בדבר שאינו ברשותו מחמת חלות שם גזילה, דהיינו במקום שיש קניני גזילה, שבעצם מופקע מהרשאה.",
            "א\"נ י\"ל ששיטת הרמב\"ם היא שיש הרשאה רק במלוה ופקדון, שהיתה התחייבות של הנתבע לשלם או להשיב את הבעין. מכיון שהתחייב עצמו בתשלומין אינו יכול לטעון למורשה לאו בעל דברים דידי את. אבל בגזילה, דליכא דעת המתחייב, ליכא הרשאה. ולפי\"ז במזיק ג\"כ לא תועיל הרשאה, כי ליכא דעת מתחייב, והוא חידוש דין להלכה.",
            "חזרה בהרשאה",
            "עיין בראשונים שדנים אם יש חזרה בהרשאה. ונראה שאם הרשאה הוי' שליחות פשיטא שיכול המרשה לחזור בו. מאידך אי הוי חלות דין קנין י\"ל שאינו יכול לחזור בו. הרמב\"ם פסק (פ\"ג משליחות הל\"ח) שיש חזרה בהרשאה כי הרשאה לרמב\"ם חלה גם מדין קנין וגם מדין שליחות, וממילא יכול לחזור בו במינוי שליחות שבהרשאה.",
            "<b>רש\"י ד\"ה ואי תפס. ז\"ל שליח משל נאמן כו' ל\"א ואי תפס שליח ממון שהוציא ועיכבו לעצמו וכו' עכ\"ל.</b> שני הפירושים חלוקים אם יכול המורשה לתפוס בשביל המרשה או לא. לל\"ק יכול לתפוס ולל\"א אינו יכול.",
            "ונראה, דפליגי בפרט בהלכות תפיסה. דלכ\"ע הרשאה מהווה חלות קנין, שקונה את זכות הגבייה בלבד ואינו קנין לשאר מילי. הל\"א סובר שרק מי שיש לו קנינים בגוף הדבר יכול לתפוס. אבל מי שיש לו רק זכות גבייה, והממון הנגבה לא ישאר אצלו, אינו רשאי לתפוס. והל\"ק ברש\"י סובר שמי שיכול לגבות יכול לתפוס, ומכיון שמורשה הוי בעלים לגבות יכול הוא גם לתפוס.",
            "עוד יתכן דפליגי בהגדרת הדין של תפיסה, אם הוא חל מטעם עביד איניש דינא לנפשיה או דהוי דין נפרד, שאם הוא מטעם עאד\"ל מסתבר שכל מי שיכול לגבות בבית דין אף יכול לתפוס, ולכן המורשה יכול לתפוס. מאידך אם תפיסה הוי דין מיוחד הקובע שמי שמפסיד ממון יכול לתפוס יתכן שהמורשה שאינו מפסיד כלום אינו יכול לתפוס, ודו\"ק."
        ],
        [
            "<b>גמ'. האי חצי דבר וחצי עדות הוא.</b> מבואר בגמרא שעדות שתי שערות צ\"ל הגדת שני עדים. וצ\"ע כי במסכת נדה (דף מח:) איתא שבודקים ילדה ע\"י נשים כדי לדעת אם יש לה ב' שערות, והרי נשים פסולות לעדות, ומשמע שאין צורך בהגדת עדות. וי\"ל ששם מדובר לענין לברר מכאן ולהבא שיש לה שתי שערות, ובזה אפילו נשים הפסולות לעדות נאמנות משום דהו\"ל מילתא דעבידי לגלויי ולא משקרי. מאידך בנוגע לשעבר הו\"ל דבר שבערוה שצריך הגדת שני עדים.",
            "אך עיין בתוס' למס' קידושין (דף סד. ד\"ה נאמן) דס\"ל שגדלות מהווה חלות דין של איסורים ולא חלות דין דבר שבערוה ומשו\"ה עד א' נאמן בה, ולכן אשה נאמנת בגדלות כבשאר איסורים שבתורה. וצ\"ל דבגמרא כאן מיירי בזנות דהוי חלות דבר שבערוה המחייב הגדת שני עדים, ואילו גדלות דעלמא הוי חלות של איסורים שעד א' נאמן בה.",
            "ועיין ברמב\"ם (פ\"ב מהל' אישות הל' כ\"ב - כ\"ג), ויתכן שסובר שגדלות הוי דבר שבערוה שלא כתוס', אלא שנאמנות האב מהווה דין מיוחד המועיל גם בדבר שבערוה.",
            "<b>תוס' ד\"ה למעוטי.</b> וז\"ל ורב אלפס פירש משום דהתם מהני סהדותייהו לענין פירות שאכל בשנה הראשונה וכו' עכ\"ל. יתכן דכוונת הרי\"ף היא כדביאר הרמב\"ן אליבא דפרש\"י. עיין במלחמות ה' שכתב וז\"ל דכל כת וכת כי מסהדי אקטנה מסהדי וכאומר אני קטנה ראיתיה כו' אבל גבי עדות חזקה כל אחת מעידה שהוא מחזיק בה כאדם המחזיק בשלו כו' עדות שלם הוא כו' נמצאת עדות זו התחלת עדות שניה כו' הלכך מצטרפין משא\"כ בקטנה עכ\"ל. ביאור דבריו ששונה העדות של חזקת קרקעות מהעדות של גדלות. עיקר העדות בחזקה הוא על המעשה של אכילת פירות, והא דנתברר מעדותם שהקרקע של המחזיק אינו חלק מעיקר העדות דחזקה כי אם חובת ב\"ד לברר את הבעלים מתוך עדותם. מאידך בשתי שערות גוף העדות מתייחסת לחלות הגדלות של הקטנה ומשו\"ה עדות על שערה א' לאו כלום היא. ונראה להסביר חילוק זה דג' שני חזקה אינן קובעות את עצם הבעלות כמו שסברו הולכי אושא (ב\"ב דף כח.), אלא מבררות את האמת שהשדה היא שלו. ובכן עדות של שנה א' של חזקה מהווה תחילת בירור האמת, והויא \"דבר\" ונתפסת בחלות דין עדות. משא\"כ שתי שערות שהן קובעות את הגדלות, ולכן שערה א' לאו כלום הוא, כי אין בשערה אחת אפילו מקצת קביעת הגדלות והוי חצי דבר.",
            "ולפי\"ז אם שתי כתי עדות יעידו כל אחת ואחת על אכילת חצי כזית חלב הריהן מצטרפות כי כל אחת מעידה על מקצת מעשה עבירה ולכן עדות האחת מצטרפת עם עדות השני'<sup>163)</sup><i class=\"footnote\">לכאורה רבינו זצ\"ל אזיל כאן אליבא דמ\"ד חצי שיעור אסור מן התורה.</i>.",
            "ונראה שלפי הרי\"ף, ר\"ע ורבנן פליגי בהבנת חלות העדות דחזקה. לרבנן העדים מעידים על עצם אכילת הפירות והקביעות של הבעלות באה ע\"י בירור ב\"ד. ולפי' אכילת כל שנה ושנה הוי' דבר שלם. ואילו לר\"ע עדות חזקה חלה על הקביעות של הבעלות, ולפי' עדות על שנה א' לבדה הוי' חצי דבר.",
            "<b>בא\"ד דתנן בפרק התקבל כו' עכ\"ל.</b> תוס' מפרשים שהרי\"ף סובר דלרבנן מאחר דעדות שנה א' חלה לענין הפירות חלה גם לענין החזקה ודומה לדין דלא פלגינן דיבורא. ולפי\"ז שיטת הרי\"ף היא דחצי דבר הוי דין חסרון בנאמנות, ומכיון שחלה נאמנות העדות לדבר א' (לחיוב הפירות) חלה גם לחצי דבר (לדין החזקה). ור\"ע מחלק בין העדות לגבי הפירות (הדבר) לבין העדות לגבי החזקה (החצי דבר) כי סובר שהפסול חל בקבלת העדות ולא בנאמנות.",
            "אך אם ננקוט שלא כתוס' אלא שהרי\"ף כרמב\"ן אין קושי' מעדות דמינוי שליחות הנחשבת לעדות שלמה כי חלות השליחות בעצמה הוי' דבר שלם ואינה דומה כלל לשערה א' בעצמה דבנוגע לגדלות לאו כלום היא<sup>164)</sup><i class=\"footnote\">עיין בחידושי הרמב\"ן לב\"ב (דף נו) שכן תירץ דשליחות הוי \"דבר\" בפני עצמו.</i>.",
            "והנה הרי\"ף כתב בב\"ב וז\"ל דכיון דלא מסהיד אלא בחדא חדא שערה, א' אומר א' בגבה וא' אומר א' בכריסה, ואנן בעינן שתי שערות במקום אחד, לא הויין עדותן עדות דחד שערה חצי דבר הוא ולא מהניא מידי דלא עבדינן בה עובדא וכמאן דליתא דמיא והויא לה כג' שנים שאינן רצופות, הילכך לא מצטרפי עכ\"ל. והקשה עליו בעה\"מ ז\"ל שאין זה מטעם דבר ולא חצי דבר שאפילו כת אחת בשתי שערות כה\"ג ששניהם העדים מעידים על זו שבגבה ועל זו שבכריסה אין השערות מצטרפות, הלכך אין זה תלוי בצירוף העדים אלא בצירוף השערות ואין לזה הפירוש טעם בדבר ולא חצי דבר וכו' ובעיני קלקל דבריו ולא תיקן כי אין שני הטעמים הללו מתערבין זה עם זה כי כל א' וא' מהם פונה לדרכו ואינם מתחברים ולא נקשרים כו' כי שמועה זו אינה הולכת אלא אליבא דרבנן דס\"ל לא בעינן שתי שערות במקום אחד עכ\"ל.",
            "ונראה שהרי\"ף רצה להביא ראייה דשערה א' בלי שניה אינה כלום. וראייתו היא שהרי למ\"ד שב' שערות מועילות רק במקום א' מוכרח שהשערות אינן מבררות את הגדלות אלא קובעות את הגדלות ולפי' צ\"ל במקום א'. וא\"כ ה\"ה למ\"ד דלא בעינן ב' שערות במקום א' מ\"מ השערות קובעות את הגדלות ולפיכך עדות על שערה א' הוי' חצי דבר.",
            "<b>בא\"ד. אלא ע\"כ משום שכל כת רואה כל מה שיכולה לראות באותה שעה עכ\"ל.</b> לפי\"ז הפסול של חצי דבר הוא הפקעת נאמנות העדים, שאם לא ראו את כל מה שהיו יכולים לראות דינם כעדים שהוכחשו בבדיקות, ויש חשש שמשקרים בעדותם כי לא נכון הדבר שהעידו, ופסולים<sup>165)</sup><i class=\"footnote\">עיין ברמב\"ם פ\"א מהל' עדות הל\"ד ובלחם משנה שם וגם ברמב\"ם וראב\"ד פ\"ב מהל' עדות הל\"א ובכסף משנה שם. ע\"ע בתוס' למס' מכות (דף ז. ד\"ה דלמא) ובשיטת ר\"ת בפסול דלא נכון הדבר.</i>.",
            "<b>גמ'. באומר לו עקוץ תאינה מתאינתי.</b> משמעות סתימת הגמרא ורש\"י שמכר בקנין כסף. וצ\"ע הרי מעות אינן קונות אלא לענין מי שפרע ולמה יתחייב בדו\"ה.",
            "ונ\"ל שמי שפרע אינו קללה בעלמא אלא שהקנין חל כל זמן שלא חזר בו וקבל עליו מי שפרע. ולפיכך קנין המעות מחייב את הגנב בדו\"ה.",
            "וראייה לכך נמצאת ברש\"י (ב\"מ דף מח. ד\"ה קאי באבל) שכ' דלר' יוחנן הסובר דבר תורה מעות קונות, הלוקח חפץ בקנין מעות יכול לקדש אשה בחפץ שקנה, וז\"ל דמדאורייתא קנייה ודידיה הוא עכ\"ל. נראה שרש\"י סובר שהקנין חל כל זמן שלא חזר בו ולפיכך מועיל לקידושין.",
            "ובאמת היא מחלוקת הראשונים. עיין ברי\"ף בבעה\"מ ובמלחמות (בדפי הרי\"ף לב\"מ דף כח: דפוס ווילנא). הרי\"ף סובר שאם החפץ נשרף ונאנס האונס הוא אחריות המוכר. מאידך בעה\"מ סובר שהלוקח אחראי באונסין. ונראה שלרי\"ף חכמים הפקיעו את קנין המעות לגמרי ולפיכך מפסיד המוכר. ואילו בעה\"מ סובר שקנין המעות חל אלא שיש זכות חזרה כל זמן שלא נאנס ויכול להחזיר את החפץ, אבל מאחר שנשרף זכות החזרה פקעה, ולפיכך אחריות האונס מוטלת על הלוקח.",
            "והנה הרמב\"ם (פ\"ג מהל' מכירה הל\"ה) פסק כרי\"ף שאם החפצא נאנס האחריות היא של המוכר, ומשמע דסובר שהקנין אינו חל וז\"ל לפיכך העמידוהו חכמים ברשות המוכר כדי שישתדל ויציל החפץ שאם אבד חייב לשלם עכ\"ל. אך אי אפשר לומר כן שהרי הרמב\"ם פסק בפ\"ט מהל' תרומות (הל\"י) וז\"ל יראה לי שאם מכר הכהן פרתו לישראל ולקח הדמים אע\"פ שעדיין לא משך הלוקח ה\"ז אסור להאכילה תרומה שדין תורה מעות קונות כו' עכ\"ל. מוכרח שלרמב\"ם הקנין חל ולפיכך אין הכהן מאכיל את הבהמה תרומה. וצ\"ע דא\"כ למה אחריות האונס חלה על המוכר. וצ\"ל שלרמב\"ם שיטה אחרת דהיינו שהקנין חל במקצת, ולפי' כהן שמכר בהמתו לזר אינו מאכיל את בהמתו תרומה כי קנין הזר אוסרו ומ\"מ הבהמה נשארת באחריות המוכר. ונראה שיסוד חלות הקנין אליבא דהרמב\"ם הוא שחל לענין מי שפרע ולא לשאר דיני קנין, ולכן אינו אלא מקצת קנין ולא קנין גמור, ומשו\"ה פסק שהחפץ נשאר באחריות המוכר לענין אונסין, ומ\"מ הקנין מקלקל לכהן את ההיתר להאכיל את בהמתו תרומה.",
            "והנה לשיטת רש\"י דקנין המעות הוא קנין גמור ללוקח (ויכול לקדש בו אשה), מסתבר שקנין מעות נמי מחייב גנב בדו\"ה (וכסתימת לשון רש\"י בסוגיין). אך אם ננקוט כהרמב\"ם דקנין המעות חל כמקצת קנין, יש לעיין האם קנין זה יחייב בדו\"ה שהרי בעינן ומכרו כולו (לקמן דף עב.) וקנין מעות אינו קנין גמור, ולכאורה אינו \"ומכרו כולו\" ופטור.",
            "ויתכן שהדין שמעות אינן קונות בקנין גמור היינו דוקא כל זמן שלא עשה משיכה, אבל לאחר משיכה קונות המעות למפרע. ולפיכך הגנב שמכר בקנין מעות חייב בדו\"ה וכגון שעשה הלוקח אחר כך משיכה, ובכן המעות קונות קנין גמור למפרע, ועקב כך מחייבות אותו בדו\"ה משעת מתן מעות<sup>166)</sup><i class=\"footnote\">עיין בש\"מ (דף עא.) בשם הרמ\"ה דמכירה במעות מחייבת ד' וה' דקנין דאורייתא מחייב ואע\"פ שאינו קונה מדרבנן, עיי\"ש. אולם בשיטה לסוגיין מובא בשם הרמ\"ה שמפרש שקונה בקנין חליפין ולא בכסף, וצ\"ע. ועיין באבני מלואים (סי' כ\"ח סקל\"ג) ובמשנה למלך (פ\"ה מאישות הל\"ז).</i>.",
            "גמ'. וכיון דכי תבע כו' מכירה נמי לאו מכירה היא. כסף קנין צריך להיות כסף המחייב בתשלומין. היסוד של קנין כסף הוא שהקונה נותן הכסף למוכר והתחייב המוכר לשלם בעד הכסף, ומאחר שחל חיוב תשלומין בעד הכסף חל קנין הבעין תחת תשלומין. ברם בקלבד\"מ שאין חיוב לשלם בעד הכסף ליכא קנין כסף.",
            "עיין בגליון הש\"ס לרע\"א זצ\"ל שהקשה מהגמרא בסנהדרין (דף עב.) שאם גנב בשבת חייב להחזיר את הבעין דלא אמרינן בדמים קנינהו, וא\"כ גם כאן מחויב להחזיר את התאינה.",
            "ונראה דשאני דין הבעין בגניבה מדין הבעין בכסף קנין. בגניבה בעלמא הגנב לא קנה את הבעין וחייב להשיבו, ואף בקלבד\"מ לא קנה את הבעין וחייב להחזירו. מאידך במכירה המוכר קנה את הבעין של כסף קנין, כי דין כסף קנין דומה לדין כסף מלוה שלהוצאה ניתנה, דגם במכירה המוכר קונה את הכסף דלהוצאה ניתנה, ומקנה את החפצא של המקח ללוקח תחת הדמים שחייב לשלם בעד הכסף. ובכן קושיית רע\"א זצ\"ל מתורצת שהרי במכירה אינו מחוייב להחזיר את התאינה בעינה שהיא כסף הקנין אלא חייב לשלם דמים תחתיה, ובמקום שחל דין קלבד\"מ פטור מלשלם.",
            "<b>תוס' ד\"ה באומר.</b> תוס' כותבים דאי פירי עבדי חליפין הסוגיא היתה עולה כהוגן. והנה כבר ביארנו בשם הגר\"ח זצ\"ל<sup>167)</sup><i class=\"footnote\">עיין בשיעורים (דף סח.) ד\"ה קנין חליפין בחיוב דו\"ה.</i> דקנין חליפין שונה משאר קניינים, כי חליפין קונה מדין דעת מקנה בלבד ולא שמעשה הקנין מעביר את הבעלות לקונה. ולפי\"ז צ\"ע למה יש קלבד\"מ בחליפין, דלכאורה דין קלבד\"מ חל רק במעשה קנין ולא כשדעת מקנה לבדה יוצרת את חלות הקנין.",
            "ונראה שיש שתי הלכות בקלבד\"מ: א) אם שני מעשים נעשים בהדדי, מעשה החמור מחייב והקל אינו מחייב; ב) שאם ב' חיובים חלים בבת אחת החיוב החמור חל והקל אינו חל, ובחליפין חל הדין השני של קלבד\"מ.",
            "<b>בא\"ד. ומיהו לפר\"ת ניחא וכו'.</b> תוס' מפרשים את הגמרא לפי ר\"ת לענין קנין שוה בשוה. ר\"ת חידש דאע\"פ דפירא לא עביד חליפין עכ\"ז פירא מועיל לקנין שוה בשוה. ונראה דיסוד שיטתו הוא דשאני שוה בשוה שאינו מועיל מדין מעשה קנין דעלמא אלא שחל מדין חליפי החפץ, כלומר שמחליפין החפצים זה בזה, וע\"י ההחלפה ממילא נקנים שני החפצים זה תחת זה. ולכן בשוה בשוה אין נ\"מ בין פירא לבין כלי, וכל דבר מועיל בקנין שוה בשוה. מאידך קנין סודר מהווה קנין דעלמא שחל דוקא עם כלי ולא עם פירא.",
            "<b>גמ'. באומר לא תקני לי גניבותיך עד שתנוח.</b> ובכך הקנין וחיוב המיתה באים כאחד. והנה למעלה (דף סח. בדין פרט לשהקנה לשלשים יום) הבאנו מחלוקת בין רש\"י לבין הרמב\"ם במחייב של מכירה בדו\"ה. לרש\"י המחייב הוא מעשה המכירה ואילו לרמב\"ם המחייב הוא חלות המכירה. וסובר הרמב\"ם דלענין דו\"ה יש חלות מכירה אפילו קודם יאוש. ולרש\"י צ\"ע בתירוץ רב פפא דלכאורה התנאי של לא תקני עד שתנוח מהני שחלות המכירה תחול בהנחת הגניבה בחצר אבל מ\"מ מעשה המכירה נעשה בקליטת החפץ באויר החצר. וא\"כ אע\"פ שהתנאי משהה את חלות הקנין עד שתנוח מ\"מ המחייב דדו\"ה הוא מעשה המכירה הנעשה בשעת קליטת החפץ באויר וא\"כ למה חל דין קלבד\"מ.",
            "ונראה שחצר אינו קונה לאחר זמן כי עצם הקנין של חצר הוא שהחצר תופסת את החפצא וקונה אותו מיד בשעת התפיסה ולא חל כקנין לאחר זמן. ומאחר שאין קנין חצר קונה לאחר זמן אלא דוקא בשעת התפיסה, התנאי שיקנה לאח\"ז מפקיע את עצם מעשה הקנין משעת קליטת החפץ באויר עד שעת הנחת החפץ בקרקע החצר, והיא גם שעת המחייב דדו\"ה, ולפיכך חל דין קלבד\"מ.",
            "<b>גמ'. רבא אמר.</b> ישנם שלשה פירושים בתירוץ רבא:",
            "א) חיוב תשלומין חל בקם ליה בדרבא מיניה אלא דהופקע דין גביית בית דין ומ\"מ לצאת ידי שמים הריהו חייב. וכיון שיש חיוב בידי שמים הכסף הוי כסף המחייב תשלומין ומשו\"ה מועיל לקנין כסף. כך ביארו התוס' (ד\"ה אלו כו').",
            "ב) עיין בשיטה מקובצת המבאר באופן אחר קצת. וז\"ל ואלו תבעה אמו אתננה בפנינו אין מחייבין אותו שאין אדם מת ומשלם ואעפ\"כ אם נתנו לה בלא הכרח ב\"ד חל עליו שם אתנן ונאסר עכ\"ל. ביאור שיטתו שבקם ליה בדרבא מיניה חיובים לא חלים אבל יש מחייב. ולכן אם משלם, הדין של קלבד\"מ פקע והתשלומין חלין. וכיון שיש מחייב וחלות תשלומין, אם רוצה לשלם הכסף מהווה כסף קנין.",
            "ג) כתב המאירי וז\"ל שאף ב\"ד מחייבין ליתן אתנן כו' לא אמרו אין אדם מת ומשלם אלא בדבר הבא דרך נזקין אבל בדבר שקבלו עליו דרך תנאי משא ומתן כו' ומשלם בב\"ד עכ\"ל. כלומר דקלבד\"מ חל רק כשיש מעשה המחייב. אבל בקנינים ובחיובים הבאים מדעת, שהמחייב היא דעת המתחייב, ליכא פטור קלבד\"מ.",
            "עוד אפ\"ל בכוונת המאירי דדין קלבד\"מ חל דוקא בחיובים שחלים מדין עונש כגון חיובי נזקין. ואילו בחיובי ממון אחרים שאינם עונשים לא חל דין קלבד\"מ. יוצא שלפי המאירי חיוב נזק חל מדין עונש. אך הגר\"ח זצ\"ל קבע שחיוב נזק ממון אינו עונש ורק חיוב חובל חל מדין עונש<sup>168)</sup><i class=\"footnote\">עיין בחידושי ר' חיים הלוי על הרמב\"ם (פ\"ה מהל' טוען הל\"ב) ועוד עיין לעיל בתחילת השיעורים לב\"ק (דף ב. ד\"ה ארבע אבות נזיקין אות ב') ולקמן בשיעורים (דף פג:) ד\"ה החובל בחבירו חייב עליו משום חמשה דברים, ובמפתח בסוף הספר.</i>. ואליבא דהגר\"ח זצ\"ל הביאור במאירי הוא הביאור הראשון הנ\"ל.",
            "<b>תוס' ד\"ה כמאן.</b> וא\"ת לר\"ע נמי וכו'. בשיטה מקובצת הביא תירוץ בשם תוס' הרא\"ש וז\"ל ונראה לי כיון דחיוב מיתה אתי קודם חיוב תשלומין פטור כדאמרינן לעיל (דף כב:) כגון שהצית בגופו של עבד ופטור אגדי ואגדיש אע\"פ שנשרפו אחר מיתת העבד, אבל כשחיוב תשלומין קודם לחיוב מיתה אז חייב לשלם כי ההיא דהנזקין מדאגבהה קנייה מתחייב בנפשו לא הוי עד שעת ניסוך. ובההיא דשמעתין אליבא דרבנן שהקנין בא קודם חיוב מיתה אבל כשחיוב מיתה בא קודם כל היזק שיעשה באותה מלאכה פטור עכ\"ל. וקשה מהו הדמיון להצית בגופו של עבד הרי התם המחייב של תשלומין הוא אותו המעשה שעשה לכתחילה בעבד, ומכיון שמעשה זה חייבו לכתחילה במיתה שוב אינו יכול לחייבו אח\"כ בממון. מאידך אצלנו קנין החצר שהוא המכירה והמחייב של תשלומי דו\"ה קונה ומחייב כשהחפצא תפוס בתוכה בלי מעשה גברא, וא\"כ מעשה הזריקה שהוא המחייב של המיתה אינו המחייב של דו\"ה וא\"כ למה חל פטור קלבד\"מ.",
            "והנה יש לחקור בדין קנין חצר - האם חצר קונה בתפיסה לבד, כלומר ע\"י שהחפצא תפוס בתוך החצר ממילא קונה בעל החצר בלי מעשה קנין, או\"ד יש מעשה קנין בחצר דהיינו שההכנסה לתוך החצר מהווה מעשה קנין.",
            "ונראה שהרא\"ש סובר שיש מעשה קנין בחצר דהיינו הכנסת החפצא לתוכה. ולכן המחייב דדו\"ה התחיל מעת הכנסת החפצא לאויר החצר דהיא תחילת מעשה הקנין. ואע\"פ שחלות הקנין חלה רק כשהגיע החפצא לתוך המחיצות - דהיינו בשעה שהחפצא תפוס בתוך החצר המשתמרת - עכ\"ז מעשה הקנין התחיל מלפני כן - דהיינו משעת ההכנסה לאויר החצר. דהנה יש לחקור בחפץ שנכנס לאויר החצר ונמצא מעל למחיצות שהחצר לא קנאתו - האם הביאור הוא דמכיון שאינו משתמר במחיצות הריהו כחפץ שאיננו בחצר כלל או\"ד שהחפץ נחשב לבתוך החצר אלא דמכיון שאינו משתמר בחצר החצר לא קנאתו, ומשתמרת דין הוא בחלות הקנין דחצר ולא במעשה הקנין<sup>169)</sup><i class=\"footnote\">עיין בשיעורי רבנו חיים הלוי (ב\"ק דף ע:) ד\"ה גנב ומכר בשבת.</i>. הרא\"ש סובר שדין משתמרת בתוך המחיצות הוא דין בחלות הקנין. וא\"כ מעשה הקנין התחיל משעת הכנסת החפץ לאויר החצר לפני דמטא לתוך המחיצות. ולפיכך יש צירוף בין מלאכת השבת שחלה לר\"ע באויר החצר ובין המחייב דדו\"ה שהתחיל ג\"כ עם מעשה הזריקה לאויר החצר ואפילו לפני דמטא החפצא לתוך המחיצות.",
            "אך יש לעיין בזה דהא איתא במס' ב\"מ (יב.) דחצר איתרבאי משום יד ולא גרעה משליחות. ולכאורה כוונת הגמרא שיש שני דינים בקנין חצר: א) מעשה קנין חצר והוא חלות שם קנין יד דהוי מעשה קנין; ב) קנין חצר שחל מאליו ע\"י שהחפצא נתפס בחצר והוי חלות שליחות, ומשו\"ה חצר של אדם קונה לו שלא מדעתו מדין זכין לאדם שלא בפניו. ובכן יש לעיין כי מעשה הקנין דחצר שחל מטעם יד הוי מעשה של הקונה ולא של המקנה. ואילו בסוגיין ההכנסה לחצר עשה המקנה כשזרק את הגניבה לאויר של חצר הקונה ולא הקונה, וא\"כ עדיין קשה כי בזריקת המקנה עוד לא התחיל מעשה הקנין דחצר שהרי לא עשה הקונה את מעשה הקנין אלא המקנה שהכניס את החפץ לאויר החצר. וא\"כ שוב צ\"ע למה חל דין קלבד\"מ.",
            "ונראה להציע ביאור אחר ברא\"ש. הרי לקמן (דף עא.) אומרת הגמרא וז\"ל מה מכירה ע\"י אחר אף טביחה ע\"י אחר עכ\"ל, כלומר שהגנב חייב במכירה למרות שלא עשה הקנין בעצמו משום שעל ידו הלוקח עשה את מעשה הקנין, וכגון כשמשך הלוקח שהגנב חייב ואף שהגנב לא עשה כלום בידים. הרי דלא בעינן שהגנב יעשה את עצם מעשה הקנין בעצמו אלא כל מעשה גנב שגרם שהלוקח יקנה את הגניבה מהווה מעשה עבירה של מכירה המחייב את הגנב בדו\"ה. ולפי\"ז בנוגע לסוגיין י\"ל דאע\"פ שקנין החצר חל בגלל תפיסת החצר ואין הזריקה של הגנב חלק מעצם מעשה הקנין מ\"מ חל קלב\"מ דמכיון שמעשה הזריקה מהווה מעשה עבירה וגרם את קנין החצר של הלוקח, הוי' הזריקה מגופה של המחייב דדו\"ה ונתפסת בפטור קלבד\"מ.",
            "<b>תוס' ד\"ה לענין.</b> וא\"ת כו' עקירה צורך הנחה וכו' ונראה לר\"י דהוי מצי לשנויי דעקירה צורך הנחה הוא כו' עכ\"ל. ולפי\"ז צ\"ע ברמב\"ם דמזכי שטרא לבי תרי דבפ\"ג מהל' גניבה (הל\"ב) פסק הדין דזרק חץ מתחילת ד' לסוף ד' דעקירה צורך הנחה, ושם (הל\"ה) הביא את דין גנב ומכר בשבת שפטור דוקא באומר לא תקני לי גניבותיך עד שתנוח ומשמיט את הדין דעקירה צורך הנחה. ותירץ מרן הגאון ר' חיים זצ\"ל דשונה המחייב דהעברת ד' אמות ברה\"ר מהמחייב דהכנסה מרה\"ר לרה\"י. בהעברת ד' אמות ברה\"ר כל המעשה כולו מחייב כולל העקירה מרה\"ר והעברה בתוך רה\"ר וההנחה ברה\"ר דכולן הויין מעיקר מעשה המלאכה המחייבת. ולפיכך בהעברת ד' אמות ברה\"ר אם נקרעו שיראין בדרך הליכתו חל דין קלבד\"מ. מאידך במלאכת הכנסה מרה\"ר לרה\"י המחייב הוא רק העקירה בתחילה וההנחה לבסוף, ואילו תנועת החפצא שבאמצע המלאכה אינה מהמחייב של איסור המלאכה. ולכן בהכנסה לא חל פטור קלבד\"מ באמצע המלאכה משום דליכא עבירה המחייבת בשעת תנועת החפצא מרשות לרשות אלא רק בשעת העקירה וההנחה<sup>170)</sup><i class=\"footnote\">עיין בשיעורי ר' חיים הלוי זצ\"ל למס' ב\"ק לסוגיין.</i>.",
            "<b>בא\"ד. ולפי מה שמפרש ר\"ת דא\"א לניסוך בלא הגבהה כו' עכ\"ל.</b> דמיון התוס' צע\"ג - דעקירה צורך הנחה ר\"ל שעקירה מהווה חלק מעיקר מעשה המלאכה. מאידך הגבהה אינה חלק מעיקר מעשה הניסוך, אלא תנאי נפרד, וא\"כ אפי' המ\"ד דלית ליה א\"א לניסוך בלא הגבהה יכול לסבור עקירה צורך הנחה, וצ\"ע.",
            "<b>א.</b><br>עיין בשיטה מקובצת שהביא בשם המאירי וז\"ל ואין אומרים בזו עקירה צורך הנחה כו' שאין אומרים כן אלא לנזקין אבל לענין מכירה לא עכ\"ל. ונראה דר\"ל דבזרק חץ יש צירוף בין מעשה המלאכה ובין מעשה הנזק, דהיינו שכמו שתחילת זריקת החץ - דהיינו העקירה - התחילה את המלאכה דשבת, ה\"ה שמעשה הנזק התחיל עם זריקת החץ. ומאחר ששני המעשים נעשו ביחד, אע\"פ שחיוביהם אינם חלים בבת אחת, שהרי החיוב של מזיק חל לפני החיוב של שבת, אמרינן קלבד\"מ שהרי מצטרפים במעשה המחייב. משא\"כ במכירה לענין דו\"ה, שאע\"פ שהזריקה מהווה התחלת המלאכה דשבת עכ\"ז אינה התחלת מעשה המכירה המחייב דו\"ה. וטעמא דליכא מעשה קנין של זריקה לתוך החצר, רק עצם מציאות החפצא כשהוא תפוס בחצר גורם הקנין<sup>171)</sup><i class=\"footnote\">המאירי אינו מסכים שיש שני דינים בקנין חצר, א) מעשה קנין; ב) קנין ממילא ע\"י תפיסת החצר. עיין בשיעורים למעלה לתוס' ד\"ה כמאן.</i>. ותפיסה זאת באה אח\"כ כשנכנס החפצא למחיצות החצר, ולפיכך ליכא קלבד\"מ דליכא צירוף בין המעשה דחילול שבת ובין הקנין דחצר.",
            "<b>ב.</b><br>כתוב בשיטה מקובצת וז\"ל וה\"ר יהודה מקורביל פירש דהכא עקירה לאו צורך הנחה היא דמלאכת מחשבת אסרה תורה וכל מחשבת הזורק היה לקנות הגניבה לבעל החצר ומכי מטיא לאויר דקניא אתעבידא מחשבתו ומה תועלת יש לו בהנחה הילכך לאו צורך הנחה היא, ומכל מקום מחייב בהנחה זו שיודע היה שסופה לנוח, ולא דמי לנתכוון לזרוק שתים וזרק ארבע דפטור דהתם היה סבור שתנוח לסוף שתים ולא אתעבידא מחשבתו עכ\"ל. דבריו צריכים ביאור.",
            "ונראה שבכמה מלאכות של שבת אין החיוב נגמר תיכף ומיד בשעת עשיית המלאכה אלא שתלויה בדבר אחר שמתרחש לאחר זמן, כגון מלאכת הזורע שתלויה בהשרשת הזרע אח\"כ, וכגון מלאכת בישול שתלויה בשיעור בישול מאכל בן דרוסאי. ויש לחקור בכל מקרה כזה האם התהוות הדבר המתרחש לבסוף מהווה תנאי בעלמא בחיוב הגברא, או\"ד שעצם מעשה המלאכה לא נגמר עד אחרי התהוות הדבר לאחר זמן. ונ\"מ אם הדבר הזה בא לעולם אחרי שבת וכגון שהכניס את העיסה לתנור בשבת אבל לא נקרמו פניה עד אחרי שבת, שאם קרימת הפנים בתנור אינה אלא תנאי אזי חייב, אבל אם היא חלק מעיקר המחייב של המלאכה פטור. ובנוגע לזורע פשיטא שההשרשה אינה אלא תנאי בחיוב הגברא ולא חלק מעיקר מעשה המלאכה דזריעה, ולכן הזורע חייב אפי' אם השריש אחרי שבת. אבל באפייה יתכן שקרימת הפנים בתנור הוי מעיקר מעשה האפייה המחייב ולפיכך צריכה להתרחש דוקא בשבת.",
            "ונראה דבמוציא ומעביר ביד גם העקירה וגם ההנחה מחייבות והריהן מגוף המלאכה עצמה. אבל בזורק מרשות לרשות יש לחקור, כי יתכן שמעשה המלאכה המחייב הוא זריקת החפצא מידו דהיינו העקירה לבדה, וההנחה אינה אלא תנאי בחלות החיוב. ומאידך יש לומר שכל תנועת הזריקה, כולל העקירה שינוי הרשות וההנחה, הויין מעיקר גוף המלאכה המחייבת. ולפי\"ז י\"ל שהר\"י מקורביל סובר שאם הזורק רוצה בהנחה, כל הזריקה מהעקירה ועד ההנחה מתייחסת אליו והו\"ל מעיקר המחייב של המלאכה, ודומה למעביר ד\"א ברה\"ר בידו דפשיטא לן דעקירה צורך הנחה. ולכן פטור בזורק חץ ד' אמות ברה\"ר בשבת וקרע שיראין בהליכתו כי חיוב שבת וחיוב ממון באים כאחד, משום שכל מעשה הזריקה, כולל כל התנועה מהעקירה ועד ההנחה, מתייחס לגברא כעצם המלאכה המחייבת. אבל גנב שאינו רוצה בהנחה בחצר אלא שיכנס החפץ לאוירה ולכן כל מעשה הזריקה מהעקירה ועד ההנחה אינו מגוף המחייב של העבירה אלא דוקא העקירה מחייבת ואילו ההנחה אינה אלא תנאי. ולפיכך בכהאי גוונא לא אמרינן עקירה צורך הנחה ולא חל דין קלבד\"מ.",
            "<b>תוס' ד\"ה אילו.</b> וא\"ת כו' אמאי לא קבלינהו עכ\"ל. ויתכן לתרץ שהחיוב לצאת ידי שמים חל רק בחיובים מחמת דעת המתחייב, דההתחייבות חלה אלא שבי\"ד אינו גובה אותה ומשו\"ה חייב לצאת ידי שמים. מאידך חיובים שחלים מן השמים כמו חיוב השבת גזילה אינם חלים כלל במקום קלבד\"מ.",
            "בא\"ד. בדמים קנינהו עכ\"ל. נחלקו רב ורבא (סנהדרין עב א) אם אמרי' בדמים קנינהו, ויש לפרש את המחלוקת באופנים שונים:<sup>172)</sup><i class=\"footnote\">עיין בשיעורים לקמן (דף צג.) ד\"ה הקדמה לפרק הגוזל קמא אות ה'.</i>",
            "א) דפליגי בגנב שפטור מהשבה, אם קנייני גניבה קונים בשבילו לגמרי - או לא.",
            "ב) ועוד י\"ל דפליגי אם קלבד\"מ נותן קנינים. דרב סובר שמלבד הדין שקלבד\"מ פוטר מחיובים, יש גם דין שבקלבד\"מ קונה את חפץ חבירו. וזוהי פשטות הלשון \"בדמים קנינהו\". ורבא חולק עליו."
        ],
        [
            "<b>גמרא. וכי זה חוטא וזה מתחייב.</b>",
            "<b>א.</b><br>מלשון הגמרא נראה דיסוד ההלכה שאין שליח לדבר עבירה הוא שעבירת אדם אחד אינה יכולה לחייב אדם שני בחיובים ועונשים, כלומר דעצם מעשה העבירה אמנם נתפס בשליחות אלא דמכיון דהשליח עשה את העבירה אין לחייב את המשלח בחיובים ובעונשין.",
            "והנה במס' קדושין (דף מג.) איתא דשמאי הזקן סובר שיש שליח לדבר עבירה. ומ\"מ באיסורי אכילה והנאה כמו בביאות אסורות מודה שאין שליח לדבר עבירה משום דזה נהנה וזה מתחייב לא אמרינן, ר\"ל שאע\"פ שעצם מעשה העבירה נתפס בשליחות מ\"מ אין לחייב המשלח בעד הנאת השליח. שמאי הזקן סובר שפטור זה חל רק באיסורי הנאה משא\"כ בשאר עבירות המחייבות את המשלח. ורבנן חולקים עליו וסוברים שבכל עבירות שבתורה אע\"פ שהמעשה נתפס בשליחות מ\"מ זה חוטא וזה מתחייב בעונש לא אמרינן והמשלח פטור מעונשין.",
            "ויעויין בתוס' בב\"מ (דף י: ד\"ה דאמר) בדין כהן ששלח ישראל לקדש לו גרושה המביאים שתי דעות אם היא מקודשת למ\"ד אשלד\"ע. ונראה דלדיעה שמקודשת שליחות לדבר עבירה חלה אלא שאעפ\"כ המשלח פטור מעונש משום שאין לחייב אדם בעונש מחמת עבירה של אדם אחר. הדיעה השניה שבתוס' סוברת שקדושין אינן חלין משום שהדין דאשלד\"ע קובע דליכא חלות שליחות כלל וכיון שהשליחות בטלה אינה מקודשת.",
            "<b>ב.</b><br>\"וכי זה חוטא וזה מתחייב\" - לכאורה קשה, מהו החטא של השליח המוכר את הגניבה, דאפילו אם נניח שעובר באיסור מזיק, הלא ביארנו שהמחייב דדו\"ה הוא \"מפני ששנה בחטא\" (לעיל סח א) כלומר שהגנב הוסיף על החטא של גניבה שעשה במה שמכר את הגניבה, וא\"כ היאך הוי מעשה השליח שמכר הגניבה הוספת גניבה, הרי השליח עצמו לא גנב את החפצא לכתחילה.",
            "ונראה שהמכירה מהווה מעשה גניבה גם בשביל השליח כמו דהוי בשביל המשלח הגנב. כלומר, שהשליחות מועילה לא רק שהעבירה של השליח תתייחס למשלח אלא גם שהעבירה של המשלח תתייחס לשליח ושמעשה המכירה של השליח תחשב למעשה גניבה<sup>173)</sup><i class=\"footnote\">עיין בתוס' ב\"מ (דף י:) ד\"ה דאמר וכו' ובשיטה שלא נודע למי לקידושין (דף מג.).</i>.",
            "גמ'. מה מכירה ע\"י אחר אף טביחה ע\"י אחר. עיין ברש\"י שמפרש שמכירה ע\"י אחר ר\"ל ע\"י הלוקח וז\"ל אין מכירה אלא בשנים מוכר ולוקח עכ\"ל. מאידך עיין ברמב\"ם (פ\"ב מהל' גניבה הל\"י) ומשמע שמפרש דמכירה ע\"י אחר ר\"ל ע\"י שליח שמוכר את הגניבה. וז\"ל גנב כו' שנתן לאחר לטבוח וטבח או שנתן לאחר למכור ומכרה לאחר וכו' משלם תשלומי דו\"ה עכ\"ל<sup>174)</sup><i class=\"footnote\">עיין בשיטה מקובצת לכתובות (לג:).</i>. וצ\"ע בפירוש רש\"י, דמהו הדמיון בין מעשה שעשה הלוקח במכירה למעשה שליח בטביחה, הרי הלוקח אינו שליח של המוכר כלל ואין לדמותו לשליח שטבח. ועוד הרי במכירה המוכר עצמו השתתף במכירה כי הוא הקנה את הגניבה ללוקח ולפי' בדין הוא שיתחייב, משא\"כ בגנב שעשה שליח לטבוח שהגנב עצמו לא השתתף כלל במעשה הטביחה וא\"כ בדין הוא שלא יתחייב, כי אין שליח לדבר עבירה.",
            "ונראה לתרץ את הקושיא הראשונה כנ\"ל שהחסרון בשליחות לדבר עבירה אינו חסרון בחלות השליחות עבור המעשה אלא באחריות ובעונש המשלח עבור עבירת חבירו. ועקב כך הגמרא דימתה מכירה לטביחה, שכמו שהמוכר אחראי ונענש בעד מעשה הלוקח ה\"ה המשלח אחראי ונענש בעד טביחת שלוחו. ברם עדיין הקושיא השניה במקומה עומדת שהרי י\"ל שבמכירה הגנב חייב בדו\"ה כי השתתף בעצמו בעצם המכירה כמקנה משא\"כ בשליחות לטביחה שהגנב לא השתתף בעצמו במעשה הטביחה וא\"כ צ\"ע היאך למדים טביחה ממכירה.",
            "ונראה שרש\"י סובר שהמחייב דדו\"ה במכירה הוא מעשה המכירה דהיינו מעשה הקנין שעשה הלוקח ולא הקנאת הגנב שמכר את הגניבה, והחידוש במכירה הוא שמעשה הקנין של הלוקח מחייב את הגנב. לרש\"י המחייב במכירה אינו הדעת של הגנב למכור אלא עצם מעשה הקנין שעשה הלוקח לבדו ושהצטרף לגנב. ורש\"י מפרש את הסברא \"מפני ששנה בחטא\" (לעיל סח א) דר\"ל שהמחייב של דו\"ה הוא העבירה של הגניבה השניה. והעבירה הזאת נעשית ע\"י מעשה הקנין שעשה הלוקח. יוצא איפוא שמעשה המכירה של הלוקח מצטרף לגנב ומחייב אותו, וא\"כ ה\"ה בשליח לטביחה י\"ל שהגנב חייב בעונש של דו\"ה בשביל מעשה העבירה שעשה השליח, ואין הגנב פטור מטעם אשלד\"ע שהרי בדו\"ה אמרינן שהגנב חייב מחמת החטא של אדם אחר.",
            "ובכן חזינן בדעת רש\"י שעיקר המחייב דדו\"ה הוא מעשה המכירה. ונראה דזה נכון אף להרמב\"ם שפירש מה מכירה ע\"י אחר ר\"ל שמכירת הגנב ע\"י שליח למכור מחייבתו בדו\"ה. הרי בכל מכירה ע\"י שליח דעת המקנה של הקנין חלה מהמוכר המשלח. ואילו השליח עושה רק את עצם מעשה הקנין. ברם גנב ששלח שליח למכור אינו חייב בדו\"ה מחמת הקנאתו אלא דוקא מחמת מעשה השליח. חזינן שהמחייב דדו\"ה הוא עצם מעשה המכירה והקנין שעשה השליח ולא דעת המקנה של הגנב המוכר.",
            "<b>שיטת הרמב\"ם ביש שליח לדבר עבירה בדו\"ה ובמעילה. עיין ברמב\"ם (פ\"ג מהל' גניבה הל\"ו) שכתב וז\"ל עשה שליח לשחוט לו ושחט לו השליח בשבת הרי הגנב חייב בתשלומי ארבעה וחמשה כו' עכ\"ל.</b> והמשנה למלך (שם) מדייק מלשונו שאם הגנב צוה לשליח במפורש לשחוט את הבהמה בשבת פטור שבנוגע לשבת אין שליח לדבר עבירה וממילא ה\"ה דפטור מדו\"ה, ורק כשהשליח שחט בעצמו בשבת אמרינן יש שליח לדבר עבירה לענין דו\"ה והמשלח חייב לשלם דו\"ה.",
            "עוד עיין ברמב\"ם בפ\"ז מהל' מעילה (הל\"ב) וז\"ל אבל אם היו בשר עולה וכיוצא בו לא מעל אלא האוכל בלבד שהרי הוא חייב באיסור אחר יתר על המעילה ובכהת\"כ אין שלד\"ע אלא במעילה לבדה שלא יתערב עמה איסור אחר עכ\"ל. המל\"מ מביא ראייה אף מהלכה זו לדיוקו בהלכות גניבה דבין במעילה ובין בדו\"ה שליחות חלה רק במקום שיש איסור מעילה לבדו ואיסור גניבה לבדו, ואילו במקום שמתערב עמהם גם איסור אחר אמרינן אין שליח לדבר עבירה לכל דבר גם במעילה וגם בדו\"ה.",
            "ולכאורה נראה שדין שלד\"ע במעילה שונה מדין שלד\"ע בגניבה. הרי יש שליחות לחייב מעילה גם ע\"י חרש שוטה וקטן (מעילה כא א) דאינן בני שליחות בכהת\"כ. ומוכרח שהחיוב של מעילה ע\"י אדם אחר אינו חלות דין של שליחות דעלמא שהרי חרש שוטה וקטן לאו בני שליחות נינהו. וצ\"ל שההלכה במעילה היא שחייב בשביל מעשה מעילה דאדם אחר אף בלי חלות דין של שליחות (דומה להכשר זרעים ולהנחת עירוב ע\"י אדם אחר עיי\"ש בסוגיא). מאידך בנוגע לטביחה מסתבר שטביחה ע\"י חרש שוטה וקטן לא מחייבת את המשלח. הרי אליבא דפירוש הרמב\"ם הנ\"ל דין שליח בטביחה נלמד מדין שליח במכירה ובמכירה פשיטא שחייב דוקא בשליחות כהלכה ולא ע\"י חש\"ו דלאו בני שליחות נינהו (בשם הגאון ר' משה הלוי זצ\"ל)<sup>175)</sup><i class=\"footnote\">הנתיבות (סי' קפ\"ג ס\"ק א') חולק ע\"ז וסובר שגם בטביחה אמרי' שחייב ע\"י חש\"ו כמו במעילה. גם מהסבר רבינו לעיל ברש\"י נראה שמכירה ע\"י אחר אינו חלות דין שליחות. עיין בתוס' במס' מעילה (דף כא. ד\"ה נותנו). ועיין גם בקצות החושן (רצ\"ב, אות א').</i>.",
            "ולפי\"ז כשמתערב איסור שני בשליחות הסברא לכאורה נותנת שדין המעילה שונה מדין דו\"ה. אך להיפך ממה שמשמע מפסק הרמב\"ם. במעילה שהמעילה של השני מצטרפת לראשון בלי חלות דין של שליחות דעלמא, מסתבר שאין איסור אחר מעלה או מוריד כלל ובכל אופן המשלח חייב. ואילו בדו\"ה המחייב הוא מדין שליחות דעלמא, וי\"ל שעבירה אחרת מפקיעה גם את השליחות למכירה ופטור מדו\"ה<sup>176)</sup><i class=\"footnote\">לכאורה סברת רבינו היא משום שאשלד\"ע ר\"ל ששליחות מופקעת לגמרי ואינה חלה כלל כדיעה אחת בתוס' הנ\"ל (ב\"מ דף י: ד\"ה דאמר). ועיין בקצות (רצ\"ב, אות א') בשם מהרי\"ט הסובר להיפך מרבינו ושבמעילה המחייב הוא מדין שליחות ואילו בטביחה במכירה ובשליחות יד המחייב אינו מדין שליחות.</i>.",
            "אמנם שיטת המשל\"מ היא שלא כדברינו אלא דלענין דין זה שוה מעילה למכירה. טעמו שמצרפים את מעשה המעילה של השליח למשלח רק כשליכא איסור נוסף. ואילו כשהשליח עובר בעבירה נוספת שאינה מצורפת למשלח גם עבירת המעילה אינה מצטרפת אליו והמשלח פטור. וה\"ה בטביחה ומכירה - עבירה נוספת של השליח מבטלת את הצירוף דטביחה ומכירה לגנב.",
            "אך יתכן שדין הרמב\"ם חל רק במעילה ולא בדו\"ה. עיין ברמב\"ם (פ\"א מהל' מעילה הל\"ג) שכתב וז\"ל ואזהרה של מעילה מזה שנאמר לא תוכל לאכל בשעריך מעשר דגנך כו' עולותיך ונדריך עכ\"ל. איסור המעילה מיוסד על הלאו של אכילת קדשים לזר - \"לא תוכל לאכל בשעריך\". נמצא שיש שני איסורים בלאו הזה: א) איסור מעילה כשנהנה זר מהקדש; ב) איסור אכילה כשאוכל זר בשר קדש. והנה החידוש שיש מעילה ע\"י אדם אחר חל רק באיסור הראשון ד\"לא תוכל\" דהיינו באיסור שלא להנות מהקדש, ואילו בנוגע לאיסור השני הנלמד מהפסוק ד\"לא תוכל\" - דהיינו האיסור לא לאכול בשר קדשים - לא נתחדש הדין שיש שליח לדבר עבירה, וכשהשליח אוכל בשר עולה השליח חייב ולא המשלח. וא\"כ אפ\"ל דסובר הרמב\"ם שמאחר שהשליח חייב באותו הלאו ד\"לא תוכל\" בגלל האכילה, חייב נמי בכל החיובים ד\"לא תוכל\" שבאכילה זו, דהיינו אף בחיוב מעילה, ולפיכך המשלח פטור. אך כל זה נכון בנוגע למעילה ולאיסור של \"לא תוכל לאכול\". מאידך בנוגע לגניבה החיוב של דו\"ה חל אפילו במקום שיש עבירה נוספת ובכל אופן יש שלד\"ע.",
            "<b>גמ'. בשוגג יאכל במזיד לא יאכל דברי רבי מאיר.</b> נראה דלר\"מ האוסר דמעשה שבת הוא חומר העבירה ולא עצם מעשה המלאכה, ולכן רק עבירה במזיד אוסרת ולא מלאכה בשוגג. עוד סובר ר\"מ דמעשה שבת נאסר רק בשבת עצמה ולא בחול דבחול החפצא אינו נקרא בשם מעשה שבת. לר\"מ מעשה שבת מהווה חלות איסור שבת בדומה לאיסור מוקצה הנוהג רק בשבת עצמה. ולכן להרבה ראשונים במעשה שבת ליכא איסור בכדי שיעשה, כי האיסור של מעשה שבת הוא איסור שבת וחל רק ביום השבת עצמו ולא אח\"כ בחול<sup>177)</sup><i class=\"footnote\">עיין במ\"א (או\"ח סי' שי\"ח, ב').</i>.",
            "<b>גמ'. ר' יהודה אומר בשוגג יאכל במוצאי שבת במזיד לא יאכל עולמית.</b> נראה דלר' יהודה מעשה מלאכה הוי האוסר דמעשה שבת. ולפיכך אפילו בשוגג נאסר המאכל שנעשה בו מעשה המלאכה. ואיסור מעשה שבת דהוי חלות שם איסור שבת חל רק בשבת עצמה כמוקצה. כל זה בשוגג ואילו במזיד יש איסור בפ\"ע שהמבשל עצמו אסור להנות לעולם מהחטא שעשה בשבת.",
            "ויש לעיין האם יש איסור טעם כעיקר במעשה שבת או לא. ואמר הגר\"ח זצ\"ל שמסתבר ששונה האיסור דבו ביום בשוגג מהאיסור במזיד אחרי שבת. בו ביום המאכל הוי חתיכת איסור שחל בו דין טעם כעיקר. ואילו בנוגע למבשל במזיד דאסור עולמית לר' יהודה מסתבר שאין החתיכה חתיכת איסור שהרי מותרת לשאר העולם, אלא שיש איסור מיוחד שחל על הגברא שבישל לא ליהנות לעולם ממלאכתו שעשה בשבת במזיד. ובאיסור גברא הזה ליכא חלות טעם כעיקר<sup>178)</sup><i class=\"footnote\">עיין במ\"א (שי\"ח, א') האוסר טעם כעיקר גם באיסור שבת במזיד לעולם.</i>.",
            "והנה המגן אברהם (או\"ח שי\"ח: ב') פסק שאם בישל במזיד בשבת בשביל חבירו שאסור לחבירו עולמית. ומדמה המ\"א דין זה לדין המבטל חתיכת איסור בעד חבירו שאסור לחבירו לאוכלה עולמית (יו\"ד סי' צ\"ט: ה'). אך הגר\"מ זצ\"ל אמר דיש לחלק דשאני האיסור של אין מבטלין איסור מהאיסור של מעשה שבת. הרי ביטול חתיכת איסור בתערובת חל רק בעד גברא הנהנה מהביטול. כי אם חתיכת איסור תתערב בהיתר וכלב יאכל מהתערובות אזי חתיכת האיסור לא בטלה, כי חתיכת איסור בטלה בתערובות רק בשביל גברא הנהנה מהביטול ולא בשביל כלב<sup>179)</sup><i class=\"footnote\">וכדחזינן דחלות דין תערובת וביטולה תלוי בידיעת הגברא, עיין ברמ\"א יו\"ד (סי' ק\"י סעיף ג'), בש\"ך שם אות י\"ח ואות כ\"א, וברמ\"א יו\"ד (סי' ק\"ט סעיף ב') ובש\"ך שם אות י\"ב.</i>. וא\"כ כשמבטל חתיכת איסור בשביל חבירו אכילת חבירו גורמת וקובעת את הביטול, והביטול מתיחס אליו, ולפיכך אסור לחבירו לאכלה מדין אין מבטלין איסור לכתחילה, כי עיקר האיסור דאין מבטלין כו' אינו עצם מעשה המערב אלא שלא לגרום ביטול, ולכן אסור לו לחבירו ליהנות מהביטול דבכך הוא גורם חלות הביטול. משא\"כ במעשה שבת, שהאוסר הוא עצם מעשה העבירה של חילול שבת שהמבשל לבדו עשה ולא חבירו שבישל בשבילו, והעבירה של חילול שבת לא מתיחסת לחבירו כלל, ולפיכך רק המבשל אסור לאכול מהתבשיל ולא חבירו שבישל בשבילו.",
            "<b>גמ'. מ\"ט דר' יוחנן הסנדלר כו' מה קדש אסור באכילה אף מעשה שבת אסורין באכילה.</b> יש לעיין האם האיסור שחל מדאורייתא אליבא דר' יוחנן הסנדלר הוא איסור אכילה שחל רק במלאכות אוכלין כגון שחיטה ובישול או\"ד הוא איסור הנאה ושייך בכל מלאכות שבת<sup>180)</sup><i class=\"footnote\">עיין בתוס' כאן ד\"ה מה קדש ובחולין (דף קטו. ד\"ה היא) שהקשו ל\"ל לר' יוחנן הסנדלר ללמד את האיסור דמעשה שבת מדרשת כי קדש היא הרי יש ללמדו מהאיסור דלא תאכל כל תועבה ומדרשת כל שתעבתי לך הרי זה בבל תאכל. והנה האיסור של לא תאכל כל תועבה איסור אכילה הוא ואם ננקוט דר' יוחנן הסנדלר אוסר גם שאר הנאות ממלאכות שבת קושייתם מתורצת.</i>.",
            "<b>גמ'. שחיטה שאינה ראויה.</b> עיין בסוגיא במס' חולין (דף פה. - פה ב): ז\"ל א\"ר יוחנן ראה רבי דבריו של ר\"מ באותו ואת בנו ושנאו בלשון חכמים ודרבי שמעון בכסוי הדם ושנאו בלשון חכמים כו' עכ\"ל. ונראה דלרבי שחיטה שאינה ראויה מעשה שחיטה היא אלא שאין בה חלות היתר שחיטה. ומשו\"ה חילק בשחיטה שאינה ראויה שחייב באותו ואת בנו ופטור בכסוי הדם כי מעשה שחיטה מחייב באותו ואת בנו ואילו היתר השחיטה מחייב בכסוי הדם. וכמו כן פסק הרמב\"ם דשחיטה שאינה ראויה שמה שחיטה בנוגע לאותו ואת בנו (פי\"ב מהל' שחיטה הל\"ו) ובנוגע לגניבה (פ\"ב מהל' גניבה הל\"ח). ואילו בנוגע לכיסוי הדם פסק דלא שמה שחיטה (פי\"ד מהל' שחיטה הל\"י). בכסוי הדם רק שחיטה המתרת שמה שחיטה ומחייבת בכסוי. מאידך אותו ואת בנו וגניבה אינם תלויים בחלות היתר השחיטה אלא במעשה השחיטה.",
            "מאידך ר' שמעון סובר שגניבה אותו ואת בנו וכסוי הדם כולם תלויים בשחיטה המתרת. אבל גם אליביה, יש כאן מעשה שחיטה בלי היתר שחיטה. שהרי ר\"ש מודה שבשחיטה שאינה ראויה (כמו בשחיטת טריפה) ליכא טומאת נבילה (וכדאיתא שם בחולין פה ב) כי הבהמה לא מתה כנבילה בעלמא אלא הוי' שחוטה. ולכן למרות שחסר היתר השחיטה עכ\"ז מעשה שחיטה חל לטהר את הבהמה מטומאת נבילה.",
            "וכעין זה נראה בביאור שיטת הרמב\"ם (פ\"ד מהל' שחיטה הלי\"א ופ\"ב מהל' אבות הטומאות הל\"י) הפוסק דליכא טומאת נבילה מדאורייתא בשחיטת עכו\"ם ואע\"פ שאסורה באכילה. שסובר דאע\"פ שבשחיטת עכו\"ם חסר ההיתר של שחיטה, מ\"מ מעשה שחיטה איכא ולכן שחיטתו מטהרת מטומאת נבילה מדאורייתא. (ועיין בהשגת הראב\"ד שם בהל' אבות הטומאות)."
        ],
        [
            "<b>גמ'. שחט לע\"ז כו' איסורי הנאה הוא ולא דמריה קא טבח.</b> משמע דאיסורי הנאה אינם שלו. אך לאמיתו של דבר יש בזה מחלוקת גדולה בין הראשונים, עיין בגמרא סוכה (דף לה.) שאתרוג של איסה\"נ פסול למצות לולב משום שאין לו דין ממון. ובריטב\"א שם מביא דעת הראב\"ד דר\"ל שאינו \"לכם\" כי אין בעלים לאיסה\"נ. מאידך הריטב\"א עצמו סובר שיש בעלות באיסה\"נ ומפרש את הגמרא באופן אחר עיי\"ש. ונראה שמסוגיין אין ראייה לנידון דאפשר שאיסה\"נ שפיר הוי שלו ומ\"מ הטובח איסה\"נ פטור מדו\"ה כי כדי להתחייב בדו\"ה צריך לשחוט חפצא של ממון, ואיסה\"נ אינם ממון, כי ע\"פ דין אין לאסה\"נ שוויות ואפילו שוה פרוטה ולפיכך פטור מדו\"ה<sup>181)</sup><i class=\"footnote\">ולישנא דגמרא \"ולא דמריה קא טבח\" לאו דוקא אלא ר\"ל שאינו שוה פרוטה ואינו חפצא של ממון.</i>.",
            "עיין לעיל (דף כט:) דאמר ר\"א משום ר' ישמעאל שני דברים אינם ברשותו של אדם ועשאן הכתוב כאילו הן ברשותו ואלו הן בור ברה\"ר וחמץ משש שעות ולמעלה. ובפשטות בור ברה\"ר אינו שלו כלל בדיני ממונות ואפילו הכי חייב עליו מדין מזיק. ומשמע דה\"ה חמץ בפסח אינו שלו כלל מאחר שאיסה\"נ הוא ואפילו הכי חייב עליו בב\"י וב\"י. אך יש לדחות ולומר ששני דינים שונים הם: בבור ברה\"ר בעל הבור חייב אע\"פ שאינו שלו בדיני ממונות, אבל בחמץ חייב משום דהוי שלו, אלא שאינו ברשותו.",
            "ונראה שניתן לתלות את השאלה הזאת במחלוקת בין הראשונים בהגדרת ביטול חמץ. שיטת הר\"י היא שביטול חמץ היינו הפקר (עיין בתוס' למס' פסחים דף ד: ד\"ה מדאורייתא). ואליביה משמע דאיסורי בל יראה ובל ימצא תלויים בקנין ממון ושחמץ בלי ביטול שהוא אסה\"נ הוי שלו. לפיכך חייב בעל החמץ להפקיר את חמצו. מאידך שיטת רש\"י (שם) והרמב\"ן (בחידושיו לריש מס' פסחים ועיי\"ש בר\"ן על הרי\"ף) היא שביטול חמץ היינו השבתה בלב שמחשיב את החמץ כעפרא דארעא ואינו רוצה בקיום החמץ. לרש\"י איסורי ב\"י וב\"י אינם תלויים בבעלות של ממון אלא ברצון שיתקיים החמץ ברשותו. ויתכן אליבא דרש\"י שאפילו אם ישראל אחד יקיים חמץ של ישראל שני ברשותו יעבור הראשון בב\"י וב\"י אע\"פ שהחמץ אינו שלו כלל כיון שהוא רוצה בקיום החמץ<sup>182)</sup><i class=\"footnote\">ואמר רבינו זצ\"ל שכן משמע מרש\"י למס' פסחים (דף ד. ד\"ה חובת הדר) עיי\"ש. ועיין ברשימות שיעורים למס' שבועות חלק א' (דף קע\"ח) ולעיל לב\"ק חלק א' (דף ר\"ד).</i>.",
            "ולכאורה אפשר להוכיח שאיסה\"נ אינו שלו מהא דשור הנסקל שמכרו משנגמר דינו אינו מכור (לעיל דף מה.), ומשמע דמכיון דנאסר השור בהנאה אינו שלו למוכרו<sup>183)</sup><i class=\"footnote\">אך י\"ל אחרת שאינו יכול למוכרו משנגמר דינו לאיסה\"נ משום דאינו ברשותו ואע\"פ דהוי שלו. עיין בקצה\"ח (סי' ת\"ו, ב').</i>. אך אין ראייה זו מוכרחת שהרי איתא בתוס' (שם ד\"ה מכור) שר\"ת סובר שגם משנגמר דינו שור הנסקל מותר בהנאה ומ\"מ אסור למוכרו משום דין מיוחד בשור הנסקל, עיי\"ש<sup>184)</sup><i class=\"footnote\">וע\"ע לקמן בשיעורים (דף ע\"א ב) ד\"ה שור הנסקל איסה\"נ נינהו.</i>.",
            "והנה גט הנכתב על איסה\"נ כשר לגרש בו (גיטין דף כ.). ולכאורה משמע שהנייר שלו ומקנהו לאשתו כדי לקיים דין נתינת הגט, וחזינן דאסה\"נ הוי שלו, כך סבור הגר\"ח זצ\"ל. אך קצות החושן (סי' ר' אות ה') פליג עליו וסובר דמסירת גט לא בעי הקנאה אלא מעשה נתינה בעלמא ולכן כתבו על אסה\"נ ונתנו לה כשר, ושוב אין ראייה דאסה\"נ הויין שלו.",
            "עוד יש להוכיח שאסה\"נ הם שלו מדין גזלן שגזל חמץ ושומר שקבל חמץ לפני הפסח ועבר הפסח שאומרים לבעלים הרי שלך לפניך. עיין לקמן (דף צח:) בדיון הגמרא אם אומרים באיסה\"נ הרי שלך לפניך, ואם אסה\"נ אינם שלו היאך יאמרו לבעלים הרי שלך לפניך. אלא שמכאן מוכרח שאסה\"נ שלו הם.",
            "והגר\"מ זצ\"ל היה רגיל לומר שכל שאר איסה\"נ הם שלו כדחזינן מדין השבת גזילה ומהשבת שומרים חוץ מאסה\"נ דע\"ז ועיר הנדחת דכתיב בהם \"חרם\" ולפיכך חמורים הם ואינם שלו.",
            "<b>גמ'. שור הנסקל איסורי הנאה נינהו לאו דמריה קא טבח.</b> שיטת ר\"ת (לעיל דף מה. בתוס' ד\"ה מכור ובתוס' למס' זבחים דף ע: ד\"ה אפילו) היא ששור הנסקל מותר בהנאה עד שמת. וצ\"ע אליביה מהי קושיית הגמרא הרי השור לא נאסר בהנאה עד שמת, וא\"כ שפיר דמריה קא טבח ומשו\"ה חייב בדו\"ה.",
            "והנה דין שור הנסקל הוא שמשנגמר דינו מכרו אינו מכור. ונראה שיסוד הדין הזה הוא שיש הפקעת בעלות דבעל השור במקצת ולפי' אינו יכול למוכרו. נראה שזאת היא כוונת התוס' בזבחים (שם) שכתבו אליבא דר\"ת וז\"ל דאין לו מכר דאין לו בעלים והלוקח אינו יכול לזכות בו יותר משאר אדם עכ\"ל. ומאחר שבעלות בעל השור חלשה ליכא מחייב של דו\"ה. ולפי\"ז לשון הגמרא \"איסה\"נ נינהו\" לאו דוקא כי איננו אסה\"נ עד שמת אלא הכוונה שהנגנב אינו בעלים גמורים לחייב בדו\"ה.",
            "<b>גמ'. דבר הגורם לממון כממון דמי.</b> יש להבין מדוע גנב שגנב משומר דעלמא משלם את הקרן לבעלים ולא אף לשומר - והרי הפקדון גורם ממון לשומר<sup>185)</sup><i class=\"footnote\">לכאורה מקשה רק בציור שגורם ממון לשומר וכגון גנב שגנבו משואל ושואל משלם משעת משיכה שלו וגנב משלם משעת גניבתו והוזל הפקדון בין שעת משיכת השואל לבין שעת הגניבה דאז השואל חייב לשלם את ההפרש והו\"ל גורם לממון.</i>. ונראה שהתירוץ פשוט, דין גורם לממון כממון דמי מחייב תשלומין לשומר רק במקום דליכא בעלים גמורים שהם מחייבים. אבל במקום שיש בעלים גמורים שהם מחייבים אין דין גורם לממון כממון דמי מחייב תשלומין לשומר. ולכן רק באיסה\"נ דחסרים בעלים גמורים המחייבים אז השומר מחייב מחמת דין גורם לממון כממון דמי. ואילו בגניבה דעלמא כשיש בעלים גמורים שהם מחייבים אין השומר מחייב.",
            "והנה בפסחים (דף ה:) איתא שהמקבל חמצו של עכו\"ם לשמירה בפסח עובר בב\"י וב\"י דדבר הגורם לממון כממון דמי. וצ\"ע הרי חמץ בפסח מותר לעכו\"ם הבעלים הגמורים של החמץ, וא\"כ למה חל על החמץ דין גורם לממון כממון דמי לגבי השומר. ונראה שדין גורם לממון כממון דמי חל לחייב את השומר בב\"י וב\"י בחמצו של עכו\"ם, שהרי העכו\"ם עצמו אינו בעלים המחוייבים בבל יראה ובל ימצא, ולכן אמרינן גורם לממון כממון דמי לחייב את השומר, כי במקום דליכא בעלים שהם עצמם מחוייבים אמרינן גורם לממון כממון דמי כדי לחייב את השומר<sup>186)</sup><i class=\"footnote\">לפי\"ז שומר חמץ של ישראל אחר פטור מב\"י וב\"י, מפני שיש בעלים גמורים אחרים שהם מחוייבים בב\"י וב\"י. ועיין ברא\"ש פ\"ק מס' פסחים סימן ד'.</i>.",
            "<b>גמ'. אחריות של שומר.</b> הדין הוא ששומר דעלמא משלם משעת פשיעה (עיין בב\"מ דף מג. - מג ב). והקשינו למעלה<sup>187)</sup><i class=\"footnote\">בהקדמה לפרק מרובה בענין אחריות וחיוב תשלומין בשומר וגזלן אות ב'.</i> דמשמע מסוגיין ששומר משלם משעת משיכה, שהרי אם שור הנסקל נגנב השומר חייב לשלם, והא בשעת פשיעה אין השור שוה כלום, ומשמע שהשומר משלם משעת משיכה לפני שנעשה שור הנסקל. ותירץ הגר\"מ הלוי זצ\"ל ששומר חייב משעה שנאסר בהנאה, ומשלם כשוויות האחרונה שהיתה לשור לפני שנאסר בהנאה.",
            "בביאור דבריו נ\"ל דמשעת משיכה יש מחייב לשלם מחמת חיוב השבה ומשו\"ה במשיכת הפקדון נשתעבדו נכסי השומר לבעלים (כדאיתא בכתובות דף לד:), אלא שגמר חלות החיוב תלוי בתנאי של פשיעה, שאם אין פשיעה אין השומר חייב לשלם. ובכן בשעה שהשור נאסר בהנאה היה בדין שהשומר יתחייב לשלם מחמת חיוב ההשבה, שהרי המחייב דמשיכה קאי ועומד לחול והבהמה נאבדה מן הבעלים משנאסרה בהנאה ויש הפסד לבעלים. אלא שיש תנאי ששומר אינו משלם בלי פשיעה. ולפיכך כשפושע השומר אח\"כ, נגמר המחייב למפרע ומשלם השומר משעה שנאסר בהנאה. יוצא שיש שתי הלכות בחיוב השומר: א) שומר חייב לשלם בעד הפסד הבעלים מדין השבה; ב) יש צורך בפשיעה מצד השומר לגמור חלות החיוב.",
            "<b>תוס' ד\"ה כיון.</b> ז\"ל שהאיסור תלוי במעשה ולא בשחיטה עכ\"ל. עיין בט\"ז (יו\"ד סי' ב': י\"ד) שמפרש דהיינו רק בשעשה מעשה טריפה. וכן מסתבר, דאפילו למ\"ד אינה לשחיטה אלא לבסוף, הביאור הוא דליכא חלות שם שחיטה אלא במשהו האחרון, ומ\"מ יש מעשה שחיטה במעשה טריפה שבתחילת השחיטה, ולאיסור ע\"ז די במעשה שחיטה דעלמא דהיינו במעשה טריפה.",
            "דמיון לכך נמצא ברמב\"ם (פ\"ד מהל' שחיטה הלי\"ג) הפוסק דדוקא אם התחיל עכו\"ם במעשה טריפה נפסלת שחיטת ישראל הגומר את השחיטה. וז\"ל התחיל העכו\"ם לשחוט מיעוט סימנין וגמר ישראל כו' פסולה ישנה לשחיטה מתחילה ועד סוף. אבל אם שחט העכו\"ם דבר שאינו עושה אותו נבלה כגון ששחט חצי הגרגרת בלבד וגמר ישראל הרי זו כשרה עכ\"ל. ולכאורה יש לעיין בהלכתו שהרי לרמב\"ם שחיטת עכו\"ם מטהרת מטומאת נבילה מדאורייתא (פ\"ב מאבות הטומאות הל\"י) והוי ליה בר מעשה שחיטה אלא שאסור לאכול מזבחו וכדכתיב \"וקרא לך ואכלת מזבחו\" (פ\"ד משחיטה הלי\"א). אליבא דהרמב\"ם יסוד הפסול דעכו\"ם הוא שאין במעשיו היתר שחיטה. וא\"כ צ\"ע שאם גמר ישראל את השחיטה למה לא חל היתר שחיטה על ידו<sup>188)</sup><i class=\"footnote\">לכאורה י\"ל דמכיון דהרמב\"ם תולה את ההלכה במ\"ד ישנה לשחיטה מתחילה ועד סוף ר\"ל דאסור כי חלק מעיקר השחיטה המתרת נעשה ע\"י עכו\"ם שאינו בר היתר שחיטה, אך אם לא יעשה העכו\"ם מעשה טריפה, כל השחיטה המתרת נעשית ע\"י הישראל. מאידך למ\"ד אינה לשחיטה אלא לבסוף ההיתר בא בסוף השחיטה כששחט ישראל ולפי' כשר ואין מעשה העכו\"ם פוסל, עיין בחולין (כט:), וצ\"ע.</i>. וצריכים לומר שגזיה\"כ ד\"ואכלת מזבחו\" מחדשת ששחיטת עכו\"ם אוסרת ולכן אוסרת שחיטת ישראל. ואילו בלי מעשה טריפה ליכא מעשה שחיטת עכו\"ם האוסרת והפוסלת, כי בלי מעשה טריפה ליכא מעשה שחיטה כלל, בדומה לדברי הט\"ז.",
            "והנה המחבר (ביו\"ד סי' ב' סעיף י\"א) פסק וז\"ל היו ישראל ופסול אוחזין בסכין ושוחטין פסולה עכ\"ל. ובש\"ך (שם אות ל') הקשה שלא מצינו כן אלא כשא' שוחט בכוונה לשם ע\"ז (חולין דף מ.) ולפיכך אוסר ופוסל את השחיטה של הישראל השוחט עמו. ואילו בסתם עכו\"ם ששחט בלי כוונה לשם ע\"ז שאסור משום דלאו בר שחיטה הוא, למה לא תועיל שחיטת ישראל ששחט עמו להכשיר את הבהמה והרי שניהם אחזו בסכין ושחטו ביחד. ולפי המבואר ברמב\"ם י\"ל דשחיטת עכו\"ם דעלמא מהווה מעשה שחיטה אלא שעכ\"ז יש חלות פסלות בשחיטתו, ולכן אף כשישראל אוחז בסכין ושוחט עמו חל פסול עכו\"ם והשחיטה נפסלת לגמרי.",
            "ויעויין בש\"ך (בנקודות הכסף שם) הסובר דנעשה תקרובת ע\"ז אף בשחיטת כל שהוא בקנה כשאינו מעשה טריפה. וצע\"ג בשיטתו שהרי שחיטת כ\"ש בקנה אינה מעשה שחיטה כלל ואין בזו תקרובת ע\"ז כלל. ויתכן דהש\"ך איירי באופן דדרך עבודתו של הע\"ז היה לשחוט כל שהוא בקנה ולפי' השחיטה לע\"ז אוסרת ואע\"פ שאינו מעשה שחיטה כלל. אבל סתימת הגמרא משמע דאפילו שלא בדרך עבודתו אסורה בשחיטת משהו, ושיטת הש\"ך צע\"ג, ודברי הט\"ז מסתברין טפי.",
            "<b>תוס' ד\"ה וסבר.</b> וז\"ל תימה כו' דדאין דינא דגרמי דכ\"ש דמחייב בדבר הגורם לממון כו' עכ\"ל. נראה שניתן לפרש את הדין דשורף שטר חוב חייב לשלם בב' אופנים: א) שמחויב לשלם משום שהזיק את השטר, והשטר נחשב לחפצא של ממון; ב) שמחויב לשלם מחמת שעכב את גביית החוב, וצריך לשלם בעד ההפסד של חסרון גביית החוב<sup>189)</sup><i class=\"footnote\">עיין בשיעורים לעיל (דף סב:) תוס' ד\"ה יצאו שטרות ולקמן (דף ק.) ד\"ה קונטרס דינא דגרמי לרמב\"ן.</i>.",
            "אליבא דקושית התוס' דינא דגרמי מחדש שמשלם בעד השטר דהיינו שאע\"פ שאין השטר גופו ממון מ\"מ מחמת דינא דגרמי נחשב השטר לחפצא של ממון. וכמו שדינא דגרמי קובע את השטר לחפצא של ממון ה\"ה שקובע דבר שאסור בהנאה לחפצא של ממון.",
            "<b>בא\"ד. וי\"ל דאיכא נמי סברא כו' שראוי השטר לכל העולם כו' אבל דבר הגורם לממון כמו שור הנסקל כו' אינו ראוי אלא לזה עכ\"ל.</b> ר\"ל שבאיסורי הנאה יש מפקיע של חלות דין ממון. ולזה אין דינא דגרמי מועיל. ואילו בשטר ליכא מפקיע אלא שהחפצא בעצמו אין גופו ממון. ומשו\"ה חל דינא דגרמי להחשיבו לחפצא של ממון כדי לחייב במזיק ובגניבה.",
            "והנה יש היכא תמצא שיכול אדם להרויח ממון מאיסה\"נ, שהרי מותר ליהנות ממנו שלא כדרך הנאה, וכן אפרו של איסה\"נ מותר בהנאה. אלא שע\"פ דין חלות השם דאיסה\"נ מפקיע את החלות דין של ממון ושוויות מהחפצא. ולכן אף דינא דגרמי אינו מועיל לקבוע חלות דין ממון בחפצא של איסה\"נ.",
            "<b>בא\"ד. וי\"מ כו' ממאי דמחייב ר\"מ בדינא דגרמי אין להוכיח שיחייב דו\"ה עכ\"ל.</b> נראה דר\"ל כפירוש השני לעיל בהבנת דינא דגרמי בשורף שטר חוב דהיינו ששריפת השטר נחשבת למעשה היזק מפני שעיכב את גביית החוב. ואין דינא דגרמי קובע שהשטר הוי חפצא של ממון. ולפיכך דינא דגרמי אינו מועיל לחייב דו\"ה כי חיוב דו\"ה חל דוקא בשטבח חפצא של ממון ולא בשטבח לדבר שהוא גורם הפסד ממון בעלמא."
        ],
        [
            "<b>תוס' ד\"ה סיפא.</b> וז\"ל קנס של אונס ופתוי אין יכול להוריש כו' משום דאותו דבר שהקנס יוצא ממנו דהיינו הבת אין יכול להורישו לבניו וכו'. מתוס' משמע שהחיוב של אונס ומפתה חל לכתחילה לבת אלא שהאב גובה ממנה. ומשו\"ה כשמת האב הבת בעצמה גובה את הקנס. ונראה שנחלקו בזה הרמב\"ם והראב\"ד וכדלהלן.",
            "עיין ברמב\"ם (פ\"ב מהל' נערה בתולה הלי\"ג) הפוסק דטענת הבת באונס מחייבת שבועת מודה במקצת. וז\"ל אמרה לו אנסת אותי והוא אומר לא כי אלא פתיתי הרי זה נשבע שבועת התורה על דמי הצער ומשלם בשת ופגם שהרי הודה במקצת הטענה עכ\"ל. ועיין בראב\"ד שהשיג וז\"ל אין כאן שבועה לפי שאין כאן תובע שהתשלומין אינן שלה עכ\"ל. ובכן נראה דאליבא דהרמב\"ם החיובים של אונס ומפתה חלים לכתחילה לבת אלא שהאב גובה אותם מדין שבח נעורים. ולפיכך הבת נחשבת לבעלת דבר ויכולה לטעון בבי\"ד. מאידך להראב\"ד החיובים של אונס ומפתה חלים ישיר לאב ולפיכך הבת אינה בעלת דבר לטעון<sup>190)</sup><i class=\"footnote\">עיין בחדושי הגר\"ח הלוי זצ\"ל על הרמב\"ם בהל' נערה בתולה וברשימות שיעורים לשבועות ונדרים ח\"ב (דף קנח - קנט) וברשימות לב\"ק ח\"א לעיל (דף רל\"ז).</i>.",
            "אמנם יתכן שאף הראב\"ד מודה שהחיובים של אונס ומפתה חלים לכתחילה לבת והאב זוכה במעשה הגבייה, ומ\"מ סובר שאין הבת בעלת דבר לטעון, כי סובר שטענת בעל דבר שייך רק כשבמציאות יש הפסד ונגיעת ממון לטוען. ומכיון דהאב זוכה בגביית הקנס אין לבת נגיעות של הפסד ממון כדי לטעון בדין.",
            "ועיין שם בסוף הראב\"ד וז\"ל ואם טען אביה אפשר שיהיה זה הדין עכ\"ל. ומספיקו נראה שסובר שהחיובים הם לבת, אלא שהאב גובה במציאות. ומשו\"ה יתכן שאין האב בעל דבר לטעון, כי הטענה של מודה במקצת צריכה להיות טענה ממי שהחיובים שלו, ואילו האב שזוכה בתשלומין במקום שהחיובים עצמם הם לבת, אינו בעל דבר לטעון.",
            "ולפי\"ז במכירת שטרות שביארנו כמה פעמים<sup>191)</sup><i class=\"footnote\">כגון לעיל (דף סז.) בענין יאוש ושינוי רשות אות א' וברשימות שיעורים לשבועות חלק שני (דף רמ\"ד) בביאור הראב\"ד (פ\"ו מהל' מכירה הלי\"ב). ועיין נמי ברא\"ש (כתובות פ\"ט אות י') בשם הר\"ת.</i> שעצם החיוב של החוב נשאר למוכר, אלא שהלוקח זוכה בזכות גביית התשלומין, הבעל - דבר לטעון בטענת מודה במקצת תלוי בנידון הנ\"ל.",
            "כאמור, הרמב\"ם פוסק שהבת תובעת ומחייבת שבועת מודה במקצת, וקשה הרי במשנה (למס' שבועות דף לו:) איתא שהאב הוא התובע המחייב שבועת הפקדון. ותירץ הגר\"מ הלוי זצ\"ל שדין מודה במקצת תלוי במי שמחייב את החיובים וזוהי הבת. מאידך כפירת שבועת הפקדון המהווה חלות דין גזילה תלוי' אך ורק במי שזוכה בממון ושמפסיד ממון מחמת הכפירה וזהו האב.",
            "<b>בא\"ד. ועוד נראה לר\"י כו' חייב אתה ליתן לו כו' צא תן לו וכו' עכ\"ל.</b> הר\"י מחלק בין דין ירושת קנס לבניו שמוריש את הקנס לבניו אחרי שהורו בי\"ד \"חייב אתה ליתן לו\" לבין דין חמשה חצאי בקר שנפטר מדו\"ה עד שיפסקו הדיינים \"צא תן לו\". ונראה שהביאור הוא שיש שני מיני גמר דין בקנס: א) גמר דין ראשון הגומר את חיובי הממון של קנס, דהיינו \"חייב אתה ליתן לו\"; ב) גמר דין שני לענין גביית הקנס דהיינו \"צא תן לו\". אחרי \"חייב אתה ליתן לו\" הממון של קנס נגמר ומורישו לבניו. מאידך הפטור של חמשה חצאי בקר מונע בי\"ד מלגבות קנס של ה' חצאי בקר. ומסתבר שמעשה גביית ב\"ד דהיינו הוראת \"צא תן לו\" גומרת את ממון הקנס לענין גבייה. כלומר ב\"חייב אתה ליתן לו\" חיוב הממון של קנס נגמר לכל מילי חוץ מלענין גביית ב\"ד. לענין גביית בית דין הקנס עדיין אינו ממון גמור. וב\"צא תן לו\" נעשה הקנס לממון גמור גם לענין גבייה.",
            "<b>בא\"ד. ור\"י הלבן מפרש וכו' עכ\"ל.</b> שיטת ר\"י הלבן שהאב אינו מחייב לעולם משום שעיקרו היה קנס, ואע\"פ שיורש מבתו לאחר שנעשה ממון בבי\"ד.",
            "והנה הרמב\"ם סובר (הל' שבועות פ\"ט ה\"ו) שתביעת שליח דעלמא מחייבת בשבועת העדות וז\"ל אין העדים חייבין בשבה\"ע עד שיכפרו וישבעו אחר תביעת בעל דין עצמו או שלוחו עכ\"ל. מאידך לענין שבועת הפקדון הצריך הרשאה וז\"ל (שם פ\"ז ה\"ו) אחד הנשבע לבעל הממון בעצמו או לשלוחו הבא בהרשאתו עכ\"ל. וביאור שיטתו ששבוה\"ע תלויה בתביעה בלבד ולזה מועילה שליחות פשוטה. מאידך שבוה\"פ אע\"פ דל\"צ תביעה (עיין במס' שבועות דף לב.), מ\"מ צריכה כפירה בפני בעל הממון, וכמבואר בלשון הרמב\"ם, ולכן צריכים הרשאה כי המורשה הוי בעל הממון. ודין זה נלמד מגזיה\"כ \"וכחש בעמיתו\" שדוקא הכחשה בפני גברא שהוא בעל ממון מחייב שבוה\"פ<sup>192)</sup><i class=\"footnote\">ורבינו זצ\"ל הסביר בשיעורים לשבועות (דף לא. ד\"ה שילח ביד עבדו) שהוא משום דרק הכחשה ושבועה בפני הבעלים מהווה גזילה וכדמבואר בספר הגר\"ח זצ\"ל (פט\"ז מאישות הל\"ה) שחיוב שבוה\"פ תלוי בחלות דין גזילה.</i>.",
            "ולפי\"ז נראה שהר\"י הלבן סובר שהמיעוט של עיקרו קנס אינו שהכחשת ממון כזה אינה מחייבת, אלא הוי דין בגברא, שהכחשה בפני בעל קנס אינה מחייבת קרבן שבועה. האב מופקע בתורת גברא מלהיות המחייב דשבוה\"פ מכיון דכלפיו הוי עיקרו קנס שהרי אצלו היה חיוב קנס בחיי הבת, ואע\"פ שהבת מתה אחרי ההעמדה בדין וירש ממנה ממון גמור מ\"מ האב מופקע מלחייב שבוה\"פ. ואילו כשמוריש אותו לבניו אחרי ההעמדה בדין הרי כלפיהם מעולם לא היה חלות חיוב קנס כי ירשו חיוב ממון, וכלפיהם הוי דבר שעיקרו ממון ולכן ליורשים יש חיוב שבוה\"פ.",
            "עי' בכתובות (דף מב.) שממון שעיקרו קנס נמעט מ\"וכחש בעמיתו כו' בתשומת יד וכו' מה אלו מיוחדין שהן ממון כו' יצאו אלו שהן קנס\". ויש להעיר למה הגמרא הזכירה את התחלת הפסוק \"וכחש בעמיתו\" דהא הו\"ל לגמ' להזכיר רק את סוף הפסוק \"בתשומת יד וכו'\" שהוא מקור הדרשה. ולפי הר\"י הלבן מובן שר\"ל שהמיעוט דעיקרו קנס הוי דין שחל ב\"וכחש בעמיתו\" כלומר שגברא זה אינו מחייב, כיון שתחילת החיוב כלפיו היה חיוב קנס, ושיטת ר\"י הלבן היא דמה\"ט האב לעולם אינו מחייב שבוה\"פ משום שמופקע כגברא מדין \"וכחש בעמיתו\"."
        ],
        [
            "<b>תוס' ד\"ה דאי.</b> ז\"ל ומיהו יש לדחות דתקרובת כו' עכ\"ל. תוס' מחלקים בין תקרובת ע\"ז שאסורה מדרבנן דלאו דידיה הוא לבין חולין שנשחטו בעזרה אליבא דמ\"ד דרבנן הוא דדידיה הוי. ונראה לבאר את החילוק ע\"פ שיטת בעה\"מ (פסחים ג. ברי\"ף) שהמקדש אשה בפסח בחמץ נוקשה שאסור בהנאה מדרבנן אין חוששין לקידושין, ומאידך המקדש אשה בחמץ גמור בשעה ששית שאסור מדרבנן חוששין לקידושין (פסחים ז א). ביאור שיטתו כי לפני חצות שהוא לפני זמן איסור חמץ מדאורייתא אין חלות שם איסור חמץ דאורייתא כלל, ובכן האיסור שהטילו הרבנן על חמץ בשעה ששית, אינו חלות שם איסה\"נ דחמץ שחל מדאורייתא אלא חלות שם איסור חדש, ולכן אינו איסה\"נ גמור וחוששין לקידושין. מאידך לאחר חצות כשחל שם איסור חמץ גמור מדאורייתא לענין תשביתו ודינים אחרים, התקנה דחמץ נוקשה היתה שיאסר נוקשה מדרבנן בחלות שם איסור של חמץ מדאורייתא, ולפיכך הוי איסה\"נ גמור ואינו שלו כמו חמץ דאורייתא ואין חוששין לקידושין.",
            "ולפי\"ז נראה לבאר את החילוק שבתוס' בין תקרובת ע\"ז לבין חולין שנשחטו בעזרה. בתקרובת ע\"ז מכיון שיש חלות שם איסור אכילה מדאורייתא תקנת הרבנן היתה לאסור הנאת תקרובת עם שם איסור מדאורייתא, ועקב כך חלים מדרבנן כל דיני איסה\"נ מדאורייתא ופקע כל חלות ממון בעלים כבאיסה\"נ דאורייתא. מאידך אין חלות שם איסור מדאורייתא בחולין שנשחטו בעזרה בכלל, והחכמים הם שחידשו את כל שם האיסור של חולין שנשחטו בעזרה, ומשום כך לא הטילו עליו כל הדינים של איסה\"נ מדאורייתא אלא דין איסה\"נ בעלמא והוי ממון בעלים וחוששין לקידושין.",
            "התוס' הוכיחו בסופם שתקרובת ע\"ז אסורה באכילה מדאורייתא ממה דשחיטת ע\"ז הוי' שחיטה שאינה ראויה ואילו מעשה שבת שאסור מדרבנן מיקרי שחיטה ראויה, ומוכח שאיסור אכילת תקרובת ע\"ז מדאורייתא הוא. ולכאורה צ\"ע, הלא התוס' בעצמם סוברים שניתן לחלק בין שני סוגי איסורים מדרבנן, וא\"כ יתכן שתקרובת ע\"ז אסורה באכילה מדרבנן ומ\"מ חמורה היא ממעשה שבת. וי\"ל ע\"פ הנ\"ל, דאילו היתה תקרובת ע\"ז מותרת באכילה מדאורייתא, אזי מכיון שאין בתקרובת שם איסור מדאורייתא, והריהו איסור חדש מדרבנן, בדומה למעשה שבת המהווה חלות איסור חדש מדרבנן, הו\"ל שחיטה ראויה. ומזה שתקרובת הוי שחיטה שאינה ראויה קבעו התוס' שמוכרח שתקרובת ע\"ז אסורה מדאורייתא, ומאחר שנאסרת בשם איסור דאורייתא משו\"ה הוי' שחיטה שאינה ראויה, ודו\"ק.",
            "<b>גמ'. עד זומם אביי אמר למפרע הוא נפסל רבא אמר מכאן ולהבא הוא נפסל.</b> צ\"ע במחלוקת בין אביי ורבא שהרי משהוזמו העדות הוברר הדבר למפרע שהעידו לשקר ושעברו על הלאו דלא תענה ברעך עד שקר בשעת הגדת העדות, וא\"כ פשיטא דנעשו רשעים ופסולים למפרע שהרי עברו בשעת ההגדה על העבירה של עדות שקר.",
            "ואמר הגר\"ח זצ\"ל שעבירת הלאו ד\"לא תענה\" בעצמה אינה פוסלת משום דהו\"ל לאו שאין בו מעשה שאין לוקין עליו<sup>193)</sup><i class=\"footnote\">והא דלוקין כשהעידו בבן גרושה והוזמו דייק הגר\"ח זצ\"ל דלהרמב\"ם אין זה משום לא תענה אלא מהלכה מיוחדת דלוקים בד' דברים אלו בלבד - בבן גרושה, בחיוב גלות, בחיוב כופר, ובעבד עברי - והוא ע\"פ הפסוק והצדיקו את הצדיק והרשיעו את הרשע דכ\"כ הרמב\"ם (פ\"כ מהל' עדות הל\"ח) וז\"ל וארבעה דברים אלו מפי הקבלה הן עכ\"ל עיי\"ש ובשיעורים לקמן (עד:) על התוס' ד\"ה הוה.</i>, ורק לאו שלוקין עליו פוסל לעדות וכדאיתא ברמב\"ם (פ\"י מהל' עדות הל' ב') וז\"ל אי זהו רשע כל שעבר עבירה שחייבין עליו מלקות זהו רשע ופסול עכ\"ל. ולכן פסול עד זומם לעדות הוי פסול מיוחד ופסולו הוא מחמת חלות ההזמה דנקרא \"עד חמס\" בפרשת הזמה (דברים י\"ט: ט\"ז) וכתיב (שמות כ\"ג: י\"א) אל תשת ידך עם רשע להיות עד חמס. לרבא השם של עד זומם חל בשעת גמר הדין ולכן נפסל רק מכאן ולהבא שהפסול עדות חל בו בשעה שחל השם של עד זומם. ולפי\"ז יוצא שבבא הרוג ברגליו העד שהעיד לשקר לא יפסל לעדות שהרי לא הוזם, והעבירה של עדות שקר בעצמה אינה פוסלת ורק חלות השם של עד זומם פוסל.",
            "מאידך אביי סובר שעד זומם למפרע הוא נפסל. אליבא דאביי י\"ל שמעשה העבירה של עדות שקר פוסלת ולפיכך פסול למפרע. ויוצא שבבא הרוג ברגליו העדים פסולים למפרע משעת העבירה של עדות שקר. מאידך י\"ל שגם לאביי רק חלות השם של עד זומם פוסלת לעדות וס\"ל שחלות השם חלה למפרע. ולפי\"ז בבא הרוג ברגליו יהיו העדים כשרים כי רק עדים זוממים נפסלים למפרע.",
            "ישנם מקורות אחרים ליסוד הגר\"ח זצ\"ל בפסול עד זומם:",
            "א) במס' מכות (ה:) שנינו: ר\"ע אומר לא בא השלישי להקל אלא להחמיר עליו ולעשות דינו כיוצא באלו, וא\"כ ענש הכתוב לנטפל לעוברי עבירה כעוברי עבירה כו' עכ\"ל. וכתב הנ\"י וז\"ל פירש הר\"י בן גיאות דאם הוזמו השנים אע\"פ שלא הוזם השלישי נעשו כולם זוממין וענש הכתוב השלישי שנטפל לשנים שעברו והעידו שקר וכו', עכ\"ל. ויפלא, הרי השלישי לא עבר על עבירה של עדות שקר ולמה יענש<sup>194)</sup><i class=\"footnote\">עי' בתומים סי' ל\"ח ובשאגת אריה על מס' מכות שהקשו כן, ותירצו שמאחר שמצריכים שיראו העדים זה את זה ואחרת הרי הן שתי עדויות, מוכרחים איפוא להסיק שהעד השלישי אמר שהוא ראה את שני העדים האחרים, וא\"כ גם הוא העיד עדות שקר. ונראה דעכ\"ז לא העיד לשקר לחייב את הנידון, אלא שהשקר שהעיד שראה את האחרים מצרפו לכת הזוממים, ומחוייב משום חלות השם דעד זומם, וכביאור הגר\"ח זצ\"ל.</i>. וביאר הגר\"ח זצ\"ל שטעמו דמכיון שהשלישי הצטרף לכת הזוממים חל בו השם של עד זומם בשעה שהוזמו האחרים שבכת, וחייב מדין חלות השם של עד זומם שחל בגברא ולא משום עונש עבירת לא תענה שהרי הוא לא עבר בעבירה.",
            "ב) הרמב\"ם פסק (פ\"כ מהל' עדות הל' ד') וז\"ל ואין לעדים זוממין שגגה לפי שאין בה מעשה, לפיכך אין צריכים התראה כמו שבארנו, עכ\"ל. והשיג עליו הראב\"ד, וז\"ל זה הטעם לא ידעתי מהו וכו' א\"כ מגדף לדעת חכמים לא יהא צריך התראה, עכ\"ל. ולכאורה דברי הרמב\"ם תמוהים וכפי שהשיג עליו הראב\"ד, מ\"ש עדים זוממים שנענשים בלי התראה ממגדף. ואמר הגר\"ח זצ\"ל שיש לחלק שהרי במגדף מעשה העבירה מחייבו ואין אדם נענש עבור מעשה עבירה בלי התראה, ואילו בעדים זוממים אין מעשה העבירה עצם המחייב, אלא המחייב הוא חלות השם של עד זומם שחל בגברא בכל אופן ואפילו בשוגג, ולפיכך נענשים בשוגג ואפילו בלי התראה, ולכך התכוון הרמב\"ם.",
            "ג) עיין בש\"ך (חו\"מ סי' ל\"א ס\"ק א') שמביא מחלוקת בין חכמי בריסק בשני עדים שהכחישו זה את זה חד כנגד חד אם פסולים הם להעיד ביחד בעדות אחרת או לא. וצ\"ע דממ\"נ חד מינייהו העיד לשקר ופסול לעדות משום שעבר על איסור לא תענה והיאך יכולים להעיד ביחד בעדות אחרת.",
            "ונראה לכאורה מכאן ראייה ברורה ליסוד הגר\"ח זצ\"ל שאין מעשה העבירה של לא תענה ושל הגדת עדות לשקר פוסל להעיד, אלא חלות השם של עד זומם בגברא או חלות השם של עד מוכחש בגברא. שם זה חל רק ע\"י הכחשה<sup>195)</sup><i class=\"footnote\">עיין במסכת ב\"ב (דף לא:) ובשיעורים כאן על תוס' (עב:) ד\"ה אין.</i> או הזמה מפי שני עדים ולא ע\"י הכחשת עד א'. ולפיכך חד כנגד חד מצטרפים אח\"כ לעדות אחרת<sup>196)</sup><i class=\"footnote\">עיין בכתובות (דף כב:) ומחנה אפרים הל' עדות סי' ו', וע\"ע ברמב\"ם (פי\"ב מהל' גירושין הל\"ט). ולפי דברי רבינו על פי יסוד הגר\"ח זצ\"ל הרמב\"ם שם מבואר.</i>.",
            "אך נראה שיש דרך אחרת לבאר את המחלוקת שבש\"ך, והוא לפי ביאור הגר\"ח זצ\"ל בדין כל מקום שהאמינה תורה עד א' הרי הוא כשנים, ואם עד א' העיד שמת בעלה אין עד שני יכול להכחישו אח\"כ ולהעיד שלא מת, וה\"ה בעד סוטה שהעיד שנטמאה או עד א' בעגלה ערופה שהעיד שראה את מי שהרג את החלל שאין אחר יכול להכחיש את הראשון. וכל זה בשהעידו בזה אחר זה, ואילו כשהעידו בבת אחת עדותן בטילה. ואמר הגר\"ח זצ\"ל שההבדל בין בבת אחת לבזה אחר זה מוסבר עפ\"מ שכתב הש\"ך ביו\"ד (סי' קכ\"ז ס\"ק י\"ד) שכל א' משלשת הדברים האלה הו\"ל מעיקרא דדינא דבר שבערוה או דיני נפשות הזקוק דוקא לשני עדים אלא שעד א' נאמן בנאמנות מיוחדת במקום שנים. והם עדות שמת בעלה, עדות שסוטה נטמאה, ועדות בעגלה ערופה שראה את ההורג. מאידך העד אחד שהעיד שלא מת, או שלא נטמאה, או שלא ראית, אינו נאמן כי עדותו הוי דבר שבערוה או דיני נפשות הזקוק להעדאת שנים, ועד אחד אינו נאמן להעיד בו. בד\"א כשבאו להעיד בזה אחר זה, אבל אם באו להעיד בבת אחת הו\"ל העד שמעיד שמת בעלה, או שנטמאה, או שאני ראיתי את ההורג, עד מוכחש ע\"י עד אחד ועד אחד בהכחשה לאו כלום הוא. אמנם דין זה של הכחשה חל דוקא כשבאו בבת אחת להעיד, ואילו בזה אחר זה, מאחר שהראשון כבר נתקבלה עדותו ונאמן במקום שנים אין לשני שבא אחריו הכח להכחישו ומאחר שכלפי השני הו\"ל דבר שבערוה או דיני נפשות ולכן אינו נאמן בו. כל זה בנוגע לשלושת המקרים האלו (מיתת הבעל, סוטה, ועגלה ערופה), ואילו באיסורין בעלמא שעד א' נאמן בו בין לאסור ובין להתיר אפילו בשבאו בזה אחר זה חל דין הכחשה ועד א' בהכחשה לאו כלום הוא. יוצא אליבא דהגר\"ח זצ\"ל שבמקום שחל דין עד אחד בהכחשה לאו כלום הוא, ליכא אפילו קבלת עדות וכאילו לא העידו כלל<sup>197)</sup><i class=\"footnote\">עיין בחדושי רבינו חיים הלוי על הרמב\"ם (פ\"ט מהל' רוצח הלי\"ד).<br>עיין ברמב\"ם (פי\"ב מהל' גירושין הלי\"ט) שכשע\"א אומר מת בעלה וע\"א אומר לא מת ונשאת לעד שהעיד שמת ואמרה ברי לי שלא תצא. והרב המגיד הביא שהרמב\"ן חולק עליו וסובר שבחד כנגד חד לא מהני ברי שלה שהרי עד אחד בהכחשה לאו כלום הוא וכמאן דליתנהו דמי. ולפי\"ז צ\"ע ברמב\"ם לפי הסבר הגר\"ח זצ\"ל.</i>.",
            "לפי\"ז מיושבת שיטת חכמי בריסק הנ\"ל בדרך אחרת, כי מאחר שמדובר בעד אחד כנגד עד אחד בנוגע לשבועה, שעד א' נאמן לשבועה בין לחיוב ובין לפטור (אם תופסים שעד א' מועיל לפטור שבועה כמו שמועיל לחייב שבועה), אין עד אחד עדיף מחבירו, והו\"ל חד כנגד חד בהכחשה ועד א' בהכחשה לאו כלום הוא - כלומר שעצם קבלת העדות בטלה וכאילו לא העידו כלל. ומפני שחל דין הכחשה וכאילו לא העידו כלל אין נפסלים לעדות אחרת. רק בתרי כנגד תרי שעדותם חלה למרות ההכחשה אמרינן שהכת שהעידה לשקר בבי\"ד פסולה לעדות אחרת. מאידך בחד כנגד חד שעצם קבלת העדות בטלה - שהרי עד אחד בהכחשה לאו כלום הוא - לא נפסלו ולפיכך כשרים לעדות אחרת<sup>198)</sup><i class=\"footnote\">עיין במס' שבועות (דף מז: - מח א) ז\"ל מתיב רב הונא בר' יהודה אחד אומר גבוה ב' מרדעות כו' ואחד אומר ה' עדותן בטלה ומצטרפין לעדות אחרת, מאי לאו לעדות ממון כו' עכ\"ל. ועיי\"ש בפרש\"י (ד\"ה מאי לאו) שכ' וז\"ל מאי לאו מצטרפין לעדות ממון, כל אחד מהן כשר להעיד עם עד אחר בעדות ממון ואע\"פ שידענו שאחד פסול וקשיא לרב חסדא עכ\"ל. ומהסוגיא שם מוכח שבשני עדים שהכחישו זה את זה בבדיקות כל א' וא' נפסל לעדות אחרת אליבא דרב חסדא הסובר כן בתרי כנגד תרי. וצ\"ע דבשלמא אם ננקוט שהגדת עדות לשקר בעצמה פוסלת ואפילו כשנודעת ע\"י הכחשת חד כנגד חד שפיר י\"ל כי אף בהכחשה בבדיקות נודע שא' מהעדים העיד לשקר ונפסל. ברם אליבא דחכמי בריסק הסוברים שעד א' בהכחשת עד א' לא נפסל קשה דלמה יפסלו העדים שהכחישו זה את זה בבדיקות חד כנגד חד.<br>וי\"ל דהיכא אמרינן בחד כנגד חד דעד א' בהכחשה לאו כלום הוא היינו בכגון שהכחישו העדים זה את זה בעיקר עדותן, בדרישה וחקירה או בעצם המעשה, ובהכחשה הזאת אמרי' עד א' בהכחשה לאו כלום הוא וכאילו לא העידו כלל ולפיכך לא נפסלו. אבל כשהכחישו זה את זה בבדיקות בלבד אך לא בדרישה וחקירה עדותן הוי' עדות, ולפיכך מאחר שעכ\"פ העיד א' מהם לשקר נפסלו שניהם לעדות אחרת אליבא דרב חסדא.<br>אבל כ\"ז נכון אליבא דהביאור השני שבשיעורים דעד א' בהכחשה לאו כלום הוא, ר\"ל שאין כאן חלות הגדת עדות כלל. מאידך אליבא דהביאור הראשון שבשיעורים, והוא לפי ביאור הגר\"ח זצ\"ל ברמב\"ם שכדי ליצור את חלות השם עד זומם ועד מוכחש שבגברא צ\"ל הכחשה והזמה דוקא ע\"י שני עדים, ועדות שקר כשלעצמה לא פוסלת, קשה דה\"ה שהכחשת עד א' בעצמה אינה פוסלת כי אינה יוצרת את חלות שם הפסול דעד זומם ועד מוכחש שבגברא. ולכן צ\"ע, שאם הכחישו שני העדים זה את זה בבדיקות למה יפסלו, שאע\"פ שהעידו לשקר, אך עכ\"פ לא הוכחשו ולא הוזמו ע\"י שני עדים אחרים, וא\"כ שניהם צ\"ל כשרים לעדות אחרת, מאחר שלא חל בהם הפסול דעד מוכחש או עד זומם, וצע\"ג.</i>.",
            "ד) עיין בש\"ך (סי' ל\"ח ס\"ק ב') בדין הזמה שלא בפניהם, שהריב\"ש (סי' רס\"ו) סובר שהעדים נפסלים להעיד, והש\"ך סובר שלא נפסלים (עיי\"ש בנתיבות ס\"ק ב' שכ' שני ביאורים בש\"ך). ונראה דבין הש\"ך ובין הריב\"ש סוברים שהמזימים נאמנים ועדות הראשונים בטלה לגמרי. (לקמן בשיעורים יבואר דבזה פליגי רש\"י עם הרמב\"ם). והמחלוקת היא בפסול העדים להעיד מכאן ולהבא. ובוודאי העדים העידו לשקר ולכן לריב\"ש הם פסולים. מאידך הש\"ך סובר דלא חל עליהם שם עד זומם כי שם עד זומם חל רק בהזמה בפניהם, ולכן אם הוזמו שלא בפניהם כשרים הם להעיד. ולפ\"ז בבא הרוג ברגליו, שבודאי העדים עברו על הלאו של לא תענה והעידו לשקר, אך לא חל עליהם שם עד מוכחש ועד זומם - כי שם זה חל רק ע\"י הכחשה או הזמה בעדים - ג\"כ יש מחלוקת בין הש\"ך והריב\"ש.",
            "ה) כתב בעה\"מ (למס' כתובות דף ח: ברי\"ף) שאין הזמה בשטר וז\"ל אין הזמה לעולם לשלם ממון אלא בעדות על פה עכ\"ל. ויש לבאר את דבריו בשני אופנים: א) בשטר אין הגדת וקבלת עדות בב\"ד<sup>199)</sup><i class=\"footnote\">עיין חי' הגר\"ח על הרמב\"ם (פ\"ג מהל' עדות הל\"ד).</i> והפרשה של הזמה נאמרה רק בעדות שהעידו בב\"ד. ב) רק כשיש עדות אמת חל דין עדות שבשטר שהיא כשרה, ואילו בעדות שקר אין גזיה\"כ של שטר, ופסולה מדין מפיהם ולא מפי כתבם, ולכן אין חלות הזמה כי בטלה כל הגדת העדות שבשטר מעיקרה. ויתכן נ\"מ בין שני הפירושים בעדי שטר שהוזמו אם כשרים לעדות אחרת (עי' ש\"ך סי' ל\"ח ס\"ק ב'). לפי' השני, הרי לא העידו בכלל, וכאילו כתבו איגרת לב\"ד, ולכן כשרים. מאידך לפי' ראשון, אף שאין חיוב הזמה מ\"מ יתכן שהעדים פסולים שהרי העידו לשקר. אלא דאפילו לצד זה נראה שיפסלו רק אם ננקוט שהגדת עדות שקר בעצמה פוסלת לעדות. מאידך אליבא דהגר\"ח זצ\"ל עדות שקר בעצמה אינה פוסלת אלא דוקא חלות השם של עד זומם שחל בגברא פוסל, וא\"כ עדי שטר שהוזמו לא יפסלו שאע\"פ שנודע שהעידו לשקר מ\"מ מאחר דלאו בני הזמה נינהו לא חל שם עד זומם בגברא ולא נפסלו.",
            "יש להקשות לפי בעה\"מ למה לא יפסלו שטרות דעלמא משום הפסול של עדות שאי אתה יכול להזימה. תירץ הגר\"ח זצ\"ל דדין עדות שאי אתה יכול להזימה הוא דין בקבלת עדות בבי\"ד - שאין ב\"ד מקבלין עדות שאאי\"ל - ולכן אינו חל בשטר שאין עדותו תלויה בקבלה בפני בי\"ד.",
            "ו) עיין בתוס' למעלה (דף כב: ד\"ה בגדי כו') בשם ר\"ת וז\"ל דבכל מקום מיתה לזה ותשלומין לזה פטור לבד מעדים זוממים דבעינן שיתקיים כאשר זמם בכל אחד ואע\"ג דבעדים זוממים נמי כשהוא מיתה ותשלומין לאחד פטור התם משום דבההוא גברא מתקיים כאשר זמם כו' עכ\"ל. דבריהם מחוסרים ביאור.",
            "ונראה דלפי יסוד הגר\"ח זצ\"ל ניתן לבאר את שיטת ר\"ת. הנה למעלה בשיעורים לב\"ק חלק א' (לדף ד. בתוס' ד\"ה כראוי אדם) הסברנו שיש שני דינים בקלבד\"מ: א) דין פטור; ב) דין שהעונש החמור כולל את העונש הקל<sup>200)</sup><i class=\"footnote\">עי' בקצוה\"ח סי' כ\"ח אות א' ובקובץ שיעורים כתובות אות צ\"ג.</i>. והעלינו שם שברוצח בשוגג חל דין פטור קלבד\"מ ואילו ברוצח במזיד חל דין הכולל. לאור זה יש להבין את החילוק בין מיתה לזה ותשלומין לזה לבין מיתה ותשלומין לחד. במיתה ותשלומין לחד יש לומר שעונש המיתה החמור כולל את תשלומי הממון הקל שכן שני החיובים חלים מחמת אותו גברא המחייב. מאידך במיתה לזה ותשלומין לזה א\"א לומר שהממון נכלל במיתה כי שני אנשים שונים מחייבים. כאן דין קלבד\"מ חל רק מדין פטור תשלומין בלבד. ובכן ר\"ת סובר שבאותם חיובי מיתה שבתורה שמעשה העבירה הוי המחייב שני הדינים של קלבד\"מ חלים - דין הפטור ודין הכולל, ולכן חל דין קלבד\"מ אף במיתה לזה ותשלומין לזה. מאידך בעדים זוממים מעשה העבירה אינו המחייב, אלא הם חייבים מחמת חלות השם של הזמה שחל בגברא. ולפי\"ז מסתבר שדין הפטור של קלבד\"מ - במיתה לזה ותשלומין לזה - אינו חל בעדים זוממים כי הפטור של קלבד\"מ חל דוקא בחיובי עונשין משום מעשה עבירה. יסוד הפטור הוא מחמת מעשה העבירה המחייב את העונש החמור שחל כפוטר של העונש הקל. אך אין פטור זה חל במחייב של הזמה שהוא חלות שם הזמה שחל בגברא. רק הדין השני של קלבד\"מ - דין הכולל - חל בעדים זוממים. ולכן דוקא הדין דקלבד\"מ באופן של מיתה וממון לחד חל כי העונש החמור כולל את העונש הקל.",
            "אך יתכן לבאר את שיטת רבינו תם גם בלי היסוד של הגר\"ח זצ\"ל דהנה העדים העידו לשקר לענין מיתה ולענין ממון באותו מעשה הגדה המהווה רשעה אחת של עדות שקר. דין הפטור של קלבד\"מ חל רק כשיש שתי רשעויות - דהיינו שני מעשי עבירה שונים. ובעדים זוממים שיש רק מעשה עבירה אחת של עדות שקר לא חל הפטור של קלבד\"מ שחל במיתה לזה ותשלומין לזה דעלמא. מאידך דין הכולל של קלבד\"מ חל אף בעדים זוממים ואף על פי שיש רק עבירה אחת, ולכן חל דין קלבד\"מ רק במיתה ותשלומין לחד שהוא חלות דין הכולל דבקלבד\"מ.",
            "<b>גמ'. עד זומם חידוש הוא.</b> יש לחקור האם המזימים נאמנים כנגד המוזמים כי עדותן היא על גופן של העדים הראשונים בדומה לעדות ד\"רשעים אתם\", או דלמא שהזמה בעצם היא כהכחשת המעשה אלא שגזיה\"כ שהכת השניה נאמנת להכחיש את הראשונה<sup>201)</sup><i class=\"footnote\">עיין בנתיבות המשפט (סי' ל\"ח ס\"ק ב').</i>.",
            "ונראה שבחקירה זו חלוקים הטור והרמב\"ם. הטור כותב (חו\"מ סי' ל\"ד) וז\"ל ומפני זה האחרונים נאמנין כיון שמעידין על גופן של העדים והוי כאילו העידו עליהן שהרגו הנפש או שחללו שבת והן אינן נאמנין על עצמן לומר לא עשינו כך וכך עכ\"ל. אליבא דהטור חלות עדות דהזמה היא על גוף העדים ולפיכך המזימים נאמנים.",
            "ועיין ברמב\"ן בפירושו על התורה (דברים י\"ט: י\"ח) שגם כן פירש כדאיתא בטור וז\"ל לא פירש הכתוב איך יודע שהוא עד שקר כו' וע\"כ באה הקבלה הנאמנת ופירשה כי ההזמה תהיה כשיאמרו והלא ביום פלוני עמנו הייתם, והטעם מפני שהעדות הזו על גופם של עדים והם אינם נאמנים על עצמם לומר לא עשינו כך שהרי יכולים הללו לומר עליהם שהרגו את הנפש או שחללו את השבת עכ\"ל.",
            "ולכאורה פירוש הרמב\"ן והטור אזיל כפי מה דקי\"ל כאביי דלמפרע הוא נפסל ולכן אין נאמנות העדים המזימים גזיה\"כ וחידוש אלא סברא כי העידו על גופם של העדים הניזומים. אך פירוש זה קשה לומר ברמב\"ן שהרי הוא עצמו כתב (שם פסוק י\"ט) וז\"ל כאשר זמם ולא כאשר עשה מכאן אמרו הרגו אין נהרגין לשון רש\"י מדברי רבותינו והטעם בזה בעבור כי משפט העדים המוזמין בגזרת השליט שהם שנים ושנים, והנה כאשר יבואו שנים ויעידו על ראובן שהרג את הנפש ויבואו שנים אחרים ויזימו אותם מעדותם צוה הכתוב שיהרגו, כי בזכותו של ראובן שהיה נקי וצדיק בא המעשה הזה, אילו היה רשע בן מות לא הצילו השם מיד ב\"ד כו' עכ\"ל. וצ\"ע שהרי כאן פירש הרמב\"ן שנאמנות המזימים גזירת הכתוב היא ולא מסברא ודבריו אלה סותרים לכאורה מש\"כ בפסוק י\"ח.",
            "ונ\"ל שיש הבדל גדול בין פלוני חלל את השבת לבין עמנו הייתם כי בהזמה אינו מעיד על פסלות העד באופן ישיר כבחילול שבת, אלא על העובדא שהעד לא היה שם בשעת המעשה. ובעצם אין זה אלא מין הכחשת המעשה, ואין הבדל בין עדות שהלוה או המלוה היה עמנו לבין עדות שהעדים היו עמנו, אלא שהתורה חידשה שהזמה נחשבת כעדות על גוף העדים, וכאילו העידו שחיללו את השבת. יוצא שהרמב\"ן מודה שהזמה גזיה\"כ וחידוש הוא, וכדאיתא בגמ' אליבא דרבא אלא שהרמב\"ן מגדיר את החידוש, שהמזימים נאמנים משום שנחשבים ע\"פ חדוש דין התורה כמו עדים שהעידו על גוף העדים הראשונים, ולא על המעשה, ולפי' נאמנים להזימם.",
            "ונראה שיש להביא ראייה לדברי הרמב\"ן והטור מהגמרא לקמן (דף עג.) דאסהידו ביה תרי בחד. דיעויין בתוס' שם (ד\"ה דאסהידו) שפירשו דמיירי בעדות מיוחדת וכגון שהעידו אחד מחלון זה וא' מחלון זה ולכן הוי תרי כנגד חד, ומוכח לכאורה כרמב\"ן והטור שהזמה חלה על גופן של העדים המוזמים, שאילו היתה הזמה מין הכחשת המעשה אזי היה בדין שתצטרף העדות המיוחדת להכחיש את המזימים דבנוגע לעיקר המעשה קיי\"ל בסנהדרין (ל.) שמצטרפים עדי עדות מיוחדת לכת אחת והיה נידון כתרי כנגד תרי וכהזמה דעלמא. ועיין לקמן בשיעורים בתוס' ד\"ה דאסהידו, ואכמ\"ל.",
            "מאידך הרמב\"ם כתב בפ' י\"ח מהל' עדות (הל' א' - ג') וז\"ל מי שהעיד בשקר ונודע בעדים שהעיד בשקר זהו שנקרא עד זומם כו' במה דברים אמורים בעדים שהוזמו, אבל שתי כתות המכחישות זו את זו ואין כאן עדות אין עונשין את אחת מהן לפי שאין אנו יודעים מי הוא הכת השקרנית. ומה בין הכחשה להזמה, ההכחשה בעדות עצמה, זאת אומרת היה הדבר הזה וזאת אומרת לא היה הדבר הזה כו' וההזמה בעדים עצמן כו' וזו שהאמינה תורה עדות האחרונים על העדים הראשונים גזרת הכתוב הוא עכ\"ל. אליבא דהרמב\"ם אין בעדות המזימים חלות עדות על גופן של העדים המוזמים אלא הכחשת ספור המעשה, והא דנאמנים המזימים הוא משום גזיה\"כ, שלא כהטור והרמב\"ן.",
            "והנה הרמב\"ם חידש חידוש עצום כשכתב שבהכחשה דעלמא \"אין עונשין אחת מהן לפי שאין אנו יודעים מי היא הכת השקרנית\", דבפשטות ר\"ל דבעצם הכחשה כהזמה דמיא ויש בה מחייב דעונש \"כאשר זמם\", אלא דליכא עונש בהכחשה כי יש ספק מי הוא הכת השקרנית. ואליביה חידוש הדין של הזמה הוא להכריע את הספק לטובת הכת השניה, ואילו בהכחשה נשאר הספק. יוצא שלרמב\"ם הכחשה והזמה שוות הן בעיקר חלות דינם, אלא שבהכחשה יש ספק איזו הכת המוכחשות המחוייבת בעונש כאשר זמם, ובהזמה ליכא ספק. ואליביה הזמה היא דין מיוחד של הכחשה שיש גזיה\"כ הנותנת נאמנות לכת השניה. אבל עצם חלות ההזמה שוה לחלות הכחשה. יוצא שהרמב\"ם חולק על הטור הסובר שעיקר חלות העדות דהזמה ושל הכחשה שונות שהרי לטור הזמה מהווה עדות על גופן של העדים והכחשה מהווה עדות על המעשה.",
            "ועיין ברמב\"ם (פי\"ח מהל' עדות הל' ה') שכ' וז\"ל ועדים שהוזמו שלא בפניהם הרי הוכחשו, לפיכך אם מתו העדים שהזימום קודם שיזימו אותם בפניהם אין כאן עדות שהרי הכחישו זה את זה עכ\"ל. ומשמע דסובר דהו\"ל תרי כנגד תרי. אך הריב\"ש (סי' רס\"ו) סובר דעדות כת הראשונה הניזמת שלא בפניה בטלה דמוזמים הם בגופם אלא שפטורים מעונש כאשר זמם. וכן כתב רש\"י בכתובות (דף כ. ד\"ה וכשם שאין מזימין העדים אלא בפניהם) וז\"ל שהרי הם באין לחייבן כדי לעונשן או נפש או ממון והתורה אמרה והועד בבעליו יבא בעל השור ויעמוד על שורו עכ\"ל. ונראה שרש\"י והריב\"ש ס\"ל כדעת הטור שעדות ההזמה חלה על גוף העדים, ולכן בנוגע לנאמנות הזמה שלא בפניהם שוה להזמה בפניהם שהמזימים נאמנים, ודין בפניהם נאמר רק לענין חיוב כאשר זמם ולא לביטול עדות הראשונים. אך פשטות דברי הרמב\"ם אינה כן אלא שגם ביטול העדות חל משום דין הזמה ומגזיה\"כ, ומאחר דשלא בפניהם אין גזיה\"כ דהזמה לפיכך לא חל גם ביטול העדות והו\"ל תרי כנגד תרי.",
            "<b>רש\"י ד\"ה בטלה כל העדות. וז\"ל ואהכי לא מחייבי אלא אעמנו הייתם שסתרו גופה של עדות עכ\"ל.</b> צ\"ע, מהו ההו\"א שברש\"י לחייב את הכת דטביחה בכאשר זמם, הרי לא הוזמו כלל.",
            "ונראה שרש\"י סובר כרמב\"ם הנ\"ל שהמחייב של כאשר זמם אינו העדות על גופן של העדים (כטור), אלא ביטול העדות ע\"י הזמה. ולפיכך הקשה רש\"י שמאחר שעדות הטביחה נתבטלה ע\"י הזמת הגניבה יתחייבו עדי הטביחה בכאשר זמם. ותירץ דלא סתרו גופה של עדות.",
            "ונראה שיש לפרש את תירוצו בשני אופנים: א) שחוזר מההו\"א ומתרץ כטור שהמחייב של הזמה הוא העדות על גופן של העדים<sup>202)</sup><i class=\"footnote\">וכנ\"ל בשיעורים בנוגע להזמה שלא בפניהם שרש\"י סובר כסברת הטור.</i>. ב) רק בביטול עדות שיש בה עדות שקר חל חיוב כאשר זמם. מאידך בביטול עדות כשלא העידו עדות שקר אין דין כאשר זמם, ולפיכך אע\"פ שנתבטלה עדות הטביחה עכ\"ז עדי הטביחה לא העידו שקר ולכן אין דין כאשר זמם. ויעויין ברמב\"ם (פ' י\"ח מהל' עדות הל' א') ז\"ל מי שהעיד בשקר ונודע בעדים שהעיד בשקר זהו שנקרא עד זומם עכ\"ל, ר\"ל דלא כל ביטול עדות קובע דין הזמה אלא דוקא ביטול עדות כשהעידו לשקר.",
            "<b>תוס' ד\"ה אין.</b> בב\"ב (דף לא:) פליגי רב חסדא ורב הונא בתרי כנגד תרי, דרב הונא אמר זו באה בפני עצמה ומעידה וזו באה בפני עצמה ומעידה, ורב חסדא אמר בהדי סהדי שקרי למה לי. וכתב הרשב\"ם (ד\"ה וזו) וז\"ל וטעם דרב הונא משום דאוקי גברא אחזקיה ולא תפסלינהו מספק. ורב חסדא אמר בהדי סהדי שקרי למה לי ולא יעידו בשום עדות בעולם דאוקי ממונא אחזקיה ולא תוציאנו מספק שמא העדים פסולים עכ\"ל. ונראה שאם ננקוט דלאביי מעשה העבירה של עדות שקר הוא הפוסל, המחלוקת בין רב חסדא ורב הונא מבוארת דפליגי בספק פסול העדים אם אזלינן בתר חזקת כשרות או לא. ואילו לרבא הסובר שרק חלות שם עד זומם בגברא פוסלת, צ\"ע למה יפסלו העדים בהכחשה בעלמא הרי לא הוזמו וליכא חלות שם עד זומם.",
            "אלא שמכאן ראיה גדולה לשיטת הרמב\"ם הנ\"ל שהכחשה דומה להזמה ושגם בהכחשה יש חלות שם עד מוכחש הפוסל מספק, ודומה להזמה הקובעת חלות שם פסול עד זומם, אלא שבהכחשה חלות הפסול הוא מספק ובהזמה הפסול הוא בוודאי.",
            "ובכן י\"ל גם אליבא דהרמב\"ם דבין לר\"ח ובין לר\"ה כת אחת נפסלת בתורת ספק. ופליגי בדין חזקה אם אזלינן בתר חזקת כשרות של העדים או לא. אך פירוש זה קשה לומר לדעת הרמב\"ם שהרי הוא פוסק בפי\"ב מהל' עדות (הל\"ג) וז\"ל שנים שהעידו על אחד שהוא פסול בעבירה כו' אם באו שנים והכחישום ואמרו לא עשה עבירה זו ולא נפסל הרי זה ספק פסול, לפיכך לא יעיד ואין מוציאין ממון בעדותו ולא ידון עד שיודע שעשה תשובה עכ\"ל. וא\"כ היאך פסק (פכ\"ב מעדות הל\"א) כרב הונא בעדות מוכחשת שזו באה בפני עצמה ומעידה וזו באה בפני עצמה ומעידה<sup>203)</sup><i class=\"footnote\">עיין בקצה\"ח (ל\"ד, ו').</i>.",
            "והיה אפשר לומר שהרמב\"ם מפרש דפליגי אם עד מוכחש פסול לעדות או לא. לרב חסדא, הכחשה והזמה שוות, וכמו שעד מוזם נפסל לעדות מחמת חלות דין הזמה ה\"ה עד מוכחש נפסל מחמת חלות דין הכחשה, כי בעצם הזמה היא הכחשה, אלא שבהזמה הפסול הוא וודאי ובהכחשה הפסול הוא ספק כי לא ידוע מיהו ה\"עד חמס\". מאידך לרב הונא, שונה עד מוכחש מעד מוזם. עד מוכחש כשר לעדות, ורק עד זומם נפסל. עד המוכחש בהכחשת תרי כנגד תרי כשר כמו עד שהוכחש בבא הרוג ברגליו שכשר מאחר דליכא חלות הזמה. לכן לרב הונא עד מוכחש כשר לעדות בתורת ודאי. אלא דלפי\"ז צ\"ע לרב הונא, אם הכחשה אינה פוסלת למה כשבא אחד מכת זו ואחד מכת זו נפסלו להעיד ביחד בעדות אחרת ודוקא כל כת וכת בפני עצמה יכולה להעיד וכדפסק הרמב\"ם (פכ\"ב מעדות הל\"א). ועוד קשה לפי\"ז לשון הרמב\"ם ז\"ל אבל שתי כתות המכחישות זו את זו ואין כאן עדות אין עונשין את אחת מהן לפי שאין אנו יודעים מי היא הכת השקרנית עכ\"ל, דמשמע שיש איזה פסול בתרי כנגד תרי אלא שפטורין מעונש מחמת ספק, ולפי המבואר אליבא דרב הונא ליכא פסול כלל.",
            "אלא נראה דרב הונא סובר דליכא חלות פסול עד מוכחש מספק, ואם יש רק ספק אם הוכחש, ע\"פ דין אינו עד מוכחש בכלל, דחלות השם ופסול של עד מוכחש חל רק אם בודאי הוכחש וכמו חלות דין הפסול בעדים זוממים - שבהם חל עיקר הפסול דעד חמס - שפסולים בפסול ודאי. ולפי' בתרי ותרי כל כת כשרה בפ\"ע שאין עצם השקר בהגדתם פוסל אלא חלות השם עד מוכחש. ומכיון דכל כת הוכחשה רק מספק, אינה דומה להזמה המהווה הכחשה וודאית, לכן לא חל פסול ספק בכל כת וכת, וכל כת וכת כשרה לבא ולהעיד בפני עצמה. מאידך כשבא א' מכת זו וא' מכת זו להעיד ביחד הרי הכת הזו הוכחשה בתורת ודאי, כי כל עד ועד שבכת הוכחש ע\"י השני, ולכן הכת פסולה להעיד משום חלות שם כת מוכחשת שחל בה. לרמב\"ם יש ב' הלכות בפסול עד חמס: א) פסול גברא שהוא עד חמס בוודאי והיינו עד זומם; ב) פסול בכת עדות שהיא כת חמס וודאית, ובתרי כנגד תרי כשבאה א' מכת זו וא' באה מכת זו להצטרף ביחד הרי הכת החדשה הזו הוכחשה בתורת ודאי ולפיכך פסולה לעדות מדין עדות מוכחשת. ומשו\"ה מאחר שיש באופן זה חלות פסול הכחשה צריך הרמב\"ם להסביר דמ\"מ אינם נענשים מאחר שיש ספק מי הוא הכת השקרנית.",
            "<b>בא\"ד. וי\"ל כו' דרבא כרב חסדא לא הוי טעמא דרבא משום חידוש כו', ועוי\"ל דלרב חסדא נמי הוי חידוש מה שנפסלין ודאי והאי דחשיב להו סהדי שקרי בשתי כתי עדים אינו אלא מספקא עכ\"ל.</b> לכאורה התירוץ הפשוט הוא התירוץ השני ובכן צע\"ג בתירוץ הראשון שבתוס' דמשמע שמפרש שרב חסדא סובר דתרי כנגד תרי פסולים בתורת ודאי כמו עדים זוממים והוא דבר תמוה מאד.",
            "ונראה מזה ראיה מוכרחת להנ\"ל אליבא דהרמב\"ם דהכחשה והזמה חלות דין אחד הן. ובכן לרב חסדא עד מוכחש נפסל בפסול ודאי כמו עד מוזם. שיטתו בתרי כנגד תרי היא דעדות כל כת וכת נקראת עדות מוכחשת והעדים נפסלים בפסול עד חמס בתורת ודאי. החילוק בין הכחשה להזמה הוא רק בנוגע לעונש, שבהזמה הכת הראשונה נענשת והשניה נאמנת, ואילו בהכחשה מכיון שיש ספק בנאמנותם ליכא עונש. אבל חלות השם \"עד חמס\" חל בהכחשה כמו בהזמה ופוסלת את שתי הכתות בפסול ודאי.",
            "ויתכן לומר שהתירוץ השני בתוס' ג\"כ מודה לעיקר היסוד שבתרי כנגד תרי חל על שתי הכתות פסול של עד מוכחש אלא שסובר שיש חילוק בין הפסול דעד מוכחש לבין הפסול של עד זומם. הפסול דעד מוכחש אינו חל בתורת ודאי, אלא מספק כי בהכחשה יש ספק נאמנות ולכן הפסול דעד מוכחש אינו חלות פסול ודאי אלא פסול ספק, ואילו בהזמה יש למזימים נאמנות ודאית, ולכן הפסול של הזוממים חל בתורת ודאי. ואליבא דהתירוץ השני בכל הזמה יש חלות דין של הכחשה וגם דין של הזמה, כלומר בכל הזמה הפסול דהכחשה חל מספק למפרע ואפילו לרבא, ונפסלים העדים משעת הגדתם מספק כדין עדים מוכחשים, ואילו הפסול דהזמה חידוש הוא לרבא וחל רק מכאן ולהבא.",
            "<b>בסה\"ד. היינו קרובים עכ\"ל.</b> יש לפרש את הדין הזה בשני אופנים: א) העדים פסולים להעיד שאינם גזלנים דמכיון דהשם גזלן ורשע מהווה פגם בגופם הויין בעלי דברים שפסולים להעיד. מאידך העדים כשרים להעיד שאינם קרובים, כי אין קורבה פגם בגופם ולכן אינם בעלי דברים, והוי תרי כנגד תרי. ב) פסול גזלן פוסל את העדים לגמרי, לכן הוי פסול בגוף העדים. מאידך פסול קורבה פוסל אותם רק לעדות זו, והרי זה כאילו הכחישו אותם על העדות, ולכן הוי תרי כנגד תרי.",
            "<b>תוס' ד\"ה מכאן.</b> נראה פשוט שדין התוס' שלא לסמוך על זמן הכתוב בשטר נאמר רק בפסול רשע ולא בפסולים אחרים כגון קורבה. ברשע יש הפקעת נאמנות וחשש שקר ומשו\"ה יש לחוש שמא חתם כשהיה רשע והקדים זמנו וממילא איתרע השטר ונפסל. ואילו בקרוב אין חשש שקר אלא חלות פסול בעלמא<sup>204)</sup><i class=\"footnote\">שהרי משה ואהרן פסולים להעיד בב\"ד כקרובים ובודאי נאמנים.</i> ואין חשש שהקדים את הזמן, ולפיכך ליכא ריעותא בשטר והוא כשר."
        ],
        [
            "<b>גמ'. פסידא דלקוחות.</b> יל\"ע מה הדין בפסול קורבה כשיש פסידא דלקוחות, האם ג\"כ יפסל משעת גמר דין או דלמא שיפסל למפרע.",
            "ונראה דפסול רשע שונה מפסול קרוב. הרי מצינו שפסולי רשע מדרבנן כגון סוחרי שביעית פסולים רק אחר הכרזת ב\"ד (סנהדרין דף כו:), ויוצא שמעשה ב\"ד קובע את הפסול של רשע מדרבנן. וה\"ה דהתקינו רבנן משום פסידא דלקוחות, שאף מי שפסול מדין רשע מדאורייתא יפסל רק משעת גמר דין והלאה. כי פסול רשע מסור לב\"ד ובידם לקבוע חלות פסול ושם רשע בגברא. משא\"כ פסול קרוב, דלא שייך שיהיה תלוי בגמר דין, כי פסול קרוב חל מאיליו מחמת הקורבה ולא מחמת מעשה ב\"ד בכלל.",
            "<b>גמ'. דאסהידו ביה תרי בחד.</b> כתב רש\"י וז\"ל תרי לחד עמנו הייתם ותרי אחריני לחד עכ\"ל. פירושו מרפסן איגרא וכדהקשו התוס', שהרי שני עדים הזוממים מעידים שראו זה את זה וגם את המעשה ותרי כמאה, ומה הנ\"מ כמה עדים מזימים אותם, ואם מעידים שנים על כל א' וא' להזימו או אם מעידים על שניהם ביחד להזימן.",
            "ונראה דמעיקרא דדינא הגדת עדות חלה רק על עיקר המעשה, ואילו העדות ששני העדים מעידים על עצמם שראו זה את זה אינה בדין נאמנות של עדות. ומשו\"ה כשיש שני מזימים על כל חד וחד מהזוממים יש עדות דתרי כנגד חד כי כל א' וא' מהמוזמים מעיד על עצמו שראה את המעשה אך אינו נאמן להעיד על חבירו, וליכא כת עדות המכחישה את ההזמה. אבל כשהמזימים מזימים ביחד את שני הזוממים וההזמה היא הזמת כל הכת ביחד, עדות המזימים מצרפת את ב' הזוממים לכת והכת מכחישה את ההזמה ומעידים שניהם על עצמם ככת אחת ששניהם היו שם וראו זה את זה ואת העדות ביחד. יוצא שלרש\"י ישנם שני דיני הזמה: א) הזמת כל עד ועד לבדו; וב) הזמת הכת ביחד. כשיש תרי מזימים על כל אחד ואחד ההזמה חלה על כל עד ועד המוזם בפני עצמו. ומכיון דההזמה הזמת יחיד היא ליכא צירוף כת של שני העדים המוזמים להעיד זה על זה ששניהם היו שם. ורק כשיש הזמת הכת ביחד מפי המזימים, חלה על המוזמים נאמנות של כת עדים להכחיש את המזימים. ובאופן זה הוי תרי ותרי ונאמנות המזימים חידוש הוא וחלה מכאן ולהבא ולא למפרע. אמנם בהזמת תרי כנגד חד ליכא חידוש וההזמה חלה למפרע.",
            "עיין בשיטה מקובצת לסוגיין ובתוס' בסנהדרין (דף כז. ד\"ה דאסהידו) המביאים את פירוש ר\"ת דאיירי כגון שהוזם רק א' מן שני העדים. וצ\"ע הרי בכל זאת העד שלא הוזם מסייע לעד שהוזם ומעיד שהיה איתו בשעת ראיית המעשה ולהוי תרי כנגד תרי.",
            "ונראה שר\"ת מסכים ביסוד פירושו עם רש\"י שאם ליכא הזמת כת ליכא צרוף כת מצד המוזמים להכחיש את המזימים. אלא שר\"ת סובר שבאופן דרש\"י מאחר שעל כל פנים הוזמו שני עדי הכת הראשונה, מצטרפים הם לכת להכחיש את המזימים. משא\"כ כשרק עד א' הוזם דליכא צירוף כת להכחיש המזימים והו\"ל תרי כנגד חד.",
            "ועיין ברמב\"ם (פי\"ח מהל' עדות הל\"ב) הפוסק דהזמה והכחשה בבת אחת הוי הכחשה ולא הזמה, וז\"ל ההכחשה בעדות עצמה זאת אומרת היה הדבר הזה וזאת אומרת לא היה הדבר הזה כו' וההזמה בעדים עצמן, ואלו העדים שהזימום אינן יודעים אם נהיה הדבר או לא היה. כיצד עדים שבאו ואמרו ראינו זה שהרג את הנפש או לוה מנה לפלוני ביום פלוני במקום פלוני, ואחר שהעידו ונבדקו באו שנים אחרים ואמרו ביום זה ובמקום זה היינו עמכם ועם אלו כל היום ולא היו דברים מעולם לא זה הרג את זה ולא זה הלוה את זה הרי זו הכחשה כו' עכ\"ל. וצ\"ע להבין את שיטתו, שהרי יש בכלל דבריהם גם הזמה וגם הכחשה ולמה לא תחול דין הזמה.",
            "ונראה על פי הנ\"ל שיש נ\"מ בין הזמת כת לבין הזמת יחידים. הרמב\"ם סובר שגזיה\"כ דהזמה מחדשת שהזמה דעלמא חלה על כל עד זומם בפני עצמו כיחיד ולא מצטרפים שני הזוממים להעיד ככת ששניהם היו שם. ולפיכך המזימים נאמנים להזימן מדין תרי כנגד חד. מאידך במקום שיש ביחד עם ההזמה גם הכחשת המעשה, והכחשת המעשה מכחשת את עיקר העדות שהעידו על המעשה ככת, אז ההזמה כמו ההכחשה מתייחסת אל הכת המוזמים ככת של שני עדים ולא כשני עדים נפרדים. ולכן מצטרפים שני העדים המוזמים לכת להעיד ששניהם היו שם וראו את העדות ביחד ככת והו\"ל תרי כנגד תרי והמזימים אינם נאמנים להזימם.",
            "<b>תוס' ד\"ה דאסהידו.</b> וז\"ל ונ\"ל כו' כגון שאין הניזומים מסייע א' לחבירו שאין הא' יודע כלום בעדותו של חבירו שראה א' מחלון זה וא' מחלון זה או בהודאה אחר הודאה עכ\"ל.",
            "<b>א.</b><br>התוס' מחדשים שיש שתי הגדות בכל עדות: א) הגדה על גוף המעשה ובזה גם עדות מיוחדת נאמנת מדין כת של תרי עדים; ב) הגדת העדים זה על זה ששניהם ראו את העדות ובזה רק בעדות שאינה מיוחדת יש דין כת. בעדות מיוחדת שלא ראו זה את זה א\"א להם להעיד זה על זה שראו את העדות וכל א' וא' מעיד לבדו על עצמו שראה את העדות. ולכן כשיש הזמה באופן הזה הו\"ל תרי כנגד חד ואינו חידוש.",
            "אמנם מתוס' משמע שלגבי עיקר המעשה, שמסייעין העדות המיוחדת זה את זה, אם שנים אחרים מכחישים את המעשה הו\"ל תרי כנגד תרי, דבנוגע למעשה יש צירוף לכת כיון שמסייעין זל\"ז. אמנם לכאורה היה שייך לומר שלא כתוס' דמכיון שא' ראה מחלון זה וא' מחלון זה ליכא צירוף כת אפילו בנוגע למעשה דיש חלות כת עדות דוקא כשמעידים שראו זה את זה. וכשלא ראו זה את זה אינם כת בכלל ואפילו בנוגע לעצם המעשה אלא כשני יחידים. ואם כן בתרי עדים המכחישים אותם - שאומרים שהמעשה לא היה - הו\"ל תרי כנגד חד ותרי כנגד חד, והכת המכחישה נאמנת כנגד שני העדים שראו א' מחלון זה וא' מחלון זה.",
            "והנה מרן ר' חיים זצ\"ל חקר בציור התוס' מה יהיה הדין בעדות מיוחדת שבאה להזים עדות מיוחדת. ואמר שמסתבר שיהיה דין חד כנגד חד. הרי בראיית העדות אין המוזמים מצורפים לכת והוו יחידים מאחר שלא ראו זה את זה. גם המזימים נחשבים כיחידים כי המזימים ראו א' מחלון זה וא' מחלון זה ובכן גם הם אינם מצטרפים לכת. ומשו\"ה הו\"ל דין חד כנגד חד<sup>205)</sup><i class=\"footnote\">עי' בחידושי רבינו חיים הלוי על הרמב\"ם פ\"ט מרוצח הי\"ד (ד\"ה ולפי המבואר) שהסתפק בעדות של הודאה אחר הודאה והלואה אחר הלואה דקיי\"ל בסנהדרין (דף ל.) שמצטרפין, מה הדין לענין להכחישם ע\"י עד א'. וכתב ליישב את דברי הרמב\"ם שם די\"ל דשפיר הוי הכחשת חד כנגד חד דלענין הכחשה שקולה עדות כל א' וא' כעדות עד אחד כיון שעל כל דבר יש רק אחד אלא דמצטרפין ליחשב כשני עדים לחייב היכא דליכא מישהו שמכחיש, ע\"ש. וזה כפי שהביא רבינו כאן בשמו, שבעדות מיוחדת הויין שני יחידים ואם הוכחשו אפי' ע\"י אחד הו\"ל חד כנגד חד. עיין להלן בשיעורים.</i>.",
            "ברם לולא דברי התוס' הייתי אומר שיש לחלק בעדות המוזמים בין עדות מיוחדת באופן שראו א' מחלון זה וא' מחלון זה לבין עדות מיוחדת דהודאה אחר הודאה. כי בעדות מיוחדת דהודאה אחר הודאה מסתבר דליכא חלות דין כת בעדותן שהרי לא ראו כלל אותו מעשה המחייב. אלא שנאמנים מדין שני עדים יחידים המעידים ביחד על החיוב. ובאופן הזה מסתבר דמכיון דליכא בהם חלות דין כת אין בהם כח של כת עדות להכחיש את הכת של המזימים והו\"ל תרי כנגד חד. מאידך בא' שראה מחלון זה וא' שראה מחלון זה, שעכ\"פ יש מעשה אחד המצרף את שני העדים לכת עדות אחת, יתכן שמצטרפים ג\"כ לכת עדות להעיד זה על זה, ואע\"פ שלא ראו זה את זה, דמכיון דמעידים שראו אותו מעשה ממילא הוו כאילו מעידים שראו זה את זה, ואין לחלק את הנאמנות על המעשה מהנאמנות על גופן של העדים ודינם ככת עדות לכל דבר. יוצא איפוא שאינם נאמנים מדין שני עדים יחידים אלא מדין כת אחת של עדות והו\"ל תרי כנגד תרי. כל זה נכון בנוגע למוזמים שהעידו על אותו מעשה, אבל בציור דר' חיים זצ\"ל בנוגע לעדות מיוחדת שהעידו א' מחלון זה וא' מחלון זה להזים מסתבר שאינם מצטרפים לכת עדות אחת שהרי אינם מעידים על מעשה א' המחייב אלא הו\"ל שני עדים יחידים. ובכן בציור דר' חיים זצ\"ל כשעדות מיוחדת באה להזים עדות מיוחדת שראו את המעשה המחייב א' מחלון זה וא' מחלון זה יתכן דהו\"ל תרי כנגד חד לטובת המוזמים שהם נאמנים ולא המזימים מאחר ששני המוזמים מצטרפים לכת עדות אחת ע\"י המעשה שראו ביחד וכחפצא של כת עדות הם מכחישים את העדות המיוחדת המזימים אותם שאינם חלות כת עדות אלא שני יחידים<sup>206)</sup><i class=\"footnote\">עי' חי' הרמב\"ן למכות (דף ו: ד\"ה ואסקינא) וז\"ל ואיכא דקשיא ליה, והא קיי\"ל כר' יהושע בן קרחה דאמר דאפילו הודאה אחר הודאה מצטרפין, וכ\"ש בעדות מיוחדת, והיכי פליג רבי חסדא (אצלנו בגמ' הגי' רב זוטרא) ורב יהודה (אצלנו - רב נחמן) גופיה מאי קמ\"ל. ואיכא למימר אנן לרבנן קאמרי' דאמרי והוא עד וכו' לומר לך עד שיראו שניהם כאחת כדאיתא בפ' זה בורר ואפ\"ה מכשיר רב יהודה לדידהו עדות מיוחדת משום דכתיב ולא יומת דלענין דיני ממונות כעדות אחת דמי וכו'. אבל לר\"י בן קרחה לאו משום ולא יומת חזינן לה ולומר דמצטרפין עדותייהו בעדות אחת, אלא משום דרבי רחמנא או ראה מ\"מ אע\"פ שעדותן חלוקה וכו' עכ\"ל. הרי בהדיא כיסוד רבינו דבהודאה אחר הודאה אין צירוף כת רק חלות עדות של שני יחידים ובעדות מיוחדת דשני חלונות מצטרפין לכת. ע\"ע בקצה\"ח (לו, ב') ובאחרונים אחרים.</i>.",
            "ובכן לולי דמסתפינא הייתי אומר דהגמרא איירי רק בתרי כנגד חד באופן דהודאה אחר הודאה ואילו בא' מחלון זה וא' מחלון זה אילולא חידוש הדין דהזמה היה חל דין דתרי כנגד תרי כי מכיון שיש חלות כת עדות על המעשה יכולים המוזמים להעיד ככת עדות אף על עצמם ולהכחיש את המזימים כנ\"ל<sup>207)</sup><i class=\"footnote\">והנה בנוגע לדיני הרמב\"ם בעדות מיוחדת ברוצח שמכניסין אותו לכיפה (פ\"ד מרוצח הל\"ח) ושנהרג בגואל הדם (פ\"ו שם הל\"ה) ושמלך הורגו (פ\"ג ממלכים הל\"י) היה רגיל רבינו זצ\"ל לבאר בשם בית הלוי שזהו רק בעדות מיוחדת שא' ראה מחלון זה וא' מחלון זה מאחר שראו אותו מעשה ונאמנים עליו מדין כת עדות אלא שאין בי\"ד ממיתים אותו במיתת בי\"ד מגזיה\"כ. ואילו שני עדים המעידים על רציחה אחרי רציחה הו\"ל שני יחידים ואינם נאמנים בנפשות כלל ופטור לגמרי. ודומה למש\"כ כאן בשיעורים.</i>.",
            "<b>ב.</b><br>והנה לפי מש\"כ לעיל דיתכן שגם לענין הכחשת המעשה עדות מיוחדת א' מחלון זה וא' מחלון זה שקולה כעד א' ואם הוכחשו ע\"י שנים בעיקר המעשה הו\"ל תרי כנגד חד, יל\"ע בדעת הרמב\"ם. שהרי כדנ\"ל הרמב\"ם סובר דבהכחשה דעלמא יש חיוב דכאשר זמם אלא שיש ספק איזו כת חייבת. ואם כן, כשיש כת עדות המכחישה עדות מיוחדת, דלמש\"כ הכת המכחישה נאמנת, בדין הוא שיחול חיוב כאשר זמם על העדים המוכחשים. וקשה שהרי הרמב\"ם אינו מזכיר חידוש זה בהלכותיו. וי\"ל דהרמב\"ם סובר כתוס' שבא' מחלון זה וא' מחלון זה יש חלות צירוף כת על המעשה והו\"ל תרי כנגד תרי.",
            "עוד יתכן דאה\"נ סובר הרמב\"ם שהכת השניה המכחישה נאמנת כנגד שני היחידים הראשונים בנוגע לעיקר המעשה, ומ\"מ ליכא חלות חיוב של כאשר זמם כי יש עונש כאשר זמם רק בהכחשת כת ולא בהכחשת יחידים. ובזה שונה הכחשה מהזמה. הזמה חלה על גופן של העדים, דהיינו על כל עד ועד בעצמו. ולפי' יש חלות חיוב הזמה גם על עדים יחידים, ועדי עדות מיוחדת שהוזמו חייבים בכאשר זמם. אבל הכחשה שאני כי עיקר העדות דהכחשה מתייחסת לעיקר המעשה, ולכן הדין של כאשר זמם שבהכחשה חל רק בהכחשת כת, ולא בהכחשת יחידים. ולכן בעדות מיוחדת המוכחשת ליכא כאשר זמם, דהעדים מוכחשים בתורת יחידים ולא בתורת כת.",
            "גמ'. כגון שהוזמו על הטביחה תחילה אמרי סוף סוף כו'. ההוה אמינא קשה מאד להבין. ונראה דסד\"א אליבא דאביי שמעשה ההזמה פוסלת למפרע ועפ\"י יסוד הגר\"ח זצ\"ל המובא למעלה<sup>208)</sup><i class=\"footnote\">בשיעורים (דף עב:) ד\"ה עד זומם כו'.</i> שאין מעשה ההגדה פוסלת אלא חלות השם של עד זומם. אביי סובר שבי\"ד מטיל את חלות השם של עד זומם על העד למפרע. ובכך גם מובן לישנא דאביי שנקט בלשונו \"למפרע הוא נפסל\" ולא אמר \"משעת ההגדה הוא נפסל\", כי ר\"ל שב\"ד פוסלים אותו למפרע. ובכן סד\"א שאם הוזמו תחילה על הטביחה ואח\"כ על הגניבה שבי\"ד לא יטיל את השם עד זומם למפרע משעת הגדת הגניבה ובכך לפוטרם מעונש הזמה על הטביחה שכבר נתחייבו בו משום הזמת הטביחה.",
            "וקמ\"ל מסקנת הגמ' שסוכ\"ס אחרי הזמת הגניבה עדות הטביחה בטלה למפרע ופטורים מכאשר זמם על הטביחה, כלומר שבי\"ד פוסלם למפרע משעת הגדת הגניבה לכל מילי ואפי' להפקיע את החיוב דכאשר זמם על הטביחה.",
            "א\"נ קמ\"ל מסקנת הגמרא דאביי חולק על יסוד הגר\"ח זצ\"ל הנ\"ל וסובר שעצם הגדת שקר פוסלת למפרע ולכן נפסלו לכל מילי.",
            "<b>גמ'. שהעידו בבת אחת.</b> כלומר שהפסול של עדות שקר חל רק לאחר כדי דיבור של הגדת עדותם. ולפיכך לא נפסלו מלהעיד על הטביחה מאחר שהעידו עליה תוך כדי דיבור לעדות הגניבה.",
            "<b>גמ'. עדות שבטלה מקצתה בטלה כולה.</b> עיין בשיטה מקובצת בשם ר' פרץ וז\"ל וא\"ת לעיל דמשני שהעידו בבת אחת כו' א\"כ סוף סוף כשהעידו על הטביחה פסולין היו כו' וי\"ל דלא דמי הא דהכא לההיא דלעיל כו' אבל הכא אע\"ג דכשרין נינהו גם אחר עדות הטביחה דתוך כדי דיבור כדמפרש מ\"מ טעמא לא משום דחשבינן להו פסולין מההיא שעתא דודאי כשרין היו כדפירשתי אלא ר\"ל כי היכי דמהניא ההזמה לפסול ולבטל עדות הטביחה אע\"ג שהיו כשרים ההיא שעתא ה\"נ מהניא ההיא הזמה דטביחה לבטל גם עדות גניבה שקדמה לה כו' עכ\"ל, עיי\"ש.",
            "ביאור דבריו שלא נפסלו העדים בפסול גברא למפרע משעת הגדת עדותם אלא לאחר כדי דיבור כדמוכח לעיל בגמ' שהעידו בבת אחת. אלא כוונת הגמרא שלפנינו שעדות הגניבה בטלה מכיון דנאמרה תוך כדי דיבור של עדות הטביחה. והוא מדין עדות שבטלה מקצתה בטלה כולה, דאע\"פ ששתי עדויות שונות הן מ\"מ מאחר שנאמרו במעשה הגדה אחד תוך כדי דיבור אמרי' עדות שבטלה מקצתה בטלה כולה.",
            "ויש לעיין לפי\"ז אם העידו כת אחת שתי עדיות בבת אחת ונפסלו בשניה משום קורבה האם ג\"כ תתבטל העדות הראשונה מדין עדות שבטלה מקצתה בטלה כולה. כגון שני עדים הקרובים ללוי שהעידו תחילה שראובן לוה לשמעון ותוך כ\"ד העידו שראובן לוה ללוי, האם בטלה העדות הראשונה הנוגעת לראובן ושמעון.",
            "ומסתבר דדינא דגמרא נאמר רק בהזמה ולא בפסול אחר<sup>209)</sup><i class=\"footnote\">עי' שו\"ע (חו\"מ נ\"א, ו') שאם כתב בשטר א' שנתן חצר פלונית לראובן וחצר אחרת לשמעון ונמצאו העדים קרובים לא' מהן ורחוקים להשני שלזה שהם רחוקים ממנו עדותן קיימת ומתנתו מתנה ואע\"פ שהם בשטר א'. ומוכח שבקרובים לא אמרי' עדות שבטלה מקצתה בטלה כולה. ועיי\"ש ברמ\"א דה\"ה בעדות בעל פה שכשרים לזה ופסולים לזה ולא אמרי' עדות שבטלה מקצתה בטלה כולה, וכדמבואר בשיעורים.</i>. ונראה דיסוד ההלכה הוא שאם חל דין הזמה על חלק מהגדת העדות ומתבטלת מדין פסול הזמה מתפשט ביטול העדות לכל ההגדה וכולה בטלה. והלכה מיוחדת היא בהזמה ותלוי במחלוקת אביי ורבא. לרבא דין ההזמה לא חל למפרע במעשה ההגדה ולפי' לא אמרי' עדות שבטלה מקצתה בטלה כולה. ואילו לאביי הסובר שחל דין הזמה על הטביחה למפרע משעת ההגדה ביטול העדות חל על כל ההגדה וגם על עדות הגניבה.",
            "ונראה להוסיף דהזמה חלה כדין של ביטול והפקעת הגדת העדות מעיקרא ולכן משחלה במקצת הגדת העדות חלה בכולה. מאידך פסול קורבה חל כפסול בנאמנות ולכן אינה מבטלת עדות אחרת הנאמרת תוך כדי דיבור דלמאי שאינם נאמנים משום קורבה אינם נאמנים ולמאי דנאמנים שפיר נאמנים.",
            "והנה תוס' לעיל (דף עב: ד\"ה אין לך כו') מביאים דעה אחת שגם לרבא מוכחשים הם למפרע. וקשה שא\"כ בהוזמו על הטביחה למה נאמנים לרבא לחייב את הגנב כפל, הרי הם מוכחשים למפרע אף על הגניבה מדין עדות שבטלה מקצתה וא\"כ ספק הוא ובדין הוא שיפטר הגנב דהמוציא מחבירו עליו הראיה.",
            "ונראה דשאני הכחשה מהזמה. הזמה מבטלת ומפקיעה את העדות. וכאשר חלה ההפקעה לבטל עדות הטביחה, חלה ג\"כ לבטל את עדות הגניבה שנאמרה באותו מעשה הגדה. ואילו הכחשה אין בה חלות מבטל ומפקיע ואפילו מספק אלא שבמציאות נולד ספק בנאמנות העדות ולכן אמרי' דעל הטביחה שהוכחשו הוכחשו ועל הגניבה שלא הוכחשו לא הוכחשו<sup>210)</sup><i class=\"footnote\">עי' במחנה אפרים סי' ו' ובאחרונים.</i>.",
            "עוד יל\"ע אם עדים העידו תוך כדי דיבור על נפשות וגם על ממון והוזמו על השניה האם בטלה העדות הראשונה. ומסתבר שלא בטלה כי עדות נפשות ועדות ממון אינן מצטרפות הדדי אפילו נאמרו תוך כדי דיבור, ולכן העדות שנתבטלה בהזמה בטלה ומה שלא הוזמה קיימת ולא בטלה. משא\"כ עדות הטביחה המצטרפת עם עדות הגניבה כי הטביחה והגניבה מצטרפות בחיוב דו\"ה.",
            "<b>תוס' ד\"ה שהעידו.</b> ז\"ל א\"כ גם כשהוזמו על הטביחה תחלה הוו מוכחשים על הגניבה וכו' עכ\"ל. מבואר בדבריהם שמחלוקת אביי ורבא אם הכחשה תחלת הזמה אינו דוקא בהכחשה ממש אלא בכל מקרה שהעדות בטלה לפני ההזמה. ולפ\"ז גדר המחלוקת הוא שלרבא הסובר הכחשה תחילת הזמה א\"צ שתהיה העדות וגמר הדין קיימים בשעת ההזמה, וגם כשהעדות וגמר הדין נתבטלו לפני שהוזמו חל עונש כאשר זמם. ולאביי הסובר הכחשה לאו תחילת הזמה עדותם צ\"ל קיימת בשעת ההזמה. ואם נתבטלה לפני כן - או ע\"י הכחשה ישירה או משום דאיתזמו אטביחה ועדות שבטלה מקצתה בטלה כולה - אין הזמה חלה אח\"כ.",
            "אך נראה שהרמב\"ם יפרש את המחלוקת אחרת, שהרי הוא סובר שבכל הכחשה חל ספק חיוב כאשר זמם, ואילו היו המכחישים נאמנים בתורת ודאי היו המוכחשים נענשים בכאשר זמם. ולכן סובר רבא שהכחשה תחילת הזמה אלא שלא נגמרה, כלומר שההכחשה גורמת לעונש כאשר זמם אלא שלא נגמרה עדיין, כיון שאין המכחישים נאמנים בודאי להחזיק את הראשונים כשקרנים. ומועילה ההזמה אח\"כ לברר שהמכחישים העידו אמת ושהראשונים שקרנים. נמצא שמשבאו עדי הזמה עדי ההכחשה מחייבים למפרע את העדים הראשונים בכאשר זמם, כי נתבררה נאמנותם מעל כל ספק. ואביי חולק על עצם ההנחה הזאת, וסובר שגזיה\"כ היא שרק ע\"י הזמה נענשים העדים הראשונים, ולא ע\"י הכחשה כלל ואף שההכחשה גמורה היא. ולכן אם באו עדי הזמה לאחר שהוכחשו הראשונים, אין דין עדים זוממים כי אין עדות הראשונים קיימת בשעת הזמה. ולפירוש הרמב\"ם מסתבר שהדין של הכחשה תחילת הזמה חל דוקא בהכחשה ממש המחייבת בכאשר זמם אם אמיתתה התבררה, ולא בפסול צדדי כדין עדות שבטלה מקצתה בטלה כולה - שלא כתוס'.",
            "וקשה לפי\"ז איך יפרש הרמב\"ם את הגמ' הלא אף רבא מודה שביטול עדות הגניבה ע\"י הזמת עדות הטביחה לאו תחילת הזמה היא, שרק בהכחשה אמרינן כן, וכמו שנתבאר, וא\"כ למה משלמים הראשונים כפל, הלא בשעה שהוזמו על הגניבה כבר נתבטלה עדותם על הגניבה, כיון שהעידו תוכ\"ד לעדות הטביחה שהוזמה ושנתבטלה.",
            "ונראה מקודם ליישב את קושית התוס' על פרש\"י בסוגיין דסובר רש\"י שיש חילוק אליבא דאביי בין הוזמו על הגניבה ואח\"כ על הטביחה שפטורים, לבין הוזמו על הטביחה ואח\"כ על הגניבה שחייבים ואע\"פ שעדות הגניבה בטלה מדין עדות שבטלה מקצתה בטלה כולה. ביאור הדבר שלאביי א\"צ שהעדות תהיה קיימת בשעת ההזמה, אלא שאם העדות כבר נתבטלה בתורת שקר לפני ההזמה פטורים, כי הזמה מחייבת רק מפני שעל ידה העדות נעשה לעדות שקר. ואם העדות כבר היתה עדות שקר ע\"י הכחשה (ואע\"פ שאין העדות שקר בתורת ודאי, מ\"מ גמר הדין בטל בתורת ודאי, שאין גמר דין מספק), אין הזמה מוסיפה כלום, ולכן אינה מחייבת בכאשר זמם. והא דאיתא לקמן (דף עד:) דלמ\"ד הכחשה לאו תחילת הזמה אם הוזמו על הגניבה תחלה ואח\"כ על הטביחה פטורים מהזמת הטביחה היינו משום דלענין חיוב דו\"ה כבר הוחזקה עדות הטביחה לשקר שהרי עדות הגניבה הוזמה ולא גנב כלל ואין הזמת הטביחה מוסיפה כלום בשקר העדות שהרי כבר נודע שכל הגניבה היתה שקר. מאידך בהוזמו על הטביחה ואח\"כ על הגניבה שנפסלה עדות הגניבה משום דין צדדי, דעדות שבטלה מקצתה בטלה כולה, יש מקום להזימם אח\"כ על הגניבה כי ההזמה מחדשת שעדות הגניבה היתה עדות שקר, ולכן גם לאביי ההזמה מחייבת בכאשר זמם. הרמב\"ם יפרש כרש\"י, ואם הזמה מחייבת בכה\"ג אף לאביי, ק\"ו שמחייבת לרבא דס\"ל הכחשה תחלת הזמה, ודו\"ק."
        ],
        [],
        [
            "<b>תוס' ד\"ה דאכתי.</b> לרש\"י (בד\"ה ואי) העדים הזוממים חייבים מאחר שהאדון היה יכול להודות בקנס ולהפטר. אבל לולא טעם זה היו העדים פטורים, כי גם בלי עדות הזוממים יש חיובי קנס משעת המעשה הראשון, והא ראייה דשעבודים חלים משעת המעשה ואע\"פ שהוא חיוב קנס, ועוד שתפיסה מהני לפני העמדה בדין (עיין לעיל דף טו:). מאידך לתוס' העדים זוממין חייבים מאחר שעוד לא נגמרו חיובי הקנס, וחיובי קנס שלא נגמרו אינם בני גבייה בבי\"ד ולכן אין הגברא נחשב לבר חיובא."
        ],
        [
            "<b>גמ'. בבא הרוג ברגליו.</b> ביארנו למעלה (דף עב: ד\"ה עד זומם חידוש הוא) אליבא דהרמב\"ם שבהכחשת תרי כנגד תרי יש מחייב דכאשר זמם מספק וכמו שכתב (פי\"ח מהל' עדות הל\"ב) ז\"ל אבל שתי כתות המכחישות זו את זו ואין כאן עדות אין עונשין את אחת מהן לפי שאין אנו יודעים מי היא הכת השקרנית כו' עכ\"ל. ואליביה מסתבר שדין הכחשה תחילת הזמה חל רק בהכחשת תרי כנגד תרי שכבר התחיל המחייב של כאשר זמם מספק. וכך מדוייק בלשונו בפי\"ח מהל' עדות (הל\"ד) ז\"ל ועדים שהוכחשו ולבסוף הוזמו הרי אלו נהרגין או לוקין או משלמין מפני שההכחשה תחלת הזמה היא אלא שעדיין לא נגמרה עכ\"ל. ובכן בהכחשת עדות ע\"י שני עדים המכחישים יש בהכחשת העדים תחלת חלות הזמה כי הכחשה ע\"י שני עדים דומה להזמה ע\"י שני עדים. אבל בבא הרוג ברגליו שלא נודע השקר ע\"י שני עדים לכאורה אין בו תחילת חלות הזמה כלל ואין דין הכחשה תחילת הזמה, וא\"כ צ\"ע בסוגיין דאמרינן שדין בא הרוג ברגליו תלוי בהכחשה תחילת הזמה.",
            "וצל\"פ אליבא דהרמב\"ם שכשאביי מתרץ שבא הרוג ברגליו עדיין נשארת האוקימתא הראשונה של תרי כנגד תרי, כלומר שמדובר שבאו מקודם תרי עדים המכחישים ואח\"כ בא הרוג ברגליו ולבסוף הוזמו, כי המכחישים מחייבים מיתה כשעדותם מתבררת ע\"י עדי ההזמה לבסוף. ואין הבירור של ביאת ההרוג מחייב מיתה כי צריך ששקרם יתברר בהעדאת עדים וכדכתב הרמב\"ם רפי\"ח מעדות וז\"ל מי שהעיד בשקר ונודע בעדים שהעיד בשקר זהו שנקרא עד זומם כו' עכ\"ל וכדנ\"ל.",
            "וא\"כ לרמב\"ם ביאור המחלוקת הוא דאליבא דר' יוחנן הסובר הכחשה תחילת הזמה יש מחייב של מיתה בשעת ההכחשה אלא שעדי ההכחשה אינם נאמנים בתורת ודאי עד שיבאו עדי ההזמה לבסוף ויעידו כמותם ואז יגמר חיוב המיתה. ולכן בבא הרוג ברגליו בין ההכחשה לבין ההזמה אין הראשונים לוקין כי במקום שיש מחייב של מיתה אין מלקות<sup>211)</sup><i class=\"footnote\">ודומה לדין אין אדם מת ומשלם דקלבד\"מ. והרי גם חייבי מיתה שוגגין פטורים ממלקות וממון משום שיש מחייב של מיתה במעשיו וה\"ה בהכחשה ובא הרוג ברגליו.</i>. מאידך אליבא דר\"א הסובר שהכחשה לאו תחילת הזמה אין בהכחשה מחייב של מיתה ולפיכך כשבא הרוג ברגליו ונתברר שהעידו שקר לוקין על שהעידו שקר<sup>212)</sup><i class=\"footnote\">עיין למעלה בשיעורים בשם הגר\"ח זצ\"ל דלרמב\"ם אין לוקין משום לא תענה ובבא הרוג ברגליו כשרים לעדות. ובכן צ\"ע למה לוקין אליבא דר\"א. ולכאורה י\"ל דלוקין כמו עדי בן גרושה ובן חלוצה שהוזמו, דבמקום שאין מענישים אותם בכאשר זמם מענישים אותם במלקות, אך אין זה משום הלאו דלא תענה אלא משום חלות דין עד מוכחש ע\"י הכחשת עדים שהתברר שקרם כשבא הרוג ברגליו אח\"כ וכדמבואר בשיעורים. אך עדיין צ\"ע בזה שהרי רבינו זצ\"ל אמר בשם הגר\"ח זצ\"ל שלרמב\"ם דין מלקות בעדי בן גרושה מוגבל לד' אופנים בלבד וכמו שכתב הרמב\"ם (פ\"כ מעדות הל\"ח) ז\"ל וארבעה דברים אלו מפי הקבלה הן עכ\"ל, וא\"כ למה לר\"א יש מלקות בעדים שהוכחשו דעלמא.</i>.",
            "והנה ביארנו את שני הפירושים שבסוגיין אליבא דהתוס' והרמב\"ם. ויתכן נ\"מ בתרי ותרי המכחישים זה את זה בממון ואח\"כ בא הרוג ברגליו, כלומר שיש בירור במציאות ממש ששקרו בעדותם, ואח\"כ הוזמו. אליבא דהרמב\"ם הסובר שבהכחשה חל המחייב של הזמה יחול כאן הדין דבפירוש ריבתה תורה עדים זוממין לממון ולא למלקות ולפי' כיון שהוזמו לבסוף ישלמו ממון ולא ילקו. מאידך אליבא דהתוס', כשבא ההרוג ברגליו חל חיוב מלקות דעלמא מחמת הלאו דלא תענה ולא מדין הזמה ולפיכך ילקו, שהרי חיוב ממון אינו פוטר מלקות דעלמא מחמת הלאו דלא תענה, ודו\"ק היטב.",
            "<b>תוס' ד\"ה הוה.</b> התוס' מפרשים שלא תענה אינו בכלל לאו הניתן לאזהרת מיתת ב\"ד דעלמא כי יש גזיה\"כ בעדות בן גרושה ובן חלוצה שלוקים. אמנם אם יכול לבוא לידי חיוב מיתה בפועל ממש, פטור ממלקות. ולמ\"ד הכחשה תחילת הזמה יש אפשרות שיבואו לידי חיוב מיתה ממש ולכן אינן לוקין.",
            "ונראה ליישב את קושית התוס' מלאו הניתן לאזהרת מיתת בי\"ד ע\"פ מה שביאר הגר\"ח זצ\"ל אליבא דהרמב\"ם שאין העבירה דלא תענה מחייבת את העונש דמיתת ב\"ד, אלא חלות השם של עד זומם הוא המחייב. ויסוד זה מבואר ברמב\"ם (פ\"כ מעדות ה\"ד) שכתב וז\"ל ואין לעדים זוממין שגגה לפי שאין בה מעשה. לפיכך אין צריכים התראה עכ\"ל. ומזה שלרמב\"ם יש חיוב עדים זוממין בשוגג בלי התראה מוכח שאין עצם העבירה מחייבת את העונש דכאשר זמם אלא חלות השם דעד זומם הוא המחייב. וכשכתב הרמב\"ם שעדים זוממים חייבים בשוגג לפי שאין בו מעשה, ר\"ל שאין מעשה העבירה עיקר המחייב, אלא המחייב הוא חלות השם עד זומם שחלה בגברא<sup>213)</sup><i class=\"footnote\">רבינו זצ\"ל חקר אליבא דהרמב\"ם בדין עד זומם בשוגג המחוייב בעונש כאשר זמם אם נפסל לעדות כי השם של עד זומם שבו פוסלו, או\"ד שכשר הוא לעדות מכיון דחסרה רשעות הגברא בזדון והניח בצ\"ע.</i>. ולפי\"ז מובן למה אין הפטור של לאו הניתן לאזהרת מיתת ב\"ד חל בעדים זוממים משום שהלאו דלא תענה אינו מחייב מיתה. ועי' לעיל במהלך הרמב\"ם בסוגיין.",
            "<b>משנה. וטבח ומכר ע\"פ ע\"א. כתב הגרע\"א זצוק\"ל בגליון הש\"ס וז\"ל והא דלא אמרינן דנתחייב שבועה להכחיש העד ואינו יכול לישבע דהא נעשה פסול ע\"י שנים שמעידים שגנב והו\"ל חשוד דכנגדו נשבע ונוטל, היינו דבקנס אינו צריך לישבע נגד העד כיון דאילו מודה מיפטר וכמו שכתבו תוס' לעיל דף מא ע\"ב ד\"ה מודה וכו' דאין סברא לומר וכו' עכ\"ל.</b> הגרע\"א זצ\"ל סובר שאין ע\"א מחייב שבועה בקנס ע\"פ סברת התוס' לעיל דאילו מודה מיפטר. וז\"ל התוס' שם: דאין סברא לומר שלא יחשוב מרשיע את עצמו כשמודה ואין רוצה לישבע ואף על גב דעל ידי העד בא עליו חיוב זה עכ\"ל. והנה כבר הבאנו כמה פעמים את חקירת הגר\"ח זצ\"ל האם ע\"א מחייב שבועה בלבד וכעין החיוב של שבועת מודה במקצת ושבועת השומרים או\"ד שע\"א נאמן גם על עיקר הממון אלא שע\"י השבועה ניתן להכחישו. ונ\"מ לעד המסייע שאם עד א' נאמן על הממון נאמן גם לפטור ואילו אם אינו אלא מחייב שבועה י\"ל שאינו נאמן לפטור (עיין ברא\"ש לב\"מ פ\"ק אות ג'). עוד נ\"מ בטענת שמא שאם ע\"א נאמן על הממון נאמן גם בטענת שמא ואילו אם מחייב שבועה י\"ל דזקוק לטענת ודאי<sup>214)</sup><i class=\"footnote\">עיין בה\"ה (פ\"ד מהל' טוען ונטען הל\"י) שהביא שיש בזה מחלוקת הראשונים.</i>. ועוד נ\"מ בטענת קטן שאם עד א' נאמן על הממון גם נאמן לקטן, ואילו אם בא רק לחייב שבועה י\"ל שאין נשבעין על טענת קטן<sup>215)</sup><i class=\"footnote\">עיין ברמב\"ם (פ\"ה מטוען ונטען הל\"ט ופ\"ב מהל' שכירות הל\"ז).</i>. וכבר הארכנו בשאלות אלו בשיעורנו<sup>216)</sup><i class=\"footnote\">עיין ברשימות שיעורים לשבועות ונדרים ח\"ב (דף לב. בענין עד א' בשבועה) ולקמן בשיעורים (דף קו:) ענין טענה בשבוה\"ד אות א'.</i>. ולכאורה יש להביא ראייה מתוס' שעד א' אינו נאמן על הממון עצמו, ורק שיש לו כח להשביע שאם העד היה נאמן על הממון אין סברא לומר שהמודה לעד א' יחשב למרשיע את עצמו.",
            "עוד נראה טעם אחר למה עד א' אינו מועיל בקנס כי בממון שכל מין בירור מועיל גם ע\"א מועיל לחייב שבועה. ואילו בקנס שהודאת בעל דין אינה מועילה, גם ע\"א אינו מועיל ורק בירור של ב' עדים מועיל, ובכך דומה דין קנס לדיני נפשות, ואין ע\"א כלום, ולכן אין חיוב שבועה<sup>217)</sup><i class=\"footnote\">עיין בתוס' לעיל (דף מו. ד\"ה דאפילו) במש\"כ ועוי\"ל וכו'. ועיין ברש\"ש כאן ובירושלמי ריש פרק שבועת הדיינים הובא שם ברא\"ש.</i>.",
            "<b>גמ'. כי אתי ע\"א מצטרף בהדיה.</b> פירש רש\"י וז\"ל דהלכה כר' יהושע בן קרחה דאמר שומעין דבריו של זה היום וכשיבוא חבירו למחר שומעין את דבריו עכ\"ל. ומקורו בגמרא סנהדרין (ל.) דר' יהושע בן קרחה מכשיר עדות מיוחדת בראייה - כגון בהלואה אחר הלואה וכ\"ש בא' מחלון זה וא' מחלון זה - וסובר אף כר' נתן המכשיר עדות מיוחדת בהגדה כשא' מעיד היום וא' למחר. ועי' במכות (ו:) דעדות מיוחדת פסולה בדיני נפשות דכתיב לא יומת על פי עד אחד - אחד אחד. וכן פסק הרמב\"ם (פ\"ד מהל' עדות ה\"א) שבדיני נפשות כל עדות מיוחדת פסולה בין בראייה בין בהגדה אבל לא בדיני ממונות, וז\"ל עדי נפשות צריכין שיהיו שניהם רואין העושה עבירה כאחד וצריכין להעיד כאחד ובבית דין אחד אבל דיני ממונות אין צריכין לכך עכ\"ל. ומרש\"י מבואר שעדות מיוחדת כשרה בקנס כמו בממונות ולא כבדיני נפשות.",
            "<b>א.</b><br>והנה קיי\"ל שאין אדם נהרג עפ\"י עצמו. ויל\"ע מהו המקור לדין זה. ויתכן שהמקור הוא בדין קנס<sup>218)</sup><i class=\"footnote\">עי' רש\"י לעיל (דף מג.) דאין שור נסקל עפ\"י הבעלים משום דאמרו כמיתת בעלים כך מיתת השור ואדם בהודאתו אינו נהרג. ובזבחים (עא.) פי' דמודה בקנס פטור, ויש גורסים כמודה בקנס. עכ\"פ מבואר דסובר דהא דאין אדם נהרג ע\"י עצמו נלמד מקנס.</i> שאין אדם משלם קנס עפ\"י עצמו וכדכתיב אשר ירשיעון אלקים ולא שירשיע את עצמו (לקמן עה א) וה\"ה לנפשות. וא\"כ יש לעיין קצת למה בנוגע להודאת בעל דין משווים דיני נפשות לקנס שאין הודאת בע\"ד מחייבת, ואילו בדין עדות מיוחדת משווים קנס לדיני ממונות שעדות מיוחדת מועילה. ובפשטות יש לתרץ דלמדים נפשות מקנס דמכיון דאין אדם מרשיע את עצמו בקנס ה\"ה בנפשות, אבל להיפך לא ילפינן, ולכן עדות מיוחדת פסולה בנפשות וכשרה בקנס.",
            "ועוד נראה דהודאת בעל דין אינה נאמנת כלל בקנס, ולכן מדמים נפשות לקנס שגם בנפשות הודאת בע\"ד אינה נאמנת. ואילו עדות מיוחדת נאמנת בנפשות אלא שיש הלכה מיוחדת שלא גומרים על פיהם דין מיתת ב\"ד. וראייה שיש נאמנות לעדות מיוחדת בנפשות מפסקי הרמב\"ם שבעדות מיוחדת בנפשות מכניסין אותו לכיפה להמיתו (פ\"ד מרוצח הל\"ה) ונהרג בידי גואל הדם (פ\"ו מרוצח הל\"ה עי' בכ\"מ), וחזינן שהעדות נאמנת אלא שאין בי\"ד גומרין את דינו להמיתו במיתת בי\"ד, והוא דין מיוחד במיתת ב\"ד. ומאחר שהוא דין מיוחד בגמר דין במיתת בי\"ד לא שייך להשוות דין קנס אליו, ובדיני קנסות עדות מיוחדת נאמנת ומחייבת.",
            "אמנם יתכן שאף המודה בחיוב נפשות נאמן אלא שאין לב\"ד הרשות לגמור את דינו לחייבו מיתת ב\"ד בדומה לדין עדות מיוחדת. וא\"כ גם מי שמודה בנפשות מכניסים אותו לכיפה ונהרג בידי גואל הדם. ולפי\"ז י\"ל שעיקר המקור שאין אדם נהרג ע\"פ עצמו אינו מדין מודה בקנס פטור אלא הוא מגזיה\"כ ד\"לא יומת על פי עד אחד\" הממעטת עדות מיוחדת. גזיה\"כ זו מחדשת שאפילו אם ב\"ד מקבלים את הנאמנות דעדות מיוחדת מ\"מ אין בכוחם להורגו במיתת ב\"ד בלי הגדת כת של שני עדים. וה\"ה בהודאת הרוצח עצמו.",
            "וכתב הרמב\"ם בפי\"ח מהל' סנהדרין (הל\"ו) וז\"ל גזיה\"כ הוא שאין ממיתין ב\"ד ולא מלקין את האדם בהודאת פיו אלא ע\"פ ב' עדים כו' שמא נטרפה דעתו בדבר זה שמא מן העמלין מרי נפש הוא המחכים למות כו' כך זה יבא ויאמר דבר שלא עשה כדי שיהרג וכללו של דבר גזירת המלך היא עכ\"ל. וצ\"ע מאחר שלרמב\"ם יש גזיה\"כ מה מוסיפה הסברא דשמא מודה בגלל שנטרפה דעתו וכו'.",
            "ויתכן שע\"פ גזיה\"כ לבדה היינו אומרים שהודאת הרוצח עצמו נאמנת אלא שאין להמיתו במיתת בי\"ד מאחר דליכא הגדת כת עדות. ויוצא איפוא שהמודה ברציחה נכנס לכיפה ונהרג בגואל הדם וכדין ההורג בעדות מיוחדת, ולכן ביאר הרמב\"ם שיסוד גזיה\"כ הוא חשש שמא נטרפה דעתו, ועצם נאמנותו פקעה ופטור מכיפה ומגואל הדם<sup>219)</sup><i class=\"footnote\">נראה שלפי\"ז המקור שאין אדם נהרג ע\"י עצמו אינו מלא יומת על פי ע\"א או מקנס, ועי' הרי\"ץ חיות סנהדרין (ח:) שכתב שמקור הרמב\"ם הוא מתוספתא בסנהדרין (פי\"א, א) וילפינן לה שם מדכתיב לענות בו סרה, וכ\"כ החסדי דוד על התוספתא שם.<br>ויש להסתפק בסברת הרמב\"ם שלפי השיעורים פוטרת גם מכיפה וגם מגואל הדם האם הוא פטור ודאי או פטור ספק דכך לשונו \"שמא מן העמלין מרי נפש וכו'\".<br>עיין ברדב\"ז (פי\"ח מסנה' הל\"ו) המסביר שהודאת בע\"ד אינה מועילה בנפשות משום שאין אדם בעלים על נפשו כמו בעלים על ממונו. ואמר רבינו זצ\"ל שהסברא כשלעצמה נכונה שאין אדם בעלים על נפשו - והא ראייה שההורג את עצמו הו\"ל שופך דמים - אך זה לא מספיק לבאר את ההלכה שהרי גם בעל השור אינו נאמן לסקול את שורו (עי' זבחים עא א) אע\"ג דהוי בעל הממון.</i>.",
            "<b>ב.</b><br>עדות מיוחדת בהגדה מועילה בקנס. ויש לעיין מהו דין עדות מיוחדת בראיית המעשה בקנס. ונ\"ל לפי מה דקיי\"ל שעדות מיוחדת מועילה לממונות ולא לנפשות (מכות דף ו:). וכבר ביארנו שבעדות מיוחדת בנפשות יש חלות בירור כי לענין זה אין חילוק בין ד\"מ לד\"נ אלא שאין בית דין ממיתין ע\"פ עדות מיוחדת בנפשות<sup>220)</sup><i class=\"footnote\">עיין בס' בית הלוי ח\"ב סי' ל\"ט.</i>. והא ראייה דע\"פ עדות מיוחדת מכניסים אותו לכיפה (סנה' דף פח: וברמב\"ם פ\"ד מהל' רוצח ה\"ח), ואם גואל הדם הרגו פטור אליבא דהרמב\"ם (פ\"ו מהל' רוצח הל\"ה ועיי\"ש בכ\"מ). ועי' במכות (דף ו:) קושיית הגמ', כיון שעדות מיוחדת מועילה בדיני ממונות אלא מעתה בדיני נפשות תציל, ר\"ל שאם כת אחת ראתה מחלון זה וכת שניה מחלון זה, והוזמה כת אחת בלבד תצטרף לכת השניה ולא יהרגו לא הרוצח ולא המוזמים כיון שלא הוזמה כל הכת. וצ\"ע הלא בד\"נ אין צירוף בין שתי הכתות ואיך יציל. ועיי\"ש ברש\"י (ד\"ה בד\"נ) וז\"ל כיון דבעלמא מצטרפת יש טעם כאן להצילו ורחמנא אמר והצילו העדה עכ\"ל. ודבריו לא מובנים. וי\"ל ע\"פ הנ\"ל, שגם בד\"נ מצטרפים עדי עדות מיוחדת לענין הבירור. אלא שגזיה\"כ \"לא יומת ע\"פ עד אחד - אחד אחד\" (עיי\"ש במס' מכות) מגלה שלא מענישים בנפשות ע\"פ עדות מיוחדת. ומכיון שמצטרפים לבירור שפיר הקשו בגמ', \"אלא מעתה\" שעדות מיוחדת כשרה בד\"מ, ומוכח דהוי בירור ויש רק גזיה\"כ שלא מהני להמיתו וא\"כ \"בד\"נ תציל\". ונראה מכיון שעדות מיוחדת מהווה בירור גם בד\"נ מסתבר שבקנס מועלת עדות מיוחדת כשראו א' מחלון זה וא' מחלון זה, כי גזיה\"כ חלה במיתת ב\"ד בלבד ולא חלה בקנס.",
            "אך מסברא ניתן להבחין בין שני סוגי עדות מיוחדת. כשאחד רואה מחלון זה וא' מחלון זה יש בירור המעשה והיה מועיל בנפשות לולא גזיה\"כ ולכן מהני עדות מיוחדת כזו בקנס. מאידך עדות מיוחדת שהעידו ברציחה אחר רציחה מסתבר שלא מועילה בדיני נפשות ואפילו בלי גזיה\"כ. דפשיטא שיש לחלק בין דיני נפשות לבין דיני ממונות. עדות מיוחדת מועילה בדיני ממונות בהלוואה אחר הלוואה, כי העדים מצטרפים להעיד על חיוב הממון ואע\"פ שאינם מעידים על אותו מעשה הלוואה (ועי' בסנהדרין דף ל: וברמב\"ם פ\"ד מהל' עדות הל\"ב). מאידך בדיני נפשות עיקר העדות מתייחס לעצם מעשה המחייב, ודוקא כששני העדים מעידים על אותו מעשה רציחה מצטרפים ולא ברציחה אחר רציחה.",
            "ולפי\"ז מסתבר כבית הלוי (ח\"ב סי' ל\"ט) שברציחה אחר רציחה אין כיפה כי בעדות מיוחדת זו אינם נאמנים כלל - כי יש רק עד א' על כל מעשה רציחה ורציחה ואין כאן כת עדות שרצח כלל. ורק כשראו אותו מעשה רציחה א' מחלון זה וא' מחלון זה נאמנים להכניסו לכיפה. אך מהרמב\"ם אינו משמע כן כי כתב בפ\"ד מרוצח (הל\"ח) וז\"ל ההורג נפשות ולא היו שם עדים רואין אותו כאחת אלא ראוהו האחד אחר האחד כו' כונסין אותן לכיפה כו' עכ\"ל, ובפשטות סובר שאפילו ברציחה אחר רציחה מכניסין אותו לכיפה, וצ\"ע.",
            "מעתה לפי סברת בית הלוי שברציחה אחר רציחה אין נאמנות, מסתבר שגם בקנס העדים חייבים להעיד על אותו מעשה המחייב ובגניבה אחר גניבה לא מצטרפים, ושאני קנס מממון. בממון גם לפני שבאו לבי\"ד להעיד חיוב הממון כבר חל, ומשו\"ה העדים בהלוואה אחר הלוואה מצטרפים כי שניהם מעידים שחייב לשלם את הממון ההוא. אבל בקנס החיוב לשלם אינו חל משעת מעשה המחייב אלא משעת גמר דין שבי\"ד מחייב אותו בחיוב הקנס, ולפי' העדים אינם יכולים להעיד על חיוב הקנס שעוד לא חל אלא על עצם מעשה המחייב, ולפיכך שני עדים מיוחדים אינם מצטרפים להדדי בקנס, מכיון דכל א' וא' מעיד על מעשה גניבה אחרת דהוי מחייב בפני עצמו, ועד א' לבדו בלי צירוף כת פסול לקנס<sup>221)</sup><i class=\"footnote\">וכ\"כ הט\"ז (חו\"מ סי' ל, ה) שעדות מיוחדת שראו שני מעשים אינה מועילה בקנס. וע\"ע ברשימות להלן ד\"ה הגהת הגר\"א אות א'.</i>.",
            "<b>הגהת הגר\"א אות א'. ז\"ל ש\"מ דאף לצאת ידי שמים אין צריך בקנס בלא עדים ירושלמי פ\"ג דכתובות וה\"ה לאבק רבית, רשב\"א. ונ\"י חולק עכ\"ל.</b> יש לעיין בכמה דברים:",
            "א) הרשב\"א מסיק מהא דר\"ג לא שיחרר את טבי עבדו שבקנס אין חיוב לצאת ידי שמים לפני גמר דין. אמנם יתכן שאין לדמות דין שיחרור העבדים לשאר קנסות וכדלהלן. בשאר קנסות שבעיקרם הם חלות ממון, כבר משעת מעשה המחייב לפני גמר דין חלים חיובי ממון שאינם גמורים ונגמרים בשעת גמר הדין<sup>222)</sup><i class=\"footnote\">עיין בשיעורים למעלה (דף סה.) בסוגיית קרן כעין שגנב וכפל כשעת העמדה בדין.</i>. ומכיון שחיוב ממון כל שהוא חל בשעת מעשה המחייב, חל אף חיוב לשלם לצאת ידי שמים. מאידך בהפלת שן ועין מסתבר שאין בכלל חיוב על האדון לשחרר את העבד אלא יוצא מעצמו לחירות. והא ראייה דלחד מ\"ד עבד יוצא לחירות בשן ועין בלי שטר שיחרור (קידושין דף כד:). ואפילו מאן דמצריך שטר היינו כדי להפקיע את קנין האיסור שבעבד דאילו מצד קנין הממון יוצא לחירות מעצמו. בכל אופן אין חיוב על האדון לשחררו אלא שיוצא לחירות מעצמו (או לגמרי אם אינו צריך גט שחרור או לענין קנין ממון אם צריך גט שחרור) ומן השמים שיחררוהו בלי חובת האדון לשחררו. וא\"כ מסתבר שלפני ההעמדה בדין אין חלות שיחרור אפילו במקצת, וכן אין חלות חיוב לצאת ידי שמים. ואפילו אם ננקוט שמשעת הפלת השן ועין חל מקצת שיחרור עכ\"ז ליכא חובת גברא לשחררו משא\"כ בשאר קנסות שהגברא נתחייב בתשלומין. ולכן בהפלת שן ועין קודם העמדה בדין אין חיוב לשחררו ואפילו לצאת ידי שמים, ואילו בשאר קנסות יתכן שחל חיוב לצאת ידי שמים לפני העמדה בדין.",
            "ב) הרשב\"א השווה את החיוב לצאת ידי שמים בקנס לחיוב לצאת ידי שמים באבק רבית, והשוואה זו צריכה ביאור. דהנה הא דרבית קצוצה יוצאת בדיינים אינו מפני שלא קנה את מעות הרבית וגזולים הם אצלו, דמכיון שנתנם הלוה מדעתו אכן קנה המלוה את מעות הרבית לגמרי אלא שיש חיוב בפנ\"ע של \"וחי אחיך עמך\" להחזיר את הריבית וכדאמרינן בב\"מ (סא:). וכן כתב הריטב\"א בקידושין (דף ו: ד\"ה בהנאת מלוה) וז\"ל אבל ודאי אפילו ברבית גמורה אם כבר פרעתו לו וחזר וקדשה בו מקודשת דמעות דרביתא שפרעם לוה למלוה קנינהו לגמרי וממון גמור הם לו אלא שיש עליו חובה להחזירו ובית דין מוציאין ממנו ואם מת אין בניו חייבין להחזיר אלא בדבר מסויים מפני כבוד אביהם, ולא עוד אלא דאפילו בחזרה לא מתקן לאויה כדמתקן לאו דגזל בהשבון עכ\"ל. ובאמת ראייה חזקה הביא הריטב\"א מהא דאין יורשים משלמים רבית אביהם שירשו, ומבואר מזה שאינו חיוב ממון כלל אלא חיוב מצוה בעלמא ולכן לא נשתעבדו נכסיו והיורשים פטורים. אבל אפשר לדחות שעל המלוה ברבית שמצווה להחזיר את הרבית מטעם מצוה חל גם שעבוד ממון, אך מאחר שמת המלוה ופקעה המצוה, פקע נמי השיעבוד<sup>223)</sup><i class=\"footnote\">עי' שמ\"ק לב\"מ (דף סא:) בשם תוס' שאנץ שכתב כן להדיא. ועי' בשו\"ע (סי' קס\"א סעיף ה') שפסק עפ\"י כמה ראשונים שאין ב\"ד יורדין לנכסי המלוה להוציא הרבית. והוכיח מזה קצוה\"ח (פ\"ז, ל') שאין חיוב ממון ושיעבוד נכסים חל כלל ברבית ורק מצוה על המלוה עצמו להחזיר את הרבית.</i>.",
            "ונראה לבאר שיסוד המצוה הוא שכשמלוה ברבית, מלבד שעובר על הלאו של הלוואה ברבית, הרבית מונעת את קיום מצות עשה של הלוואה, וב\"ד כופים אותו על קיום המצוה דהלוואה. ואף שאין ב\"ד כופים להלוות, אם כבר הלוה, ב\"ד כופים אותו שיחזיר את הרבית כדי שיהיה לו קיום מצוה דהלוואה כדינה. ולכן אין כופים את היורש, שהרי הוא לא הלוה, ואפילו אם יחזיר את הרבית לא יקיים מצות הלוואה. ובאבק רבית שאינו יוצא בדיינים, אפ\"ל שרבנן רק הטילו עליו איסור רבית, אבל קיים את מצות הלואה שהרי לא קצץ רבית בעצם ההלוואה ולפיכך קיים את העשה דהלוואה. ומכיון שקיים את המ\"ע של הלואה אף מבלי להחזיר את הרבית, אין ב\"ד כופין אותו להחזירה. ולפ\"ז יוצא שאין חיוב לצאת ידי שמים באבק רבית מאחר שיש לו קיום מ\"ע. מאידך אפ\"ל שאף באבק רבית לא קיים את מצות ההלוואה. ועכ\"ז אין ב\"ד כופין אותו להחזירה. ולפי\"ז חל חיוב לצאת ידי שמים ולקיים ע\"י החזרתו את מצות הלוואה כדין. עכ\"פ אינו ענין לחיוב לצאת ידי שמים בקנס כלל. והשוואת הרשב\"א צ\"ע.",
            "וצ\"ל דהרשב\"א סובר שגם באבק ריבית ההלוואה פגומה ויש חיוב ממון להחזיר את הדמים, אלא שאינו חיוב גמור ואין ב\"ד כופין אותו לשלם. ולכן שוה לקנס קודם גמר דין שיש חיוב ממון בלתי מושלם. ומשו\"ה כתב שכמו שבקנס קודם גמר דין כיון שאינו חיוב גמור אינו מחויב לפרוע את השיעבוד אפילו בבא לצאת ידי שמים ה\"ה באבק רבית כיון שאינו חיוב גמור אינו מחויב לפרוע את השיעבוד אפילו בבא לצאת ידי שמים<sup>224)</sup><i class=\"footnote\">עי' ברשב\"א לב\"מ (סא:) ד\"ה ור\"א אומר רבית קצוצה יוצאה בדיינין וז\"ל מסתברא לי דלא יוצאה בדיינין לרדת לנכסיו קאמר אלא שהוא מצוה להחזיר מדכתיב וחי אחיך עמך ובמצות עשה כופין אותו ומכין אותו עד שתצא נפשו וכדאמרי' בכתובות פ' הכותב (פו.) וכו' ותדע לך דאי לא בנים נמי ליחייב לאהדורי בהניח להן אביהם אחריות וכו' אלא כדאמרן דליכא אלא מצות עשה דוחי אחיך עמך וכו' עכ\"ל. ולכאורה מפורש דדעת הרשב\"א שאין ברבית שום חיוב ממון אפי' ברבית קצוצה וצע\"ג. ועי' חזו\"א (חו\"מ סי' י' סק\"כ).</i>.",
            "<b>גמ'. דלא בפני ב\"ד.</b> א) מבואר בגמ' שצריכים הודאה בפני ב\"ד בקנס, ואין זה משום דאל\"ה יכול לטעון משטה אני בך כי למנוע טענה זו סגי בהודאה בפני שנים (סנהדרין כט: ורמב\"ם פ\"ז מהל' טוען ונטען הל\"ב) ואילו בקנס צריכים דוקא הודאה בפני שלשה (רמב\"ם פ\"ג מגניבה ה\"ח). אלא הטעם הוא שיש דין בקנס שדוקא הודאה בב\"ד פוטרת. ויש להבין את הדין הזה.",
            "והנה כתב הרמב\"ם (פ\"ז מטוען א - ג) ז\"ל המודה בפני שנים שיש לפלוני אצלו מנה ואמר להן בדרך הודיה לא בדרך שיחה אע\"פ שלא אמר להם אתם עדי ואע\"פ שאין התובע עמו הרי זה עדות כו' טען כשבאו אלו העדים ואמר שלא להשביע את עצמי הודיתי נאמן כו'. כל המודה בפני שנים אינו יכול לחזור ולומר משטה הייתי בו כו', אבל מחייבין אותו ליתן בהודית פיו שכל האומר בדרך הודיה הרי זה כאומר אתם עדי כו' ב\"ד של שלשה כו' ושלחו שליח אצל הנתבע ובא והודה בפניהם הרי אלו כותבין ונותנין לבעל דינו כו' עכ\"ל. ברמב\"ם מדוייק שאם הודה בפני ב\"ד אי אפשר לו לטעון לא טענת משטה אני בך ולא טענת שלא להשביע את עצמי הודיתי, ורק בהודאה בפני שני עדים יש אופנים שנאמן לטעון הכי ולחזור בו מהודאתו. ויש לחקור האם מציאות בעלמא היא שאינו משטה בפני ב\"ד, או\"ד שהוא דין מיוחד של הודאה בפני ב\"ד שא\"א לו לחזור בה שכבר מקויימת ההודאה ע\"י בי\"ד<sup>225)</sup><i class=\"footnote\">ויתכן שהטעם הוא שהודאת בע\"ד כק' עדים דמי ובהגדת עדות בבי\"ד חל דין כיון שהגיד שוב אינו חוזר ומגיד וא\"א לעד לחזור בו מהעדות שהעיד בב\"ד וה\"ה בהודאת בע\"ד שהודה בפני ב\"ד, כיון שב\"ד קבלה וקיימה א\"א לו לחזור.</i>.",
            "ונראה שניתן לפשוט חקירה זו מדברי הרמב\"ם (בפ\"ה מהל' סנהדרין הלי\"ח) וז\"ל יחיד שהוא מומחה לרבים אע\"פ שהוא דן דיני ממונות יחידי אין ההודאה בפניו הודאה בבית דין ואפילו הוא סמוך, אבל השלשה אע\"פ שאינן סמוכין והרי הן הדיוטות ואין אני קורא בהם אלהים הרי ההודאה בפניהם הודאה בבית דין וכו' עכ\"ל. הרמב\"ם פסק שהמודה בפני יחיד מומחה יכול לחזור בו משום שאין לו דין ב\"ד אלא כח הוראה. ואם ננקוט שהודאה בפני ב\"ד אלימא משום שבמציאות אין המודה משטה בב\"ד, מסתבר שגם בפני יחיד מומחה אינו משטה שהרי יש לו כח להורות ולמה ישטה בפניו. אך אם ננקוט שלרמב\"ם אין זו מציאות אלא חלות דין מיוחד של הודאה בפני ב\"ד שא\"א לחזור בה, אזי מובן שביחיד מומחה יכול לחזור בו מהודאתו מאחר שאינו ב\"ד<sup>226)</sup><i class=\"footnote\">עיין חו\"מ (סי' ג') בש\"ך קצוה\"ח ונתיבות.</i>.",
            "יוצא איפוא שיש אליבא דהרמב\"ם שתי הלכות דהודאת בע\"ד, הודאה בפני שנים המועילה רק כשאומר אתם עדי או מודה בדרך הודאה. יסוד הדין דהודאה זו הוא בירור בעלמא. ואילו הודאה בפני ב\"ד אינה בירור בעלמא אלא חלות שם בפני עצמה. ההודאה בפני בי\"ד מקויימת היא ע\"י הבי\"ד. וא\"כ מבואר שרק חלות שם הודאה המקויימת בבי\"ד פוטרת מקנס ולא הודאת בירור בעלמא כשמודה מחוץ לב\"ד, וכדאיתא בגמרא.",
            "ב) מהרא\"ש (פ\"ק דסנהדרין סס\"ג) משמע שהמודה בפני יחיד מומחה הוי הודאה שלא כרמב\"ם. ויתכן דפליגי הרמב\"ם והרא\"ש בדין יחיד מומחה, דלרמב\"ם יש לו כח הוראה אך אין לו חלות שם בית דין, ואילו לרא\"ש יחיד מומחה חשיב בית דין<sup>227)</sup><i class=\"footnote\">עי' בטור (חו\"מ סי' ג') שכ' שמרא\"ש נראה שאין חילוק בין יחיד מומחה לבין ב\"ד של הדיוטות לכל דבר ומשמע שהטור סובר אליבא דהרא\"ש שיחיד מומחה אף מקבל עדות כי יש לו חלות שם ב\"ד.</i>. ועוד י\"ל דהרא\"ש סובר דמאחר שיחיד מומחה יכול להורות ההודאה בפניו הוי' הודאה כי במציאות אין המודה משטה בפניו.",
            "עיין ברמב\"ן (כתובות דף כא: ד\"ה והא דאקשי רב אשי) שכתב וז\"ל ואני תמה העדות שהעידו בפני אותו שלישי היאך שמה עדות והא צריך ג' ואין עדות אלא בפני ב\"ד וי\"ל כשהיה מומחה וראוי לדין בשאר דיני ממונות כו' עכ\"ל. הרמב\"ן סובר שיחיד מומחה מקבל עדות. ובפשטות סובר שיחיד מומחה חשיב ב\"ד ולפי' יכול לקבל עדות. אך יתכן שסובר שכל מי שיש לו כח להורות יכול לקבל עדות ואף שאינו ב\"ד. ועיין ברמב\"ן (עה\"ת ר\"פ שופטים) החולק עם רבינו סעדיה גאון בדין קבלת עדות בדיני נפשות, דאילו לרס\"ג מקבלין עדות בב\"ד של שלשה, ומאידך לרמב\"ן דוקא בכ\"ג. ונראה שבזה חולקים: לר' סעדיה גאון קבלת עדות זקוקה לב\"ד כל שהוא - ואפילו שלשה סגי. ואילו לרמב\"ן קבלת עדות תלויה בכח להורות, ומאחר דבנפשות רק ב\"ד של כ\"ג יכולים להורות ולגמור את דינו למיתה ה\"ה שרק כ\"ג יכולים לקבל עדות. וה\"ה בדיני ממונות דמאחר שיחיד מומחה יכול להורות, יכול לקבל עדות ואע\"פ שאין לו דין בית דין<sup>228)</sup><i class=\"footnote\">עיין לקמן בשיעורים (דף פד:) ד\"ה שליחותייהו קא עבדינן: שיטת הרמב\"ם אות א'.</i>.",
            "<b>גמ'. מעשה בר\"ג.</b>",
            "<b>א.</b><br>עיין בשיטה בשם הרשב\"א וז\"ל מכאן נראה דבלא עדים אפילו תפס לא עשה ולא כלום שהרי טבי עבדו של ר\"ג היה גדול וזוכה בעצמו להיות בן חורין. ואם איתא כי אין לו עדים מאי הוי הא תפס ונפק ליה לחירות מיד שסימא את עינו אלא ש\"מ דאפילו תפס מפקינן מיניה דאינו זוכה אלא בב\"ד ובעדים עכ\"ל. אליבא דהרשב\"א אין תפיסה מועילה בקנס. ולכאורה קשה מהגמרא (לעיל טו ב) שיש דין תפיסה בחצי נזק קנס.",
            "ונראה ליישב ע\"פ שיטות הראשונים שם בסוגיא. יתכן שהרשב\"א סובר כרמ\"ה (הובא ברא\"ש לפ\"ק אות כ') וז\"ל והר\"מ הלוי ז\"ל כתב הא דאמרינן אי תפס לא מפקינן מיניה היינו דוקא כשיעור נזקיה או בציר מנזקיה אבל טפי מנזקיה כגון תשלומי כפל ד' וה' אי תפס מפקינן מיניה דלא אשכחן דאמור רבנן גבי נזקין דאי תפס לא מפקינן מיניה אלא במאן דלא תפס טפי מנזקיה כגון פלגא נזקא או כגון ההוא תורא דאלס ידיה דינוקא, ועוד תקנתא דעבדו ליה לניזק הוא וכי עבדו ליה לניזק תקנתא בקרנא דלא ליפסוד ממוניה אבל לארווחיה מידי ממונא דאחריני לא תקינו ליה עכ\"ל.",
            "בביאור ההסבר הראשון ברמ\"ה דתפיסה מהניא רק כשיעור נזקיה או בציר מנזקיה יתכן להשוותו למה שכ' הראב\"ד (בחדושיו דף לה: ד\"ה גופא) וז\"ל ואי קשיא לך א\"כ מודה בקנס הוא, לא דמי האי קנסא לשאר קנסות דהכא קרנא הוא דמשלם ואפילו כוליה קרנא לא ובי דינא כי מודה זיל שלים אמרי ליה וכ\"ש דאי תפס לא מפקינן מיניה עכ\"ל. לראב\"ד שאני קנס דחצי נזק תם משאר קנסות שלא חל בו דין מודה בקנס ואח\"כ באו עדים פטור ותפיסה מועילה בו משא\"כ בקנסות אחרים. ובביאור שיטתו י\"ל דשאני קנס דח\"נ תם שיש בו מחייב של הפסד ממון ואע\"פ שחלות החיוב לשלם הוא קנס. ודוקא כשגוף המחייב אינו הפסד ממון אמרי' שהודאה פוטרת. ובכן לראב\"ד יש ב' דיני קנס: א) תשלומי קנס דעלמא; ב) תשלומי קנס כשהמחייב הוא הפסד ממון, ובתשלומי ח\"נ קנס המחייב הוא הפסד ממון.",
            "ולפי\"ז י\"ל שההבדל בין ח\"נ תם לשאר קנסות בתפיסה וכדמבואר בראב\"ד וברמ\"ה (בלישנא קמא לפני ה\"ועוד\") אינו דין דרבנן בעלמא אלא חילוק מדאורייתא בעיקר המחייב של הקנס. ובכן י\"ל דה\"ה אליבא דהרשב\"א שסובר שתפיסה מועילה רק בקנס דשור תם שיש בו מחייב של הפסד ממון ולא בשאר קנסות שעיקר המחייב שלהם אינו הפסד ממון<sup>229)</sup><i class=\"footnote\">עיין בשיעורים לקמן (דף פד:) ד\"ה שליחותייהו קא עבדינן: שיטת הרמב\"ם אות ג'.</i>.",
            "והנה פסק הרמב\"ם (בפ\"ה מהל' טוען ונטען הל\"ב) שאין המודה במקצת נזק קרקע נשבע משום שדמי קרקע כקרקע דמי. וביאר הגר\"ח זצ\"ל<sup>230)</sup><i class=\"footnote\">עיין בחדושי רבנו חיים הלוי על הרמב\"ם (שם).</i> משום שלרמב\"ם תשלומי נזק הם חליפי הבעין שהוזק. ולפי סברת הראב\"ד בח\"נ תם נראה דה\"ה בח\"נ תם שהזיק קרקע שמאחר שהמחייב הוא הפסד ממון הניזק התשלומין דמי קרקע הן וכקרקע דמיין<sup>231)</sup><i class=\"footnote\">צ\"ע למאי נ\"מ שהרי מבואר ברע\"א זצ\"ל על המשנה שאין עד א' מחייב שבועה בקנס וכדמבואר בשיעורים על המשנה וה\"ה במודה במקצת הקנס שפטור משבועה.</i>, ואילו בקנסות אחרים לא חל דין דמי קרקע כקרקע.",
            "הרמ\"ה סובר בהסברו השני שדין תפיסה בקנס בזה\"ז תקנתא מדרבנן. וחולק עליו הרא\"ש וז\"ל דלאו תקנתא הוא אלא דינא הוא, דמדאורייתא מחייב ליה אלא שאין לו דיין בבבל שיכופנו ליתן לו, בכל כה\"ג עביד אינש דינא לנפשיה, ולא מפקינן מיניה עד דיהיב כל דמחוייב ליה מדאורייתא עכ\"ל. ונראה שמחלוקתם תלוי בחקירה אם חיובי קנס חלים משעת מעשה הנזק אלא שאינם נגמרים עד שעת גמ\"ד או שאין חלות חיוב קנס כלל עד שעת גמר דין. לדעת הרא\"ש חלים חיובי קנס משעת הנזק אפילו קודם פסק ב\"ד. ולכן בזה\"ז שאין לנו ב\"ד סמוכים עכ\"ז יש דין תפיסה מדאורייתא מדין עביד אינש דינא לנפשיה. מאידך הרמ\"ה סובר שאין חיוב קנס עד שעת גמר דין בב\"ד ולפיכך התפיסה בזה\"ז היא רק מדרבנן. ולרמ\"ה שתפיסה מהני משום תקנה מיוחדת מדרבנן, תקנו תפיסה רק בנזקין לפי שהניזק הפסיד ממון אבל לא בכפל וד' וה' שאין בהם הפסד ממון. ואילו הרא\"ש סובר שתפיסה מועילה מדין תורה, כי חיובי הקנס חלים משעת המחייב, ומשו\"ה תפיסה מועילה מדאורייתא בכל קנסות כולל כפל ודו\"ה.",
            "עיין לעיל (דף טו: בתוס' ד\"ה ואי) שר\"ת סובר שתפיסה מועיל בקנס דח\"נ רק כשתופס את גוף השור המזיק ולא כשתפס דבר אחר. ואפ\"ל דטעמא משום דתשלומי חצי נזק דתם הם מגוף השור. ולפי\"ז לכאורה היה בדין שתפיסה תועיל גם כאן ביציאת עבד בשן ועין שהרי טבי עבדו תפס בעצמו ולא בנכסים אחרים. אך אפ\"ל שר\"ת סובר שתפיסה מועילה רק בגוף השור משום דין הוחלט השור שחל למפרע משעת מעשה הנזק (אליבא דהתוס' לעיל דף לג. ד\"ה הקדישו) ושלא כהרמב\"ם שסובר שהשור הוחלט משעת גמר דין (פ\"ח מהל' נזקי ממון הל\"ו)). ולפי\"ז בשאר קנסות אין תפיסה מועילה כי החיוב לא חל למפרע, וכן הדין בשן ועין שהעבד יוצא לחירות משעת גמר דין ולא משעת הפלת שן ועין. ועיין בסמוך באות ב' בשיטת הרשב\"א ביציאת שן ועין.",
            "<b>ב.</b><br>עוד כתב הרשב\"א וז\"ל אלא דקשיא לי בברייתא דלעיל מעידין אנו באיש פלוני שסימא כו' משלמין דמי עין לעבד אלמא משעה שהפיל את שנו יצא לחירות כו' ואמאי והא לא עמד בדין כו' וי\"ל כל שבאו עדים לבסוף נמצא בן חורין למפרע אלא שגזה\"כ היא שלא להוציאו לחירות אלא ע\"י עדים עכ\"ל. והנה בגמ' מכות (ה.) איתא ז\"ל וכן לענין תשלומי קנס באו שנים ואמרו בחד בשבתא גנב וטבח ומכר ובאו שנים ואמרו בחד בשבתא עמנו הייתם אלא בתרי בשבתא גנב וטבח ומכר משלמין ולא עוד אלא אפילו אמרו בערב שבת גנב וטבח ומכר משלמין דבעידנא דקא מסהדי גברא לאו בר תשלומין הוא כו' עכ\"ל. וצ\"ע שהרי לרשב\"א החיוב של קנס חל למפרע משעת המעשה המחייב וא\"כ למפרע הוי הגברא בר תשלומין וצ\"ל פטור מהזמה. ונראה שאף לרשב\"א חל רק מקצת חיוב למפרע משעת המעשה ואילו חיוב גמור חל רק בשעת גמר דין. ולכן יש דין הזמה דאכתי אינו בר חיוב גמור. ועוד י\"ל שהרשב\"א סובר שחיוב גמור חל למפרע אבל הממון אינו ניתן לגבייה עד שעת העמדה בדין. ולכן יש דין הזמה כי הממון עדיין לא ניתן לגבייה<sup>232)</sup><i class=\"footnote\">עיין עוד לעיל בשיעורים לב\"ק חלק א' דף קכ\"ז - ק\"ל בענין תפיסה בקנס.</i>.",
            "<b>גמ'. ר' יהושע אב ב\"ד הוה.</b> צ\"ע היאך ס\"ד דגמרא שר\"ג הודה בפני ר' יהושע דהוי אב ב\"ד, כלומר יחיד מומחה, ונפטר מקנס, הרי הודאת קנס פוטרת רק כשהודה בב\"ד דקנסות דהיינו ג' מומחין (סנהדרין דף ב:) ויחיד מומחה אין לו דין ב\"ד דג' מומחים<sup>233)</sup><i class=\"footnote\">עיין ברמב\"ם (פ\"ה מהל' סנהדרין הלי\"ח) ובשיעורים למעלה (דף עד: ד\"ה דלא בפני ב\"ד).</i>. וכן יוצא אף מפסקי הרמב\"ם (פ\"ג מגניבה ה\"ח) והטור (סי' שמ\"ח) שמי שהודה בקנס בפני שנים אפי' במקום ישיבת ב\"ד אינו כלום, ומשמע אפי' הם מומחין.",
            "ועיין במגיד משנה (פ\"ג מהל' גניבה הל\"ח) שהקשה מסוגיין על דברי הרמב\"ם שהודאה בפני יחיד מומחה לא שמה הודאה אפי' בדיני ממונות (פ\"ה מסנהדרין הלי\"ח). ותירץ וז\"ל דאי הוה קאי בב\"ד ודאי היו ריעיו יושבין עמו ומשו\"ה איצטריך למימר חוץ לב\"ד הוה עכ\"ל. ולכאורה תירוצו דחוק בלשון הגמרא המזכירה רק את ר' יהושע ולא שהיו אחרים עמו.",
            "לכן נראה לענ\"ד להציע תירוץ אחר. דהנה בדין סנהדרין של ע\"א כתב הרמב\"ם בפ\"א מהל' סנהדרין (הל\"ג) וז\"ל קובעין בתחלה בית דין הגדול במקדש והוא הנקרא סנהדרי גדולה ומניינם אחד ושבעים שנאמר אספה לי שבעים איש מזקני ישראל ומשה על גביהן שנאמר והתיצבו שם עמך, הרי שבעים ואחד, הגדול בחכמה שבכולן מושיבין אותו ראש עליהן והוא ראש הישיבה והוא שקוראין אותו חכמים נשיא בכל מקום והוא העומד תחת משה רבינו. ומושיבין הגדול שבשבעים משנה לראש ויושב מימינו והוא הנקרא אב בית דין עכ\"ל. ויש לעיין מהי הנ\"מ במה שכתב הרמב\"ם שהנשיא עומד תחת משה רבינו<sup>234)</sup><i class=\"footnote\">בשיעורים אחרים ביאר רבינו זצ\"ל את הרמב\"ם בדרך אחרת שלא כבשיעורים כאן, דהיינו שלרמב\"ם נשיא הסנהדרין הוא בעל מסורת התורה, וכדמוכח מסדר מסורת התורה מדור לדור המובא בהקדמת הרמב\"ם למשנה תורה שמנה את נשיאי הסנהדרין כמקבלי התורה במסורה ממשה רבינו מדור לדור, כי הנשיא הוא גדול הדור בתורה. ונ\"מ לדינים שונים - כמו לדין פותחין מן הצד, לדיני אבילות שחלים בפטירת הנשיא, לאיסור קללת נשיא וכו', ואכמ\"ל.</i>. ונראה לבאר דהנה איתא במס' סנהדרין (דף יא.) שאין מעברין את השנה אלא א\"כ רוצה הנשיא. (עיין ברמב\"ם פ\"ד מהל' קידוש החדש הל\"י והל' י\"ב). ועוד, איתא ברש\"י (סנהדרין דף ה. ד\"ה ומהתם להתם) שרשות הנשיא פוטרת דיין מתשלומין. מהלכות אלו מוכח שיש לנשיא חלות שם מינוי מיוחד ויש לו כח בפני עצמו בהלכות הוראות הדיינים. ונראה שהוא משום דלכמה דברים יש לנשיא הכח של הסנהדרין הגדול ועומד במקומם. ובכך דומה למשה רבינו דמשה במקום ע\"א קאי (סנהדרין טז ב) ומשה רבינו בעצמו הוא הסנהדרין הגדול לכל דבר, וה\"ה הנשיא לכמה דברים. ובכן מובנים דברי הרמב\"ם שהנשיא עומד תחת משה רבינו. ולפי\"ז י\"ל דנשיא הסנהדרין הגדול בעצמו יכול לדון דיני קנסות כי יש לו דין של ב\"ד ולא צריך שלשה מומחים<sup>235)</sup><i class=\"footnote\">תירוץ הגמ' \"שלא בב\"ד הוה\" לפי המגיד משנה ר\"ל שלא ישב בב\"ד עם שלשה דיינים אלא היה לבדו ולפי' היה פסול. מאידך אליבא דרבינו זצ\"ל כוונת הגמ' שלא ישב במקום ב\"ד לשם דין דאילו היה יושב לבדו ומתכוון להיות דיין היה כשר, ועיין ברש\"י (ד\"ה שלא בב\"ד הוה).</i>.",
            "אך עדיין קשה דהא ר\"ג היה הנשיא ור' יהושע היה האב ב\"ד, והיאך היה יכול ר' יהושע שלא היה נשיא לדון דיני קנסות. ועיין בתוס' סנהדרין (דף טז: ד\"ה אחד) המביא דיעה שהאב ב\"ד הוא המופלא שבב\"ד ולא היה מחשבון של ע\"א דלענין הוראה היה על גביהן. ולפי\"ז אפ\"ל שהאב ב\"ד הוא כמו הנשיא ויש לו כח סנהדרין לכמה דברים כמו משה רבינו. אמנם הרמב\"ם (ריש הל' סנהדרין) חולק על תוס' וסובר שהאב ב\"ד משנה הוא לנשיא והנשיא על גביו, וא\"כ הדרא קושיא לדוכתא היאך היה יכול ר' יהושע דהוי אב ב\"ד ולא נשיא לדון דיני קנסות לבדו.",
            "ויתכן שנתנו גם לר\"י דין נשיא שהרי ר\"ג היה עסוק בצורכי ציבור בנסיעות רבות מחוץ לא\"י ולכן מינו את ר' יהושע לנשיא כממלא מקומו, וממילא היה לר\"י בעצמו כח הנשיא לדון דיני קנסות, וצ\"ע."
        ],
        [
            "<b>גמ'. אמר רב המנונא כו'.</b> וכן פסק הרמב\"ם (פ\"ג מגניבה ה\"ט) וז\"ל כיצד הודה בבית דין שגנב ואחר כך באו עדים שגנב פטור מן הכפל שהרי חייב עצמו בקרן קודם שיבואו עדים. אבל אם אמר לא גנבתי שפטר עצמו מן הכל ובאו עדים שגנב וחזר ואמר בבית דין טבחתי או מכרתי אם באו עדים אח\"כ שטבח או מכר משלם תשלומי ארבעה וחמשה לפי שפטר עצמו תחילה מכלום עד שבאו העדים עכ\"ל. והק' המשנה למלך דדברי הרמב\"ם סותרים מש\"כ בפ\"ט מהל' שבועות (ה\"ד) דאפי' בקנס שאין עמו ממון אם מודה בו ואח\"כ באו עדים פטור ואע\"פ שלא חייב עצמו בכלום, וז\"ל שם וכן המשביע עידי קנס וכפרו פטורים משבועת העדות מפני שאם קדם הנתבע והודה בקנס יפטר מלשלם ואע\"פ שבאו עדים אחר כן והעידו וכו' עכ\"ל. והיינו בקנס שאין עמה ממון שהרי אח\"כ כ' (בהל' ה') וז\"ל משביעכם אני שתבואו ותעידו לי שיש לי ביד פלוני תשלומי כפל ותשלומי דו\"ה וכפרו חייבין בשבועת העדות מפני הקרן שהוא ממון וכו' עכ\"ל.",
            "ונראה שהרמב\"ם סובר שסברת רב המנונא חלה דוקא בקנס שיש בו גם ממון כמו גניבה ולא בקנסות שאין בהן ממון כלל כגון שן ועין. לרמב\"ם גם הודאה שאינה מחייבת ממון שמה הודאה כגון הודאה בשן ועין ובחצי נזק אלא שאם כפר בגניבה הכפירה בקרן מפקיעה את הפטור של ההודאה בקנס דדו\"ה. וכן משמע מלשון הרמב\"ם בהל' גניבה הנ\"ל שכתב וז\"ל לפי שפטר עצמו תחילה מכלום עכ\"ל, כלומר שהכפירה בממון דקרן מפקיעה את פטור ההודאה בדו\"ה. אך לפי\"ז קשה מאי הקשה רבא על רב הונא שלא תירץ את קושית רב חסדא דשאני המודה שסימא את עין עבדו שפטר עצמו מכלום, והרי לכ\"ע ההודאה פוטרת משום שאינו כופר בממון. וצ\"ל שהרמב\"ם סובר שמשו\"ה לא חשה הגמרא לתרץ את קושיית רבא משום דרב המנונא מיירי רק בגניבה ולא בהפלת שן ועין<sup>236)</sup><i class=\"footnote\">וכ\"כ המאירי לסוגיין ז\"ל ויש חולקין בזו שלא לומר לטעם זה אלא בגניבה, ולמדוה ממה שלא השיבו כן במה שהקשה על רב ממעשה הנזכר ברבן גמליאל במה שבא בסוגיא זו וכן ממה שפסקנו כן בפרק ראשון בענין פלגא נזקא (לעיל יד ב) עכ\"ל.</i>.",
            "כתב הרמב\"ן בספר הזכות (ספ\"ג למס' כתובות דף טו. ברי\"ף) וז\"ל ומה שאמר עוד הרב ז\"ל (בהשגות הראב\"ד שם) שאם הודה ובאו עדים קיי\"ל כמאן דאמר מודה בקנס ואח\"כ באו עדים פטור ואי תפס מפקינן מיניה והיכא דתפס מקמי הודאה ואח\"כ הודה נמי מפקינן מיניה ממעשה דר\"ג, אין דינו אלא במודה בקנס שיש בו ממון דלא קי\"ל מודה בקנס ואח\"כ באו עדים פטור אלא באומר גנבתי ובאו עדים שגנב שהרי חייב עצמו בקרן כדאיתא במרובה וכן פסק רבינו (הרי\"ף) בהלכה עכ\"ל. נראה שהראב\"ד סובר כהרמב\"ם שדוקא בגניבה אמר רב המנונא שאם פטר עצמו מכלום ובאו עדים אח\"כ שחייב, שכפירת הקרן מפקיעה את הפטור של מודה בקנס ואח\"כ באו עדים, אבל בשאר קנסות אפי' לא חייב עצמו בכלום אם באו עדים אח\"כ פטור. והרמב\"ן מפרש את הגמ' כפשוטה שרק הודאה שמחייבת ממון נקראת הודאה אבל אם לא חייב עצמו לא הוי' הודאה - ואם אח\"כ באו עדים חייב. וכן כתב רש\"י בסוגיין (ד\"ה באומר גנבתי) וז\"ל דחייב עצמו לשלם קרן מיהא בהודאה הלכך הודאה גמורה היא וכו' עכ\"ל. וכמו\"כ כתב רש\"י (בד\"ה שהרי פטר עצמו בכלום) וז\"ל בהודאה דטביחה לא היה מחייב עצמו בכלום שהיה יודע שהמודה בקנס פטור הלכך לאו הודאה היא ומשלם אם באו עדים וכו' עכ\"ל.",
            "<big><strong>השגת הראב\"ד וספר הזכות לפרק אלו נערות.</strong></big>",
            "<b>א.</b><br>בסוף הלכות הרי\"ף לפ\"ג דכתובות כתב הראב\"ד בנוגע לדיני קנסות בזה\"ז וז\"ל אע\"ג דלא מגבינן להו האידנא אמור רבנן דהיו משמתין ליה עד דמפייס ליה לבעל דיניה וכו' ואם הודה ואח\"כ באו עדים קיי\"ל כרב דאמר מודה בקנס ואח\"כ באו עדים פטור ואי תפס מפקינן מיניה עכ\"ל.",
            "א) ובספר הזכות השיג הרמב\"ן דאין הודאה פוטרת במקום שלא חייב עצמו בממון. עיין למעלה בשיעורים (עה. בסוף ד\"ה אמר רב המנונא) בביאור מחלוקתם.",
            "ב) עוד השיג עליו הרמב\"ן וז\"ל דהאידנא לא משכחת לה במודה בקנס משום דהודאה בב\"ד בעינן כו' וכיון דאנן הדיוטות אנן ליכא השתא הודאה בב\"ד למיפטר מיניה חיובא דקנס דהו\"ל כמודה בפני ב' או בפני ג' חוץ לב\"ד דכל הודאה שאין דינא לחייבו עליה אינה פוטרתו כשבאו עדות לבסוף כו' עכ\"ל.",
            "ונראה דלראב\"ד הא דמהני תפיסת קנס בזה\"ז הוא ע\"י הוראת ב\"ד דהדיוטות אחרי התפיסה, כי בזה\"ז לענין תפיסה קנס שוה לממון. ולכן יש כח לבית דין של הדיוטות בזה\"ז גם לפטור קנס ע\"י הודאה<sup>237)</sup><i class=\"footnote\">ולכאורה סברת הרמב\"ן דגם לענין תפיסה בזה\"ז אין כח לב\"ד עצמו להכריע ולהורות אלא שאם תפס לא מפקינן מיניה. ומסתבר שלרמב\"ן תפיסה מהני מדין עביד אינש דינא לנפשיה - עיין ברא\"ש ספ\"ק. ועוד יתכן שהרמב\"ן לשיטתו בריש ספר הזכות שסובר כגאונים דבזה\"ז לא משמתינן ליה שישלם קנס דאין לנו כח ב\"ד כלל להכריחו, שלא כראב\"ד הסובר שבזה\"ז ב\"ד משמתין ליה עד שישלם.</i>.",
            "אך עיין בנמוקי יוסף (לסוגיין כאן בב\"ק) שהביא את שיטת הראב\"ד ופירשו באופן אחר וז\"ל שבזמן הזה שאין דנין דיני קנסות וקי\"ל דאפ\"ה אי תפס לא מפקינן מיניה אם קדם הלה והודה אע\"פ שבאו עדים אח\"כ הרי הוא פטור ואפי' בדברים שפטר עצמו מכלום לפי שכשם שאין דנין דיני קנסות בזה\"ז כך אין מקבלים עדים והרי זה כמו שאין שם עדים עכ\"ל. דבריו טעונים ביאור.",
            "ונראה דסובר שלראב\"ד באמת אין פטור הודאה בזה\"ז אלא שכשיש הודאה אין ב\"ד מקבלים את העדים המסייעים לתופס, כי יש לב\"ד סתירה. אם יקבלו את העדים חייבים לקבל גם את ההודאה וא\"כ חל פטור מודה בקנס. מאידך אם לא יקבלו את ההודאה משום שאינם דנים דיני קנסות גם לא יקבלו את העדים המסייעים לתופס. ולכן ממ\"נ התפיסה לא מהני במקום שיש הודאה. ואילו במקום שאינו מודה אנו דנים את הקנס ע\"י העדים המסייעים לתופס<sup>238)</sup><i class=\"footnote\">יל\"ע האם הסתירה הזאת מונעת את הדיון בב\"ד על התפיסה מדאורייתא או מדרבנן ומסתבר שהוא מדרבנן. ועיין לעיל ברא\"ש ספ\"ק הדן אם תפיסה בקנס הוא דין דאורייתא או דין דרבנן. עוד יש לעיין אם הסתירה הזו חלה מדין מחזי כשיקרא, עיין לעיל (דף ע.) בתוס' ד\"ה אמטלטלין דכפריה.</i>.",
            "ולפי\"ז קושיית הרמב\"ן מדין שצריך לחייב את עצמו בקרן מתורצת, כי דעת הראב\"ד אינה שחל דין מודה בקנס פטור בזה\"ז, אלא שבמקום שיש הודאה מתעוררת סתירה ופקעה העדות על הקנס. ולא צריכים לומר כמ\"ש לעיל שהראב\"ד סובר דרב המנונא מיירי רק בגניבה.",
            "לדעת הרמב\"ן הודאת המזיק בזה\"ז אינה פוטרתו מקנס שהרי אין לנו בי\"ד סמוכים לפסוק דין פטור והפקעת חיוב. משום כך אם באו עדים התפיסה מהני. ברם במקום שלא באו עדים ותפס הניזק ע\"פ הודאת המזיק, יש מחלוקת הפוסקים אם תפיסתו מועילה או לא. הטור (חו\"מ סי' שמ\"ח ועיין בסמ\"ע סי' א' אות י\"ח) סובר שהודאת המזיק בזה\"ז מועילה לענין תפיסה שאם תפס הניזק ע\"פ הודאת המזיק אין מוציאין מידיו. מאידך קצות החשן (סי' א' אות ו') ופוסקים אחרים סוברים שאין ההודאה כלום ומוציאין מידי התופס.",
            "בביאור המחלוקת נראה שהטור סובר כרא\"ש שמעשה הנזק מחייב את שעבודי הקנס מדאורייתא אלא שגמר חיובי הקנס לענין גבייה תלוי בהעמדה בדין. והוא סובר שחיוב הקנס שחל משעת מעשה הנזק נחשב כממון דעלמא. בהתאם לכך מועילה בו תפיסה וגם חל בו דין הודאת בעל דין כמאה עדים דמי. אך בזמן שיש בי\"ד סמוכים והבע\"ד מודה בפניהם הב\"ד מפקיע את כל חלות הממון שבקנס מעיקרו. ואילו בזה\"ז שאין לנו בי\"ד סמוכים, חיוב הממון שמשעת מעשה חל ואמרי' הודאת בע\"ד כמאה עדים דמי. מאידך הפוסקים האחרים נוקטים שאף בזה\"ז חל שם קנס על החיוב, ובקנס אין אומרים הודאת בע\"ד כק' עדים דמי, והמודה אינו נאמן כלל. ועוד יתכן שסוברים שדין תפיסת קנס בזה\"ז הוא תקנה מדרבנן. ומאחר שסוברים שחל על הממון בזה\"ז חלות שם קנס לפיכך סוברים שהניזק יכול לתפוס את הקנס רק אם העידו עדים ולא עקב הודאת המזיק - וכדין קנסות דעלמא.",
            "<b>ב.</b><br>עוד כתב הראב\"ד וז\"ל ואי תפס מקמי הודאתו ואח\"כ הודה מפקינן מיניה ולא אמרי' דתפיסה מקמי הודאה כעדים דמיא מדא\"ל ר\"ג לר' יהושע אי אתה יודע שטבי עבדי יצא לחירות א\"ל ר\"י אין בדבריך כלום שכבר הודית והרי טבי כתופס מקמי הודאה הוה שהרי גופו אצלו היה ואפילו הכי לא יצא לחירות מפני הודאתו של ר\"ג אלמא לאו כעדים דמיא ומפקינן מיניה עכ\"ל.",
            "ר\"ל דסד\"א דליכא דין מודה בקנס פטור לאחר תפיסה מאחר שהתובע נעשה למוחזק קמ\"ל דמ\"מ המודה פטור.",
            "<b>ג.</b><br>וז\"ל המשך הראב\"ד: מיהו היכא דתפס קמי הודאה וליכא עדים בתפיסתו דיכול למימר להד\"מ ואתו לבי דינא וכפר ליה אידך בההוא קנסא אסתפקא לי מילתא אי הוי מיגו כעדים כדאמרינן בעלמא מה לי לשקר כעדים דמו, וכיון דבההוא תפיסה איכא מיגו הוה ליה כעדים, ואילו אתו עדים הא מחייב, והשתא נמי מה דתפס תפס דמהימנינן ליה כעדים, או\"ד כיון דאילו הודה פטור לא עדיף מיגו מהודאה דבעל דין ואע\"ג דאמרינן מה לי לשקר כעדים דמו לא עדיף מהודאה דנפשיה דהודאת בע\"ד כמאה עדים וכל היכא דהודאה לא מהניא מה לי לשקר לא מהניא כי הכא עכ\"ל. ובכן הראב\"ד מסתפק אם מיגו מועיל בקנס או לא. ונראה דמסופק אם רק הודאה פוטרת משום גזיה\"כ דאינו מרשיע את עצמו אך שאר בירורים מחייבים או\"ד דגומרים דין קנס רק בשני עדים כמו בדיני נפשות וא\"כ מיגו לא יועיל. הצד לומר שמגו לא יועיל נראה שהוא דין בגמר דין דאע\"פ שהמיגו נותן לו נאמנות מ\"מ אין גומרין דין קנס לחייבו בב\"ד אלא ע\"י שני עדים ודומה לדיני נפשות דאין גומרים דינו למיתה בעדות מיוחדת - א' מחלון זה וא' מחלון זה - ואע\"פ שנאמנים כדנ\"ל בשיעורים<sup>239)</sup><i class=\"footnote\">עיין לעיל בשיעורים (דף עד:) ד\"ה כי אתי כו'.</i>.",
            "וכתב הרמב\"ן בספר הזכות וז\"ל וענין ספקו של הרב ז\"ל בתופס קנס שלא בעדים והודה הלה בסוף כו' אפילו במודה בב\"ד מומחין אני אומר שלא פטרה התורה בקנס אלא שלא חייב אותו מתחילה ע\"פ עצמו דכתיב אשר ירשיעון אלהים פרט למרשיע את עצמו, אבל זה לא ע\"פ עצמו מתחייב אלא לזה אנו מאמינים שאמר נתחייב לי קנס ותפסתי משלו לתשלום קנס שלי הלכך ירשיעון אלהים קרינן ביה ולא קרינן ביה מרשיע את עצמו כלל דמה הוסיף או גרע בהודאה שלו וכל שכן כשתפס משלו מטלטלין ובא זה לתבוע בדין להחזירם ולפרוע לו קנסו בדמים שאין זה מודה בקנס אלא זריז ונשכר, וגדולה מזו אמרו שאני התם דמחמת ביעתותא דעדים הוא דקא מודה, אלמא לא פטרתו תורה אלא במחייב עצמו ומודה בקנס שלא לצורך אבל זה להנאת עצמו הודה ולא להתחייב בדין עכ\"ל. נראה דהרמב\"ן סובר שמאחר שבי\"ד יכולים לחייבו ע\"י המיגו ההודאה לאו כלום היא כי רק כשב\"ד זקוקים להודאה מועילה ההודאה לפוטרו. ואילו לצד ספקו של הראב\"ד רק בירור ע\"י עדים מפקיע הודאה דכיון שהעידו עדים העובדא מבוררת וההודאה לא מוסיפה בירור כלל, ולפיכך הודאה אחרי הגדת עדות אינה חלה ואינה פוטרת. אבל הודאה אחרי מיגו מוסיפה בירור דהודאת בע\"ד על הבירור דמיגו ולפיכך ההודאה חלה ובדין הוא שתועיל לפוטרו.",
            "<b>רש\"י ד\"ה הודאה דטביחה. ז\"ל ומה דמחייב בקרן וכפל משום עדות האחרונים היא ולאו משום הודאתו עכ\"ל.</b> צ\"ע שהרי אע\"פ שהודה מחמת ביעתותא דעדים מ\"מ הודאתו חייבה אותו בקרן, וא\"כ למה כתב רש\"י שהחיוב לשלם את הקרן הוא מחמת עדות האחרונים. ואולי דכוונת רש\"י דאה\"נ חייב לשלם את הקרן מחמת שהודה בגניבה אלא שסובר שאין ההתחייבות שלו בקרן כשהודה בו שייך לחיוב דו\"ה, כי הגניבה והטביחה ומכירה מהווים שני מעשים ומחייבים שונים, ומה שהודה בקרן דגניבה לא נחשב כמי שחייב את עצמו בקרן בנוגע לטביחה ומכירה ולדין מודה בקנס פטור מדו\"ה. אלא שבדרך כלל כשמודה גנב בקרן, שלא מחמת ביעתותא דעדים, ההודאה פוטרתו מכפל כי חיוב קרן וחיוב כפל באים מאותו מעשה מחייב של גניבה, וממילא פטור מדו\"ה, דדו\"ה אמר רחמנא ולא גו\"ד. אבל כאן ההודאה לא פטרתו מכפל מכיון דהודה מחמת ביעתותא דעדים, ולכן חייב בדו\"ה כי לא חייב עצמו בכלום כשהודה בטביחה ומכירה, וההודאה בקרן אינה שייך לדין לדו\"ה.",
            "והנה הסברנו לעיל דאליבא דהרמב\"ם והראב\"ד הדין שצריך המודה בקנס לחייב את עצמו בממון ר\"ל שאם הגנב כפר בקרן דגניבה ב\"ד מפקיע את הפטור של מודה בקנס בכפל ובדו\"ה. ולכאורה קשה לפי מה שבארנו ברש\"י שאין שייכות בין קרן דגניבה לחיוב דו\"ה דטביחה ומכירה, איך אליבא דהרמב\"ם גורמת הכפירה בקרן הפקעת הפטור של ההודאה בטביחה ומכירה, הרי כדמבואר הגניבה והטביחה ומכירה מהווים שני מחייבים שונים.",
            "ונראה אליבא דהרמב\"ם שבנוגע לכפירה יש אמנם צירוף בין הגניבה ובין הטביחה ומכירה, כי בלי הגניבה אין הטביחה והמכירה מחייבות. ולפיכך סובר הרמב\"ם שאם כפר במחייב של גניבה פקע כל חלות הפטור של מודה בקנס אף מההודאה דטביחה ומכירה. מאידך רש\"י סובר שהודאת קנס צ\"ל הודאה המחייבת ממון שאם אינה מחייבת ממון לאו הודאה גמורה היא. ומשום כך כדי שתחשב ההודאה בטביחה ומכירה להודאה גמורה צריך שיחייב את עצמו בקרן דטביחה ומכירה עצמן, והחיוב שהתחייב עצמו בקרן הגניבה לא מהני, כי עצם ההודאה דטביחה ומכירה לא היתה הודאה גמורה.",
            "<b>גמ'. ה\"מ היכא דלא ידעי באיזה יום באיזה שעה דליכא לעדות כלל אבל הכא סיועי הוא דקא מסייעי ליה. עיין ברש\"י (ד\"ה היכא) וז\"ל היכא דאמרי לא ידעינן באיזה יום באיזה שעה דאיכא למימר דלהכי עבדי דמסתפי דלא ליתו סהדי דלזמינהו והלא באותה שעה עמנו הייתם ועדים שקרנים הם עכ\"ל.</b> רש\"י סובר שפסול עדות שאאי\"ל הוא משום חשש משקר וזה לא שייך כאן כשהודאת בעל דין מסייעתם.",
            "ועיין ברש\"י סנהדרין (עח. סד\"ה לפי) וז\"ל ולרבא כיון דעדות זוממין חידוש הוא אע\"ג דהוי עדות שאי אתה יכול להזימה מקטלי עכ\"ל. רש\"י מפרש את שיטת רבא שם שעדות המזימים של הזמה לא צריכה להיות עדות שאתה יכול להזימה מכיון דכל נאמנותם להזים חידוש הוא. ונראה דרש\"י לשיטתו בסוגיין דיסוד הפסול בעדות שאאי\"ל הוא חשש משקר וחסרון נאמנות, ולכן כיון שכל נאמנות המזימים הוי' חידוש לא צריכים עדות שאתה יכול להזימה. מאידך אילו היה פסול עדות שאאי\"ל חלות פסול בפנ\"ע, היה בדין שיחול גם בהזמה כמו שאר דיני פסולי עדות שחלים בהזמה.",
            "אליבא דרש\"י סומכוס סובר שכשרים כי אין כאן חשש שקר בעצם הגדתם. ומשמע מרש\"י שרבנן סוברים דהו\"ל עדות שאאי\"ל דמכיון שהודאת בע\"ד מסייעתם לא חלה הזמה כלל, שכתב (בד\"ה רבנן כו') וז\"ל דהני סהדי בתראי אינן עדים דאינך יכול להזימם ולקיים בעדות זו דין הזמה שהרי הוא הודה תחילה בפניהם גנב ועל פיו באו להעיד עכ\"ל. וצ\"ע שהרי מה שהודאת בע\"ד מסייעתן הוא רק לענין שלא ישלמו לו תשלומי כאשר זמם וזהו פטור בקיום ההזמה. אבל לענין שלא תיבטל עדותם מחמת הזמה לכאורה אין הודאת בע\"ד מועילה. וא\"כ שוב הו\"ל עדות שאתה יכול להזימה שהרי העדים ניתנים להזמת עדותם ולביטול נאמנותם.",
            "וי\"ל שרש\"י סובר שע\"י הודאת בעל דין יש לעדים נאמנות גמורה וא\"א להזימם כלל<sup>240)</sup><i class=\"footnote\">לכאורה יתכן לבאר שכשהודאת בע\"ד מסייעתם לא נאמר החידוש להאמין למזימים. א\"נ י\"ל כי ביטול עדות הזוממים הוא זכות בעל דבר, ומאחר שעל פיו באו להעיד איבד את זכותו. וכן משמע ממה שהוסיף רש\"י וז\"ל ועל פיו באו להעיד עכ\"ל.</i>.",
            "ויעויין בשיטה מקובצת בשם הרא\"ש<sup>241)</sup><i class=\"footnote\">ואמר רבינו זצ\"ל שיש שם טעות הדפוס בתחילת דברי הרא\"ש וציטטנו רק החלק מדבריו שנוגע לנו.</i> וז\"ל דלענין ממון ניחא דא\"א להזימם דהודאת בעל דין כק' עדים דמי אבל לענין מלקות אין הודאתו מועלת כיון שהעידו שקר, ולא דמי לעדות בן גרושה דמיקרי עדות שאתה יכול להזימה כיון דלקו דשאני התם דמרבינן מלקות דידהו מוהיה אם בן הכות ומסתבר לאוקמי קרא היכא דלא אפשר לקיומי כאשר זמם לעולם, אבל עדות דגניבה דאלמלא הודאתו אפשר לקיומי כאשר זמם לא מוקמינן קרא דוהיה אם בן לומר דמיקרי עדות דבעיקר עדות דגניבה אפשר לקיים כאשר זמם עכ\"ל. הרא\"ש חולק על רש\"י וסובר שהודאת בע\"ד מועילה רק לפטור את העדים מלשלם, אבל עיקר עדותם מוזמת ובטלה, ולוקין משום לא תענה ברעך עד שקר. אך מאחר שלא משלמים וחסר קיום הזמה דתשלומין מקרי עדות שאי אתה יכול להזימה, ואין המלקות קיום הזמה כי לוקים משום הלאו דלא תענה ולא משום כאשר זמם<sup>242)</sup><i class=\"footnote\">עיין בתוס' ריש מס' מכות (דף ב. ד\"ה מעידין).</i>. ושאני כאן מעדות בן גרושה ובן חלוצה דחשבינן למלקות קיום הזמה כי בב\"ג וב\"ח א\"א לקיים כאשר זמם כפשוטו כלל ולפי' עונש הזמה מקוימת במלקות. ואילו בגניבה שיש אפשרות של כאשר זמם כפשוטו בתשלומין ממש לא אמרי' שמלקות מהוה קיום הזמה.",
            "ונראה אליבא דהרא\"ש דבזה חלוקים רבנן וסומכוס. אליבא דרבנן העדים צריכים להיות בני קיום כאשר זמם ולכן כאן דחסר קיום עונש הזמה הו\"ל עדות שאאי\"ל. ואילו לסומכוס מאחר שעדותם ניתנת לביטול ע\"י הזמה הו\"ל עדות שאתה יכול להזימה ואע\"פ שחסר קיום עונש כאשר זמם.",
            "וצ\"ע, דהנה במס' סנהדרין (דף עח.) איתא שטרפה שהרג את הנפש פטור דהו\"ל עדות שאאי\"ל. והרי שם יש אפשרות להזים את עצם העדות ולבטלה אלא שא\"א לקיים בעדים עונש הזמה דהיינו מיתה מאחר שההורג את הטרפה פטור. וחזינן שגם חסרון קיום עונש הזמה משווה את העדות לאי אפשר להזימה.",
            "ונראה דהנה כתב הרמב\"ם (פ\"ב מהל' רוצח הל\"ט) וז\"ל אדם טרפה שהרג את הנפש כו' בפני עדים פטור שמא יזומו ואם הוזמו אינן נהרגין שהרי לא זממו אלא להרוג טרפה וכל עדות שאינה ראוי להזמה אינה עדות בדיני נפשות עכ\"ל. ומשמעות סוף דבריו שבדיני ממונות כה\"ג כשר<sup>243)</sup><i class=\"footnote\">עיין בש\"ך חו\"מ סי' ל\"ג ס\"ק ט\"ז.</i>. יוצא שהרמב\"ם פוסק כסומכוס שבדיני ממונות א\"צ אפשרות של קיום הזמה אלא אפשרות של חלות הזמה המבטלת את עצם העדות. מאידך בדיני נפשות צריכים גם אפשרות של קיום עונש הזמה. ומסתבר שהוא מדין והצילו העדה. ונראה דאליבא דהרמב\"ם יש שני דינים בהזמה: א) כשגוף העדות אינה בת הזמה וכגון כשחסרה דרישה וחקירה. בכה\"ג חל פסול עדות בין בד\"נ ובין בד\"מ דשווים בעצם חלות עדותם מדאורייתא, ואחד דיני ממונות ואחד דיני נפשות בדרישה וחקירה שנא' משפט אחד יהיה לכם (רמב\"ם פ\"ג מהל' עדות הל\"א). ב) כשליכא קיום עונש הזמה. כאן עצם העדות כשרה אלא שהלכה היא בגמר הדין דנפשות שאין ב\"ד גומרים דיני נפשות במקום דליכא אפשרות של קיום הזמה, והוא מדין והצילו העדה.",
            "ועוד נראה להציע מהלך אחר ברמב\"ם שיתכן לפרש את לשון הרמב\"ם כפשוטו שסובר שדין עשאאי\"ל חל רק בד\"נ ולא בד\"מ. אלא דקשה ע\"ז מגמ' סנהדרין (דף מא:) וז\"ל מ\"ש חקירות ומ\"ש בדיקות א\"ל הכי השתא בחקירות אמר אחד איני יודע עדותן בטילה דהו\"ל עדות שאאי\"ל בדיקות אמר א' מהן איני יודע עדותן קיימת עדות שאתה יכול להזימה הוא עכ\"ל. ולכאורה מבואר מהגמרא שדין החקירות יסודו בדין עדות שאתה יכול להזימה. ואיתא נמי שם (דף ל:) שעדות המוכחשת בחקירות פסולה בד\"מ. והרמב\"ם הביא הלכה זו בפ\"ג מהל' מהל' עדות (הל\"ג) וז\"ל אע\"פ שאין דיני ממונות צריכין דרישה וחקירה אם הכחישו העדים זה את זה בדרישות או בחקירות עדותן בטלה כו' עכ\"ל, ומשמע שסובר שיש דין עדות שאתה יכול להזימה גם בדיני ממונות, וצ\"ע שהרי זה סותר לדברי הרמב\"ם בהל' רוצח הנ\"ל.",
            "ונראה שיש ליישב את הסתירה עפ\"י מהלך הגר\"ח זצ\"ל בגמ' סנהדרין (דף מא:), שביאר שהכחשה בחקירות פסולה בד\"מ לא משום שצריכין עדות שאתה יכול להזימה אלא משום שהחקירות מהוות חלק מגוף העדות וכשגוף העדות מוכחשת העדות בטלה. ומה שבארה הגמ' שדין חקירות שייך לעדות שאאי\"ל כוונתה רק להביא סימן וראייה שעדות הזמן והמקום מגופה של העדות שהרי מחמתה חל דין הזמה בדיני נפשות. ומשום דחקירות מגוף העדות לפיכך \"איני יודע\" בחקירות פסול. משא\"כ בבדיקות, מזה שחלות הזמה אינה תלוי' בבדיקות סימן הוא שהבדיקות אינן מגוף ועיקר חפצא של העדות, ומשום כך \"איני יודע\" בבדיקות כשר. ולפי\"ז אין סתירה ברמב\"ם, כי הדין דצריכים עדות שאתה יכול להזימה באמת הוי דין שחל רק בד\"נ בלבד, והא דנפסלים בד\"מ ע\"י דו\"ח הוא מפני שחסר בגוף העדות.",
            "הרמב\"ם פסק כסומכוס ומפרש את לשון הגמרא וז\"ל ה\"מ היכא דלא ידעי באיזה יום באיזה שעה דליכא לעדות כלל כו' עכ\"ל, ר\"ל דעדות הזמן והמקום מהווה עיקר העדות, וכשחסרים זמן ומקום אין כאן חפצא של עדות כלל ופסול - גם בדיני ממונות<sup>244)</sup><i class=\"footnote\">ע\"ע לקמן בשיעורים (דף פד.) רש\"י ד\"ה מאי עבדינן כו'.</i>."
        ],
        [],
        [
            "<b>רש\"י ד\"ה דריה\"ג. ז\"ל הלכך לאו מכירה היא ומיהו מרשות מרה קמא אפקינהו שם הקדש וכי קא טבח לאו דמרה קא טבח. ל\"א בטביחה כו' עכ\"ל.</b> וכמו\"כ (בד\"ה ר\"ש היא) כתב רש\"י לעיל דמשו\"ה פטור על הטביחה אליבא דר\"ש וז\"ל דאע\"ג דברשות גנב קיימא דאם אבדו חייב באחריותם להקדש חל עליה מיהא שם הקדש לאפוקי מרשות מרא קמא ולאו דמרא קא טבח עכ\"ל. ביאור דבריו דלענין מכירה פטור דבעינן מכירה גמורה<sup>245)</sup><i class=\"footnote\">עיין לעיל (דף סח.) ולקמן (עח:) דבעינן ומכרו כולו לחייב דו\"ה.</i> ולר\"ש ליכא מכירה גמורה. ברם יש שינוי רשות ולפיכך ההקדש חל ובעלות הנגנב פקעה ומשו\"ה פטור על הטביחה. וצ\"ע למה חולק הל\"א על פרש\"י בביאור שיטת ריה\"ג ולא בשיטת ר\"ש.",
            "ונראה דהל\"א סובר שקק\"ל אליבא דריה\"ג אינם ברשות הקדש כלל; יש רק חלות שם קדש למצות הקרבה. ולפיכך לריה\"ג אין בקק\"ל שינוי רשות. והנה לפי מרן הגר\"ח זצ\"ל היסוד דמעילה הוא גזילת ממון מגבוה<sup>246)</sup><i class=\"footnote\">עיין בחדושי הגר\"ח ז\"ל על הרמב\"ם (פ\"ח ממעילה הל\"א).</i>, וקי\"ל שבקק\"ל אין מעילה. ומאחר שאין בקק\"ל מעילה סובר ריה\"ג, שאין בקק\"ל קנין ממון ורשות גבוה כלל אלא חלות שם קדש ומצות הקרבה. מאידך בקדשים שחייב באחריותם אליבא דר\"ש יש חלות רשות גבוה. ומדין גורם לממון כממון דמי חלה גם בעלות להדיוט. ומכיון דעכ\"פ יש רשות גבוה חל שינוי רשות.",
            "ולכן בנוגע למי הוא בעל הקרבן - האם הוא הנגנב או הגנב - אליבא דר\"ש הסובר שיש שינוי רשות, הגנב שהפריש את הקרבן לנדרו הוא בעל הקרבן. ומאידך אליבא דריה\"ג הסובר דליכא שינוי רשות הנגנב הוא בעל הקרבן.",
            "ונראה דמשו\"ה נמנעה הלישנא אחרינא מלפרש את הגמרא כפרש\"י אליבא דריה\"ג, אך לא השיגה על פירושו אליבא דר\"ש, כי אליבא דר\"ש הסובר שיש שינוי רשות אה\"נ דלאו דמרא קא טבח כי הגנב הוא בעל הקרבן ולא הנגנב. ואילו אליבא דריה\"ג ליכא שינוי רשות, ובעל הקרבן הם הבעלים הראשונים, ושפיר י\"ל שלא כפרש\"י אלא דמרא קא טבח, והפטור מדו\"ה הוא מטעם אחר.",
            "<b>גמ'. מעיקרא תורא דראובן והשתא תורא דראובן.</b> עיין למעלה בשיעורים בענין יאוש ושינוי רשות (אותיות ה' - ז').",
            "<b>תוס' ד\"ה והשתא תורא דראובן.</b>",
            "א) ז\"ל והא דאמר לקמן גנב והקדיש חייב דו\"ה דהוי כמוכרו להדיוט היינו בקדשי בדק הבית דלא מקרי על שם בעלים עכ\"ל. בביאור החילוק שבין גזלן המקדיש לבדק הבית שחייב בדו\"ה לבין גזלן המקדיש קרבן שפטור מדו\"ה, אמר הגר\"ח זצ\"ל שקדשי בדק הבית חלוקים מקדשי מזבח בעיקר חלותם. הגונב ומקדיש לבדק הבית חייב בדו\"ה מדין מכירה שכן קדשי בדק הבית הם ממון הקדש וקנינו. המקדיש הקנה את הבהמה להקדש בדק הבית בקנין גמור ואחרי שהקדישה אין הבהמה שייכת כלל להדיוט. ולפיכך דין המקדיש לבדק הבית כדין מכירה בעלמא ומחייב בדו\"ה. מאידך עיקר החלות דקדשי מזבח הוא חלות קדוש למצות הקרבה, ברם גם אחרי ההקדש המקדיש הוי בעל הקרבן ויש לו בו קנין ממון. ולפיכך אין ההקדש למזבח כמכירה להדיוט והגנב פטור מדו\"ה<sup>247)</sup><i class=\"footnote\">עיין עוד בשיעורים לעיל (דף סב:) ד\"ה יצא הקדש רעהו כתיב.</i>.",
            "ב) ובכך הסביר נמי הגר\"ח זצ\"ל את פסקי הרמב\"ם בפ\"ב מהל' גניבה (הל\"א) וז\"ל הגונב וכו' נכסי הקדש אינו משלם אלא קרן בלבד שנאמר ישלם שנים לרעהו לרעהו ולא להקדש וכו', וכן הגונב קדשים מבית בעליהן בין קדשי קדשים בין קדשים קלים כו' הרי זה פטור מן הכפל ומתשלומי ארבעה וחמשה שנאמר וגונב מבית האיש ולא מבית הקדש עכ\"ל. וקשה למה נזקק הרמב\"ם לשני פסוקים למעט הקדש מכפל וד' וה': הפסוק \"לרעהו ולא להקדש\" למעט קדשי בדק הבית והפסוק \"וגונב מבית האיש\" למעט קדשי מזבח.",
            "וביאר הגר\"ח זצ\"ל שבבדק הבית ליכא שום בעלות למקדיש בחפצא לאחר שהקדישו. לכן מביא הרמב\"ם גזה\"כ לרעהו ולא להקדש ללמד שהגונב נכסי הקדש אינו משלם כפל להקדש. לעומת זה בקדשי מזבח מביא הפסוק וגונב מבית האיש ללמד שאין הגונב קרבן משלם כפל לבעל הקרבן.",
            "ג) והנה מבואר בערכין (כח:) ובתמורה (לב.) שחל הקדש עילוי בקדשי מזבח כדי להוסיף עליהם קדושת בדק הבית, אבל לא איפכא. והסביר הרמב\"ם בפ\"ו מהל' ערכין (הל\"ח) וז\"ל המקדיש קדשי בדק הבית למזבח ואמר הרי זה עולה או שלמים או החרימם לכהנים לא עשה כלום ואין הקדש מזבח או החרם חל על קדשי בדק הבית שאין אדם מקדיש דבר שאינו שלו עכ\"ל. ומפורש ברמב\"ם שבבדק הבית אין להדיוט קנין ממון ומשו\"ה אינו יכול להקדישו למזבח מכיון שאינו שלו. ואילו בקדשי מזבח יש לבעלים קניני ממון, ולפיכך שלו הם להקדישם לבדק הבית בהקדש עילוי.",
            "ד) ובכך הסביר הגר\"מ הלוי זצ\"ל<sup>248)</sup><i class=\"footnote\">עיין בחידושי הגר\"מ הלוי (דף קכ\"א - קכ\"ב), אך הכסף משנה (פ\"ג מהל' מעילה הל\"א) חולק עליו.</i> את פסק הרמב\"ם (פ\"ג מה' מעילה הל\"א) וז\"ל קדשי מזבח שמתו יצאו מידי מעילה עכ\"ל, ומשמע שרק קדשי מזבח שמתו יצאו מידי מעילה, ואילו בקדשי בדק הבית מועלין גם משמתו. ביאור הדבר כי קדושת מזבח תלויה במצות הקרבה ומשמתו פקעה מצות הקרבה וקידוש גמור למזבח, ולכן אין מעילה. מאידך קדושת בדק הבית בעיקרה הוי' חלות ממון הקדש, ואף משמתו עדיין יש קנין ממון להקדש ולכן לא נפגמה הקדושה ויש מעילה.",
            "ה) ונראה שבכך גם מוסברים דברי רש\"י בפסחים (דף ה: ד\"ה ולא יראה לך) שכתב וז\"ל אבל אתה רואה בגבולין של אחרים כגון נכרי ושל גבוה אם הקדישם לבדק הבית עכ\"ל. ומשמע שסובר שהמיעוט של חמץ הקדש מבל יראה ובל ימצא - \"אתה רואה של גבוה\" - חל רק לחמץ שהוקדש לבדק הבית ולא לחמץ שהוקדש למזבח - כגון חמץ לחמי תודה - שעובר עליו בב\"י וב\"י. ונראה שלדעת רש\"י דוקא בעלות גמורה של הקדש פוטרת את ההדיוט מב\"י וב\"י. ומשו\"ה רק קדשי בדק הבית פטורים מב\"י וב\"י לפי שאין בהם קנין הדיוט כלל כי אם קנין הקדש, ואילו על חמץ של קדשי מזבח, הואיל שחל בו קנין הדיוט, עוברים בב\"י וב\"י.",
            "ו) ובדרך זו גם דברי הראב\"ד בפ\"ד מהל' תמורה (הלי\"א) מבוארים שכ' שאין משנין בקדושת מזבח מקדושה לקדושה אבל משנין בבדק הבית, וז\"ל בבדק הבית מה יש בין זה לזה כו' קדשי מזבח יש מהן נאכלין ויש שאינן נאכלין יש מהן ליום א' ויש מהם לשני ימים כו' אבל בקדשי בדק הבית מה הפרש בין זה לזה עכ\"ל. כלומר קדושת מזבח חלה עם קידוש למצותה, ואילו קדושת בדק הבית חלה מדין קנין להקדש בעלמא, ולפיכך אין הבדל בבדק הבית בין קדושה זו לזו.",
            "ז) הרמב\"ן בספרו מלחמות ה' לפרק הגוזל בתרא (דף (מא.) בדפי הרי\"ף ד\"ה עוד כתב) דן אם גנב והקדיש קונה מדין שינוי רשות. הדיון נוגע רק כשהקדיש הגנב את הדבר בקדושת מזבח, ואילו בגנב והקדישו לבדק הבית פשוט לו לרמב\"ן שם שיש קנין שינוי רשות, עיי\"ש. וביאור החילוק אליבא דהגר\"ח זצ\"ל הוא שחלות קדשי בדק הבית היא קנין ממון גמור להקדש בלי שנשארה יד הדיוט כלל ולכן בודאי מהוה שינוי רשות. אך בקדושת הגוף למזבח שההקדש חל בעיקרו לקדש את הבהמה למצות הקרבה, והמקדיש עדיין בעל הקרבן, יתכן שאין כאן שינוי רשות.",
            "ח) תוס' ישנים בכריתות (יג ב, ד\"ה ואשם אחד) כותבים שהשיעור של שו\"פ חל במעילה בקדושת דמים בלבד ואילו מעילה בקדושת הגוף מחייבת בכ\"ש. וביאר הגר\"ח זצ\"ל שבקדו\"ד הואיל ויש בה רשות גבוה המחייב של מעילה הוא חלות גזילה ואין גזילה בפחות משו\"פ. ואילו בקדוה\"ג המחייב של מעילה הוא חילול ההקדש ואיסה\"נ בשיעור כל שהוא<sup>249)</sup><i class=\"footnote\">ברם צ\"ע למה אין דין איסה\"נ לחייב מעילה בכ\"ש אף בקדו\"ד וכמו בקדוה\"ג. ויתכן שלדעתו גם איסה\"נ ליכא בקדו\"ד ורק גזילה כיון שמשתמשים בו לכל צורכי בדק הבית, משא\"כ בקדוה\"ג.</i>."
        ],
        [],
        [],
        [],
        [],
        [
            "<b>גמ'. בעי רבא.</b>",
            "<b>א.</b><br>הספק הוא אם אליבא דר\"ש בעל הקרבן נחשב לבעלים על כל החפצא דקרבן כפי שהוא (שור) או רק לפי אחריותו (כבש). ונראה שבשאר האופנים של גורם לממון - כגון בשומר - פשיטא דהוי בעלים רק כפי שיעור אחריותו כי האחריות לבדה מהווה יסוד חלות הבעלות. אבל קרבן שאני, כי עכ\"פ יש לו בעלות בכל החפצא דקרבן בנוגע להקרבה ולכן יש צד לומר שגם לענין דיני ממונות חשיב בעלים בכל הקרבן וכפי שוויות השור.",
            "<b>ב.</b><br>הרמב\"ם הביא את דיון הגמרא בפט\"ז מהל' מעשה הקרבנות (הל\"ז) וז\"ל אמר הרי עלי עולה והפריש שור ונגנב פוטר עצמו בשה עכ\"ל. משמע שמפרש איבעית רבא בהפריש שור ונגנב אם אחריות בעל הנדר היא להביא עוד שור או\"ד יכול לפטור את עצמו בשה כמו דין הנדר לכתחילה<sup>250)</sup><i class=\"footnote\">עיין ברמב\"ם דפוס פרנקל שהר\"י קורקוס פירש ג\"כ הכי ברמב\"ם אלא שהקשה מלשון הגמרא ונשאר בצ\"ע.</i>. ולכאורה ביאור הספק לרמב\"ם הוא האם האחריות חלה בעד החפצא דקרבן עצמו דהיינו שור, או\"ד האחריות חלה בעד הנדר ובכן האחריות הוא רק שה.",
            "<b>ג.</b><br>ונראה שיש להביא כמה מקורות ליסוד דין האחריות שבקרבנות ולספק האם האחריות היא בעד החפצא דקרבן או בעד הנדר:",
            "א) המקור הראשון - עיין במס' חולין (דף קלט א) שחלוקים ר\"י ור\"ל בדין אחריות בהקדש. ר\"ל מודה לר\"י במי שאמר הרי עלי עולה ומתה נגנבה או שאבדה שחייב באחריותה. אלא שר\"ל מחלק: \"ה\"מ בקדשי מזבח דמחוסר הקרבה, אבל בקדשי בדק הבית דלאו מחוסרי הקרבה הם אע\"ג דאמר עלי ונגנבו או אבדו פטור\", הטעם לכך שכן \"כל היכא דאיתא בבי גזא דרחמנא איתיה דכתיב לה' הארץ ומלואה\". ודבריו מחוסרים ביאור.",
            "והנה הגר\"ח זצ\"ל ביאר את הדין המבואר בב\"ק (עו.) שהגונב ומקדיש לבדק הבית משלם ד' וה' כי \"מה לי מכרו להדיוט מה לי מכרו לשמים\", ואילו הגונב ומקדיש למזבח פטור מד' וה' כי \"מעיקרא תורא דראובן והשתא תורא דראובן\". הגמרא לדעת הגר\"ח זצ\"ל קובעת שקדשי בדק הבית חלוקים מקדשי מזבח בעיקר חלותם. הגונב ומקדיש לבדק הבית חייב בד' וה' מדין מכירה שכן קדשי בדק הבית הויין ממון הקדש וקנינו. המקדיש מקנה את הבהמה להקדש בקנין גמור ואחרי שמקדיש אין לבהמה שייכות כלל להדיוט. מאידך בקדשי מזבח עיקר דינם הוא חלות קדושה למצות הקרבה ע\"ג המזבח, אבל גם אחרי ההקדש המקדיש הוא הבעלים דהקרבן ויש לו בו קנין. לפיכך אין ההקדש כמכירה להדיוט ופטור הגנב מד' וה'<sup>251)</sup><i class=\"footnote\">עיין בשיעורים לעיל (דף עו.) לתוס' ד\"ה והשתא תורא דראובן.</i>.",
            "ונראה שעם יסודו של הגר\"ח זצ\"ל מוסברת דעת ריש לקיש המחלקת בין קדשי בדק הבית לבין קדשי מזבח. בקדשי בדק הבית דהויין לגמרי ממון הקדש וקנינו אמרי' \"כל היכא דאיתא בי גזא דרחמנא איתא\", משא\"כ בקדשי המזבח שאינם קנויים להקדש בקנין גמור. אמנם לפי\"ז צ\"ע בשיטת ר' יוחנן המחייבת המקדיש בדק הבית באחריות כמו המקדיש קדשי מזבח.",
            "במס' מגילה (דף ח.) מבואר שבניגוד לנדבות שאינו חייב באחריותן, בנדרים חייב וז\"ל שם מנהני מילי דת\"ר ונרצה לו לכפר עליו ר' שמעון אומר את שעליו חייב באחריותו ואת שאינו עליו אינו חייב באחריותו, מאי משמע א\"ר יצחק בר אבדימי כיון דאמר עלי כמאן דטעין אכתפיה דמי, ע\"כ. ונחלקו בזה הרמב\"ם והתוס'. דעת הרמב\"ם (בפ' י\"ד מהל' מעה\"ק הל' ה') וז\"ל מה בין נדרים לנדבות שהנודר אם הפריש קרבנו ואבד או נגנב חייב באחריותו עד שיקריב כמו שנדר, עכ\"ל. ואילו התוס' בחולין (כב ב, ד\"ה והביא) סוברים שכשמגיע הקרבן ליד הכהן יצא ידי נדרו אף שעדיין לא נקרב. וכן כותב רש\"י (בחולין קלט. ד\"ה דמיחסר) שחייב להביאו לעזרה דוקא ומשמע שגם בלי הקרבה אלא בהבאה לכהן בלבד כבר יצא ידי חובתו וכשיטת התוס', עיי\"ש בגליון הש\"ס. והנה לדעת רש\"י ותוס' עולה השאלה כיצד קיים נדרו להקריב קרבן במה שהביאו לכהן הגזבר במקדש. ועי' במל\"מ בהל' מעה\"ק שם שתמה מדין שחיטה שלא לשמה שלא עלתה לבעלים לשם חובה (זבחים דף ב.), ואמנם תמיהה גדולה היא על רש\"י ותוס'.",
            "וביאר הגר\"מ זצ\"ל שמסירה ליד גזבר אינה מעשה קנין רגיל מעין יד הדיוט, אלא חלות דין במצות הבאה וטיפול בקרבן. כן יוצא ממה שפוסק הרמב\"ם (פ\"ב מבכורים הל\"כ) שחייב הבעל באחריות ביכורים \"עד שיביאם להר הבית\". הגר\"א שינה את הגירסא לבית (בל' \"הר\") דהיינו לעזרה כמצותה דביכורים, כי דעתו שחיוב אחריות בבכורים נמשך עד קיום מצות הבאת הביכורים לעזרה. אולם הגר\"מ זצ\"ל הסביר בשם אביו הגר\"ח זצ\"ל שלפי הגירסא שלנו ברמב\"ם אין חיוב האחריות תלוי בקיום מצות הבאת הביכורים עד גומרה, אלא הוא תוצאה מחיוב טיפול מיוחד שמוטל על הבעלים בקדשים. בהבאה להר הבית כבר קיימו הבעלים את חובת הטיפול שעליהם אף שלא קיימו עדיין את מצות הבאת הביכורים בחפצא לעזרה, ואחרי שנתקיימה מצות הטיפול פקעה האחריות, שכן אחריות דין הוא בחובת טיפול. וכן אליבא דרש\"י ותוס' בקרבנות נדרים ע\"י מסירה ליד הכהן בעזרה מקיימים הבעלים את חובת הטיפול להביאם לעזרה ובכך נפטרו מאחריות. ראייה ליסוד זה הביא הגר\"מ זצ\"ל מהספרי (דברים י\"ב, כ\"ו אות מ\"ה). שם מבואר דלחד מ\"ד חיוב האחריות בקרבנות הוא עד הבאת הקרבן לבאר הגולה ולא לעזרה. והרי מובן מאליו שלענין קיום נדרו אין באר הגולה מעלה או מוריד, ובע\"כ שחיוב האחריות הוא מדין טיפול מיוחד, ולמ\"ד זה חיוב הטיפול המיוחד בזבחים נגמר בהבאת הקרבן לבאר הגולה. והסיק הגר\"מ זצ\"ל שהבאת קדשים ליד גזבר אליבא דרש\"י ותוס' אינה קנין ממון פשוט להקדש כמו בהדיוט אלא קיום מצות טיפול הבעלים בקדשיהם. וגם הסברא נוטה לכך כי לא מסתבר שקנין יד פשוט של הגזבר יחול בקרבנות ואפי' בשביל גבוה ולפיכך צ\"ל שיד הגזבר פועלת לקיים מצות הטיפול ולא כיד הקונה.",
            "הגר\"ח זצ\"ל ביאר שמצות הטיפול בקדשים, \"רק קדשיך אשר יהיו לך ונדריך תשא ובאת אל המקום אשר יבחר ד'\" (דברים יב: כו), היא המחייבת באחריות ממון. וכבר קדמו בבעל הטורים שם, וז\"ל ונדריך ב' במס' ונדריך תשא ובאת ונדריך תשלם היינו דתנן בנדרים אם מתו או נגנבו חייב באחריותן וזהו ונדריך תשלם האיך ונדריך תשא שאתה חייב באחריותן עד שתביאם כדאמרי' כיון דאמר עלי כמאן דטעין ליה אכתפיה דמי עכ\"ל.",
            "ולפי\"ז ניתן ליישב את תמיהת המל\"מ (שם בהל' מעה\"ק) על שיטת רש\"י ותוס' מהמשנה בריש זבחים שאם שחטה שלא לשמה שלא עלתה לבעלים לשם חובה, והלא לשיטתם כבר כלתה אחריותו משמסר הקרבן ליד הגזבר ולמה חייב להביא קרבן אחר. וי\"ל שהם סוברים שאף שפטור מאחריות הממון משנמסר הקרבן הראשון ליד הגזבר שכן תלוי חיוב הממון במצות הטיפול, עכ\"ז חובת מצות הקרבן שחלה מפני הנדר מתקיימת דוקא עם הקרבה לשמה ובנוגע לחובת הנדר ומצותו כתבה המשנה שלא עלתה לבעלים לשם חובה וחייבים להביא עוד קרבן.",
            "ולפי ביאורם של הגר\"ח זצ\"ל והגר\"מ זצ\"ל י\"ל שבבדק הבית אליבא דר\"י שהבעלים חייבים באחריות עד שבא לידי גזבר, אין הטעם משום שהגזבר קונה בשביל הקדש שהרי כבר קנוי הדבר בקנין ממון גמור להקדש ואיתא בגזא דרחמנא משעת הפרשת נדרו לבדק הבית. אך הטעם לכך הוא שהמסירה ליד הגזבר מהווה קיום במצות הטיפול, והאחריות מוטלת על הבעלים כל זמן שלא נתקיימה מצות הטיפול. אך ר\"ל חולק על ר\"י וסובר שמצות הטיפול בקדשים אינה נוהגת אלא בקדשי מזבח וכפשוטו של מקרא בפ' ראה ולא בקדשי בדק הבית.",
            "ולפי הנ\"ל יסוד חיוב האחריות בקרבנות הוא חובת הטיפול שחלה בעד החפצא של הקרבן ואינו שוה לחיוב האחריות בעבור הנדר.",
            "ב) מקור שני - עיין במס' פסחים (דף ה:) בנוגע לשומר חמץ של נכרי שמחויב השומר בב\"י וב\"י וז\"ל הגמרא: הניחא למ\"ד דבר הגורם לממון כממון דמי (עיין ברש\"י ד\"ה למ\"ד ז\"ל רבי שמעון קאמר ליה בב\"ק קדשים שחייב באחריותן חייב עכ\"ל), אלא למ\"ד לאו כממון דמי מאי איכא למימר. שאני הכא דאמר לא ימצא, עכ\"ל. יוצא דלכ\"ע אפי' למ\"ד \"דבר הגורם לממון לאו כממון דמי\" - שומר חייב בב\"י וב\"י. ברם הירושלמי למס' פסחים (פרק שני הל\"ב) מקשה וז\"ל אית תניי תני לא יראה לך, לך אין את רואה, אבל רואה את לגבוה. אית תניי תני אפי' לגבוה וכו' א\"ר בון בר חייה קומי רב זעירא תיפתר בקדשים שהוא חייב באחריותן כר\"ש עכ\"ל. ועולה השאלה לפי הירושלמי מ\"ש קדשים שחייב באחריותן שעובר עליהן בב\"י וב\"י דוקא לר\"ש הסובר \"דבר הגורם לממון כממון דמי\" ואילו בשומר חמץ של נכרי לכ\"ע עובר בב\"י וב\"י - אפילו אליבא דרבנן הסוברים \"דבר הגורם לממון לאו כממון דמי\".",
            "וביאר מרן הגר\"מ הלוי זצ\"ל שההבדל בין דינו של שומר לדינו של בעל הקרבן הוא מחמת ההבדל שבחלות דין האחריות המוטל עליהם. בשומר חל דין אחריות ממש עבור החפצא של הפקדון, כלומר, הפקדון נמסר לרשות השומר והוא אחראי עליו ולכן ההפסד שלו. עיקר חיוב השמירה שלו הוא בעד אחריותו להשיב את הפקדון בעין לבעליו או לשלם להם בעבורו. בקרבן, לעומת זה, אין החפצא ברשות בעליו וחייבים הבעלים לשלם ולהביא קרבן שני כשהקרבן הראשון נפסל או הלך לאיבוד או מצד נדרו או מצד חיוב כפרתו, ואם לא הביא את הקרבן הראשון ממילא חייב להביא קרבן שני בעד נדרו או משום חיוב כפרתו. עכ\"פ אין החפצא של הקרבן הראשון ברשותו ובאחריותו, ואינו דומה לשומר פקדון שהחפצא נמסר לרשותו ע\"פ קנין שמירה, והפקדון עצמו באחריותו ובביתו, ומשום כך חייב לשלם עבורו.",
            "לפיכך רק לפקדון מתייחסת גזיה\"כ לא ימצא המחייבת שומר בב\"י וב\"י משום שאחריות הפקדון מוטלת עליו והפקדון נמסר לבית השומר לרשותו ולאחריותו. מאידך עצם הקרבן אינו ברשות הבעלים ולא נמסר לאחריותו. אם הקרבן נאבד הוא משלם בשביל קרבן שני מטעם אחר - בגלל נדרו או עקב חיוב הכפרה המוטל עליו. ולכן הקרבן הראשון הוא דבר הגורם לממון בעלמא, ודוקא לפי ר\"ש הסובר \"דבר הגורם לממון כממון דמי\" חל דין בעלים כדי לחייבם בב\"י וב\"י.",
            "ולפ\"ז חיוב האחריות שבקרבן אינו בעד עצם החפצא של הקרבן אלא בעד הנדר.",
            "<b>רש\"י ד\"ה המעכב בשחיטה. פרש\"י דהיינו דבר שעושה אותה טריפה. אך עיין בשיטה מקובצת בשם הרשב\"א החולק על רש\"י ופירש דר\"ל דבר שעושה אותה נבילה, ואילו טריפה אינה מעכבת, וז\"ל טריפה אינו קרא מעכב בשחיטה דמעכב באכילה הוא אבל לא בשחיטה שהטרפה שחיטתה מטהרתה מידי נבלה עכ\"ל.</b> ושיטת רש\"י קשה דלכאורה טריפה הוי איסור אכילה בפני עצמו ואינו מעכב את השחיטה כלל שהרי שחיטת טריפה מועילה להתיר איסור נבילה ולטהר את הבהמה מטומאת נבילה, וכדהקשה הרשב\"א.",
            "ברם הגר\"ח זצ\"ל ביאר דשיטת הרמב\"ם היא שאיסור טריפה אינו איסור בפני עצמו אלא חסרון בהיתר השחיטה. והביא ראייה מפסק הרמב\"ם (פ\"ב מהל' אבות הטומאות הל\"י) ששחיטת עכו\"ם אע\"פ שאסורה באכילה מטהרת מידי טומאת נבילה מדאורייתא. וכתב הרמב\"ם וז\"ל וא\"ת והלא היא אסורה באכילה דין תורה, לא כל האסור באכילה מטמא שהרי הטריפה אסורה וטהורה עכ\"ל. ולכאורה דבריו תמוהים שהרי בטריפה היתה שחיטה כשרה ואילו בעכו\"ם השחיטה פסולה.",
            "וביאר הגר\"ח זצ\"ל שהרמב\"ם מחלק בין מעשה השחיטה המועיל לטהר מידי טומאת נבילות לבין היתר השחיטה המתיר את הבשר באכילה. טריפה בר מעשה שחיטה אך אינו בר היתר שחיטה. ולפיכך טריפה נטהרה בשחיטה מטומאת נבלה בגלל מעשה השחיטה. אך טריפה אסורה באכילה כי חסר לה היתר השחיטה. עיקר חלות שם איסור טריפה הוי משום חלות שם איסור נבילה, דהיינו שחסר לטריפה היתר שחיטה ומשו\"ה טריפה אסורה באכילה כמו נבילה. וראייה שטריפה ונבילה הן בעצם שם איסור א' מפסק הרמב\"ם (פ\"ד מהל' מאכלות אסורות הלי\"ז) שנבילה וטריפה מצטרפין זה עם זה לכזית. ועוד ראייה מהרמב\"ם שהשווה דיני איסורי טריפה לנבילה בפ\"ד מהל' מאכלות אסורות (הל\"ח) וז\"ל נמצאת למד שהתורה אסרה המתה והיא נבלה ואסרה הנוטה למות מחמת מכותיה ואע\"פ שעדיין לא מתה והיא הטרפה. וכשם שלא תחלוק במתה בין מתה מחמת עצמה בין שנפלה ומתה כו' כך לא תחלוק בנוטה למות בין שטרפתה חיה ושברתה בין שנפלה מן הגג ונשתברו רוב צלעותיה כו' עכ\"ל. וכן מדוייק מפסקו בבשר מן החי (שם הל\"י) וז\"ל וכן החותך בשר מן החי מן הטהורים הרי אותו הבשר טריפה והאוכל ממנו כזית לוקה משום אוכל טריפה שהרי בשר זה מבהמה שלא נשחטה ולא מתה כו' עכ\"ל, כלומר שעיקר יסוד איסור טריפה הוא שלא לאכל בשר בלי היתר שחיטה ולכן בשר מן החי אסור באיסור של אכילת טריפה.",
            "יוצא אליבא דהרמב\"ם שלטריפה יש מעשה שחיטה בלי היתר שחיטה, ומשו\"ה הרמב\"ם השווה שחיטת עכו\"ם לשחיטת טריפה כי סובר שגם לעכו\"ם יש מעשה שחיטה בלי היתר שחיטה. ומשו\"ה אסור לאכול משחיטת עכו\"ם, ועכ\"ז הבהמה הוטהרה מטומאת נבילה מדאורייתא משום שעכו\"ם בר מעשה שחיטה הוא ומעשה השחיטה שלו מטהרת בלי להתיר את הבשר באכילה.",
            "ונראה לפי יסוד הגר\"ח זצ\"ל שבזה חלוקים רש\"י והרשב\"א. רש\"י סובר כהרמב\"ם שטריפה מונעת את חלות היתר השחיטה ואיסור טריפה דומה בחלות שם לנבילה. מאידך הרשב\"א סובר שאיסור טריפה הוא איסור אכילה בפני עצמו שאינו שייך כלל לדיני שחיטה ונבילה.",
            "<b>גמ'. דעובר לאו ירך אמו מאי.</b> דהא אע\"פ דעובר לאו ירך אמו מ\"מ האם והעובר נגנבו במעשה גניבה א' וחל עליהם ביחד דין גניבה אחת.",
            "גמ'. בעי רב פפא גנבה קטעה ומכרה מהו. האיבעיא היא אם ומכרו כולו ר\"ל כולו דשעת הגניבה או כולו דשעת המכירה."
        ],
        [
            "<b>גמ'. גנב והחליף.</b> לכאורה לא ר\"ל שהקנה בקנין חליפין דמסתבר שאין הגנב יכול להקנות בחליפין, עיין בשיעורים למעלה<sup>252)</sup><i class=\"footnote\">(דף ס\"ח א) בד\"ה חיוב דו\"ה בקנין חליפין.</i>. אלא ר\"ל קנין שוה בשוה.",
            "<b>גמ'. ופרע חובו.</b> פריעת חוב אינה צריכה מעשה קנין אלא נתינת הפרעון בפני בעל החוב. והחידוש הוא שגם זה מחייב בדו\"ה.",
            "<b>גמ'. ושלח סבלונות בבית חמיו.</b> החידוש הוא דאע\"פ שאם יתבטל השידוך יתחייב להחזיר את הסבלונות מ\"מ השתא חייב בדו\"ה.",
            "<b>תוס' ד\"ה או.</b> ז\"ל ואין נראה לחלק כלל בין קניית גנב שאין אלא להתחייב באונסין ולשאר קניות עכ\"ל. מאידך תוס' בכתובות (דף לא: ד\"ה וברשות הרבים נמי קנה) כ' בשם הר\"י דמשיכה ברה\"ר קנה רק בגזלן וז\"ל דהא דקאמר דקני היינו לענין להתחייב באונסין אבל אינו קונה שיהא שלו לגמרי עכ\"ל. ונראה דפליגי אם קנין גניבה חל רק ע\"י מעשה קנין המועיל בכל התורה כולה, או\"ד די במעשה קנין כל שהוא המהווה מעשה גניבה. בקנין משיכה דכהת\"כ הקונה צריך להכניס את הבהמה לרשותו אך בגניבה סובר הר\"י דסגי במעשה משיכה כל שהוא המוציא את הבהמה מרשות בעליה לרה\"ר. ואילו אליבא דתוס' דידן רק קנין המועיל בכהת\"כ מועיל בגניבה. ברם אם משך ברשות הנגנב לכו\"ע הגנב פטור שברשות הנגנב ליכא חלות שם מעשה משיכה ואינו מעשה גניבה כלל.",
            "ועיין לקמן (קיז ב - קיח א) בגזל שדה מחבירו והיתה פרה רבוצה בו ושטפה נהר דר\"א לטעמיה ורבנן לטעמייהו. לר\"א הסובר קרקע נגזלת גם הפרה נגזלת עמה - ולא לרבנן. וכתב רש\"י (דף קיח. בד\"ה פרה כו') וז\"ל ולר\"א דאמר שדה נגזלת קונה פרה עמה וחייב לשלם דמטלטלין נקנין אגב קרקע ולרבנן לא קנה שדה ולא פרה שבה עכ\"ל. פרש\"י דלר\"א גוזל את הפרה בקנין אגב קרקע. ואע\"פ שלא עשה מעשה גזילה בפרה אלא בקרקע מ\"מ כיון שיש חלות קנין אגב קרקע חייב גם על הפרה. ובפשטות זה שלא כר\"י בכתובות אלא כתוס' דידן הסוברים שיש חלות קנין בגזילה הדומה לחלות קנין דכהת\"כ. ולפי' חל קנין אגב לחייב את הגזלן. מאידך לר\"י צ\"ל דאליבא דר\"א הסובר דקרקע נגזלת מעשה הגזילה שעשה בקרקע חל גם על הפרה הנגזלת עמה אך אין זה מדין קנין אגב דכהת\"כ.",
            "עיין בתוס' ב\"מ (דף צט. ד\"ה כיון) שכתבו בחד לישנא שמשיכה בשומר שאני וז\"ל דלענין להתחייב באונסין קניא משיכה ברה\"ר אע\"ג דלא קניא לענין מקח כו' עכ\"ל. אך יתכן לחלק בין שומר לבין גנב ולומר דשומר קונה במשיכה לרה\"ר אבל גנב צריך למשוך לרשותו. די\"ל שגנב חייב רק כשמעשה הקנין הכניס את החפצא שגנב לרשותו כדי שיהא גנוב אצלו, ואילו בשומר אין צורך שיכניס את הפקדון לרשותו אלא שיקבל על עצמו חיובי השמירה, ולכך מספיק במעשה קנין המוציא את הפקדון מבית הבעלים. ולכן גם משיכה לרה\"ר מחייבת שומר שהרי החפצא יצא מרשות הבעלים.",
            "משנה. נתנו לבכורות בנו או לבעל חובו כו'. עיין בלישנא קמא ברש\"י שפירש שאם נתנו בעליו לבכורות בנו ומת ברשות הבעלים לא הפסיד הכהן, ועדיין חייבים הבעלים לשלם ה' סלעים. וצ\"ע מדוע צריך הכהן קנין, הלא הדין הוא שאפשר לפרוע חוב בלי קנין כשמניח הלוה את דמי הפרעון בפני בעל חובו (עיין לקמן דף קיח. ובמגיד משנה בפי\"ג מהל' מלוה הל\"ח). ונראה מכאן שהנחת דמים בפני המלוה בחצר הלוה אינה מועילה אלא א\"כ עשה המלוה קנין המועיל. הנחת דמי הפרעון מועילה בלי קנין רק מחוץ לרשות הלוה.",
            "<b>משנה. הגביהו או שהוציאו מרשות הבעלים ומת חייב. עיין ברש\"י שהביא ב' לשונות אם מדובר בחיוב הגנב ששלח את השומר לקחת את הבהמה או בהתחייבות השומר עצמו בחיובי שמירה. ולרמב\"ם יש שיטה שלישית שסובר שהשומר חייב מדין גנב, וכן כתב בפ\"ב מהל' גניבה (הלט\"ז) וז\"ל נתנו שם בבית הבעלים לבכורות בנו ולבעל חובו או לש\"ח ולשואל נושא שכר ולשוכר והיה מושכו זה שניתן לו ומת פטור השומר. הגביהו או שהוציאו מרשות הבעלים ומת חייב השומר או בעל החוב שניתן לו מפני שעדיין לא הוציאו הגנב מרשות בעליו עכ\"ל.</b> והשיג הראב\"ד וז\"ל נר' מדבריו הא דקתני במתני' הגביהו שומר חייב כפל לבעלים קאמר לפי שהוא גנב וא\"כ היכי שמעינן מיניה תקנו משיכה בשומרים והלא משום גנב הוא חייב ולא משום שומר עכ\"ל.",
            "שיטת הרמב\"ם תמוהה וכפי שהשיג הראב\"ד. ועיין במגיד משנה וז\"ל ונראה שדברי רבינו ז\"ל ודאי הם כשידעו השומר או הבעל חוב שהוא גנבו כו' עכ\"ל, כלומר שהשומר גנב את הבהמה בכוונת גניבה בשביל חבירו ואף בכוונה שהוא יהיה השומר בעד חבירו שגנב בשבילו. ולפי מהלך הרב המגיד ביאר מרן הגאון ר' חיים זצ\"ל שלרמב\"ם קיימים שני תנאים בחיוב גניבה: א) לקיחת החפץ בכוונת גניבה; וב) שיעשה הגנב קנין הגניבה. בנוגע לתנאי הראשון יש לומר שכוונת גניבה שונה מדעת קונה בקנינים דעלמא. בקנינים דעלמא הדעת צ\"ל דעת קנין בעד הקונה. ולכן בקונה לעצמו בעינן שיתכוון שהוא עצמו יקנה, ובקונה לחבירו בעינן שיתכוון לקנות בעד חבירו. אבל בגניבה אפילו כשמתכווין לגנוב בעד חבירו נחשבת לקיחתו כמעשה גניבה דידיה, והוא עצמו הוי הגנב. וכל זה בנוגע לתנאי דלקיחה בכוונת גניבה. מאידך כדי לקיים התנאי השני של קנין הגניבה, בעינן שיעשה את קנין הגניבה בשביל עצמו ולא בשביל חבירו. מעתה בנידון דידן שהשומר לקח את החפץ בעד חבירו ולא לעצמו, יש מעשה גניבה עם כוונת גניבה ונתקיים התנאי הראשון. ובנוגע לתנאי השני תלוי אם תיקנו משיכה בשומרים או לא, דהיינו אם הגנב נעשה שומר ע\"י הקנין אז נחשבת משיכתו כמעשה קנין לעצמו ולקנין גניבה, ואי לא\"ה חסר קנין גניבה. וממילא מתורצת השגת הראב\"ד דשפיר פסק הרמב\"ם שהשומר עצמו הוי הגנב ועכ\"ז חייב רק אם תיקנו משיכה בשומרים.",
            "עוד יתכן לפרש את הרמב\"ם שלא כה\"ה אלא שמדובר כשהשומר לא ידע שהוא לקח דבר שאינו שלו והשומר גנב בשוגג. אלא שדינו חלוק, שאם התכוין לעשות מעשה קנין לעצמו בתורת שומר אליבא דמ\"ד תיקנו משיכה בשומרין - מתחייב בתורת גנב. מאידך אם לא התכוון לעשות מעשה קנין לעצמו כלל - אליבא דהצד שלא תיקנו משיכה בשומרין - אינו גנב. והנה לקמן (דף קיב א) איתא שאם שאל בהמה ואח\"כ מת ובניו סבורין של אביהם היא ואכלוה משלמין דמי בשר בזול ולא משלמים כגזלנים, ומוכח לכאורה שגזילה בשוגג אינה גזילה. ויש לדחות ששם לא התכוונו לעשות קנין כלל, ולפיכך הם פטורים, ואילו כאן השומר התכוון לקנות ועשה קנין אליבא דמ\"ד דתיקנו משיכה בשומרים, ולפיכך השומר עצמו חייב כגנב.",
            "והנה בגמרא לעיל (דף סח:) איתא שהצנועים ור' דוסא אמרו דבר אחד ור' דוסא אמר כל שלקטו עניים יהא הפקר. ועיין ברש\"י דאין כל העניים בקיאים בהלכה דשני שבלין לקט וג' אינו לקט ובכן לא לקטו את הפירות ע\"מ לגונבם בכוונה אלא משום שחשבו שהפירות הם הפקר. ועכ\"ז הפירות גנובים ואינם ברשות הבעלים. ולכאורה חזינן שיש חלות גניבה אף בכסבור שהוא שלו<sup>253)</sup><i class=\"footnote\">יש לפלפל בהנחה זו. עי' בבעה\"מ ומלחמות ד' לעיל (פ\"ד דף יח. ברי\"ף ד\"ה אנן יד עניים) בקצוה\"ח (סי' שנ\"ד ס\"ק ד') ובאחרונים.</i>. ואין להקשות מהניח להם אביהם פרה שאולה שמאחר שסבורים שהפרה שלהם אינם גנבים. די\"ל כנ\"ל שבהניח להם אביהם פרה לא התכוונו לעשות קנין כלל ולפיכך אינם גנבים ואילו בעובדא דהצנועים, המלקטים התכוונו לקנות ולכן הוו גנבים אע\"פ שגנבו בשוגג.",
            "א\"נ דפרה שאני כי הבנים ירשו את זכות השאילה מאביהם והפרה ברשותם מדין שאילה. ולכן בסבורים שהיא שלהם ושחטוה אינם גנבים כי מ\"מ הפרה ברשותם מדין שאילה. מאידך בדר' דוסא (ובשומר במשנתנו) הפירות שלקטו אינם ברשות המלקטים כלל, ולפיכך כשלקטו הוו גזלנים אף על פי שסברו שהפירות הפקר ושברשות מלקטים.",
            "עוד יתכן שהבנים שירשו את הפרה מאביהם ושחטוה אנוסים הם באונס גמור בעצם מעשה הגניבה שעשו שהרי חזקה כל מה שתחת יד אדם שלו והפרה מוחזקת בידי אביהם ולפיכך פטורים דאונס רחמנא פטריה. משא\"כ בציור דר' דוסא שאין המלקטים אנוסים באונס גמור, וכן השומר במשנתנו אינו אנוס גמור, אלא ששגגו וחשבו שמותר לקחת, ולפיכך חייבים, כי יש גניבה גם בסבור שהוא שלו אם אינו אנוס גמור.",
            "אלא דאכתי יש לעיין דקיי\"ל שהמציל עצמו בממון חבירו חייב (לקמן דף קיז ב) ואין פקוח נפש והצלת נפשות פוטרים אדם מחיובי מזיק וגזילה וא\"כ למה יפטרו הבנים מחיובי נזק וגניבה משום אונס. וי\"ל דשאני מציל עצמו שאינו אנוס בעצם המעשה שעשה. אמנם יש דין מיוחד שהצלת נפשות מתירה את מעשה ההצלה ומשווהו לאנוס ע\"פ דין להיותו פטור מעונשים בגופו, אבל מ\"מ הצלת נפשות אינה פוטרתו מחיובי התשלומין דנזק וגניבה. ואינו דומה לאנוס גמור בעצם מעשה הגניבה והנזק שאז הוא פטור גם מתשלומין<sup>254)</sup><i class=\"footnote\">יש סמוכים לזה משיטת הרמ\"ך (עיין בכסף משנה פ\"ה מהל' יסודי התורה הל\"ד) שבג' עבירות החמורות דדיניהם הוא שיהרג ואל יעבור אם עבר חייב מיתה דמאחר דליכא המתיר דהצלת נפשות פקע גם דין אנוס. משא\"כ כשאנוס בגופו בעצם מעשה העבירה שפטור מעונשין אף בג' העבירות החמורות. והרמב\"ם חולק וסובר דסוכ\"ס מקרי אנוס גם במקום דלית ליה מתיר, ואכמ\"ל.</i>.",
            "<b>תוס' ד\"ה נתנו.</b> ז\"ל וא\"ת ואמאי מחייב במשיכה והא אין שליח לדבר עבירה עכ\"ל. בקצוה\"ח (סי' שמ\"ח אות ג' - ד') תירץ שרש\"י סובר שחייב מדין מיגו דזכי לנפשיה זכי נמי לחבריה ולא מדין שליח לדבר עבירה, עיי\"ש.",
            "עוד נראה דהנה בדין אין שליח לדבר עבירה נחלקו ראשונים אם אין השליחות חלה כלל או ששפיר חלה אלא שאין העבירה מצטרפת למשלח. עיין בתוס' ב\"מ (דף י: ד\"ה דאמר) המביאים שתי דיעות בכהן ששלח שליח לקדש גרושה אם השליחות בטלה לגמרי ואינה מקודשת כלל או\"ד שמקודשת כי השליחות חלה אלא שהמשלח פטור משום שאין העבירה מצטרפת אליו.",
            "מרן הגר\"ח זצ\"ל הביא כמה ראיות שהדין שאין שליח לדבר עבירה הוא דין של אי צירוף העבירה ולא הפקעת עצם השליחות<sup>255)</sup><i class=\"footnote\">עיין באגרות הגרי\"ד הלוי (פ\"ג מהל' עכו\"ם הל\"ט). וע\"ע לעיל בשיעורים (דף עא.) בסוגית יש שליח לדבר עבירה במעילה וטביחה ומכירה.</i>. ראייה אחת יוצאת מהגמרא בקידושין (דף מא:) דאיתא שם שמעילה ושליחות יד הם שני כתובים הבאים כאחד ורק בהן יש שליח לדבר עבירה. והנה במעילה המשלח חייב אף כששלח חרש שוטה וקטן למעול שאינם בני שליחות בכהת\"כ (מס' מעילה דף כא.). וע\"כ המשלח חייב משום שע\"י ציוויו העבירה של מעילה מצטרפת אליו ולא בשביל חלות דין שליחות. ומשמע שעיקר הדין דעלמא שאין שליח לדבר עבירה הוי דין שלא לצרף את העבירה למשלח שלא כבמעילה ששם העבירה מצטרפת אליו. עוד ראייה מדאמר רבא (קידושין דף מג.) שאף את\"ל ששמאי הזקן סובר שיש שליח לדבר עבירה מ\"מ מודה שאם שלח שליח לאכול חלב שהשליח חייב והשולחו פטור כי זה נהנה וזה מתחייב לא אמרינן. ואם נאמר שהדין שאשלד\"ע הוא הפקעת חלות השליחות מעיקרה אין סברא לחלק בין עבירה זו לאחרת שאם לשמאי שליחות לעבירה חלה בדין הוא שתחול בכל אנפי. אלא שיסוד הדין הוא בצירוף העבירה למשלח ולכן לשמאי ניתן לחלק בין עבירה שיסודה הוא הנאה, דזה נהנה וזה מתחייב לא אמרי', ואין לצרף את עבירת השליח למשלח, לבין עבירות אחרות, כמו רציחה, שעבירת השליח שפיר מצטרפת למשלח. ועוד ראייה נוספת הביא הגר\"ח זצ\"ל מהגמרא בב\"מ (דף י:) שדנה מדוע גנב חייב ע\"י קנין חצרו אם חצר מועיל מטעם שליחות הרי אין שלד\"ע. והנה שליחות החצר אינה שליחות ממש אלא דין של צירוף, דהיינו שהקנין שהחצר עושה מצטרף לבעליו. ואם אין שלד\"ע אז אמרינן דא\"א לצרף את העבירה דגניבה שנעשה ע\"י החצר לבעל החצר. חזינן דיסוד הדין שאין שלד\"ע הוא להפקיע את צירוף העבירה ולא להפקיע את חלות השליחות שהרי בחצר אין חלות שליחות ממש.",
            "ע\"פ הקדמת הגר\"ח זצ\"ל נלע\"ד דיתכן שרש\"י סובר ששונה הציור שלפנינו מאין שלד\"ע דעלמא שהרי בציור שלנו הגנב בעצמו השתתף בגניבה כי הוא נתן את הבהמה לשומר ובכך השתתף בעצם מעשה העבירה של הגניבה<sup>256)</sup><i class=\"footnote\">יל\"ע מהו שיעור המעשה שיחשב כמשתתף בעצם עבירת הגניבה שהרי בשולח את הבעירה אמרינן אין שליח לדבר עבירה ואע\"פ שעזר לשליח לעשות את העבירה (עי' קידושין מב ב).</i>, אלא שלא עשה את קנין הגניבה, כי השומר עשה את הקנין. ולפיכך כאן אמרינן שיש שליח לדבר עבירה כי עיקר העבירה מצטרפת ישיר לגנב שהשתתף בה בעצמו והשליחות חלה על הקנין.",
            "<b>בא\"ד. וי\"ל דהנהו לא ידעי דאתי לידיה באיסורא אלא סבורין שהיה שלו כו' דהתם אין יודע שהשליח יעבור אבל כאן יודע הוא שיקח כו' עכ\"ל.</b> שיטתם שיש שלד\"ע כשהשליח שוגג. נראה לבאר שכשהשליח יודע ועושה במזיד חומר החטא שלו מפקיע את צירוף החטא אל המשלח. ואילו חטא בשוגג שהוא קל אינו מפקיע את הצירוף למשלח. והנה לישנא דבר חיובא ר\"ל שאשלד\"ע כשהשליח עבר את העבירה עצמה במזיד. והלישנא דאי בעי עביד ר\"ל שאשלד\"ע כשהשליח עבר את העבירה דלפני עור לא תתן מכשול במזיד. ואילו בשוגג אין מפקיע והצירוף חל.",
            "והנה התוס' כ' שיש שליח לדבר עבירה כשהשליח לא יודע מהאיסור. כשיודע השליח שיש איסור בדבר ויש לו הברירה לא לשמוע למשלח אמרינן אין שליח לדבר עבירה מטעם דברי הרב ודברי התלמיד דברי מי שומעין, ואילו כשלא יודע שיש איסור בדבר ואין לשליח הברירה לא לעשות את העבירה שבודאי יעשה את השליחות אמרי' יש שלד\"ע. ויל\"ע מה הדין כשהשליח יודע שיש איסור אלא שאנוס לעשותו - שאם לא יעשנו ייהרג - האם ג\"כ אמרי' יש שלד\"ע או לא, וצ\"ע.",
            "ראשונים אחרים (עי' בריטב\"א לקידושין דף מב:) סוברים שבכל אופן לא אמרי' יש שלד\"ע ושיטתם שאין לצרף בשום פנים ואופן מעשה עבירה של אדם א' לאחר.",
            "גמ'. כדרך שתיקנו משיכה בלקוחות כך תיקנו משיכה בשומרים. השוואת הגמרא בין תקנת משיכה בלקוחות ובין תקנת משיכה בשומרים צריכה ביאור. ונראה דר\"ל שבלקוחות תקנו שאין מעות קונות אלא משיכה, דהיינו שמעשה קנין כסף דעלמא אינו מועיל אלא בעינן שיכניס הקונה את הדבר הנקנה לרשותו ע\"י משיכה. ה\"ה בשומר תיקנו שאין השומר חייב עד שיכניס את הפקדון לרשותו ע\"י משיכה.",
            "והנה נחלקו ראשונים בהבנת הגמרא. יש ראשונים הסוברים ששומר חייב באחריות רק ע\"י קנין משיכה (רש\"י). מאידך מהרמב\"ם משמע שבהנחת הפקדון לפני השומר חייב באחריות בלי משיכה שהרי כתב בפ\"ב מהל' שכירות (הל\"ח) וז\"ל כדרך שתקנו חכמים משיכה בלקוחות כך תיקנו משיכה בשומרין. האומר לחבירו שמור לי זה ואמר לו הנח לפני הרי זה ש\"ח עכ\"ל. הרמב\"ם השווה את דין \"הנח לפני\" לדין משיכה.",
            "כנראה הרמב\"ם סובר שאין תקנת משיכה בשומרים דין חלות קנין שא\"כ היאך יועיל \"הנח לפני\" בלי מעשה קנין. אלא המחייב של שומר הוא שהפקדון מסור לו לשומרו. ולפיכך מתחייב השומר ב\"הנח לפני\" שבכך הפקדון מסור לרשותו לשמור, וכמו\"כ משיכה מכניסה את הפקדון לרשות השומר ומחייבתו. יוצא שלרמב\"ם תקנת משיכה בשומרים אינה תקנת קנין אלא שכל מסירת פקדון לרשות שומר מחייבת אותו בשמירה, ולכן השומר חייב בין במשיכה ובין ב\"הנח לפני\". ונראה שלראשונים אחרים הסוברים שקנין משיכה מעכב בחיוב השומר יש לשומר מקצת קנין בגוף הפקדון, והקנין הזה של השומר מחייב אותו. וראייה שיש לשומר קנין כל שהוא בפקדון יוצאת מהדין ששומר חמץ בפסח עובר בבל יראה ובל ימצא (פסחים דף ה:), ומשמע שיש לשומר קנין המחייבו באיסור חמץ.",
            "ובדרך זו ביאר הגר\"מ הלוי זצ\"ל שניתן לחלק בין שומר לבין בעל קרבן. שהרי איתא בפסחים (שם) ששומר חמץ בפסח עובר בבל יראה ובל ימצא אפילו למ\"ד גורם לממון לאו כממון דמי. ואילו בנוגע לקרבן איתא בירושלמי (פרק שני דפסחים הל\"ב) שדין בל יראה ובל ימצא תלוי בדין גורם לממון. וקשה מ\"ש בעל קרבן משומר. וי\"ל דאחריות השומר חלה מטעם הקנין שיש לו בגוף הפקדון, ולכן חייב לכ\"ע. מאידך אחריות בעל קרבן חלה מחמת נדרו ולא מחמת שיש לו קנין בקרבן ולפיכך דין ב\"י וב\"י בקרבן תלוי בדין גורם לממון<sup>257)</sup><i class=\"footnote\">צ\"ע על הירושלמי מסוגית ב\"ק (דף עו.) הקובעת שבקרבן מעיקרא תורא דראובן והשתא תורא דראובן, ומשמע שיש קנין בעלים בקרבן וכדהוכיח הגר\"ח זצ\"ל, וכפי שהובא הרבה פעמים בשיעורים, וא\"כ למה לא יעבור בב\"י וב\"י מחמת קנין זה, וצ\"ע.</i>.",
            "שיטת הרא\"ש במס' ב\"מ (פ\"ח אות ט\"ו) שאחריות שומר חלה בהנח לפני אלא שיכול לחזור בו עד שימשוך. וז\"ל דמשעה שמשך לא מצי למיהדר ביה. אבל להתחייב באונסים אפילו קודם משיכה נמי כו' וסברא גדולה לחלק בין חזרה לחיוב אונסין, דלענין חזרה ברשות הבעלים קיימא כ\"ז שלא עסק בה השומר דבר הקונה כו' אבל לענין חיוב אונסין מיד שסלק בעל הבהמה שמירתה מעליה מדעת השומר קמה לה ברשות השומר לשומרה עכ\"ל. יוצא שהרא\"ש סובר שיש ב' דינים בשומר: א) חיוב אחריות שחל בקבלת התחייבות על עצמו בלי קנין ובעלות בחפצא; ב) חלות קנין ובעלות בחפצא ע\"י משיכה וכשחל קנין השומר בחפצא של הפקדון אינו יכול לחזור בו.",
            "וכתבו התוס' בב\"מ (דף צט. ד\"ה כך) וז\"ל ש\"ח בלא משיכה חייב בפשיעה כו' דהנח לפני ש\"ח וה\"ה ש\"ש גניבה ואבידה, ואי אשואל קאי מדאורייתא נמי לא קני אלא במשיכה כו' אלא לענין חזרה קאמר דשוכר ושואל מיד שמשכו הבהמה אין בעלים יכולים עוד לחזור עכ\"ל. שיטתם שש\"ח וש\"ש מתחייבים באחריות משעת קבלת השמירה על עצמם ואילו שואל מתחייב באונסים רק במשיכה. ובפשטות סוברים דשואל שאני משומרים דעלמא כי השואל חייב באונסים מחמת קנין השאלה שיש לו בחפצא ולא מחמת התחייבות בעלמא ולפיכך צריך לעשות קנין משיכה כדי להתחייב באונסין<sup>258)</sup><i class=\"footnote\">עיין בשיעורים לב\"ק ח\"א (דף יא.) בענין אין שמין לשואל.</i>.",
            "עיין בנמוקי יוסף לב\"מ (דף צט, דף נז. בדפי הרי\"ף דפוס ווילנא) שהביא כמה שיטות אחרות:",
            "א) ז\"ל ואיכא מ\"ד דכי מהניא משיכה בשומרים דוקא בשואל ובשוכר שכיון שהם משתמשין בגופו של כלי הו\"ל כמכירה ליומיה ודין הוא שתקנה להם משיכתם כיון שהם זוכים בגופו של דבר, אבל ש\"ש וש\"ח שאין להם זכיה כלל בגופו של כלי ל\"ל דתקנה להם משיכה כו' עכ\"ל. הנ\"י מיירי לענין חזרה ושיטה זאת סוברת שרק בשוכר ושואל יש חלות קנין ולפי' אחרי קנין המשיכה אין זכות חזרה אבל בש\"ח וש\"ש אין חלות קנין ולפיכך יכולים לחזור.",
            "ב) וז\"ל מהני משיכתו למשכיר שאין שוכר יכול לחזור בו אבל בשואל לא הוה מסתברא הכי דנהי דמשמשך אין משאיל יכול לחזור בו שואל מיהא יכול לחזור בו דעיקר שאלה לצורכו הוא וכדאמרי' דכל הנאה שלו. אבל הרא\"ה ז\"ל כתב שאף בשואל השוו מדותיהן ואינו יכול לחזור בו כו' עכ\"ל. לפי הרא\"ה חיוב השואל באונסים הוי זכות שקיבל המשאיל בשעת השאלה תחת זכות הקנין שהקנה לשואל להשתמש בחפצא. לפיכך אין השואל יכול לחזור בו כי חיוב אונסים הוי זכות של המשאיל שקנה בעצם השאלה ודומה לזכות המשכיר בדמי השכירות. מאידך לפי הדיעה הראשונה אין למשאיל קנין לאונסים בעצם השאלה אלא שכ\"ז שמשתמש השואל בשאלה וכל ההנאה שלו חייב באחריות אונסים. ולכן אם השואל חוזר בו מהשתמשותו פטור מאונסים."
        ],
        [],
        [],
        [],
        [],
        [],
        [],
        [],
        [],
        [
            "<b>משנה. החובל בחבירו חייב עליו משום חמשה דברים.</b> יש לעיין בחיוב תשלומי חבלה - האם התשלומין חלין בתורת עונש על שעבר על האיסור דחבלה, או\"ד דחלין בתורת חיוב ממון דעלמא כמו חיובי מלוה ומקח וממכר אבל לא משום חלות עונש.",
            "ונראה שיש להביא כמה מקורות לצדדי החקירה הזו:",
            "א) כתב הרמב\"ם (פ\"ה מהל' חובל הל\"ו) ז\"ל הוא אומר חבלת בי והודה מעצמו פטור מן הנזק ומן הצער וחייב בשבת ובבושת ובריפוי על פי עצמו כו' (ובהל\"ז) ולמה משלם אדם שלשה דברים אלו על פי עצמו שהשבת והריפוי ממון הוא ולא קנס שאם לא יתן לו הרי חסרו ממון שהוא מתרפא בו ובטל ממלאכתו, והבושת לא הגיעה לו אלא בשעה שהודה בפנינו שהוא חבל בו שהנחבל שלא חבל בו בפני אדם אין לו בושת והודאתו בבית דין הוא שביישה אותו. נמצאת למד שאין הפרש בבושת בין בושת המגיע לו אם חבל בו בפני אחרים ובין בושת המגיע לו בעת שהודה בפני אחרים שחבל בו. לפיכך משלם אדם בושת על פי עצמו עכ\"ל. הרמב\"ם הבחין בין שבת וריפוי המהוים חיובי ממון לבין נזק צער ובושת המהוים חיובי קנס. וכתב דלפיכך המודה בשבת ובריפוי חייב לשלם, ואילו המודה בנזק ובצער פטור מלשלם. (והמודה בבושת חייב מטעם אחר כיון דביישו בפני בי\"ד). ובביאור החילוק הזה נ\"ל דבשבת ובריפוי המחייב הוא הפסד הממון של הנחבל, ולפיכך תשלומי ממון הם כשאר תשלומי נזקי ממון דעלמא. ואילו בנזק צער ובושת, החובל אינו משלם בשביל הפסד הממון, אלא נענש בעונש ממון כיון דעבר אאיסור דחבלה, ומשו\"ה אינם תשלומי ממון אלא תשלומי קנס.",
            "והנה בחבלה דעלמא החובל עובר בלאו ד\"לא יוסיף\" (כתובות דף לג.). ובגמרא (לקמן דף פה:) איתא דבדהדקיה באינדרונא (ל' רש\"י: שסגרו במסגר) חייב בשבת, וכן פסק הרמב\"ם (פ\"ב מהל' חובל הל\"ג) וז\"ל אסרו בחדר נותן לו דמי שבת עכ\"ל. והרי כאן לא עבר באיסור ד\"לא יוסיף\" שהרי לא הכהו כלל ואעפ\"כ משלם שבת. ומוכח שחיוב השבת אינו מדין עונש עבור האיסור ד\"לא יוסיף\" אלא חיוב נזק דעלמא שמחוייב לשלם עבור חסרון הכיס והפסד הנחבל שחל משום שביטלו ממלאכתו.",
            "ב) כתב הרמב\"ם (פ\"ה מהל' סנהדרין הל\"י) וז\"ל כל הנישום כעבד אין גובין אותו דייני חוצה לארץ. לפיכך אדם שחבל בחבירו אין גובין הנזק והצער והבושת שהוא חייב בהן דייני חוצה לארץ. אבל שבת וריפוי גובין מפני שיש בהם חסרון כיס וכן הורו הגאונים ואמרו שמעשים בכל יום לגבות שבת וריפוי בבבל עכ\"ל. והנה כתב הרמב\"ם שגובין שבת וריפוי בבבל משום שיש בהם חסרון כיס. ותמהו כל המפרשים שהרי גם בנזק יש חסרון כיס וכפשטות הסוגיא (לקמן פד ב). וכנראה שהרמב\"ם אזיל לשיטתו ששבת וריפוי הם תשלומי ממון ואילו נזק צער ובושת חלים בתורת קנס. ומש\"כ הרמב\"ם \"חסרון כיס\" ר\"ל שהמחייב בשבת וריפוי הוא הפסד הניזק, וחיוב ממון כזה דנים בבבל. ואילו תשלומי נזק צער ובושת קנסות הם שאינו משלם משום הפסד הממון של הנחבל אלא מדין עונש, ואין עונשין בבבל. ולפיכך אין דנים דיני נזק צער ובושת בבבל.",
            "ג) לקמן במשנה (דף פז.) איתא שקטן שחבל באחרים פטור. וכתב בהגהות אשר\"י (רא\"ש פ\"ח אות ט') וז\"ל מיהו קטן חייב לשלם כשיגדיל, וכן פרש\"י לקמן בהגוזל עצים (דף צח:) כפייה רפרם לרב אשי ששרף שטר חבירו בילדותו ואגבי מיניה גוביינא מעלייתא עכ\"ל. אך הרמב\"ם פסק (פ\"ד מהל' חובל הל\"כ) שקטן שחבל פטור מלשלם, ומשמע אפילו משהגדיל. ואמר הגר\"ח זצ\"ל שהרמב\"ם פליג על הגה\"א ומחלק בין מזיק לחובל. וס\"ל להרמב\"ם שהדין דקטן חייב לשלם לכשיגדיל חל דוקא בנזקי ממון, שהם חיובי ממון דעלמא עבור מעשה הנזק. ואף קטן שהזיק חייב לשלם מחמת המעשה שעשה. מאידך קטן שחבל פטור לגמרי, כי חיוב החובל הוא מדין עונש מחמת האיסור, וקטן אינו בר עונשים<sup>1)</sup><i class=\"footnote\">עיין בשיעורים לקמן (דף פז.) ד\"ה חש\"ו פגיעתן רעה.</i>.",
            "ד) הרמב\"ם כתב (פ\"ה מהל' טוען ונטען הל\"ב) וז\"ל וכן החופר בשדה חבירו בורות שיחין ומערות והפסידוה והרי הוא חייב לשלם וכו' שטענו שחפר שתי מערות והוא אמר לא חפרתי אלא אחת או שהיה שם עד אחד שחפר והוא אמר לא חפרתי כלום הרי זה נשבע היסת על הכל עכ\"ל. לדעת הרמב\"ם דמי קרקע כקרקע דמיין ופטור משבועה דאורייתא. והשיג עליו הראב\"ד וז\"ל נראין הדברים שתבעו למלאות החפירות ולהשוות החצירות אבל אם תבעו לשלם פחתו ה\"ה כשאר תביעת ממון וכמי שאמר לו חבלת בי שתים והוא אומר לא חבלתי אלא אחת עכ\"ל.",
            "הראב\"ד השיג על הרמב\"ם מדין המודה במקצת חבלה שחייב לישבע (עיין ברמב\"ם פ\"ב מהל' נערה בתולה הלי\"ג). והקשה דהרי אדם הוקש לקרקעות ובדין הוא אליבא דהרמב\"ם שלא ישבע המודה במקצת חבלה מדין דמי קרקע כקרקע דמי. ותירץ הגר\"ח זצ\"ל<sup>2)</sup><i class=\"footnote\">עיין בספרו על הרמב\"ם.</i> דהחיוב דחבלה שונה מהחיוב בנזקי ממון. כי בשאר נזקי ממון עיקר המחייב הוא לתקן ולהחזיר את החפץ שהזיק לניזק במצבו הראשון, ועקב חיוב זה חייב בתשלומין. נמצא שהתשלומין הם חליפי החפצא שהזיק. ולכן פסק הרמב\"ם בנזקי ממון שדמי קרקע כקרקע דמיין כי משלמים דמי היזק הקרקע כחליפי הקרקע הניזקת. ואילו בחבלה, עיקר החיוב אינו לתקן את גוף הנחבל כי אם לשלם לו דמים, ולפיכך, דמי חבלת האדם אינם כאדם, ומחייבים שבועת מודה במקצת אע\"פ שהאדם עצמו כקרקע דמי.",
            "ובביאור החילוק הזה שחיוב נזק הוא משום תיקון החפצא והדמים הם תחת החפצא וחיוב חבלה אינו אלא דמים, ביאר הגר\"ח זצ\"ל שעיקר המחייב במזיק הוא הפסד החפצא. וממילא התשלומין הם דמים תחת החפצא וחסרון הכיס של הניזק. ואע\"פ שהמזיק עובר על כמה איסורי תורה מ\"מ אינו משלם מחמת האיסורים האלה, והתשלומין הם דמים בעלמא ולא חלות דין עונש. ואילו בחבלה עיקר המחייב הוא מעשה העבירה, והדמים הם עונש ולא באים למלא את חסרון הכיס של הנחבל אלא להעניש את החובל, ולפיכך להרמב\"ם לא אמרינן דדמי אדם הנחבל כקרקע דמיין<sup>3)</sup><i class=\"footnote\">כתב הרמב\"ם (פ\"א מהל' חו\"מ ה\"ג) וז\"ל זה שנאמר בתורה כאשר יתן מום באדם כן ינתן בו אינו לחבול בזה כמו שחבל בחבירו אלא שהוא ראוי לחסרו אבר או לחבול בו כאשר עשה ולפיכך משלם נזקו, והרי הוא אומר ולא תקחו כופר לנפש רוצח לרוצח בלבד הוא שאין בו כופר אבל לחסרון איברים או לחבלות יש בו כופר עכ\"ל. מבואר מהרמב\"ם שהדמים הם כופר בעד העבירה ולא דמי האבר עצמו כבנזקין דעלמא וכהגר\"ח זצ\"ל.</i>.",
            "ה) לקמן (דף פו: - פז א) איתא דאליבא דר' יהודה סומא שבייש פטור מלשלם כמו שפטור מעונשים אחרים שבתורה וכמו שפטור מגלות וממיתה (עיין שם בדף פז. בתוס' ד\"ה וכן). ולכאורה ר' יהודה מודה שסומא שהזיק ממון חייב לשלם. מוכרח שחיוב הבושת שאני, דחיוב עונש הוא ולר\"י סומא פטור מעונשים. ואילו חיוב המזיק ממון אינו חלות עונש אלא חיוב ממון דעלמא וגם סומא חייב בו.",
            "ו) כתב הרמב\"ם בפ\"ב מהל' חובל ומזיק (הלי\"ג) ז\"ל סימא את עינו ולא אמדוהו קטע את ידו ולא אמדוהו וקטע את רגלו ולא אמדוהו ואח\"כ חרשו הואיל ולא אמדוהו לכל נזק ונזק נותן לו דמי כולו. אמדוהו לכל נזק ונזק ואח\"כ אמדוהו לכולו אין גובין ממנו אלא דמי כולו בלבד. ואם תפש הניזק נזק כל אבר ואבר ודמי כולו אין מוציאין מידו עכ\"ל. ועיי\"ש בראב\"ד שהשיג עליו. ולכאורה דברי הרמב\"ם תמוהים, דהיאך שייך שיתפוס הניזק דמי כל אבר ואבר וגם את דמי כולו. הרי יוצא שמשלם החובל יותר מדמי כולו (ועיין שם במגיד משנה ובאחרים). אלא דמבואר מכאן שדמי הנזק דחבלה אינם תשלומי הפסד וחסרון כיס דהנחבל אלא תשלומי עונש עבור מעשה החטא דחבלה. וכל מעשה חבלת אבר ואבר מחייב עונש בפני עצמו, ולכן אפשר דאה\"נ שישלם אפילו יותר מדמי כולו.",
            "ז) בגמרא (כתובות דף לב:) איתא דאפילו אליבא דמ\"ד דכל היכא דאיכא מלקות וממון מילקא לקי ממונא לא משלם, מ\"מ החובל בחבירו משלם ולא לקי, דבפירוש ריבתה תורה החובל בחבירו לתשלומין. ומשמע דהתשלומין הם עונש הבא במקום מלקות ומה\"ט הוא דמשלם ולא לקי<sup>4)</sup><i class=\"footnote\">עיי\"ש (דף לב:) שמדמה הגמ' חידוש זה בחבלה לדין עדים זוממין. ועיין ברמב\"ן וריטב\"א למס' מכות (דף ד.) שכתבו דהא דע\"ז משלמין ממון משום כאשר זמם ואינם לוקים משום לא תענה הוא משום דכאשר זמם הוא ענשו של הלאו. ולפי\"ז שפיר מובן דתשלומי החובל הם ג\"כ בתורת עונש. אך עי' ברמב\"ם (פ\"ד מחו\"מ ה\"ט) שפסק דאף החובל ביו\"כ משלם ואינו לוקה, דבפירוש רבתה תורה החובל לתשלומין. ומבואר דאינו דין רק במלקות דחבלה בלבד דהממון הוי במקומן, אלא דין בכלל שממון דחבלה פוטר ממלקות, וא\"כ אין ראייה שהוא עונש.</i>.",
            "ח) עיין ברש\"י (על משנה דידן דף פג: ד\"ה וכמה) שכתב ששמין הנזק כפי שומת עבד עברי. מאידך הרא\"ש לפרקין (סי' א') כתב ששמין אותו כעבד כנעני. ויתכן שבזה פליגי - אליבא דרש\"י תשלומי נזק הם משום חסרון כיס והפסד הנחבל. ולפיכך דנים אותו כעבד עברי שזהו סכום הפסדו כיון שהוא היה יכול למכור את עצמו כעבד עברי. מאידך להרא\"ש עצם חסרון הכיס אינו המחייב אותו לשלם אלא העבירה היא המחייבת והדמים הם עונש. ולפיכך אפשר לשום אותו כעבד כנעני, שהוא דין שומת חבלה, אע\"פ שלא בא לנחבל אותו סכום הפסד.",
            "והנה מהרמב\"ם הנ\"ל (בהל' סנהדרין) משמע שאין חיוב נזק משום חסרון כיס, וא\"כ מסתבר שיפרש כרא\"ש. וכתב הרמב\"ם סתם בפ\"א מהל' חובל (הל\"ב) וז\"ל נזק כיצד שאם קטע יד חבירו או רגלו רואין אותו כאילו הוא עבד נמכר בשוק כו' עכ\"ל, ונראה דר\"ל כעבד כנעני הנמכר בשוק כי התשלומין אינם עבור הפסד הנחבל אלא עונש משום חבלת היד והרגל.",
            "<b>משנה. חייב עליו משום חמשה דברים.</b> במשנה ובסוגיא מבואר דהחובל משלם ממון, ולא אמרי' עין תחת עין ממש - אלא ממון. וכתב הרמב\"ם בהקדמתו לפיה\"מ וז\"ל שהפירושים המקובלים מפי משה אין מחלוקת בהם בשום פנים שהרי מאז ועד עתה לא מצאנו מחלוקת נפלה בזמן מן הזמנים מימות משה ועד רב אשי בין החכמים כדי שיאמר אחד המוציא עין חבירו יוציאו את עינו שנא' עין תחת עין ויאמר השני אינו אלא כופר בלבד שחייב לתת כו' פירושים מקובלים מפי משה ויש להם רמז בכתוב ואפשר להוציאם בדרך סברא וזה אין בו מחלוקת אבל כשיאמר האחד כך קבלתי אין לדבר עליו עכ\"ל. בביאור שיטת הרמב\"ם בפירושים המקובלים ממשה נראה, שבשאר פסוקי התורה שייכי הכללים של שבעים פנים לתורה ואלו ואלו דברי אלקים חיים, כלומר שהפסוקים ניתנים לפירושים שונים, ע\"פ פשט רמז דרש וסוד. משא\"כ הפסוקים עם הפירושים המקובלים מפי משה רבינו, שאפשר לפרשם רק ע\"פ הפירוש המקובל מפי משה רבינו, ולא בדרך אחרת כלל. למשל, בפסוק \"עין תחת עין\", הפירוש המקובל ממשה רבינו קובע שפשט הפסוק הוא דוקא לשלם ממון ולא להפיל עין תחת עין ממש. וממילא, אסור לפרש את הפסוק דר\"ל עין תחת עין ממש, כי הפשט היחידי בפסוק הוא לשלם ממון, ומי שמפרש עין תחת עין ממש הוי מגלה פנים בתורה שלא כהלכה<sup>5)</sup><i class=\"footnote\">עיין באגרות הגרי\"ד הלוי (פ\"א מהל' ממרים הל\"ב - ג') ובשיעורים לזכר אבא מרי ז\"ל (דף רמ\"א).</i>. ונמצא שחיוב החובל לשלם ממון אינו מדיני התורה שבעל פה בלבד אלא גם דין הוא בתורה שבכתב, כי זהו פשוטו של מקרא. דומה לכך מצינו בנוגע לפסוקים אחרים שהביא הרמב\"ם (שם בפיה\"מ) כגון \"פרי עץ הדר\" שאין לו פשט אחר אלא אתרוג בלבד, ואין לנו רשות לפרש את הפסוק בדרך אחרת כלל. ונראה שזה גם ביאור המאמר<sup>6)</sup><i class=\"footnote\">ילקוט שמעוני (ריש שיר השירים סי' תתק\"פ).</i> \"שיר השירים קדש קדשים\", כלומר שאסור לפרש שיר השירים לפי פשוטו של מקרא כלל, כי הפירוש המקובל מפקיע את פשטות המקרא. וממילא בשיר השירים איכא הלכה שאין בו פשט אלא כפי הבנת הרמז הדרש והסוד. המקרא יוצא מידי פשוטו והדרש הופך להיות הפשט<sup>7)</sup><i class=\"footnote\">ואמר רבינו זצ\"ל ששני הפירושים העקריים בשיר השירים הם ששה\"ש מדבר ביחס שבין הקב\"ה לבין עם ישראל או ביחס שבין הקב\"ה לבין האדם הפרטי.</i>.",
            "והנה הרמב\"ם כתב שבפסוקים המפורשים ע\"פ הפירושים המקובלים ממשה רבינו אין מחלוקת כלל. ונראה בביאור הדברים, שאין פירושי הפסוקים האלו ניתנים לדרכי לימוד תורה שבעל פה דעלמא אלא כפי הפירוש המקובל בלבד. ולפיכך לא שייך בהם מחלוקת. כי מחלוקת חלה רק בדיוני תורה שבעל פה, ואילו בתורה שבכתב עצמה לא שייך שתהיה מחלוקת. ולימוד הפסוקים האלה שיש בם פירושים המקובלים ממשה אינו לימוד תורה שבעל פה רגילה אלא לימוד תורה שבכתב, ולכן לא שייך בהם מחלוקת.",
            "<b>משנה. צער כו' ואפילו על צפורנו מקום שאינו עושה חבורה.</b> עיין לעיל בתוס' (דף כו:) ד\"ה האי וז\"ל וא\"ת דהכא משמע דצער שלא במקום נזק פשוט טפי כו' ובפרק החובל משמע איפכא דאמר צער שלא במקום נזק דמשלם מאן תנא וי\"ל דשלא במקום נזק דלקמן היינו במקום שלא עשה רושם כדקתני כוואו על צפרניו וצער שלא במקום נזק דהכא היינו על בשרו שניכר רישומו ולא אפחתיה מכספיה כו' עכ\"ל. ונראה דר\"ל שכשרישומו ניכר יש חפצא של חבלה ואילו כשאין רישומו ניכר אין חפצא של חבלה אלא צער בעלמא. ולכן כשרישומו ניכר פשיטא דמשלם, שהרי ציערו ע\"י חבלה. ואילו כשאין רישומו ניכר, חולקים רבי ובן עזאי, דלרבי פטור ולבן עזאי חייב. ויתכן דפליגי בעצם המחייב של צער - לרבי המחייב הוא חובל ולפיכך חייב בצער דוקא כשרישומו ניכר. ואילו לב\"ע המחייב דצער הוא מחייב בפני עצמו גם בלי חבלה, דומיא לשבת שמחייב בלי חבלה, כגון כשהסגירו בביתו ולא נתן לו לצאת למלאכתו (לקמן פה: דהדקיה באינדרונא).",
            "<b>גמ'. מה מכה בהמה לתשלומין אף מכה אדם לתשלומין.</b> יתכן שאם ילפינן אדם משור אז חיוב תשלומי נזק באדם הוא דומה לנזק בשור דמשלם עבור חסרון כיס, שלא כנ\"ל ברמב\"ם שנזק דחבלה חיוב קנס ועונש הוא.",
            "<b>גמ'. דנין אדם מאדם כו' לא תקחו כופר כו'.</b> נ\"ל דהחיוב דחובל הוא עונש וקנס ולכן א\"א ללמדו מבהמה אלא מאדם רוצח.",
            "בדין כופר שאתה לוקח לראשי אברים עיין ברמב\"ם שכ' בפ\"א מהל' חובל (הל\"ג) וז\"ל זה שנאמר בתורה כאשר יתן מום באדם כן ינתן בו אינו לחבול בזה כמו שחבל בחבירו אלא שהוא ראוי לחסרו אבר או לחבול בו כאשר עשה ולפיכך משלם נזקו, והרי הוא אומר ולא תקחו כפר לנפש רוצח לרוצח בלבד הוא שאין בו כופר אבל לחסרון אברים או לחבלות יש בו כופר עכ\"ל. ר\"ל שאין חיוב להחסירו אבר אלא שהיה ראוי לכך לולא חידוש התורה להקל עליו שישלם ממון. אמנם אין חיוב להחסירו אבר כלל.",
            "מאידך בנוגע לכופר בשור שהמית את האדם כתב הרמב\"ם בפ\"י מהל' נזקי ממון (הל\"ד) ז\"ל זה שכתוב בתורה וגם בעליו יומת מפי השמועה למדו שחיוב מיתה זו בידי שמים ואם נתן כופר הנהרג מתכפר לו עכ\"ל. הרי פסק שהבעלים חייבים מיתה בידי שמים ממש אלא שניצלים ע\"י תשלומי כופר. מאידך מפרשי התורה אחרים<sup>8)</sup><i class=\"footnote\">עיין בפ' משפטים ברמב\"ן וגם באבן עזרא.</i> מפרשים גם בשור שהמית אדם שהיה ראוי שיתחייב מיתה אך אינו חייב מיתה כלל כי התורה חסתה עליו וחייבתו מעיקרו רק בממון ולא במיתה וכפירוש הרמב\"ם בעין תחת עין.",
            "אך עיין בסוף הסוגיא (דף פד.) שהגמרא מביאה את דעת ר\"א דאמר עין תחת עין ממש ואינו ר\"ל דמחסרים את עין החובל אלא ששמין את הכופר במזיק ולא בניזק. ונראה דאליבא דר\"א איכא חיוב להחסיר את עין המזיק אלא שבתשלומי כופר מתכפר. וממילא אליביה, חבלה דומה לשור הממית, שהכופר מכפר ופוטרו מחיובו ואינן תשלומין בעלמא. אך לדידן שמשלם דמי הנחבל אין חיוב כלל להחסיר את עין החובל, והתשלומין הם עיקר חיוב החובל."
        ],
        [
            "<b>רש\"י ד\"ה מאי עבדינן כו'.</b> בגליון הש\"ס להגרע\"א זצ\"ל הקשה וז\"ל ק\"ל כיון דהוא עדות שא\"א יכול להזימה לא מקרי עדות ואמרי' שמא באמת לא הרג א\"כ מאי פרכינן הא שפיר מתקיים משפט אחד אלא דפטרינן ליה דליכא עדות דהרג וצ\"ע עכ\"ל. ונראה לתרץ שיש שני אופני עדות שאאי\"ל והם שני דינים שונים:",
            "א) עדות שאאי\"ל כשהוכחשו העדים בדרישה וחקירה, בכה\"ג הנאמנות של העדים הופקעה לגמרי ואין שם עדות כלל. דין זה חל מדאורייתא בכל עדות שבתורה - בין בעדי נפשות ובין בעדי ממון, וכדכתב הרמב\"ם (פ\"ג מהל' עדות הל\"א - ג') ז\"ל אחד דיני ממונות ואחד דיני נפשות בדרישה וחקירה כו' אבל אמרו חכמים כדי שלא תנעול דלת בפני לוין אין עדי ממון צריכין דרישה וחקירה כו' אע\"פ שאין עדי ממונות צריכין דרישה וחקירה אם הכחישו העדים זה את זה בדרישות או בחקירות עדותן בטילה כו' עכ\"ל.",
            "ב) כשהעידו העדים על הטריפה שהרג, בכה\"ג פטורים מעונש מיתה דהזמה, כי ההורג את הטרפה פטור, והויין עדות שאאי\"ל משום שאינם בני העונש דהזמה. ונראה שדין זה שייך רק לדיני נפשות משום דין דוהצילו העדה, ואינו שייך בדיני ממונות. וכן מדויק ממה שכ' הרמב\"ם בפ\"ב מהל' רוצח (הל\"ט) ז\"ל אדם טריפה שהרג כו' בפני עדים פטור שמא יזומו ואם הוזמו אינן נהרגין שהרי לא זממו אלא להרוג טריפה וכל עדות שאינה ראוי להזמה אינה עדות בדיני נפשות עכ\"ל. ונראה שבאופן הזה, נאמנות העדים קיימת ואע\"פ שנאמנים הרוצח פטור. כלומר, משום הדין דוהצילו העדה, אין בית דין גומרים את דינו להורגו, כיון שחסר בהם העונש אם הוזמו. ונראה שבאופן כזה, גואל הדם יכול להרוג את הרוצח, שיש לעדים נאמנות שרצח, אלא שאין בי\"ד ממיתים אותו. ולפיכך עדיין ניתן להריגת גואל הדם. ואילו בהוכחשו בדו\"ח אינם נאמנים כלל ואין רשות לגואל הדם להרוג אותו<sup>9)</sup><i class=\"footnote\">ע\"ע למעלה בשיעורים (דף עה:) ד\"ה ה\"מ וכו'.</i>.",
            "ובכך מתורצת קושית הגרע\"א זצ\"ל. שבאמת, העדים נאמנים ונקטינן שהטריפה הרג. וא\"כ שפיר יש להוכיח ממנו דין משפט אחד יהיה לכם ודברי רש\"י מובנים.",
            "<b>גמ'. אמדוהו ומת תחת ידו פטור.</b> יש ג' טעמים בביאור הפטור.",
            "א) כתב הרמב\"ם בפ\"ה מרוצח (הל\"ו) ז\"ל וכן הרב המכה את תלמידו או שליח ב\"ד שהכה את בעל דין הנמנע מלבוא לדין והמיתו בשגגה פטור מגלות שנא' לחטוב עצים לדברי הרשות יצא האב המכה את בנו והרב הרודה את תלמידו ושליח בית דין שהרי שגגו והרגו בשעת עשות המצות עכ\"ל. והשיג עליו הראב\"ד וז\"ל זו לא שמענו מעולם אלא שליח ב\"ד שהוא מלקה כפי מה שאמדהו ב\"ד (כך הגירסא הנכונה) ומת תחת ידו כו' עכ\"ל. ומשמע שהראב\"ד פירש שהפטור במת תחת ידו הוא הפטור של מצוה (עיין במס' מכות דף ח.), והשיג על הרמב\"ם שהשמיט הציור דאמדוהו ומת תחת ידו והזכיר פטור בשליח ב\"ד שהכה בעל דין הנמנע מלבוא לדין דזה לא שמענו מעולם. ומסתבר שגם הרמב\"ם ס\"ל ששליח ב\"ד שהרג בשוגג פטור משום שהרג בשעת עשיית המצוה. אלא שנקט הרמב\"ם פטור זה גם בנוגע לשליח ב\"ד שהכה את הבעל דין הנמנע לבוא לב\"ד, וכ\"ש בשליח ב\"ד שהוא מלקה כפי מה שאמדהו ב\"ד והרג את הלוקה.",
            "ב) הגר\"ח זצ\"ל פירש שמאחר שאמדוהו לחיות במלקות והוא מת הו\"ל הכאה שאין בה כדי להמית, ופטור מגלות. אמנם פליגי הראשונים אם הפטור דהרגו בדבר שאין בו כדי להמית חל גם בנוגע לגלות או\"ד רק בנוגע לחיוב הרוצח במזיד. דעיין ברמב\"ם (פ\"ג מהל' רוצח הל\"א) שכתב ז\"ל המכה את חבירו בזדון באבן או בעץ והמיתו אומדין דבר שהכהו בו ומקום שהכה עליו אם ראוי אותו חפץ להמית באבר זה או אינו ראוי שנא' באבן יד אשר ימות בה הכהו או בכלי עץ אשר ימות בו הכהו, עד שיהיה בו כדי להמית כו' עכ\"ל. ואילו בנוגע להורג בשוגג וחיוב גלות (פ\"ה ופ\"ו מהל' רוצח) אינו מביא את הפטור של אין בו כדי להמית. ובפשטות ס\"ל להרמב\"ם שההורג בדבר שאין בו כדי להמית הוי רוצח אלא שפטור ממיתת ב\"ד ע\"פ גזיה\"כ. אולם כיון דהוי רוצח אם הרג בשוגג חייב גלות. מאידך מצינו עוד ראשונים דס\"ל שאם אין בו כדי להמית אינו רוצח כלל (עי' בר\"ן סנהדרין עט א ד\"ה אי). ולפי\"ז י\"ל דבשוגג נמי אינו גולה באין בו כדי להמית. ולפי שיטתם י\"ל שהפטור מגלות במת תחת ידו הוא מדין אין בו כדי להמית<sup>10)</sup><i class=\"footnote\">עיין עוד בשיעורים לקמן (דף צא:) ד\"ה יש אומד כו'.</i>.",
            "ג) עיין בגמרא סנהדרין (דף י.) שמשום ר' ישמעאל אמרו שמלקות בבי\"ד של כ\"ג דמלקות במקום מיתה עומדת. והקשה הש\"ס: אי הכי אומדנא למה לי למחייה ואי מאית לימות, א\"ל אמר קרא ונקלה אחיך לעיניך כי מחית אגבא דחיי מחית עכ\"ל. ופירש שם רש\"י (ד\"ה מלקות כו') ז\"ל דכיון דעבר על אזהרת בוראו ראוי הוא למות ומיתה זו קנס עליו הכתוב והרי הוא כאחת מן המיתות, וכי היכי דסקילה בפני עצמה ושריפה בפני עצמה והרג בפני עצמה הוי נמי מלקות כאחת מן המיתות עכ\"ל. יוצא מרש\"י דאליבא דר\"י שהלוקה חייב מיתה אלא שמתקיים עונש המיתה עם המלקות. ובכן י\"ל דכיון שבאמת יש עליו חיוב מיתה, אם מת תחת ידו פטור. ואע\"פ שהקיום צריך להיות מלקות בלי מיתה, סוכ\"ס הריהו חייב מיתה. ועיין שם בתוס' (ד\"ה מלקות תחת מיתה עומדת) ז\"ל משום דזימנין מתים ע\"י מלקות כדתנן באלו הן הגולין ומת זה תחת ידו ופטור עכ\"ל. ואע\"פ שאנו דנין מלקות בשלשה - שלא כשיטת ר' ישמעאל - מ\"מ יתכן דגם אליבא דידן מלקות במקום מיתה עומדת, כלומר שיש כאן חיוב מיתה, אלא דאנן סוברים שמנין הדיינים אינו נקבע ע\"פ החיוב - שהוא מיתה, אלא לפי קיום העונש - שהוא המלקות. וכן משמע מלשון הרמב\"ם שכתב בפ\"ה מהל' סנהדרין (הל\"ד) ז\"ל מכות בשלשה ואע\"פ שאפשר שימות כשמלקין אותו עכ\"ל. לפי\"ז י\"ל שאם מת הלוקה תחת ידו פטור שהרי הלוקה חייב מיתה ומלקות במקום מיתה עומדת.",
            "והנה סוגיא דהכא השווה גם את החובל להלוקה, שאם מת תחת ידו שליח ב\"ד פטור. ולכאורה הדמיון מובן אליבא דשני הפירושים הראשונים. אך קשה להולמו אליבא דהפירוש השלישי, דבחובל אין חיוב מיתה ואינו דומה למלקות שבעצם יש בה חיוב מיתה. ואולי יש חיוב מלקות גם בחובל משום הלאו ד\"לא יוסיף\" אלא שהתורה חידשה עין תחת עין במקום המלקות. ולכן אם מת תחת ידו פטור כדין מי שמת ממלקות<sup>11)</sup><i class=\"footnote\">עיין למעלה בשיעורים לתחילת הפרק אות ז ובהערה שם.</i>.",
            "<b>גמ'. שליחותייהו קא עבדינן - גירות בזה\"ז.</b>",
            "הנה מבואר במס' יבמות (מו:) שגירות צריכה ב\"ד של ג' משום דמשפט כתיב בה. והגמרא שם מסופקת אם גירות צריכה ג' סמוכין מדאורייתא או לא. והקשו הראשונים שאם גירות זקוקה לסמוכין מדאורייתא היאך מקבלין גרים בזה\"ז והרי ליכא סמוכין. וכתבו התוס' במס' קידושין (דף סב: ד\"ה גר כו') ז\"ל וא\"ת א\"כ ליבעי מומחין כמו גזילות וחבלות וי\"ל דשליחותייהו עבדינן כדאמרינן בגיטין עוד אמר הר\"ר נתנאל דבגר כתיב לדורותיכם דמשמע בכל ענין אע\"ג שאינן מומחין דע\"כ השתא ליכא מומחין שהרי אין סמוכין ולדורותיכם משמע לדורות עולם עכ\"ל. התוס' תירצו ב' תירוצים: א) שליחותייהו קעבדינן, ודין דאורייתא הוא המועיל בגירות בזה\"ז; ב) גזיה\"כ לדורותיכם מכשרת הדיוטות בזה\"ז. וכן הביא הרמב\"ן בחידושיו ליבמות (מו:) את שני תירוצים הנ\"ל וז\"ל ואי קשיא למאי דאמרינן דבעינן מומחין בזה\"ז דליכא מומחין בעונות היכי מקבלינן גרים איכא למימר נפקא לן מהא דנפקא לן הרצאת דמים דגרסינן בכריתות בפ' ד' מחוסרי כפרה (דף ט) אלא מעתה האידנא דליכא קרבן לא נקבל גרים אמר רב אחא בר יעקב וכי יגור אתכם גר או אשר בתוככם לדורותיכם כתיב ואפשר דמן התורה אפילו הדיוטות דנין בשליחותייהו דמומחין עכ\"ל. ושני התירוצים טעונים ביאור נוסף.",
            "ונראה להסביר דבריהם לאור מש\"כ בחדושי הרמב\"ן לריש מס' סנהדרין. שהסוגיא שם בריש המס' (ב:) יליף את הפסול של הדיוטות לדין ממקרא דאלהים. ואילו בגיטין (פח:) הקשה אביי על רב יוסף שהיה מעשה אגיטין והא אנן הדיוטות אנן וכתיב לפניהם ולא לפני הדיוטות, ומבואר דנקט הש\"ס שם שהמקור לפסול הדיוטות הוא מקרא דואלה המשפטים אשר תשים לפניהם. וכתב הרמב\"ן וז\"ל ואני אומר הדיוטות שפסולין ודאי מאלהים נפקא היכא דכתיב אלהים בעינן מומחין כו' אבל לא בא הכתוב אלהים אלא לומר שדינין של הדיוטות אינו דין, אבל לאסור עלינו שלא נזקק לפניהם אינו במשמע, לכך הוצרך הכתוב לפניהם ולא לפני הדיוטות, כשם שערכאות של כותים אע\"פ שאתה יודע שדיניהם כדין תורה אי אתה רשאי להזקק להם כך בהדיוטות אסור לך להזקק להם כו', ולהכי אקשי ליה אביי לרב יוסף היכי מעשי מר אגיטא והרי אסור לך לדון ולבעלי דינין לדון לפניך כלל. והיינו דקאמר שליחותייהו דידהו קא עבדינן להתיר אותנו לדון שאילו בא לומר שדיננו דין היה לו לומר התם כדי שלא תנעול דלת בפני לווין כו' אלא מקום שאמרו דיניהם דין אמרו משום שלא תנעול דלת, מקום שאמרו דנין אותו בבבל אמרו משום דשליחותייהו קא עבדינן להתיר בית דין לדון ולבעלי דינין להזקק לבא לפניהם, ועשוי דגיטין הודאות והלוואות הוא דכיון דשכיחא כו' כן נ\"ל זה כפתור ופרח עכ\"ל. הנה הסביר הרמב\"ן דמשכח\"ל שתי הלכות בדין מומחין ולא הדיוטות - א) פסול הדיוטות מדאורייתא דכתיב אלהים, ומאידך הם כשרים מדרבנן להודאות והלוואות כדי שלא תנעול דלת בפני לווין; ב) איסור לדון לפני הדיוטות בכל הדינים אפילו בדיני הודאות והלוואות במקום שיש סמוכין. אליבא דהרמב\"ן עשוי גיטין כהודאות והלוואות דמיא ומעיקרא דדינא הדיוטות כשרין לעשוי גיטין. ועכ\"ז, במקום שיש סמוכים אסור להדיוט לעשות אגיטין. ומסתבר שהוא מדין כבוד עבור הדיינים המומחין. אמנם בבבל ובזה\"ז כשאין לנו סמוכין, שליחותייהו קא עבדינן - כלומר שמותר להדיוטות לדון בהודאות הלואות ובעשוי גיטין כי אין בכך פגיעה בכבודן של הסמוכין<sup>12)</sup><i class=\"footnote\">עיין בחידושי הר\"ן לריש מס' סנהדרין שמבואר בהדיא מדבריו כדאיתא בשיעורים הכא.</i>. ופשיטא דשליחותייהו קא עבדינן אינו שליחות ממש אלא קבלת רשות לדון, וכפי שהטעים הרמב\"ן, שהרי כתבו התוס' בגיטין (פח ב ד\"ה במילתא וכו') דשליחותייהו דקמאי עבדינן, ולעולם לא מצינו שליח אחרי מיתת המשלח. וע\"כ שרק קבלת רשות דקמאי הוא ולא שליחות ממש. ושליחותייהו קא עבדינן הוא נתינת רשות להדיוטות להורות.",
            "ומעין זה אשכחן בנוגע לקידוש החדש לפי מה שכתב הרמב\"ן בסה\"מ (עשה קנ\"ג) וז\"ל בזמן שהיה להם ב\"ד הגדול היה הדבר מסור להם והם היו המקדשים החדש והמעברים את השנים לא בית דין אחר מפני שרשות כל ישראל נטולה מכל ב\"ד אחר עמהם כו', שבזמן בית המקדש קיים שהיו ב\"ד הגדול במקומם ולהם הרשות נתונה מן הכתוב כו' לא היה רשות לשום אדם לעבר ולקדש אלא להם או ברשותן כו' שהיה להם רשות מכל ישראל והסכמה של כולם, לא שיהיו שאר הסמוכין פסולין לזה, אבל כיון שגלו ובטל כח המשפט מהם שהמקום גורם ואין להם כח אפילו בסנהדרי קטנה לדון דיני נפשות מאותה שעה תהיה הרשות ביד הגדול שבישראל לעבר ולקדש אפילו בחו\"ל כו' ואם אין בא\"י ב\"ד של ג' סמוכין ולא בח\"ל כו' באמת שיתבטלו המועדות כו' עכ\"ל. הרמב\"ן קובע שמעיקרא דדינא שלשה סמוכין יכולים לקדש את החודש, אלא כשבי\"ד הגדול יושב במקומו בבהמ\"ק אין רשות לב\"ד של שלשה לקדש את החדש, ומשגלו הסנהדרין הגדול מביהמ\"ק שלשה סמוכין מקדשין את החודש מדאורייתא. וביסודו הוא חלות איסור לקדש את החודש כשיש בי\"ד הגדול במקומו. ונ\"ל דלרמב\"ן דיני ממונות כמו הודאות והלוואות דומים לדין קיה\"ח - שכשיש ג' סמוכים ליכא רשות לבי\"ד של הדיוטות לדון בדיני ממונות, ובלי רשות דיניהם אינו דין. ברם כשאין סמיכה - כמו בבבל או בזה\"ז - ניתנה רשות לכל בי\"ד של ג' הדיוטות לדון דשליחותייהו קא עבדינן<sup>13)</sup><i class=\"footnote\">כוונת רבינו זצ\"ל אינה ברורה - האם ר\"ל שהמומחין נתנו רשות בפירוש או\"ד דמכיון דאין מומחין בבבל ממילא יש רשות מפני דאינה פגיעה בכבודן. וממה דבעינן שכיח וחסרון כיס משמע שהיתה רשות מפורשת ושנתנו רשות דוקא בדברים אלו. אך יתכן שאם אינו שכיח כו' יש פגיעה בכבוד המומחין מאחר שאין צורך כ\"כ בהדיוטות, מאידך כששכיח כו' הרשות חלה מאליה.</i>.",
            "וזה הטעם שמקבלים גרים בזה\"ז. כי אע\"פ שמדאורייתא צריכים סמוכים אין זה דין בעצם הכשר הגירות, אלא דין בקבלת הרשות להעמיד ב\"ד של גיור. דבמקום שיש סמוכים, כבודם מעכב ג' הדיוטות מלשבת בבי\"ד כדי לגייר. ואילו בזה\"ז שאין לנו סמוכים יש רשות להדיוטות לדון בבי\"ד של גירות. שני התירוצים שכתבו התוס' והרמב\"ן מסכימים שהפסול של הדיוטות הוא משום פגיעה בכבודן של הסמוכים. וממילא בדליכא סמוכים רשאים הדיוטות לשבת בבי\"ד של גירות. אלא דפליגי אם המקור לרשות ההדיוטות לגייר במקום שאין סמוכים הוא מגזיה\"כ דלדורותיכם או מדין דשליחותייהו קא עבדינן.",
            "ע\"פ מהלכו של הרמב\"ן נראה שבקנס לא שייך הדין דשליחותייהו כו'. דשאני קנס מגירות, בקנס ישיבת הב\"ד היא כדי לחייב את הקנס, וכמבואר בשיעורים<sup>14)</sup><i class=\"footnote\">עיין לעיל (דף סה.) בענין קרן כעין שגנב.</i> דגמר הדין בב\"ד הוא המחייב את חיוב הקנס. ואילו בגירות, עיקר ישיבת הבי\"ד היא כדי להורות הוראה שהגירות כשרה, וכדי לקיים את מעשה הגירות. וממילא חלוק דין בי\"ד של הדיוטות בגירות מדינו בנוגע לחיוב קנס בזה\"ז. דבגירות, כיון שעיקר הדין של הבי\"ד הוא להורות הוראה ולקיים את הגירות דין הסמוכים חלות דין של כבוד ונטילת רשות, וכדנ\"ל ברמב\"ן לענין הודאות והלוואות. ובמקום שיש סמוכים יש להם לבדם הרשות להורות ולקיים את הגירות ולא להדיוטות. וממילא במקום שיש סמוכים בי\"ד של הדיוטות פסול לגירות. מאידך כשאין סמוכים - כגון בזה\"ז - ניתנת רשות אף להדיוטות להורות בדיני גירות. וזהו עיקר הדין דשליחותייהו קא עבדינן - שניתנת רשות להדיוטות להורות, ומאחר שהותר להם להורות דיניהם דין, בדומה לביאור הרמב\"ן בנוגע לעשוי אגיטין וב\"ד של ג' בקידה\"ח. לעומת זה בקנס הסמיכה מכשירה את הגברא של הדיין - שרק סמוך יש לו השררה וסמכות לחייב את הנידון בקנס. אבל ההדיוט פסול בגופו לדון דיני קנסות, ואין לו השררה והסמכות לחייב קנסות. ושליחותייהו כו' מועילה אליבא דהרמב\"ן רק לנתינת הרשות אבל לא להכשיר גברא שפסול בגופו לדון דיני קנסות<sup>15)</sup><i class=\"footnote\">מהסוגיא דהכא (פד:) לכאורה משמע שלא אמרי' שליחותייהו קא עבדינן בקנס משום שאין בו חסרון כיס. ולפי הביאור דרבינו זצ\"ל אין זה טעם בעלמא אלא דכיון שאין הפסד ממון לניזק וחיוב הקנס נעשה ע\"י הב\"ד לא דמי לנזק דעלמא שהפסד הממון מחייב את המזיק בשעת מעשה הנזק ואין חיובו תלוי בבי\"ד. עיין בשיעורים לקמן בשליחותייהו קא עבדינן: שיטת הרמב\"ם אותיות ג' - ד'.</i>.",
            "ועיין ברמב\"ם (פי\"ג מהל' א\"ב הל\"ו) וז\"ל וצריך לטבול בפני שלשה עכ\"ל, ומשמע דמעיקרא דדינא שבי\"ד של גירות אינם צריכים להיות דיינים סמוכים. וצ\"ע, שהרי הרמב\"ם פסק בפ\"ה מהל' סנהדרין (הל\"ח) שאף הודאות והלוואות צריכים סמוכים בא\"י, אלא שאפשר להדיוטות לדון בהודאות והלוואות בזה\"ז משום דשליחותייהו קא עבדינן, ומ\"ש גירות דכשרה לכתחילה בהדיוטות אפילו בא\"י ובזמן שיש סמוכים. ואפשר לומר שסברתו היא שבי\"ד של גירות אינו בי\"ד המורה הוראה שהגירות כשרה אלא דדין הוא שגירות אינה חלה אלא א\"כ נתגייר הגר בפני ב\"ד. ודומה ב\"ד דגירות לעדי קיום בגיטין וקידושין. וחלות סמיכה נוגעת רק לעניני הוראה<sup>16)</sup><i class=\"footnote\">רבינו זצ\"ל הסביר באריכות בשיעוריו למס' סנהדרין דעיקר חלות של סמיכה הוא להסמיך את המוסמך בשם \"רבי\" ולאשווייה חכם מחכמי המסורה. ועי\"ז נחשב פסקו לחלות שם הוראה במשפטי התורה ואינו בירור הדין וגילוי מילתא בעלמא. ולכן לרמב\"ם (פ\"ג ממרים הל\"ה) זקן ממרא צ\"ל סמוך כדי שהמראתו תהיה חלות של הוראת חכם. עיין לקמן בשיעורים (פד:) ד\"ה שליחותייהו קא עבדינן: שיטת הרמב\"ם אות א'.</i>, וכיון שבי\"ד של גירות אינו מורה הוראה כלל הדיינים אינם צריכים להיות סמוכים. ונראה דהצד שסובר שמדין תורה חייב בי\"ד של גירות להיות סמוכים סובר שהבי\"ד מורה הוראה שהגירות נעשתה כהלכה. א\"נ ס\"ל שאע\"פ שאין הבי\"ד מורה הוראה והגירות רק מתקיימת בפניהם, בכל זאת חייב הבי\"ד המגייר להיות ראוי להוראה, ורק אז יכולה הגירות להתקיים."
        ],
        [
            "<big><strong>שליחותייהו קא עבדינן: שיטת הרמב\"ם.</strong></big>",
            "<b>א.</b><br>כתב הרמב\"ם בפ\"ה מהל' סנהדרין (הלי\"ח) ז\"ל יחיד שהוא מומחה לרבים אע\"פ שהוא דן דיני ממונות יחידי אין ההודאה בפניו הודאה בבית דין ואפילו היה סמוך, אבל השלשה אע\"פ שאינן סמוכין והרי הן הדיוטות ואין אני קורא בהם אלהים הרי ההודאה בפניהם הודאה בבית דין, וכן הכופר בפניהם ואח\"כ באו עדים הוחזק כפרן כו' כללו של דבר הרי הן לענין הודאות והלוואות וכיוצא בהן כבית דין הסמוך לכל הדברים עכ\"ל. כוונת הרמב\"ם היא לחלק בין יחיד מומחה לב\"ד הדיוטות, שאע\"פ שליחיד מומחה יש רשות להורות מ\"מ אין לו דין בית דין. ועיין בלחם משנה (שם) שהביא בשם הטור (חו\"מ סי' ג') שהרא\"ש חולק וסובר שאין חילוק בין יחיד מומחה לבית דין של שלשה. ונ\"ל שלרמב\"ם יש לחלק בין חלות הוראה לבין מעשה בית דין. יחיד מומחה יכול להורות אך אינו חפצא של בית דין ואינו יכול לעשות מעשה בית דין. ואילו להרא\"ש יש ליחיד מומחה חלות שם בית דין. ונ\"מ להודאה וכפירה בפניו, אי נחשבות להודאה וכפירה בפני ב\"ד. דלהרמב\"ם אינו חפצא של ב\"ד והויין הודאה וכפירה בפניו מחוץ לב\"ד. ונראה שיש בזה הרבה נפקא מינות נוספות, כגון האם יחיד מומחה יכול לקבל עדות דהוי מעשה ב\"ד או לא, ואם יחיד מומחה יכול לקיים שטרות דהוי מעשה ב\"ד. ועוד נראה דלרמב\"ם אין כח כפייה ליחיד מומחה כי כח הכפייה הוא מכח ב\"ד ואינו תלוי בהוראה בלבד<sup>17)</sup><i class=\"footnote\">עיין בשיעורים למעלה (דף עד:) ד\"ה דלא בפני ב\"ד.</i>.",
            "ועוד נ\"מ היא לענין קנסות - דאע\"פ שיחיד סמוך יכול להורות בגזילות וחבלות מדאורייתא, אינו יכול לחייב קנס, כי לב\"ד בלבד יש כח לחייב הנידון בקנס - וכדכתיב אלהים בפרשת קנס. ולפיכך פסק הרמב\"ם בפ\"ה מהל' סנהדרין (הל\"ח) דדיני קנסות אין דנין אותם \"אלא שלשה מומחים והם הסמוכים בארץ ישראל\", כי לענין קנס יחיד מומחה שהוא סמוך לא מהני. דרק חפצא של ב\"ד יכול לחייב קנס, ולא יחיד שאינו אלא מורה הוראה בעלמא ואין לו חלות דין ב\"ד.",
            "והנה יחיד מומחה יכול להורות דין תורה מדאורייתא אליבא דהרמב\"ם שכתב בפ\"ב מהל' סנהדרין (הל\"י) וז\"ל אע\"פ שאין ב\"ד פחות משלשה מותר לאחד לדון מן התורה שנא' בצדק תשפוט עמיתך כו' עכ\"ל. ונראה דר\"ל יחיד שהוא סמוך, אך יחיד מומחה בלי סמיכה אינו מורה דין תורה מדאורייתא אלא מדרבנן<sup>18)</sup><i class=\"footnote\">עיין בנתיבות (חו\"מ ג, א).</i>. ולפי\"ז יוצא שכח ההוראה בדיני התורה נובע מהסמיכה שקבל הסמוך. דסמיכה היא תנאי בחלות שם הוראה, ורק הוראה מפי סמוך נחשבת להוראת דין תורה. ומאידך בלי סמיכה ואפילו ע\"י מומחה אין חלות שם הוראה אלא גילוי מילתא בעלמא שכך הוא הדין. והוי כאילו הסתכל בספר הלכה למצוא איזה דין דא\"א לומר שיש בזה חלות שם הוראה, דהוי גילוי מילתא בעלמא.",
            "ויש להוכיח כן מפסק הרמב\"ם (פ\"ג מהל' ממרים הל\"ה) וז\"ל אין זקן ממרא חייב מיתה עד שיהא חכם שהגיע להוראה סמוך בסנהדרין כו' עכ\"ל. ולכאורה קשה, למה בעינן דוקא סמוך. ונראה דאין זקן ממרא אלא בסמוך שפסק נגד הסנהדרין הגדול, דרק אז תחשב הוראתו כחפצא של הוראה ולא כגילוי מילתא בעלמא. ורק חלות וחפצא של הוראה מפי סמוך מהווה המראה בב\"ד הגדול<sup>19)</sup><i class=\"footnote\">וז\"ל פיהמ\"ש לרמב\"ם סנהדרין פ' אלו הן הנחנקין (מהד' קפאח): ואינו נעשה זקן ממרא עד שיהא חכם שהגיע להוראה שדבריו נשמעין ויש לו להורות שהרי אמר יתעלה כי יפלא ממך דבר וכו', ומי שלא יעלם ממנו אלא הדבר שאינו מצוי הקשה, אבל תלמיד שלא הגיע להוראה הרי הכל אצלו פלא ע\"כ. וע\"ע ברשימות שיעורים לשבועות חלק ב' (דף כ' ודף שי\"א).</i>.",
            "<b>ב.</b><br>יש דיון גדול במפרשים האם שליחותייהו קא עבדינן הוא דין דאורייתא או דין דרבנן<sup>20)</sup><i class=\"footnote\">עיין בנתיבות (חו\"מ א, א) ולעיל בשיעורים (דף פד:) ד\"ה שליחותייהו קא עבדינן - גירות בזה\"ז - בנוגע לשיטת הרמב\"ן.</i>. הרמב\"ם כתב (פ\"ה מהל' סנהדרין הל\"ח) ז\"ל שאר דיני ממונות כגון הודאות והלואות אינן צריכין מומחה אלא אפילו שלשה הדיוטות ואפילו אחד מומחה דן אותה. לפיכך דנין בהודאות והלואות וכיוצא בהן בחוצה לארץ אע\"פ שאין בית דין של חוצה לארץ אלהים שליחות בית דין של ארץ ישראל עושין ואין להן רשות לדון דיני קנסות בשליחותן עכ\"ל. הרמב\"ם אינו כותב דשליחותייהו תקנה מדרבנן, ומסתבר שסובר שהוא דין דאורייתא. עיין בנתיבות המשפט (חו\"מ סי' ג' אות א') המבאר שהרמב\"ם סובר שעירוב פרשיות כתוב כאן (עיין ריש מס' סנהדרין דף ב: - ג א) ומדאורייתא צריכים לכתחילה ג' סמוכין לדון דיני ממונות בתורת בית דין. אך כל זה לכתחילה כששייך לדון בפני ג' סמוכים, ואילו בחוצה לארץ ובזמן הזה דנים דיני ממונות גם בבית דין של הדיוטות דשליחותייהו קא עבדינן והוא דין דאורייתא להכשיר הדיוטות כשיש צורך. ונראה שיש שני ענינים בהוראת ב\"ד: א) להורות פסק דין דהוי חפצא של תורה, ומשו\"ה בעי סמוכים בעלי מסורת התורה. ב) להציל את העשוק מידי עשקו ולייסד צדק בארץ, ולהא אפילו שלשה הדיוטות כשרים מדאורייתא. ולפיכך לכתחילה צריכים לדון בפני ב\"ד של שלשה סמוכים, דאז יתקיימו שני הדינים. אך במקום נעילת דלת בפני לווין והפסדי ממון השכיחים סגי בהדיוטות כדי להציל את העשוק. ולפיכך כלל הרמב\"ם בהלכה אחת את הדין של ג' הדיוטות בהודאות והלוואות, שהוא מפני נעילת דלת כדאיתא בגמרא סנהדרין (דף ג.) וההיתר להדיוטות לדון בחוץ לארץ בזה\"ז בדברים המצויין תמיד ויש בהן חסרון כיס (שם הל\"ט). כי יסוד ההכשר בכל האופנים הוא הצלת העשוק מידי עושקו.",
            "ולפי\"ז מבואר למה בקנס לא אמרי' שליחותייהו קא עבדינן כי בדיני קנסות ליכא הצלת העשוק מיד עושקו, והשליחות חלה רק כדי להציל מי שעשוק מידי עושקו ולא שירויח ממון דקנס<sup>21)</sup><i class=\"footnote\">וקשה כי ברמב\"ם (שם הל\"ט) איתא שלא דנין דיני קנסות בחו\"ל משום שאין בו חסרון כיס ולא מסברת רבינו זצ\"ל. וי\"ל דזהו יסוד סברת אין בו חסרון כיס דהיינו שאין כאן עשוק. אמנם עיין בשיעורים (בסמוך אות ג') שרבינו ביאר דשאני התם (הל\"ט) דמדובר לענין גביית קנס בחו\"ל שחייבו ב\"ד הסמוכים בא\"י וע\"ז נאמר ההסבר שאין בו חסרון כיס. ואילו כאן (בהל\"ח) מדובר לענין גמר הדין המחייב קנס מעיקרא וע\"ז מוסבת סברת רבינו זצ\"ל וכדמבואר בשיעורים.</i>.",
            "<b>ג.</b><br>כתב הרמב\"ם (פ\"ה מסנהדרין הל\"ט) ז\"ל וכן כל הקנסות שקנסו חכמים בתוקע לחבירו ובסוטר את חבירו וכיוצא בהן אין גובין אותו דייני חוצה לארץ עכ\"ל. מאידך כתב הרמב\"ם (פ\"ג מהל' חובל הל\"ה) ז\"ל המבייש את חבירו בדברים או שרקק על בגדיו פטור מן התשלומין ויש לבית דין לגדור בדבר בכל מקום ובכל זמן כפי שיראו. ואם בייש תלמיד חכם חייב לשלם לו בושת שלימה אע\"פ שלא ביישו אלא בדברים כבר נפסק הדין שכל המבייש ת\"ח אפילו בדברים קונסים אותו וגובין ממנו משקל שלשים וחמשה דינר מן זהב כו' וקבלה היא בידינו שגובין קנס זה בכל מקום בין בארץ בין חוצה לארץ עכ\"ל. ונראה דדנין את הקנס דבזיון ת\"ח לא מדין קנס ממון, דהא אין לנו דיני קנסות בזה\"ז, אלא מדין נידוי. כי המבזה ת\"ח הריהו בנידוי, וכדי שנתיר את הנידוי מחייבין אותו לשלם קנס ממון. ודנים דיני נידוי אפילו בזה\"ז, וכן מבואר ברמב\"ם (פ\"ו מהל' ת\"ת הלי\"ב) וז\"ל אע\"פ שהמבזה את החכמים אין לו חלק לעוה\"ב אם באו עדים שבזהו אפילו בדברים חייב נידוי ומנדין אותו ב\"ד ברבים וקונסין אותו ליטרא זהב בכל מקום ונותנין אותה לחכם עכ\"ל.",
            "וממשיך הרמב\"ם (הל' חובל שם הל\"ו) וז\"ל ויש ת\"ח שהיו מוחלין על זה וכך נאה להם ויש שתובע ועושין פשרה ביניהן כו' עכ\"ל. ועלינו לבאר מתי נאה לת\"ח למחול על בושתו ומתי עליו לתבוע את בושתו. ונראה שתלוי באופן הבושה - אם היא חסרון כבוד או בזיון ממש. טוב ונאה לת\"ח למחול על כבודו אך לא על בזיונו. דעל כבוד שייך למחול אך לא על החיוב דיראת ת\"ח ואיסור הבזיון, ולפי' ראוי לו לתבוע לשלם מחמת בזיונם<sup>22)</sup><i class=\"footnote\">עיין ברמב\"ם (פ\"ה מהל' ת\"ת הלי\"א) וז\"ל הרב המובהק שרצה למחול על כבודו בכל הדברים האלו כו' הרשות בידו, ואע\"פ שמחל חייב התלמיד להדרו ואפילו בשעה שמחל עכ\"ל, ולפי מה שאמר מו\"ר זצ\"ל יתכן שהרמב\"ם ר\"ל שאסור לבזותו גם בשעה שמוחל על כבודו, וכן כתב הרמ\"א (יו\"ד רמ\"ב, ל\"ב). ועיין ברמב\"ם שהביא את האיסור לבזות ת\"ח כהלכה בפני עצמה (פ\"ו שם הלי\"א) ז\"ל עון גדול לבזות את החכמים כו' לא חרבה ירושלים עד שבזו בה ת\"ח כו' וכל המבזה את החכמים אין לו חלק לעוה\"ב וכו' עכ\"ל. אך עיין בחידושי מרן רי\"ז הלוי על הרמב\"ם שמפרש את הרמב\"ם באופן אחר, והוא מחלק בין כבוד רבו מובהק שניתן למחילה לבין כבוד ת\"ח דעלמא שאין בו מחילה. אמנם צ\"ע לפי דברי רבינו זצ\"ל, שהרי ביאר שדנים דין בזיון דת\"ח בזה\"ז (פ\"ג ה\"ה מהל' חובל ומזיק) משום דין נידוי דמבזה ת\"ח, ולפי\"ז שוב צ\"ע ברמב\"ם פ\"ג ה\"ו מדוע יש ת\"ח שמוחלין על בזיונם ואחרים שאינם מוחלין, וצ\"ע.</i>.",
            "ובפ\"ה מהל' סנהדרין (הל\"ט) כתב הרמב\"ם וז\"ל אין דנין בית דין של חוצה לארץ אלא דברים המצויין תמיד ויש בהן חסרון כיס, כגון הודאות והלואות ומזיק ממון חבירו. אבל דברים שאין מצויין אע\"פ שיש בהן חסרון כיס כגון בהמה שחבלה בחברתה, או דברים המצויין אבל אין בהן חסרון כיס כגון תשלומי כפל אין דנין אותן דייני חוצה לארץ. וכן כל הקנסות שקנסו חכמים בתוקע לחבירו ובסוטר את חבירו וכיוצא בהן אין גובין אותו דייני חוצה לארץ. וכל המשלם חצי נזק אין גובין אותו דייני חוצה לארץ חוץ מחצי נזק צרורות מפני שהוא ממון ואינו קנס עכ\"ל. וצ\"ע שהרי כבר כתב הרמב\"ם (שם הל\"ח)<sup>23)</sup><i class=\"footnote\">עיין למעלה אות ב' שהבאנו את לשונו.</i> שאין דנין דיני קנסות אלא בשלשה סמוכים בארץ ישראל ולמה חוזר על אותה הלכה עוד פעם כאן (בהל\"ט).",
            "ונראה שלהרמב\"ם יש שתי הלכות בדין שאין דנין דיני קנסות אלא בג' סמוכין: א) דרק סמוכים יכולים לגמור את הדין ולחייב קנס. וזה מש\"כ בהל\"ח שעצם חלות המחייב של קנס תלוי בסמוכין, והדיוטות הם מופקעין מלחייב קנס; ב) שאין דנין דיני קנסות בהדיוטות כלל משום שאין בהן חסרון כיס וזהו הדין שפסק בהל\"ט בנוגע לכפל וכדומה. ונ\"מ לענין קנס שחייבו סמוכים בארץ ישראל אך עכשיו רוצים לגבותו בחוץ לארץ ע\"י ב\"ד של הדיוטות. דכיון שאין בו חסרון כיס, לא יכול ב\"ד של הדיוטות בחו\"ל אפילו לגבותו.",
            "הרמב\"ם כתב שאין דנים דיני קנסות בחו\"ל שאין בהן חסרון כיס. ובסוף ההלכה כתב שאין גובין חצי נזק תם מפני שהוא קנס. וצ\"ע מדוע כתב הרמב\"ם דין ח\"נ קנס כדין בפני עצמו. ויתכן שהרמב\"ם סובר שחצי נזק תם שונה משאר קנסות. כי יש בו המחייב של חסרון כיס והפסד ממון אלא שהתשלומין הם תשלומי קנס, ובכן סד\"א שחל בו דין שליחותייהו והיו דנים אותו הדיוטות ומשו\"ה פסק שאעפ\"כ קנס הוא ולא דנים אותו בהדיוטות אלא בסמוכים<sup>24)</sup><i class=\"footnote\">צ\"ע דא\"כ למה לא כתב הרמב\"ם דין זה בסוף הל\"ח ולא בהל\"ט. שהרי כפי ביאור רבינו זצ\"ל שבהל\"ח הרמב\"ם מיירי לענין חיוב קנס ובהל\"ט מיירי לענין גביית קנס היה צ\"ל בסוף הל\"ח, ודו\"ק.</i>.",
            "והנה מפורסמת שיטת הראב\"ד (עיין בשיטה מקובצת לעיל דף טו:) שבחצי נזק תם לא אמרינן מודה בקנס פטור, כי יש בו מחייב של הפסד ממון אע\"פ שהתשלומין הם קנס. ועוד סובר שרק בח\"נ תם אמרינן דאי תפס לא מפקינן מיניה. כי בח\"נ תם יש מחייב של הפסד ממון, ולפיכך תפיסה מועלת בו, ולא בשאר קנסות שאין בהן המחייב של הפסד ממון. ועיין ברמב\"ם שכ' (פ\"ה מהל' סנהדרין הלי\"ז) ז\"ל וכן אם תפס הניזק שיעור מה שראוי לו ליטול אין מוציאין אותו מידו עכ\"ל, ומשמע שסובר שרק בקנסות דניזק יש תפיסה כגון בח\"נ תם ובשלשים של עבד, אבל אין תפיסה בכפל ובדו\"ה. ויתכן שסובר שבקנסות של נזק יש מחייב של הפסד ממון ולפי' מועלת בהן תפיסה ולא בקנסות אחרים וכשיטת הראב\"ד. ואפשר להוסיף שרק מי שיש לו שם בעל דין ובר תביעה יכול לבוא ולתפוס. וחלות שם זה שייך רק לניזק. אך בשאר קנסות שאין בהן הפסד ממון אינו נחשב לבעל דין ולבר תביעה ולפיכך אין לו כח תפיסה בלי פסק מב\"ד של סמוכים המחייב את הקנס.<sup>25)</sup><i class=\"footnote\">עיין בשיעורים למעלה (דף עד:) ד\"ה מעשה בר\"ג.</i>",
            "<b>ד.</b><br>כתב הרמב\"ם (בפ\"ה מהל' סנהדרין הל\"ח) ז\"ל דיני קנסות כגון כו' וחבלות כו' אין דנין אותם אלא שלשה מומחים והם הסמוכין בא\"י כו' עכ\"ל. ועוד כתב (שם הל\"י) וז\"ל כל הנישום כעבד אין גובין אותו דייני חוצה לארץ, לפיכך אדם שחבל בחבירו אין גובין הנזק והצער והבשת שהוא חייב בהן דייני חוצה לארץ, אבל שבת ורפוי גובין מפני שיש בהן חסרון כיס, וכן הורו הגאונים ואמרו שמעשים בכל יום לגבות שבת ורפוי בבבל עכ\"ל. מפשטות לשון הרמב\"ם משמע שסובר שנזק צער ובשת, שהנחבל נישום בהם כעבד, מהווים חיובי קנס דלית בהם המחייב של הפסד ממון. ומשו\"ה לא דנים אותם בבבל. ומאידך שבת וריפוי חיובי ממון הם משום שיש בהן חסרון כיס ודנים אותם בבבל. וכמו\"כ פסק בפ\"ה מהל' חובל (הל\"ו - ח') שאין החובל משלם נזק וצער ע\"פ עצמו דמודה בקנס פטור (והמודה בבשת חייב ואע\"פ שמודה בקנס משום שביישו בהודאתו בבי\"ד) ואילו המודה בריפוי ושבת חייב לשלם<sup>26)</sup><i class=\"footnote\">ולכאורה פסקו מתנגד לגמרא (דף פד:). ועיין בב\"י בב\"ח (חו\"מ סי' א') ובאחרונים.</i>. ונראה שהרמב\"ם סובר שהחלות שם דחסרון כיס בנוגע לשליחותייהו קא עבדינן תלוי בעיקר המחייב. ואע\"פ שיש בחבלה חסרון כיס והפסד ממון לנחבל במציאות, מ\"מ אין הפסד הממון הזה עיקר המחייב דנזק צער ובושת, דעיקר המחייב הוא האיסור לחבול. וכיון שאין חסרון הכיס עצם המחייב אלא שהאיסור הוא המחייב משו\"ה חלות קנס הוא ולא חיוב ממון. וממילא אינו דבר שיש בו חסרון כיס לענין דין שליחותייהו קא עבדינן ולא דנים אותו בבבל.",
            "לפי\"ז מה שמשמע מהרמב\"ם (שם הלי\"ז) שמועילה תפיסה בקנס דחבלה בזה\"ז וכמו שמועלת בח\"נ תם<sup>27)</sup><i class=\"footnote\">דנכללו שניהם במש\"כ \"ואם תפש הניזק כו'\".</i> אינו משום שהפסד ממון מהווה עצם המחייב דחבלה וכשיטת הראב\"ד בח\"נ תם (עיין לעיל אות ג'). אלא מאחר שהנחבל הפסיד ממון במציאות נחשב הוא לבעל דבר שיכול לתפוס את הקנס בלי ב\"ד של סמוכים. ובכך שוה הנחבל לניזק שהזיקו שור תם, דשניהם נחשבים לבעלי דברים לתפוס את הקנס בלי ב\"ד כי הפסידו ממון במציאות. ועכ\"ז שניהם שונים מהדדי כי בח\"נ תם הפסד הממון מהווה עיקר המחייב, ומאידך בחבלה המחייב הוא האיסור ולא הפסד הממון.",
            "והנה פסק הרמב\"ם ששבת וריפוי הם חיובי ממון ולא חיובי קנס. ונראה שהטעם הוא משום שנלמדים מפסוק מיוחד וכדכתיב (שמות כ\"א) \"רק שבתו יתן ורפא ירפא\" ולא מהפסוקים האחרים שבחבלה של נזק צער ובושת. ובביאור ההבדל בפסוקים נראה דהיכא שהתורה כתבה את הלשון של \"תחת\" כגון \"עין תחת עין\" או \"פצע תחת פצע\" ר\"ל שבעצם ראוי להעניש את החובל לחסרו אבר או לצערו או לביישו תחת מה שעשה לנחבל. אלא שהתורה חסה עליו ומשלם ממון כעין כופר במקום העונשים החמורים האלה, ולכן קנס ועונש הוא לאיסור החובל. מאידך בשבת ורפוי לא נקטה התורה מלת \"תחת\" אלא מלת \"יתן\" ולפיכך הם חיובי ממון דעלמא ולא קנס. ועוד נראה ששבת מהווה בעצם חיוב גרמי ואדם המזיק ולא חובל. וניתן להוכיח כן מהא דחייב בשבת גם בדהדקיה באינדרונא ובטליה (לקמן דף פה:) בלי מעשה חבלה כלל. ומשו\"ה הוי חלות חיוב ממון ולא קנס כמו דין אדם המזיק בגרמי. ובנוגע לריפוי נראה שבעיקר הוי חיוב לרפא את הנחבל אלא שמשלם ממון כדי לרפאותו. וכן מוכח ממ\"ד (לקמן דף פה.) שאם עלו בו צמחים מחמת המכה שפטור משבת וחייב בריפוי. וחזינן דאע\"פ דלית בו חיובי חובל מ\"מ חייב לרפאותו. כי חיוב רפוי הוי חיוב בפני עצמו לרפאותו והממון הוא רק ההיכי תמצא שיתרפא, ולפי' מהווה חיוב ממון ולא קנס<sup>28)</sup><i class=\"footnote\">ע\"ע לקמן בשיעורים (דף פה:) ד\"ה מכה.</i>.",
            "<b>ה.</b><br>כתב הרמב\"ם (פ\"ה מהל' סנהדרין הלי\"א) ז\"ל בהמה שהזיקה את האדם אין גובין נזקו דייני חוצה לארץ מפני שהוא דבר שאינו מצוי. אבל אדם שהזיק בהמת חבירו משלם נזק שלם בכל מקום כמו שקרע כסותו או שבר כליו או קצץ נטיעותיו עכ\"ל. הרמב\"ם חילק בין בהמה שהזיקה אדם, דאין דנין אותו בחו\"ל משום שאינו מצוי, לבין אדם שהזיק בהמה, דאע\"פ שאינו מצוי דנים אותו כמו שדנים אדם שקרע כסותו. וצ\"ע שהרי גם דנים דין בהמה שקרעה כסותו בשן ורגל וא\"כ היה בדין לידון גם בהמה שהזיקה אדם בשן ורגל כמו שדנים בהמה שקרעה את כסותו.",
            "ונראה שלרמב\"ם יש שני מחייבים שונים: א) בהמה שהזיקה אדם; ב) בהמה שהזיקה ממון. ששתי פרשיות הן בתורה: \"וכי יגח שור את איש\" (שמות כ\"א: כ\"ה) \"וכי יגוף שור איש את שור רעהו\" (שמות כ\"א: ל\"ה)<sup>29)</sup><i class=\"footnote\">עיין בשיעורים לקמן (דף פד: רש\"י ד\"ה אלהים). אך צ\"ע מהגמרא לעיל (דף ד:) דמשמע ששור דאזיק שור ושור דאזיק אדם מהווים מחייב א'. וע\"ע בשיעורים לב\"ק (דף ד:) לתוס' ד\"ה ומלתא כו'.</i>, עיין לעיל (דף ב:). ולכן מחלקים ביניהם בחו\"ל ודנים את דין הבהמה שהזיקה ממון משום שהוא מצוי ויש בו חסרון כיס, ולא דנים את דין הבהמה שהזיקה אדם משום שאינו מצוי. מאידך דנים בחו\"ל אדם שהזיק בין שהזיק בהמת חבירו ובין שהזיק ממון אחר כגון שקרע את כסותו. כי יש אותו מחייב של אדם המזיק ממון בשניהם, ולפיכך דנים את שניהם בלי חילוק כלל. יוצא איפוא לרמב\"ם שדין מצוי אינו תלוי במציאות המעשה שבא לפנינו לדין אלא בחלות שם המחייב. ואע\"פ שבמציאות בין בהמה שהזיקה אדם ובין אדם שהזיקה בהמה אינם מעשים המצויים בכל יום מ\"מ דנים את דין האדם שהזיק בהמה ולא דנים את דין הבהמה שהזיקה אדם, כי במחייבים הם שונים - דבהמה שהזיקה אדם הוי מחייב בפני עצמו שאינו מצוי. ומאידך באדם שהזיק בהמה יש אותו מחייב כמו באדם שהזיק ממון דעלמא. ומחייב זה של אדם המזיק ממון דעלמא מצוי הוא ולפיכך דנים אותו בכל מקום<sup>30)</sup><i class=\"footnote\">ולפי\"ז כשהרמב\"ם כתב (שם הל\"ט) שלא דנים בהמה שחבלה בחברתה משום שאינו מצוי כוונתו למזיק קרן שאינו מצוי, ומאידך דנים בבבל דין שור שחבל בשור בשן ורגל משום שהחלות שם שן ורגל מצוי הוא ואע\"פ שמעשה הנזק אינו מצוי.</i>.",
            "ובכך הרמב\"ם חולק על תוס' (דף פד: ד\"ה א\"נ כו') שכתבו שרק גזילות ע\"י חבלות אינם מצויין ולא דנין אותן בבבל אבל דנין גזילות דעלמא וחבלות דעלמא. ומבואר דלתוס' מצוי ואינו מצוי תלוי במציאות המקרה שבא בפני ב\"ד ולא בעיקר המחייב.",
            "ב) הרמב\"ם כתב (בהל\"י) שאין דנים אדם שחבל בחבירו בחיובי נזק צער ובשת מפני שהם קנס. יש לעיין קצת דמאחר שבהמה שהזיקה אדם הוי חיוב ממון, ואדם שהזיק ממון הוי חיוב ממון, למה לא הוי אדם שהזיק אדם חיוב ממון כמו שור שהזיק אדם וכמו אדם שהזיק שור.",
            "וי\"ל שפרשת חבלה מפקיעה פרשת מזיק, ובמקום חבלה פקע דין מזיק וחל דין אחר דחובל דהוי חיוב קנס ולא חיוב ממון.",
            "והנה הגמרא לעיל (דף כו:) והרמב\"ם (פ\"א מחובל הל' ט\"ו) פסקו שאם היתה אבן מונחת לו בחיקו ועמד ונפלה והזיקה אדם שחייב בנזק בלבד ופטור מד' דברים. ויתכן דר\"ל שאין כאן פרשת חבלה אלא פרשת נזקין דעלמא והו\"ל אדם המזיק דעלמא המחוייב בין באונס ובין ברצון בין במזיד ובין בשוגג. וא\"כ בציור זה חייב לשלם נזק לא מדין קנס כחובל אלא מדין ממון כאדם המזיק ממון<sup>31)</sup><i class=\"footnote\">ויש לדון האם דנין אותו בבבל. ומסתבר שכמו שאין דנים בהמה שהזיקה אדם דהוי מחייב בפני עצמו ואינו מצוי וכמבואר בשיעורים, ה\"נ שלא דנים אדם שהזיק אדם בשב ואל תעשה דהוי מחייב בפני עצמו ואינו מצוי ואין לדמותו לאדם שהזיק ממון דעלמא דדנים בבבל. אך מהשיעורים משמע כאן דהוי מחייב דנזקין דעלמא וא\"כ ידונו אותו בבבל, וצ\"ע.</i>.",
            "<b>ו.</b><br>כתב הרמב\"ם (פ\"ה מסנהדרין הלי\"ד) ז\"ל ולא כל המשלם על פי עצמו גובין ממנו דייני חוצה לארץ שהרי הפגם והבשת והכופר משלם אדם על פי עצמו כגון שאמר פתיתי בתו של פלוני והמית שורי את פלוני ואין גובין אותו דייני חוצה לארץ עכ\"ל. בפשטות משמע שסובר הרמב\"ם שפגם ובושת באונס ומפתה הם חיובים נפרדים ואינם בכלל נזק ובשת דחבלה, וחלים מדין חיובי ממון ולא מדין חיובי קנס. ומה שאין דנים אותם בחו\"ל הוא משום שאינם מצויים.",
            "<b>ז.</b><br>הרמב\"ם כתב (פ\"ה מהל' חובל הל\"ז - ח') ז\"ל ולמה משלם אדם שלשה דברים אלו על פי עצמו כו' והבושת לא הגיעה לו אלא בשעה שהודה בפנינו שהוא חבל בו, שהנחבל שלא חבל בו בפני אדם אין לו בושת והודאתו בבית דין היא שביישה אותו. נמצאת למד שאין הפרש בבושת בין בושת המגיע לו אם חבל בו בפני אחרים ובין בושת המגיע לו בעת שהודה בפני אחרים שחבל בו. לפיכך משלם אדם בושת על פי עצמו עכ\"ל. וצ\"ע שהרי אם ביישו בדברים פטור (פ\"ג מהל' חובל הל\"ה) ולמה יתחייב החובל בשביל שביישהו בפני ב\"ד. וצ\"ל דשאני המבייש בדברים שלא עשה מעשה חבלה כלל. מאידך כשעשה מעשה חבלה חייב על כל הבושת שמתהווה אח\"כ, וגם בשביל הבושת בדברים שבפני ב\"ד דהוי תוצאת החבלה.",
            "אך בכל זאת צ\"ע מנ\"ל לב\"ד שעשה מעשה חבלה שהרי המודה בקנס אינו נאמן ובושת הוי קנס. וצ\"ל שהמודה בקנס נאמן שעשה את המעשה אלא שאין גומרין את דינו לחייבו מחמת הודאתו. ומאחר שנאמן שעשה את מעשה החבלה הרי ב\"ד רואים בעצמם את הבושת ומחייבים אותו לשלם ולא מחמת עצם ההודאה. כי הודאה בקנס אינה מחייבת ואעפ\"כ נאמנת, ובכן החיוב לשלם חל מחמת ראיית הדיינים בב\"ד ולא מחמת הודאתו.",
            "רש\"י ד\"ה אלהים. ז\"ל אדם בשור וכי יגח עכ\"ל. פרשת \"וכי יגח\" מדברת אודות שור שהמית אדם שחייב בכופר. ורש\"י כולל בתוכה גם את הדין של השור שהזיק אדם. ומשמע דס\"ל לרש\"י ששור שהזיק אדם מהווה מחייב בפני עצמו הדומה לשור שהמית אדם ואינו כלול במחייב של שור שהזיק שור. וכמו שדין אדם שחובל באדם הוי מחייב אחר מאדם שהזיק שור, ה\"ה שור שהזיק אדם מהווה מחייב אחר משור שהזיק שור, והוא חלות שם מחייב בפני עצמו<sup>32)</sup><i class=\"footnote\">עיין בשיעורים למעלה בשליחותייהו קא עבדינן: שיטת הרמב\"ם (אות ה').</i>.",
            "<b>בא\"ד. ושליחות יד התם כתיב עכ\"ל.</b> צ\"ע, דהמחייב דשליחות יד הוא גזילה ומהי השייכות לאדם שהזיק שור שהמחייב הוא מזיק. ומשמע דס\"ל לרש\"י שעיקר המחייב של גזילה הוא מזיק. ועיין לעיל (דף סב:) בתוס' ד\"ה יצאו שטרות ובשיעורים שם.",
            "רש\"י ד\"ה אין מועד בבבל. ז\"ל דכיון דמנגיחות דתמות לא מייתינן ליה לבי דינא היכי מייעד ליה עכ\"ל. לפירש\"י אין מועד בבבל משום דמאחר שנגיחות דתמות לא מחייבות בשעתן אי אפשר שתחול העדאת מועד. אמנם הרמב\"ם כתב בפ\"ה מהל' סנהדרין (הלי\"ב) וז\"ל ומפני מה אין מועד בחוצה לארץ לפי שצריך להעיד בו בפני בית דין ואין שם בית דין אלא הסמוכין בארץ עכ\"ל. יתכן אליבא דהרמב\"ם שעצם העדאה מהווה מעשה ב\"ד, ומאחר דליכא סמוכים בחוצה לארץ אין ב\"ד דחוצה לארץ יכול להטיל חלות שם מועד על השור."
        ],
        [
            "<b>גמ'. צער במקום נזק היכי שיימינן כו'.</b> כתב הרמב\"ם (פ\"ב מהל' חובל הל\"ט - י') וז\"ל כמה הוא הצער הכל הוא לפי הניזק. יש אדם שהוא רך ועונג מאד ובעל ממון ואילו נתנו לו ממון הרבה לא היה מצטער מעט. ויש אדם שהוא עמלן וחזק ועני ומפני זוז אחד מצטער צער הרבה. ועל פי הדברים האלה אומדין ופוסקין הצער. כיצד משערין הצער במקום שחסרו אבר, הרי שקטע ידו או אצבעו אומדים כמה אדם כזה רוצה ליתן בין לקטוע לו אבר זו בסייף או לקטוע אותו בסם אם גזר עליו המלך לקטוע ידו או רגלו. ואומדין כמה יש בין זה לזה ומשלם המזיק עכ\"ל. מלשונו של הרמב\"ם משמע שיש לחלק בין שומת הצער שלא במקום נזק לבין שומת הצער במקום הנזק. שכשיש נזק כתב שאומדים כמה הנחבל רוצה ליתן בין לקטוע לו האבר בסייף או בסם. ואילו בתחילת ההלכה, דמיירי בצער שלא במקום נזק, כתב כמה היה הנחבל לוקח כדי שיצטער, וזו שומא אחרת. ויש לבאר למה שונה שומת הצער במקום נזק משלא במקום נזק.",
            "וי\"ל בפשטות שבשלא במקום נזק אנשים רגילים להצטער כדי להרויח כסף, ולפיכך שמים את הצער בשומת כמה אדם רוצה ליטול שיצטער. מאידך בצער במקום נזק, כל אדם שדעתו נכונה לא היה מסכים לקבל כסף כדי שיקטעו לו ידו ויצטער, וכדהקשה הגמרא אטו בשופטני עסקינן. ולפיכך משערים בשומא אחרת דהיינו כמה יתן הנחבל שגזר עליו המלך לקטוע לו ידו שיקטעו לו ידו בסם ולא בסייף.",
            "ועיין ברא\"ש (סי' א') שדן בשומת צער. וכתב הרא\"ש דשמין לקולא וז\"ל דלא אמרי' כמה אדם רוצה ליטול לקטוע לו לידו דשומא שאין לה סוף הוא שלא היה אדם לוקח הון למכור ידו לקטוע ולהקל בשומות ילפינן מובער בשדה אחר, ואף ידו שהיא מוכתבת למלכות לקטוע בסם אין אומרים כמה אדם רוצה ליטול שיקטענה בסייף דגם זו שומא רבה הוא דלא מקבל אינש צערה עלויה לכתחילה אלא בדמים מרובים אבל צער זה כבר נעשה. הלכך שמין להקל כמה אדם רוצה ליתן שיקטע ידו בסם הכתובה למלכות לקוטעה בסייף כו', אבל צער שלא במקום נזק א\"א לשום בענין אחר אלא כמה אדם כיוצא בזה רוצה ליטול להיות מצטער כך כו' א\"נ כו' ולעולם אין שמין כמה אדם רוצה ליטול ולצער דכל אשר לאדם יתן בעד נפשו ואין ערך לשומא זו, אלא שמין מי שחייב למלכות לכוותו בשפוד על צפורניו כמה היה נותן שלא יעשו לו צער זה, ושומא זו קלה להוציא ממון להנצל מצער מליקח ממון ולקבל צער עכ\"ל. מספק\"ל להרא\"ש איך שמין צער שלא במקום נזק. ומסיק הרא\"ש דגם בכה\"ג שמין לקולא, כמה היה נותן מי שמוכתב למלכות להצטער בשפוד שלא יעשו לו צער זה. ונמצא שהרא\"ש חולק על הרמב\"ם, דלפי הרמב\"ם בצער שלא במקום נזק שמין כמה היה נוטל כדי להצטער, בשומא חמורה.",
            "ונמצא שיש שתי שומות בצער: א) שומא גדולה וחמורה דהיינו כמה היה נוטל הנחבל כדי שיצטער; ב) שומא קטנה וקלה דהיינו כמה היה נותן הנחבל כדי שלא יצטער. ולהרמב\"ם בצער שלא במקום נזק, שאינו משלם נזק, משלם צער כפי שומת הצער הגדולה והחמורה. מאידך במקום נזק, דמשלם בעד הנזק, מקילים על החובל לשלם כפי שומת הצער הקטנה והקלה. וכדי לבאר הדברים נראה שיש לעיין בתשלומי חבלה אם הם תשלומין דעלמא, או\"ד שהם תחת האבר שנחבל, וכדכתיב עין תחת עין ופצע תחת פצע וכו'. וי\"ל דבמקום נזק, הדין לשלם תחת האבר הנחבל מתקיים בדמי הנזק, והצער הוא תשלומין דעלמא, ולפיכך מקילין בצער ומשלם כפי השומא הקטנה. מאידך שלא במקום נזק, הדין לשלם תחת החבלה מתקיים ע\"י עצם תשלומי הצער, ולפיכך מחמירים בו לשלם את הצער כפי השומא הגדולה.",
            "<b>גמ'. עלו בו צמחים מחמת המכה כו' חייב לרפאותו.</b> בנזק צער ובשת, בכל אופן שעלו בו צמחים פטור, ואילו בריפוי ושבת חייב. נראה בביאור החילוק כי בנזק צער ובושת המחייב לשלם הוא עצם מעשה החבלה ולא חסרון הכיס, ולפיכך בכל אופן שעלו בו צמחים - בין מחמת פשיעת הנחבל ובין מחמת שגגתו - החובל פטור שהצמחים אינם כלולים במעשה החבלה עצמה כי נגרמו גם ע\"י מעשי הנחבל. משא\"כ בנוגע לשבת וריפוי המחייב הוא חסרון כיס הנחבל, ומשו\"ה החובל חייב אף בשביל הצמחים שעלו בו אח\"כ, אע\"פ שהחובל גרמם בחבלתו ביחד עם הנחבל<sup>33)</sup><i class=\"footnote\">הסבר זה מסתבר אליבא דהרמב\"ם הסובר שנזק צער ובושת חיובי קנס הם ואינם חיובי ממון.</i>.",
            "<b>גמ'. מכה ניתנה לאגד כו'.</b> נראה בביאור הסוגיא שהמחלוקת אם ניתנה לאגד או לא תלויה באם ניתן לדמותו למי שעבר על דברי הרופא ואכל דבש, ועי\"ז המכה התקלקלה. שבאכל דבש החובל אינו חייב לרפאותו יותר. די\"ל דדוקא בדבש שהדבש לא הועיל כלל ורק הזיק, וכשהנחבל אכלו הוא הזיק את עצמו ומשו\"ה החובל פטור. משא\"כ באגד ובאגד יתירה, שהאגד הועיל למעט את הצער (כדפרש\"י), ולפיכך מסתבר לחייב את החובל גם בעד צמחים שעלו מחמת האגד.",
            "<b>גמ'. ר\"י סבר כיון דלא ניתנה לאגד יתירה כו'.</b> ר\"י מחלק בין אגד לבין אגד יתירה, שאם לא ניתנה לאגד ואגדו פטור החובל, ואילו אם ניתנה לאגד ואגדו הנחבל יותר מדי ועלו בו צמחים משלם החובל ריפוי. ביאור הדבר מובא בשיטה מקובצת בשם הרשב\"א, שאם לא ניתנה לאגד כלל ואגדו הו\"ל הנחבל פושע גמור, ולפיכך החובל פטור. ואילו אם ניתנה לאגד אך לא לאגד יתירה הנחבל הוי שוגג, ולפיכך החובל חייב לשלם.",
            "<b>גמ'. שבת דלא תנא ביה קרא כו'.</b> בשיטת ר' יהודה המחלק בין שבת שפטור לבין ריפוי שחייב נראה ששבת מהווה חיוב ממון, ולכן אם הנחבל גרם להארכת ימי שבתו אין החובל חייב לשלם לו. מאידך ריפוי אינו חיוב ממון פשוט אלא בעיקר הוא חלות חיוב לרפאותו. וכן מוכח מסוף הסוגיא, שאילו היה יכול לרפאותו בחנם או בעצמו היינו אומרים לו לעשות כך אילולא טענות הנחבל דאסיא במגן מגן שוה וכדומה. ואילו היה ריפוי חיוב ממון דעלמא אין צורך בטענות אלו, כי פשיטא דיכול הנחבל לגבות את הממון שהחובל חייב לשלם לו. אלא ודאי שעיקר חיוב החובל הוא לרפאותו ולא לשלם ממון. והממון הוא רק אמצעי כדי שיתרפא. ומכיון שבעצם חובת רפואה היא אע\"פ שהנחבל אגד את המכה והאריך את זמן הריפוי החובל עדיין חייב לרפאותו ולשלם בשביל הריפוי הנוסף.",
            "עיין לקמן (דף פז.) בתוס' ד\"ה בעבד כנעני שלו כו' שמביאים ב' דעות האם אדון שחבל בעבד כנעני שלו חייב לרפאותו. ויתכן דפליגי בחקירה הזאת, שאם חיוב ריפוי הוי חיוב ממון האדון פטור שמה שקנה עבד קנה רבו, מאידך אם ריפוי אינו חיוב ממון אלא חיוב לרפאות את הנחבל חייב האדון לרפאות אף את עבדו שחבל בו<sup>34)</sup><i class=\"footnote\">ע\"ע לקמן בשיעורים (דף פז.) תוס' ד\"ה בעבד כנעני שלו.</i>."
        ],
        [
            "<b>גמ'. שלא במקום נזק היכי משכחת להו כו'.</b> מהגמרא משמע שיש נ\"מ בין צער וריפוי לבין שבת ובשת. דבצער כשצערו במקום שאינו עושה חבורה, וכגון שכוואו בשפוד או במסמר ואפילו על צפורנו, הרי הוא חייב דכיון שעשה מעשה חבלה בגופו של הנחבל הו\"ל חובל ועבר בלאו דלא יוסיף. והוא הדין בריפוי שלא במקום נזק, וכגון שרפא אותו בסמא חריפא ואחווריה לבישריה, חייב מכיון שעשה מעשה חבלה בגוף הנחבל הו\"ל חובל וחייב לרפאותו. ואילו במקום שלא עשה מעשה חבלה בגוף הנחבל פטור מצער ומריפוי.",
            "שאני שבת דבהדקיה באינדרונא ובטליה חייב ובושת דברק ליה באפיה חייב ואע\"פ שלא עשה מעשה חבלה בגופו של הניזק. ולכאורה הביאור הוא שצער וריפוי מחייבים דוקא מדין חובל, ואילו שבת ובשת מחייבים בלי חלות שם חובל, וצ\"ע בזה.",
            "<b>גמ'. שבת דהדקיה באינדרונא ובטליה.</b> עיין בקצוה\"ח (סי' שס\"ג: ג') המבחין בין הדקיה באינדרונא, שבטל את הגברא עצמו מעבודתו דהו\"ל שבת, לבין המבטל כיסו של חבירו כגון שבטל את כליו או את בהמתו מעבודתם, דאינו שבת של הגברא אלא גרמא בנזקין שפטור. דפרשת שבת אינה מחייבת אדם המזיק כשביטל את שור חבירו ממלאכתו. ונראה שמקור הפטור הוא ממה דדרשינן (לעיל דף כו.) איש בעמיתו ולא שור בעמיתו שבא לפטור שור מד' דברים, וה\"ה דדרשינן מאותו פסוק איש בעמיתו ולא איש בשור, עיין בתוס' למס' גיטין (דף מב: ד\"ה ושור כו').",
            "<b>גמ'. שבת.</b> הרא\"ש (סי' ד') סובר שהחובל משלם נזק כפי מה שהפסידוהו וז\"ל ושומת הנזק לכל אדם לפי מלאכתו, ואם היה נוקב מרגליות ושבר רגלו שמין עבד נוקב מרגליות כמה יפחתו דמיו בחסרון רגלו והוא דבר מועט, ואם קטע ידו דבר מרובה כו' עכ\"ל. ונראה דסובר דנזק הוי חלות חיוב ממון ומשלם בעד חסרון הכיס וההפסד כנזקי ממון דעלמא<sup>35)</sup><i class=\"footnote\">עיין בשיעורים למעלה (דף פג:) ד\"ה החובל בחבירו חייב עליו משום חמשה דברים אות ח', וצ\"ע.</i>.",
            "מאידך הרמב\"ם כתב בפ\"א מהל' חובל (הל\"ב) ז\"ל נזק כיצד שאם קטע יד חבירו או רגלו רואין אותו כאילו הוא עבד נמכר בשוק כמה היה יפה אז וכמה הוא יפה עתה ומשלם הפחת שהפחית מדמיו עכ\"ל. ומסתימת לשונו משמע דכל הנחבלים נישומים באותה שומא - ל\"ש נוקב מרגליות ול\"ש אדם דעלמא. וכן כתב המהרש\"ל (יש\"ש סי' י\"א) שתמיד משלם החובל נזק כעבד שאין לו אומנות. ויעויין בשולחן ערוך (סי' ת\"כ: ט\"ו) שהמחבר כתב כהרמב\"ם והרמ\"א כהרא\"ש. ונראה שהרמב\"ם סובר שתשלומי נזק דחבלה הם חלות דמי כופר בעד העבירה דחבלה ולא תשלומין בשביל הפסד ממון. והרמב\"ם אזיל לשיטתו בפ\"ה מהל' חובל (הל\"ו - ז') שתשלומי נזק הם קנס, ולפיכך לא שמין את הנזק כפי הפסד הממון שהיה לנחבל<sup>36)</sup><i class=\"footnote\">כ\"ז מבואר לפי הרמב\"ם, אך עיין ביש\"ש שהסביר באופן אחר שהוא קולא מיוחדת בהלכות שומת נזקין וכדמקילין בשן המזיק בשומת שדה שניזק ששמין את הנזק אגב שדה.</i>.",
            "ובנוגע לשבת כתבו התוס' (בד\"ה רואין וכו') דאם היה מלמד תינוקות לא שמין אותו כאילו הוא שומר קישואין, כי שומר קישואין לאו דוקא אלא הכוונה למלאכה שיכול לעשות לכשיתרפא, דהמחייב של שבת הוא הפסד ממון. מאידך הרמב\"ם כתב בפ\"ב מהל' חובל (הלי\"א) ז\"ל כיצד משערין השבת כו' ואם חסרו אבר או שקטע ידו נותן דמי ידו שהוא הנזק ושבת רואין אותו כאילו הוא שומר קישואים ורואין כמה הוא שכר שומר קישואין בכל יום ועושין חשבון כל ימי חליו של זה ונותן לו כו' עכ\"ל. ומדבריו משמע שאפילו אם יעשה מלאכה אחרת לכשיתרפא אינו מקבל שבת אלא כשומר קישואים. ויתכן שהרמב\"ם סובר שאין הפסד ממון מחייב שבת אלא שיש חיוב מיוחד לפרנס את הנחבל בשעת חליו, ולזה מספיק שישתלם כשומר קישואים. אך קשה קצת שהרי לרמב\"ם (פ\"ה מהל' חובל הל\"ז) שבת הוא חיוב ממון ולא קנס וא\"כ משמע שההפסד מחייבו ואינו רק תשלומין בעלמא כדי שיתפרנס, וא\"כ אם אחרי שיתרפא יהיה מלמד תינוקות למה לא יקבל שבת כמלמד תינוקות וכשיטת התוס', וצ\"ע<sup>37)</sup><i class=\"footnote\">עיין להלן בביאור שיטת בעה\"מ ויתכן שאף הרמב\"ם סובר כמותו שאינו משלם בשבת בעד הפסד שכר מלאכתו שהרי הפסד שכר מלאכתו נכלל בנזק. ועוד י\"ל שביטול מלאכתו אינו מחייב בתשלומין כי הוי מניעת הריוח וגרמא בעלמא, ולפיכך צ\"ל פטור כמו מי שביטל את כיסו של חבירו שפטור. אלא דגזיה\"כ שישלם שבת כדי שיתפרנס הנחבל בשעת חליו, ולפיכך החובל משלם לנחבל כשומר קישואין.</i>.",
            "והנה בעל המאור מפרש שמשלם כשומר קישואים, ולא כמלמד תינוקות או כדלי דוולא, שלא כשיטת התוס', וכתב שזהו מה שביארה הגמ' שלא לקתה מדת הדין. כי הנחבל לא היה יכול לעסוק במלאכה זו השניה בבת אחת עם המלאכה הראשונה שהיה רגיל בה. והמזיק כבר שילם לו על אותה המלאכה הראשונה שבוטל ממנה, והא דמשלם לו שבת כשומר קישואים הוא משום שאילו היה רוצה היה יכול לעשותה מעיקרא עם מלאכתו. וז\"ל ואע\"פ שזה האיש לא היה דרכו לעסוק עם מלאכתו הראשונה במלאכה אחרת גזירת הכתוב הוא כו' עכ\"ל. ונראה אליבא דבעה\"מ שאין משלמים שבת משום חסרון כיס והפסד ממון ממש, שהרי כל ההפסד של המלאכה דבטילה מיניה, שהיה רגיל בה מקודם נכלל בנזק. אלא דגזיה\"כ לשלם תשלומי שבת כתשלומין מיוחדים בפני עצמם, ולפיכך משלמים לו כשומר קישואים שזוהי המלאכה הפחותה והזלה ביותר ששייך לעשות עם מלאכתו הראשונה. ואע\"פ שאין זו הרגילות של הנחבל להיות שומר קישואים גזיה\"כ הוא שמשלם. ויתכן דאליבא דבעה\"מ תשלומי שבת הם קנס ולא ממון, וצ\"ע בזה<sup>38)</sup><i class=\"footnote\">ע\"ע בשיעורים לקמן (דף פז.) ד\"ה איתיביה כו'.</i>.",
            "ע\"ע בשטמ\"ק בשם הראב\"ד המבאר למה לא ישלם שבת כדלי דוולא וז\"ל וכל הלוקח אותו בלא יד אינו לוקח אותו אלא כשומר קישואין מפני כי הוא רוב מלאכתו ופוחת מדמיו עד שומר קישואין כו' עכ\"ל. הראב\"ד מסביר דאע\"פ שב\"ד חושבין שהנחבל יכול לעבוד כדלי דוולא מ\"מ אנשי השוק לא שמין כך ולפי דעתם יעבד כשומר קישואין בלבד, ולפיכך שמין את השבת כשומר קישואין כי השוק קובע את שומת השבת.",
            "<b>גמ'. בעי רבא קטע את ידו כו' ולבסוף חרשו כו'.</b> עיין בפרש\"י ובתוס' (ד\"ה נהי) בשם הר\"י. אליבא דהר\"י משלם בשביל כל חיובי החבלה של צער בושת וריפוי דכל חדא וחדא. אלא דמיבעיא ליה לרבא אם אומדין הכל ביחד או דאומדין כל חבלה וחבלה בפני עצמה. והספק הוא בהלכות שומת ב\"ד.",
            "אך רש\"י פירש שאם אומדין לפי השעה שחרשו יפטר משאר חיובי החבלה חוץ מנזק. דמדשלם דמי כולו אינו חייב בד' דברים אחרים, והאבעיא הוא בנוגע לד' דברים של החבלות הקודמות. ויש להבין למה יפטר מחיובים האלו שכבר חלו בשעת החבלות הראשונות.",
            "ונראה דלקמן (דף צ:) איתא דלשמעון התימני צריך ב\"ד לעשות את האומד עם האבן עצמה שהכה בה וא\"א לו לסמוך על הבירור של הגדת העדות. ומוכח שאומד ב\"ד אינו בירור וגילוי מילתא בעלמא, דא\"כ למה לא יתברר האומד ע\"י הגדת העדות ככל בירור דעלמא. אלא בע\"כ דאומד ב\"ד מהווה חלות מחייב, ומדיניו המיוחדים שהב\"ד צריך לעשות את האומד בעצמו. ולכן נראה לבאר את ספק הגמרא דידן, דמספק\"ל כמה פעמים אומדין ב\"ד את החבלות. שאם ב\"ד אומדין כמה פעמים בשביל כל חבלה וחבלה בפני עצמה חלים מחייבים שונים וישלם החובל על כל א' וא'. מאידך אם ב\"ד אומדין רק פעם אחת לבסוף כשחרשו והוא המחייב היחידי לשלם אז יפטר החובל משאר ד' הדברים של החבלות הראשונות.",
            "כתב הרמב\"ם בפ\"ב מהל' חובל (הלי\"ג) וז\"ל סימא את עינו ולא אמדוהו קטע את ידו ולא אמדוהו וקטע את רגלו ולא אמדוהו ואח\"כ חרשו הואיל ולא אמדוהו לכל נזק ונזק נותן לו דמי כולו. אמדוהו לכל נזק ונזק ואח\"כ אמדוהו לכולו אין גובין ממנו אלא דמי כולו בלבד. ואם תפש הניזק נזק כל אבר ואבר ודמי כולו אין מוציאין מידו עכ\"ל. מפשטות הרמב\"ם משמע שספק הגמרא הוא אם משלם את הנזק דכל אבר ואבר וגם דמי כולו או שישלם רק דמי כולו בלבד<sup>39)</sup><i class=\"footnote\">ברם עיין במגיד משנה ובדרישה שמפרשים את הרמב\"ם בדרך אחרת.</i>. ומוכח שלרמב\"ם אין חסרון כיס מחייב תשלומי נזק, דא\"כ היאך אפשר שישלם יותר מדמי כולו, אלא שאיסור החבלה מחייב. ואם עבר על איסורי חבלה הרבה פעמים אפשר שיענש על כל חבלה וחבלה וישלם אפילו יותר ממה שהפסיד הנחבל. והרמב\"ם אזיל לשיטתו שנזק אינו תשלומי ממון אלא קנס (פ\"ה מהל' חובל הל\"ו - ז'), ולפיכך אין הפסד הנחבל קובע אלא עבירת החובל. ודמיון לכך מצינו לעיל (דף מ.) לענין כופר בשור של שני שותפין. דסד\"א שישלמו שתי פעמים כופר, אילולא גזיה\"כ דכופר א' אמר רחמנא ולא שנים, כי התשלומין הם בגלל העבירה ולא משום הפסד הממון. וה\"ה בנזק דחבלה שאין החובל משלם מחמת הפסד הממון אלא בשביל החטא שעשה, ולפיכך אפשר שישלם אפילו יותר מדמי כולו. ודברי הרמב\"ם הם גם לשיטתו הנ\"ל בשומת הנזק דאין שמין הנחבל כפי האומנות שלו כנוקב מרגליות אלא כעבד דעלמא בלי אומנות, כי אינו משלם נזק תחת ההפסד אלא דמשלם קנס בעלמא.",
            "ונראה דלהרמב\"ם אומד מהווה חלות דין מחייב כפרש\"י הנ\"ל, וספק הגמרא הוא כמה פעמים אומדים, דלפי\"ז ישלם סכום הקנס דנזק. ומסתבר דכ\"ז בנוגע לנזק דהוי חיוב קנס ולא חיוב ממון, אבל בנוגע לריפוי, דהוי חיוב ממון ולא קנס, אין לאומד חלות דין מחייב אלא דין בירור בעלמא. ולפי' פשיטא דמשלם ריפוי כפי חסרון הכיס והפסד הממון דכל חבלה וחבלה, ואין מקום לספק הגמרא כלל. ומשו\"ה הביא הרמב\"ם את ספק הגמרא רק בנוגע לנזק בלבד ולא בנוגע לריפוי."
        ],
        [
            "<b>גמ'. הקוטע יד עבד עברי.</b> אליבא דאביי החובל נותן שבת גדולה דהיינו הנזק לעבד. ונראה שסובר שהעבד הוא הבעל דבר המחייב את הנזק כי גופו נחבל, ואין לאדון זכות להוציא את דמי הנזק מהעבד וכדביארו בתוס' (ד\"ה שבת גדולה). ונראה דאליבא דהרמב\"ם (פ\"ה מחובל הל\"ו) הסובר שדמי הנזק הם קנס ועונש העבירה, מבואר היטב שמשלמים את הנזק דוקא לעבד הנחבל. שהעבירה דלא יוסיף היא עצם חבלת העבד בגופו ולא הפסד ממון האדון, ולכן משלם הקנס דנזק רק לעבד ואין לאדון זכות בדמים. ואף אליבא דהראשונים (הראב\"ד שם ואחרים) הסוברים שנזק הוי תשלומי ממון מ\"מ י\"ל שעיקר הפסד הנזק שייך לעבד כי גופו נחבל ואין לרב קנין בעצם גוף העבד ורק קנין במעשה ידיו. ולכן, בנוגע לרב הו\"ל גרמא בעלמא ופטור ומשלם הנזק להעבד. מאידך משלם שבת להרב דכיון דיש לו קנין במעשה ידיו של העבד ההפסד של ביטול מלאכה הוי שלו, והרב הוא הבעלים המחייבים את השבת.",
            "ומשכחת לן שתי גירסאות אליבא דרבא (עיין בתוס' ד\"ה רבא כו'). גירסת הר\"ח שינתן הכל לרב. ומסתבר דסובר שעיקר המחייב דנזק הוא העבד ולא הרב כנ\"ל אלא שיש לרב זכות להוציא ממון בעד ההפסד שלו ולפיכך אוכל פירות בשביל מה שהפסיד. ואילו שבת כולה לרב כי הוא עצמו הוי המחייב ומשו\"ה זוכה בכולה.",
            "מאידך גירסת הרי\"ף שהכל לעבד ויקנה קרקע והרב אוכל פירות. ותמהו בתוס' דלמה לא יהיה כל השבת לרב מכיון דמעשה ידי העבד שלו. וצ\"ל אליבא דהרי\"ף שרבא סובר שהעבד מחייב אפילו את השבת כיון שהוא הנחבל ואע\"פ שביטול המלאכה הוי של הרב. ולפיכך משלם השבת לעבד, אלא שיקנה העבד קרקע והרב אוכל פירות, כדי שיקבל דמים עבור הפסדו. ולכאורה הרי\"ף סובר שהמחייב של שבת אינו הפסד הממון מביטול המלאכה, דא\"כ היה הרב עיקר המחייב והכל היה צ\"ל שלו. אלא שעצם המחייב הוא מעשה החבלה שבגוף העבד ומשו\"ה העבד הוא עיקר המחייב ולא הרב. ועיין בשיעורים למעלה (דף פה: ד\"ה שבת) אם המחייב דשבת הוא ההפסד או\"ד דהוי מחייב בפני עצמו.",
            "הרמב\"ם כתב בפ\"ד מהל' חובל (הלי\"ג) וז\"ל החובל בע\"ע של חבירו חייב בחמשה דברים וילקח בהן קרקע ורבו אוכל פירותיה עכ\"ל. לרמב\"ם יש לרב זכות פירות בקרקע בשביל כל חמשת הדברים דחבלה, כולל הצער והבושת, ואע\"פ שלא הפסיד ממון מחמתם. מאידך יעויין במגיד משנה שאחרים חולקים עליו וס\"ל שאין לרב זכות בצער ובושת מאחר שהם בגוף העבד, ואין לרב הפסד ממון מחמתם.",
            "<b>* גמ'. דתניא וכולן כו'.</b> נראה שהכלל בשומת שיעור הבושת הוא דשמין כמה חייב המבייש לשלם כדי לפייס את המתבייש, ובשיעור זה נחלקו התנאים שבסוגיין.",
            "<b>גמ'. דתניא וכולן רואין אותן כאילו הן בני חורין שירדו מנכסיהם שהן בני אברהם יצחק ויעקב וכו'.</b> עיין ברש\"י ד\"ה וכולן שכתב וז\"ל עניים ועשירים עכ\"ל, ומשמע דהמחלוקת בין התנאים היא אם יש הבדל בין בושת העני לבין בושת העשיר. ויש להסתפק אליבא דר\"מ דס\"ל שאין לחלק בבושת בין עשיר לבין עני אי מודה שיש לחלק בין בושת ת\"ח לבין בושת עם הארץ. ונראה דס\"ל לר\"מ שהמחייב דבושת הוא האיסור לבייש ולא עצם הבושה של המתבייש. ומה\"ט כולן שווין בתשלומי בושת, כי האיסור לבייש שוה בכל בני ישראל<sup>40)</sup><i class=\"footnote\">דהאיסור לבייש הוא הלאו דולא תשא עליו חטא (חינוך מצוה ר\"מ) או הלאו דלא תרצח (שערי תשובה לר' יונה שער ג' סי' קל\"ט) ששווין בכל בני ישראל.</i>. ואילו היה המחייב דבושת עצם הבושה של המתבייש, בדין היה לחלק בין בושת העני לבין הבושת דעשיר. ולפי\"ז משמע דלר\"מ כמו שאין נ\"מ בין המבייש עשיר למבייש עני ה\"ה דאין נ\"מ בין המבייש ת\"ח למבייש ע\"ה או בין המבייש מלך למבייש הדיוט, כי האיסור לבייש שוה בכולן.",
            "אמנם מדברי רש\"י מבואר דלא נחלקו התנאים עם ר\"מ אלא בנוגע לעני ועשיר, ולא בנוגע לת\"ח וע\"ה, וגם לא בנוגע למלך והדיוט. ונראה בביאור שיטת רש\"י דאע\"פ דמצד האיסור לבייש אדם מישראל כולן שווין, מ\"מ חייב לשלם בשביל הבושה היתירה שיש לת\"ח יותר מע\"ה ושיש למלך יותר מהדיוט. אבל ס\"ל לר\"מ דאין הבושת היתירה שיש לעשיר יותר מעני בכלל השומא, שהוא יתרון במציאות בושתו בלבד אבל לא יתרון בבושתו ע\"פ דין, כי ע\"פ התורה ליתא שום דין שחייבים לכבד עשיר יותר מעני, ולפיכך בושת העשיר והעני שווין ע\"פ דין. מאידך חייבים לכבד ת\"ח יותר מע\"ה, ולפיכך ע\"פ דין יש בושת יותר לת\"ח מלע\"ה, ומשלמים לת\"ח דמי בושת יותר ממה שמשלמים לע\"ה.",
            "שיטת ר\"י ברורה שסובר שמחשבין את הבושת במציאות דכל א' וא' ולפי' מחשבים הגדול לפי גדלו והקטן לפי קטנו.",
            "ובשיטת ר\"ש נל\"פ דלעשיר יש שני עניני בושת: א) לפי דעתו מגיע לו יותר כבוד מלעני ולפיכך הוא מתבייש יותר; ב) במציאות הוא מפונק יותר מעני ואינו רגיל להתבייש, ולפיכך מתבייש יותר. לכן כששמים את הבושת לא מחשבים במה שסובר שמגיע לו כבוד יותר מלעני, כי ע\"פ דין אין לו זכות לדרוש יותר כבוד. מ\"מ במציאות מפונק הוא יותר מעני דעלמא ולכן נידון כעני חשוב ומקבל דמי בושת יותר<sup>41)</sup><i class=\"footnote\">פירוש זה דרבינו זצ\"ל בר\"ש הוא שלא כדפירשו התוס' (ד\"ה כאילו), אך מהראב\"ד ומהגאון (מובאים בשיטה מקובצת) משמע שפירשו כפירוש רבינו זצ\"ל. ברם פירוש דרבינו מבאר רק את הדין דעשיר, אך עדיין קשה למה שמין את העני כפחותין שבהם, וצ\"ע.</i>.",
            "<b>גמ'. נתכוון לבייש את זה ובייש את זה פטור כו'.</b> הסוגיא השווה רציחה לבושת אליבא דר\"ש, דהמתכוון להרוג את זה והרג את זה פטור, וה\"ה מתכוון לבייש את זה ובייש את זה שפטור. ויעויין לעיל (דף מד:) שהגמרא השווה אליבא דר\"ש גם את דין שור הממית, שאם התכוון להרוג את זה והרג את זה פטור, משום דין דכמיתת הבעלים כך מיתת השור - מה בעלים עד דמתכוין ליה אף שור נמי עד דמתכוין ליה.",
            "אמנם עיין ברמב\"ם דבנוגע לרציחה פסק בפ\"ד מהל' רוצח (הל\"א) שהמתכוין להרוג את זה והרג את זה פטור (ועיי\"ש בראב\"ד שחולק עליו), ואילו בשור הממית פסק שחייב (פ\"י מהל' נזקי ממון הל\"ט), וכן פסק בפ\"א מהל' חובל (הלי\"ד) שהמתכוון לבייש את זה ובייש את זה שחייב.",
            "ובביאור שיטתו נראה דסובר שהמחייב בשור שהרג הוא שהשור הוי חפצא של שור הממית. ובכל אופן שהתכוון השור להמית בר חיובא הו\"ל שור הממית, והשינוי בכוונה מגברא לגברא לא משנה את חלות השם בשור כשור הממית. ומה\"ט גם אם שנה כוונתו מגברא לגברא חייב. מאידך באדם הרוצח, הגברא שנהרג מחייב את הרוצח במיתת ב\"ד, ולא חלות השם של רוצח שבגברא בלבד. ולפיכך אם נתכוון להרוג את זה והרג את זה פטור.",
            "והנה בנוגע לבושת איתא בגמרא שהמתכוון לבייש את הקטן ובייש את הגדול נותן לגדול דמי בושתו של קטן, וכן פסק הרמב\"ם (פ\"א מהל' חובל הלי\"ד). וצ\"ע בביאור ההלכה, שאם חייב לשלם, למה משלם רק דמי בושתו של קטן ולא של גדול.",
            "ועיין בשטמ\"ק בשם הראב\"ד וז\"ל זה הדין אינו אלא בבושת בלבד אבל לשאר דברים מתחזי דחייב כל נזקו וכל צערו של גדול אם יש בו כדי להזיק אותו נזק דלאו אנוס הוא שהרי מתכוון לשום נזק וכו' עכ\"ל. ונראה שהחילוק מבואר ע\"פ הא דאיתא בגמ' (לעיל דף כז.) שאינו חייב על הבושת עד שיהא מתכוין. ונ\"ל דדין הכוונה בבושת אינו תנאי בעלמא אלא חלק של עצם המחייב, ולפיכך פטור מלשלם דמי בושתו של גדול, שהרי לא נתכוון לו. ונראה שמה שמשלם דמי בושתו של קטן הוא משום דכיון שנתכוין לבייש את הקטן, נמצא שבמציאות מבייש הקטן. למשל, אם התכוון להכות את הקטן באגרוף וכשניסה להכותו לא פגע בו אלא פגע בגדול, באמת בייש את הקטן, אלא שמעשה הבושת לא נעשה איתו ורק עם הגדול. ומשו\"ה אינו משלם לקטן, כי חסר מעשה בושת איתו - כי מעשה הבושת נעשה עם הגדול. אמנם מאחר שנתבייש הקטן וגם נתכוין המבייש לביישו, מצרפים את כוונת המבייש לבייש את הקטן ובושת הקטן עם מעשה הבושת שעשה לגדול לחייב את המבייש לשלם בושת הקטן לגדול. ולפיכך שיעור דמי הבושת שמשלם הוא רק כפי שיעור בושת הקטן, כי הכוונה והבושת המחייבות אותו הן הכוונה לבייש את הקטן ובושת הקטן עם בושת הגדול.",
            "ובזה מבוארת אף את פסק הרמב\"ם שחילק בין רציחה לבין בושת. דהמתכוון להרוג את זה והרג את זה פטור, ואילו המתכוון לבייש את הקטן ובייש את הגדול חייב. דבבושת, הכוונה לבייש הוא חלק מעיקר המחייב. ולכן אפשר לצרף את הכוונה לבייש את הקטן ובושתו עם בושת הגדול. משא\"כ ברציחה, דהכוונה הוי תנאי בעלמא במעשה הרציחה אבל לא מעצם המחייב. ולפיכך מתכוון להרוג את זה והרג את זה פטור כי מעשה הרציחה לא היה בכוונה הנכונה.",
            "ובזה מבוארת השקלא וטריא שבגמ' בנתכוין לבייש את העבד ובייש ב\"ח, דמשלם לב\"ח דמי בושתו של עבד. דהקשה הש\"ס שיפטר כי אין לעבדים בושת, ותי' דאין לעבדים בושת למיתבא להו אבל למישם שיימינן בהו. דקושית הש\"ס היא דכיון דחייב לשלם מחמת כוונת המבייש כדנ\"ל ובכה\"ג דהיתה כוונתו לבייש את העבד, קשה למה ישלם כיון שאין לעבד בושת. ומתרצת הש\"ס דהעבד עצמו אינו מחייב לבדו אלא בצירוף עם הב\"ח. כי אף שהמבייש התכוון לעבד, מעשה הבושת היה עם הב\"ח שהתבייש. ולפיכך, אע\"פ שאין לעבד בושת, בהדי בן חורין יש חיוב בושת, כי הבן חורין מחייב בצירוף עם העבד, ולכן חייב לשלם. ועיין במש\"כ להלן בשיעורים (לתוס' ד\"ה אבל).",
            "<b>תוס' ד\"ה אבל.</b> וז\"ל ולא דמי לנתכוון להרוג את הבהמה והרג את האדם לכותי והרג את ישראל דהתם איכא קרא כו' עכ\"ל. ולולי דברי התוס' היה אפשר לתרץ דבאמת אסור לבייש אפילו עבד אלא שאם ביישו פטור מלשלם. ולכן כשנתכוון לעבד אך למעשה בייש ב\"ח חייב. דאיכא כוונה לאיסור של בושת, וחייב על כוונת איסור בהדי מעשה הבושת שעשה עם הב\"ח. ולפי\"ז יצא שאם נתכוון לבייש בהמה ובייש בן אדם שיהיה פטור, דליכא כוונה לאיסור בושת כלל, דבהמה מופקעת מבושת ומהאיסור לבייש.",
            "גמ'. ואבע\"א אפילו תימא ר\"מ כו'. ר\"ל דלר\"מ אין נ\"מ בין איסור המבייש את העשיר לבין איסור המבייש את העני כי שניהם שווין בחומר האיסור. מאידך יש נ\"מ בין המבייש גדול לבין המבייש קטן, כי האיסור לבייש את הגדול חמור יותר מהאיסור לבייש את הקטן, ולפיכך שונים שניהם גם בתשלומי בושת<sup>42)</sup><i class=\"footnote\">אולי סברת רבינו היא שקטן אינו בן דעת ובושתו מועטת ושאני האיסור לביישו מהאיסור לבייש מי שהוא בן דעת. ועוד, שגדול חייב במצוות משא\"כ קטן. ובהתאם לכך האיסור לבייש את הגדול חמור יותר מהאיסור לבייש את הקטן.</i>."
        ],
        [
            "<b>תוס' ד\"ה ערום כו'.</b> פרש\"י שאדם ערום בזוי הוא ואינו בר בושת כלל. וכן משמע מפשטות לשון הרמב\"ם (פ\"ג מחובל הל\"ב) שכתב וז\"ל המבייש את הערום או מי שהוא במרחץ פטור עכ\"ל, ומשמע שערום מופקע מכל בושת. ובאמת בערום דבריהם מובנים, וכדביאר רש\"י וז\"ל כיון דאין מקפיד לילך ערום בפני בני אדם מי הוי בר בושת עכ\"ל. אך צ\"ב בביישו בבית המרחץ דכתב רש\"י ז\"ל בית המרחץ, בני אדם עומדים ערומים ואין להם בושת עכ\"ל, וקשה דלמה יפטר אם ביישם ברקיקה או בסטירה כשהם ערומים בבית המרחץ שהרי על זה הם מקפידים וכדהקשו התוס'. ונראה שרש\"י סובר שאדם בלי בגדים אינו בר כבוד, דעיין לקמן (דף צא:) בגמרא: דר' יוחנן קרי למאני מכבדותא. דכשאדם מלובש הו\"ל בר כבוד ואילו כשהוא ערום אינו בר כבוד ולאו בר בושת, ומשו\"ה אף ערום בבית המרחץ אין לו בושת.",
            "ובנוגע לערום עיין ברמב\"ם (פי\"א מעדות הל\"ה) שכתב וז\"ל וכן הבזויין פסולין לעדות מדבריהם כו' וכגון אלו שהולכין ערומים בשוק בעת שהן עסוקין במלאכה מנוולת וכיוצא באלו שאין מקפידין על הבושת, שכל אלו חשובין ככלב ואין מקפידין על עדות שקר כו' עכ\"ל. ונראה שהרמב\"ם לשיטתו שההולך ערום בשוק אין לו שום בושת, דכיון שאינו מקפיד על בושתו הו\"ל אדם בזוי, ומשו\"ה פסול אף לעדות.",
            "<b>גמ'. ביישו ישן ומת וכו'.</b> אליבא דרב זביד האיבעיא היא האם משלם בושת משום כיסופא או משום זילותא. כלומר, האם המחייב של בושת הוא הצער של המבוייש או עצם בזיון כבוד הבריות ואע\"פ שהמתבייש עצמו אינו מצטער. ונראה דהאיבעיא היא רק בנוגע להמחייב של בושת, אבל בנוגע לשומת הבושת לכ\"ע שמין לפי צער המבוייש במקום שאפשר, דהיינו כיסופא.",
            "מאידך לר' פפא האיבעיא היא האם המחייב הוא כיסופא דידיה או\"ד בושת המשפחה. ונראה גם הכא דמיבע\"ל בנוגע להחפצא של הבושת ולהמחייב בתשלומין, אך בשומת הבושת לכ\"ע שמין לפי כיסופא דידיה במקום שאפשר ולא כפי בושת המשפחה.",
            "והנה איתא בכתובות (דף סו.) שלא משלמים בושת דעלמא לבני המשפחה וז\"ל הגמרא: א\"ל רבינא לרב אשי אלא מעתה בייש עני בן טובים ה\"נ דבעי למיתן להו בושת לכל בני משפחה, א\"ל התם לאו גופיה, הכא אשתו גופיה הואי עכ\"ל. ומבואר דרק לבעל בלבד יש זכות בבושת אשתו אבל לבני משפחה אחרים אין זכות בבושת של קרוב שנתבייש. ולפי\"ז יל\"ע בביישו ומת דלמה יש צד ספק לשלם את דמי בושת לבני המשפחה עבור בושת המשפחה דמ\"ש מעני בן טובים.",
            "וי\"ל דבאמת, בכל מקרה של בושת יש מחייב של בושת המשפחה, אלא שהחיוב של המתבייש עצמו עדיף, וחיוב תשלומין בשבילו מפקיע את זכות המשפחה. ולפי' בעלמא כשמשלמים להמתבייש את בושתו אין לבני המשפחה זכות להשתלם עבור בושתם. מאידך כשהמתבייש מת ואינו מחייב תשלומי בושת לו אז שפיר אפשר לחייב משום בושת המשפחה, ומשלם להם את בושתם.",
            "אמנם בנוגע לבושת הנערה כתב הרמב\"ם (פ\"ב מהל' נערה בתולה הל\"ד - ה') וז\"ל כיצד שמין הבושת הכל לפי המבייש והמתבייש שאינו דומה מבייש נערה חשובה וממשפחה מיוחסה למבייש קטנה עניה בזויה כו' ולפי זה רואין הדיינין מעלתו ומעלתה ושמין כמה ממון ראוי לאביה ולמשפחתה ליתן ולא יארע להן דבר זה מאדם זה וכמוהו חייב לשלם עכ\"ל. אליבא דהרמב\"ם שמין את בושת הנערה כפי בושת המשפחה. ואילו בבושת דעלמא לא שמין כפי בושת המשפחה אלא רק כפי בושת המתבייש עצמו, דכ\"כ הרמב\"ם (פ\"ג מהל' חובל הל\"א) וז\"ל כיצד משערין הבושת הכל לפי המבייש והמתבייש, אינו דומה מתבייש מן הקטן למתבייש מאדם גדול ומכובד שזה שביישו זה הקל בשתו מרובה עכ\"ל. והביאור בזה הוא שבבושת הנערה כיון שהשתלומין לאביה, אבי הנערה הוי עיקר המחייב, ולפי' בכל אופן שמין את הבושת גם כפי בושת האב שהוא משפחתה וגם כפי בושתה. מאידך בבושת דעלמא, במקום שהמתבייש בעצמו הוי המחייב, המחייב של המשפחה פקע, ומשו\"ה שמין את הבושת רק כפי בושתו ולא כפי בושת המשפחה.",
            "<b>גמ'. ר\"י אומר סומא אין לו בושת.</b> עיין לקמן בתוס' (דף פז. ד\"ה וכן כו'), דנקטו בתירוצם הא' דמתחילה סבר ר\"י לפטור את הסומא מבושת אע\"פ שחייבו בשאר דיני התורה. ויל\"ע האם פטרו רק מבושת או\"ד אף מכל חמשה חיובי חובל. ונראה דתלוי במחלוקת הרמב\"ם והראב\"ד (בפ\"ה מהל' חובל הל\"ו - ח') דאליבא דהרמב\"ם בושת הוי חיוב קנס ולראב\"ד הוי חיוב ממון. ואם ננקוט כהרמב\"ם דבושת הוי קנס מסתבר שהפטור דסומא מבושת הוא משום שסומא פטור מעונשין וכיון דבושת הוי קנס ועונש לכן סומא פטור מבושת. הוא הדין שסומא פטור מתשלומי נזק וצער המהווים קנס אליבא דהרמב\"ם. מאידך אליבא דהראב\"ד הסובר דבושת הוי ממון מסתבר שהפטור דסומא הוא חלות פטור מיוחד בבושת ואינו פטור מלשלם שאר חיובי חובל.",
            "<b>גליון הש\"ס רש\"י ד\"ה בעדים.</b> דייק הגרע\"א זצ\"ל מרש\"י שבאופן שראה עדות ואח\"כ נסתמא שכשר להעיד, והניחו בצ\"ע. והביא הגרעק\"א זצ\"ל מתוס' ב\"ב (דף קכט. ד\"ה אי) דס\"ל שסומא פסול גברא ומשנסתמא אינו יכול להעיד גם על דברים שראה לפני שנסתמא. וכן פסק הרמב\"ם (פ\"ט מהל' עדות הלי\"ב) וז\"ל הסומים אע\"פ שמכירין הקול וידעו האנשים הרי אלו פסולין מן התורה שנאמר והוא עד או ראה מי שהוא ראוי לראות מה שמעיד עכ\"ל. ויל\"פ דלא כדדייק הגרעק\"א זצ\"ל, דגם רש\"י ס\"ל שחל פסול גברא בסומא, אלא שסובר שפסול סומא חל רק בעדות הזקוקה לראייה. ואילו בעדות שאינה זקוקה לראייה אלא לשמיעה או לכח המישוש סומא כשר. ולפיכך סומא פסול להעיד משנסתמא על ראיית דבר שראה לפני שנסתמא דבנוגע לראיית עדות חל פסול. והיינו מש\"כ רש\"י לבסוף ז\"ל דאם לא ראה כו' היאך יעיד עכ\"ל, ר\"ל שכשעצם העדות הוי' עדות הזקוקה לראייה סומא פסול להעידה בכל אופן, ואפילו כשראה לפני שנסתמא. ומבואר שגדר הפסול דסומא לרש\"י הוא דבעינן שבשעת ההגדה יהיה ראוי לראות את עדותו. ולפי\"ז נראה דה\"ה אם אדם ישמע קללת חברו ואח\"כ יחרש שיפסל להעיד, דבנוגע לעדות שמיעה חל פסול גברא בדומה לפסול סומא בנוגע לעדות ראייה. מאידך אם חרש יעיד שראה עדות העדות תהיה כשרה, וצ\"ע בזה."
        ],
        [
            "<b>משנה. דמי וולדות.</b> פליגי הרמב\"ם והראב\"ד בפ\"ד מהל' חובל (הל\"ב) בנוגע לדמי וולדות. כתב הרמב\"ם וז\"ל ואם נגפה אחר מיתת הבעל נותנין אף דמי וולדות לאשה עכ\"ל, והראב\"ד השיג וז\"ל א\"א אין דבר זה מחוור מן הגמרא וההלכות דאפילו לרבא דאמר בשחבל בה לאחר מיתת הגר דזכיא לה איהי בגופייהו ה\"מ אשת הגר דאין לו יורשים דקיימא וקדמא איהי וזכיא בגוייהו אבל אשת ישראל שיש לו יורשים לעולם הם ליורשיו עכ\"ל. אליבא דהרמב\"ם כשנגף אשה לאחר מיתת בעלה דמי הוולדות הם שלה, ואילו לראב\"ד משלם דמי הוולדות ליורשי הבעל. ויל\"ע בשיטת הראב\"ד, שהרי לאחר מיתת הבעל כבר פקעה האישות, כי אין אישות לאחר מיתה, והיאך יירשו יורשי הבעל את דמי הוולדות, הלא בשעת נגיפת האשה אין להבעל זכות בדמים וממילא גם ליכא זכות ליורשי הבעל.",
            "ונראה שלדעת הראב\"ד אין זכות הבעל בדמי הוולדות דין זכייה בגביית החוב דאשתו, אלא שיש לבעל האשה בעלות בוולדות עצמן, והוא מוריש ליורשיו את זכות הממון שיש לו בוולדותיו. וכיון שמת לאחר שנתעברה וכבר זכה בזכות הזאת יכול הוא להורישה ליורשיו בשעת מיתתו.",
            "מאידך לדעת הרמב\"ם, עצם הוולדות וחיוב דמי הוולדות בעיקרן שייכין לאשה ולא לבעלה, אלא שיש לבעל האשה זכות לגבות בתשלומי הדמים. בד\"א כשנגפה בחיי בעלה, אבל כשנגפה לאחר מיתת בעלה זוכה האשה עצמה בדמים.",
            "ומסתבר דאליבא דסברת הראב\"ד שהוולדות הם ממונם של הבעל וכשמת מורישם ליורשיו שחיוב דמי הוולדות הוי חלות שם חיוב של נזקי ממון. מאידך אליבא דהרמב\"ם הסובר שהאשה עצמה הנחבלת היא המחייבת והבעל זוכה בתשלומין ממנה, חיוב דמי וולדות הוי חלות חיוב של חבלה.",
            "והנה לכ\"ע אם חבל באשת הגר לאחר מיתת הגר האשה זכתה בדמי הוולדות (שם הל\"ג). ונראה שבאשת הגר האשה עצמה מחייבת בתורת נחבל ולא בתורת ניזק ובעל ממון הוולדות, כי אין לה קנין בוולדותיה כמו שיש לבעל. והראב\"ד מודה דבמקום דליכא מחייב של ממון הבעל חל מחייב של חבלת האשה. ורק במקום בעל שחל המחייב של נזק ממון שלו אין המחייב של חבלת האשה חל.",
            "אמנם בין לרמב\"ם ובין לראב\"ד החיוב של דמי הוולדות הוא חיוב ממון ולא קנס<sup>43)</sup><i class=\"footnote\">שהרי לכ\"ע אם הבעל קיים בעת נגיפת האשה ואח\"כ מת דמי הוולדות ליורשיו (פ\"ד מהל' חובל הל\"ב) ולא אמרי' אין אדם מוריש קנס לבניו - ש\"מ דחיוב ממון הוא.</i> והמודה בדמי וולדות חייב לשלם. אליבא דהראב\"ד פשיטא, שהרי הוא סובר שהוולדות הן ממון הבעל הנתפסין בירושה ובכן התשלומין שהן לבעל הויין חיוב ממון דנזק. ואף אליבא דהרמב\"ם הסובר שמשלם מדין חובל והבעל זוכה בגביית דמי החבלה מהאשה מ\"מ חיוב ממון הוא בדומה לחיובי שבת וריפוי דחבלה דהויין חיובי ממון ולא קנס (עיין פ\"ה מהל' חובל הל\"ו). אך צ\"ע מ\"ש דמי וולדות מנזק חבלה דעלמא, דהוי קנס אליבא דהרמב\"ם ולא ממון. ונראה שהוא משום שהחיוב של דמי הוולדות לא ילפינן מפרשת חבלה אלא מפרשה בפני עצמה, ומשו\"ה אין לו שום קשר לחיוב נזק דחבלה. דחיוב נזק דחבלה ילפינן מקרא ד\"עין תחת עין\", דהוי קנס אליבא דהרמב\"ם. מאידך חיוב דמי וולדות ילפינן מקרא ד\"כאשר ישית עליו בעל האשה\" והחיוב הוא חיוב ממון.",
            "והנה איתא במתני' דהכא ששור המזיק פטור מדמי וולדות. ובגמרא לעיל (דף מב.) נלמד פטור זה מקרא. ונראה דלהרמב\"ם יסוד הפטור הוא משום דאין שור בכלל הפרשה דחבלה. וחיוב דמי וולדות ביסודו הוי חיוב חבלה. מאידך אליבא דהראב\"ד י\"ל דהוי' גזיה\"כ מיוחדת בשור שפטור מלשלם הנזק של דמי וולדות אע\"פ שביסודו הוי חיוב נזק.",
            "<b>משנה. החובל בעבד כנעני.</b> עיין ברמב\"ם (פ\"ה מהל' חובל הל\"ג) וז\"ל המכה את חבירו הכאה שאין בה שוה פרוטה לוקה שהרי אין כאן תשלומין כדי שיהיה לאו זה ניתן לתשלומין. ואפילו הכה עבד חבירו שאין בה שוה פרוטה לוקה שהרי ישנו במקצת מצות כו' עכ\"ל. והנה פליגי האחרונים בביאור כוונת הרמב\"ם לגבי דין המכה עבד כנעני שלו. איכא דס\"ל שלרמב\"ם המכה עבד כנעני שלו אינו לוקה אף כשאין בהכאה שוה פרוטה. וי\"א שהמכה עבד כנעני שלו תמיד לוקה גם כשיש בה שוה פרוטה, דמכיון שהכה עבד כנעני שלו ואינו חייב לשלם, ממילא אין הלאו ניתן לתשלומין ולוקה, וכן אמר הגר\"מ הלוי זצ\"ל<sup>44)</sup><i class=\"footnote\">ועיין עוד בב\"י בב\"ח ובדרישה (סי' ת\"כ) בקצות (תכ\"ד, א) ובמנ\"ח (מצוה מ\"ט).</i>.",
            "והנה בדין יום או יומים שחל בהכה עבד כנעני שלו ומת כתב הרמב\"ם (פ\"ב מהל' רוצח הלי\"ד) וז\"ל יראה לי שהמכה את עבדו בסכין וסייף או באבן ואגרוף וכיוצא בהן ואמדוהו למיתה ומת אינו בדין יום או יומים אלא אפילו מת לאחר שנה נהרג עליו. לכך נאמר בשבט שלא נתנה תורה רשות להכותו אלא בשבט ומקל ורצועה וכיוצא בהן ולא בהכאת רציחה עכ\"ל. ובביאור הרמב\"ם אמר הגר\"ח זצ\"ל שיש שני דינים בדבר שיש בו כדי להמית: א) כשהדבר בודאי ימית כמו סכין; ב) כשהדבר יכול להמית אבל לא בודאי כמו שבט. הדין דיום או יומים חל רק בדבר שיכול להמית שאם העבד עמד יום או יומיים אז אמרי' שלא מת מחמת המכה ופטור - אך דין זה לא שייך בדבר שבודאי ימות, ומשו\"ה חילק הרמב\"ם בין סכין לשבט.",
            "אמנם הגר\"מ הלוי זצ\"ל אמר שיש להסתפק לפי הרמב\"ם בשבט שהמית אם הוא נחשב לדבר שיש בו כדי להמית או לא, ונ\"מ למכה אדם דעלמא בשבט ומת אם הוא חייב או לא. דהגר\"ח זצ\"ל נקט שיש בשבט כדי להמית ורוצח דעלמא שהמית בשבט חייב. והדין דיום או יומים בעבד הוא קולא לפטור את האדון ממיתה אם העבד עמד יום או יומים. מאידך הגר\"מ זצ\"ל אמר די\"ל אדרבא שאין בשבט כדי להמית, ורוצח דעלמא שהרג בשבט פטור. ודין יום או יומים בעבד הוי חומרא, דאע\"פ ששאר רוצחים שהרגו בשבט פטורים מ\"מ אדון שהמית את עבדו בשבט, והעבד לא עמד יום ויומים, חייב<sup>45)</sup><i class=\"footnote\">ספק הגר\"מ זצ\"ל הוא רק לפי הרמב\"ם שחילק בין שבט לבין סכין. דלשיטות הראשונים דס\"ל שאין לחלק ובכל כלי שיש בו כדי להמית חל דין יום או יומים פשיטא דהוי פטור וקולא, דשאר רוצחים חייבים אף אחרי יום או יומים.</i>. משא\"כ סכין וכדומה שיש בו כדי להמית ולפיכך האדון חייב בכל אופן שהעבד מת.",
            "ונראה שמה שסיים הרמב\"ם שיש רשות לאדון להכות את עבדו בשבט אין ר\"ל שיש לו רשות להכותו ממש, דפשיטא שאסור להכות עבד כנעני שלו כמו שאסור להכות עבד עברי שלו, כיון שיש לע\"כ מקצת קדושת ישראל ויש לו חיוב מצוות כאשה. אלא כוונת הרמב\"ם היא להסביר את הפטור מעונש רציחה, דהרשות להכותו היא רק לענין פטור מעונש בדיעבד אבל לא שלכתחילה יכול להכותו<sup>46)</sup><i class=\"footnote\">ע\"ע בשיעורים לקמן (דף צא.) ד\"ה אבעיא להו יש אומד וכו'.</i>.",
            "<b>משנה. חש\"ו פגיעתן רעה.</b>",
            "<b>א.</b><br>רש\"י כתב לקמן (דף צח: בד\"ה ואכפייה רפרם לרב אשי) וז\"ל ששרף שטר חבירו בילדותו עכ\"ל. ומבואר שיטתו דס\"ל דאדם שהזיק ממון בקטנותו חייב לשלם כשיגדיל<sup>47)</sup><i class=\"footnote\">ונחלקו המפרשים בביאור דברי רש\"י. לפי בעל האור זרוע \"בילדותו\" ר\"ל בקטנותו, אך לדעת בעל הגידולי תרומה (שער ל\"ו ח\"ב סוף אות ו') היינו בבחרותו אחר שהיה לבר עונשין. ועי' בפלפולא חריפתא. וע\"ע בט\"ז או\"ח סי' שמ\"ג ס\"ק ב' שכתב דהוא לפנים משורת הדין דומי' דחובל עיי\"ש. וכן משמע שהבין הגר\"א, דציין מרש\"י זו לשם.</i>. ומוכרח מרש\"י שאין תשלומי אדם המזיק ממון חלות דין עונש, שהרי קטן לאו בר עונשין הוא, אלא חלות חיוב ממון דעלמא הוא שחל אף על קטן, אלא שאין גובין ממנו עד שיגדיל דקטן לאו בר גוביינא הוא. ובהגהת אשר\"י על מתני' דהכא (בפסקי הרא\"ש אות ט') שחש\"ו שחבלו באחרים פטורים כתב וז\"ל מיהו קטן חייב לשלם לכשיגדיל וכן פרש\"י לקמן בהגוזל עצים כפייה רפרם לרב אשי ששרף שטר חבירו בילדותו ואגבי מיניה גוביינא מעלייתא עכ\"ל. נקט הגהת אשר\"י דגם קטן שחבל חייב לשלם לכשיגדיל כמו קטן שהזיק שחייב לשלם. ברם השיג הגר\"ח זצ\"ל שאין הנידון דומה לראייה. קטן שהזיק ממון חבירו חייב לרש\"י שכן עשה מעשה נזק ומעשה הנזק מחייבו בחיוב תשלומין בעלמא. לעומת זה, חיוב החובל אינו חיוב תשלומין דעלמא כ\"א עונש ממון משום הלאו דלא יוסיף. וסמוכין לכך משיטת הרמב\"ם שהחיוב נזק דחובל הוא קנס ולא ממון (פ\"ה מהל' חובל הל\"ו), ומזה מוכח שהחיוב הוא עונש. ומבואר שחיוב חובל הוא עונש ואילו חיוב אדם המזיק הוא חיוב ממון בעלמא ולא חלות דין עונש. ובכן העלה הגר\"ח זצ\"ל שמסתבר שלא כהגה\"א, דדברי רש\"י שייכי דוקא בקטן שהזיק שהוא חייב מחמת מעשה ההיזק שעשה ומדין תשלומי ממון בעלמא. מאידך, קטן שחבל פטור אף משיגדיל, כי קטן אינו בר עונש, ואף עונש ממון בכלל. וחיוב תשלומי חבלה הוי עונש<sup>48)</sup><i class=\"footnote\">ברם עיין בתוס' לעיל (ב א ד\"ה ולא זה וזה וכו') שדנו אם עונשין ממון מן הדין והביאו ראיות מדיני נזקי ממון כגון בור. ולפי דברי רבינו והגר\"ח זצ\"ל צ\"ע שהרי אין חיובי התשלומין דנזקי ממון חלין מדין עונש אלא מדין ממון בעלמא. ועיין עוד ברשימות שיעורים למס' שבועות חלק שני (דף מג) בתחילת השיעורים למס' ב\"ק ח\"א ולעיל בשיעורים (דף פג:) ד\"ה החובל בחבירו וכו'.</i>.",
            "מהמשנה דידן לכאורה משמע כהגר\"ח זצ\"ל שכ' ז\"ל חש\"ו פגיעתן רעה כו' והם שחבלו באחרים פטורין, העבד והאשה פגיעתן רעה כו' והם שחבלו באחרים פטורין אבל משלמין לאחר זמן. נתגרשה האשה נשתחרר העבד חייבין לשלם עכ\"ל. בנוגע להעבד ואשה איתא שחייבים לאחר זמן ואילו בקטן לא הוזכר שחייב לכשיגדיל, ומשמע שפטור מחבלה אף משהגדיל<sup>49)</sup><i class=\"footnote\">עיין ביראים שכתב דברשע שאינו עושה מעשה עמך מכיון דמותר לחבול בו החובל בו פטור מתשלומין. ובפשטות מבואר כדברי הגר\"ח זצ\"ל שחיוב חבלה הוי חלות עונש וכיון דאין איסור לחבול ברשע משו\"ה החובל בו פטור מתשלומין, ומאידך המזיק ממון דרשע חייב לשלם כיון דהוי חיוב ממון ולא עונש. ברם עי' בקובץ שיעורים (אות קו) המשוה מזיק לחובל. ועע\"ש שלא הסביר בדברי היראים כמש\"כ אלא דהוי דין מיוחד באינו עושה מעשה עמך שאם גופו מותר ממונו לכ\"ש, עיי\"ש. אך עי' בחי' הר\"ן לסנהדרין (פה.) וז\"ל שלענין תשלומין לא עשה תשובה ועשה תשובה שווין הן עכ\"ל, ולכאורה מש\"כ הוא כנגד יסוד הגר\"ח זצ\"ל, ודו\"ק.</i>.",
            "והנה יל\"פ בדברי הגהת אשר\"י שתשלומי נזק הם עונשין, אבל אעפ\"כ שאני מעונשי הגוף, דאע\"פ שקטן פטור מעונשין בגופו כגון ממיתה וממלקות, מ\"מ חייב בעונשי ממון. וסובר הגה\"א שבין חבלה ובין אדם המזיק הם חיובי עונשי ממון, והיות דקטן שהזיק חייב מדין עונש ממון לשלם לכשיגדיל ה\"ה קטן שחבל חייב לשלם ממון דחבלה לכשיגדיל.",
            "<b>ב.</b><br>עיין לעיל (דף לט ע\"א) במשנה וז\"ל שור של חש\"ו שנגח ב\"ד מעמידין להן אפוטרופוס עכ\"ל. ונ\"ל שחש\"ו חייבים בשמירת שורם ע\"פ פרשת נזקי ממון, אלא שא\"א להם לקיים בעצמם את חובת השמירה המוטלת עליהם. ומשו\"ה מעמידין להם אפוטרופוס לקיים את חובת השמירה שלהם.",
            "אמנם מבואר במתני' שחש\"ו פגיעתן רעה, והם שחבלו באחרים פטורין. והקשו הראשונים מדוע לא נעמיד עליהם אפוטרופוס כדי שיתחייבו.",
            "ונראה ליישב עפ\"י מש\"כ לעיל בשם הגר\"ח זצ\"ל שחיובי חבלה חלים מדין עונש, וקטנים לאו בני עונשין הם. ונמצא שחש\"ו אינם בני חיוב חבלה כלל ומופקעים הם מפרשת חבלה<sup>50)</sup><i class=\"footnote\">לכאורה ר\"ל דחש\"ו אינם מוזהרים ואין להם מעשה עבירה כלל. ברם במקומות אחרים בשיעורים הביא רבינו זצ\"ל בשם הגר\"ח זצ\"ל שיש לחש\"ו מעשה עבירה אלא שפטורים מעונש ב\"ד ואכמ\"ל.</i>, ולכך לא תועיל העמדת אפוטרופוס. וכן בשור הקדש שהזיק שפטור (לעיל דף לז:) אין מעמידין אפוטרופוס לחייב הקדש, כי הקדש מופקע מפרשת הנזקין ע\"פ גזיה\"כ, ואפוטרופוס אינו מועיל כשיש הפקעה אלא דוקא במקום שיש פטור בלי הפקעה, וה\"נ לגבי חש\"ו.",
            "והנה כתוב בהג\"א הנ\"ל וז\"ל וכן משמע פ' שור שנגח ד' וה' (לט:) דקאמר ר' יוסי בר' חנינא מעליית אפוטרופוס וחוזרים ונפרעים מיתמי לכי גדלי וכ\"ש היכא דאזקי נפשייהו עכ\"ל. ומבואר דסובר דמעמידין אפוטרופוס על קטן כדי שישלם כשהזיק. אך מתוס' לעיל (דף לט. ד\"ה אין כו') משמע שאין מעמידין אפוטרופוס על חש\"ו לחייבם מדין אדם המזיק ממון. ומסתבר לתלות את המחלוקת בביאורים הנ\"ל, דאם חש\"ו שהזיקו ממון פטורים משום שהם מופקעים לגמרי מפרשת אדם המזיק כשם שהם מופקעים מפרשת החבלה א\"כ לא מעמידין אפוטרופוס עליהם. אבל אם נפרש שהם כלולים בפרשת אדם המזיק אך פטורים מלשלם, אזי במקום חלות פטור מועלת העמדת אפוטרופוס, בדומה לדין שור המזיק. ומסתבר שאם חיוב אדם המזיק הוא דין עונש דומה לחבלה חש\"ו מופקעים. מאידך אם חיוב אדם המזיק אינו עונש אלא חיוב ממון דעלמא י\"ל שחש\"ו הם בכלל הפרשה אלא שפטורים מלשלם, כיון דלאו בני שמירה נינהו, ואפשר להעמיד עליהם אפוטרופוס כדי לקיים את השמירה<sup>51)</sup><i class=\"footnote\">אך לפי\"ז יוצא דלהג\"א בין מזיק ממון ובין חובל חייבים מדין ממון בעלמא ולא מדין עונש. עיין לעיל סוף אות א'.</i>.",
            "ונראה שדין העמדת אפוטרופוס לשור של חש\"ו הוא דין מדאורייתא ואינו תקנה בעלמא מדרבנן, כי ע\"י האפוטרופוס מתקיימת חובת השמירה המוטלת על החש\"ו מדאורייתא, כנ\"ל.",
            "<b>ג.</b><br>בנוגע למזיק ברשות פליגי הרמב\"ם והראב\"ד (פ\"ו מהל' חובל ומזיק הל\"ג), שהרמב\"ם פסק וז\"ל ואם היו שניהן ברשות או שניהם שלא ברשות והזיק אחד מהן ממון חבירו שלא בכוונה פטור עכ\"ל. והשיג עליו הראב\"ד ז\"ל דין זה אינו מחוור דאפילו שניהם ברשות ולא הוה ידע ביה אם הזיקו חייבין אבל הוזקו זה בזה פטורין עכ\"ל.",
            "ויעויין לעיל (דף לב.) בדין המזיק את אשתו בתשמיש המטה דלמסקנת הגמ' חייב ואינו דומה למתני' שלזה רשות להלך ולזה רשות להלך ופטורים, ז\"ל כי התם תרוייהו כהדדי נינהו הכא איהו קעביד מעשה והיא לא עכ\"ל. ולכאורה מפורש בגמרא כדעת הראב\"ד שדוקא כשהניזק השתתף בנזקו פטורים (וזה מה דר\"ל תרוייהו כהדדי נינהו), ואילו בתשמיש המטה שהבעל הזיקה בלי מעשה דידה הו\"ל הזיק ולא הוזק, ולכן חייב. והנה הרמב\"ם (פ\"ד מהל' חובל הלי\"ז) פסק וז\"ל המזיק אשתו בתשמיש המטה חייב בנזקיה עכ\"ל. וצ\"ע דלפי שיטתו הנ\"ל כשהזיקה שלא בכוונה צ\"ל פטור שהרי הוא ברשות. עוד צ\"ע כי בפ\"א מהל' חובל (הלט\"ז) גם הרמב\"ם חילק בין היזק להוזק וז\"ל היו שניהם ברשות או שניהם שלא ברשות והוזקו זה בזה שניהם פטורים עכ\"ל, ומשמע שדוקא בהוזקו פטורים ואילו בהזיקו זה את זה חייבים.",
            "ונראה לפרש את דברי הרמב\"ם ולחלק בין אדם המזיק לבין אדם החובל. באדם המזיק ממון חבירו מחלק הרמב\"ם בין הזיקו בכוונה שחייבים לבין הזיקו שלא בכוונה שפטורים. מאידך בחובל מחלק הרמב\"ם בין הזיקו זה לזה שחייבים לבין כשהוזקו זה בזה שפטורים. ויש לפרש את החילוק ע\"פ יסודו של הגר\"ח זצ\"ל שבחובל המחייב הוא רשעות הגברא והעבירה שהחובל עשה, ואילו במזיק ממון המחייב אינו העבירה אלא שהוא חיוב ממון בפני עצמו. ולכן בחבלה אם חבל לבדו והזיק בלי פעולה מצד הניזק הרי עשה מעשה העבירה דחבלה וחייב גם כשהוא ברשות. מאידך כשיש רשות וכשהוזקו זה בזה בחבלה שניהם פטורים, כי בהוזקו ברשות חסר מעשה העבירה של החובל. מאידך במזיק ממון אין העבירה המחייבת, ובכן החילוק הוא בין כוונה לשלא בכוונה. בכוונה יש מעשה מזיק המחייב ואילו שלא בכוונה חסרון השמירה מחייב. וי\"ל דרשות פוטרת מחובת השמירה אך אינה פוטרת מחיוב מעשה מזיק, ואכמ\"ל<sup>52)</sup><i class=\"footnote\">והמזיק אשתו בתשמיש המטה משלם מפני שהזיקה במעשה, כדין החובל ברשות. ועוד עיין בשיעורים לתחילת המסכת (דף ב.).</i>.",
            "<b>תוס' ד\"ה בעבד כנעני שלו.</b> התוס' הביאו ב' דיעות אם הרב משלם ריפוי לעבדו. וי\"ל דפליגי בביאור הדין שהקוטע יד עבדו של חבירו נותן שבתו לרבו והרפואה לעבד דבעי לאיסתויי ביה (גיטין דף יב:) - האם העבד כנעני עצמו מחייב את תשלומי החבלה, והרב זוכה בתשלומין ממנו, חוץ מרפואתו דמשלמים לעבד דבעי לאיסתויי ביה, ונכלל בזה גם עבד כנעני שלו, או\"ד שהרב עצמו הוא המחייב בתשלומי חבלת עבדו, וכשקיטע יד עבד חברו זוכה העבד בדמי הריפוי מהרב כדי שיתרפא דבעי לאיסתויי ביה, ולכן אם הרב חבל בעבד שלו אין מחייב דתשלומין והרב פטור אף מריפוי.",
            "א\"נ י\"ל דבשאר ד' הדברים לכ\"ע הרב הוא המחייב. אלא דפליגי בריפוי האם הוא חובת ממון וא\"כ הרב הוי המחייב, או\"ד שהוא חובת רפואה וא\"כ המחייב הוא העבד שזקוק לריפוי."
        ],
        [
            "<b>גמ'. איתיביה החובל בעבד עברי כו'.</b> יעויין לעיל (דף פו.) דפליגי אביי ורבא בקוטע יד ע\"ע של חבירו. ובתוס' שם (ד\"ה רבא) איכא ב' גירסאות בשיטת רבא. גירסת התוס' היא שהכל לרב, ומאידך גירסת הרי\"ף היא שהכל לעבד. ולגירסת התוס' שהכל לרב ניחא, שכשאחרים חבלו בעבדו משלמים לרב את השבת, ולפיכך כשחבל הרב בעבד שלו פטור מלשלם, כי שבת דעבדו לרב. אך צ\"ע לגירסת הרי\"ף שהכל לעבד, שהרי כשאחרים חבלו בעבד דמי השבת לעבד, וא\"כ קשה למה כשהרב חבל בעבדו פטור משבת.",
            "ונראה דיש לחלק בין הרב שחבל בעבדו לבין אחרים שחבלו בעבד. דכשהרב עצמו חבל בעבדו, חסר עצם המחייב דביטול מלאכה ושבת, שהרי עיקר הקנין במלאכת העבד שייך לרב. מאידך כשאחרים חבלו בעבד והיה ביטול מלאכה וחל המחייב של שבת, חייבים לשלם שבת אלא שמשלמים אותה לעבד שהוא הנחבל, ויש לו זכות בתשלומי השבת מדין הנחבל.",
            "ולפי\"ז קשה מהסוגיא דהכא על הרי\"ף. דהוכיח הש\"ס הכא מהדין שהרב שחבל בעבדו פטור משבת שאם אחרים חבלו בבת שהאב זוכה בשבתה. ולהרי\"ף לכאורה אין מכאן ראייה, דיש לחלק בבת כמו בעבד, וכמו שהרב עצמו שחבל בעבדו פטור משבת ומ\"מ כשאחרים חבלו בעבד משלמין השבת לעבד, ה\"נ בבת, י\"ל שאם האב חבל בבתו פטור משבת ומ\"מ אם אחרים חבלו בה חייבין לשלם את השבת להבת ולא להאב.",
            "ונראה דשאני עבד מבת, דיש לרב קנין בגוף העבד למלאכתו וכדאיתא במס' קידושין (דף טז.) עבד עברי גופו קנוי. מאידך בבת אין לאב קנין בגופה למלאכתה ורק יש לו זכות לגבות ממנה את דמי מעשה ידיה. ולפיכך כשהרב חבל בעבדו חסר עיקר המחייב של ביטול מלאכה דהא יש לרב קנין בגוף העבד למלאכה. אבל כשחבלו אחרים בעבד, כיון דאיכא המחייב של ביטול מלאכה חייבין לשלם, אך משלמים את הדמים לעבד כי גופו נחבל, ואין לרב שום זכות לקחת את התשלומין ממנו. מאידך בבת יש לאב זכות לגבות את התשלומין ממנה מדין שבח נעורים לאביה. ומשו\"ה אין נפק\"מ בין אם האב עצמו חבל בה לבין אם אחרים חבלו בה, דבכל אופן השבת לאביה כיון דזוכה בתשלומין ממנה.",
            "ברם קשה לפי\"ז מהי ראיית הגמרא מהחובל בעבדו שפטור לענין זכיית האב בדמי השבת דבתו. דזכות הרב בשבת העבד הוא משום שיש לו קנין בגופו, וזה לא שייך בבת.",
            "ונראה שעיקר ספיקת הגמרא לענין זכיית האב בשבת הבת הוא אם המחייב של תשלומי שבת חל מדין תשלומי הפסד ונזקי ממון דעלמא או מדין איסור חובל, והתשלומין הם חלות עונש וכפרה. דאם התשלומין הם תחת הפסד ונזק, האב זוכה בהן מבתו מדין שבח נעורים. מאידך אם דמי השבת הם תשלומי כפרה ועונש תחת איסור החבלה אין לאב זכות גבייה בהן ואינן בגדר שבח נעורים לאביה. ולפי\"ז הגמרא הוכיחה מהחובל בעבדו שפטור משבת דהמחייב דשבת הוא הפסד ממון, ומה\"ט הרב שיש לו קנין הגוף בעבדו למלאכה אינו חייב בתשלומין כשהוא עצמו חבל בעבדו, כי הפסיד את עצמו ואין כאן המחייב של הפסד ומזיק ממון. דאילו היו הדמים חלות עונש וכפרה היה מסתבר שחייבין לשלם את דמי חבלת העבד משום העבד עצמו, ולא משום רבו. וממילא היה בדין שאם הרב חבל בעבדו שישלם לעבד הנחבל את דמי העונש וכפרת השבת. ומוכח מהדין שהרב שחבל בעבדו פטור דדמי השבת הם תשלומי הפסד ממון. ומשו\"ה בשבת הבת חל דין שבח נעורים לאביה, וכשאחרים חבלו בה האב זוכה בדמי השבת מדין שבח נעורים<sup>53)</sup><i class=\"footnote\">ע\"ע בשיעורים לעיל (דף פח:) ד\"ה שבת.</i>.",
            "<b>גמ'. לא קפיד.</b> יעויין במלחמות ה' על הרי\"ף ובמחלוקת בין הרמב\"ן ובעה\"מ בביאור סוגיין. שיטת בעה\"מ היא דלפי רב דס\"ל שיש לאב זכות רק בשבת לבדה, במקום שלא קפיד האב הוא מוחל את השבת לבתו. מאידך, לפי ר' יוחנן דס\"ל שהכל לאב האב אינו מוחל. והשיג עליו הרמב\"ן מ\"ש רב מר' יוחנן.",
            "ונראה דלבעה\"מ לפי רב, חייבין לשלם חיובי חבלה להבת אלא שיש לאב זכות לגבות את דמי השבת ממנה, וממילא גברא דלא קפיד מוחל את הזכות שיש לו לגבות. מאידך לר' יוחנן האב מחייב את כל ה' החיובים דחבלה. ולכן אינו מוחל, כי מוחל רק זכותו לגבות מבתו, ברם אינו מוחל את עצם החבלה לחובל. מאידך הרמב\"ן ס\"ל שגם לר' יוחנן הבת היא המחייבת, והאב גובה ממנה. וממילא שייכת מחילת האב על זכותו לגבות ממנה.",
            "<b>גמ'. פציעה ס\"ד.</b> לפי בעה\"מ איכא למימר דהאב מחייב את הכל רק במקום דאיכא נזק, ואז אף הצער הוי שלו. ואילו במקום דליכא נזק אין לאב זכות כלל בחבלת הבת, ואף לא בצער דידה, והצער שלה.",
            "<b>דין החובל באשת איש.</b> בחובל באשת איש קיי\"ל כריב\"ב (כתובות דף סה:) שבסתר שני שלישים שלה ושליש שלו ואילו בגלוי שליש שלה וב' שלישים שלו. ויש לחקור בגדר ההלכה - האם היא המחייבת והבעל זוכה בתשלומי שליש וב' שלישים ממנה או שגם הבעל מחייב יחד עם אשתו, כי אשתו כגופו. ויעויין במחלוקת בין הרמב\"ם והראב\"ד (פ\"ד מהל' חובל הלט\"ז). הרמב\"ם פסק שאם הבעל חבל באשתו משלם לה את הנזק את הבושת ואת הצער. והראב\"ד השיג וז\"ל למה הורו שישלם הכל הרי הוא נוטל בשל אחרים שליש או שני שלישים וכשחבל בה הוא למה ישלם הכל ואולי טעה בדבריהם שלא אמרו אלא על מה שראוי לה כו' עכ\"ל. ונראה דפליגי בב' הצדדים הנ\"ל. להראב\"ד האשה מחייבת והאיש זוכה בשליש ממנה, ולפיכך גם כשהוא חבל בה עדיין זוכה בשליש ואינו משלם לה את השליש. מאידך, להרמב\"ם כשאחר חבל בה יש מחייב א' של בעל ואשה ולכן מחלקים ביניהם את הדמים. ואילו כשחבל בה בעלה אין הוא המחייב ורק היא לבדה המחייבת ומשו\"ה חייב לשלם לה את הכל."
        ],
        [
            "<b>רש\"י ד\"ה יצא עבד שאין לו אחוה. ז\"ל עם ישראל שאין בא בקהל עכ\"ל.</b> ומהמשך הסוגיא מוכח דלר\"י משו\"ה עבד פסול לעדות שאין לו אחוה כלומר שפסול לבא בקהל כדפרש\"י. וצ\"ע שהרי פסולי קהל אחרים כמו ממזר כשרים לעדות.",
            "ונראה דבשאר פסולי קהל כמו ממזר הפסול הוא איסור חתנות אך לא חסרה להם קדושת ישראל. מאידך לעבד חסרה קדושת ישראל גמורה ומשו\"ה פסול לבוא בקהל. וחסרון קדושת ישראל דעבד פוסלתו אף להגדת עדות. ולפי\"ז ס\"ל לרש\"י דהאיסור לעבד לבא בקהל הוא משום חסרון קדושת ישראל. אך הגר\"ח זצ\"ל<sup>54)</sup><i class=\"footnote\">עיין בחידושי הגאון ר' חיים הלוי זצ\"ל על הרמב\"ם (פי\"ג מהל' איסורי ביאה הלי\"ב).</i> נקט שהאיסור לעבד לבא בקהל אינו משום חסרון בקדושת ישראל אלא משום חלות דין עבדות. דהנה שיטת הרמב\"ם שטבילה שניה דעבד דאורייתא, כמו שכתב בפי\"ג מהל' א\"ב (הלי\"ב) וז\"ל כשישתחרר העבד צריך טבילה אחרת בפני שלשה ביום שבו תגמר גירותו ויהיה כישראל ואין צריך לקבל עליו מצוות ולהודיעו עיקרי הדת שכבר הודיעוהו כשטבל לשם עבדות עכ\"ל. ולפי\"ז אחרי השחרור אך קודם הטבילה השניה, אע\"פ דהחלות שם דעבד פקע ממנו, עדיין חסרה לגברא המשוחרר קדושת ישראל גמורה דעדיין לא טבל. ונ\"מ אם קידושי אשה תופסין בו בזמן שבין השיחרור לבין הטבילה השניה או לא. ובנוגע לקידושי אשה, סבר הגר\"ח זצ\"ל שבין שיחרורו לטבילתו השניה אליבא דהרמב\"ם קידושיו קידושין. והביא ראייה לכך מדעת ר' מאיר (בגיטין דף מ') במי שכתב שטר אירוסין לשפחתו ונתן לה שהיא משוחררת ומקודשת. וצ\"ע אליבא דהרמב\"ם כיצד תפסו הקידושין הלא עדיין חסרה טבילה שניה מדאורייתא. ועכצ\"ל ששפחה אינה בת קידושין מחמת חלות שם עבדות שיש לה קודם שנשתחררה. אך משנשתחררה דפקעה חלות דין השפחות, תופסין בה קידושין. דבנוגע לקידושין ואישות די בקדושת ישראל שאינה גמורה. ויוצא מדברי הגר\"ח זצ\"ל שהאיסור לבא בקהל והפקעת הקידושין תלויים בחלות דין עבדות ולא בחסרון קדושת ישראל, ושלא כפרש\"י שלפנינו.",
            "והנה אמר הגר\"ח זצ\"ל דבנוגע למצוות עשה שהזמן גרמא פשיטא דתלוי בחסרון קדושת ישראל, ורק אחרי הטבילה השניה חייב העבד המשוחרר במצוות אלו, כשזוכה לקדושת ישראל גמורה. ובנוגע לאשה העושה מצות עשה שהזמן גרמא פליגי הרמב\"ם עם תוס' האם מברכת או לא. להרמב\"ם (פ\"ג מציצית הל\"ט) לא מברכת, אך להתוס' (ר\"ה דף לג. ד\"ה הא ר\"י) מברכת. ואמר הגר\"ח זצ\"ל שמסתבר שעבד כנעני הרוצה לקיים מצוות עשה שהזמן גרמא אינו מברך עליהן לכ\"ע, דבנוגע לאותן המצוות דינו כעכו\"ם שאינו בר קיום המצוות האלו, ושאני דינו מדין האשה. דאשה מקודשת בקדושת ישראל גמורה ולכן לפי הרבה ראשונים מברכת על מצות עשה שהזמן גרמא דבעשייתה מקיימת מצות רשות וברכתה חלה על קיום המצוה. מאידך עבד דומה לעכו\"ם במעשה\"ג שאין לו קיום מצוה כלל, ואף לא מצות רשות שאין לו קדושת ישראל גמורה ובכן אין לו לברך<sup>55)</sup><i class=\"footnote\">רבינו כאן לשיטתו שאין לעכו\"ם קיומי מצוות חוץ מז' מצוות בני נח וקרבנות וצדקה, ועבד כנעני דומה לעכו\"ם לענין מעשה\"ג שאין לו קיום מצוה ואינו מברך עליהן. ועיין בפרי מגדים או\"ח תקפ\"ט משבצות זהב ס\"ק ב' ובאשל אברהם שם סק\"ג.</i>. אכן התוס' במס' גיטין (דף מ. ד\"ה כשרבו הניח לו תפילין) מחייבים עבד כנעני לברך על מצוות עשה שהזמן גרמא כמו אשה. ומסתבר דלשיטתם אזלי, שחולקים על הרמב\"ם הנ\"ל וסוברים שהטבילה השניה אינה אלא מדרבנן. ולדעתם עבד כנעני קדוש בקדושת ישראל שלמה כמו אשה, אלא שנפטר מחובת מצוות עשה שהזמן גרמן, ובהתאם לכך יכול לקיימן בתורת מצוות רשות ומברך עליהן כשמקיים אותן.",
            "והנה יש להסתפק בדין עבד כנעני שאין לו יחוס, מהו דין יחוסו בין השיחרור לבין הטבילה השניה אליבא דהרמב\"ם. האם דין יחוסו דומה לדיני קידושין ואישות ותלוי בחלות העבדות, ומאחר שנשתחרר ואינו עבד יש לו יחוס, או\"ד שיחוסו תלוי בחסרון קדושת ישראל, וכמו דין מצוות עשה שהזמן גרמא, ולפני שטבל טבילה שניה שאין לו קדושת ישראל גמורה אין לו יחוס.",
            "וביאר הגר\"ח זצ\"ל שהדין של עבד כנעני אין לו יחוס דומה לדיני קידושין ואישות, ותלוי בחלות העבדות בלבד, ולא בחסרון קדושת ישראל. והביא ראייה לכך ממס' גיטין (מג.) וז\"ל איבעיא להו מי שחציו עבד וחציו ב\"ח שקידש בת חורין מהו וכו' ת\"ש המית מי שחציו עבד וחציו ב\"ח נותן וכו' חצי כופר ליורשיו, ואי אמרת קידושיו לאו קידושין יורשין מנא ליה עכ\"ל. ועיי\"ש בתוס' ד\"ה ואי אמרת שהקשו וז\"ל דמה תולה יורשין בקידושין, והלא בנו מן הפנויה יורשו וכו', וי\"ל דסבר הש\"ס דאם איתא דלאו בר קידושין הוא אין בנו מתייחס אחריו ולא דמי לעריות דתפסי בה קידושין לעלמא אבל האי דלאו בר קידושין הוא בשום מקום אין הבן מתייחס אחריו עכ\"ל. ומבואר מדבריהם שדין היוחסין תלוי בדין קידושין, וחלות דין אחד הוא. דמהדרשה \"שבו לכם פה עם החמור, עם הדומה לחמור\", יוצאות שתי הלכות: א) אין בני עבד מתייחסים אחר אביהם, שכן לעבד אין לו יחוס (יבמות סב א); ב) אין קידושין תופסין בעבד (קידושין סח א). ואליבא דהתוס' דין אחד הוא - שאין שום יחס לעבד - לא יחס אישות ולא יחס קרבת משפחה. ולפיכך חצי עבד חצי בן חורין דאין בו תפיסת קידושין גם אינו בר יוחסין. ומאידך בעבד המשוחרר קודם טבילה שניה, כיון דבר קידושין הוא הרי הוא גם בר יוחסין. ומבואר דיסוד ההפקעה דיוחסין הוא מחמת החלות שם של עבד וכנ\"ל<sup>56)</sup><i class=\"footnote\">יל\"ע אליבא דהרמב\"ם ולפי הגר\"ח זצ\"ל בדין ישראל שבא על שפחה משוחררת לפני הטבילה השניה שלה מה יהיה דין הולד. ויתכן שדין הולד להיות כמותה - חסרה לו קדושת ישראל גמורה, ופטור ממצוות עשה שהזמן גרמא עד שיטבול לגמור קדושתו. ולכאורה יזדקק הולד לקבל עול מצוות עליו בפני בי\"ד, ושלא כאמו המשוחררת, שהרי היא קבלה עליה עול מצוות בפני בי\"ד בטבילה הראשונה, וכדנתבאר ברמב\"ם. ברם לפי מה שמבואר בשם הגר\"ח זצ\"ל שבנוגע ליוחסין הרי היא כישראלית גמורה ולא כעכו\"ם מסתבר שדין הולד כולד ישראל ויתייחס אחר אביו, ולא יצטרך טבילה כלל, וצ\"ע.</i>. וכן בנוגע להיתר העבד בשפחה כנענית הכריע הגר\"ח זצ\"ל שתלוי בשם עבדות בלבד ומשנשתחרר אסור בשפחה כנענית אפילו קודם שטבל.",
            "<b>גמ'. אשה כו' פסולה לעדות.</b> מבואר בגמרא שאשה פסולה לעדות. והנה בפסקי הרא\"ש במס' מכות (פ\"ק סי' י\"ג - י\"ד) מביא מתשובות הראב\"ד שיש שני מיני פסולי עדות:",
            "א) הפסול לעדות גרידא;",
            "ב) המופקע מעדות לגמרי.",
            "וז\"ל הרא\"ש: והראב\"ד ז\"ל כתב בתשובותיו שכל עדות שבטלה מקצתה מחמת פסול קורבה בטלה כולה ולא פלגינן דבורא וכו' והא דאמר אדם קרוב אצל עצמו ואין משים עצמו רשע היינו דוקא כשמעיד על עצמו שאין זה עדות כלל, אלא כמי שאינו דמי, שאין אדם נקרא לעצמו עד פסול כדי שנאמר עדות שבטלה מקצתה בטלה כולה וכו' לפי שאין שם עד כלל, ומוכח כדבריו בפ\"ק דסנהדרין (דף י.) דקאמר פלוני בא על אשתי הוא ואחר מצטרפין להורגו אבל לא להורגה וכו' דאשתו כגופו ואין זה עדות כלל, הלכך פלגינן דבורא וכו' עכ\"ל. אליבא דהראב\"ד והרא\"ש המעיד על עצמו ואף המעיד על אשתו מופקעים מעדות ודינם שונה מעדים פסולים בעלמא. הכלל של עדות שבטלה מקצתה בטלה כולה שייך דוקא בפסולי עדות, אבל כשמעיד על עצמו או על אשתו ליכא מעשה הגדת עדות כלל, ומשום כך פלגינן דבוריה.",
            "לאור זה יש לעיין בפסול האשה לעדות: האם נפסלת היא בפסול עדות דעלמא כקרוב ורשע, או האם מופקעת היא לגמרי ממעשה הגדת עדות. ונפק\"מ בכת עדות שנמצאת ביניהם אשה - אם האשה יש לה שם עד פסול שאר עדי הכת יפסלו מחמתה. אבל אם אינה בגדר עדות כלל לא יפסלו שאר עדי הכת בגללה.",
            "והנה הגרעק\"א זצוק\"ל בחדושיו ליו\"ד (סי' רכ\"ח סעיף ג') פסק שאף שמתירים נדרים בקרובים עכ\"ז אשה פסולה להתרת נדרים. וז\"ל דאשה לא, דדוקא קרובים דאין הפסול בגופו דראוי לדון למי שאינו קרובו עכ\"ל, כלומר האשה אינה בת דין כלל ולפיכך מופקעת היא אף מהתרת נדרים, ואילו קרוב בר דין הוא ולפיכך פסול הוא רק לשאר משפטי התורה ולא להתרת נדרים<sup>57)</sup><i class=\"footnote\">עיין בס' רשימות שיעורים למס' שבועות ונדרים חלק א' דף קמ\"ח. וכמו שקבע הגרע\"א זצ\"ל להלכתא, כן איתא בספר החינוך סוף מצוה ת\"ו.</i>. ומוסיף וז\"ל דאשה פסולה לדון וכתב הב\"י דילפינן כן מעדות עכ\"ל, לדעתו מופקעת האשה מדין כשם שהיא מופקעת מעדות. ויוצא לפי הגרע\"א זצ\"ל אליבא דהרא\"ש שהדין של נמצא א' מהן קרוב או פסול כולן בטלין אינו חל בנוגע לעדות אשה כי אין האשה בת עדות כלל<sup>58)</sup><i class=\"footnote\">עיין בתומים (סי' ל\"ה ול\"ו) ובנתיבות המשפט סי' ל\"ו אות י'. מיהו קשה, הרי הגרע\"א זצ\"ל חילק בין קרוב שראוי לדון אחרים למי שאינו קרובו כאשה הפסולה לכל. וקשה דלפי חשבון זה יוצא שאף הפסול מחמת עבירה פסול להתרת נדרים כמו שהוא פסול לדון. והרי פסול מחמת עבירה אינו מופקע מעדות לגמרי, כי בנמצא אחד מהם פסול מחמת עבירה עדותן בטלה, וצ\"ע.</i>.",
            "ונראה שכך עולה גם מדברי התוספות במס' נדה (דף נ. ד\"ה כל). דאיתא במשנה (שם מט ב) כל הכשר לדון כשר להעיד, וכתבו התוס' וז\"ל וא\"ת והרי אשה דכשרה לדון כדכתיב בדבורה והיא שופטה את ישראל בעת ההיא וכו' ואשה פסולה להעיד כדאמרי' בפרק שבועת העדות. וי\"ל דה\"ק כל איש הכשר לדון כשר להעיד עכ\"ל. ונראה בביאור דבריהם הסתומים כי הכלל שכל הכשר לדון כשר להעיד חל דוקא בנוגע לפסולים בעלמא, דמי שפסול לעדות פסול לדין, וא\"א שהכשר לדון יהיה פסול לעדות. אכן אשה אינה פסולה לעדות אלא מופקעת מעדות לגמרי. ומשו\"ה אינה בכלל דין המשנה דמס' נדה, וראויה היא לדון אף על פי שא\"א לה להעיד.",
            "ובכך מבוארים דברי הר\"ן בגיטין (דף ב. ברי\"ף דפוס ווילנא) וז\"ל וי\"א וכו' שאף הקרובים מצטרפים לשלשה דאע\"ג דדיינים קרובים לבעל דבר פסולין בעלמא אפ\"ה הקלו להכשירן כאן וכו' ואעפ\"כ לא הכשירו שתצטרף האשה לג' משום דאשה לאו בת דין היא כלל עכ\"ל. וכוונת הר\"ן היא שהקרובים מצטרפים מדרבנן לבי\"ד של בפני נכתב ובפני נחתם בגיטין משום שבני דין בעלמא הם אלא שפסולים לשאר מילי ולא לגיטין. לעומת זאת האשה, אינה בת דין כלל. היא מופקעת מדין ועדות לגמרי, ואף לבי\"ד של קיום הגט.",
            "אולם מהרמב\"ם (עיין בפ\"ט מהל' עדות הל\"א - ג' ובפ\"ה שם הל\"ג) משמע שהוא משוה פסול הנשים לשאר פסולי העדות, ואף הדין של נמצא א' מהן קרוב או פסול עדות כולן בטלה חל בנשים. וגם ס\"ל להרמב\"ם שאשה פסולה לדון כשם שהיא פסולה לעדות וכשאר פסולים (פט\"ז מהל' עדות הל\"ו)<sup>59)</sup><i class=\"footnote\">עיין ברמב\"ם פ\"ט מהל' מלכים (הלי\"ד) שכתב וז\"ל וכן בן נח נהרג בעד אחד ועל פי קרובין אבל לא בעדות אשה ולא תדון אשה להם עכ\"ל. ומסתבר שהביאור הוא שכל הפסולים לעדות בישראל כשרים אצל בן נח, אך אשה שונה מאחר שהיא מופקעת מעדות ומדין, ולא רק פסולה, ולפיכך אינה מעידה ודנה בבני נח, וצ\"ע.</i>.",
            "<b>תוס' ד\"ה יהא עבד כשר לעדות.</b> ז\"ל תימה הא ילפינן בכל דוכתא ג\"ש דלה לה מאשה עכ\"ל. ונראה לתרץ את קושית התוס' לפי דעת הרמב\"ם, דהרמב\"ם הבחין בין פסול האשה לעדות לבין פסול העבד. להרמב\"ם אף שהאשה פסולה לעדות מ\"מ אינה מופקעת מעדות, וכמוש\"כ בהל' עדות (פ\"ט הל\"א - ג' ובפ\"ה שם הל\"ג) שפסול האשה שוה לשאר פסולי עדות, ואף הדין של נמצא א' מהן קרוב ופסול עדות כולן בטלה חל בנשים. מאידך עבד מופקע לגמרי מחלות עדות.",
            "וכך יוצא ממש\"כ הרמב\"ם בפ\"ט מהל' עדות (הל\"ד) וז\"ל העבדים פסולין לעדות מן התורה שנא' ועשיתם לו כאשר זמם לעשות לאחיו מכלל שאחיו כמוהו מה אחיו בן ברית אף העד בן ברית, ק\"ו לעכו\"ם אם עבדים שהן במקצת מצות פסולין העכו\"ם לא כ\"ש, עכ\"ל. להרמב\"ם פסול העכו\"ם נלמד מעבד, ששניהם נפסלים באותו פסול שאינם אחיו בן ברית. ופשיטא שעכו\"ם אינו בר עדות כלל, וכמוהו עבד כנעני אינו בר עדות כלל.",
            "ונראה דדברי הרמב\"ם כאן אזלי לשיטתו הנ\"ל שלעבד כנעני חסרה קדושת ישראל גמורה מדאורייתא - והוא חייב לטבול טבילה שניה מן התורה כדי לגמור את קדושתו משנשתחרר. ולפני שנשלמה קדושתו דינו לענין עדות כעכו\"ם שאינו בר עדות כלל.",
            "אבל שאני האשה מעבד כנעני. דאף שהאשה פטורה ממצוות עשה שהזמן גרמא מ\"מ קדושה היא קדושת ישראל גמורה. וזה מוכרח מהא דקדושת ישראל של וולדות נקבעת ע\"י אמם שהיא בת ישראל (עכו\"ם שבא על בת ישראל הוולד ישראל, וישראל שבא על נכרית הוולד גוי). דקדושת ישראל של הוולד אתיא מהאם. ומוכח שקדושת ישראל שלה שלמה ותקיפה - ולכן בנוגע לוולדה הולכים לפי דינה<sup>60)</sup><i class=\"footnote\">לפום ריהטא יש להשוות את דין האשה בקדושת ישראל לקדושת ישראל הדיוט בהשוואה למלך. הנה ישראל הדיוט אינו חייב בכל המצוות שבהן מחוייב מלך ישראל (כגון כתיבת ס\"ת של מלך, איסור ריבוי נשים וכדומה). ועכ\"ז בנוגע לקדושת ישראל לכאורה הדיוט שוה למלך כי שניהם נתקדשו באותה קדושת ישראל ואין הפרש ביניהם.<br>ברם אמר רבינו זצ\"ל שמסתבר שקדושה נוספת ומיוחדת אכן חלה בגברא של מלך. והראייה משאול המלך שמאחר שנמשך בשמן אמר לו שמואל (פרק י' פסוק ו'): וצלחה עליך רוח ה' והתנבית עמם ונהפכת לאיש אחר. משיחתו בשמן קידש את שאול ברוח ה' ובהתעלות רוחנית. ויוכיחו אף דברי הרמב\"ם בתיאורו את מעלת הנביא (פרק ז' מהל' יסודי התורה הל\"א): ז\"ל מיד רוח הקודש שורה עליו. ובעת שתנוח עליו הרוח תתערב נפשו במעלת המלאכים הנקראים אישים ויהפך לאיש אחר ויבין בדעתו שאינו כמות שהיה אלא שנתעלה על מעלת שאר בני אדם החכמים כמו שנאמר בשאול והתנבית עמם ונהפכת לאיש אחר עכ\"ל.<br>והוסיף רבינו זצ\"ל שבדרך זו אפשר אף להבין את דברי הרמב\"ם בנוגע לכתר תורה (פרק ג' מהל' ת\"ת הל\"א) וז\"ל בשלשה כתרים נכתרו ישראל. כתר תורה וכתר כהונה וכתר מלכות. כתר כהונה זכה בו אהרן וכו'. כתר מלכות זכה בו דוד וכו'. כתר תורה הרי מונח ועומד ומוכן לכל ישראל וכו' כל מי שירצה יבא ויטול. שמא תאמר שאותם הכתרים גדולים מכתר תורה הרי הוא אומר בי מלכים ימלוכו ורוזנים יחוקקו צדק בי שרים ישורו. הא למדת שכתר תורה גדול משניהם עכ\"ל. ועלינו להבין את הצד השוה שבין שלשת הכתרים האלה ובמה גדול כתר התורה מהאחרים.<br>ודומה שהתכוון הרמב\"ם במילת \"כתר\" לקדושה מיוחדת ונוספת שחלה בכל א' משלשת האנשים האלה. כהונה בודאי מהוה חלות קדושה מיוחדת ונוספת בגברא, וכדמבואר מפסוקים רבים שבתורה ובמצוות \"וקדשתו\" ו\"ולא יחלל\" המזהירות בשמירת קדושת כהונה. אהרן ובניו נמשחו בשמן המשחה שקידשם ולזרעם לעולם בקדושת הגוף מיוחדת. אף מלך נתקדש בקודשה אישית מיוחדת וכנ\"ל. חלות קדושה מיוחדת ונוספת נקראת \"כתר\".<br>אף תורה מקדשת את הגברא של ת\"ח. מצות לימוד התורה אינה מצטמצמת רק בידיעת התורה. אמנם הרמב\"ם בפרק א' - וב' מהל' ת\"ת מתאר את הבחינה הפשוטה הזו של לימוד התורה. אך בפרק ג' מתאר הרמב\"ם בחינה שנית שבת\"ת - \"כתר התורה\" - כלומר את השפעת התורה על האישיות של הת\"ח ואת חלות הקדושה שחלה בו מחמת לימוד התורה. יש כח בתורה לקדש ולטהר את האדם. והוא יותר גדול אפילו מכחו של שמן המשחה המקדש את הכהן הגדול או את המלך. כי התעלות הרוח וקדושה אישית של מי שזכה לכתר תורה גדולה יותר משל כ\"ג או משל מלך.</i>. ומשום הכי סובר הרמב\"ם שהאשה פסולה לעדות, ואינה מופקעת לגמרי מעדות, שהרי היא נתקדשה בקדושת ישראל שלימה ומהווה בת ברית גמורה.",
            "מאידך, עבד כנעני אינו בן ברית ומופקע מקדושת ישראל גמורה. כשטבל בראשונה להיות עבד כנעני לא נתקדש בקדושת ישראל גמורה כי אם בקדושת ישראל קלושה ולקויה. ולפיכך אליבא דהרמב\"ם עבד כנעני מופקע מחלות שם עדות כעכו\"ם, ואינו פסול לעדות בעלמא כאשה.",
            "ונ\"מ לענין דין נמצא א' מהכת פסול שעדות כולן בטלה. שדין זה חל רק בפסולי עדות, ולא באלו שמופקעים מעדות וכדמבואר ברא\"ש (פ\"ק מס' מכות סי' י\"ג - י\"ד). ולכן אליבא דהרמב\"ם בנמצא א' מהכת אשה עדות כולן בטלה. דכיון דאשה פסולה לעדות ואינה מופקעת מהגדת עדות, מצטרפת לכת כדי לפוסלן. מאידך בנמצא א' מהכת עכו\"ם או עבד עדות שאר העדים קיימת ולא בטלה. דכיון דעכו\"ם ועבד מופקעים לגמרי מהגדת עדות אינם מצטרפים לכת כלל, וממילא עדות שאר העדים שבכת קיימת.",
            "אמנם לולא הדרשה של מה אחיו בן ברית וכו' ומהלימוד של לה לה מאשה בלבד היה ניתן לדמות דין עבד לאשה. שעבד קדוש בקדושת ישראל שלמה כמו אשה ופסול הוא לעדות, ואינו כעכו\"ם המופקע מעדות. ברם הדרשה של מה אחיו וכו' מגלה שעבד מופקע מעדות שכן קדושת ישראל שלו רעועה ודומה לעכו\"ם, בנוגע לעדות.",
            "וכל מה שנתבאר הוא לפי דברי הרמב\"ם. אולם מהתוס' שלפנינו ומקושיתם עולה שלדעתם עבד כנעני דומה לאשה וקדוש כמותה בקדושת ישראל גמורה. ומסתבר דס\"ל כאותם הראשונים הסוברים שטבילת עבד משוחרר מדרבנן ולא מדאורייתא, דעבד כנעני קדוש בקדושה גמורה מדאורייתא משעת הטבילה הראשונה. ובכן אין לדמות עבד כנעני לעכו\"ם כי אם לאשה.",
            "<b>ב.</b><br>עיין ברמב\"ם ובראב\"ד פרק שני מהל' שופר (הל\"ב) שלפי הרמב\"ם אנדרוגינוס בריה בפני עצמו הוא ולראב\"ד אנדרוגינוס הוא חצי זכר וחצי נקבה.",
            "והנה הרמב\"ם כתב בדיני פסולי עדות (פ\"ט מעדות הל\"ג - ה') שהאנדרוגינוס והטומטום פסולים רק מספק מפני שהם ספק אשה, ואילו בחציו עבד וחציו בן חורין פסק שפסול (הל\"ה), ומשמע שהוא פסול ודאי. וקשה למה לא השיג עליו הראב\"ד שם, הרי לדעת הראב\"ד גם האנדרוגינוס הוא חצי זכר וחצי נקבה, ובכן יפסל בתורת ודאי כמו מי שחציו עבד וחציו בן חורין.",
            "ותירץ הגר\"מ זצ\"ל שלפי הרמב\"ם שאני אשה שפסולה לעדות מעבד שמופקע מעדות בתורת גוי. לכן חצי עבד וחצי בן חורין פסול ודאי, שכן הצד של חצי עבד וגוי מפקיע מן הגברא את חלות שם העדות לגמרי ואפילו מהצד של חצי בן חורין. דגויות מפקיעה חלות עדות לגמרי מהגברא. מאידך הצד של חצי אשה שבאנדרוגינוס אליבא דהראב\"ד אינו פוסל הצד של חצי זכר. אף שאשה פסולה בעצמה, אין זה אלא חסרון הכשר, ולכן אינה פוסלת את הצד השני. דלעבד וגוי חסרים קדושת ישראל, ומשום כך אף חצי עבד, הואיל וחסרה לו קדושת ישראל שלמה, פסול ודאי הוא. לעומת זה, אשה קדושה בקדושת ישראל שלמה אלא שאינה ראויה להעיד מדין חסרון הכשר, ולא כמופקע. ולכן לראב\"ד, חצי אשה מהוה ספק פסול בלבד, ולא פסול ודאי כחצי עבד."
        ],
        [
            "<b>גמ'. ר' יוחנן אמר.</b> כשמת האב בחיי הבן קנה הלוקח אפילו אליבא דר' יוחנן דס\"ל דקנין פירות כקנין הגוף דמי. וצ\"ע איך קונה הלוקח, הא בשעת הקנין מהבן לא חל הקנין, שהרי לאב יש קנין פירות המעכב את הבן מלמכור. ועיין ברמב\"ן לב\"ב (קלו ב) שכ' וז\"ל הקשה כאן הרב ר' יוסף הלוי ז\"ל לר' יוחנן דאמר קנין פירות כקנין הגוף דמי אמאי קני לוקח לכי מאית האב בחיי הבן והא אין אדם מקנה לחבירו דבר שלא בא לעולם כלומר שלא בא לידו. ותו קשיא ליה הא דאוקימנא לעיל גופא קני מהיום ופירא לאחר מיתה, וב' קושיות אלו מתרצות זו את זו דאפילו דאמר קנין פירות כקנין הגוף דמי ברא נמי אית ליה קנין הגוף ומיהו מיתלא תלי וקאי כי מאית אב בחיי הבן איגלי דמההיא שעתא קנייה ומה מכר לו ראשון לב' כל זכות שתבוא לידו דהא אגידא ביה מעיקרא, וכי לא באה לידו אותו זכות שמת בחיי האב פקע קניניה לגבי לוקח דלאו יורש דידיה הוא עכ\"ל.",
            "ובביאור הרמב\"ן נראה שמי שיש לו קנין הגוף הוי בעלים להקנות ולפיכך בדין הוא שהבן היה יכול למכור. אלא שיש תנאי מיוחד בקנינים דליכא חלות קנין גמור בלי מסירת זכות תשמיש בחפצא הקנוי. והראייה לזה מדיון הגמרא בנדרים (דף מח:) האם קני ע\"מ להקנות קונה או לא, דמאחר שאינו קונה בנוגע לשאר תשמישין אלא כדי שיכול להקנות י\"ל שהקנין אינו חל וע\"ש. ובדומה לכך בנוגע לבן, אם לבסוף קונה את הפירות חל קנין הגוף שלו למפרע כקנין גמור עם כח הבעלים להקנות. אך בלי קנין פירות לבסוף אין קנין הגוף שלו חל כקנין גמור. ומשום הכי אם מת הבן בחיי האב, דמעולם לא הגיע קנין פירות ותשמישין לידי הבן, עצם קנין הגוף שלו נחלש ולפיכך אין ממכרו ממכר. מאידך אם מת האב בחיי הבן, דלבסוף מגיע לידי הבן קנין הפירות ותשמישין, אז חל קנין הגוף של הבן כקנין גמור בחיי אביו למפרע וממכרו ממכר.",
            "ויוצא שקנין הגוף של הבן מיתלא תלוי בקנין הפירות. שאם קונה את הפירות לבסוף אז למפרע יש לו גם את קנין הגוף כקנין שלם, והלוקח שלקח ממנו את הגוף קונה את הפירות ממילא, דאע\"פ שהפירות לא היו של הבן בשעת המכירה כשמכרם בחיי האב, מ\"מ מאחר שהמכירה חלה לקנין הגוף אף קנין הפירות נקנה ממילא ללוקח כשמת האב מעין דין ארעי אשבח, כי קנין הפירות שייך ממילא לבעל קנין הגוף. וגם הבן שקנה את הגוף מחיים קונה את הפירות כשמת האב ממילא בלי הקנאה מפורשת, כי קנין הפירות שייך מעצמו וממילא לבעל קנין הגוף והוא מעין דין ארעי אשבח, וה\"ה להלוקח.",
            "ועיין בתוס' למס' יבמות (דף לו: ד\"ה ור' יוחנן כו') שכ' וז\"ל וא\"ת לר' יוחנן אפילו לא מת הבן בחיי האב נמי לא ליקני דהוי כמו מה שאירש מאבא מכור לך כיון דאלים קנין פירות כקנין הגוף, וי\"ל דלגבי הכי לא אלים קנין פירות לבטל לגמרי קנין הגוף דבן וכיון דלבסוף אתיא שדה לידי דבן חשיב מכר עכ\"ל. ונראה דאפשר להבין את דברי התוס' כפי פירוש הרמב\"ן. א\"נ איכא למימר שסוברים שאינו כמוכר לאח\"ז דבר שאינו שלו דלא קני, אלא כמוכר דבר שאינו ברשותו לאח\"ז דקני לכשיהיה ברשותו<sup>61)</sup><i class=\"footnote\">עיין בשיטה מקובצת לעיל (דף לג: ד\"ה ולר\"ע) בשם הרא\"ש והרמ\"ה שסוברים שהקנין הזה מועיל.</i>. ואינו דומה דין דבר שאינו שלו לדין דבר שאינו ברשותו, כי בדבר שאינו שלו אינו יכול לעשות מעשה הקדשה והקנאה כלל. מאידך בדבר שאינו ברשותו יכול לעשות מעשה הקדשה והקנאה אלא שאין ההקדשה וההקנאה חלין כל זמן שהדבר אינו ברשותו, אך חלין לכשיבוא לרשותו. וה\"ה כאן שקנין הבן שיש לו גוף בלי פירות נחשב לדבר שאינו ברשותו, ולפיכך אם מכר הבן לאחר מיתת האב לכשיבוא לרשותו המכר חל.",
            "והנה אמרנו שלבן יש רק קנין הגוף בלבד וכשמת האב בחיי הבן זוכה הבן בפירות ממילא בלי הקנאת האב. אמנם יש לפרש את זכות הבן למכור את הפירות לכשימות בע\"א. דאיכא למימר דגם עכשיו בחיי האב יש לבן קנין פירות לאחר זמן, דהיינו שבשעת כתיבת הנכסים קנה הבן קנין פירות בשביל הזמן דלאחר מיתת האב. ואת הקנין הזה יכול למכור, ולכן אינו הקנאת דבר שלא בא לעולם<sup>62)</sup><i class=\"footnote\">עיין בשו\"ת הגרע\"א זצ\"ל (ח\"ב סי' פ\"ח) שכ\"כ ופליג עם הבית מאיר הסובר כמהלך הראשון שבשיעורים שאין לבן קנין פירות כלל בחיי האב.</i>.",
            "<b>ב.</b><br>והנה במקום שלא מכר הבן ומת הבן בחיי האב כתב הרשב\"ם בב\"ב (דף קלו: ד\"ה לא קנה לוקח) וז\"ל ומיהו אם לא מכרן הבן בחיי האב היה מודה ר' יוחנן שאע\"פ שמת הבן ואח\"כ מת האב אפילו הכי יורשי הבן יורשין את מתנתו ולא יורשי האב, אבל גבי מכירה הרי סילק נפשו משעת מכירה וגם לא בא לידו שיוכל הלוקח לזכות מכחו עכ\"ל. שיטת הרשב\"ם היא שאם לא מכר הבן יורשיו זוכים בקנין הגוף ובקנין הפירות, ורק כשמכר הבן הוא דאיבד כל זכויותיו והממון שייך ליורשי האב ולא ליורשי הבן. ועיי\"ש ברמב\"ן שתמה ע\"ז, וסובר שגם באופן שמכר הבן ומת בחיי האב שהמכר לא חל, מ\"מ לא איבד הבן את זכויותיו ומורישן ליורשיו שקונים את הגוף ואת הפירות במיתת האב. והנה בין לרשב\"ם ובין לרמב\"ן אע\"פ שאין לבן כח הקנאה בחיי האב מ\"מ יש לו כח ירושה. ובביאור ההבדל שבין הקנאה לירושה נראה דשאני ירושה דאינה חלה כהקנאה מדעת אלא שחלה ממילא בשעת מיתה. ולפיכך אע\"פ שאין לבן קנין גמור כדי להקנות מדעת, מ\"מ יש לו קנין קלוש, וכשמת הירושה חלה מעצמה להוריש את קנין הבן ליורשיו. ודמיון לכך נמצא בדין ממון הגזול, דאע\"פ שהנגזל אינו יכול להקנותו מכיון דאינו ברשותו (לעיל דף סח:), מ\"מ יכול להורישו ליורשיו, כי קנינו נחלש מחמת הגזילה ולכן אין לו כח בעלים להקנותו מדעת, ומ\"מ ירושה חלה מפני שחלה מעצמה בלי דעת מקנה.",
            "כתב השיטה מקובצת לב\"ב (שם) בשם תוס' הרא\"ש וז\"ל מה שפירש הרשב\"ם ז\"ל דאם לא מכר הבן בחיי האב ומת הבן בחיי האב דבניו יורשים יפה פירש דלא דמי ללוקח דבחייו לא קנה לוקח דקנין פירות כקנין הגוף דמי ובקבר אינו זוכה להקנות ללוקח אבל בניו יורשים אותו שבמיתת אבי אביהם נפלו הנכסים לפני אביהם שקנאם בקבר וממילא תיפול ירושתו לבניו וראייה לדבר ממוכר שדהו ומת חוזרת לו ביובל ומנחילה לבניו. ומיהו לאו ראייה גמורה היא דקא משני התם כשכבר היה הגוף בידו של אביו ולהכי אלים כחו להורישו לבניו אבל הכא לא בא ליד הבן מעולם עכ\"ל.",
            "ובביאור השקלא וטריא בתוס' הרא\"ש נראה דהנה איתא בגמרא ב\"מ (דף קט.) דבמוכר שדה בזמן שיובל נוהג זביני מעליא הוא ויובל אפקעתה דמלכא הוא. ולכאורה משמע דהוי' מכירה עולמית אלא שבא יובל ומפקיע את המכירה. אך באמת דבר זה שנוי במחלוקת בין הרמב\"ם לבין הראב\"ד. דעיין ברמב\"ם (פכ\"ג מהל' מכירה הל\"ו כפי פירוש המגיד משנה) שהשוה הקונה לזמן קצוב לקונה בזמן שיובל נוהג וז\"ל הקונה לזמן קצוב הוא בונה והורס ועושה בכל זמנו הקצוב כמו שעושה הקונה קנין עולם לעולם עכ\"ל. ועליו השיג הראב\"ד ז\"ל איני מוצא מוכר לזמן קצוב שיבנה ושיהרוס כו' עכ\"ל, הראב\"ד הבחין בין המוכר לזמן קצוב לבין המוכר בזמן שהיובל נוהג<sup>63)</sup><i class=\"footnote\">רבינו זצ\"ל הולך כאן לפי תחילת דברי הראב\"ד, ברם בסוף ההשגה כתב הראב\"ד בדרך אפשר שיש מכירה לזמן הדומה ליובל, ע\"ש.</i>. ולכאורה בזה פליגי - דלהראב\"ד המכירה ביובל הוי' מכירה לעולם ויובל בא ומפקיעה אח\"כ, ולכן אינה דומה למכירה לזמן. מאידך לרמב\"ם אף ביובל עצם המכירה חלה רק לזמן קצוב עד שנת היובל ולכן שוה דינה לדין המוכר לזמן.",
            "ובכן אם ננקוט שמכירה ביובל מכירה עולמית היא ויובל הוי חלות מפקיע, צ\"ע למה כשמת המוכר לפני היובל חוזר השדה ליורשי המוכר. וע\"כ מבאר הרא\"ש שהוא מדין משמוש נחלה, שיובל מחזיר את השדה למוכר בקבר וע\"י כח משמוש נחלה מורישו בקבר ליורשיו. וס\"ל להרא\"ש דה\"ה בכתב נכסיו לבנו, שאם מת הבן ואח\"כ מת האב, הבן יורשו בקבר כדי להנחילו ליורשיו. ובביאור ההשוואה הזאת נראה דס\"ל להרא\"ש שדין ירושה בקבר חל היכא דהקנין חל מאליו כמו בירושה או בחזרת שדה ביובל. ירושה דעלמא חלה בלי הקנאה ומעשה קנין, ומשו\"ה חל בה דין משמוש נחלה. וכשמת המוריש, היורש קונה את הירושה בקבר ומנחילה ליורשיו מדין משמוש נחלה. וה\"ה ביובל שהשדה שנמכר חוזר לידי המוכרו מאליו בלי מעשה קנין, ולכן יכול המת לקנותו בקבר ולהורישו לבניו מדין משמוש נחלה. וה\"ה בנידון דידן בכותב נכסיו לבנו, שקנין הפירות חל מאליו לבן כשהאב מת ופקע המעכב שיש לאב של קנין הפירות כקנין הגוף. ומחמת קנין הגוף שיש לבן קונה הוא את קנין הפירות שהיה לאב מאליו בלי מעשה קנין. ומשום כך הבן קונה את קנין הפירות של האב גם בקבר ומורישו ליורשיו מדין משמוש נחלה. והרא\"ש מסיק שאין מיובל ראייה גמורה מאחר שמכירה ביובל אינה מכירה לעולם (כראב\"ד) אלא מכירה לזמן (כרמב\"ם). ויש למוכר שדה בזמן שיובל נוהג זכות בשדה שתחזור אליו ביובל, ומוריש את הזכות הזאת לבניו, ולפיכך השדה חוזרת להם ביובל, וא\"כ אין מזה ראייה לכתב נכסיו לבנו.",
            "ברם עדיין יל\"ע בדברי הרא\"ש, דמדוע לא פירש כמו הרמב\"ן והרשב\"ם. וצ\"ל דלפי הרא\"ש קנין הגוף בלי קנין פירות אינו חשוב כלום, והוי כאילו הבן אינו בעלים כלל כל זמן שיש לאב קנין הפירות. אך אם מת האב בחיי הבן יש לבן קנין גמור בנכסים למפרע וכמש\"כ הרמב\"ן בשם הר\"י מגא\"ש הנ\"ל. ואילו כשהבן מת לפני מיתת האב הוי כאלו נתברר שמעולם לא קנה הבן כלום ולא נחשב שלו להוריש ליורשיו. ומשו\"ה הוכרח הרא\"ש לפרש דזוכה הבן בקבר מאליו ומוריש ליורשיו מדין משמוש נחלה. וחולקים עליו הרשב\"ם והרמב\"ן וס\"ל שקנין הפירות דהאב אינו מבטל לגמרי את קנין הגוף של הבן אלא שמחלישו אבל עדיין נקרא שלו. ולפיכך יכול הבן להוריש את השדה שלו ליורשיו אע\"פ שאינו בעלים גמורים כדי להקנותו.",
            "והנה בריטב\"א לב\"ב (שם) מובאת מחלוקת בין הראשונים כשמת הבן בחיי האב אחר שמכר ואח\"כ מת האב, ויש לו לבן בן בשעת מיתת האב. י\"א דבן הבן עומד במקום הבן לזכות ולהעמיד את המקח ברשות הלוקח, וי\"א שלא קנה הלוקח ובן הבן קונה לעצמו ומוציא מיד הלוקח. ואפשר ששתי הדיעות ס\"ל כהרמב\"ן, אלא דפליגי אם חל המכר רק כשמת האב בחיי הבן, שאז יש לבן עצמו קנין הפירות ולפיכך המכירה חלה למפרע, או\"ד שבכל אופן שיש קנין פירות למי שבא מכח הבן ואף לבן הבן אמרינן שהמכירה חלה למפרע והלוקח קנה.",
            "ועוד יש לפרש דתלוי במחלוקת הרמב\"ן עם הרא\"ש. דלפי הרמב\"ן הבן אינו בעלים גמורים ואינו יכול להקנות אלא להוריש את הגוף לבן הבן, וזכיית בן הבן בפירות לא בא מהבן, ולכן אינה מועלת לבן למפרע, ולפיכך המכר בטל. מאידך להרא\"ש יש חלות משמוש נחלה בפירות, והבן בקבר מוריש לבן הבן את הגוף וגם את הפירות שיש לו לבן בקבר, ומאחר שיש לבן עצמו בקבר קנין גמור לגוף ולפירות הוי בעלים למפרע להקנות השדה ללוקח.",
            "<b>תוס' ד\"ה הכי.</b> ז\"ל דר' יוחנן סבר דמההיא לא ילפינן דגזיה\"כ היתה ושאר אמוראי סברי דמהתם ילפינן בכל חלוקת ירושה דאין מחזירין ביובל אע\"ג דלקוחות הן עכ\"ל.",
            "<b>א.</b><br>ביאור דבריהם דלר\"י חלוקת אחים מהווה חלות הקנאה פשוטה ואינה דומה לחלוקת ארץ ישראל בימי יהושע. ולפיכך ס\"ל לר\"י דמחזירין זה לזה ביובל כבכל מכירות שדות דעלמא. ואילו שמואל ושאר האמוראים ס\"ל שיש בחלוקת אחים חלות דין ירושה בנוסף לחלות דין קנין. ומכיון שאין חלוקת אחים כמכירה פשוטה דעלמא אלא דהוי' גם חלות דין ירושה משו\"ה הדין דחזרה ביובל אינו חל.",
            "ועיין בתוס' במס' גיטין (דף מח. ד\"ה אי לאו כו') דעמדו על אותה הקושיא שבתוס' דהכא ותירצו וז\"ל ועוי\"ל דדוקא ר' יוחנן אית ליה דמחזירין זה לזה ביובל אבל שאר אמוראי סברי אע\"ג דלקוחות הן אין מחזירין דמכר הוא דאמר רחמנא דליהדר ירושה ומתנה לא עכ\"ל. ובפשטות הוא אותו התירוץ שכתבו התוס' דידן שיש בחלוקת אחים אף חלות דין ירושה.",
            "והנה ביארנו לפי התוס' דר\"י ושמואל פליגי בהגדרת חלוקת אחין. דלר\"י מהווה חלות קנין דעלמא ולשמואל בנוסף להקנאה יש בחלוקת אחין גם חלות ירושה. ועוי\"ל דלכ\"ע חלות דין ירושה חלה אלא דפליגי בדין היובל, דאליבא דר\"י אע\"פ דהוי' חלות של ירושה ומקרי שדה אחוזה, וכמו שכתבו התוס' בסוף דבריהם שם בגיטין וז\"ל כיון דתחת זו תחזור לו אחרת לא קרינן בה שדה מקנה אלא שדה אחוזה עכ\"ל, כלומר שאף אליבא דר' יוחנן יש חלות ירושה, מ\"מ מאחר דהוי' גם חלות הקנאה שחלה ע\"פ דעת מקנה חוזרת ביובל. ואילו אליבא דשמואל מאחר דהוי חלות דין ירושה הדין של חזרה ביובל אינו חל. ויוצא שבזה פליגי: לר\"י דין החזרה ביובל תלוי במעשה הקנין ואילו לשמואל דין החזרה ביובל תלוי בחלות השם של הקנין ומאחר דהוי חלות שם של ירושה אינו חוזר ביובל.",
            "<b>ב.</b><br>ענין האחין שחלקו אם דינם כלקוחות או כיורשין הוא דיון גדול בכל הש\"ס, עיין במס' ביצה (לז:), בגיטין (מח.), בבכורות (נב:) ובמקומות אחרים. והנה בגמרא ביצה (שם) מבואר שאם יש ברירה האחין שחלקו הן כיורשין ואם אין ברירה הן כלקוחות. ונראה לבאר את המחלוקת בא' משני אופנים.",
            "א) איכא למימר דפליגי אם חל שם ירושה בחלוקת אחים. מ\"ד דס\"ל שהאחין שחלקו כיורשים הן ס\"ל דחל חלות שם ירושה בחלוקתם. ואילו אליבא דמ\"ד שהאחים שחלקו כלקוחות הן הירושה נגמרת במיתת האב וחלוקת האחים אינו אלא קנין ממון בעלמא. ומחלוקת זו תלויה באי יש ברירה או אין ברירה. דאם יש ברירה חל שם ירושה בעצם החלוקה וכל חלק וחלק המגיע לידי כל אח ואח הוי חלקו בירושה, ואילו אם אין ברירה אין כאן ירושה וכל אח ואח זכה בחלקו ע\"י קנין בעלמא.",
            "ב) עוד יתכן דלכ\"ע חל שם ירושה על החלקים שחולקו בשעת החלוקה, אלא דפליגי אם האחים זוכים בחלקיהם ע\"י קנין או שהחלוקה דירושה מקנה לכל אחד ואחד את חלקו בלי קנין מדין ירושה. ונפק\"מ להחזיר זה לזה ביובל, שאם זוכים האחים ע\"י קנין חל דין חזרה ביובל, אבל אם זוכים מדין ירושה בלבד אין החלקים חוזרים ביובל.",
            "והנה בב\"ב (קו:) איתא: תניא ר' יוסי אומר האחין שחלקו כיון שעלה גורל לאחד מהן קנו כולם מ\"ט אמר רבי אליעזר כתחלת ארץ ישראל, מה תחלה בגורל אף כאן בגורל, אי מה להלן בקלפי ואורים ותומים אף כאן בקלפי ואורים ותומים, אמר רב אשי בההיא הנאה דקא צייתי להדדי גמרי ומקנו להדדי עכ\"ל. והביא הרמב\"ם את הגמרא בפ\"ב מהל' שכנים (הלי\"א) וז\"ל האחין שחלקו ועשו ביניהם גורל כיון שעלה גורל לאחד מהן קנו כולן בהנייה שנעשית להם ששמעו זה מזה לדבר שהסכימו עליו גמר כל אחד מהן ומקנה לחבירו עכ\"ל. והשיג עליו הראב\"ד וז\"ל א\"א לא נתחוורו דבריו עכ\"ל. ולכאורה השגת הראב\"ד תמוהה שהרי הרמב\"ם רק העתיק את דברי הגמרא.",
            "ונראה דנקט הראב\"ד דהברייתא והגמרא נאמרו לפי שיטת מ\"ד דהאחין שחלקו יורשים הם, ומאחר שבחלוקתם חל דין ירושה אף דין גורל חל בה כבחלוקת ארץ ישראל שהיתה ירושה מאבותינו. ברם לא קיי\"ל כוותיה אלא קיי\"ל שהאחים שחלקו לקוחות הן ולכן קנין הגורל אינו חל כי החלוקה אינה אלא קנין בעלמא. ויוצא מזה שלדעת הרמב\"ם אע\"פ שהאחים שחלקו לקוחות הן חל בה שם ירושה, וממילא גם חל בה דין גורל כמו בחלוקת הארץ. ואילו להראב\"ד אין כאן חלות קנין ירושה אלא קנין דעלמא.",
            "והנה בדין האחים שחלקו שחוזרין ביובל פרש\"י בבכורות (דף נב: ד\"ה ומחזירין זה לזה) וז\"ל וחוזרין וחולקין עכ\"ל. לעומת זה פסק הרמב\"ם בפי\"א משמיטה ויובל (הל\"כ) וז\"ל האחין שחלקו כלקוחות הן ומחזירין זה לזה חלקו ביובל, לא תבטל חלוקתן מכמות שהיתה וכן הבכור והמייבם אשת אחיו מחזיר ביובל חלק שנטל ונוטל החלק שכנגדו עכ\"ל. ונראה דאזיל הרמב\"ם בזה לשיטתו, דאע\"פ שהאחין שחלקו כלקוחות הן מ\"מ חלה בחלוקתן חלות שם ירושה, ואינם כלקוחות דעלמא. לכן הגורל הראשון שקבע לכתחילה את החלקים מדין ירושה אינו בטל לעולם, וביובל האחים מחליפים זה עם זה את חלקיהם. אך עצם החלוקה הראשונה ע\"פ הגורל לחלקים שונים אינה בטלה, ורק הבעלות של כל אח ואח בחלקו נתבטלה<sup>64)</sup><i class=\"footnote\">לרמב\"ם אם אחין שחלקו יורשים הם הגורל חל רק מדין ירושה בלבד ואינו חלות קנין כלל. מאידך אם האחין שחלקו לקוחות הן הגורל חל מדין ירושה ואף מדין קנין ומשו\"ה חל דין חזרה ביובל.</i>. מאידך רש\"י בבכורות ס\"ל שאחים שחלקו כלקוחות הן ר\"ל כלקוחות דעלמא ואף הגורל הראשון והחלוקה הראשונה בטלים, משום כך האחים חוזרים ומשתתפים ביובל וחולקים חלוקה מחדש<sup>65)</sup><i class=\"footnote\">אמנם צ\"ע ברש\"י מס' ביצה (לז:) בד\"ה לקוחות הן שמשמע שם שפירש כמו הרמב\"ם.</i>.",
            "היוצא מדברינו הוא דלפי רש\"י (בבכורות) והראב\"ד האחים שחלקו הם כלקוחות דעלמא. מאידך, הרמב\"ם סובר שאף שזוכים בחלקיהם ע\"י קנין בדומה ללקוחות עכ\"ז שם ירושה נקבע לכתחילה בחלקיהם ע\"י הגורל הראשון ואינו בטל לעולם<sup>66)</sup><i class=\"footnote\">ע\"ע ברשימות שיעורים לב\"ק ח\"א (דף ט.) בענין האחין שחלקו.</i>.",
            "<b>ג.</b><br>בגמרא ב\"ב (דף קלו ב) איתא: המוכר שדהו לפירות ר' יוחנן אמר מביא וקורא ור\"ל אמר מביא ואינו קורא ע\"כ. בהסבר דין דר\"ל דמביא ואינו קורא פליגי הרשב\"ם והתוס'. כתב הרשב\"ם שמביא מדאורייתא וז\"ל מביא ואינו קורא שאינו יכול לקרות האדמה אשר נתתה לי ומיהו בהבאה חייב דכתיב אשר תביא מארצך שהרי שיעבד לו יניקת הקרקע לפירותיו עכ\"ל. והשיגו התוס' (בד\"ה מביא ואינו קורא) ז\"ל ותימא דאי קרינא ביה אדמתך קרינא ביה נמי מן האדמה אשר נתתה לי ונראה שתקנו מדרבנן להביא משום קנין פירות אבל קריאה לא כו' עכ\"ל.",
            "ונראה שלרשב\"ם ישנן שתי הלכות: א) שהפירות יהיו שלו בשעת גידולם; וב) שהקרקע תהיה שלו. הדין הראשון מעכב בהבאה והדין השני מעכב בקריאה ולא בהבאה. ולכן הקונה את הפירות בקנין פירות מביא ואינו קורא כי אף שקנה את הפירות בשעת גידולם, מ\"מ מאחר שאין גוף הקרקע שלו אינו קורא. ויש לדמותו לדין המפריש ביכורים משדהו ואח\"כ מכר שדהו, שמביא ואינו קורא (פ\"ק דביכורים מ\"ז) מפני שאינו יכול לומר האדמה אשר נתת לי ד' שהרי אין לו קרקע בשעת קריאה אע\"פ שקנה את הפירות בשעת גידולם. ולהרשב\"ם המחלוקת בין ר\"ל ור\"י היא דלר\"י הסובר דקנין פירות כקנין הגוף דמי הוא נחשב לבעל הקרקע ומביא וקורא. מאידך לר\"ל דאינו כקנין הגוף מביא ואינו קורא. אמנם אליבא דהתוס' מן התורה גם לענין הבאה צריך שיהיה לו קנין בגוף הקרקע בשעת גידול. ואינו דומה למי שמכר שדהו לאחר הפרשה שמביא מדאורייתא מכיון שהיתה לו קרקע בשעת גידול הפירות, ואילו בציור דר\"ל לא היתה לו קנין בגוף הקרקע בשעת גידול הפירות ולכן אינו מביא ביכורים מן התורה.",
            "הרמב\"ם פסק כר\"ל בפ\"ד מהל' ביכורים (הל\"ו) ז\"ל המוכר שדהו לפירות הלוקח מביא ואינו קורא שקנין פירות אינו כקנין הגוף אבל מביא אדם מנכסי אשתו ביכורים וקורא אע\"פ שאין לו גוף הקרקע שנא' אשר נתן לך ד' אלקיך ולביתך עכ\"ל. מסתימת לשונו משמע קצת שסובר כהרשב\"ם שמביא ואינו קורא מדאורייתא. וגם ממה שהבחין בין זה לבין בעל בנכסי אשתו שמביא וקורא מדאורייתא משמע שגם בקנין פירות דעלמא מצות ההבאה היא מצוה מדאורייתא.",
            "ועיין ברמב\"ם (פ\"ב מהל' ביכורים הלי\"ב) שפסק ז\"ל האריסין והחכירין כו' והגזלנין אינן מביאין בכורים ואפילו נתייאשו הבעלים שנא' בכורי אדמתך עכ\"ל. והקשה הגר\"ח זצ\"ל שהרי לאריס יש קנין פירות וא\"כ למה פסק הרמב\"ם שאינו מביא ומ\"ש מהלוקח שדה לפירות שמביא ביכורים. וכן הקשה מהקונה אילן בתוך שדה חבירו שאינו מביא לפי שאין לו קרקע (שם הלי\"ג) והרי יש לו קנין פירות ולמה אינו מביא.",
            "ותירץ הגר\"ח זצ\"ל שיש שני מיני קנין פירות: א) כשקונה את גוף הקרקע לפירותיה; וב) כשקונה קנין פירות לבדו אבל לא קונה את הגוף לפירות. כשהלוקח קונה את הגוף לפירות מביא ביכורים. מאידך אם יש לאדם קנין פירות בלי קנין בגוף הקרקע אינו מביא כלל. ולפיכך האריס החוכר והקונה אילן אינם מביאים ביכורים דאע\"פ שיש להם קנין פירות מ\"מ אין להם קנין בגוף הקרקע לפירותיה ולפיכך אינם מביאים. ברם הלוקח שדה לפירותיה קונה את גוף השדה לפירות ומאחר שקנינו בפירות הוא בגוף הקרקע לפיכך מביא ואינו קורא.",
            "ואמר הגר\"ח זצ\"ל שחילוק זה נמצא בהלכות הרמב\"ם (פכ\"ג מהל' מכירה הל\"ח) שפרט שני אופני קנין פירות, וז\"ל ומה הפרש יש בין הקונה שדה זו לפירותיה ובין השוכר שדה מחבירו, שהקונה שדה לפירותיה יש לו לנטעה או לזרעה כל זמן שירצה או להובירה, והשוכר אינו כן כמו שיתבאר בענין שכירות, ואין השוכר רשאי להשכיר אבל הקונה מקנה לאחרים כל מה שקנה עכ\"ל. וקבע הגר\"ח זצ\"ל לפי הרמב\"ם שההבדל בין הקונה שדה לפירות ובין השוכר הוא שהקונה שדה לפירות קונה את גוף השדה לפירותיה ויש לו קנין גוף לפירות בגוף השדה עצמה ואילו השוכר אינו קונה את הגוף לפירות ורק קונה את קנין הפירות בעצמו בלי קנין גוף כלל, ומשו\"ה קנין השוכר מוגבל יותר מהקונה שדה לפירותיה. עוד כתב הרמב\"ם (הל\"א) וז\"ל מקנה אדם הגוף לפירותיו כו' ואין זה מקנה דבר שלא בא לעולם שהרי הגוף מצוי ומקנה לפירות הא למה זה דומה לשוכר בית או שדה לחבירו שלא הקנה לו הגוף אלא הנאת הגוף עכ\"ל. ונראה שכוונת הרמב\"ם היא לומר דשוכר שאין לו קנין הגוף אינו קונה את הגוף לפירות ורק את עצם קנין הפירות עצמו והנאתו, וכמו שחל לשוכר קנין פירות בעצמו, ה\"ה שחל קנין גוף לפירות. אבל שני קנינים שונים הם - כי השוכר קונה רק את קנין הפירות בלבד ולא את גוף הקרקע, ואילו הקונה גוף הקרקע לפירותיו קונה את גוף הקרקע עצמה בשביל הפירות. וממשיך הרמב\"ם (שם הל\"ה - ו) וז\"ל המוכר גוף הקרקע לזמן קצוב הרי זה מכירה ומשתמש הלוקח בגוף כחפצו ואוכל הפירות כל זמן המכירה ובסוף תחזור לבעליה. ומה הפרש יש בין המוכר קרקע לזמן קצוב ובין המקנה אותה לפירותיה, שהקונה לפירות אינו יכול לשנות צורת הקרקע ולא יבנה ולא יהרוס אבל הקונה לזמן קצוב הוא בונה והורס ועושה בכל זמנו הקצוב כמו שעושה הקונה קנין עולם לעולם עכ\"ל. הרמב\"ם הבחין בין המוכר לזמן קצוב לבין המקנה שדה לפירות. בשניהם הקונה קנה קנין בגוף הקרקע אלא שבקנין לזמן יש לקונה רשות לשנות ולהרוס את גוף הקרקע לכל דבר שרוצה כי יש לו קנין הגוף, והוא מוגבל רק לגבי זמן אבל לא בנוגע לדברים אחרים. ואילו בקונה גוף לפירות הרי גוף הקרקע קנוי לו לפירות בלבד אבל לא לדברים אחרים, ולכן אסור לו לשנות את הקרקע ולהרסה.",
            "ועל פי היסוד של הגר\"ח זצ\"ל נראה שהמחלוקת בין ר\"י ור\"ל אי קנין הפירות כקנין הגוף דמי או לא קיימת רק בקנין הגוף לפירות, אבל בקנין פירות לבדו כבשוכר כ\"ע מודי דלאו כקנין הגוף דמי. ובכך אפשר להסביר את דברי התוס' ביבמות (דף לו: ד\"ה קנין פירות כו') שהקשו אליבא דר\"י דס\"ל דקנין פירות כקנין הגוף דמי למה יש צורך בתקנת אושא שהרי גם בלי התקנה בדין הוא שהבעל יוציא המקח מידי הלקוחות כי יש לו קנין הפירות שכקנין הגוף דמי. ותירצו התוס' וז\"ל קנין הגוף דאשה עדיף שאין לבעל פירות אלא מכחה ועוד דאין לבעל פירות אלא בתקנתא דרבנן עכ\"ל. ולפי\"ד הגר\"ח זצ\"ל נראה דר\"ל דשאני קנין הפירות דבעל בנכסי אשתו שאינו קנין גוף לפירות אלא קנין פירות דעלמא בלי קנין בגוף הנכסים כלל והוא מהטעמים שכתבו. ולפי' לכ\"ע לא אמרי' קנין הפירות דבעל כקנין הגוף דמי, וכמו דלא אמרינן כן בנוגע לקנין הפירות דשוכר, ומשו\"ה בעינן תקנת אושא כדי לזכות את הבעל בזכות ביטול המכירה.",
            "ובכן נמי מבואר למה המשכיר שדה לחבירו יכול למוכרו לאחר ולא אמרי' שקנין הפירות דשוכר כקנין הגוף דמי אליבא דר' יוחנן ויעכב את המשכיר מלמכור. דמכיון שאין להשוכר קנין בגוף השדה לפירות אלא קנין פירות לבדו, קנין הפירות שלו לאו כקנין הגוף דמי, ואינו יכול לעכב את המשכיר מלמכור.",
            "<b>ד.</b><br>הזכרנו לעיל (דף פח: ד\"ה ר' יוחנן אות ב') שני ביאורים במכירה והחזרתו ביובל אי כמכירה הוא לעולם ויובל חל אח\"כ כמפקיע או דעצם המכירה חלה מעיקרא רק עד שעת היובל בלבד. ויש להביא סמוכין לצד א' מהלאו \"והארץ לא תמכר לצמיתות\" דלכאורה ר\"ל שאסור להתנות בשעת המכירה שהמכירה תהיה לעולם, דמכירה מותרת רק במקום שדעת המוכר למכור רק עד יובל<sup>67)</sup><i class=\"footnote\">עיין בפרש\"י על התורה (ויקרא כה, כג) שאינו מפרש כך אלא שהלאו קאי על חזרת השדה לבעליה ביובל ושלא יהא הלוקח כובשה, והוא איסור שחל על הלוקח בשעת היובל ולא על המוכר בעת המכירה. מאידך הרמב\"ם מפרש כדבשיעורים (פי\"א מהל' שמיטה ויובל הל\"א) דהוי איסור בשעת המכירה שלא למכור את השדה לצמיתות, וגם המוכר וגם הלוקח עוברים עליו. אמנם י\"ל שהרמב\"ם אזיל לשיטתו (בפכ\"ג מהל' מכירה הל\"ו) שמכירה ביובל הוי' מכירה לזמן כנגד הראב\"ד (שם) הסובר שמהווה מכירה עולמית. עיין בשיעורים לעיל (דף פח:) ד\"ה ר' יוחנן אמר.</i>, ויוצא שמכירה בשנות היובל אינה אלא מכירה לזמן, ודיני היובל חלים בעצם מעשה המכירה בשעתו ולא לאח\"כ בתורת מפקיע.",
            "<b>תוס' ד\"ה באושא וכו'.</b> ז\"ל וא\"ת לר' יוחנן למה הוצרך לתקן כיון דכקנין הגוף דמי וי\"ל דאצטרך להיכא דכתב לה דין ודברים אין לי בנכסיך ובפירותיהן ובפירי פירותיהן עד סוף העולם דאין זה אוכל פירות כו' עכ\"ל. הרשב\"א (הובא בשט\"מ) השיג על תירוצם ותירץ את קושית התוס' וז\"ל וי\"ל דקסבר ר' יוחנן דליתא לתקנת אושא דמעולם לא תקנוה דלא אצטריכא להו. והתוס' תירצו וכו' ונלע\"ד בזה ובנותן מתנה לאשתו דקיי\"ל שקנתה ואין הבעל אוכל פירות דא\"ל בשתי אלו שאם מכרה בחיי בעלה אין הבעל מוציא מיד הלקוחות כו' שבתקנת אושא עשו את הבעל כלוקח ראשון ואם הוא שנעשה לוקח ראשון סלק עצמו מהן היאך אפשר שיחזור ומוציא מיד לוקח שני עכ\"ל. לפי הרשב\"א זכות הבעל להוציא מהלקוחות ע\"פ תקנת אושא תלויה בקנין פירות שיש לו, ואם אין לו קנין פירות אינו יכול להוציא מיד הלקוחות. מאידך להתוס' אינו תלוי בקנין הפירות שלו אלא שיש לו זכות מדין יורש את אשתו להוציא את הנכסים מהלקוחות.",
            "ועיין בסוגיא בב\"ב (דף קלט. - קלט ב) שדנה אם בעל בנכסי אשתו יורש הוי או לוקח הוי. ומדין דר' יוסי בר' חנינא שבאושה התקינו שהבעל מוציא מידי הלקוחות הוכיחה הגמרא דשויוהו רבנן כלוקח. ולכאורה נראה מדברי הגמ' כמש\"כ הרשב\"א דאלמוהו רבנן לקנין הפירות שלו שיש לו בחייה להיות כקנין הגוף ולכן הבעל כלוקח ראשון ומוציא מיד הלקוחות. ומאידך אליבא דהתוס' נראה דהא דאיתא בגמ' דלוקח הוי ר\"ל דיש לו זכות יורש מחיים, ר\"ל שבאושא התקינו ששונה זכות היורש דבעל משאר דיני היורשים. דליורשים אחרים אין זכות ירושה בחיי מורישם. ואילו לבעל יש זכות ירושה בנכסי אשתו גם בחייה, ומשו\"ה מוציא מיד הלקוחות.",
            "ואפשר דנפק\"מ בין שיטת התוס' לשיטת הרשב\"א היא אם המכירה בטילה מיד או רק לאחר מיתת האשה. דהנה כתב הטור (אה\"ע סי' צ') ז\"ל כיון שהבעל יורש את אשתו אינה יכולה למכור שום דבר מנכסיה ואם מכרה כו' הבעל מוציא מיד הלקוחות שעשו אותו כלוקח בנכסיה והוא לקח תחילה לפיכך מכרה בטל לאלתר שהוא מוציא מיד הלוקח הגוף והפרי כו' והרמב\"ם כתב הבעל מוציא מיד הלוקח פירות כל ימיה אבל לא גוף הקרקע שאין לו כלום בגוף נכסי מלוג עד שתמות מתה בחייו מוציא הגוף מיד הלוקח וא\"א הרא\"ש כתב כסברא הראשונה עכ\"ל. לפי הרא\"ש המכירה בטילה מיד, ואילו לרמב\"ם (פכ\"ב מהל' אישות הל\"ז) המכירה חלה בשעתה ובטילה רק לאחר מיתת האשה. ומסתברא שאם יסוד זכות הבעל להוציא מיד הלקוחות הוא מכח קנין פירות שלו דשווינהו החכמים כקנין הגוף (כהרשב\"א) המכירה בטילה לאלתר כדעת הרא\"ש. מאידך אם יסוד זכות הבעל הוא מדין ירושה (כהתוס') י\"ל שזוכה בנכסים שמכרה בשעת מיתתה כירושה דעלמא - וכהרמב\"ם<sup>68)</sup><i class=\"footnote\">אך לפי\"ז צ\"ע במה שקבעה הגמ' שהבעל אינו כיורש אלא כלוקח ונ\"מ שאינו משלם מלוה ע\"פ וכו', ורבינו זצ\"ל לא ירד לתוך הענין.</i>."
        ],
        [
            "<b>תוס' ד\"ה פירא דפירא כו'.</b> ז\"ל ולד בהמת מלוג דמשלם כפל לאשה כו' משום דלא תקינו ליה רבנן פירא דפירא עכ\"ל. פירש דאע\"פ שלבעל יש זכות לאכול את הוולד מדין פירות נכסי מלוג, מ\"מ כל זמן שלא אכלו, גוף הוולד קנוי לאשה, ולפיכך הגנב חייב לשלם לה את הכפל דהו\"ל פירא דפירא דלא תקינו ליה רבנן, ומ\"מ משלם את הקרן לבעל שיש לו זכות בוולד ונמצא שחסרון הכיס וההפסד שלו.",
            "ומסתבר דבפירות העץ שהם נכסי מלוג העומדים רק לאכילה הקנו לו הרבנן את עצם גוף הפירות משעת גידולן ואם נגנבו הכפל הוי של הבעל. משא\"כ בוולדות בהמת נכסי מלוג שאינם עומדים דוקא לאכילה כי אולי יגדלו להוליד עוד וולדות וכו', לפיכך בהם נתנו לו רבנן רק זכות האכילה, ואילו גופיהם לאשה, ולפיכך הכפל הוי שלה.",
            "התוס' מחלקין בין פירות דאתו מגופה דהוו שלו לבין פירות דאתו מעלמא דהוו לאשה. מאידך עיין ברי\"ף למס' כתובות (דף פט. דף לח. בדפי הרי\"ף דפוס ווילנא) המחלק אחרת וז\"ל שאני הכא דקא שקיל ליה לפירא גופיה ומשו\"ה לא שקיל ליה לכפל דהו\"ל פירא דפירא אבל היכא דזבין ליה לפירי וזבין בהו ארעא אי לא שקיל לפירא אישתכח דלא שקיל לא פירא ולא פירא דפירא הילכך שקיל להו פירא דפירא דבמקום פירא קיימי עכ\"ל. והר\"ן הוסיף ז\"ל חד פירא תקינו ליה אבל תרי גוונא פירי לא תקינו ליה כלומר דמה שיוצא מגוף הדבר כפירות או שדרכו לבא מחמתו כגון מעשה ידי העבד ושכר הבתים שהוא דבר המצוי תקנו לו אבל לא תקנו לו דבר שאינו מצוי ככפילא כו' עכ\"ל. הרי\"ף והר\"ן סוברים שאין גוף הפירות קנויים לבעל אלא שיש לו זכות אכילה בהם, ומשו\"ה בנוגע לפירא דפירא אין לו טענת פירותי השביחו וגם בגוף הפירות עצמן אמרי' חד פירא תקינו ליה ולא תרי גוונא פירא.",
            "<b>גמ'. הכא לא מגרש לה כו'.</b> ר\"ל שאע\"פ שמכרה כתובתה לאחר מ\"מ עצם החוב דהכתובה עדיין שייך לה משום שהבעל עדיין חייב לשלם לה את עיקר חוב הכתובה אלא שהלוקח יגבה את התשלומין. כי זהו יסוד הדין דמכירת שטר חוב, שלא נמכר עיקר החוב אלא זכות הגבייה בלבד. והראייה כי המוכר שטר חוב לחבירו וחוזר המוכר ומחלו מחול (כתובות דף פו ורמב\"ם פ\"ו ממכירה הל' י\"ב), וחזינן כי עיקר החוב לא נמכר אלא זכות הגבייה, ולפיכך מחילת המוכר הוי' מחילה, ומשו\"ה לאשה יש כתובה. וכן הוא הביאור בדברי הר\"י שבתוס' (ד\"ה כל כו') ז\"ל ותירץ ר\"י דכיון שאין הכתובה בשם האשה הרי הוא כאילו משהה אשתו בלא כתובה עכ\"ל, כלומר ששם אין החיוב שייך לאשה אלא לאדם אחר, ולכן אין כאן חלות שם כתובה והו\"ל אשה בלי כתובה, ואע\"פ שבמציאות לא תהא קלה בעיניו להוציאה מ\"מ באופן זה אינו מקיים את תקנת הכתובה דצ\"ל חוב לאשה עצמה ולא למישהו אחר.",
            "<b>תוס' ד\"ה טעמא.</b> ז\"ל וי\"ל דכ\"ש אי תנאו קיים ולית לה דהויא בעילתו בעילת זנות כו' עכ\"ל. נראה שהכתובה גומרת את חלות היתר הנשואין. והראייה מלשון הרמב\"ם (בפרטי המצוות בריש הל' אישות) וז\"ל לישא אשה בכתובה וקידושין עכ\"ל, כלומר בכלל המצוה הוא לקדש אשה וגם לישאנה בכתובה, כי הכתובה גומרת את היתר הנשואין. ואם התנאי קיים ואין לה כתובה הנשואין לא נגמרו ואסורה לבעלה כזונה, כי היתר האישות תלוי בגמר הנשואין, דהיינו הכתובה.",
            "מאידך אם התנאי בטל ויש חיוב כתובה אעפ\"כ אסור לבעול אותה משום דלא סמכה דעתה. ונראה דבהאי גוונא אין החסרון בעצם חלות והיתר האישות אלא דאיכא איסור ביאה מיוחד מטעם צניעות. דאשכחן כעין זה באיסור לבעול את אשתו כשדעתו לגרשה וגם דאסור לזקן לישא ילדה מצד חסרון צניעות. וה\"ה הכא דבדלא סמכה דעתה אסור לבעול אותה משום צניעות ומקרי' ביאת זנות.",
            "לפי\"ז במחלה הכתובה אחרי הנשואין, שהנשואין חלו בשלימות ובהיתר גמור, האיסור לבעול אותה משמחלה אינו איסור ביאת זנות בלי אישות אלא איסור ביאת זנות דצניעות.",
            "<b>גמ'. ומילי לא משתעבדי.</b> צ\"ע בסלק\"ד דהש\"ס, למה נקרא חוב הכתובה \"מילי\" ומדוע לא ישתעבד לפריעת החבלה. ונראה שהוא משום דלא ניתנה כתובה לגבות מחיים, שעדיין לא נגמר המחייב של הכתובה עד שעת הגירושין או שעת מיתת הבעל. ושאני כתובה ממלוה לזמן דעלמא כי במלוה לזמן החיוב נגמר מיד והגבייה תלויה בזמן. דאע\"פ שהחיוב חל מיד משעת ההלוואה אין גובים עד שיגיע הזמן לפרוע. ואילו בכתובה עצם החיוב לא נגמר עד שעת הגירושין או המיתה, ולפיכך נקרא חוב הכתובה \"מילי\". וסד\"א שאינה מחוייבת למכור את הכתובה כדי לפרוע את החבלה, כי החוב אינו נגמר ורק חוב גמור משתעבד לנחבל, ודין שעבודא דר' נתן אינו חל בכתובה המהווה חוב שאינו גמור.",
            "וע\"ז הקשה הגמרא דמ\"מ חייבת למכור כדי לשלם את חיוב החבלה. ויתכן שהוא מצד שעבוד הגוף שלה לשלם ואע\"פ ששעבודי הנכסים לא חלין על הכתובה כי אינו חוב גמור.",
            "ונראה לפמשנ\"ת דשאני מכירת כתובה משאר מכירות חובות דעלמא. דבשאר חובות יש לומר שאפילו עצם החוב ניתן למכירה. אך בכתובה שהחוב אינו גמור א\"א למכור את גוף החוב. האשה יכולה למכור רק את הזכות לגבות את הכתובה, אבל לא את עיקר החוב. ולכן דמי מכירת הכתובה נקראו בשם \"טובת הנאה\" ולא סתם \"דמי החוב\" כי אינה מוכרת את עצם החוב אלא את זכות הגבייה בלבד. ולפי\"ז אף שיטת הר\"י (בתוס' ד\"ה כל) מבוארת שקנין מעמד שלשתן אינו מועיל בכתובה משום דעדיין לא ניתנה לגבות מחיים, כלומר דקנין מעמד שלשתן מועיל רק במלוה תוך זמנו וכדומה שהחוב הוא שלם אלא שלא הגיע זמן הפרעון. מאידך עצם חיוב הכתובה מחיים אינו חוב גמור ומשו\"ה לא מועיל בה קנין מעמיד שלשתן.",
            "<b>תוס' ד\"ה כל כו'.</b> ז\"ל וי\"ל ה\"מ בתחילת הסוגיא אבל לפי המסקנא דהתם דמפליג ר' יהודה בין כתבה ליה התקבלתי ובין לא כתבה ליה התקבלתי ה\"ה לר\"מ עכ\"ל. נראה בביאור החילוק בין מחילה לבין התקבלתי דמחילה מסלקת את החוב ואילו בהתקבלתי יש פרעון. האשה אינה יכולה למחול את עצם חוב הכתובה אך בכ\"ז יכולה לקבל פרעון הכתובה ואח\"כ מותר לו להשהותה אצלו. ואילו אם מחלה בלי פרעון חיוב הכתובה חוזר וניעור מיד, וחייב לתת לה כתובה חדשה. ומסתבר שהמחילה אינה חלה כלל.",
            "וילע\"ק היאך מועלת התקבלתי דהאשה אחרי שכבר מכרה את הכתובה ועיקר הפרעון שייך לקונה ולא לה. ונראה דדין התקבלתי הוא דין פרעון חדש. ואע\"פ שפרעון ממש בדמים שייך לקונה ולא לאשה, אך חלות הפרעון דהתקבלתי שייך לבעל החוב עצמו, והאשה היא בעלת החוב, דאע\"פ שמכרה את זכות הפרעון לא מכרה את החוב עצמו וכנ\"ל.",
            "<b>בא\"ד. ולמאי דרגיל ר\"ת לפרש דאין חייבת לשלם לר\"מ אלא מה שקבלה א\"ש טפי עכ\"ל.</b> עיין בשיעורים לעיל (דף סב.) תוס' ד\"ה יצאו שטרות, דפליגי ר\"ת ועוד ראשונים. לר\"ת המוחל שט\"ח משלם נזק בעד שווי השטר שנחשב לחפצא של ממון. ואילו לעוד ראשונים המוחל שט\"ח משלם בעד כל החוב כיון שהלוקח לא יגבנו לבסוף. ובפשטות ככה ס\"ל לר\"ת בכל מחילות חובות. אמנם יעויין בנמוק\"י לסוגיין שכ' וז\"ל מיהו דוקא בכתובה אומר משום דבשעת המקח לא היה דבר ברור שתבא לידי גבייה אבל בשטר שעומד בבירור לגבות חייב מדינא דגרמי לגמרי עכ\"ל. לפי\"ד הנמוק\"י מודה ר\"ת בשאר חובות שיש להם שעבוד גמור דהמוחל חייב לשלם ללוקח בשביל הפסד כל החוב שנגרם לו כשאינו יכול לגבות אותו. ושאני כתובה שאינה ניתנת לגבות מחיים והחוב אינו גמור ולפי' כשמחלה את הכתובה אינה משלמת את הפסד החוב אלא רק בשביל שווי השטר.",
            "<b>בא\"ד. ותזבין כתובתה במעמד שלשתן דאז אין יכולה למחול כו' עכ\"ל.</b> פליגי עוד ראשונים על דברי התוס' וס\"ל שיכול למחול<sup>69)</sup><i class=\"footnote\">עיין בחו\"מ (קכ\"ו, א') בש\"ך אות י' ובקצה\"ח אות ה'.</i>. ונראה דפליגי ביסוד הדין דמעמד שלשתן. אליבא דשאר הראשונים אינו אלא קנין חוב בעלמא. וכמו שבכל מכירת חוב המוכר יכול למחול ה\"ה במעמד שלשתן דהוי מעשה קנין בעלמא של החוב הראשון. ואילו אליבא דהר\"י ור\"ת נחשב החוב הראשון כפרוע ע\"י קנין מעמד שלשתן והמלוה הסתלק לגמרי, וחל חוב חדש בין הלוה והקונה, ולכן המלוה הראשון אינו יכול למחול אותו<sup>70)</sup><i class=\"footnote\">עיין לעיל בשיעורים דף רנ\"ז - רנ\"ט.</i>.",
            "<b>בא\"ד. ותירץ ר\"י דמעמד שלשתן אין מועיל בכתובה בעודה תחת בעלה כיון דעדיין לא ניתנה לגבות עכ\"ל.</b> בביאור דיון התוס' נראה דיש לתלותו בחקירה הנ\"ל דאם מעמד שלשתן הוי קנין בעלמא יועיל גם בכתובה, מאידך אם החלות של מעמד שלשתן הוא בתורת פרעון של החוב הראשון לא יועיל בכתובה דמכיון דאינה עומדת לגבות מחיים אינה עומדת לפרעון.",
            "א\"נ י\"ל שהדיון הוא בגדר הדין של חוב הכתובה בתוך זמנו. אם חוב הכתובה חל משעת הנישואין אלא שזמן הגירושין והמיתה הוא תנאי בגבייתה אז כתובה שוה לשאר חובות בתוך זמנם ומועיל בה קנין מעמד שלשתן. מאידך ס\"ל להר\"י דשאני כתובה מחוב דעלמא בתוך זמנו. קנין מעמד שלשתן מועיל רק במלוה תוך זמנו שהחוב הוא שלם אלא שלא הגיע זמן הפרעון ולכן ראוי למעמד שלשתן. מאידך עצם חוב הכתובה מחיים אינו חוב גמור ומשו\"ה לא מועיל בו קנין מעמד שלשתן.",
            "<b>בא\"ד. ותירץ ר\"י דכיון שאין הכתובה בשם האשה הרי הוא כאילו משהה אשתו בלא כתובה אע\"פ שאין קלה בעיניו להוציאה עכ\"ל.</b> מאידך אם מכרה כתובתה בעלה עדיין משועבד בשעבוד הגוף לשלם לה כתובתה כי מכרה רק את שעבוד הנכסים וזכות הגבייה ולא את שעבוד הגוף, ולפיכך הוי' אשה שיש לה עוד כתובה. עיין לעיל בשיעורים (דף פט. ד\"ה הכא לא).",
            "<b>בא\"ד. ואם אין לה אין משועבדת לניזק לעשות לו קיומים עכ\"ל.</b> ונראה דה\"ה שאינה מחוייבת ללוות מאחרים כדי לשלם לניזק. רק במצוות אחדות חייבו חז\"ל את הגברא ללוות ממון מאחרים כדי לקיימן כגון בד' כוסות בהדלקת נר חנוכה ובעונג שבת (עיין בפוסקים ואכמ\"ל). ואילו במצות פריעת חוב אין הלוה חייב לחזור על הפתחים וללוות כסף מאחרים כדי לשלם את חובו הראשון. ואע\"פ שיש לו שעבוד הגוף לשלם את החוב מ\"מ עד כדי כך אינו מחויב לעשות."
        ],
        [
            "<b>תוס' ד\"ה ואפילו מחלה כו'.</b> ז\"ל וא\"ת כו' עכ\"ל. עיין בשיטה מקובצת בשם ה\"ר יהונתן שתירץ שהפרעון חל עם גביית דמי הכתובה לבסוף, ושאם תמחול אזי הנחבל לא יפסיד, דמכיון דאינו גובה את דמי הכתובה הוברר הדבר שלא נתנה לו כלום ותתחייב לשלם לו את כל דמי החבלה. מאידך ס\"ל להתוס' שהפרעון אינו ע\"י גביית החוב לבסוף אלא עם טובת ההנאה עצמה שבשעת מסירת השטר.",
            "<b>גמ'. אי הכי השתא נמי מגרש לה כו'.</b> ואע\"פ שחיוב הכתובה עדיין קיים אלא שבמציאות לא יפסיד הבעל אם יגרשנה, מ\"מ לא סמכה דעתה מכיון דקלה בעיניו להוציאה. וממילא חל הדין השני דר\"מ הנ\"ל דצניעות, דאע\"פ שעצם האישות היא גמורה, שיש לה כתובה, מ\"מ אסור.",
            "<b>גמ'. כתובת בנין דכרין.</b> כתב הרמב\"ם (פי\"ט מהל' אישות הל\"א) ז\"ל מתנאי כתובה שיהיו בנים הזכרים יורשים כתובת אמן ונדונייתא שהכניסתה בתורת נכסי צאן ברזל ואח\"כ חולקין שאר הירושה עם אחיהם בשוה עכ\"ל. דין כתובת בנין דכרין אינו חל בנכסי מלוג ורק בנכסי צאן ברזל. ונראה בביאור הדבר שהוא משום שתקנת בנין דכרין דין הוא בירושת הבעל, ובכן חלה התקנה רק בנכסים שמשעת הנישואין היו של הבעל להוריש בירושה ושכתבם בכתובה, דהיינו נכסי צאן הברזל, ולא בנכסי מלוג דמעיקרא בשעת הנישואין היו של האשה להוריש ליורשיה."
        ],
        [
            "<b>תוס' ד\"ה הקדש כו'.</b> בדין הקדש מפקיע מידי שעבוד רבו שיטות הראשונים.",
            "א) עיין בתוס' למס' גיטין (דף מ: ד\"ה הקדש). אליבא דרש\"י קדושת הגוף מפקיעה מידי שעבוד ואילו קדושת דמים אינה מפקיעה מידי שעבוד. והקשה עליו ר\"ת דמאי שנא - אם הדבר שהוא משועבד אינו ברשותו, ואינו יכול להקדישו כדין כל דבר שאינו ברשותו (לעיל דף סח:), א\"כ בדין הוא שאינו יכול להקדיש בין קדוה\"ג בין קדו\"ד, ואם הוא נחשב לברשותו בדין הוא שיכול להקדישו לכל דבר. ואמר הר\"י שההבדל ביניהם הוא שקדו\"ד פקעה בפדיון וגביית חוב כפדיון דמי, ואילו קדוה\"ג לא פקעה בפדיון וה\"ה שאינה יוצאת לחולין בגבייה. מאידך ס\"ל לר\"ת דלא דמי גביית חוב לפדיון הקדש דאפשר לחלל קדושת דמים דוקא ע\"י פדיון אבל לא ע\"י גביית חוב.",
            "ובביאור המחלוקת בין הר\"י ור\"ת נראה לפרש שהר\"י סובר שפדיון הקדש חל מדין קנין וכשם שפדיון כסף מועיל לחלל חפץ הקדוש בקדו\"ד משום דהוי קנין מהקדש ה\"ה שמועלת גביית חוב דהוי נמי קנין מהקדש. אמנם דוקא בקדושת דמים דפקעה ע\"י קנין דעלמא מועלת גבייה להפקיע קדושה אבל לא בקדושת הגוף שאינה יוצאת לחולין בקנין. מאידך ס\"ל לר\"ת שפדיון הקדש אינו חל מדין קנין, אלא דהוי חלות דין מתיר ומחלל בפני עצמו, דהקדושה מתחלפת מזה לזה, ועקב כך החפץ הראשון שהיה קדוש מתחלל והותר. וממילא כיון דגביית חוב אינה מחליפה חפצא בחפצא דהקדש, ולכן אינה מועלת להפקיע ולהתיר הקדש. ומשו\"ה ס\"ל לר\"ת שבין בקדושת הגוף ובין בקדושת דמים אין החפצא יוצא לחולין בגביית חוב, וכיון שא\"א לגבות את השעבוד מהקדש משו\"ה ההקדש מפקיע את השעבוד.",
            "עוד אפשר לבאר את שיטת ר\"ת עפ\"י יסודו של הראב\"ד בתחילת פרק הניזקין (כד: בדפי הרי\"ף דפוס ווילנא) \"שהלקוחות כמו ערבים הם\" כלומר ששעבוד נכסים נגבה מלוקח מדין ערב. בד\"א בלוקח שהוא הדיוט שהתחייב כערב לשלם את החוב. אבל לא ניתן להטיל על הקדש דין ערבות והתחייבות לשלם את שעבוד החוב שעל הנכסים, ולפיכך לא שייך לגבות נכסים משועבדים מהקדש, וחלות ההקדש מפקיעה את השעבוד.",
            "ב) אך כתב רש\"י במס' ערכין (דף כג: ד\"ה ל\"ל) וז\"ל תשקול אשה ובע\"ח בלא פדיון דהא לא חל הקדש עלייהו דאין אדם מקדיש דבר שאינו שלו עכ\"ל. ומשמע מדבריו דלא ס\"ל כדעת הר\"י. לפרש\"י הנכסים הם דברים שאינם שלו ואין הלוה יכול להקדישם בקדושת דמים. וא\"כ הדרא קושית הר\"ת לדוכתה, מ\"ש קדושת דמים מקדושת הגוף, הרי בשתיהן הדין הוא שאין אדם מקדיש דבר שאינו שלו ואינו ברשותו.",
            "ויל\"פ דס\"ל לרש\"י לחלק בין קדו\"ד שביסודה הוי' חלות קנין לבין קדוה\"ג המהווה ביסודה חלות איסור<sup>71)</sup><i class=\"footnote\">עיין בשיעורים לעיל (דף יב:) בענין קדשים קלים ממון בעלים, לעיל בשיעורים לפרק מרובה (דף עו.) תוס' ד\"ה והשתא תורא דראובן וברשימות שיעורים למס' נדרים חלק א' (דף קע\"א - קע\"ב).</i>. וסובר עוד שפדיון הקדש חל כמתיר מדין חליפי חפץ בחפץ<sup>72)</sup><i class=\"footnote\">ופדיון בעל מום דמהני בקדוה\"ג אינו חל מדין קנין אלא מדין מתיר (הגר\"מ הלוי זצ\"ל), עיין ברשימות שיעורים לשבועות ח\"א (דף כב:), ואכמ\"ל. ברם צ\"ע שהרי רש\"י למס' קידושין (דף כו. ד\"ה דבר תורה) כ' שמעות קונות דבר תורה משום שהקדש נפדה בכסף וכדכתיב ונתן הכסף וקם לו. ולפי\"ז ס\"ל לרש\"י שפדיון מהקדש מועיל מדין קנין דעלמא. וע\"ע ברשימות שיעורים למס' סוכה דף ר\"ד - ר\"ה.</i> וליתא למתיר בגבייה מכיון דאין בה חליפין. ולפיכך א\"א לגבות שעבוד מהקדש, ואם יחול ההקדש ממילא יפקע השעבוד מהנכסים. ומשו\"ה יש ביד המלוה, שיש לו את הזכות לגבות את השעבוד, גם זכות לאשוויי הנכסים המשועבדים כדבר שאינו שלו וברשותו של הלוה, ולעכב על הלוה מלהקדישם בקדו\"ד. שהרי אם יחול ההקדש ההקדש יפקיע את שעבודו, כיון דא\"א לגבות משועבדים מהקדש. ולפיכך יכול הבע\"ח לעכב את הלוה לכתחילה מלהקדיש. אך כ\"ז בקדו\"ד שחלה מדין קנין, דהתם איכא זכות מיוחדת למלוה בנכסים לעכב את הלוה מלהקדיש. מאידך קדוה\"ג חלה מדין איסור ולא מדין קנין, ובחלות איסור אין למלוה זכות לעכב את ההקדש, אע\"פ שהוא בעל זכות השעבוד. ומשו\"ה הקדש הלוה חל אע\"פ שע\"י ההקדש יפקע השעבוד.",
            "עוד יל\"פ, והכי מסתברא טפי, דס\"ל לרש\"י דבהקדש דקדו\"ד יתכן מעיקרא שיגבה הבע\"ח ממנו, דהא קדו\"ד אינו אלא קנין ממון להקדש, ופדיון קדו\"ד נמי חל מדין קנין, וה\"ה נמי גבייה דג\"כ חלה מדין קנין. וס\"ל לרש\"י דהקדש שניתן להפקיעו ע\"י גבייה אינו הקדש ואינו חל מעיקרו, ולכן כשיש שעבוד אין קדו\"ד חלה כלל. מאידך קדוה\"ג אינה ניתנת לגבייה ולהפקעה כי בעצם הוי' חלות דין של איסור, ולפיכך קדוה\"ג חלה וממילא פקע השעבוד<sup>73)</sup><i class=\"footnote\">ואמר מרן הרב זצ\"ל שהפירוש השני מצא חן בעיניו יותר מהפירוש שהראשון, ולשונם של התוס' הולמו יותר. והוא יותר נכון גם לפי דברי רש\"י הנ\"ל בקידושין (דף כו.).</i>.",
            "ג) בספר הישר לר\"ת (סי' קי\"ג) כתב וז\"ל וטעמא משום איש כי יקדיש את ביתו קדש אמר רחמנא מה ביתו ברשותו אף כל ברשותו וכל מטלטלין ברשות המקדיש איתנהו כו' אבל במקרקעי אין הקדש מפקיע כו' משום דמקרקעי כמאן דגביא מלוה דמיא, דלא דמיא לביתו דמקדיש כו' וכן גבי שעבוד מלוה נהי דלא מצי מקדיש מלוה לוה נמי לא מצי מקדיש דדמי לגזל ולא נתייאשו הבעלים דשניהם אין יכולים להקדיש כו' עכ\"ל. דעת ר\"ת היא שהקדש מפקיע מידי שעבוד מטלטלין ולא מידי שעבוד קרקעות. דשעבוד קרקעות חל מדין קנין להמלוה ולכן אין להלוה בעלות ורשות להקדישן<sup>74)</sup><i class=\"footnote\">ובפשטות ס\"ל לר\"ת דה\"ה במכר שאין הלוה יכול למוכרם וכ\"כ רש\"י בפסחים (דף ל: ד\"ה כ\"ע כו').</i>. ואילו שעבוד מטלטלין הוי זכות גבייה בעלמא למלוה ולא קנין, ולכן ברשות הלוה להקדישם.",
            "ד) כתבו התוס' בערכין (דף כג: ד\"ה משום) ז\"ל וספק ביד מורי אם הלוה אין לו כי אם מטלטלין דהיינו קדושת דמים והקדישן הלוה אם יחול הקדש אם לא, דודאי אם מכרן המכר מכר ולא יתפוס המלוה מיד הלוקח לפי שאין שיעבוד המלוה על המטלטלין, אבל הקדש ספק הוא אם יחול עליהן כו' ונראה דמתני' מיירי בכל נכסי בין מקרקעי בין ממטלטלי וקאמר דלא יחול ההקדש ואין צריכין פדיון אלא משום דר' אבוהו עכ\"ל. ספיקת התוס' וההבדל בין הקדש לבין מכר צריכים ביאור.",
            "ויש לבאר את דברי התוס' לפי\"ד הראשונים (עיין בחו\"מ ריש סי' ק\"ד) דס\"ל שגם במטלטלין שבידי הלוה אמרינן דבעל חוב מאוחר מה שגבה אינו גבוי. דכיון שנשתעבדו המטלטלין בראשונה לבע\"ח הראשון א\"א לשעבדם לשני, ואע\"ג שאפשר למוכרם א\"א לשעבדם. וי\"ל דמתחילה כשחלה קדו\"ד הרי היא חלה כחלות התחייבות והשתעבדות החפצא להקדש, אבל אח\"כ הופכת היא לקנין ממש וחלות קדושה בחפצא. וכיון דא\"א לשעבד מטלטלין שהם כבר משועבדים לבע\"ח א\"א גם להקדישם בקדושת דמים, דא\"א לשעבדם פעם שנית. וכיון דתחילת חלות ההקדש של קדושת דמים הוי' השתעבדות החפצא להקדש ההקדש אינו חל כלל. אבל היינו דוקא לגבי קדושת דמים. ואילו קדושת הגוף חלה מדין התפסת שם קודש בהחפצא ואינה תוצאת חלות שעבוד, ומשו\"ה קדושת הגוף חלה אף במטלטלין המשועבדים ואילו קדושת דמים אינה חלה.",
            "ה) אשכחן להרמב\"ם בפ\"ז מהל' ערכין (הלי\"ד - ט\"ז) דעה אחרת בזה וז\"ל המקדיש כל נכסיו והיתה עליו כתובת אשה או שטרי בעלי חובות אין האשה יכולה לגבות כתובתה מן ההקדש ולא בעל חוב את חובו שההקדש מפקיע השעבוד שקדם, אבל כשימכור ההקדש הקרקע שלו ותצא השדה לחולין יש לבעל חוב ולאשה לגבות מן הפודה שהרי שעבודה עומד על קרקע זו. הא למה זה דומה לשני לקוחות שכתבה לראשון דין ודברים אין לי עמך ומכר לשני שהיא טורפת מן השני. וכיצד פודין קרקע זה כו' מכריזין עליהם ששים יום בבקר ובערב כמו שביארנו. ואומדין כמה אדם רוצה ליתן בשדה על מנת ליתן לאשה כתובתה ולבעל חוב את חובו. ואחר שפודין אותה ולוקח אותה הלוקח אפילו בדינר כדי שלא יאמר הקדש יוצא בלא פדיון חוזר הפודה ומגבה לאשה כתובתה או לבעל חוב את חובו כו' עכ\"ל. ס\"ל להרמב\"ם שאין הקדש מפקיע את עצם חלות השעבוד, אלא שמעשה גבייה אינו שייך לגבי הקדש. ולאחר הפדיון גובים את המשועבדים מידי הפודה.",
            "ונראה שיש שתי אפשריות אמאי אין גובין מהקדש: א) איכא למימר שגובין רק כשיש חיוב ושעבוד הגוף על זה שגובין ממנו (עיין בהשגת הראב\"ד על הרי\"ף לריש פ' הנזקין), והקדש אינו בר חיוב ושעבוד הגוף; ב) עוד יל\"פ דא\"א להפקיע חלות הקדש בלי המתיר דפדיון כשמחליף חפצא בחפצא. ונקט הרמב\"ם כסברא השניה, שבעיקר הקדש חייב ומשועבד לשלם את החוב אלא שהפקעת הקדש זקוקה לפדיון. ומאחר שהקדש חייב לשלם את השעבוד חייב בית דין לסדר פדיון כל שהוא ואפילו בדינר כדי שהנכסים יצאו לחולין ויהיה החוב פרוע אח\"כ מהנכסים שברשות הפודה. ונראה שההיתר לפדות את ההקדש פחות משוויו בסכום כל שהוא הוא מטעם השעבוד המוטל על הקדש עצמו. דדוקא באופן זה יסכים הפודה לפדותו, ורק עי\"ז יגבה החוב. ומסתבר שהפדיון הוי חלק של גביית בי\"ד, דעל ידי הפדיון יוצאים הנכסים לחולין ואח\"כ גובין מהפודה. ונמצא דהגבייה מתחילה עם הפדיון ונגמרת עם פריעת החוב. אלא דלפי\"ז צע\"ק במשל של הרמב\"ם דשני לקוחות שכתב לראשון דין ודברים אין לי עמך כו'. שהרי התם אין גבייה כלל מהראשון ואילו בציור דהקדש הגבייה מתחילה מהקדש אלא שנגמרת אח\"כ מידי הפודה, וצ\"ע.",
            "<b>תוס' ד\"ה ר\"מ אומר כו'.</b> ז\"ל ואע\"ג דגבי שן ועין אין יוצא לא לאיש ולא לאשה משום דאין לו כח לשחרר קנין הגוף של האשה אבל בדין יום או יומים שהוא תחתיו ויש לו כח לרדותו לעשות מלאכתו סברא הוא שיהא בדין יום או יומים מאחר דקנין הפירות כקנין הגוף דמי עכ\"ל. נראה דפשיטא דאפילו למ\"ד קנין פירות כקנין הגוף דמי מ\"מ בעל קנין הפירות אינו יכול למכור את קנין הגוף ששייך לאדם אחר. וה\"ה שאינו יכול לשחרר את העבד בשן ועין כי הבעלות של שחרור שוה לבעלות של מכירה ומי שאינו יכול להקנות אינו יכול לשחרר. וכ\"ז בנוגע לאיש שיש לו ק\"פ שאינו יכול למכור או לשחרר את קנין הגוף של האשה. אך אם קנין פירות כקנין הגוף דמי יש לבעל הפירות חלות שם אדון, ויכול לרדות בעבדו לעשות מלאכתו מדין אדון, ונקרא העבד \"תחתיו\", ולפיכך חל בו דין יום או יומים. ואילו למ\"ד קנין פירות לאו כקנין הגוף דמי אינו נקרא בשם אדון ואין העבד נקרא \"תחתיו\", ומה שעובד לו אין זה מדין עבד שעובד בשביל אדונו אלא מדין זכות עבודה בעלמא כמו מי שהשכיר עבד דפלוני דפשיטא שאין השוכר נקרא אדון העבד ואינו בדין יום או יומים<sup>75)</sup><i class=\"footnote\">עיין בשיעורים לעיל (דף פח:) תוס' ד\"ה הכי אות ג'.</i>.",
            "מאידך אליבא דמ\"ד קנין הפירות לאו כקנין הגוף דמי יש להאשה בעלות גמורה למכור ולשחרר את קנין הגוף ולפיכך משחררת בשן ועין. ומאחר שקנין הגוף נשתחרר על ידה ממילא נפקע קנין הפירות דהבעל ג\"כ. כי יש לו להבעל את קנין הפירות רק בעבד אבל לא באדם משוחרר.",
            "<b>גמ'. רבי אליעזר אומר.</b> בגמרא איתא דאליבא דר\"א איש ואשה שמכרו בנכסי מלוג לא עשו ולא כלום. ועיין ברש\"י (ד\"ה לא עשו) שכ' ז\"ל ולא דמי לשותפין דעלמא דהתם יש לזה חלק בכולו ליטול חצי וכן לזה אבל הכא כולן קנויין לה לגוף וכולן קנויין לו לפירות וליכא מיוחד לא לזה ולא לזה עכ\"ל. וביאור דבריו הוא שבשותפות רגילה יש לכל א' וא' בעלות גמורה בחצי השדה שלו שאינו שייך לשותפו. מאידך בקנין הגוף לא' וקנין פירות לשני כל השדה שייך לשניהם, לא' בנוגע לקנין הגוף ולשני בנוגע לקנין הפירות, ומשו\"ה חסרה להם בעלות גמורה, דאינו מיוחד לא לזה ולא לזה. ועיין בתוס' (ד\"ה איש ואשה) דלר\"א כל הדינים שווים - יום ויומים שחרור ומכירה - שכשיש לאחד קנין הגוף ולשני קנין הפירות חסרה לשניהם בעלות המספיקה. וכוונת הש\"ס דנקט דלר\"א עבד של שני שותפין אינו יוצא בראשי איברים היא שיש קנין הגוף לזה וקנין הפירות לזה. וכן חצי עבד וחצי בן חורין ר\"ל בעבד שנתן כל דמיו ואינו מעוכב אלא גט שחרור.",
            "ברם הרמב\"ם הביא את הגמרא כפשוטה (פ\"ה מהל' עבדים הלט\"ו) וז\"ל מי שחציו עבד וחציו בן חורין ועבד של שני שותפין אינו יוצא בראשי איברים לפי שאינו מיוחד לרבו שחבל בו עכ\"ל. וצ\"ע שפסק שעבד כנעני אפילו בשותפות רגילה אינו יוצא בשן ועין, וקשה מ\"ש ממכירה ששותפים יכולים למכור את עבדם. ועוד קשה שהרמב\"ם פסק (פכ\"ב מהל' אישות הלט\"ז) שקנין פירות לאו כקנין הגוף דמי דלא כר' אליעזר ושהאיש והאשה שמכרו שניהם בנכסי מלוג ממכרן ממכר. וא\"כ קשה מדוע יכולים למכור ואעפ\"כ אינם יכולים לשחרר בשן ועין כמו שפסק בפ\"ה מהל' עבדים (הלט\"ז) וז\"ל ועבדי מלוג אינן יוצאין בראשי אברים לא אם הפיל הבעל שהרי אין לו בהם אלא פירות ולא אם הפילה אותן האשה מפני שאינן מיוחדין לה עכ\"ל.",
            "ונראה שהרמב\"ם סובר דגזיה\"כ דעבדו המיוחד לו חלה רק בנוגע לשחרור בשן ועין ולא במכירה דעלמא שלא כסוגיין<sup>76)</sup><i class=\"footnote\">עיין בלחם משנה פ\"ה מהל' עבדים הלט\"ו שהסביר שהרמב\"ם פסק כלישנא קמא במס' ב\"ב. וכן כתב הבית שמואל והגר\"א (א\"ע סי' ד' ס\"ק נ\"ה בב\"ש).</i>. ונראה שנימוקו דמשו\"ה בעל קנין הגוף יכול למכור את קנין הגוף, דקנין פירות לאו כקנין הגוף דמי, וכשמוכר את הגוף אינו סותר את קנין הפירות של בעל קנין הפירות. מאידך גזיה\"כ דעבדו המיוחד לו קובעת שבעל קנין הגוף אינו יכול לשחרר את עבדו בשן ועין כי עם שחרור הגוף בהכרח שיבוטל גם את קנין הפירות של חבירו, כי אי אפשר שיחול קנין פירות דעבד בבן חורין. ולכן בעל קנין הפירות מעכב את יציאת השן והעין דבעל קנין הגוף. וה\"ה להיפך שאינו יוצא בשן ועין ע\"י בעל קנין הפירות שאם כן קנין הגוף יפקע. ואין לומר שהשיחרור יחול לחצאין לענין קנין הפירות בלבד ולא לענין קנין הגוף כי השיחרור דשן ועין חל רק לשחרר את כל העבד ולא חציו בלבד. והביאור בזה הוא משום שהפלת שן ועין יוצרת חלות שיחרור מן התורה שחלה משמים בלי דעת משחרר, ולכן חל לשחרר רק את כולו בלבד ולא את חציו. ומה\"ט פסק הרמב\"ם שאף בשני שותפין אין דין של יציאה בשן ועין. והטעם הוא משום שהשיחרור דשן ועין אינו יכול לחול לחצאין ולשחרר רק את חצי העבד של השותף הא' בלבד. וגם א\"א שישחרר את כל העבד כי השותף השני שהוא הבעלים על החצי השני מעכב, ואין כח לבעל חצי עבד לשחרר את חצי העבד שאינו שלו.",
            "ובכך מבוארת אף שיטת הרמב\"ם בחצי עבד וחצי בן חורין שאינו יוצא בשן ועין משום שאינו נקרא עבד המיוחד לו. דכמו לגבי שני שותפין אין היציאה והשיחרור דשן ועין חלה לחצאין, ה\"ה בחצי עבד. דמכיון דאינו אלא חצי עבד, אין היציאה דשן ועין חלה בו. כי יציאת שן ועין חלה רק בעבד גמור כדי לשחרר את כולו ולא לשחרר חצי עבד בלבד. ואע\"פ שבחצי עבד וחצי בן חורין אין כאן בעלים אחרים המעכבים את השיחרור כמו שיש בשני שותפין כנ\"ל, מ\"מ יסוד גזיה\"כ של עבד המיוחד לו הוא שאין יציאת שן ועין חלה לשחרר חצי עבד. דמשום הכי אין שותף א' המפיל את שן עבדו יכול לקבוע שחצי עבדו ישתחרר מן שמים, וה\"ה בחצי עבד וחצי בן חורין אין שחרור דשן ועין חל לחצי עבד.",
            "<b>גמ'. כר' אליעזר.</b> שיטת תוס' רי\"ד. וז\"ל שאם קנו שדה או בהמה בשותפות יכול האי למכור חלקו כו' מפני שיכולין לחלק שדה ביניהן כו' ולא אמר ר\"א דבר זה אלא בדבר שהוא לשני ב\"א ואין בו דין חלוקה כגון נכסי מלוג שהגוף לאשה ופירות לבעל ואין בהם דין חלוקה שלא תוכל לחלק ולומר זה יהא חלק האשה וזה יהא חלק האיש הלכך ס\"ל שאף שניהם אינן יכולין למכור עד שיתייחדו כל הנכסים לא' מהן עכ\"ל. ר\"ל דבשותפות דעלמא יש לכל א' וא' את החלק שלו והם שותפין רק בכמות, ומשו\"ה כל א' וא' הוא בעל גמור על חלקו ויכול למוכרו. מאידך בקנין פירות וקנין הגוף כל א' וא' מפקיע ופוגם את הבעלות של השני שיש לו בכל החפצא, שהרי שותפים הם גם באיכות ולא רק בכמות בלבד ולפי' א\"א להם למכור את חלקם כלל.",
            "<b>בא\"ד. וכן נמי עבד של שני שותפין אינו בר חלוקה שהעבד יש עליו שני קנינים, קנין דמים וקנין איסור. קנין דמים שמלאכת ידיו לרבו וקנין איסור שאסור בבת חורין. וקנין דמים שלו יש בו דין חלוקה שעובד את זה יום א' ואת זה יום א'. אבל קנין האיסור שיש לשניהן עליו אין בו דין חלוקה. וכיון שאין בו דין חלוקה אין יוצאין בשן ועין לא לזה ולא לזה וגם לא לשניהם כו' ובודאי שאם רוצים שניהם למכרו או הא' למכור רשאים מפני שקנין שבו יש בו דין חלוקה וקנין האיסור נמשך אחר קנין הדמים כו' וכיון שקנין האיסור נמשך אחר קנין הדמים משו\"ה עבד של שני שותפין יכול הא' למכור חלקו לחבירו או ליתן לו במתנה וכן נמי יכול לשחרר את חלקו שמה לי להקנותו לחבירו מה לי להקנותו לעצמו של עבד כו' אבל כשיוצא בשן ועין אע\"פ שאינו מקבל דמים עליו ואינו נותנו הוא במתנה גזירת מלך הוא להפקיע קנין איסור מעליו, ומתוך שקנין האיסור פקע מעליו פקע נמי קנין דמים שכיון שהוא בן חורין אסור לשעבדו, וכיון ששן ועין באין להפקיע קנין האיסור ס\"ל לר\"א שאם העבד מיוחד לרב א' שקנין האיסור מיוחד לו לבדו אז הוא נפקע, אבל אם הוא של שני שותפין כיון שקנין האיסור אינו מיוחד לא' ואינו דבר שיש בו חלוקה אינו נפקע לעולם עד שיתייחד לאחד כו' עכ\"ל.</b> ר\"ל דאיכא נ\"מ בין חלות השותפות בעבד בנוגע לקנין הממון ובין בנוגע לקנין האיסור. דבנוגע לקנין הממון השותפות היא בכמות, כי לכל א' וא' יש לו קנין גמור בחלקו. מאידך בנוגע לקנין האיסור הקנין שיש לכל א' וא' לבדו אינו קנין גמור בחצי העבד שהרי הם שותפים ביחד בכל קנין האיסור שבעבד, והשותפות היא באיכות קנין האיסור בכל העבד. ולפיכך שונה דין הקנאת העבד מדין היציאה בשן ועין. דהקנאת העבד תלויה בקנין הממון בלבד ולא בקנין האיסור, והאיסור נגרר אחרי הקנאת הממון. ולפיכך כל א' וא' מהשותפים יכול להקנות את חלקו או לשחררו, שאף שיחרור מדעת הבעלים חל מדין הקנאת ממון. והכי מוכח מהא דאפשר לשחררו אף ע\"י קניני ממון דעלמא כגון בפדיון כסף, ומוכח ששיחרור מדעת חל מעיקרא מדין הקנאת ממון. מאידך היציאה ושיחרור דשן ועין חל להפקיע את קנין האיסור שבעבד, והממון נגרר אחר דין האיסור שבו. ומשו\"ה בשני שותפים, שקנין האיסור של כל א' וא' חסר וחלש ואין כאן בעלים שלמים ונפרדים, אין העבד יוצא בשן ועין."
        ],
        [
            "<b>תוס' ד\"ה כגון.</b> ז\"ל אם ראוה ביום דנין ע\"פ ראייה דלא תהא שמיעה גדולה מראייה עכ\"ל. יש לחקור בדין דלא תהא שמיעה גדולה מראייה, אי ראיית ב\"ד חלה מדין עדות, או\"ד דמהווה מעשה ב\"ד בפני עצמו שאינו שייך לדיני עדות. והנה איתא בגמרא דראיית ב\"ד מועלת ביום אך לא בלילה. אך אין להביא ראייה מזה לחקירתנו ממ\"נ, דאם ראיית ב\"ד חלה מדין עדות פשיטא דבעינן יום דאין קבלת עדות בלילה, ואף אם נאמר דהוי מעשה ב\"ד בעלמא י\"ל שצריך להיות דוקא ביום כיון דאין דנין בלילה וראיית ב\"ד הוי' כתחילת דין דפסולה בלילה<sup>77)</sup><i class=\"footnote\">בפשטות ב' צדדי חקירה זו היא ב' דעות שכתב הרמב\"ן בשט\"מ לכתובות (דף כא:) בביאור הפסול דראו בלילה וז\"ל כיון שראו בשעה שאין ראויה לדין כלל ובתוס' ראיתי משום שראיית עצמן כו' כקבלת עדות היא וקבלת עדות ביום בעינן עכ\"ל. וע\"ע ברשב\"א מובא כאן בש\"מ לב\"ק (דף צ: ד\"ה למימרא) שכ' שאע\"פ שיחיד מומחה דן יחידי מ\"מ לא אמרינן בו לא תהא שמיעה גדולה מראייה שהרי עכ\"פ חסרים שני עדים, משא\"כ בדייני ב\"ד שיש להם מנין שנים, ולכאורה מפורש בדברי הרשב\"א דס\"ל שראיית דיינים מועלת מדין עדות.</i>.",
            "והנה אם ננקוט דראיית ב\"ד חלה מדין עדות נמצא דנאמנות של עדות חלה כאן בב\"ד בלי מעשה הגדת עדות. ולפי' לא אמרינן אין עד נעשה דיין, דדוקא עד שהעיד בהגדה בפני ב\"ד פסול לדון, ובראיית ב\"ד לא היתה מעשה הגדת עדות בב\"ד ולכן כשרים לדון. נ\"מ בנוגע לעדי השטר אם כשרים הם לדין או לא, שאע\"פ שנאמנים מדין עדות אך לא העידו את עדותם במעשה הגדה בפני ב\"ד. דאם ננקוט שראיית ב\"ד מועלת מדין חלות עדות בלי מעשה הגדה בב\"ד ולפיכך כשרים לדין, ה\"ה דיהיו עדי שטר כשרים לדין. מאידך אם אמרינן דראיית ב\"ד מועלת מדין מעשה ב\"ד מיוחד אך לא מדין עדות ממילא אין ראייה לעדי שטר, ועדיין אפשר לומר שעדי שטר פסולים לדין כי כל חלות נאמנות דעדות פוסלת לדון דין ולא רק מעשה הגדת עדות בפני ב\"ד, וצ\"ע בזה.",
            "כתב רש\"י (ר\"ה דף כה: ד\"ה ואמאי) שדין לא תהא שמיעה גדולה מראייה חל רק בקידוש החודש ולא בדינים אחרים. (ועיין בנ\"י לסוגיין דמסביר דמשו\"ה במס' ר\"ה פשיטא להו דעד נעשה דיין וגם אמרי' לא תהא שמיעה גדולה מראייה ואילו לפנינו בסוגיין דנו והקשו בדין זה). ומסתברא דלא ס\"ל לרש\"י דראיית ב\"ד חלה מדין עדות דא\"כ הו\"ל להועיל בכהת\"כ. ולכאורה ס\"ל דהויא חלות מעשה ב\"ד מיוחד המועיל בקידוש החודש בלבד ע\"פ גזיה\"כ \"כזה ראה וקדש\" ולא במקום אחר.",
            "<b>בא\"ד. ובדרבנן אפילו עד המעיד נעשה דיין עכ\"ל.</b> נחלקו הראשונים (מובאת בשיטה מקובצת לכתובות (דף כא:)) בדין ג' שישבו לקיים את השטר, שנים מכירין חתימות ידי עדים וא' אינו מכיר, דאיתא בגמ' דעד שלא חתמו מעידין בפניו וחותם. וס\"ל להריטב\"א שהעדים יכולים להיות דיינים בבי\"ד לקבלת אותו עדות שהם עצמם מגידים בבת אחת עם הגדתם. מאידך הרמב\"ן פליג וס\"ל דא\"א לעד לשבת כדיין בבת אחת עם קבלת עדות שלו שאין זו הגדת עדות בפני ב\"ד. והש\"ס איירי בהושיבו שני דיינים אחרים עם האחד לקבל את הגדת העדות אלא שאח\"כ העדים יושבים כדיינים לקיים את השטר. א\"נ דאיירי ביחיד מומחה שיכול לקבל עדות לבדו בלי דיינים אחרים. (ופליג על הרמב\"ם בפ\"ה מהל' סנהדרין (הלי\"ח) דס\"ל דאע\"ג דיחיד מומחה יכול להורות, מ\"מ אין לו חלות שם ב\"ד ואינו יכול לקבל עדות). ועיין בריטב\"א שם שהקשה על דברי הרמב\"ן מהא דאיתא בגיטין (דף ה:) ששליח הגט אומר בפ\"נ ובפ\"נ בפני שנים משום שעד נעשה דיין. והרי השליח מקבל את העדות שלו כדיין בבת אחת עם הגדתו ומ\"ש מקיום שטרות דעלמא שאינו יכול לעשות כן. ונראה ליישב להרמב\"ן דמאחר שאפילו אשה נאמנת לומר בפ\"נ ובפ\"נ א\"כ אין זו חלות עדות אלא חלות נאמנות דעד א' דעלמא. ומה\"ט אפילו השליח עצמו יכול להיות א' משלשת הדיינים שלפניהם אומר בפ\"נ ובפ\"נ, דדוקא בחלות עדות א\"א לעד המעיד לקבל את עדות עצמו ולהיות בבת אחת עד ודיין<sup>78)</sup><i class=\"footnote\">לכאורה תירוץ זה תמוה דהא בגיטין שם (דף ה:) הקשה הגמ' למ\"ד דבפנובפ\"נ בפני שלשה ולא בפני שנים מ\"ש מקיום שטרות דאמרי' עד נעשה דיין, ומוכרח ששווים להדדי ושעד נעשה דיין בב\"א לקבל את עדותו, וצ\"ע.</i>. (עיין בשיעורים למס' גיטין, ואכמ\"ל).",
            "<b>בא\"ד. וטעם דאין המעיד נעשה דיין כו' עכ\"ל.</b> נראה דפשיטא שפסול עדות שאי אתה יכול להזימה חל בהעדות. מאידך א\"ל שהפסול של אין עד נעשה דיין, אליבא דהרשב\"ם הלומד אותו מדרשת \"ועמדו שני האנשים\", חל בהדיינים. והכי משמע משיטת הרשב\"ם הסובר שעד הרואה פסול לדין, ולכאורה מוכח שהפסול פסול בדיינות שהרי העד לא העיד בבי\"ד. אך יש לדחות אף לרשב\"ם דהוי פסול עדות, ומשום די\"ל שאם א' ראה את העדות ואחרים העידו אזי העד הרואה נחשב לחלק של כת העדות המעידה, ואם הוא נעשה דיין כל הכת פסולה להעיד. ויתכן נ\"מ אף לדידן (שלא כהרשב\"ם בב\"ב הפוסל גם עד הרואה לדון) בבאו שלושה עדים לב\"ד והעידו, וא' מהם נעשה דיין, שאם הפסול הוי פסול עדות אזי כל הכת נפסלה מדין עדות שבטלה מקצתה בטלה כולה. מאידך אם הפסול פסול דיינות הוא אפשר לומר שבאופן הזה העד שהעיד כשר גם לדון שהרי יכול הוא לדון ע\"פ העדות של שני העדים האחרים ואינו צריך לדון על פי העדות שלו, והפסול לדון הוא רק כשהדיין ע\"פ העדות שלו, וצ\"ע.",
            "<b>גליון הש\"ס ד\"ה מאי הוי. ז\"ל ק\"ל הא מבואר בפ\"ק (דף יב:) דלר\"י נגח ואח\"כ הפקיר או הקדיש פטור כו' עכ\"ל.</b> עיין בקצות החשן (ת\"ו: ב') שתירץ דאסה\"נ הם שלו אבל אינם ברשותו להפקיר. והסוגיא בכריתות (דף כד.) איירי באופן שהוזמו העדים שנגח וממילא הוברר הדבר למפרע שהשור לא היה אסור בהנאה ולפיכך הפקרו הוי הפקר. משא\"כ בשור הנסקל דעלמא שאסור בהנאה ואינו ברשותו להפקיר, ולפיכך הפקרו אינו הפקר.",
            "עיין ברמב\"ם (פי\"א מהל' נזקי ממון הל\"ז - ח') שכ' ז\"ל ומועד שהמית והזיק דנין אותו דיני ממונות וחוזרין ודנין אותו דיני נפשות. קדמו ודנוהו דיני נפשות תחלה חוזרין ודנין אותו דיני ממונות. ומהיכן משתלם מן השבח שהשביח ברדייתו אחר שנגמר דינו, שכיון שנגמר דינו לסקילה אין לו בעלים שיתחייבו בנזקיו כו' עכ\"ל. דברי הרמב\"ם צריכים עיון וכבר השיג עליו הראב\"ד (שם). ונראה דס\"ל להרמב\"ם שאם נגמר דינו לסקילה הו\"ל שור הנסקל שאסור בהנאה ולכן נולד ספק בדינו, דמצד א' איכא למימר דאסה\"נ דינם כהפקר שפטור לגמרי (וכדכתב הרמב\"ם בפ\"ח מנ\"מ הל\"ד), ומצד שני י\"ל דאסה\"נ עדיין קנויים לבעליהם וחייב. ולפיכך פסק שהבעלים פטורים מספק מלשלם משאר נכסיהם המוחזקים להם. ומאידך הניזק משתלם מרדיה דהוי תשלומין מהשור עצמו, דכיון שהשור אסור בהנאה, אין הבעלים מוחזקים בו<sup>79)</sup><i class=\"footnote\">צ\"ע כי אם השור אסור בהנאה היאך משתלם מרדיה, והרי אסור ליהנות מהשור. ולכאורה י\"ל שהרמב\"ם סובר כר\"ת (לעיל דף מה. בתוס' ד\"ה מכור) ששור הנסקל אחר גמר דינו מותר בהנאה ושנאסר בהנאה רק בסקילתו. אמנם משנגמר דינו מכרו אינו מכור (שם דף מה. וברמב\"ם כאן הל\"ט) דהו\"ל השור דבר שאינו ברשותו אע\"פ שעדיין שלו. ובכן י\"ל כדפירש רבינו זצ\"ל שחל ספק בדינו לענין התשלומין מאחר שאינו הפקר ומ\"מ הוי אינו ברשותו, ודו\"ק.</i>."
        ],
        [
            "<b>גמ'. איבעיא להו יש אומד לנזקין או אין אומד לנזקין.</b> הגר\"ח זצ\"ל קבע שדבר שיש בו כדי להמית כולל אף דבר שיש ספק השקול אם ימית או לא. ורק בדאיכא רוב שהדבר אינו ממית אז הוי ע\"פ דין דבר שאין בו כדי להמית. והביא ראייה לכך ממש\"כ הרמב\"ם (בפ\"ב מהל' רוצח הלי\"ב - י\"ד) וז\"ל מה בין עבדו לעבד אחרים, שעבדו יש לו רשות להכותו לפיכך אם הכהו הכאה שיש בו כדי להמית ונטה למות ועמד כ\"ד שעות ואח\"כ מת לא היה נהרג עליו אע\"פ שמת מחמת המכה שנאמר לא יוקם כי כספו הוא כו' יראה לי שהמכה את עבדו בסכין וסייף או באבן ואגרוף וכיוצא בהן ואמדוהו למיתה ומת אינו בדין יום או יומים אלא אפילו מת לאחר שנה נהרג עליו, לכך נאמר בשבט שלא נתנה תורה רשות להכותו אלא בשבט ומקל ורצועה וכיוצא בהן ולא בהכאת רציחה עכ\"ל. וצ\"ב בחילוק הרמב\"ם בין ההורג את עבדו בסכין שחייב לבין ההורגו בשבט שפטור אם עמד יום או יומיים. וביאר הגר\"ח זצ\"ל דברציחה דעלמא (שלא בעבדו) בין סכין ובין שבט הוו דברים שיש בהם כדי להמית, אלא דסכין ממית ברוב המקרים ואילו שבט אינו ממית ברוב המקרים, ובעת ההכאה בשבט יש ספק השקול אם מכת השבט תהרוג את הנהרג או לא. ורוצח דעלמא שהכה בשבט חייב כשמת מחמת ההכאה, אע\"פ שבשעת ההכאה היה ספק אם מכת השבט תהרוג את הנהרג, דכוונת הגברא להרגהו משווהו מזיד, וכיון דיכול להמית בשבט זה הויא ההכאה ע\"פ דין הכאה בדבר שיש בו כדי להמית ומעשה רציחה המחייבו מיתה. מאידך באדון שהרג את עבדו, גזיה\"כ חידשה שאם העבד עמד יום או יומים הספק שבשעת ההכאה אם מכת השבט תהרוג את העבד פוטר את האדון ממיתה. וחידוש התורה הוא דמשום דאיכא ספק אם השבט יהרג את העבד, אם העבד יעמד יום ויומיים ואח\"כ ימות יכול האדון לטעון שבשעה שהכה את עבדו היה שוגג, ולא נתכוון להרגו ופטור.",
            "והוסיף הגר\"ח זצ\"ל דמסתבר שאף דבר שאין בו כדי להמית שפטור לא איירי בדבר שאינו יכול להמית כלל, אלא דבר שע\"פ רוב לא ימות, אבל יכול להמית מדי פעם לפעם במקרים נדירים, והמיתה היא מילתא דלא שכיחא. ואע\"פ שבמקרה הבא לפנינו נהרג העבד מההכאה מ\"מ ההורג פטור ע\"פ גזיה\"כ<sup>80)</sup><i class=\"footnote\">ע\"ש ברדב\"ז בכס\"מ ובאור שמח, גם עיין בקצוה\"ח (ר\"צ, ג) ובתוס' כתובות (מט.) ד\"ה אכפייה. ולפי\"ז יש ליישב את קושית הגרע\"א בגליון הש\"ס ע\"ז (ה:) שהקשה למה עכו\"ם שנדר הרי עלי קרבן חייב להביאו די\"ל דאע\"פ שאינו מוזהר במצוות בל יחל ומוצא שפתיך תשמור חייב להביאו מטעם שעבודי ממון.</i>.",
            "ונראה להוכיח כדברי הגר\"ח מהא דהביא הרמב\"ם את הדין דיש בו כדי להמית בנוגע לרוצח במזיד בלבד. שכן כ' בפ\"ג מהל' רוצח (הל\"א) וז\"ל המכה את חבירו בזדון באבן או בעץ והמיתו אומדין דבר שהכהו בו ומקום שהכה עליו, אם ראוי אותו חפץ להמית באבר זה או אינו ראוי, שנאמר באבן יד אשר ימות בה הכהו או בכלי עץ אשר ימות בו הכהו, עד שיהיה בו כדי להמית וכו' עכ\"ל. ואילו בפ\"ה מהל' רוצח בנוגע להורג בשוגג לא הזכיר דין זה. ומשמע שגולה אע\"פ שהרג בכלי שאין בו כדי להמית. ועוד מבואר ברמב\"ם בפ\"ד מהל' רוצח (הל\"ב) וז\"ל או שנתכוון להכותו על לבו והיה בה כדי להמית על לבו והלכה לה האבן על מתניו ולא היה בה כדי להמית על מתניו ומת פטור ממיתת בית דין ואינו גולה שאין ההורג בכוונה גולה עכ\"ל, ולא פטרו הרמב\"ם מגלות מפני שלא היה בה כדי להמית על מתניו אלא משום שהרג בכוונה. ומבואר שדין יש בה כדי להמית אינו חל בהורג בשוגג<sup>81)</sup><i class=\"footnote\">עיין בענין צדקה ברשימות שיעורים למס' שבועות ונדרים חלק א' באריכות.</i>. ונמצא שלפי הרמב\"ם שלא אמרינן שהכלי שאין בו כדי להמית לא הרגו, אלא אדרבא, אכן הרגו. ואעפ\"כ בכה\"ג פטור ההורג ממיתה משום גזיה\"כ. אבל ההורג בשוגג דליכא גזיה\"כ לפוטרו כן גולה.",
            "ונראה להוכיח כשיטת הרמב\"ם שההורג בדבר שאין בו כדי להמית גולה מדין האב שהכה את בנו כדי ללמדו תורה ומת שפטור מגלות משום ד\"מצוה קעביד\" (מכות דף ח: ורמב\"ם פ\"ה מהל' רוצח הל\"ה). ואם הכהו בהכאה שיש בה כדי להמית קשה לומר ד\"מצוה קעביד\" - אלא ודאי שההכאה היתה הכאה שאין בה כדי להמית ואלמלא ד\"מצוה קעביד\" היה חייב גלות.",
            "אמנם בחידושי הר\"ן לסנהדרין (דף עט ד\"ה האי דתנא כו') הביא בשם ר' דוד שבהורג בהכאה שאין בה כדי להמית אין אומרים קלבד\"מ משום שאינו מעשה רציחה כלל, שלא נהרג מחמת ההכאה כלל, והוא דלא כדברי הרמב\"ם דס\"ל דמת מחמת ההכאה.",
            "ולפי מה שנתבאר אליבא דהרמב\"ם שדבר שע\"פ אומד אין בו כדי להמית אכן הרג את הנהרג אלא שגזיה\"כ פוטרת את הרוצח, אמר הגר\"מ הלוי זצ\"ל שיל\"פ שמש\"כ הרמב\"ם לחלק בין ההורג את עבדו בשבט לבין ההורגו בסכין בע\"א. דאפשר דכוונת הרמב\"ם היא שסכין וסייף יש בהן כדי להמית, ובמכה את עבדו בדבר שיש בו כדי להמית ליכא דין יום או יומים וחייב לעולם. דדין יום או יומים חל רק כשהכהו בשבט מקל ורצועה שהם דברים שאין בהם כדי להמית. אמנם חידשה התורה שהמכה את עבדו בדבר שאין בו כדי להמית ומת תחת ידו חייב. ונמצא דגזיה\"כ דיום או יומים באה והחמירה על האדון לחייבו אם העבד מת מיד אף שהכהו בדבר שאין בו כדי להמית. דאף בהכהו בדבר שאין בו כדי להמית הו\"ל האדון רוצח כיון דמת העבד מחמת המכה. ונמצא דבין לפי פירוש הגר\"ח זצ\"ל ובין לפי פירוש הגר\"מ זצ\"ל דלהרמב\"ם דין יש בו ואין בו כדי להמית אינו תלוי במציאות הדברים אי מת מחמת המכה או לא, דהא בכל אופן בודאי מת מחמת המכה<sup>82)</sup><i class=\"footnote\">עיין לקמן בשיעורים (דף צז.) ד\"ה התוקף ספינתו של חבירו.</i>."
        ],
        [
            "<b>תוס' ד\"ה וחייבו.</b> ז\"ל ושכר ברכת המזון ארבע ברכות מ' זהובים, ומעשה באחד שקראו ש\"ץ לקרות בס\"ת ובא אחר וקדם וקרא ושאל לר\"ת ואמר לו שיתן לו כו' ואין נראה לר\"י כו' ועוד פטרו ר\"ת משום שיענה אמן וגדול העונה אמן יותר מן המברך כו' עכ\"ל. וקשה שגם בברהמ\"ז יענה אמן וגדול העונה אמן יותר מן המברך, וא\"כ למה חייב לשלם מ' זהובים ומ\"ש ברהמ\"ז מקה\"ת.",
            "וי\"ל דבברהמ\"ז השומע עונה אמן כדי לצאת בברהמ\"ז, והו\"ל אמן שיש בו קבלת דברים וחל בו דין שומע כעונה, ומשו\"ה השומע אינו גדול יותר מהמברך כי השומע ענה אמן כדי לצאת בברכה. מאידך בקה\"ת אין חלות דין שומע כעונה ובכן ברכות העולה נאמרות רק בשביל העולה בלבד ולא בשביל אלו השומעים את הקריאה בציבור<sup>83)</sup><i class=\"footnote\">עיין במחלוקת בין בעה\"מ ורמב\"ן בסוגיית אנן יד עניים אנן (ריש פ\"ד ב\"ק דף יח. דפי הרי\"ף דפוס ווילנא) ובשיעורים לעיל (דף ע. ד\"ה שיטת הרמב\"ם בהרשאה בגזילה).</i> וכשעונה השומע אמן יש בו חלות דין של האמנת דברים בלי קבלת דברים ומה\"ט הוא דהעונה אמן גדול יותר מן המברך<sup>84)</sup><i class=\"footnote\">עיין בבעה\"מ דלכאורה יש לו שיטה אחרת מהסבר רבינו זצ\"ל ברש\"י. אכן רבינו זצ\"ל אמר שיש לדחוק גם פירושו בדברי בעה\"מ, עיי\"ש. אמנם קצוה\"ח (סי' שנ\"א ס\"ק ב') הסביר את רש\"י כפי משמעות בעה\"מ. ועיין ביד רמ\"ה (סנה' דף ע\"ב ד\"ה מתיר) ומשמע ממנו כפירוש רבינו זצ\"ל.</i>.",
            "א\"נ י\"ל שבברהמ\"ז בעל הבית הוי הבעלים על הברכות וברשותו לכבד את מי שרוצה בזימון. לפיכך החוטף את הברכות חייב לשלם ולא איכפת לן באמן של העונה שגדול מהמברך דסוכ\"ס חטף מצוה מבעליו. מאידך בקה\"ת ליכא בעלים על העלייה לתורה וברכותיה ובכן מאחר שהעונה אמן גדול יותר מהמברך פטור מלשלם, ודו\"ק<sup>85)</sup><i class=\"footnote\">עיין בחידושי רבינו חיים הלוי על הרמב\"ם (פ\"ז מהל' חובל הל\"ד ובפ\"א מהל' גניבה הלט\"ו).</i>."
        ],
        [],
        [],
        [
            "<b>גמ'. לשמור ולא לחלק לעניים.</b> כתב הרמב\"ם בפ\"ה מהל' שאלה ופקדון הל\"א, וז\"ל מי שהפקידו אצלו מעות של עניים או של פדיון שבויים ופשע בהם ונגנבו פטור שנאמר לשמור ולא לחלק לעניים והרי הוא ממון שאין לו תובעים וכו'. ודבריו צ\"ע דמאחר שהשומר פטור דהו\"ל ממון שאין לו תובעים, למה הוצרך לגזה\"כ לשמור ולא לחלק לפטור מתשלומין.",
            "ונראה לומר שבצדקה יש שתי הלכות:",
            "א) קנין ממון לשבט דעניים, ב) חלות שם צדקה בהחפצא.",
            "וי\"ל דמדין קנין ממון לשבט העניים השומר פטור מלשלם כי המעות הן ממון שאין לו תובעים. ובכך דומה ממון עניים לממון כהנים, שהמזיק מתנות כהונה פטור מלשלם דהו\"ל ממון שאין לו תובעים (חולין קל ב, רמב\"ם פ\"ט מהל' ביכורים הל' י\"ד)<sup>86)</sup><i class=\"footnote\">עיין בברכת שמואל לב\"ק (סי' ד' אות ב'). אך יתכן שלרמב\"ם יש מחייב של מזיק בנוסף לחיוב גזלן ולכן הבא במחתרת ששיבר אח\"כ חייב מדין מזיק ולא מדין גנב וגזלן, והרמב\"ם אינו סובר שקניני גזילה מפקיעים דין מזיק. נ\"מ לגבי כפל ודו\"ק.</i>.",
            "אמנם איכא דין אחר בצדקה והוא חלות שם של צדקה שחלה בחפצא דומיא להקדש דחלה בהקדש חלות שם בהחפצא. והנה רשות גבוה דהקדש כעין בעלים היא, דהא להקדש יש קנינים. ואשכחן הרבה הוכחות ליסוד זה: א) דין אמירתו לגבוה כמסירתו להדיוט שקנין ממון הוא (עי' קידושין כח ב, ובמלחמות ד' רפ\"ד דב\"ק); ב) מעילה בהקדש שביסודה הוא חיוב גזילה וכדביאר הגר\"ח זצ\"ל (עי' בספרו על הרמב\"ם פ\"ח ממעילה הל' א'); ג) גנב והקדיש חייב ד' וה' כי \"מה לי מכרו להדיוט מה לי מכרו לשמים\" (ב\"ק עט א); ד) פדיון הקדש שביסודו הוא קנין כסף (עי' בספר חדושי רבינו חיים הלוי על הרמב\"ם פ\"ח מהל' מע\"ש הל\"ז וברש\"י קידושין (כו.) ד\"ה דבר). ונראה לומר שאף חלות שם צדקה מהוה בעלים כמו הקדש, וכשם שבעלות של הקדש אשוויה להחפצא ממון שיש לו תובעים אפשר שהוא הדין בבעלות של חלות שם צדקה. ולפיכך היה צריך הרמב\"ם להביא את גזה\"כ דלשמור ולא לחלק לפטור השומר בצדקה מתשלומין, דחידשה רחמנא פטור תשלומין גם לגבי חלות השם והבעלות דצדקה בחפצא.",
            "כתב הרמב\"ם בפ\"ב משכירות (הל\"א - ג') וז\"ל שלשה דינין האמורין בתורה בארבעה השומרין אינן אלא במטלטלין של ישראל ושל הדיוט כו' יראה לי שאם פשע השומר בעבדים וכיוצא בהן חייב לשלם שאינו פטור בעבדים וקרקעות ושטרות אלא מדין גניבה ואבידה ומתה וכיוצא בהן וכו', אבל אם פשע בה חייב לשלם שכל הפושע מזיק הוא, ואין הפרש בין דין המזיק קרקע לדין המזיק מטלטלין כו', עכ\"ל, וע\"ש בהשגת הראב\"ד. לפי שיטת הרמב\"ם שומר שפשע בקרקע בעבדים ובהקדש חייב משום דפושע מזיק הוא. ויש לעיין מ\"ש הקדש ממעות של עניים דבהקדש השומר הפושע חייב ואילו במעות של עניים פסק הרמב\"ם ששומר שפשע פטור לגמרי.",
            "ונראה בביאור הדבר שגזה\"כ בשומר \"רעהו ולא של הקדש\" מחדשת רק דין פטור תשלומין בשומר הקדש דומיא לפטור התשלומין בשומר שטרות וקרקע. אמנם עדיין יש חלות שמירה בדברים אלו משום שיש להם בעלים דהקדש המחייבים את השומר בשמירה, ורק חל פטור תשלומין בהחפצא. וכיון שחלה חלות שמירה השומר חייב כשפשע בהן כי תשלומי הפשיעה הם מטעם מזיק. לעומת זאת בצדקה, חידשה רחמנא בגזיה\"כ לשמור ולא לחלק שאין הצדקה נחשבת כבעלים לגבי שמירה ומשו\"ה ליכא חלות שמירה בצדקה כלל, ומה\"ט אין הפושע בצדקה חייב. דרק שומר הפושע חשוב כמזיק, ואילו אדם שאינו שומר שפשע בממון אחרים אינו אלא גרמא בנזיקין ופטור.",
            "<b>ב.</b><br>בענין כפייה בצדקה:",
            "א) הקשו התוס' בב\"ב (ח:) ד\"ה אכפיה, האיך אכפיה רבא לרב נתן בר אמי ושקיל מיניה ד' מאה זוזי, והרי צדקה היא מצות עשה שמתן שכרה בצדה ואין בי\"ד של מטה מוזהרין עליה. ופר\"ת שכפייה בדברים. ור\"י תירץ שכופין בצדקה משום שיש בה לאוין לא תאמץ את לבבך ולא תקפץ וגו', ע\"ש ובתוס' בכתובות (מט.) ד\"ה אכפייה.",
            "והנה לפי אלו הראשונים דס\"ל דבצדקה איכא שעבודי ממון וקניינים הקושיא מעיקרא ליתא דהא הכפייה הוא מטעם גביית ממון. ומה שבי\"ד של מטה אין מוזהרין על מצוות שמתן שכרה בצדן הוי רק לגבי כפייה על המצוות ולא לגבי גביית ממון.",
            "אמנם מרן הגר\"ח זצ\"ל נקט דאף אליבא דרבינו האי גאון וסיעתו דס\"ל שצדקה היא חובת מצוה בלבד<sup>87)</sup><i class=\"footnote\">עיין בנתיבות (שנ\"א, א') דכ\"כ בגונב בשבת שאינו קונה בשינוי ז\"ל דכיון דאין עליו חיוב דמים לגריעותא דידיה אין לו ג\"כ קנין הגוף למעליותא עכ\"ל.</i> אפשר ליישב את קושית התוס'. די\"ל דבצדקה ישנן שתי מצוות: א) מצות היחיד; ב) ומצות הציבור. חלות הצדקה בקופה ותמחוי היא ממצות צדקה של הציבור. וההלכה שלא לכפות על מצות עשה שמתן שכרה בצדה חלה רק במצוות היחיד אבל לא במצוות הציבור, ומכיון דב\"ד הם נציגיהם של הציבור ועל ידם הציבור מקיים את חובתו, משו\"ה כופין על צדקה. ויש להוכיח כן נמי מהא דמובא בב\"ב (פט.) שבי\"ד מעמידין אגרדמין להלקות ולענוש מעוותי המדות (עי' בפי' רשב\"ם שם). ולכאורה גם תקון המדות הריהו מצות עשה שמתן שכרה בצדה. אלא דזוהי גזיה\"כ דיהיה לך מלמד שמעמידין אגרדמין למדות, דקמ\"ל גזיה\"כ דתיקון המדות אינה רק מצות יחיד בעלמא, אלא גם מצות הציבור. ובכן פעולת הבי\"ד במדות ובצדקה אינה להכריח ליחיד לקיים מצות דיליה, אלא שיקיימו הציבור והבי\"ד מצוה דילהון.",
            "ולפי\"ז חילק הגר\"ח זצ\"ל בין שתי פרשיות שבתורה המצוות על הצדקה: פרשה אחת בראה (דברים ט\"ו: ז' - י\"א), כי יהיה בך אביון מאחד אחיך באחד שעריך בארצך אשר ה' אלקיך נתן לך לא תאמץ את לבבך ולא תקפץ את ידך מאחיך האביון. כי פתח תפתח את ידך לו והעבט תעביטנו די מחסרו אשר יחסר לו וכו'. ופסוק שני בבהר (ויקרא כ\"ה: ל\"ה) דכתיב וכי ימוך אחיך ומטה ידו עמך והחזקת בו גר ותושב וחי עמך. וביאר הגר\"ח זצ\"ל ששתי פרשיות אלו הן שני חיובים נפרדים, שחובת היחיד במצות הצדקה נלמדת מהפרשה בראה הכוללת העשה של פתח תפתח והלאוין של לא תאמץ ולא תקפץ. ואילו בפ' בהר, \"והחזקת בו גר ותושב וחי עמך\", מדובר על חובת הציבור, דעיקר החיוב להחזיק גר תושב הוא מוטל על הציבור.",
            "ולפי\"ז יש לפרש את הדין המבואר במשנה בפ\"ג דמגילה (כג:) וז\"ל ואין אומרים ברכת אבלים ותנחומי אבלים וברכת חתנים כו' פחות מעשרה. דלכאורה קשה למה זקוקות המצוות האלו של חסד בעלמא דוקא לעשרה. ברם ע\"פ יסוד הגר\"ח זצ\"ל יל\"פ דבכל המצוות של חסד מלבד חובת היחיד יש גם חובת הציבור כמו בצדקה. ומשום הכי בעינן עשרה בברכת אבלים ובברכת חתנים וכו' שיהיה שם ציבור כדי לקיים את מצות החסד של הציבור.",
            "ב) בתוס' שם תירץ הר\"י שהב\"ד כופין על הצדקה אף שמתן שכרה בצדה משום שגם יש לאוין דכתיב לא תאמץ את לבבך ולא תקפוץ. ולכאורה צ\"ב אמאי לא תירץ ר\"ת כתירוצו הפשוט של הר\"י. ונראה שלדעת ר\"ת הלאוין דצדקה תלויים בהעשה של פתוח תפתח, והואיל ואין כופין על העשה כך אין כופין בשביל הלאוין. ואילו להר\"י הלאוין אינם תלויין בהעשה וכופין עליהם בפני עצמן.",
            "<big><strong>הקדמה לפרק הגוזל קמא: קניני גזילה.</strong></big>",
            "מבואר בכמה מקומות שיש לגזלן קניני גזילה:",
            "א) כתבו התוס' (לעיל דף יא. ד\"ה אין שמין) בביאור הדין דאין שמין לגנב ולגזלן וז\"ל והיינו טעמא דגנב וגזלן קנו מיד כשהוציאו מרשות בעלים עכ\"ל. ומפורש שמשעת גזילה הגזלן קונה קנינים בחפצא.",
            "ב) קיי\"ל דגזלן שהשתמש בחפץ הגזול אינו מחויב לשלם דמי שכירות להנגזל (עי' ברמב\"ם פ\"ג מגזילה הל\"ו ובסוגיא לקמן דף צו: ההוא גברא דגזל פדנא דתורי כו'). וי\"ל דכיון שיש לגזלן קנייני גזילה יש לו זכות בעלות לתשמישין, ואין לבעלים זכות לתבוע ממנו את דמי מה שנהנית<sup>1)</sup><i class=\"footnote\">עי' במ\"מ (פ\"ג מהל' גניבה ה\"ב) שכתב שהרמב\"ם חולק על הרמב\"ן. אבל משמע מהרמ\"א (סי' שנ\"א) שלמד שאף הרמב\"ם מודה לשיטת הרמב\"ן וכ\"כ בביאור הגר\"א שם (ס\"ק ג) וכמו\"כ כ' הב\"ח ע\"פ משמעות פסק הרמב\"ם (בפ\"ט מהל' גניבה הלי\"ג ובפ\"ג שם הל\"ב).</i>.",
            "ג) מבואר בגמ' לעיל (דף סח:) דאם בעל הגזילה הקדיש את הגזילה ההקדש אינו חל כי הגזילה אינה ברשותו, ונראה שביאור הדבר הוא כי קנין הגזילה שיש לגזלן פוגם את קנין הבעלים ולכן החפץ הגזול אינו ברשותו להקדיש<sup>2)</sup><i class=\"footnote\">עיין בשיעורים (לעיל דף סז. ענין יאוש ושינוי רשות אות ג').</i>.",
            "ד) עיין במשנה לעיל (דף עט.) וז\"ל היה מושכו ויוצא ומת ברשות הבעלים פטור, הגביהו או הוציאו מרשות בעלים ומת חייב עכ\"ל, ומבואר שגניבה צריכה מעשה קנין כדי לחייב גנב באונסים. ולכאורה הטעם בזה דחיוב האונסים דגנב תלוי בקנין שיש לו בחפצא ומשו\"ה בעי מעשה קנין להתחייב באונסים.",
            "ה) בגמרא סנהדרין (דף עב.) איתא: ז\"ל אמר רב הבא במחתרת ונטל כלים ויצא פטור מ\"ט בדמים קננהו. אמר רבא מסתברא מילתיה דרב בששיבר דליתנהו אבל נטל לא והאלקים אמר רב אפילו נטל, דהא יש לו דמים ונאנסו חייב אלמא ברשותיה קיימי ה\"נ ברשותיה קיימי. ולא היא כי אוקמינא רחמנא ברשותיה לענין אונסין אבל לענין מקנא ברשותיה דמרייהו קיימי מידי דהוה אשואל עכ\"ל.",
            "ובשיטת רבא פליגי רש\"י ותוס' עם הרמב\"ן (במלחמות ה' על הרי\"ף דף יז.). רש\"י (שם ד\"ה מסתברא) ותוס' (ד\"ה מסתברא) כתבו שהבא במחתרת שגנב פטור על שבירת הכלי בין ששיברו במחתרת ובין ששיברו לאחר זמן משיצא ממחתרת. מאידך הרמב\"ן סובר שפטור רק אם שיברו במחתרת דקלבד\"מ ואילו אם שיברו אח\"כ חייב וז\"ל כיון שלא קנאו משעה ראשונה ועל אותה שעה אתה פוטרו אם שבר לאחר זמן אמאי פטור הרי על שבירה זו אתה מחייבו כדאמרי' במאן דגזל חביתא דחמרא במס' ב\"ק ומציעא וה\"נ כיון שנפטר ממיתה ועכשיו הוא שובר כליו של חבירו אמאי פטור כו' עכ\"ל. ולכאורה צ\"ע בשיטת רש\"י כי למה יפטר על שבירת הכלי לאחר שיצא מהמחתרת ומ\"ש מכל מזיק וגזלן דעלמא שחייבים לשלם על שבירת כלי.",
            "ונראה לבאר את שיטת רש\"י דאע\"פ דהבא במחתרת שגזל פטור מחיובי הגזילה שחלים מחמת מעשה הגזילה דקלבד\"מ, מ\"מ קנה קניני גזילה בחפצא. ומשום הכי אם אח\"כ שבר את הכלי שגזל פטור מלשלם ואינו חייב מדין מזיק כי קנין הגזילה שיש לו פוטר אותו מחיוב מזיק. אמנם גזלן דעלמא ששיבר את הכלי שגזל חייב לשלם, אך אין חיוב זה חל מדין מזיק אלא מדין גזילה, כי שבירת הכלי לבסוף הוי המשך של מעשה הגזילה דמעיקרא ומחייב מדין גזילה. ואילו בבא במחתרת מכיון שבמעשה הגזילה חל פטור גם השבירה אח\"כ אינה מחייבת מדין גזילה, כי השבירה גומרת את חיוב הגזילה דמעיקרא שחל בשעת הגזילה, ואילו בבא במחתרת שמעשה הגזילה הוא בפטור הגזלן פטור גם על השבירה לבסוף<sup>3)</sup><i class=\"footnote\">עיין בשיעורים לעיל (הקדמה לפרק מרובה בענין אחריות וחיוב תשלומין בשומר וגזלן). וע\"ע בחידושי רבנו חיים הלוי (פ\"ט מהל' גזילה הל\"א).</i>.",
            "סמוכים ליסוד זה ששבירת הגזילה לבסוף מחייבת בתורת גזילה ולא מדין מזיק, הביא מרן הגר\"ח זצ\"ל מפסק הרמב\"ם (פ\"א הל' גניבה הלי\"ד) שכתב וז\"ל גנב בהמה או כלי כו' היה שוה בשעת הגניבה שנים ובשעת העמדה בדין ארבעה אם שחט או מכר או שבר הכלי או אבדו משלם תשלומי כפל או דו\"ה כשעת העמדה בדין. ואם מתה הבהמה או אבד הכלי מאליו משלם תשלומי כפל כשעת הגניבה עכ\"ל. הרמב\"ם פסק שאם הכלי נאבד מאליו הגנב משלם כפל כשעת הגניבה, ומאידך אם הגנב שיבר את הכלי בידים משלם כפל כשעת העמדה בדין. וצ\"ע כי התינח שישלם את הקרן כשעת השבירה בידים מדין מזיק, אך למה ישלם כפל כשעת העמדה בדין. אלא מכאן מוכרח שגנב ששיבר את הכלי בידים אינו חייב לשלם רק מדין מזיק דעלמא כי אם מדין גנב, שהגניבה הראשונה נמשכת ונגמרת בשעת השבירה בידים, ומשו\"ה משלם כפל על שעת השבירה וכשעת העמדה בדין<sup>4)</sup><i class=\"footnote\">עיין בשיעורים למעלה (דף סו:) ד\"ה אינו רוצה לקנות.</i>.",
            "הרמב\"ן (במלחמות שם) חולק עם רש\"י ותוס' וסובר להלכה שהבא במחתרת שאח\"כ הזיק את הגניבה חייב לשלם. ויתכן לפרש את שיטתו בב' אופנים:",
            "א) י\"ל שסובר שגנב שהזיק חייב מטעם מזיק דעלמא. אך פירוש זה נגד שיטת הרמב\"ם שהרי הגר\"ח זצ\"ל הוכיח שממה שהרמב\"ם מחייב את הגנב שהזיק בכפל מוכרח שאינו מחייב מדין מזיק דעלמא אלא מדין גניבה<sup>5)</sup><i class=\"footnote\">עיין בקובץ שיעורים לפרק מרובה (אות י\"ד) ובחידושי רבי שמעון יהודה הכהן לב\"ק (סי' ל\"ט אות ה'). ויתכן שאפילו אם שינוי חל כמפקיע של ההשבה מ\"מ חלות גמר הקנין הוא בשעת השינוי ולא למפרע ולפי' הגזלן ישלם כשעת השינוי שהיא שעת גמר הקנן. עיין בחידושי רבינו חיים הלוי (פ\"ב מהל' גזילה הלט\"ו ופ\"ט שם הל\"א). ועיין בתוס' (לעיל דף סח. ד\"ה מה טביחה) ובקצה\"ח (סי' ש\"ס ס\"ק ד').</i>.",
            "ב) א\"נ י\"ל שמאחר שהגנב הבא במחתרת פטור על מעשה הגניבה מדין קבלבד\"מ אינו קונה קניני גניבה, כי רק גנב המתחייב בחיובי גניבה קונה קניני גניבה אבל לא גנב שהוא פטור מחיובי גניבה. ולפיכך אם הבא במחתרת הזיק אח\"כ חייב כי אין לו קניני גניבה וממילא חייב מדין מזיק דעלמא<sup>6)</sup><i class=\"footnote\">לכאורה דין שבירת כלים המטהרת כלים טמאים ודין זריעה המטהרת זרעים טמאים מיוסדים בחלות שם פנים חדשות כי הופקעה הזהות של החפץ הטמא. ברם אין שייכות בין הדינים האלה וחלות דין שינוי בכהת\"כ כי דינים מיוחדים לענין טומאה הם ואיסורא מטומאה לא ילפינן.</i>. ולפי\"ז יתכן שהרמב\"ם ג\"כ סובר כרמב\"ן<sup>7)</sup><i class=\"footnote\">ועיין בספר הגר\"ח זצ\"ל שהבחין בין שני דיני שינוי: א) שינוי גמור בכל החפצא שקונה בגלל הפקעת השבה; ב) שינוי במקצתו המעכב את קיום מצות השבה דהגברא אבל אינו קונה את החפצא מאחר שלא חל אלא במקצתו, ובכך הסביר את פסק הרמב\"ם. וע\"ע בשיעורים לקמן (דף צו: ד\"ה מתני' גזל בהמה והזקינה).</i>.",
            "והנה שיטת רב שהבא במחתרת קונה את הבעין לגמרי ואינו חייב להחזירו. ונראה לומר בביאור שיטתו שבדין הוא שגנב דעלמא יקנה את החפץ שגנב מטעם קניני גניבה אלא שחיוב ההשבה פוגם את קנינו, ולפיכך חייב להשיב את הגניבה. ואילו הבא במחתרת שפטור מהשבה דקלבד\"מ קונה את החפץ לגמרי.",
            "ו) הרמב\"ם פסק (פ\"ה מהל' גניבה הל\"ג) שגם שינוי רשות ואח\"כ יאוש קונה<sup>8)</sup><i class=\"footnote\">ברם ניתן לחלק כנ\"ל (בסוף ההקדמה לפרקין) דבקלבד\"מ אין קניני גזילה חלים כלל משא\"כ בגזילה דעלמא. עוד יתכן שסובר רבא שחיוב ההשבה חל אף בקלבד\"מ שמעכב את הקנין. וכן משמע קצת מרש\"י שם (סד\"ה והאלוקים ובד\"ה ולא היא) וכן איתא בקובץ שיעורים הנ\"ל. ונראה מחידושי הרמב\"ן לב\"מ (דף עח:) ד\"ה דילמא ששינוי מהווה מעשה קנין, עיי\"ש.</i>. וצ\"ע היאך יכול גנב להקנות לפני יאוש ולעשות שינוי רשות. ומוכח שיש לגנב קניני גניבה משעת הגניבה וקנינים אלו מועילים כדי שיקנה ללוקח ויעשה שינוי רשות גם לפני יאוש, ובכן היאוש אח\"כ גומר את קנין הגניבה שבידי הלוקח שיהיה לגמרי שלו.",
            "עד כאן הקדמה"
        ],
        [
            "<b>משנה. הגוזל עצים ועשאן כלים כו' משלם כשעת הגזלה.</b> פשטות המשנה קובעת שגזלן הקונה את הגזילה בשינוי משלם כשעת הגזילה. דין זה אינו דין מיוחד בשינוי שהרי כל הגזלנים חייבים לשלם אונסין משעת הגזילה (לעיל דף סה.), וה\"ה כשקונה בשינוי כי משעת הגזילה חל חיוב תשלומין על הגזלן, ובתנאי שלא יקיים מצות השבת הגזילה, והשינוי מפקיע את מצות ההשבה וממילא הגנב חייב לשלם משעת הגזילה.",
            "ונראה שיתכן להסביר את דין הגזלן שמשלם כשעת הגזילה בשני אופנים: א) כי מה שמפסיד הגזלן ממון מהבעלים ומזיקו מחייבו לשלם משעת הגזילה; ב) שבשעה שגוזל הגזלן קונה קנייני גזילה בדבר הגזול וחייב לשלם דמים בעד קנייני הגזילה שקנה.",
            "ונ\"מ בנוגע לגזלנים שאין להם קניני גזילה - כגון השואל שלא מדעת (אליבא דהראב\"ד מובא בש\"מ לקמן דף צז. ד\"ה אי) הכופר בפקדון (אליבא דהרמב\"ם פ\"ד מגניבה הל\"ב - ג ופ\"ג מגזילה הלי\"א והלי\"ד) והגוזל עבד (אליבא דהראב\"ד פ\"ט מגזילה הל\"א) - אך חייבים בחיובי גזילה האם משלמים כשעת הגזילה או כשעת אונסין<sup>9)</sup><i class=\"footnote\">עיין בתוס' לעיל (דף סו. ד\"ה לא הספיק).</i>.",
            "<b>משנה. גזל פרה מעוברת וילדה רחל טעונה וגזזה משלם דמי פרה העומדת לילד ודמי רחל העומדת ליגזז, גזל פרה ונתעברה אצלו וילדה רחל ונטענה אצלו וגזזה משלם כשעת הגזלה.</b>",
            "עיין לקמן (דף צה.) בתוס' ד\"ה משלם ובהגהת הגר\"א (שם). והנה יש מחלוקת בין הראשונים אם גזלן שקנה בשינוי משלם לנגזל את השבח שהגזילה השביחה משעת הגזילה עד שעת השינוי. הרא\"ש (לפרקין סי' ג') סובר דהשבח לגזלן ומשלם משעת הגזילה. ואילו אליבא דהתוס' השבח לנגזל והגזלן משלם כשעת השינוי.",
            "ובביאור המחלוקת נראה שיש לחקור ביסוד הדין דשינוי קונה: האם שינוי חל כקנין בפני עצמו או\"ד ששינוי מפקיע את חובת ההשבה, וממילא הגזלן קונה מחמת קנין הגזילה שקנה בחפצא בשעת הגזילה<sup>10)</sup><i class=\"footnote\">עיין בתוס' רי\"ד (דף סה:) ד\"ה הא מני ובריטב\"א (מס' ע\"ז דף מו. ד\"ה מה הצד) ובחידושי רבנו חיים הלוי (פ\"ב מהל' גזילה הלט\"ו).</i>. ונראה דהתוס' סוברים ששינוי מהווה קנין בעצמו שמחייב את הגזלן, ולפיכך משלם משעת השינוי. מאידך הרא\"ש סובר דהשינוי מפקיע את חובת השבת הגזילה, והגזלן קונה את הגזילה ממילא בקנין גזילה שקנה בשעת הגזילה, ולפיכך אינו חייב לשלם אלא כשאר הגזלנים שמשלמים משעת הגזילה<sup>11)</sup><i class=\"footnote\">לכאורה רבינו זצ\"ל מתכוון לחובת צדקה המוטלת על הגברא.</i>.",
            "ונראה בביאור שיטת הרא\"ש, דהנה עיין בגמ' לקמן (צג ב - צד ב) דלמ\"ד שינוי קונה אתנן זונה לאחר שינוי מותר בהקרבה. וכמו\"כ איתא שם שאם שינוי קונה ראשית הגז שנשתנה פטור ממצות נתינה לכהן. ובדומה לכך בנוגע לפאה שהשתנה, שאם סוברים שינוי קונה חל פטור מהמצוה. וצ\"ע לכאורה שהרי ליכא בכל המקרים האלה חלות דין של קנין כלל. ומוכח שהדין של שינוי מהווה דין שחל בכל התורה כולה ולא רק בקנינים בלבד. ובכן נראה שיסוד הדין דשינוי הוא שהחפץ שנשתנה נחשב לחפץ אחר ממה שהיה מקודם ומהווה חפץ חדש. ונ\"מ לכל התורה כולה<sup>12)</sup><i class=\"footnote\">עיין בסוף תוס' ד\"ה לא הפריש שכ' ששני הדינים נלמדים מפסוק אחד. ולפי הסבר רבינו זצ\"ל הלימוד של שני הדינים מפסוק א' מבואר.<br>ויל\"ע במתנ\"ע אחר שינוי דאליבא דרבינו זצ\"ל חל חיוב מיוחד על הגברא ולא בחפצא, האם החיוב הזה חל רק על בעל השדה בעצמו או\"ד דכ\"ע נמי חייבים. ועוד יל\"ע כשחל חיוב הגברא המיוחד, האם חל בחפצא חלות ממון עניים או\"ד דהוי ממון בעלים עם מצות נתינה המוטלת על הגברא.</i>, שאם חל שינוי, מופקע פסול חפצא בכהת\"כ כי נולד חפץ חדש שאינו החפץ הראשון שהיה פסול. ומשום כך אתנן זונה שנשתנה כשר להקרבה. וכמו\"כ ראשית הגז ופאה שנשתנו נפטרים מחובת מצוותם, שכן החפצא של מצוה שנתחייב בראשונה נשתנה ובכך נעלם הוא מהעולם. ולפי\"ז דין שינוי נוגע גם לגנב וגזלן שנתחייבו משעת הגזילה במצות השבה, והוא משום שאם שינוי יוצר חפצא חדש א\"א לקיים איתו את מצות השבת הגזילה, שהרי אחרי השינוי אין החפצא אותו חפצא שגזל ופנים חדשות באו לכאן ולפיכך אינו ראוי להשבה. ומאחר שאין כאן מצות השבה, ממילא קונה הגזלן את השברים עם קנין הגזילה שלו שחל משעת מעשה הגזילה<sup>13)</sup><i class=\"footnote\">ועע\"ש בהלי\"ז - י\"ח וברדב\"ז.</i>. ולפיכך סובר הרא\"ש שכל מה שהשביח החפץ משעת גזילה ואילך הריהו של הגזלן.",
            "ולפום ריהטא נראה שיש לתלות את מחלוקת הראשונים בשינוי קונה במחלוקת שבין רב לרבא במס' סנהדרין (דף עב.) ובמחלוקת שבין בעה\"מ והרמב\"ן (שם). אליבא דרב הגזלן קונה קנין גמור בשעת מעשה הגזילה אלא שחיוב ההשבה מעכבו, ולפיכך בקלבד\"מ שחיוב ההשבה לא חל, חל קנין הגזילה לגמרי. ונראה שסברתו דומה לסברת הרא\"ש כי בשינוי חיוב ההשבה פקע וממילא נגמר קנין הגזילה דמעיקרא. והוא גם יסוד שיטת בעה\"מ אפילו אליבא דרבא. מאידך הרמב\"ן סובר דאליבא דרבא אין הגזלן קונה את הגזילה. ומסתבר אליביה דשינוי מהווה קנין בפני עצמו וכשיטת התוס'<sup>14)</sup><i class=\"footnote\">עיין באריכות באגרות הגרי\"ד הלוי (פ\"ה מהל' מתנ\"ע הלכ\"ז).</i>.",
            "<b>גמ'. עצים ועשאן כלים אין שיפן לא.</b> ס\"ד דשינוי אינו אלא כשנעשה צורת כלי אבל שינוי מראה בעלמא אינו שינוי.",
            "<b>שם.</b> גמ'. דשינוי דהדר לברייתא הוא. ישנן שלש שיטות בדין שינוי החוזר לברייתו: א) רבה (עיין בתוס' ד\"ה הגוזל) סובר שקונה מדאורייתא; ב) לאביי קונה מדרבנן; ג) ולרב אשי אינו קונה כלל. ויתכן דתלוי בחקירה הנ\"ל האם שינוי הוי קנין בעצמו או הפקעת חובת השבה והגזלן קונה משום הקנין שיש לו משעת הגזילה. אם שינוי בעצמו מהווה מעשה קנין אז גם שינוי כל שהוא מועיל ואף שינוי החוזר לברייתו. מאידך אם השינוי מפקיע את מצות השבה אז השינוי צ\"ל שינוי גמור המהפך את החפצא לחפצא אחר לגמרי ואז פקעה מצות השבה.",
            "<b>רש\"י ד\"ה פטור.</b> עיין בשיעורים לעיל (דף סו. רש\"י ד\"ה עד).",
            "רש\"י ד\"ה אין מצטרף. ז\"ל דאם גזז אחת וצבעה וכן שניה וכן שלישית אין מצטרפות למנה ופרס להתחייב דקננהו בשינוי עכ\"ל. וקשה הרי לפני שהצטרף השיעור לא היה לכהנים קנין בגיזה כלל וא\"כ למה כתב רש\"י שהצובע קננהו בשינוי.",
            "וי\"ל דדברי רש\"י לאו דוקא הם אלא ר\"ל שכמו ששינוי קונה ה\"ה שמונע את הגז שצבע מלהצטרף לשיעור<sup>15)</sup><i class=\"footnote\">עיין בתוס' לעיל (דף נו: ד\"ה פשיטא). עוד עיין בתוס' למס' יבמות (דף סו: ד\"ה אבל) בשם הר\"י שכהן ששואל פרה מאכילה בתרומה. ולכאורה מזה ראייה שקנין השואל כקנין הגוף דמי. ואילו לרמב\"ם (פ\"ט מתרומות הל\"ח) יש פי' אחר בסוגיא שם.</i>.",
            "א\"נ י\"ל שאם גוזזין שיעור גיזה חל זכות ממון הכהנים למפרע משעת הגזיזה הראשונה. ולכן השינוי הוי קנין. יוצא שיש שתי הלכות בראשית הגז דעלמא: א) משנגמר שיעור הגיזה חל ממון הכהנים למפרע משעת הגזיזה הראשונה; ב) משנגמר השיעור חל חיוב נתינה לכהנים מכאן ולהבא.",
            "<big><strong>פסק הרמב\"ם בשינוי בראשית הגז.</strong></big>",
            "כתב הרמב\"ם (בפ\"י מהל' ביכורים הל\"ו) ז\"ל אם גזז הצמר וצבעו קודם שיתן נפטר מראשית הגז. הלבינו קודם שיתן חייב להפריש אחר שלבנו עכ\"ל. יש לדייק ברמב\"ם שהשמיט את הדין של אי - צירוף והביא רק את הדין שאם צבעו אחרי כל הגזיזה שפטור. ועוד יש לדייק שלא כתב הרמב\"ם שקנאו בשינוי ורק כ' שפטור.",
            "ונראה שלרמב\"ם יש כאן דין אחר. הרי מצינו חלות דין שינוי לא רק בנוגע לקנין גזילה אלא גם בנוגע לדברים אחרים כגון לענין אתנן זונה שאם השתנה האתנן מותר (לעיל דף סה:), ויוצא שעיקר חלות דין שינוי הוא שהחפצא עם שינוי נעשה לחפצא אחר ואיסורי אתנן נפקעים מכיון דיש כאן חפצא אחר. ולפי\"ז י\"ל דה\"ה לרמב\"ם בראשית הגז שאם הגז השתנה פקעה מצות נתינה כי הגז השתנה לחפצא אחר. ולפי\"ז השוואת הגמרא בין ראשית הגז לגזילה אינו לענין קנין אלא שיש חלות שם שינוי הנוגעת לשתיהן. ברם הם שני דינים חלוקים בעצם חלותם. בנוגע לגזילה השינוי חל כדי שהגזלן יקנה את הגזילה. מאידך בנוגע לראשית הגז השינוי חל כפטור נתינה.",
            "ולפי\"ז יש ליישב דיוק ברמב\"ם, דבנוגע לגזילה פסק בפ\"ב מהל' גזילה (הלי\"ב) שאם ניפצו וליבנו שהגזלן קונה בשינוי, ואילו בנוגע לראשית הגז אע\"פ שפסק שליבון אינו שינוי מ\"מ לא כתב שאם ניפץ וליבן דהוי שינוי. ועיין במאירי (הובא בש\"מ) שכ' וז\"ל וגדולי המחברים נראה מדעתם שבגזילה נקרא שינוי בנפוץ ובראשית הגז אינו שינוי בשום דבר כו' ונראין הדברים כשיטתו ואע\"פ שהקשו הגמרא מזו לזו ר\"ל מראשית הגז לגזילה אינן דומות זו לזו עכ\"ל. וצ\"ע מ\"ש ראשית הגז מגזילה.",
            "ונראה אליבא דהרמב\"ם דשאני ראשית הגז שהשינוי אינו חל כחלות דין קנין אלא כפטור נתינה. ליבון וניפוץ מהווים שינוי דוקא בנוגע לקנין, שתלוי בשינוי מעשה דעלמא ולא בשינוי החפצא לגמרי לחפצא אחר. מאידך בראשית הגז מעשה שינוי דעלמא לא מספיק אלא שצריך שינוי גמור המשנה את עצם החפצא דגז לחפצא אחר. רק שינוי כצביעה מהווה שינוי גמור בחפצא ההופכו להיות לגמרי חפצא אחר. לכן צביעה מועלת בראשית הגז ואילו ליבון ונפוץ ביחד לא מועילים שהרי הם מעשי שינוי דעלמא שאינם משנים את גוף החפצא לגמרי לדבר אחר. אמנם ליבון וניפוץ מועלים בנוגע לקנין גזילה הזקוק למעשה שינוי כל שהוא ולא בראשית הגז הזקוק לשינוי גמור בחפצא כדי שע\"י יחול פטור נתינה<sup>16)</sup><i class=\"footnote\">עיין בחידושי הריטב\"א לקידושין (דף מז:) ד\"ה הא דרב הונא.</i>.",
            "אלא דעדיין צ\"ע למה לא יועיל מעשה קנין ע\"י שינוי כל שהוא אף בראשית הגז כגון טוייה ניפוץ וליבון, שהרי מ\"מ גזל את הגז וקונהו מדין שינוי גזילה.",
            "ונראה דנ\"מ בכגון שעשה את השינוי כל שהוא בלי דעת לגזול, וא\"כ השינוי אינו חל מדין קנין כי בלי דעת לגזול אינו גזלן וליכא קנין גזילה, ומשו\"ה חייב לתת ראשית הגז. מאידך שינוי המהווה שינוי גמור בעצם החפצא פוטר מנתינה ואפילו בלי דעת לגזול. והרמב\"ם מיירי באופן שעשה את השינוי בגז בלי דעת לגוזלו ומשו\"ה רק שינוי מראה דהוי שינוי גמור בחפצא פוטר ולא מעשה שינוי בעלמא.",
            "אליבא דהרמב\"ם כשתירצה הגמרא הא דנפציה וכו' חזרה מהדמיון דמעיקרא בין גיזה לגזילה כי באמת הריהם שני דינים שונים בעיקר חלותם. בגזילה שינוי חל כקנין ומשו\"ה ניפוץ מועיל ואילו בגז שינוי חל כפוטר של נתינה וניפוץ אינו מועיל.",
            "<b>גמ'. בקלא אילן דלא עבר.</b> צ\"ע ברמב\"ם (פ\"ב מהל' ציצית הל\"א - ד') שכתב וז\"ל תכלת האמורה בתורה בכל מקום היא הצמר הצבוע בפתוך שבכחול וזו היא דמות הרקיע הנראית לעין השמש בטהרו של רקיע, והתכלת האמורה בציצית צריך שתהיה צביעתה צביעה ידועה שעומדת ביופיה ולא תשתנה וכל שלא נצבע באותה צביעה פסול לציצית אע\"פ שהוא כעין הרקיע כו' אם נבדקה ונודעה שנצבעה באחד משאר צבעונים המשחירים שאינן עומדין פסולה, עכ\"ל. בפשטות הרמב\"ם פוסק שפרושו של תכלת הוא צמר צבוע כצבע של הרקיע העומדת ביופיה. ומשמע שסובר שדם חלזון אינו מעכב, ושאר הצבעונים פסולים משום שאינם עומדים ביופים. וזהו יסוד הפסול דקלא אילן לציצית. וקשה שהרי בגמרא דידן איתא דקלא אילן אינו עובר. ונראה דקלא אילן עובר במקצת ולפיכך פסול לציצית, דתכלת דציצית צ\"ל צביעה \"העומדת ביופיה\" ואינה משתנה כלל. מאידך בנוגע לשינוי, קלא אילן מכיון שאינו עובר לגמרי מקרי שינוי שאינו חוזר לברייתו.",
            "עיין ברמב\"ם (פ\"ח מהל' כלי המקדש הלי\"ג) בנוגע לבגדי כהונה שכ' וז\"ל ותכלת האמורה בכל מקום היא הצמר הצבוע כעצם שמים שהוא פתוך מן הכחול עכ\"ל. וקשה שאינו מזכיר שתהיה צביעה העומדת ביופיה כבציצית, וצ\"ע.",
            "<b>גמ'. ענבים ועשאן יין.</b> עיין במס' פסחים (דף כד:) דבנוגע לערלה מי פירות דעלמא אינם אסורים דזיעה בעלמא הן, חוץ מיין ושמן דאסורים כפירות זיתים וענבים עצמם. וצ\"ע מהו החילוק בין פסול אתנן לבין איסור ערלה, דבנוגע לערלה דינא דיין שוה לדינא דענבים ואילו בנוגע לאתנן יין הוי שינוי. וי\"ל דהוי גזיה\"כ רק בערלה בלבד וכדדרשינן בסוגית חולין (דף קכ:), ברם אינו נוגע לחלות דין שינוי בכהת\"כ. א\"נ י\"ל דיין ושמן נחשבים לפירות בפני עצמם ואינם אותם הפירות של זיתים וענבים, ולפיכך ענבים ועשאן יין הוי שינוי, אלא שחידוש גזיה\"כ בערלה הוא שיין ושמן אסורים בחלות איסור ערלה כפירות בפני עצמם, ולא מדין זתים וענבים.",
            "ועוד נראה דהקושיא מעיקרא ליתא, שהרי חטין ועשאן סולת הוי שינוי ואע\"פ שהסולת אינו פרי אחר אלא אותו הפרי של חטין. ומוכח שחלות שינוי אינו תלוי בשינוי חלות השם של הפרי אלא אפילו שינוי בצורת הפרי דעלמא הוי שינוי, וה\"ה בזיתים ועשאן שמן ובענבים ועשאן יין. ולפי\"ז י\"ל דענבים ויין וזתים ושמן הויים אותו חלות שם פרי, ומ\"מ מהווים שינוי משום שנשתנה צורת הפרי דמעיקרא."
        ],
        [
            "<b>גמ'. מצוה הבאה בעבירה.</b> עיין בשיעורים לעיל (דף סז.) בענין מצוה הבאה בעבירה ובמה שנוגע לסוגיין.",
            "<b>גמ'. תעזוב יתירא.</b> יש לעיין בהגדרת הדין דתעזוב יתירה האם חידשה התורה דבמתנות עניים אמרינן דשינוי אינו קונה או\"ד דאע\"פ דשינוי קונה מ\"מ המצוה מחייבתו לתת את המתנות לעניים. ולכאורה מסתבר דשינוי קונה אלא שיש עליו חיוב מיוחד של מצות נתינה, וצ\"ע.",
            "<b>גמ'. המפקיר כרמו והשכים לבקר ובצרו כו'.</b> כתב הרמב\"ם (בפ\"ה מהל' מתנ\"ע הלכ\"ז) ז\"ל המפקיר את כרמו והשכים בבקר וזכה בו לעצמו ובצרו חייב בפרט ובעוללות ובשכחה ובפאה שהרי שדך וכרמך אני קורא בו מפני שהיה שלו והרי הוא שלו, אבל אם זכה מן ההפקר בשדה של אחרים הרי זה פטור מן הכל עכ\"ל. ומבואר שבעל שדה שהשדה היה שלו בשעת הבאת שליש ובשעת הקצירה חייב במתנ\"ע אע\"פ שהשדה היה הפקר בינתיים. מאידך אדם אחר שזכה מן ההפקר קודם לקצירה פטור. ונראה שההפקר פטר בשעתו את פירות השדה מחיוב מתנות עניים, אלא שבעל השדה שחזר וקנה השדה מהפקר התחייב בחיוב חדש בשעת הקצירה. ונראה דמבואר כאן יסוד בחיוב מתנות עניים, דהיינו שאינו רק חיוב חפצא בלבד אלא שבמתנ\"ע יש גם חיוב גברא. ובכן אע\"פ שהחפצא דפירות אלו נפטרו מחיוב מתנ\"ע כשחזר וזכה בהן התחייב בחיוב גברא לתת מתנ\"ע.",
            "וזה הוא יסוד הנ\"מ בין מתנ\"ע לבין תו\"מ שהמפקיר כרמו והשכים לבקר ובצרו חייב במתנות עניים ופטור מתרומה ומעשר, דבמתנ\"ע יש חלות חיוב גברא בפני עצמו, ומאידך החיוב של תרומות ומעשרות חל רק בחפצא, ולכן בתו\"מ מאחר שהחפצא היה הפקר חל פטור חפצא לעולם. בתו\"מ אין חיוב גברא נוסף לחיוב החפצא, והחיוב שחל על הגברא הוא רק לקיים את החיוב שבחפצא. משא\"כ במתנ\"ע שבנוסף לחיוב שחל בחפצא יש חיוב מיוחד המוטל על הגברא לתת מתנ\"ע<sup>17)</sup><i class=\"footnote\">עיין בירושלמי ב\"ק ריש פ\"ז ושבועות ריש פ\"ח ובמפרשים שם ובקצוה\"ח סי' שמ\"ט.</i>, ובכן במתנ\"ע התורה חידשה שאם הוא היה בעל השדה בשעת הבאת שליש ואף בשעת הקצירה הריהו חייב בחיוב גברא מיוחד לתת מתנ\"ע, ופטור הפקר שחל בחפצא אינו פוטרו מחובת הגברא שלו לתת מתנ\"ע.",
            "ולפי\"ז י\"ל שההלכה בהפקר וההלכה בשינוי בנויות על אותו היסוד - דהיינו שיש חיוב גברא לתת מתנ\"ע שאינו תלוי בחפצא. והרי אחרי שינוי חיוב החפצא פקע, ואעפ\"כ הגברא חייב לתת מתנ\"ע מדין חיוב גברא מיוחד, ודומה לחיוב הגברא לתת מתנ\"ע בהפקר ואע\"פ שחל פטור בחפצא<sup>18)</sup><i class=\"footnote\">לפי הגר\"מ זצ\"ל מבואר מה דלכאורה קשה אליבא דמ\"ד שאין שמין לשואל שהוא סובר שיש לשואל קנינים בחפצא וכדמבואר בתוס' דא\"כ מ\"ש הגנב מן השואל שחייב דנקרא מ\"בית האיש\" מהגנב מן הגנב שפטור שאינו מ\"בית האיש\". ובכלל קשה היאך יתכן שחפץ השאול נקרא חפץ בבית בעליו בזמן שיש לשואל קנינים בחפצא. אלא דלפי הגר\"מ ניחא דדין קנין שאילה מיוסד בחלות דין שמירה ובשומר חל דין דכל היכא דאיתא ברשותא דמרה איתא ולכן החפץ השאול הוי ברשות הבעלים וב\"בית האיש\".</i>.",
            "<big><strong>שיטת הרמב\"ם: פטור הפקר במצוות התלויות בארץ.</strong></big>",
            "כתב הר\"ש (מס' פאה פרק א' משנה ו') ז\"ל ויש ברייתא בתוספתא (פ\"ב מפאה ה\"י) שאין אדם יכול לישבה והכי תניא גר שמת וביבזבזו ישראל את נכסיו המחזיק במחובר לקרקע חייב בכל, בתלוש מן הקרקע פטור מן הכל. החזיק בקמה פטור מן הלקט שכחה ופאה וחייב במעשרות, דהשתא נכסי הגר הרי הן הפקר והך סיפא היא איפכא מהא דתניא בפרק המניח את הכד (דף כח) ובפרק אין בין המודר (דף מד) המפקיר את כרמו ולשחר עמד ובצרו חייב בפרט ובעוללות ובשכחה ופטור מן המעשר כו' עכ\"ל.",
            "והנה בביאור הרישא דהתוספתא נראה שהמחזיק במחובר ר\"ל שהחזיק קודם הבאת שליש, ואם החזיק בשדה קודם הבאת שליש חייב בכל, כי הפטור של הפקר חל רק משעת הבאת שליש ואילך ולא לפני כן. והמחזיק בתלוש ר\"ל שהחזיק בפירות תלושים שכבר הביאו שליש שהיו הפקר בשעת הבאת שליש ולפיכך חל פטור הפקר. אך צע\"ג בדברי הסיפא בהחזיק בקמה שהרי הפטור של הפקר בשעת הבאת שליש חל בנוגע לאדם אחר שזכה בו בין לענין מתנ\"ע ובין לענין תו\"מ, ואילו התוספתא פוטרת הפקר בקמה ממתנ\"ע ומחייבת אותו במעשר.",
            "יעויין במשנה שבמס' ערלה (פ\"ק משנה ז') שחלוקים ר' יוסי עם הרבנן, דלר' יוסי סמדר הוא פרי ואילו לרבנן סמדר אינו פרי ומותר בערלה. ומשמע דלרבנן בוסר הוי פרי ואסור בערלה וכן כתב הרמב\"ם (בפירוש המשנה שם). מאידך בנוגע לתרומות ומעשרות החיוב של הפרשה אינו חל בבוסר אלא משהגיע הפרי אח\"כ לעונת המעשרות דהיינו משיגיעו הפירות להזרע ולצמוח, ובתבואה בהבאת שליש (עיין רמב\"ם פ\"ב מהל' תרומות הל\"י ופ\"ב מהל' מעשר הל\"ג - ה'), ואם הפריש תו\"מ קודם לכן אינן חלין כלל.",
            "והנה בנוגע לשביעית פסק הרמב\"ם (פ\"ה מהל' שמיטה הלט\"ו) ז\"ל אין אוספין פירות שביעית כשהן בוסר שנא' תאכלו את תבואתה, אינה נאכלת עד שתעשה תבואה, אבל אוכל מהן מעט בשדה כשהם פגין כדרך שאוכל בשאר שני שבוע, ולא יכניס לאכול בתוך ביתו עד שיגיעו לעונת המעשרות עכ\"ל. ומבואר שהיתר האכילה חל בבוסר כדרך שאוכל בשאר שני שבוע מדהוי פרי, אך לאסוף את הפירות לתוך ביתו ולקיים מצות אכילת פירות שביעית וכדכתיב תאכלו את תבואתה חל בהבאת שליש<sup>19)</sup><i class=\"footnote\">עיין למעלה בהקדמה לפרק הגוזל קמא אות ה'.</i>. וכן בנוגע לנטע רבעי מחלק הרמב\"ם בין בוסר לבין עונת המעשר וכמוש\"כ בפ\"ט מהל' מע\"ש (הלי\"ג) ז\"ל והסמדר מותר בערלה וברבעי עכ\"ל, ומבואר שהאיסור של נטע רבעי חל בבוסר שהוא אחר סמדר. אך גם כתב (שם הל\"ב) וז\"ל הרוצה לפדות נטע רבעי פודהו כמעשר שני כו' ואין פודין אותו עד שיגיעו לעונת המעשר שנא' להוסיף לכם תבואתו עד שיעשה תבואה כו' והרי הוא ממון גבוה כמעשר, לפיכך אינו נקנה במתנה אלא אם נתנו בוסר עכ\"ל. ונראה דאליבא דהרמב\"ם האיסור של רבעי חל בבוסר בדומה לאיסור ערלה, אך קדושת רבעי וקיום מצותו חלין בעונת המעשר. ולפיכך אין פודין נטע רבעי ואין בו דין ממון גבוה אלא משעה שהגיע לעונת המעשרות, וכדין מעשר שני, כי דינים אלו תלויום בקדושה, ובדין שהפרי ניתן לקיום מצותו. דין פירות שמיטה דומה לדין פירות נטע רבעי. בשביעית ההיתר לאכול חל בבוסר כשהוא פרי, ואילו הקדושה וקיום מצותו של פירות השביעית חלה כשהגיעו לעונת המעשרות.",
            "ובנוגע לפאה כתב הרמב\"ם בפ\"ב מהל' מתנ\"ע (הל\"ז) וז\"ל הקוצר כל שדהו קודם שתוגמר ועדיין לא הביאה שליש הרי זו פטורה ואם הגיעה לשליש חייבת כו' עכ\"ל, ומקור הלכה זו בגמ' במנחות (דף עא:). וילע\"ק שהרי במתנ\"ע אין קדושה חלה בחפצא דפירות כמו שחלה בפירות שביעית ונטע רבעי, וא\"כ בדין היה שהמצוה לתת לעניים תחול בבוסר מדהוי פרי ול\"ל הבאת שליש שהיא שעת עונת המעשרות. ונראה שאין ההלכה כאן בעצם החפצא של הפירות אלא הלכה בחלות שם קצירה, שהקוצר לפני הבאת שליש נקרא \"הקוצר לשחת\" (כדאיתא שם בגמ') ואינה קצירה המחייבת במצות פאה. ועיין בספרא (פ' אמור) שהשווה את דין הקצירה לפני העומר, כי מותר לקצור לשחת, עם הקוצר לשחת שפטור מפאה כי קצירה לפני הבאת שליש לא שמה קצירה בנוגע למצוות התלויות בארץ. מ\"מ משעת בוסר חשוב פרי לענין מתנ\"ע. ואילו בנוגע לתו\"מ שביעית ונטע רבעי לפני הבאת שליש חסר בשם פרי, כי לפני הבאת שליש אין הפרי ראוי לקידוש למצותו בקדושת תרו\"מ שביעית ונ\"ר.",
            "ועפי\"ז נראה לבאר אליבא דהרמב\"ם את דברי התוספתא הסתומים. די\"ל שהמחזיק במחובר ר\"ל לפני בוסר כשהוא סמדר ואז חייב בכל כי אין כאן פרי כלל, והפקר פוטר רק כשיש פרי. ובתלוש מן הקרקע פטור מן הכל ר\"ל שהיה הפקר בשעת הבאת שליש, וא\"כ נגמר חלות שם הפרי בין לענין מתנ\"ע ובין לענין תו\"מ, ומשו\"ה חל הפטור של הפקר מכל המצוות התלויות בארץ. והחזיק בקמה ר\"ל שהיה הפקר בשעת בוסר והחזיק בה לפני שהביא שליש, ולכן פטור ממתנ\"ע וחייב בתו\"מ, כי בוסר נחשב כפרי הראוי למצוה לענין מתנ\"ע ולא לתו\"מ, ולפיכך פטור הפקר חל לענין מצוות מתנ\"ע בלבד ולא לענין מצוות תו\"מ, כי אין בוסר פרי שהוא ראוי לתו\"מ, ולכן אינו ראוי לחלות פטור הפקר דתו\"מ, והדברים מאירים לעיניים<sup>20)</sup><i class=\"footnote\">אך לפי דברי הגר\"ח זצ\"ל בספרו על הרמב\"ם (פ\"ב מהל' גזילה הלט\"ו) גם גזלן אינו יכול לומר הרי שלך לפניך בפירות שהרקיבו מקצתן וחייב לשלם הפחת דהוי שינוי במקומו ולא בכל החפצא, עיי\"ש. ע\"ע בשיעורים לקמן (דף צח:) ד\"ה מאן תנא.</i>.",
            "<b>ב.</b><br>כתב הרמב\"ם בפ\"ב מהל' תרומות (הלי\"ב) ז\"ל הפקיר קמה וזכה בה ועבר והפריש ממנה תרומה ה\"ז תרומה. אבל אם הפקיר שבלים וזכה בהן ועבר והפריש ונתן תרומה אינה תרומה עכ\"ל. ועיין בראב\"ד שם שביאר את פסק הרמב\"ם וז\"ל הפקיר קמה וזכה בה והפריש ממנה תרומה הרי זו תרומה, א\"א, לא שיהא חייב אלא שאם הפריש הוי תרומה כדאמרינן במפקיר את כרמו והשכים בבקר ובצרו שהוא פטור מן המעשר ומפרש בירושלמי מה בין קמה לשבלין קמה עד שלא הפקירם עבר והפריש מהם תרומה אינה תרומה וכשהפקירם לא הפקיע מהם כלום, שבלים אי עבר והפריש מהם הרי זו תרומה, הילכך כשהפקירם הפקיע אותם מן התרומה ונפטרו כו' עכ\"ל. ונראה בביאור דבריהם שקיימות שתי הלכות בדין ההפקר שפטור מן התרומה: א) הפקר בשעתו פוטר ומפקיע דין תרומה; ב) הפקר מונע מירוח מלחייב אח\"כ. אמנם פירות במחובר אינם בני הפרשת תרומה. ולפיכך במחובר פטור הפקר אינו חל מדין מפקיע ופוטר אלא שמונע את חלות המחייב של מירוח אח\"כ בשעת מירוח. ומשו\"ה אם הפריש תרומה, התרומה חלה, כמו במי שהפריש בשבלים בעלמא בלי מירוח. מאידך בפירות תלושים, שבני הפרשה הם, הפקר חל כפטור והוא מפקיע מן פירות את כל חלות דין תרומה מעיקרו. ובהתאם לכך אם הפקיר שבלים וזכה בהן ועבר והפריש תרומתו אינה תרומה.",
            "<b>ג.</b><br>בשיטה מקובצת לסוגיין כתוב וז\"ל לכדתניא המפקיר כרמו וכו' הקשה ריב\"ק מתוספתא דפאה דקתני גר שמת ובזבזו ישראל את נכסיו המחזיק במחובר חייב בכל בתלוש פטור מן הכל בקמה פטור מפרט ועוללות ושכחה ופאה וחייב במעשר והיינו איפכא. ומפרש רבינו שמחה דוקא הכא דהחזיק הוא דכתיב תעזוב יתירה לחייבו, אבל אדם אחר פטור, להכי קאמר במחובר חייב בכל שהרי לא באו לכלל עונת פטור דברשותו נתחייב, ובתלוש פטור מן הכל הואיל וברשות הפקר באו לעונת חיוב הפקר פוטרם, בקמה פטור בשכחה ובפאה שחיובן בקמה הפקר פוטרם אבל מעשר שאין חיובו אלא עד שימרח בכרי הרי ברשותו בא לכלל חיוב, אבל הכא בשעה שהחזיק בהן שתלשן הרי כבר נתחייבו והפקר פוטרן. מהר\"י כ\"ץ עכ\"ל.",
            "ונראה שהר\"י כ\"ץ סובר שחלוק דין מתנ\"ע מדין תו\"מ שפטור ההפקר חל במחובר בנוגע למתנ\"ע ולא בנוגע לתו\"מ. הרי תו\"מ אינם חלים במחובר ולכך אף פטור ההפקר לא חל במחובר מאחר שהפירות אינם בני תו\"מ. שאני מתנ\"ע שחלין במחובר ולכן אף הפטור של הפקר חל במחובר. ובקמה ר\"ל שקנה במחובר מהפקר ולפי' חייב בתו\"מ ופטור ממתנ\"ע. ובסוגיין שבצרן ר\"ל שקנה הפירות בתלוש ולכן הפקר שחל בתלוש טרם הקנין פוטרם מתו\"מ.",
            "<b>גמ'. אין שמין לא לגנב ולא לגזלן.</b>",
            "<b>א.</b><br>עיין לעיל (דף י\"א א) בתוס' ד\"ה אין שמין לא לגנב ולא לגזלן. ז\"ל והיינו טעמא דגנב וגזלן קנו מיד כשהוציא מרשות בעלים, אבל מזיק לא נתחייב אלא כמו שהזיק, וה\"ט דמ\"ד אף לשואל כיון דחייב באונסין נמצא שקנאו משעה שהוציא מיד הבעלים והדמים הוא דנתחייב כמו גנב וגזלן עכ\"ל. בגמרא שלנו מבואר שאין שמין לגנב וגזלן רק אם שינוי קונה (עי' ברש\"י ד\"ה אין שמין). ובפשטות שינוי מהווה קנין וחל מדין קניני גזילה, וכמפורש בתוס' (שם ד\"ה אין שמין) דחל מדין קניני גזילה של גנב וגזלן, וז\"ל וה\"ט דגנב וגזלן קנו מיד כשהוציאו מרשות בעלים עכ\"ל.",
            "והנה לפי\"ז יוצא אליבא דמ\"ד אין שמין לשואל ששואל נמי חייב מדין קנין שאלה שיש לו בחפצא וכפי שביארו התוס' שם בסוף דבריהם<sup>21)</sup><i class=\"footnote\">ע\"ע באגרות הגרי\"ד הלוי (פ\"א מהל' תשובה הל\"א).</i>. אמנם ע\"פ שיטת התוס' יוצא שלמ\"ד שמין לשואל אין השואל חייב לשלם מחמת קנין, אלא משום אחריות - בדומה לשומרים אחרים - ולפיכך אינו קונה בשינוי. ואין שואל דומה לגנב וגזלן שיש להם קנינים בחפצא<sup>22)</sup><i class=\"footnote\">אך עיי\"ש בש\"מ שמביא פירוש אחר בשם המאירי ובשיעורים שם.</i>. ובגמ' בכתובות (לד:) מצויה מחלוקת האם שואל חייב משעת משיכה או משעת אונסין, וי\"ל שחלוקין בזה, שאם שואל חייב מדין קנין אזי שעת המשיכה מחייבת. מאידך אם שואל חייב מדין אחריות כמו שומרים אחרים, כמוהם חייב הוא לשלם משעת אונסין. ומשמע שהתוס' תולים את שתי השאלות זו בזו, וכמו שכתבו שהטעם דמ\"ד שאין שמין לשואל הוא משום \"שקנאו משעה שהוציא מיד הבעלים והדמים הוא דנתחייב כמו גנב וגזלן\", כלומר ששואל נמי משלם כמו גנב וגזלן משעת משיכה מדין קנין ולפיכך אין שמין לשואל דקונה בשינוי.",
            "ולכאורה לפי\"ז מ\"ד שמין לשואל סובר שאין שואל חייב לשלם מדין קנין אלא מדין אחריות ומשלם משעת אונסין. אך נראה שניתן לחלק בין שתי השאלות. די\"ל ששואל משלם משעת משיכה כי זוהי שעת הקנין המחייב. ומ\"מ אינו קונה בשינוי כי שאני קנין השואל מהקנין של גנב. כי לגנב יש קנין בגוף החפצא שגנב. אך לשואל אין קנין בגוף החפצא אלא קנין פירות בלבד, ולפיכך שואל אינו קונה את גוף החפצא ששאל בשינוי. ואילו גנב שיש לו קנין בגוף החפצא שגנב קונה אותו בשינוי. והנה הירושלמי הקשה מ\"ש הגנב מן הגנב שפטור והגנב מן השואל שחייב<sup>23)</sup><i class=\"footnote\">יל\"ע אליבא דהרמב\"ם האם גזילה מהווה אביזרייהו דש\"ד, ואם ננקט שהרמב\"ם סובר באביזרייהו דש\"ד שיהרג ואל יעבר יוצא שגם בגזילה חל דין יהרג ואל יעבור, והוא חידוש עצום, וצ\"ע.</i>. ומתרצת דבית שואל נקרא \"בית האיש\" ואילו בית גנב אינו נקרא \"בית האיש\". ביאור הדבר שקניני שואל אינם סותרים את קנין הגוף של הבעלים הראשונים כי השואל זוכה רק בתשמישין ובקנין פירות ובכ\"ז יש לבעלים את קנין הגוף. ולפיכך גניבה משואל מהווה גניבה מ\"בית האיש\". ובהתאם לזה יתכן נמי שאע\"פ ששואל משלם משעת משיכה מפני קנין הפירות שקנה לו בשעת משיכה, מ\"מ שמין לשואל שאינו קונה את גוף החפץ בשינוי כמו גנב וגזלן.",
            "ועיין בתוס' למס' שבועות (דף מב: ד\"ה ואין בהן וכו') שקבעו ששואל קרקע פטור מאונסין לפי שאין דיני שמירה חלים בקרקע, ואם נאמר ששואל חייב מדין קנין לכאורה קשה שהרי לפום ריהטא אף קרקע שאולה קנויה לשואל, ולמה כ' התוס' שפטור.",
            "ואמר הגר\"מ זצ\"ל שאפילו נניח ששואל חייב מדין קנין יתכן שגם החיוב הזה תלוי בחלות דין שומרים, והואיל וליכא חלות דין שמירה בקרקע אף קנין השואל אינו חל. וסמוכין לכך מדין בעליו עמו, שגם השואל פטור כשבעליו עמו, וחזינן שכשחסרה חלות שמירה ליכא חלות קנין, ולכן השואל בבעלים פטור, וה\"ה בקרקע<sup>24)</sup><i class=\"footnote\">יל\"ע דהרי מיירי במעות של רבית, והממון של רבית בין כה וכה קנוי לגמרי לאביהם שהוא המלוה והבנים פטורים מדאורייתא מלהחזירו ע\"פ גזיה\"כ (לקמן דף קיב א) אלא שמצוה מוטלת על אביהם לשלם הרבית, וא\"כ ממ\"נ לא ירשו חפצא של גזילה. ואולי דאזלינן אליבא דרמי בר חמא (שם) שסובר שדמי רבית הויין חפצא של גזילה. וכן פרש\"י (בד\"ה אין חייבין כו').</i>.",
            "ובכך אמר הגר\"מ זצ\"ל מתיישבת קושיא אחרת. הרי מצינו (בב\"מ דף מג:) מ\"ד שהשואל שלא מדעת הוי שואל, ואע\"פ דבפשטות משמע שלא קיבל עליו אחריות דשומר. ומוכח לכאורה שהשואל חייב מדין קנין שאינו כלול בפרשת השומרים. וא\"כ קשה למה לא יחול דין שאלה בקרקע מדין קנין. והשיב הגר\"מ זצ\"ל שנוסף לדין ששואל קונה חל גם דין ששואל הוי שומר. ובכן כשם שהטילה התורה שמירה על המוצא אבידה בלי שיקבל על עצמו אחריות כן הטילה התורה דין שמירה על השואל שלא מדעת וחייב מדין שמירה. בקרקע, לעומת זה, לא חלה שמירה, ולפיכך אין בקרקע דין שואל - לא מדין שומר ולא מדין קנין.",
            "<b>ב.</b><br>כל זה בנוגע לשואל. אך גנב אינו שומר ואינו חייב באחריות כלל. כן כתבו התוס' למעלה (דף נו: ד\"ה פשיטא) ז\"ל דמצינו דברים שהשומר חייב והגזלן פטור שהרי בכחשה בהמה הכחשה דהדרה ובפירות שהרקיבו מקצת מוכח בהגוזל קמא (דף צח:) דגזלן אומר לו הרי שלך לפניך משום דלא חשיב שינוי ולא קננהו ופטור אפי' בפשיעה דלא קבל עליו שמירה אבל שומר כיון שמתחייב בכחשא דלא הדרה והרקיבו כולם אם נעשו בפשיעה כמו כן יתחייב בכחשא דהדרה ובהרקיבו מקצתם כיון דקבל עליו שמירה כו' עכ\"ל. מביאור החילוק נראה ששומר חייב באחריות וחייב לשלם בשביל הפסד ממון הבעלים. לפיכך משלם גם בכחשא דהדרה ובהרקיבו מקצת הפירות שהבעלים הפסידו ממון. ואילו לגזלן אין חיוב אחריות. הגזלן חייב רק בהשבת הבעין. וכל זמן שהחפצא לא נשתנה שינוי גמור ושייך בו השבה אומר לבעלים הרי שלך לפניך ופטור מלשלם בעד הפסד ממון הבעלים כי אינו חייב באחריות.",
            "ובדומה לכך פסק הרמב\"ם בנוגע להשבת שור הנסקל. הרי בנוגע לשומר כ' שחייב (בפי\"א מהל' נזקי ממון הל\"ט) ז\"ל שור שהמית את האדם והקדישו בעליו אינו קדוש וכן אם הפקירו אינו מופקר מכרו אינו מכור החזירו שומר לבעליו אינה חזרה שחטו בשרו אסור בהנאה בד\"א אחר שנגמר דינו לסקילה עכ\"ל. ואילו בנוגע לגזלן כתב שפטור בפ\"ג מהל' גזילה (הל\"ד) וז\"ל אבל אם גזל בהמות וכחשו כחש שאפשר לחזור כו' או שגזל חמץ ועבר עליו הפסח או בהמה ונעבדה בה עבירה כו' או שהיתה יוצאה להסקל אומר לו הרי שלך לפניך ומחזיר אותה בעצמה עכ\"ל. ונראה שההבדל הוא ששומר חייב באחריות, ולפיכך חייב לשלם לבעלים שהפסידו ממון בעד השור שנגח בפשיעתו ושנעשה שור הנסקל שאסור בהנאה, ולא נפטר השומר בהשבת השור ובאמירת הרי שלך לפניך. מאידך גזלן אינו חייב באחריות, ומשו\"ה אפשר לו להשיב את השור הנסקל שנאסר בהנאה בפשיעתו ולומר לבעלים הרי שלך לפניך ולהפטר.",
            "אך קשה על הרמב\"ם מהגמ' לקמן (דף צח:) בגזלן שגזל חמץ ועבר עליו הפסח אומר לו הרי שלך לפניך, ובגמ' מאן תנא אומרין באיסה\"נ הרי שלך לפניך, אמר רב חסדא ר' יעקב היא דתניא שור שהמית כו' ר' יעקב אומר אף משנגמר דינו החזירו שומר לבעליו מוחזר מאי לאו בהא קמפליגי דר' יעקב סבר אומרין באיסה\"נ הרי שלך לפניך כו' עכ\"ל, וקשה שהגמ' השווה שומר לגזלן דבשניהם יש השבה באסה\"נ אליבא דר' יעקב ואילו לרבנן בשניהם אין השבה, ומאידך הרי הרמב\"ם הבחין ביניהם ופסק שבשומר לא אמרינן באיסה\"נ הרי שלך לפניך ובגזלן אמרינן הרי שלך לפניך.",
            "וצ\"ל שהשוואה היא אליבא דרב חסדא ואליבא דההוה אמינא. מאידך אליבא דרבה ולמסקנא, ר' יעקב והחכמים פליגי אם גומרים דינו של שור שלא בפניו או לא, ואם השומר פשע או לא, ברם אם פשע חייב לשלם ולא אמרינן הרי שלך לפניך. מאידך בגנב אמרינן הרי שלך לפניך בין אם הגנב פשע או לא פשע כי גנב אינו חייב באחריות בעד הפסד הבעלים, וחייב רק להשיב את הדבר הגזול בעין, ולפיכך יכול להשיב אף איסה\"נ לבעלים ולומר להם הרי שלך לפניך ולהפטר.",
            "ברם עיין בפרש\"י (לעיל דף מה. ד\"ה ליפלגו וע\"ע לקמן ברש\"י דף צח: ד\"ה דא\"כ) שכ' אליבא דהרבנן שאינו מוחזר וז\"ל דא\"ל אתפסתיה לתוראי וכו' והזיקא דבידים הוא שהביאו לבי דינא עכ\"ל. ולכאורה מש\"כ רש\"י שההבאה לבי\"ד מהווה היזק בידים חולק על הרמב\"ם כי לרמב\"ם אילו היה היזק בידים אף גנב היה חייב לשלם שהרי גנב שהזיק חייב לשלם את ההיזק שעשה לנגזל<sup>25)</sup><i class=\"footnote\">עיין בשיעורים לעיל (דף צג:) על המשנה ד\"ה גזל פרה מעוברת ובביאור המחלוקת בין הרא\"ש לבין התוס' אם גזלן שקונה בשינוי משלם כשעת השינוי או כשעת הגזילה. ועיין בנתיבות (שס\"א, א') הסובר ששינוי קונה בע\"כ של הגזלן.</i>. להרמב\"ם השומר פשע בשור בהבאתו לבי\"ד אך לא הזיקו בידים, ולכן גנב פטור דאין לו אחריות ואינו חייב בפשיעה, ומאידך שומר המחוייב באחריות חייב לשלם.",
            "עוד יל\"ע שאם ננקוט כצד הנ\"ל ששואל חייב בעד הקנין של שעת המשיכה וחסרון השבת הבעין, מהו דין השואל בנוגע להשבת שור הנסקל - האם יכול לומר הרי שלך לפניך כמו גנב או לא. ברם הבאנו למעלה בשם הגר\"מ הלוי זצ\"ל שיש שני מחייבים בשואל - א) המחייב של קנין של שעת המשיכה, וב) המחייב של אחריות דשומר המחייבתו לשלם בשביל הפסד ממון הבעלים. ובכן א\"א לו לשואל לומר בשור הנסקל הרי שלך לפניך כי חייב מטעם אחריות דשומר.",
            "ועלינו לעיין אליבא דרב חסדא הסובר דשומר דשור הנסקל אומר הרי שלך לפניך כמו גנב ושקיום השבת הבעין פוטר אותו, מהי דעתו בשומר פירות שהרקיבו מקצתן - האם חייב לשלם או לא. ולכאורה סובר דחייב לשלם וכמו שכ' התוס' הנ\"ל (דף נו: ד\"ה פשיטא). וא\"כ צ\"ע מ\"ש שומר מגזלן שהרי גזלן אומר לבעלים הרי שלך לפניך אף בפירות שהרקיבו מקצתן. ונראה שרב חסדא סובר שהאחריות דשומר כוללת את הדין של השבה דהיינו ששומר חייב באחריות להשיב את הבעין. ולכן בשור הנסקל שהחזיר את הבעין וקיים את מצות ההשבה לגמרי אומר הרי שלך לפניך ופטור. אך בפירות שהרקיבו מקצתן לא קיים את מצות ההשבה בשלימות וא\"א לו לומר הרי שלך לפניך מאחר שהרקיבו מקצתן ונשתנו במקצת ממה שהיו בשעת קבלת האחריות. ואין זה דומה לשור הנסקל כי בשור הנסקל גוף השור לא נשתנה כלל אלא שחל בו איסור הנאה, ולפי' אומר שומר לבעלים הרי שלך לפניך. ואילו בפירות שהרקיבו מקצתן שנשתנו הפירות במקצת ממה שהיו בשעת קבלת השמירה אין השומר יכול לומר לבעלים הרי שלך לפניך. אמנם אין דינו דומה לדין הגזלן, שהרי חיוב השבת הגזילה הוי מצוה שחלה מן שמים ואינה תלויה בקבלת אחריות. ובהתאם לכך בשינוי גמור, כשהחפצא הוי פנים חדשות, לא יכול הגזלן לקיים את מצות ההשבה של התורה. ואילו בהרקיבו פירות במקצתן מקיים הגזלן את מצות השבת גזילה, כי אין כאן פנים חדשות והפירות מהווים אותו חפצא לענין שאר דיני התורה. משא\"כ שומר שחייב את עצמו באחריות לקיים את מצות השבת הפקדון, ולכן צריך החפצא של הפקדון להיות דומה ממש לפקדון שקבל בשעת קבלת האחריות ולא להשתנות כלל, ואם הפירות הרקיבו במקצתן ונשתנו במקצת א\"א לו לקיים בהם את מצות ההשבה שקבל על עצמו ומשו\"ה חייב<sup>26)</sup><i class=\"footnote\">עיין בחדושי רבנו חיים הלוי על הרמב\"ם (פ\"ד מהל' יבום וחליצה הלט\"ז).</i>."
        ],
        [
            "<b>גמ'. ונמנע ולא עשה תשובה.</b> כדי שיעשה גזלן תשובה מדאורייתא הריהו חייב לשלם בעד הגזילה שגזל. כן פסק הרמב\"ם בפ\"ב מהל' תשובה (הל\"ט) ז\"ל עבירות שבין אדם לחבירו כגון החובל את חבירו או המקלל חבירו או גוזלו וכיוצא בהן אינו נמחל לו לעולם עד שיתן לחבירו מה שהוא חייב לו וירצהו עכ\"ל. ופשיטא שבמקום שיש לגזלן ממון לשלם ואינו משלם שאין חלות תשובה כלל דהו\"ל כטובל ושרץ בידו וכדכתב הרמב\"ם (פ\"ב מהל' תשובה הל\"ג) ז\"ל כל המתודה בדברים ולא גמר בלבו לעזוב הרי זה דומה לטובל ושרץ בידו שאין הטבילה מועלת לו עד שישליך השרץ, וכן הוא אומר ומודה ועוזב ירוחם עכ\"ל. ברם יל\"ע בגזלן שעשה תשובה אך נאנס ואין לו ממון לשלם האם התשובה שלו מועלת לו או לא.",
            "ונראה שיש שני דינים בתשובה: א) תשובה מכפרת ומצלת את החוטא מעונשי שמים; ב) תשובה אף מפקיעה את השם של רשע מהחוטא. ולפי\"ז מסתבר שאם הגזלן עשה תשובה והתחרט על חטאו וקבל על עצמו שלא לגזול עוד אלא שאין לו ממון לשלם את הגזילה, שהשם רשע פקע ממנו מכיון שעשה כל מה שיכול לעשות, אלא שלא זכה למחילה וכפרה גמורה משמים כל זמן שלא שילם את דמי הגזילה.",
            "ונראה שיש גם דינים אחרים שניתן לחלק בהם בין שני דיני התשובה. כגון בדין מי שעבר בלאו שיש בו כרת שלא נגמרה הכפרה שלו עד שיעשה תשובה, יום הכיפורים יעבר עליו, ויקבל יסורין וכדאיתא ברמב\"ם (פ\"א מהל' תשובה הל\"ד). ועכ\"ז הוכשר לעדות משעשה תשובה כי שם רשע פקע ממנו בתשובה ואפילו בלי יוה\"כ וקבלת יסורין, וכדפסק הרמב\"ם (פי\"ב מהל' עדות הל\"ד) וז\"ל כל מי שנתחייב מלקות בין שעשה תשובה בין שלקה בבי\"ד חוזר לכשרותו עכ\"ל, דאע\"פ שלא לקה, תשובה גמורה בעצמה מכשרת אותו לעדות. ואע\"פ שאין לו כפרה גמורה בלי מלקות ויוה\"כ עכ\"ז חל הכשר גברא. וכמו\"כ יעויין ברמב\"ם (פי\"ב מהל' עדות הל\"ד - י') שכתב דברים שונים שרשע שפסול לעדות ששב מרשעותו חייב לעשות כדי שיכשר לעדות. מאידך אין כל הדברים האלה מעכבים בתשובה המכפרת וכמו שמשמע מהרמב\"ם בפ\"א מהל' תשובה, כי התשובה המפקיעה את השם דרשע מהגברא שונה מהתשובה שהיא מכפרת<sup>27)</sup><i class=\"footnote\">אולי משום שהשינוי מייצר חפצא חדש והו\"ל איבוד של החפצא הראשון שגזל.</i>.",
            "ובאמת ההבדל בין שני הדינים של תשובה מפורש בגמרא שלנו שכ' דיורשי הגזילה חייבים להחזירה מפני כבוד אביהם, והקשה הגמרא למה חייבים בכבוד אביהם שהרי גזלן רשע הוא, ומשני כגון שעשה תשובה ולא הספיק להחזיר את הגזילה עד שמת. וצ\"ע דא\"כ הדרא הקושיא לדוכתא שאם לא החזיר את הגזילה הריהו עדיין רשע, וכמו שפסק הרמב\"ם הנ\"ל שאין לגזלן כפרה בלי השבת הגזילה. ומבואר שאע\"פ שהחזרת הגזילה מעכבת בכפרת התשובה, מ\"מ השם של רשע פקע משעשה תשובה ורצה להחזיר את הגזילה, ואף שמת ולא הספיק להחזירה השם של רשע פקע, ולפיכך חייבים בכבוד אביהם.",
            "<b>גמ'. לצאת ידי שמים.</b> בכל מקום שיש חיוב לצאת ידי שמים יש לעיין האם החיוב הוי חיוב ממון או מצוה בעלמא. ויתכן דנ\"מ לענין פסול עדות, שאם חיוב ממון הוא אזי כל זמן שאינו משלם הריהו פסול לעדות בפסול רשע דחמס, ואילו אם אינו אלא מצוה בעלמא אינו נפסל.",
            "והנה רש\"י למס' ב\"מ (דף צא. ד\"ה רבא) כתב אליבא דמורו הזקן שתפיסה מועלת בקלבד\"מ מאחר שחייב לשלם לצאת ידי שמים. ומבואר שסובר שבקלבד\"מ חל חיוב ממון אך אין ב\"ד גובים אותו, ולפי' תפיסה מועלת. ולפי\"ז מבואר גם את הדין דגמרא (לעיל דף ע:) בעקוץ תאינה מתאינתי בשבת ותקני לי גניבתך דבקלבד\"מ חל קנין כסף ואף על פי דלקנין כסף בעינן שיחול חיוב להחזיר את הכסף, דמכיון דחייב להחזיר את הכסף לצאת ידי שמים חל קנין כסף. ומוכח דבקלבד\"מ דין לצאת ידי שמים הוי חיוב ממון ולא רק מצוה בעלמא. וכן ביארו התוס' (שם ד\"ה אילו כו') את הדין של קנין כסף ושל אתנן אסרה תורה ואפילו בא על אמו<sup>28)</sup><i class=\"footnote\">עיין בחידושי הגר\"ח הלוי זצ\"ל על הרמב\"ם (פ\"ז מחובל הל\"ד) וגם בשיעורי רבינו חיים הלוי לב\"ק (דף צח.) ד\"ה וה\"מ.</i>.",
            "ועיין בגמרא לעיל (דף נה:): אמר ר' יהושע ד' דברים העושה אותן פטור מדיני אדם וחייב בדיני שמים. ויש לדון נמי בדין גרמא בנזקין ואליבא דר' יהושע האם החיוב לצאת י\"ש מהווה חיוב ממון או מצוה בעלמא. ונראה שאין לדמות דין לצאת י\"ש בקלבד\"מ לדין לצאת י\"ש בגרמא בנזקין, דבקלבד\"מ המזיק עשה מעשה מזיק גמור המחייבו ממון אלא שנפטר מלשלם מדין קלבד\"מ, ולכן סובר מורו של רש\"י שחל חיוב ממון עם זכות תפיסה לניזק. ואילו בגרמא בנזקין חסר מעשה מזיק גמור המחייב, ובהתאם לכך יתכן שאין חיוב ממון חל כלל, אלא שחלה מצוה בעלמא לשלם.",
            "אמנם בסוגיין בנוגע לתקנת השבים דגזלן משמע דלכ\"ע חל חיוב ממון ותפיסה מועלת. ואפילו אליבא דהראשונים שחולקים על מורו של רש\"י וסוברים שאין תפיסה מועלת בקלבד\"מ ס\"ל שיש דין תפיסה בגזלן. ונראה דהביאור בשיטתם הוא דבקלבד\"מ חל פטור ולפי' חיוב ממון פקע ואינו חייב לשלם אלא משום מצוה. ואילו גזלן התחייב לשלם בחיוב גמור בשעת הגזילה אלא כדי שיעשה תשובה תיקנו הרבנן שהנגזל לא יקבל ממנו את תשלומי הגזילה, ומ\"מ לא הפקיעו הרבנן את עצם המחייב וחיוב של הגזלן לשלם, ומשו\"ה בנוגע לגזילה הדין של לצאת ידי שמים מהווה חיוב ממון הוא, ותפיסה מועלת.",
            "אמנם נראה שנוכל לתלות את השאילה הזאת במחלוקת שבין הרמב\"ם ובין תוס'. דהנה הרמב\"ם כתב בפ\"א מהל' גזילה (הלי\"ג) ז\"ל כל הגוזל את חבירו שוה פרוטה כאילו נוטל נשמתו ממנו שנאמר כל ארחות כל בוצע בצע את נפש כו' ואעפ\"כ אם לא היתה הגזילה קיימת ורצה לעשות תשובה ובא מאליו והחזיר דמי הגזילה תקנת חכמים הוא שאין מקבלין ממנו אלא עוזרין אותו ומוחלין לו כדי לקרב הדרך הישרה על השבים וכל המקבל ממנו דמי הגזילה אין רוח חכמים נוחה ממנו עכ\"ל. אליבא דהרמב\"ם תקנת רבי חלה רק בבעל תשובה. ואילו תוס' (ד\"ה בימי רבי) חולקים על הרמב\"ם וסוברים שאין לחלק בין בעל תשובה לבין אדם אחר. ומסתבר דאליבא דהתוס' תקנת רבי מהווה הפקעת ממון והגזלן חייב לצאת י\"ש במצוה בעלמא, ולפיכך חלה התקנה בכל הגזלנים. מאידך לרמב\"ם הרבנן לא הפקיעו את ממון הנגזל, דהיאך יתכן הפקעת ממון לגבי גזלן אחד שעשה תשובה ולא לגבי גזלן שני שלא עשה תשובה, דבאמת חל על הגזלן חיוב ממון לשלם, אלא שהתקנה חייבה את הנגזל לעזור לגזלן שרוצה לעשות תשובה, ולא לקבל ממנו את הממון שהוא חייב לשלם.",
            "ודרך אגב נראה שיש נקודה חשובה ברמב\"ם הנ\"ל שכתב שבכל גזילה הגזלן עובר על החטא דנטילת נשמה<sup>29)</sup><i class=\"footnote\">ברם זכות זו בשבח היא מתקנת השבים ומדרבנן. ואילו הזכות בתשמישים היא מדאורייתא. ואמר רבינו זצ\"ל שהשבח הוי בעין ולכן אינו זוכה בו מדאורייתא כמו התשמישין שאינם בעין ומשו\"ה זוכה בהן מדאורייתא.</i>. ואם כן כשהגזלן עושה תשובה חייב הוא לשוב על שני חטאים: א' - על החטא של גזילה; וב' - על החטא של נטילת נשמה. אמנם שפיכות דמים עבירה המיוחדת בהשחתתה וכמו שכתב הרמב\"ם (פ\"ט מהל' רוצח הל\"ט) וז\"ל שאע\"פ שיש עונות חמורין משפיכות דמים אין בהן השחתת יישובו של עולם כשפיכות דמים אפילו ע\"ז כו' עכ\"ל, ולכן ה\"א שאין לבי\"ד לתקן שגזלן שעשה תשובה לא ישלם לנגזל, ועקב כך כתב הרמב\"ם ז\"ל ואעפ\"כ וכו' עכ\"ל, ר\"ל שלמרות העבירה של נטילת נשמה, רבי ובית דינו התקינו שהנגזל לא יקבל תשלומין מהגזלן כדי לעזור לו לעשות תשובה.",
            "<b>תוס' ד\"ה אי עשה תשובה.</b> ז\"ל דאם החזיר ולא קיבלו ממנו לא מחייבין בנים להחזיר מפני כבוד אביהן דתו ליכא גנאי א\"נ וכו' עכ\"ל. ישנן שתי דיעות בתוס' אם בני הגזלן חייבים להחזיר את גזילת אביהם מפני כבוד אב במקום שאביהם החזירה בחייו ולא קיבלוה ממנו. ויתכן שתלוי בשאילה הנ\"ל אם הדין על הנגזל לא לקבל את הגזילה חל כהפקעת ממון או\"ד דהוי מצוה בעלמא. ולכן י\"ל שאם יש הפקעת ממון הנגזל, אם הגזלן החזירו בחייו והנגזל לא קיבלו ממון הנגזל פקע, ולפיכך מצות כיבוד אב אינה מחייבת את בני הגזלן להחזירו עוד פעם, שהרי כבר פקע השם של גזול מהממון בחיי אביהם ולא ירשו חפצא של גזילה כלל. מאידך אם הדין לא לקבל את הגזילה מהגזלן הוי מצוה בעלמא והממון עדיין שייך לנגזל היורשים חייבים להחזירו משום כבוד אביהם מכיון דירשו ממון של גזילה<sup>30)</sup><i class=\"footnote\">עיין בתוס' לקמן (דף קיא: ד\"ה גזל כו') שמי שהזיק את הגזילה אחרי יאוש פטור מלשלם לנגזל. חזינן שמעשה הגזילה נגמר עם היאוש ויש הפקעת רשות הנגזל לענין נזקין (מו\"ר הרב זצ\"ל).</i>."
        ],
        [],
        [
            "<b>גמ'. אמר רב זביד בשבח שעל גבי גזילה קמיפלגי ר' יהודה סבר דנגזל הוי ור\"ש סבר דגזלן הוי.</b> פרש\"י ז\"ל והכי קאמר ר' יהודה גזילה חוזרת בעיניה לבעליה בין לשבח בין לגריעותא כמו שהוא בשעת תביעה בב\"ד היא חוזרת והיכא דגרעה כגון גזלה וילדה משלם מפחתה ודאי דהדר קתבע ליה נגזל דמי גזילה ועובר שגזל ממנו כו' וקאמר ליה ר' יהודה כדאיתא השתא הדרא ואי הדר תבע נמי מיניה גיזה וולד יהיב ליה דמי דמעיקרא דקנה גיזה וולד בשינוי והיכא דעדיין כל השבח עליה חוזרת כמות שהיא כו' עכ\"ל. כנראה שרש\"י סובר שאם גזזו את הגיזה חל שינוי בחפצא של הגיזה לבדה אך לא בגוף הרחל. ולכן קונה רק את הגיזה מדין שינוי קונה, ואילו הרחל שלא השתנה חוזרת בעיניה.",
            "בציור זה יש שני חפצים - הרחל והגיזה ודיניהם נחלקים - בגיזה חל שינוי קונה, ואילו ברחל אין שינוי ולפיכך אינו קונה. מאידך בגזל רחל רקנית ואח\"כ טענה גיזה אצל הגזלן ולא גזזה, נחשבים הרחל והגיזה לחפצא א', ולא מבחינים ביניהם, ואין כאן שינוי בחפצא, ולכן הרחל עם הגיזה שעליה חוזרת לנגזל.",
            "<b>תוס' ד\"ה בשבח שעל גבי גזילה.</b> הר\"ת והדיעה הראשונה שבתוס' שהוא הר\"י (עיין ברא\"ש) פליגי בפירוש שיטת ר' יהודה. הר\"ת הסביר וז\"ל דר\"י שינוי קונה ולרב זביד שבח שלא ע\"ג גזילה דלא הדרא הוי דגזלן אבל שבח שע\"ג גזילה דשינוי דהדר הוא ולא קני הוי דנגזל עכ\"ל. ביאור דבריו שבשבח שלא ע\"ג גזילה כגון כשגזז את הגיזה נוצר חפצא חדש דהיינו הגיזה והוי שינוי גמור בגיזה שאינו חוזר לברייתו ולפיכך קונה את הגיזה. ואילו כשהשבח ע\"ג גזילה כגון שגזל רחל ריקנית ונטענה אצלו כל זמן שהצמר על הרחל לא נוצר חפצא חדש אלא שהרחל השתנתה ובנוגע לרחל הוי שינוי החוזר לברייתו, ולפיכך אינו קונה.",
            "מאידך הר\"י הסביר דלר' יהודה הגזלן קונה את השבח שלא ע\"ג הגזילה משום תקנת השבים. אך כשלא טרח בשבח שע\"ג גזילה שהגיזה גדלה מאליה לא תקנו תקנה שיקנה. ואינו דומה לנסרים ועשאן כלים דהוי שבח שע\"ג גזילה שקונה אותו דמכיון דטרח בהאי שבח חלה תקנת השבים משא\"כ בגיזה שע\"ג הרחל שלא טרח בה ולפיכך אינו קונה.",
            "<b>בא\"ד. והא דלא קני בצבע לפי שאין מתכוין לקנותו עכ\"ל.</b> יש לעיין אליבא דמ\"ד שינוי קונה האם צריכים דעת הגזלן לקנות או\"ד שקנין השינוי חל ממילא בלי דעת לקנות. ויתכן לתלות את השאלה הזו בחקירה הנ\"ל<sup>31)</sup><i class=\"footnote\">עיין בחידושי הגר\"ח זצ\"ל על הרמב\"ם (פ\"ב מהל' גזילה הלט\"ו) ולפי דבריו יתכן שהרמב\"ם מיירי בשינוי במקצת שאינו קונה ומ\"מ מפקיע דין הרי שלך לפניך ולפי' נגמר מעשה הגזילה ותקנת השבים חלה כדמבואר בשיעורים ודו\"ק.</i> האם שינוי קונה מדין קנין חדש או\"ד שמפקיע את חובת ההשבה וממילא קנין הגזילה דמשעת הגזילה קונה. וי\"ל שאם שינוי הוי קנין חדש אזי הוא זקוק לדעת הגזלן לקנות בשעת השינוי. ומאידך אם שינוי חל כמפקיע של השבה וקנין הגזילה דמעיקרא קונה, שינוי קונה בלי דעת קנין של הגזלן.",
            "ולכאורה נ\"מ אם קטן שגזל קונה בשינוי או לא, שהרי אינו בר דעת קנין. אולם יתכן דשאני קטן כי אע\"פ שאינו בר דעת עכ\"ז בר כוונת קנין הוא (וכדקבע הגר\"ח זצ\"ל<sup>32)</sup><i class=\"footnote\">עיין בשיעורים (דף סז.) ד\"ה ענין יאוש ושינוי רשות אות ו'.</i> ואכמ\"ל), ושינוי קונה עם כוונה לקנות בעלמא ולאו דוקא עם דעת קנין גמורה, ולכן י\"ל שגם כוונת קטן מועלת בשינוי וקונה. ומאידך במקום שאין לגזלן כוונת קנין כלל שינוי אינו קונה.",
            "והנה יעויין בגמרא לעיל (דף סו:) כי קאמינא אנא זה מתייאש וזה רוצה לקנות האי זה מתייאש וזה אינו רוצה לקנות, הגמרא קבעה שיאוש קונה רק במקום שיש דעת גזלן לקנות. אך נראה שאין מזה ראייה לקנין שינוי. ועיין בשיעורים לעיל (דף סו:) ד\"ה אינו רוצה לקנות.",
            "ובפשטות לישנא דהתוס' איתא דשינוי קונה רק במתכוין לקנות. אך ניתן לדחות שאין זו באמת כוונת התוס' אלא שהתכוונו למה שכתבו לעיל דבצבע שחור \"לא נחת בתורת גזילה\" כלומר שלא התכוון לגזול את הצמר בכלל ולפי' אינו גזלן ואינו קונה בשינוי.",
            "עיין למעלה בתוס' (דף נו: ד\"ה פשיטא) שהביאו בשם הירושלמי שהגוזל ע\"מ לאבד לא נכנס תחת הבעלים ופטור מנזקי השור שגזל, שלא כגזלן דעלמא שנכנס תחת הבעלים. ויש אחרונים שנקטו שלפי הירושלמי הגוזל ע\"מ לאבד אינו גזלן כלל, כי עצם הגדרת גזילה היא שהגזלן נטל את ממון הבעלים לעצמו. וכמו\"כ ניתן לפרש את דברי תוס' דידן בנוגע לצובע צמר.",
            "אך הגר\"ח זצ\"ל נמנע מדעה זו וסבר שאף ע\"מ לאבד מקרי גזלן. והסתייע הגר\"ח זצ\"ל מהגמרא לקמן (צח.) ז\"ל אמר רבה הזורק מטבע של חבירו לים הגדול פטור כו' וה\"מ דאדייה אדויי אבל שקליה בידיה מיגזל גזליה השבה בעי מיעבד עכ\"ל. ובפשטות משמע שלרבה הגוזל ע\"מ לאבד חייב בהשבת גזילה מדין גזלן. ובכן צ\"ע בדין הירושלמי שהגוזל ע\"מ לאבד פטור מנזקין. ואמר הגר\"ח זצ\"ל דהנה הש\"ך בחשן משפט (סי' שצ\"ו: א) חילק שאע\"פ שהגוזל ע\"מ לאבד חייב בהשבה מדין גזלן מ\"מ פטור מחיובי בעל המזיק וכשיטת הירושלמי. וביאור החילוק הוא שהגוזל ע\"מ לאבד חייב באחריות של גזילה ובהשבת גזילה כי עשה מעשה גזילה אך אין לו קניני גזילה בחפצא כי לא התכוון לקנות את החפץ. ודוקא קניני גזילה בחפצא מחייבים את הגזלן בנזקי הבהמה שגזל כבעל המזיק. ולפי\"ז מבוארים אף את דברי התוס' שלנו שהצובע לא קונה בשינוי, דנהי שהצובע הוי גזלן כמו הגוזל ע\"מ לאבד<sup>33)</sup><i class=\"footnote\">ויתכן דבזה גם מבואר הפירוש הראשון ברש\"י לעיל (דף סו:) ד\"ה דגזל.</i> עכ\"ז אין לו אלא חיובי גזילה בלבד בלי קניני גזילה, ולפי' אינו קונה בשינוי, כי רק גזלן שיש לו קניני גזילה קונה בשינוי.",
            "ואמר הגר\"ח זצ\"ל דה\"ה בשואל שלא מדעת לשיטת הראב\"ד (עי' בשיטה מקובצת לקמן דף צז.) הסובר שגם למ\"ד שואל שלא מדעת גזלן, היינו לענין שחייב במתה מחמת מלאכה, אך עכ\"ז אין לו דין של שינוי קונה. ונראה בביאור שיטתו שלשואל שלא מדעת יש אחריות דגזילה אך אין לו קניני גזילה בחפצא. שאלה שלא מדעת מהוה מעשה גזילה בעלמא המחייב את הגזלן באחריות אבל אינו קונה לו את הדבר הגזול לגבי קניני גזילה, ולפיכך אינו קונה בשינוי כגזלן דעלמא. מכך הסיק הגר\"ח זצ\"ל שהשואל שלא מדעת פטור מחיובי בעל מזיק לפי שרק כשחלים קניני גזילה בחפצא לגזלן נעשה לבעל המזיק, אולם חיוב אחריות בלבד אינו קובע אותו לבעל המזיק.",
            "ועוד תירץ הגר\"ח זצ\"ל<sup>34)</sup><i class=\"footnote\">ועיין עוד בשיעורים לעיל (דף סו:) ד\"ה שיטת הרמב\"ם קרבנו ולא הגזול.</i> שבגוזל ע\"מ לאבד יש נ\"מ בין אם מאבד את החפצא בידיו לבין נאבד החפצא ממילא. הירושלמי פוטר דוקא כשהבהמה נאבדה מאליה - בציור זה אין כאן גזילה כלל, ואילו בגמרא דלקמן (דף צח.) מדובר כשזרק את המטבע לים במו ידיו, וכשעשה מעשה איבוד בידים הרי הוא גזלן גמור. והגר\"ח זצ\"ל הביא ראייה מפסק הרמב\"ם המפורסם בפ\"א מהל' גניבה (הלי\"ד) ז\"ל גנב בהמה או כלי כו' ובשעת הגניבה היה שוה ארבעה ועכשיו בשעת עמידה בדין שוה שנים משלם קרן כשעת הגניבה ותשלומי כפל או ד' וה' כשעת העמדה בדין. היה שוה בשעת הגניבה שנים ובשעת עמידה בדין ארבעה, אם שחט או מכר או שבר הכלי או אבדו משלם תשלומי כפל או ד' וה' כשעת העמדה בדין, ואם מתה הבהמה או אבד הכלי מאליו משלם תשלומי כפל כשעת הגניבה עכ\"ל. ופסק הרמב\"ם שאם נאבד החפצא הגנוב מאליו משלם כפל כפי השער הכי זול בין שעת הגניבה לבין שעת העמדה בדין. אולם אם הגנב איבד את הגניבה בידים משלם כפל כשעת העמדה בדין ואפילו ישלם יותר מהשער של שעת הגניבה. (ועיין בסוגיא לעיל (דף סה. - סו א) ובתוס' (דף סו.) ד\"ה גופא ואכמ\"ל). לדעת הרמב\"ם מעשה מזיק דאיבוד הגניבה מהוה מעשה גניבה המחייב כפל שכן משלים את הגניבה הראשונה. ומשום כך מתחייב הגנב לשלם יותר מכפי השווי בשעת מעשה הגניבה הראשון שהרי נגמר המחייב של הגניבה בשעת מעשה איבוד החפץ. אכן כשלא נאבד החפץ בידיו של הגנב אלא מאליו פסק הרמב\"ם שמשערין הכפל כפי השער הכי נמוך בין שעת הגניבה לשעת העמדה בדין, כי רק שעת הגניבה הראשונה מהווה גניבה המחייבת. לפי\"ז יש הפרש בגזילה בין הגוזל ע\"מ לאבד בידים לבין הגוזל ע\"מ לאבד מאליו, דהיינו שהגוזל ע\"מ לאבד בידים גזלן גמור ואילו הגוזל ע\"מ לאבד מאליו אינו גזלן כלל. ובכן אין סתירה בין הירושלמי לבין הגמרא לקמן.",
            "<b>גמ'. אמר רב אשי כי הוינן בי רב כהנא איבעיא לן לר\"ש דאמר למחצה לשליש ולרביע הוא דשקיל גזלן כי מסלקינן ליה בדמי מסלקינן ליה או\"ד מבשרא שקול וכו'.</b> לכאורה ביאור הספק הוא האם זכות הגזלן למחצה וכו' הוא מדין זכות אריס שמסלקו בדמים (וכדאיתא בתוס' ד\"ה שלשה) או מדין שינוי קונה ושקל בישרא. אלא שקשה לומר כן כי אם הוא מדין קנין שינוי למה קונה רק את מחצית הבשר ולא כולו. ואולי י\"ל שקונה את הכל אלא שיש לנגזל זכות לקחת מחצה בחזרה, וצריך עיון בזה.",
            "מאידך יתכן שספק הגמ' לומר דבשרא שקול אינו משום שזוכה מדין שינוי קונה אלא שיש לגזלן זכות בפנ\"ע למחצה וכו' בוולדות בדומה לזכות שיש לו בתשמישים<sup>35)</sup><i class=\"footnote\">עיין ברמב\"ם דפוס פרנקל שהביא הרבה מקורות וביניהם את דברי הש\"ך (חו\"מ סי' קט\"ו ס\"ק ט'). ועיין בשיעורים להלן (אות ג').</i>. וכן מבואר ברמב\"ם (פ\"ב מהל' גזילה הל\"ב) אליבא דר' יהודה, שהרי הרמב\"ם פסק שהגזלן קונה שבח רק אחרי יאוש, ואילו היה הגזלן קונה מדין שינוי קונה היה בדין שיקנה אפילו בלי יאוש. אלא מכאן שאין התקנה חלה מדין שינוי קונה אלא בתורת זכות מיוחדת שנתנו לגזלן.",
            "<b>שיטת הרמב\"ם בשבח גזילה.</b>",
            "א) הרמב\"ם (פ\"ב מהל' גזילה הל\"ב) כתב וז\"ל נתייאשו הבעלים ממנה ולא נשתנית קנה הגזלן כל השבח שהשביחה אחר יאוש ואינו משלם אלא כשעת הגזילה ודבר זה מדבריהם מפני תקנת השבים וכשמחזיר לו הגזילה שמין לו השבח ונוטל מן הנגזל עכ\"ל. הרמב\"ם פסק שקונה שבחו מתקנת השבים אך התקנה חלה רק אחרי יאוש ואילו לפני יאוש אינו קונה את השבח כלל. ואף אחרי יאוש כשקונה את השבח אינו קונה את גוף השבח אלא שיש לו זכות ליטול את דמי השבח מהנגזל ומחזיר את גוף השבח לנגזל. ועיין בראב\"ד (הל\"ב) שחולק על הרמב\"ם וסובר שהגזלן קונה את גוף השבח ואינו מחזירו לבעלים כי התקנה העניקה לגזלן קנין בגוף השבח ולא רק זכות בדמי השבח בלבד.",
            "עוד כתב הרמב\"ם (שם הל\"ד) ז\"ל הגוזל והשביח ומכר או הוריש לפני יאוש מה שהשביח הוריש ומה שהשביח מכר וקנה לוקח או יורש את השבח ונוטל דמי השבח מן הנגזל ומחזיר לו הגזילה וחוזר הנגזל ונוטל דמי השבח מן הגזלן שהרי לא נתייאש וכן אם השביח הלוקח או הוריש נוטל השבח מן הגזלן עכ\"ל. הרמב\"ם פסק שהלוקח והיורש מהגזלן קונים את דמי השבח אפילו בלי יאוש, ומקור הרמב\"ם הוא המימרא של רבא (בדף צו.) אמר רבא גזל והשביח ומכר וגזל והשביח והוריש מה שהשביח מכר מה שהשביח הוריש, וכדביאר הראב\"ד בהשגותיו, דלכאורה צריך ביאור, דפשיטא שלאחר יאוש יכול הגזלן למכור ולהוריש את השבח שקנה ללוקח ויורש וא\"כ מה בא רבא לחדש. וע\"כ החידוש דרבא הוא שזכות הלוקח והיורש בשבח חזקה יותר מזכות הגזלן והם קונים את דמי השבח אפילו בלי יאוש שלא כגזלן שקונה רק עם יאוש. ברם אע\"פ שהפירוש של הרמב\"ם יפה מאד בסוגיא אך סברת הרמב\"ם תמוה דאמאי זוכה הלוקח בשבח במקום שהגזלן אינו זוכה.",
            "ויש לעיין עוד שהרי הרמב\"ם (שם הל\"ט) כתב וז\"ל בד\"א בשבח הבא מאליו כגון גיזות וולדות אבל אם היתה כחושה ופטמה אפילו לפני יאוש נוטל מן הנגזל שבח הפטום וכן כל כיוצא בזה משבח שיש בו הוצאה עכ\"ל. וצריך ביאור מדוע הגזלן קונה את כל השבח בלי יאוש, ומ\"ש שבח שיש בו הוצאה משבח הבא מאליו, ולמה דינו עדיף מדין היורד לתוך שדה חבירו שלא ברשות שידו על התחתונה ואינו נוטל את כל השבח.",
            "ונראה לבאר שהרמב\"ם סובר שלא התקינו הרבנן שיקנה הגזלן שבח שהיה בו מעשה גזילה שהרי בשבח זה חלה מצות השבת גזילה. הרבנן התקינו שהגזלן יקנה דוקא שבח שלא היה בו מעשה גזילה ושאין בו מצות השבה. ועקב כך תקנת השבים מקנה לגזלן שבח רק משעת יאוש ואילך, דהיינו משעה שמעשה הגזילה נגמר<sup>36)</sup><i class=\"footnote\">עיין בחידושי רבנו חיים הלוי על הרמב\"ם (פ\"ח מהל' ביכורים הל\"ו) ובאיגרות הגרי\"ד הלוי (דף קל\"ט).</i>, כי עד שעת היאוש נחשב כשעת מעשה הגזילה, ולכן הגזלן אינו קונה את השבח לפני יאוש כל זמן שמעשה הגזילה קיים. משא\"כ הלוקח והיורש שהם קונים את השבח בלי יאוש, שהרי לא עשו מעשה גזילה ולפי' קונים את השבח מיד. ובכך מבואר גם את ההבדל בנוגע לגזלן עצמו בין שבח שיש בו הוצאה לבין שבח הבא מאליו. מעשה הגזילה הראשון חל בשבח הבא מאליו ולכן הגזלן אינו קונה אותו לפני יאוש. מאידך מעשה הגזילה הראשון לא חל בנוגע לשבח שיש בו הוצאה וכשהגזלן עצמו השביח את הגזילה בידים. זכות הנגזל בשבח שהשביח הגזלן בידים אינו מחמת מעשה הגזילה אלא מטענת ארעי אשבח וממוני גבך בעלמא, ומשום הכי הגזלן קונה אותו שבח ואפילו בלי יאוש בעלים.",
            "ב) הרמב\"ם כתב (שם הל\"ו) ז\"ל כבר ביארנו שהגזילה שהשביחה אחר יאוש או אחר שנשתנית השבח לגזלן מפני תקנת השבים אע\"פ שהשביחה מאליה כו' עכ\"ל. וצ\"ע בכוונת דברי הרמב\"ם \"או אחר שנשתנית\" שהרי אם יש שינוי הרמב\"ם פסק (שם הל\"ב) ששינוי קונה את כל הגזילה ולא רק את השבח בלבד, ואם אין כאן שינוי גמור הרי הרמב\"ם פסק שהגזלן קונה את השבח רק עם יאוש, וצ\"ע<sup>37)</sup><i class=\"footnote\">עיין בשיעורים לקמן (דף צו.) תוס' ד\"ה הא.</i>.",
            "ג) כתב הראב\"ד (שם הל\"ד) ז\"ל ראיתי זה החכם חולק בשבח שעל גבי גזילה בין לפני יאוש ולאחר יאוש ויש לדבריו מקצת ראייה ממ\"ש בפרק מרובה יאוש אמור רבנן דקני ולא ידענא אי מדאורייתא וכו' אי מדרבנן משום תקנת השבים אלמא יאוש מיהא בעינן כו' עכ\"ל. צ\"ע מהיכן ה\"מקצת ראייה\".",
            "ונראה דהנה פשטות הגמרא (לעיל דף סו.) מיירי לגבי קנין יאוש הקונה את כל החפץ הגזול ולא רק את השבח בלבד וכדאיתא שם: אמר רבה כו' יאוש אמרי רבנן דניקני מיהו לא ידעינן אי דאורייתא אי דרבנן אי דאורייתא מידי דהוה אמוצא אבידה מוצא אבידה לאו כיון דמייאש מרה מינה מקמי דתיתי לידיה קני ליה האי נמי כיון דמייאש מרה קני ליה אלמא קני או\"ד לא דמיא לאבידה אבידה הוא דכי אתאי לידיה בהתירא אתיא לידיה אבל האי כיון דבאיסורא אתאי לידיה מדרבנן הוא דאמר רבנן ניקני מפני תקנת השבים.",
            "ונראה שהראב\"ד מפרש את הגמרא דמשתעי אף בקנין השבח, שהרי הגמרא התחילה עם דין שינוי קונה, ותנינא ממתניתן של הגוזל עצים ועשאן כלים. וממשיכה: יאוש אמרי רבנן דנקני וכו'. וקשה מנין לו לרבה דאמרי הרבנן דיאוש קונה. וי\"ל דהראייה היא מהסיפא דמתניתין דהגוזל בנוגע לקנין גיזות וולדות לגזלן, דהיינו תקנת קנין השבח לגזלן מדרבנן שחלה רק אחרי יאוש. ומוכח מהמשנה שיאוש קונה את השבח, אלא שהסתפק האם הקנין הוא מדאורייתא או מדרבנן, די\"ל דבאיסורא אתי לידיה מפקיע את הקנין מן התורה וחל רק מדרבנן.",
            "ולפי\"ז י\"ל, דגם רב יוסף דאמר יאוש אינו קונה ואפילו מדרבנן מודה שיש תקנה מדרבנן שיקנה הגזלן את השבח אחרי יאוש. אלא שסובר שכ\"ז מהני בשבח וכדמבואר למעלה דאין מעשה גזילה וחיוב השבה חלים בשבח אחרי היאוש, משא\"כ בגוף הדבר דבאיסורא אתי לידיה ולכן א\"א לומר בו שיאוש קונה. מאידך רבה סובר שאף בשבח אחרי יאוש יש חלות שם ד\"באיסורא אתי לידיה\" ואעפ\"כ יאוש קונה, וא\"כ ה\"ה בעצם הגזילה נמי יאוש קונה את הגזילה הגם דבאיסורא אתי לידיה. יוצא שחולקים רבה ורב יוסף האם יש מעשה גזילה וחלות שם איסורא אתי לידיה בשבח אחרי יאוש או לא. הרמב\"ם פסק כרב יוסף שבשבח אין חלות באיסורא אתי לידיה ולפי' מדרבנן קנין יאוש מועיל בו ואילו בגוף הדבר הגזול דבאיסורא אתי לידיה אין קנין יאוש מועיל כלל.",
            "ד) לפי מה שביארנו ברמב\"ם שסובר שהגזלן קונה את השבח אחרי יאוש משום שנגמר מעשה הגזילה, יוצא שקונה דוקא את השבח שהשביחה הגזילה אחרי היאוש אבל לא את השבח שהשביחה הגזילה לפני היאוש. ברם אין זה כ\"כ ברור שהרי מפסק הרמב\"ם משמע קצת שיאוש קונה אף את השבח שהשביחה לפני היאוש וז\"ל (בהל\"ב) נתייאשו הבעלים ממנה ולא נשתנית קנה הגזלן כל השבח שהשביחה אחר יאוש ואינו משלם אלא כשעת הגזילה כו' עכ\"ל, ומדכתב שמשלם כשעת הגזילה י\"ל שקונה אף את השבח שהשביחה בין הגזילה לבין היאוש. אך מלשונו \"קנה הגזלן כל השבח שהשביחה אחר יאוש\" נראה בעליל שקונה רק את השבח שהשביחה אחרי היאוש ולא את השבח שהשביחה לפני יאוש. ונראה שזוהי שיטת הרמב\"ם באמת ומה שכתב שמשלם משעת הגזילה לאו דוקא ור\"ל משעת יאוש.",
            "הסוגיא בגיטין (דף נה:) בגנב והקדיש ודין גיזות וולדות - שיטת הרמב\"ם.",
            "בגיטין (נה:) איתא: מתיב רבא גנב והקדיש ואח\"כ טבח ומכר משלם תשלומי כפל ואינו משלם תשלומי דו\"ה ותני עלה בחוץ כי האי גוונא ענוש כרת, ואי אמרת יאוש כדי לא קני כרת מאי עבידתיה. אמר רב שיזבי כרת מדבריהם. אחיכו עליה כרת מדבריהם מי איכא. אמר להו רבא גברא רבה אמר מילתא לא תחוכו עלה כרת שע\"י דבריהן באתה לו, אוקמוה רבנן ברשותיה כי היכי דליחייב עלה. אמר רבא האי וודאי קאי מיבעי לי כי אוקמוה רבנן ברשותיה משעת גניבה או משעת הקדישה, למאי נ\"מ לגיזותיה וולדותיה מאי, הדר אמר רבא מסתברא משעת הקדישה שלא יהא חוטא נשכר.",
            "ועיי\"ש בתוס' (ד\"ה לגיזותיה וולדותיה) שכ' וז\"ל וא\"ת אפי' קודם הקדש הן שלו דהא תנן גזל פרה מעוברת וילדה ורחל טעונה וגזזה משלם דמי פרה העומדת לילד ודמי רחל העומדת ליגזז ואם נתעברה אצלו משלם כשעת הגזילה. וי\"ל דנ\"מ לר\"מ דאמר התם בגמרא משלם אותה ואת גיזותיה ואת ולדותיה משום דקנסו גזלן ואע\"ג דשינוי קונה הכא מ\"מ בשעת הקדש אוקמוה ברשותיה ולא קנסו, ולר' יהודה דאמר גזילה חוזרת בעיניה לרב זביד דאמר אליביה שבח שע\"ג הגזילה דנגזל הוי הכא דאוקמוה ברשותיה דגזלן הוי, אבל לרב פפא דאמר אליביה דהוי דגזלן לא נ\"מ מידי, ולר' שמעון דאמר התם למחצה ולשליש ולרביע הכא הוי הכל שלו, אבל לרב זביד דאמר דלר\"ש כוליה דגזלן לא נ\"מ מידי הכא במאי דאוקמוה ברשותיה עכ\"ל.",
            "יעויין ברמב\"ם (פי\"ח מהל' מעה\"ק הלי\"ד) וז\"ל גנב והקדיש ואח\"כ שחט בחוץ חייב. ומאימתי העמידוה ברשותו כדי לחייבו עליה כרת משעה שהקדישה, והוא ששחטה אחר יאוש אבל לפני יאוש אינה קדושה עכ\"ל. עיין בכ\"מ ובל\"מ שהשאירו את דברי הרמב\"ם בצ\"ע. ונלע\"ד שיש להציע ב' פירושים בדבריו.",
            "א) יש לדייק בלשון הרמב\"ם שכתב \"והוא ששחטה אחר יאוש\" ומשמע דמיירי בשהקדישה לפני יאוש ושחטה אחרי היאוש. והנה הרמב\"ם פסק (בפ\"ה מהל' גניבה הל\"ג ובפ\"ב מהל' גזילה הל\"ג) בנוגע לגזלן דעלמא דבין ביאוש ואח\"כ שינוי רשות ובין בשינוי רשות ואח\"כ יאוש שהלוקח קונה. ואילו בגזל והקדיש פסק (בפ\"ב מהל' גניבה הל\"ו) שרק ביאוש ואח\"כ הקדיש חל ההקדש, ואם הקדיש ואח\"כ נתייאשו הבעלים ההקדש לא חל. וכבר ביארנו את שיטתו באריכות למעלה בשיעורים<sup>38)</sup><i class=\"footnote\">עיין בש\"מ לעיל (דף סה:) ד\"ה ואי בשם תלמידי הר\"ש וגם שם בד\"ה הא (דף סה.) בשם הראב\"ד.</i>. ולפי\"ז י\"ל שזה היה חידוש התקנה מדרבנן כאן, שכדי לחייבו כרת על שחוטי חוץ התקינו שאף בהקדיש ואח\"כ יאוש ההקדש חל, ומשו\"ה אם שחטה אחרי היאוש חייב על שחוטי חוץ. בציור זה ההקדש חל אפילו לפני היאוש, ובתנאי שיתייאשו הבעלים לאחר כך, וכשמתייאשים לבסוף ההקדש חל למפרע.",
            "ועיין ברמב\"ם בפ\"ב מהל' גזילה (הל\"ח) וז\"ל גנב או גזל והקדיש וטבח אחר שנתייאשו הבעלים הרי הוא ברשות הגזלן משעה שהקדישה בלבד כדי שלא יהא חוטא נשכר וכל ולדותיה וגיזותיה משעת גניבה עד שעת הקדש של בעלים עכ\"ל. ניתן לפרש גם את ההלכה הזו דמיירי הרמב\"ם בהקדיש ואח\"כ נתייאשו הבעלים וטבח אחרי כן. ולכן לא חל תקנת השבים דעלמא לתת לגזלן את השבח, שהרי לפי פסק הרמב\"ם הנ\"ל הגזלן זוכה בשבח רק אחרי יאוש ולא לפני כן. ובהקדיש ושחט בחוץ התקינו שיחול ההקדש למפרע משעת ההקדש ואפילו לפני יאוש. ולכן סד\"א שגם הגיזות וולדות דמשעת הגניבה יהיו שלו קמ\"ל שלא זכה בגיזות וולדות משעת הגניבה כדי שלא יהא החוטא נשכר. ובכך מתורצת את קושיית הראב\"ד שהקשה וז\"ל קטיר קא חזינא הכא דהא אסיקנא דכל שבח שלאחר יאוש אפילו שעל גב גזילה הוא של גזלן מפני תקנת השבים כו' עכ\"ל. הראב\"ד הקשה לפי פירושו שהרמב\"ם מיירי ביאוש ואח\"כ הקדיש דא\"כ צריך היה הגזלן לקנות את השבח משעת היאוש ולמה כאן אינו קונה. אמנם לפי מה שביארנו שהרמב\"ם מיירי בהקדיש ואח\"כ נתייאשו הבעלים, אין מקום לקושיתו כי תקנת השבים דעלמא לא חלה לפני יאוש, וכאן מיירי הרמב\"ם בהקדיש ואח\"כ היה יאוש.",
            "אך לפי\"ז עלינו לעיין בדברי הרמב\"ם (פ\"ב מגניבה הל\"ו) שכ' וז\"ל גנב כו' ואם הקדיש ואח\"כ טבח או מכר אע\"פ שהקדישו קדשים קלים משלם תשלומי כפל ואינו משלם תשלומי דו\"ה. בד\"א כשהקדיש אחר יאוש אבל אם הקדיש לפני יאוש אינו קדוש ואם טבח או מכר משלם תשלומי דו\"ה עכ\"ל. הרמב\"ם פסק שאם הקדיש לפני יאוש אינו קדוש וחייב בדו\"ה. וצ\"ע לפי ביאורנו שהרמב\"ם סובר שהתקנה היתה בהקדיש ואח\"כ יאוש שאם טבחה שההקדש חל למפרע לפני היאוש וחייב על שחוטי חוץ, דא\"כ למה פסק כאן שאם הקדיש לפני יאוש שאינו קדוש ואם טבח משלם דו\"ה הרי אדרבא אם טבח הבהמה קדושה למפרע ופטור מדו\"ה דהא טבח משל הקדש שפטור.",
            "ויתכן לדחוק בתרי אנפי: א) י\"ל דמיירי בשלא טבח בחוץ אלא בפנים; ב) א\"נ דמיירי שלא נתייאשו הבעלים כלל וכשכתב \"אם הקדיש לפני יאוש\" ר\"ל בלי יאוש כלל, ולפיכך לא חל ההקדש כלל.",
            "ב) א\"נ י\"ל שהרמב\"ם בהל' מעה\"ק מיירי ביאוש ואח\"כ הקדיש ולפיכך ההקדש חל. ואילו בהקדיש ואח\"כ נתייאשו הבעלים ההקדש אינו חל וכדפסק בהל' גניבה. וי\"ל דהרמב\"ם סובר כשיטת התוס' (דף סז. ד\"ה אמר עולא) דביאוש ואח\"כ הקדיש אע\"פ שההקדש חל מ\"מ הקרבן פסול מדין גזול משום דהוי מצוה הבאה בעבירה. וע\"ז התקינו כדי לחייבו משום שחוטי חוץ שהקרבן יהיה כשר ושלא יהיה גזול. כי אילולא התקנה לא היה חייב משום שחוטי חוץ מכיון שהקרבן פסול משום גזול ואינו ראוי לבא לפתח אהל מועד. והא דכתב הרמב\"ם בין בהל' מעה\"ק ובין בהל' גזילה שהעמידוה ברשותו משעת ההקדש ר\"ל שאינו זוכה בגיזות וולדות לפני ההקדש - לא משעת גניבה ולא משעת יאוש.",
            "אלא דלפי\"ז הדרא קושית הראב\"ד לדוכתא, שאם נתייאשו הבעלים לפני שהקדיש הגזלן למה אינו זוכה בשבח משעת היאוש וכפי תקנת השבים.",
            "ונראה שהרמב\"ם סובר שיש תרתי דסתרי בין שתי התקנות בנוגע לחלות דין היאוש, ומשו\"ה שתי התקנות אינן חלות ביחד. הרי לפי תקנת השבים היאוש נותן לגזלן זכות בשבח מדין קניני גזילה. ומאידך לפי התקנה דשחוטי חוץ היאוש נותן לגזלן זכות וקנין כבעלים דעלמא שאינו גזלן כדי להקדיש את הבהמה בלי פסול גזילה. ומאחר שקיימת סתירה בין שתי התקנות שתיהן אינן חלות בהדדי, וכדי לחייבו משום שחוטי חוץ התקינו רק את התקנה של שחוטי חוץ בלבד ולא את תקנת השבים. ולכן אין הגזלן ששחט בחוץ זוכה בשבח משעת היאוש שלא כגזלנים דעלמא.",
            "אמנם הרמב\"ם בפ\"ה מהל' איסורי המזבח (הל\"ז) כתב וז\"ל הגונב או הגוזל והקריב הקרבן פסול והקב\"ה שונאו שנא' שונא גזל בעולה ואין צ\"ל שאינו מתקבל ואם נתייאשו הבעלים הקרבן כשר כו' עכ\"ל. ואם נפרש את הרמב\"ם דמיירי בשגזל בהמת חולין והקדישו ופסק שפסול בהקדישו לפני יאוש וכשר בהקדישו אחרי יאוש יוצא שהרמב\"ם חולק על שיטת התוס' במצוה הבאה בעבירה ופוסק שאין הקרבן שהקדישו אחרי יאוש פסול משום גזול - שלא כפירוש השני הנ\"ל.",
            "אך נראה שפירוש זה ברמב\"ם בהל' איסורי מזבח אינו נכון דא\"כ צ\"ע מהו החידוש שקודם יאוש הקרבן הוא פסול, הרי אינו קדוש כלל, כי גזלן אינו יכול להקדיש דבר שאינו שלו וכקושית הגמרא לעיל (דף סו:) \"אילימא לפני יאוש ל\"ל קרא פשיטא\".",
            "ונראה דהרמב\"ם איירי בשגזל קרבן דחבריה. וקודם היאוש הקרבן פסול, ולאחר יאוש הקרבן כשר. שיטת הרמב\"ם כשגזלן מקריב קרבן דחבריה לשם עצמו ולא לשם בעליו לפני יאוש הקרבן פסול. וכתב עוד \"והקב\"ה שונאו כו' ואין צ\"ל שאינו מתקבל\", הקב\"ה שונאו ר\"ל שמעשה ההקרבה דגזלן מהווה מעשה עבירה, דיש איסור מופרד להקריב קרבן הגזול. \"ואין צ\"ל שאינו מתקבל\", ר\"ל בנוסף למעשה העבירה שיש בהקרבת קרבן גזול לשם עצמו הקרבן גם נפסל. והרמב\"ם ממשיך (שם הל\"ח) וז\"ל הגונב עולת חבירו והקריבה סתם נתכפרו בה הבעלים הראשונים עכ\"ל, ר\"ל שאם גזל עולה והקריבה סתם שנתכפרו הבעלים הראשונים אבל הכא (בהל\"ז) הקרבן נפסל כי הקריבוה בעד הגזלן עצמו והקב\"ה שונאו ולכן אינו מתקבל גם בעד הבעלים הראשונים<sup>39)</sup><i class=\"footnote\">לפי\"ז לכאורה יוצא שדמי קרקע אינם כקרקע והמזיק קרקע ומודה במקצת הנזק ישבע מאחר שהחיוב חל מדין מזיק ולא מדין גזילה. עיין בשיעורי רבינו זצ\"ל לרמב\"ם (פ\"ה מהל' טוען ונטען הל\"ב).</i>.",
            "וכל זה הוא לפני יאוש, אבל לאחר יאוש יכול הגזלן להקריב את הקרבן שגזל לשם עצמו. ולפי\"ז הרמב\"ם מחדש, דבגזל קרבן יאוש בכדי קני, הגזלן נעשה לבעל הקרבן ע\"י יאוש והקרבן כשר. ואע\"פ דיאוש דעלמא אינו קונה, קרבן שאני. והביאור הוא דבעלות דקרבן בעלות שאינה גמורה היא שהרי הקדש מעורב בו, ובבעלות קלושה זו יאוש קונה<sup>40)</sup><i class=\"footnote\">עיין בחדושי הגר\"מ הלוי דף ט\"ו (פ\"ח מהלכות שבת הל\"ד).</i>.",
            "<b>גמ'. בעל חוב גובה את השבח - הלכות הרמב\"ם.</b>",
            "יעויין במס' ב\"ב (דף קנז א) בסוגיית דאיקני קנה ומכר משתעבד ובמס' ב\"מ (דף טו. - טו ב) בסוגיית בע\"ח גובה שבח ברי\"ף שם וברמב\"ם (פכ\"א מהל' מלוה הל\"א - ו').",
            "<b>א.</b><br>הרמב\"ם הבחין (שם בהל\"א וכן כתב הרי\"ף בהלכותיו לב\"מ) בין שבח הבא מאליו לבין שבח הבא מחמת הוצאה. בע\"ח דמסיק ביה שיעור ארעא ושבחא גובה מהלוקח את כל השבח ששבח הקרקע מאליה וגובה רק חצי השבח מהשבח ששבחה הקרקע מחמת הוצאה. ובדומה פסק שיש חילוק ביניהם במתנה, שאין בע\"ח גובה כלל מהשבח ששבחה המתנה מחמת הוצאה, ומאידך גובה את כל השבח ששיבחה המתנה מאליה (שם הל\"ג). ונראה שהרמב\"ם סובר ששבח ששבחה מאליה נחשב כגוף הקרקע עצמה ולכן גובה כלו כמו שגובה מגוף הקרקע שנתייקרה. וכן במתנה גובה את השבח ששיבחה מאליה כמו שגובה את גוף המתנה עצמה. מאידך שבח שהשביחה מחמת הוצאה אינו נחשב כגוף הקרקע עצמה אלא כחפץ אחר המשתעבד בשעבוד בפני עצמו. והשעבוד שחל על השבח שהשביחה מחמת הוצאה הוא מדין מה דאיקני משתעבד (וכדאיתא בב\"ב קנז א - קנז ב). ולכן במתנה דליכא השתעבדות דאיקני אינו גובה מהשבח הזה כלל, ואילו במכר דהשתעבד מדין דאיקני אכן גובה אותו, אלא שבמכר כשגובה את השבח מדין דאיקני גובה רק את חצי השבח בלבד, וכדמבואר בסוגיא בב\"ב (שם).",
            "והנה עיין ברמב\"ם (פ\"ב מהל' גזילה הל\"ט) שחילק בין השבח ששבחה הקרקע מאליה לבין השבח ששבחה מחמת הוצאה אף בנוגע לדין תקנת השבים כשגזלן נוטל את דמי השבח מהנגזל, שפסק שנוטל רק את דמי השבח שיש בו הוצאה ולא את דמי השבח הבא מאליו. והביאור כנ\"ל ששבח הבא מאליו הוי כגוף הגזילה עצמה ולכן לגזלן אין בו זכות כלל, ואילו שבח הבא מחמת הוצאה הוי חפצא בפני עצמו וזכה בו ליטול את דמיו. וכן מצינו הבדל מעין זה בנוגע לדין הבכור שנוטל פי שנים (פ\"ג מהל' נחלות הל\"ד) שאם השביחו הנכסים מאליהם ולא נשתנו לאחר מיתת אביהם נוטל הבכור פי שנים בשבח זה דהוי כגוף הנכסים עצמם שירשו, ומאידך אינו נוטל פי שנים בשבח שהשביחו הנכסים מחמת הוצאה מכיון דהשבח אינו כגוף הנכסים שירשו מאביהם.",
            "<b>ב.</b><br>הרמב\"ם (הל' מלוה ולוה פכ\"א הל\"א) הביא את דעת הגאונים שהלוקח גובה מהבעל חוב את הוצאותיו שהוציא כדי לשבח את הקרקע. וברוב ספרי הרמב\"ם כתוב וז\"ל ודברים של טעם הם וכך ראוי לדון עכ\"ל. אך במקצת ספרים ליתא<sup>41)</sup><i class=\"footnote\">וכדכתב רש\"י (ד\"ה חל) דהטעם דפרוזבול חל רק על קרקע וז\"ל דכיון דלא מחוסרי גוביינא כו' עכ\"ל.</i>. ואם גרסינן הכי יוצא שהרמב\"ם חולק על הרי\"ף (שהתנגד בהלכותיו לדעה זו) שפסק שאין ללוקח הוצאות השבח מהבע\"ח אלא תובעתן מהלוה שמכר לו את הקרקע באחריות.",
            "הרי\"ף כתב (שם בב\"מ) וז\"ל ואיכא מ\"ד הא דשמואל שינויא דחיקא הוא ולא סמכינן עלה ולעולם נוטל הלוקח ההוצאה מבע\"ח כפשוטה דהא מתנינא דלא גרע מיורד לשדה חבירו שלא ברשות דקיי\"ל שמין לו וידו על התחתונה. ואנן מסתברא לן דלא דמי לוקח ליורד לשדה חבירו שלא ברשות דיורד לשדה חבירו שלא ברשות ונטעה שלא ברשות אדעתה דשקיל ממרא דארעא הוא דמשבח בה בגופיה ובממוניה, אבל לוקח כי מפיק ממוניה או משבח בידיה לאו אדעתא דשקיל ליה מבע\"ח הוא דעבד הכי אלא אדעתא דאי מפיק לה בע\"ח מיניה הדר עליה דמוכר ושקיל מיניה כוליה ממונא, בין קרנא בין הוצאה בין שבחא דאתי ממילא, והיינו דקא מסייע ליה רבא לשמואל ואמר תדע דבע\"ח גובה את השבח שכך כותב לו מוכר ללוקח, אנא איקום ואישפי ואידכי ואמריק זביני אילין אינון ועמליהון וצבי זבינא דנא וקביל עלוהי, ופירוש עמליהון שבחא דמשבח לוקח בידיה, דהדר שקל ליה מיניה דמוכר וכ\"ש שבחא דמשבח בממוניה דלא שקל אלא מיניה דמוכר לפום הדין תנאה דקביל עלוהי, ומהאי טעמא לא שקיל ליה מבע\"ח היכא דמסיק ביה במוכר שיעור ארעא ושבחה. והרי מתנה דלא כתיב בה האי תנאה לא טריף בע\"ח שבחא דיליה, ושמעת מינה דמשום הדין תנאה הוא דטריף בע\"ח שבחא, בין שבחא דאתי ממילא בין שבחא דאתי מחמת הוצאה עכ\"ל. הרי\"ף הדגיש דגביית השבח תלויה באחריות המוכר ולפיכך הלוקח גובה את הוצאות השבח רק מהמוכר בלבד ולא מהבעל חוב.",
            "ונראה דניתן לבאר את המחלוקת שבין הגאונים והרמב\"ם לבין הרי\"ף בג' דרכים:",
            "א) בדין היורד לשדה חבירו ונטעה שלא ברשות שלוקח את הוצאותיו מבעל השדה - יש לחקור מהו יסוד זכות היורד לקבל את הוצאותיו. מצד אחד י\"ל שליורד יש זכות בעצם השבח שהשביח מדין מעשה ידיו - שהרי במו ידיו ובממונו יצר את השבח, ולפיכך קונה אותו. ויסוד קנינו הוא כפי מה שביאר מרן רבינו הגר\"ח זצ\"ל<sup>42)</sup><i class=\"footnote\">ע\"ע בחדושי הגר\"מ הלוי (פ\"ח מהל' עכו\"ם הל\"ד ובפ\"ה מהל' מעילה הל\"ה).</i> את דין הירושלמי (פ\"א ממעשרות הל\"א) דהזורע שדה הפקר חייב במעשרות משום דהיכא שהשביח שדה הפקר השבח קנוי למשביח, וגם באופן שלא זכה בקרקע עצמה והקרקע נשארה הפקר, מ\"מ קונה המשביח את השבח מדין מעשה ידיו, שהרי בידיו ובהוצאותיו יצר את השבח, ולכן השבח שלו. ומשו\"ה ליורד לתוך שדה חבירו שלא ברשות יש זכות בשבח מדין הקנין של מעשה ידיו. אלא דמאידך אף לבעל השדה יש זכות בשבח מדין ארעאי אשבח המפקיע את זכות המשביח בשבח. ולפיכך, מאחר שיש לשניהם זכויות בשבח - זה משום קנין מעשה ידיו וזה משום דין ארעאי אשבח - הדין נותן שהיורד יקבל משום הוצאותיו שיעור השבח מבעל השדה, ושאר השבח יהיה לבעל השדה. ומצד שני י\"ל שגוף השבח שייך לבעל השדה בלבד מדין ארעאי אשבח ולא ליורד, ואילו ליורד יש הוצאותיו מבעל השדה מדין פועל שהרי הוא ההנה את בעל השדה ע\"י שהשביח את שדהו, ומשום כך יש לו זכות מדין מה שנהנית לקבל את הוצאותיו כפועל מבעל השדה.",
            "וי\"ל שבחקירה הזאת חלוקים הרמב\"ם והרי\"ף. אליבא דהרמב\"ם ליורד לשדה חבירו יש קנין בעצם השבח מכיון דהוי מעשה ידיו, וה\"ה ללוקח שיש לו קנין בעצם השבח, ק\"ו מדין יורד דעלמא שהרי הלוקח ירד ברשות, ואילו היורד ירד שלא ברשות, ומשום הכי הלוקח גובה את הוצאותיו מבע\"ח כדי שיסתלק מהשבח שיש לו בו קנין. מאידך הרי\"ף סובר דהיורד לשדה חבירו דעלמא מקבל את הוצאותיו מבעל השדה מדין פועל ולא מדין בעלים של השבח, ומשו\"ה סובר שהלוקח לא מקבל את הוצאותיו מהבע\"ח, דהרי הכא המוכר שקיבל עליו את האחריות התחייב לשלם ללוקח את הוצאותיו. ומכיון דיש מוכר דמשלם לו אין לו ללוקח הפסד, וכאילו אין לו הוצאות, ומשו\"ה אין לו תביעה על הבע\"ח לקבל ממנו את הוצאותיו כפועל.",
            "ב) ועוד נראה לומר שבעצם הלוקח פעל בעד שני אנשים - בין בשביל הבע\"ח שגבה ממנו את השבח ובין בשביל המוכר ששיעבד את השבח לבע\"ח מדין דאיקני. ומפני שפעל בשביל שני אנשים הזכות שלו לתבוע את דמי הפעולה תלויה בכוונתו - למי התכוון הלוקח לעבוד בעבורו - ומאחר שכתב הלוקח אחריות בינו לבין המוכר בעד השבח פשיטא דעיקר כוונת הלוקח היתה לעבוד בשביל המוכר ולא בשביל הבע\"ח. ולפיכך ע\"פ דין הלוקח הוי הפועל של המוכר ולא של הבע\"ח ואין לו הוצאותיו מהבע\"ח ורק מהמוכר לבדו. זוהי שיטת הרי\"ף. מאידך הרמב\"ם והגאונים סוברים שמאחר שהבע\"ח גבה את השבח מהלוקח עיקר תכלית של פעולת הלוקח היתה כדי להנות את הבע\"ח ולא את המוכר, ואע\"פ שהלוקח לא התכוון לבע\"ח בעת שהשביח את השדה מ\"מ הבע\"ח חייב לכתחילה לשלם ללוקח את דמי פעולתו - כי סוכ\"ס עיקר עבודתו היתה בשבילו.",
            "ג) ועוד נראה שיתכן ביאור אחר בשיטת הרי\"ף, אך לא מטעמיה, שהרי הרי\"ף הסביר במפורש שאחריות המוכר היא הסיבה לפטור את הבע\"ח מלשלם בעד הוצאות הלוקח. ברם אילולא דמסתפינא ממש\"כ ברי\"ף אפשר לומר טעם אחר לפטור את הבע\"ח מלשלם ללוקח, והוא משום שהבע\"ח גובה את השבח מהלוקח מחמת שעבודי החוב שיש לו. ולכן הבע\"ח פטור מלשלם ללוקח כי הזכות לגבות שעבוד מפקיעה כל תביעת תשלומין מצד הנגבה. ונראה שבכך מבוארת שיטת התוס' (בב\"מ דף טו: ד\"ה כגון) שבאפותיקי הלוקח מקבל את הוצאותיו שלא כדינו בגביית קרקע משועבדת. ולכאורה הביאור בזה הוא שבאפותיקי אין חלות דין גבייה כי גוף האפותיקי קנוי לבע\"ח מעיקרא, ולכן דין הלוקח הוי כיורד לתוך שדה חבירו שגובה את הוצאותיו. מאידך כשיש גביית משועבדים מהלוקח חלות דין גביית השעבוד פוטרת את הבע\"ח מלשלם ללוקח<sup>43)</sup><i class=\"footnote\">עיין לעיל (דף כא.) בתוס' ד\"ה ויהבי ובנ\"י שם בשם הרא\"ש והריטב\"א.</i>. מאידך הרמב\"ם והגאונים חולקים על סברא זו וסוברים שאין בגביית שעבודי חוב חלות דין מפקיע ופטור תשלומין, משו\"ה הלוקח מקבל את הוצאותיו מהבע\"ח.",
            "<b>ג.</b><br>הרמב\"ם כתב (שם הל\"ו) ז\"ל היתה השדה אפותיקי בעל חוב נוטל את כולה ורואין חצי השבח הנשאר ללוקח אם היה חצי השבח יתר על ההוצאה נוטל ההוצאה מבעל חוב שהרי אומר לו בעל חוב שדי הוא שהשביחה והנשאר לו מן השבח נוטל מן המוכר ואם היה חצי השבח פחות מן ההוצאה אין לו מן הטורף אלא דמי חצי השבח וחוזר וגובה מן המוכר חצי השבח שנטרף בלבד עכ\"ל.",
            "א) פשטות הרמב\"ם מיירי כששיעור החוב הוי כשיעור ארעא ושבחא. ואילו כששיעור החוב פחות משיעור ארעא ושבחא אינו גובה את השבח. ולפי\"ז הרמב\"ם חולק על התוס' (בב\"מ דף טו: ד\"ה הא) שכתבו באפותיקי שהבע\"ח גובה את השבח גם בששוה יותר מהחוב וז\"ל באפותיקי כו' דאע\"פ דלא מסיק ביה אלא שיעור ארעא נותן לו היציאה ללוקח והשבח היתר על היציאה לוקח חנם כדין יורד לתוך שדה חבירו שלא ברשות עכ\"ל. אליבא דהתוס' יש לבע\"ח קנין בגוף האפותיקי ולכן זוכה בשבח מדין ארעאי אשבח, ונוטל את השבח אפילו כששווי השבח והארעא הוא יותר משווי החוב. מאידך הרמב\"ם סובר שאינו נוטל את השבח כשהוא שוה יותר מהחוב, ולכאורה משמע שסובר שאפותיקי אינו חלות קנין אלא שעבוד בעלמא ולפיכך אינו נוטל שבח האפותיקי אלא עד כדי שיעור שעבוד החוב.",
            "ברם צ\"ע כי הרמב\"ם פסק (שם הל\"א) שבשעבודי קרקע דעלמא הבע\"ח גובה רק חצי השבח וחצי השבח נשאר ללוקח, ובכן אם אפותיקי חל מדין גביית שעבוד דעלמא ולא מדין קנין למה פסק הרמב\"ם בנוגע לאפותיקי שהבע\"ח גובה את כל השבח, ומשמע שאפותיקי חל מדין קנין, ומשום הכי זוכה בכל השבח ולא רק בחצי השבח בלבד.",
            "ונראה שהרמב\"ם סובר שבאפותיקי יש שתי הלכות - חלות דין שעבוד וגם חלות דין קנין. מדין הקנין שבאפותיקי קונה את כל השבח ולא רק חציו. אך הקנין חל רק עד כדי שיעור שעבוד החוב, ואילו ביתר מכדי שיעור החוב, מדליכא חלות שעבוד גם ליכא חלות קנין.",
            "ב) כתב המגיד משנה (שם בהל\"ו) וז\"ל מה שנמצא בספרי רבינו ז\"ל בדין האפותיקי לומר שבעל חוב נוטל חצי השבח בלא הוצאה כלל והחצי האחר או מניחו או נוטלו ופורע הוצאת כל השבח דבר זה לא נתברר אצלי טעמו כו' עכ\"ל. ולכאורה יתכן לבאר את שיטת הרמב\"ם אליבא דמ\"מ שהרמב\"ם סובר שניתן לטרוף מאפותיקי בשני אופנים - או בתורת קנין או בתורת שעבוד. ומשו\"ה אם טורפו בתורת קנין טורף את כל השבח (וכדנ\"ל באות ג') ואף מחוייב לשלם את הוצאות הלוקח מדין היורד לתוך שדה חבירו. מאידך אם גובהו בתורת שעבוד זוכה רק בחצי השבח אך בלי חיוב לשלם הוצאות כי כשבע\"ח גובה ממשועבדים דעלמא אינו משלם בעד הוצאות הלוקח וכשיטת הרי\"ף הנ\"ל (באות ב'). ברם פירוש זה קשה לומר ברמב\"ם שהרי הבאנו למעלה שהרמב\"ם חולק על הרי\"ף ומסכים עם הגאונים שיש ללוקח הוצאות. אמנם יש נוסחאות שונות ברמב\"ם (שם בהל\"א) ויש שאינן גורסות את המלים \"ודברים של טעם הם וכך ראוי לדון\" ולפי\"ז הרמב\"ם חולק על הגאונים ומסכים עם הרי\"ף, ולפירוש הזה היה נוטה הגר\"ח זצ\"ל.",
            "ג) עיין בהשגת הראב\"ד על הרמב\"ם (הל\"ו) שהרבה להקשות על דבריו ומסיים ז\"ל ואי אפשר בלא טעות סופר עכ\"ל.",
            "ואם ננקט שיש ברמב\"ם טעות סופר נראה לע\"ד לומר שהמלים \"שהרי אומר לו בעל חוב שדי הוא שהשביחה\" הן שלא במקומן, וצ\"ל בתחילת ההלכה \"היתה השדה אפותיקי בעל חוב נוטל את כולה שהרי אומר לו בעל חוב שדי הוא שהשביחה\", כלומר שבע\"ח נוטל את כל השבח ולא רק חציו כי יש לו קנין בשדה וטענת שדי הוא שהשביחה וארעאי אשבח.",
            "בנוגע לסוף ההלכה שהראב\"ד הרבה לתמוה עליה אמר הגר\"ח זצ\"ל שי\"ל לפי דרך המגיד משנה ברמב\"ם דכשגובה מדין קנין נוטל את כל השבח אלא שחייב לשלם ללוקח מדין יורד ואילו אם גובה מדין שעבוד אינו חייב לשלם ללוקח כלל, ובכך דברי הרמב\"ם מבוארים. וכך הוא הביאור בדברי הרמב\"ם לפי הגר\"ח זצ\"ל:",
            "\"ורואין חצי השבח הנשאר ללוקח\" ר\"ל דממ\"נ הבע\"ח טורף חצי השבח הראשון או מדין קנין או מדין שעבוד אלא דבנוגע לחצי השני הדין תלוי. \"אם היה חצי השבח יתר על ההוצאה נוטל ההוצאה מבעל חוב\" ר\"ל כי הבע\"ח נוטל את חצי השבח השני ביחד עם חצי השבח הראשון בתורת קנין וא\"כ חייב לשלם ללוקח את הוצאות השבח מדין יורד.",
            "\"ואם היה חצי השבח פחות מן ההוצאה אין לו מן הטורף אלא דמי חצי השבח וחוזר וגובה מן המוכר חצי השבח שנטרף בלבד\" ר\"ל שאם היה שווי חצי השבח השני פחות מן ההוצאות לא כדאי לבע\"ח לנוטלו מדין קנין כי יצטרך לשלם כל שווי השבח ללוקח תחת הוצאותיו מדין יורד ולא ירויח כלל, אלא יגבה רק חצי השבח בלבד מדין גביית שעבוד ולא ישלם בשביל ההוצאות ובכך ירויח את חצי השבח, וחוזר הלוקח ויגבה מן המוכר את דמי חצי השבח הנגבה ממנו מדין אחריות ויהיה ללוקח את חצי השבח השני.",
            "ואמר הגר\"ח זצ\"ל שלפי דרך זה דברי הרמב\"ם שבהל\"ו מבוארים היטב, ולפי\"ז הרמב\"ם באמת הסכים עם הרי\"ף כנגד הגאונים בהל\"א וכגירסא המשמטת את המלים \"ודברים וכו'\"."
        ],
        [
            "<b>תוס' ד\"ה הא.</b> ז\"ל מ\"מ גובה מן היתומים משום דכרעיה דאבוהון נינהו עכ\"ל. נראה דר\"ל שנוסף לשעבוד הנכסים חלה חובת גברא על היתומים לשלם את חוב אביהם. ובמקום שחלה חובת גברא בע\"ח גובה את השבח. ונראה שזהו יסוד ההבדל בין מכר לבין מתנה, שבמכר חלה חובת גברא על הלוקח לשלם כי התחייב לשלם מחמת אחריות המוכר ומשו\"ה בע\"ח גובה את השבח, ואילו במתנה ליכא התחייבות הגברא ועקב כך בע\"ח אינו גובה את השבח. יתומים דומים ללוקח מפני שיתומים כרעיה דאבוהון נינהו וחובת גברא חלה עליהם, ומשו\"ה משלמים שבח. ועיין ברמב\"ם (פכ\"א מהל' מלוה הל\"ד) שחולק עם תוס' וסובר שאין גובין שבח מיתומים.",
            "<b>בא\"ד. אלא ודאי בעשאוהו אפותיקי איירי וגרע כחו של בעל חוב טפי במה שעשה לו הלוה אפותיקי דהויא כאחת משדותיו דמשלם יציאה למי שמשביח ואילו לא עשאו אפותיקי היה גובה הכל מן היתומים בלא פריעת יציאה כמו מלקוחות כו' עכ\"ל.</b> ר\"ל דבאפותיקי נוטל את השדה מדין קנין ועקב כך חייב לשלם את ההוצאות ליתומים וללוקח מדין יורד לתוך שדה חבירו. ואילו כשלא עשאוהו אפותיקי הבע\"ח גובה מדין שעבוד נכסים וחלות גביית משועבדים פוטרתו מלשלם ליתומים וללוקח הוצאותיהם ואין להם דין היורד לתוך שדה חבירו והשביחו.",
            "<b>בא\"ד. ומיהו יש לחלק דבלקוחות כיון שיש להם על מי לחזור היכא דמסיק שיעור ארעא ושבחא אינו פורע יציאה אפי' עשאה אפותיקי כו' עכ\"ל.</b> דבריהם מחוסרים ביאור. ונראה דחלוק לוקח מיתומים, שאע\"פ שהיתומים כרעיה דאבוהון ומצוה עליהם לפרוע את חוב אביהם מ\"מ אין חיובם מדין שעבוד הגוף כלוה עצמו, אלא שחל עליהם חובת מצות כיבוד אב בעלמא. מאידך בנוגע ללוקח חל עליו שעבוד הגוף כמו שחל על הלוה עצמו. ומשו\"ה שאני דין האפותיקי בלוקח מביתומים. בלוקח שמחויב בשעבוד הגוף יש זכות לבע\"ח לגבות ממנו אף מדין שעבוד, ולא רק מדין קנין, שהרי יש לאפותיקי גם חלות שעבוד וגם חלות קנין. וכשהבע\"ח גובה מהלוקח מדין שעבוד פטור הוא מלשלם ללוקח את הוצאותיו דמכיון שחל שעבוד הגוף על הלוקח יד הבע\"ח על העליונה לקבוע ולגבות מדין שעבוד ולא לשלם ההוצאות. משא\"כ ביתומים שאינם מחוייבים בשעבוד הגוף כלוה עצמו אלא שחייבים לפרוע משום מצוה בעלמא. ולפיכך יד היתומים על העליונה ואינם חייבים לשלם בתורת גבייה דוקא אלא יכולים לקבוע שמשלמים לבע\"ח בתורת קנין ועקב כך לגבות מהבע\"ח את הוצאותיהם כדין יורד לתוך שדה חבירו, ודו\"ק."
        ],
        [
            "<b>גמ'. נחלקה התיומת.</b> הגמרא השווה פסולי הלולב עם שינוי קונה וקובעת שמום הפוסל לולב מדין הדר מהווה שינוי וקונה בגזילה. וכתב רש\"י (בד\"ה מאי לאו) וז\"ל וכיון דלענין פסול מפסלא לענין מקנה נמי שינוי הוא וקונה עכ\"ל. ועלינו לבאר מדוע פסול הדר למצות נטילה נחשב כשינוי לענין גזילה.",
            "ונראה שיש לחקור בפסול הדר לנטילת לולב - האם חלות פסול בעלמא הוא או\"ד שחל מדין הפקעת המין. ובפשטות בכך מבוארת המחלוקת שבין הרמב\"ם לבין תוס' בנוגע לפסול הדר ביו\"ט שני. הרמב\"ם פסק (בפ\"ח מהל' לולב הל\"ט) וז\"ל כל אלו שאמרנו שהם פסולין מפני מומין שביארנו כו' ביו\"ט ראשון אבל ביו\"ט שני עם שאר הימים הכל כשר עכ\"ל. מאידך שיטת התוס' (מס' סוכה דף כט: בד\"ה בעינן) לחלק בין פסול הדר לבין פסול חסר. שיטתם שפסול הדר חל אף ביו\"ט שני ואילו פסול חסר חל רק ביו\"ט ראשון. וי\"ל דאליבא דהתוס' פסול הדר מהווה הפקעת המין ולכן פוסל אף ביו\"ט שני, ואילו חסר אינו אלא חלות פסול בעלמא ולכן פוסל רק ביו\"ט ראשון בלבד. מאידך שיטת הרמב\"ם היא שאף פסול הדר חלות פסול בעלמא הוא ולכן חל רק ביו\"ט ראשון בלבד ולא ביו\"ט שני. ולכאורה מסוגיין יש ראייה שהפסול של הדר חל כהפקעת המין ומשו\"ה הוי גם שינוי השם לענין גזילה - וכשיטת התוס'. ובכך מבוארת את ההשוואה של הפסול מום למצוה עם חלות דין שינוי השם בגזילה.",
            "<b>גמ'. סוף סוף גזילה הוא כו' דתנן כל הגזלנין כו'.</b> הגמרא קובעת שגזלן אינו חייב לשלם בעד תשמישיו בחפצא שגזל. לפיכך אם גזל שור וחרש בו פטור מלשלם עבור שבח החרישה, אלא חייב רק להשיב את השור הגזול עצמו לבעליו. ראיית הגמרא מהמשנה שכל הגזלנין משלמין כשעת הגזילה, ומוכח מכאן שלגזלן יש קנינים בחפצא שגזל וקניניו מחייבים אותו משעת הגזילה שהיא השעה שקנה את החפצא שגזל, והקנינים פוטרים אותו מלשלם עבור תשמישיו בחפצא שגזל.",
            "פשטות הגמרא משמע שהפטור מלשלם תשמישין הוא פטור מדאורייתא, וכן דעת רוב הראשונים. ברם יש ראשונים הסוברים שאינו אלא פטור מדרבנן מחמת תקנת השבים.",
            "<big><strong>פסק הרמב\"ם.</strong></big>",
            "כתב הרמב\"ם (פ\"ג מהל' גזילה הל\"ו) ז\"ל הגוזל בהמה ונשא עליה משא או רכב עליה או חרש או דש בה וכיוצא בזה והחזיר לבעליה אע\"פ שעבר בלא תעשה אינו חייב לשלם כלום שהרי לא הפסידה ולא הכחישה עכ\"ל.",
            "א) מהרמב\"ם משמע שפטור הגזלן מלשלם בעד תשמישיו פטור מדאורייתא הוא. ברם רק פטור תשלומין בלבד חל ולא היתר, והגזלן כשהוא משתמש עם הגזילה עובר באיסור גזילה נוסף, כי תשמישיו מהווים מעשה גזילה, ומ\"מ הגזלן פטור מלשלם מפני שיש לו קנין גזילה בחפצא.",
            "ב) הרמב\"ם כתב שפטור מלשלם כשלא הפסידה ולא הכחישה, ומשמע שאם הכחישה חייב לשלם. ויל\"ע האם ר\"ל שמשלם בעד הנזק בלבד כבתברא ושתייה (לעיל דף סה.) או\"ד שבאופן הזה הגזלן משלם אף דמי שכירות. נ\"מ באופן שהפסידה מעט והרוויח הרבה האם משלם בשביל ההפסד לבדו או שמשלם אף בשביל הריוח, וצ\"ע.",
            "עוד כתב הרמב\"ם וז\"ל ואם הוחזק אדם זה לגזול או לעשוק או לעשות מעשים אלו פעם אחר פעם קונסין אותו ואפילו בחוצה לארץ, ושמין השכר או השבח שהשביח בבהמה ומשלם לנגזל עכ\"ל.",
            "א) הרמב\"ם פסק שקונסין אותו לשלם את כל השבח ולא רק מחצה כי סובר שלמסקנת הגמרא דהוי קנס משלם את כל השבח לנגזל.",
            "ב) הרמב\"ם פסק כרי\"ף שקונסין את הקנס הזה אף בחוצה לארץ שלא כדין קנסות אחרים. ובביאור שיטתו נראה שהרמב\"ם סובר שהרבנן התקינו שאדם שהוחזק לגזול משלם בעד תשמישו מדין ממון ולא מדין קנס, ומשו\"ה חייב לשלם אפילו בחו\"ל. והחיוב הזה בגזלן שונה מחיובי דרבנן בחבלה (לעיל דף צ.). דבחבלה הרבנן התקינו שהחיובים הם חיובי קנס ולא חיובי ממון. משא\"כ בנוגע לשכירות, דגזלן דעלמא פטור מלשלם אותה מכיון דיש לו קנין גזילה בחפצא, ואילו בנוגע למי שהוחזק לגזלן הפקיעו הרבנן את קנין הגזילה שלו לענין תשמיש, ומשו\"ה חייב הגזלן לשלם לבעלים דמי השכירות כשוכר דעלמא, שחיובו חל מדין חיוב ממון ולא מדין חיוב קנס. ומה שכתב הרי\"ף שהתקינו שישלם כדי לעשות סייג לתורה הוא טעם התקנה, ומ\"מ בעצם חלותה התקינו דלהוי חיוב ממון ולא קנס, ובהתאם לכך גובין אותו בחוצה לארץ.",
            "ג) ובביאור מש\"כ הרמב\"ם שם ז\"ל ושמין השכר או השבח עכ\"ל, ר\"ל שכשיש שבח בחפצא משלם בעד השבח וכגון אם חרש קרקע בשור שגזל והקרקע השביחה שמשלם עבור השבח. מאידך אם השתמש בגזילה ולא השביח שום דבר משלם שכירות וכגון שרכב על סוס שגזל שמשלם דמי שכירות הסוס בלבד כי אין כאן שבח בחפצא.",
            "מתני'. גזל בהמה והזקינה כו' משלם כשעת הגזילה. יש ראשונים שמפרשים דזיקנה מהווה שינוי וקונה מדין שינוי קונה. ומאידך יש מהראשונים שסוברים שאין בזיקנה שינוי גמור ואינו קונה, אלא דמ\"מ הגזלן חייב לשלם כי הפטור של הרי שלך לפניך פקע דסוכ\"ס אין הבהמה כעין שגזל ועקב כך אין לגזלן הפטור של הרי שלך לפניך<sup>44)</sup><i class=\"footnote\">יל\"ע על איזה איסור עבר המשתמש בחפץ בלי רשות בעלים. ואמר רבינו זצ\"ל שיתכן שעבר על איסור גזילה, וכן משמע מהרמב\"ם שהביא את הדינים של הנהנה מנכסי חבירו בלי רשותו בהלכות גזילה. אך האיסור הזה איסור קל הוא שהרי לא חסרו הבעלים כמו שחסרו בגזילה דעלמא. ועיין בשיעורים לעיל בהקדמה לפרק מרובה בנוגע לגוזל פחות משוה פרוטה ובמש\"כ שם בשם הגר\"ח זצ\"ל שהוי איסור מעשה גזילה ואע\"פ שלא גזל ממון מחבירו, וה\"ה י\"ל כאן. ויתכן שאע\"פ שאינו עובר באיסור גזילת ממון מ\"מ אסור מצד מצות דרך ארץ שבין אדם לחבירו. ועיין בתוס' לעיל (דף כ:) ד\"ה הא שכתבו שהבעלים עוברים על מדת סדום אם מונעים אותו מלהשתמש, ומשמע שהאיסור להשתמש בלי רשות אינו אלא משום דרך ארץ ולא משום גזילה.</i>.",
            "<big><strong>ענין עבדא כקרקע או כמטלטלין דמי.</strong></big>",
            "בסוגיין ישנן כמה שיטות בראשונים:",
            "שיטת הרי\"ף",
            "הרי\"ף פסק (בהגהה שכתב בסוף ימיו) שעבד כמטלטלין דמי לענין גזילה. ותמה עליו בעה\"מ דא\"כ למה פוסק שאין נשבעים על העבדים. ותירץ הרמב\"ן במלחמות ה' דשאני גזילה משאר דיני התורה שרק לענין גזילה פסק הרי\"ף דעבד כמטלטלין דמי ולא לדינים אחרים שבתורה כגון בשבועה אונאה ושומרים. ונראה שהביאור בשיטת הרמב\"ן הוא דמאחר דעבד נייד לפיכך אינו דומה לחפצא של קרקע ממש דלא ניידא. ואע\"פ שבעבד חל שם קרקע משום דהוקש לקרקעות מ\"מ אינו חפצא של קרקע. ומשו\"ה שונה דין הגזילה בעבד משאר דיני התורה כי שאר דיני התורה תלויים בשם קרקע ומאחר שחל שם קרקע בעבד לכן מופקע הוא מדיני אונאה וכו'. מאידך חלות דין גזילה תלוי' בחפצא של קרקע ממש דחפצא של קרקע אינו בר מעשה גזילה, וכדכתיב ויגזול את החנית מיד המצרי, דבגזילה דעלמא הגזלן תופס את הדבר הגזול בידו כמו שתופס חנית בידו, משא\"כ בחפצא של קרקע דלא ניידא שאינה נתפסת בידי הגזלן ולא יצאה מרשות הבעלים, ועקב כך לא שייך בה מעשה גזילה. אמנם עבד נייד ונתפס בידי הגזלן ובהתאם לכך חל בו מעשה גזילה.",
            "שיטת התוס'",
            "כתבו התוס' (דף צו: ד\"ה המחליף כו') אליבא דשיטת ר\"מ בברייתא וז\"ל ומיהו קצת יש לחלק דלענין גזל ושבועה נראה לגמרא להשוות דתרוייהו נפקי על ידי כלל ופרט כו' עכ\"ל. וצריך ביאור מהו יסוד השוואת התוס' בין שבועה לגזילה בניגוד לשאר דיני התורה.",
            "ונראה דבעיקר יסודם התוס' נוקטים כסברת הרי\"ף והרמב\"ן דעבד אינו חפצא של קרקע מכיון דנייד אלא דמ\"מ חל בו חלות שם קרקע. ולכן חל בעבד מעשה גזילה שלא כחפצא של קרקע דעלמא. אמנם מכיון שיש בו שם קרקע עבד מופקע מדיני אונאה ושומר. אלא דשבועה נמי תלויה בחפצא של קרקע כמו גזל ולא בשם קרקע בלבד. ונראה בביאור הדבר כי יסוד הדין דשבועה אליבא דהתוס' הוא שאין נשבעין אלא על דבר שהוא גזול ולא על דבר שאינו גזול. ולפיכך אין נשבעין על קרקעות מכיון דאינן נגזלות. ואילו על עבד נשבעין משום שהוא נגזל. ויסוד המחלוקת בין תוס' עם הראשונים האחרים הוא דהראשונים האחרים סוברים שהדין שאין נשבעין על הקרקעות אינו תלוי בדין שאין קרקע נגזלת אלא שדין בפני עצמו הוא. ואילו לתוס' ישנו רק דין א' בלבד והוא נוגע בין לגזילה ובין לשבועה דהיינו שאין נשבעין אלא על דבר שהוא גזול, ולכן לר' מאיר אין נשבעין על חפצא של קרקע מאחר שאינה נגזלת<sup>45)</sup><i class=\"footnote\">אולי ר\"ל שעובר באיסור גונב אדם א\"נ באיסור חובל.</i>. ואילו על עבד נשבעין מאחר שנגזל ושחל בו דין גזילה וכדמבואר.",
            "שיטת הראב\"ד",
            "כתב הראב\"ד (פ\"ט מהל' גזילה הל\"א) ז\"ל שהרי עשה עבדים כקרקעות לענין גזילה שהרי הזקינו אומר לו הרי שלך לפניך, מיהו ה\"מ לענין כחושה אע\"ג דלא הדרא גזילה מיהא בעינה איתא ואומר לו הרי שלך לפניך אבל מ\"מ נגזלים הם ונקנים ביאוש דכתיב וישב ממנו שבי ואמרינן העבד שנשבה ופדאוהו לשם בן חורין אחר יאוש לא ישתעבד לא לראשון ולא לשני אלמא לאו כקרקע דמי דהא קני נפשיה ביאוש הלכך כשמת העבד או נשרף משלם את דמיו שהרי משמת אין שלו לפניו וכשמת לגזלן מת עכ\"ל. צ\"ע אליבא דהראב\"ד בשני דברים: א) מ\"ש יאוש שקונה בעבד משינוי שאינו קונה; וב) מ\"ש במת העבד דחייב לשלם ואילו אם העבד הזקין אינו חייב לשלם.",
            "בנוגע לקושיא הראשונה ביאר מרן הגר\"ח זצ\"ל בספרו על הרמב\"ם שאע\"פ שעבד הוקש לקרקעות היינו דוקא לענין שבעבד גזילה גמורה עם קניני גזילה לא חלים, ואעפ\"כ חל מעשה גזילה. ונ\"מ לדין שינוי קונה ולדין יאוש קונה. קנין שינוי חל מדין קנין גזילה ומאחר שעבד מופקע מחלות קנין גזילה שינוי אינו קונהו. מאידך יאוש קונה אף באבידה ואינו תלוי בחלות קנין גזילה אלא בחלות שם אבידה בלבד ומעשה הגזילה שישנו אף בעבד קובעתו לאבידה שנקנה ביאוש. ובכך חלוק עבד מקרקע כי בקרקע אין מעשה גזילה חל כלל מכיון דלא ניידא, ואילו בעבד חל מעשה גזילה ולכן גזילת העבד מחשיבתו לאבידה. ומשום כך יאוש קונה עבד הגזול מדין קנין יאוש באבידה, ואע\"פ שיאוש אינו קונה קרקע גזולה.",
            "ובנוגע לקושיא השניה ביאר הגר\"ח זצ\"ל שהגוזל עבד חייב בתשלומין מפני מעשה הגזילה בלבד. ולכן כשמת העבד שאינו ראוי להשבה חייב הגזלן לשלם מדין תשלומי גזילה, ואילו בהזקין העבד שלא קנה אותו הגזלן בשינוי ובר השבה הוא הגזלן פטור מלשלם בטענת הרי שלך לפניך.",
            "שיטת הרמב\"ם",
            "<b>א.</b><br>הרמב\"ם פסק בהל' גזילה (פ\"ג הל\"ד) שאין גזילה בעבדים, וכפי הבנת הראב\"ד (פ\"ט שם הל\"א) הרמב\"ם השווה עבדים לקרקע לכל דיני גזילה.",
            "ברם עיין בנ\"י לסוגיין שדן באריכות להלכה אם עבדים כמקרקעי דמיין או כמטלטלין דמיין והביא מהרא\"ה שביאר שהרי\"ף פסק דכמטלטלין דמיין, ע\"פ הסוגיא דלעיל (דף יב.) הדנה אם עבדים כקרקע דמיין או כמטלטלין דמיין לגבי שלשה דינים: א) גביית בעל חוב; ב) כתיבת פרוזבול; ג) קנין אגב. ותוס' שם (דף יב. ד\"ה אנא) הקשו מאונאה ומשבועה דקיי\"ל עבדים כקרקע דמיין (וכה\"ג קיי\"ל אף בשאר דיני תורה כגון בנוגע לגנב גזלן ושמירה). והשיבו הר\"י והנ\"י ששם מדובר בדין העבדים רק בנוגע לדינים מדרבנן כי הסוגיא אזלא אליבא דמ\"ד שעבודא לאו דאורייתא, ופרוזבול וקנין אגב הויים דינים דרבנן. אמנם לשיטת דהרמב\"ם לא יתכן לחלק כך שהרי פסק בפי\"א מהל' מלוה (הל\"ד) שעבודא דאורייתא וז\"ל שכל נכסי הלוה תחת שיעבוד המלוה מן התורה עכ\"ל. וכן בנוגע לאגב (פ\"ג מהל' מכירה הל\"ח - ט) דברי הרמב\"ם כפשוטם מורים שהוא קנין דאורייתא. וא\"כ חזרה הקושיא לדוכתא למה דנה הגמרא בדין העבדים אם הם כמקרקעי או כמטלטלין דמיין מאחר שבנוגע לאונאה, שבועה, שמירה, וגזילה פשיטא דכקרקע דמיין.",
            "וביאר מרן הגר\"מ זצ\"ל<sup>46)</sup><i class=\"footnote\">עיין בשיטה מקובצת לסוף פרק המפקיד בשם הריטב\"א דאיניש דעלמא השוכר שלא מדעת אינו חייב באונסין ואינו אלא שומר וחייב מדין שליחות יד. עיין בקצה\"ח (סי' שמ\"ח ס\"ק א').</i> שיש שני דינים: דין קרקע ומטלטלין ודין תלוש ומחובר. בכל התורה כולה יש לעבדים חלות שם קרקע בחפצא אך תלושים הם (כלישנא דגמרא - עבדים קרקע דניידי). שאר דיני התורה כמו אונאה, גזילה, שבועה, ושמירה תלויים דוקא בשם קרקע שחל בעבד. לעומת זאת דיון הסוגיא בנוגע לשעבוד נכסים, פרוזבול, ובקנין אגב הוא האם הדינים האלה תלויים בדין תלוש ומחובר או בחלות שם קרקע בחפצא. ונ\"מ בנוגע לעבד דבחלות שמו הוי כקרקע ועכ\"ז הריהו תלוש ואינו מחובר לקרקע.",
            "ולפי\"ז יש ליישב אף את קושית הגרעק\"א זצ\"ל בחידושיו ליו\"ד (סי' ו' סעיף ב') שר\"ל שצפורן אדם פסול לשחיטה מפני שהוא מחובר לקרקע כי אדם דומה לקרקע. אמנם לפי ביאור הגר\"מ זצ\"ל י\"ל, כי דין דשחיטה אינו תלוי בחלות שם קרקע בחפצא אלא בדין תלוש ומחובר בדומה לשלשת הדינים בהסוגיא (דף יב.), ואדם תלוש ולא מחובר, ולכן ניתן לשחוט בצפורנו, ואכמ\"ל.",
            "<b>ב.</b><br>אמנם עלינו להסביר למה שלשת הדינים הללו תלויים בדין תלוש ומחובר ולא בחלות שם קרקע בחפצא. והנה בדין שעבוד נכסים כתב הרמב\"ם בפי\"א מהל' מלוה (הל\"ד) ז\"ל שכל נכסי הלוה תחת שיעבוד המלוה מן התורה עכ\"ל. אך בפי\"א שם (הל\"ז) פסק וז\"ל שהמטלטלין אינן תחת שיעבוד בעל חוב מן התורה עכ\"ל. הרמב\"ם קובע ששעבודא דאורייתא חל מן התורה על קרקעות ולא על מטלטלין, ובהתאם לכך פוסק שרק קרקעות דיורשים משועבדים לפריעת חוב אביהם ולא מטלטלין שירשו, עיי\"ש.",
            "ונראה להסביר את החילוק בין קרקע למטלטלין לאור דברי הגמרא בב\"ב (דף קעד א) דנכסיה דבר איניש אינון מערבין יתיה, דהיינו שגבייה מנכסים משועבדים חלה מדין ערבות שכן נכסי בני אדם ערבין לו לשלם את חובותיו. נכסי הלוה המשועבדים מבטיחים את החוב למלוה כמו ערב המבטיח למלוה את חוב הלוה. כל זה שייך במחובר לקרקע שהרי אי אפשר להבריחו או להעלימו. ואילו דבר תלוש אינו מבטיח את החוב למלוה כי ביד הלוה להבריחו ולהעלימו מהמלוה ומבי\"ד הבאין לגבותו. לפיכך מטלטלין שהם תלושים אינם משתעבדים אבל קרקעות המחוברות משתעבדות. ולפי\"ז י\"ל שעבד כנעני, אע\"פ שיש בו חלות שם קרקע, מ\"מ אינו משתעבד דבר תורה, כי הואיל דהוי דבר תלוש אינו מבטיח את החוב למלוה, ודין ערבות הקובע את חלות השעבודים אינו חל בעבדים.",
            "ולפי\"ז כשהרמב\"ם כתב בפי\"ח מהל' מלוה (הל\"ה) ז\"ל עשה עבדו אפותיקי ומכרו הרי בעל חוב גובה ממנו מפני שיש לו קול עכ\"ל ר\"ל שבאפותיקי מפני שיש לו קול העבד יכול להשתעבד כי הקול דבאפותיקי מבטיח אותו למלוה והוי בר שעבוד נכסים.",
            "מאותו הטעם אין כותבין פרוזבול על עבד שכן כותבין פרוזבול רק על דבר המבטיח את החוב עבור גביית בי\"ד<sup>47)</sup><i class=\"footnote\">ואמר רבינו זצ\"ל שיתכן לדחות שמשלם רק הפחת שעשה בידים ומדין מזיק אך אין זה משמע ודוחק.</i>, ולא על עבד שהוא תלוש. ובנוגע לקנין אגב נראה שגם הוא תלוי במחובר לקרקע ולא בשם קרקע בחפצא. ביאור הדבר כדאיתא בהנ\"י (דף לד: בדפי הרי\"ף) שכ' וז\"ל וכן בדינא דאגב כו' אף הוא תלוי בדעתו של אדם שאדם סומך הדבר המטלטל על הקרקע שהוא עיקר לעולם שאדם סומך בו ולפיכך עבדים כיון שאין אדם סומך עליהם אי אפשר לסמך מטלטלין עליהם עכ\"ל. עבדים פסולים לקנין אגב כי מאחר שהם תלושים אין אדם סומך מטלטלין עליהם ואגב מועיל רק כשיש דעת לסמוך את המטלטלין על הקרקע. וכן פסק הרמב\"ם בפ\"ג מהל' מכירה (הלי\"ב) שאין מטלטלין נקנים אגב עבד.",
            "<b>ג.</b><br>הגר\"מ זצ\"ל אמר שיש שני עניינים אחרים אשר מהם מבואר דיש חילוק בין חלות שם קרקע בחפצא לבין חלות דין מחובר לקרקע.",
            "א) במס' חולין (דף טז.) דנה הגמרא בדין תלוש ולבסוף חברו בנוגע למעילה, ע\"ז, וסכין של שחיטה. ולכאורה פסקי הרמב\"ם נראים כסותרים זה את זה. בפ\"ה מהל' מעילה (הל\"ה) קבע וז\"ל אין מעילה אלא בתלוש מן הקרקע אבל הנהנה בקרקע עצמה או במחובר לה לא מעל וכו' וכן המקדיש בית בנוי הדר בו לא מעל וכו' עכ\"ל. ויוצא שבמעילה פסק דתלוש ולבסוף חברו כמחובר דמי. ואילו בע\"ז העלה בפ\"ח מהל' עכו\"ם (בהל\"א ובהל\"ד) וז\"ל כל שאין בו תפיסת יד אדם ולא עשהו אדם אע\"פ שנעבד הר\"ז מותר בהנאה, לפיכך עובדי כוכבים העובדים את ההרים ואת הגבעות ואת האילנות הנטועין וכו' הרי אלו מותרין בהנאה וכו' בית שבנאו העובד כוכבים מתחלה שיהא הבית עצמו נעבד וכן המשתחוה לבית בנוי הרי זה אסור בהנאה כו' עכ\"ל. הרי שלגבי איסה\"נ דע\"ז פסק שתלוש ולבסוף חברו כתלוש דמי. וכן פסק בהכשר טומאה (פי\"ב מהל' טומאת אוכלין הל\"ג) וז\"ל שהתלוש שחיברו לענין הכשר הרי הוא כתלוש ונמצאו מים שעל כותל בית זה כמים שבכלים עכ\"ל. ולענין שחיטה (פ\"א מהל' שחיטה הלי\"ט) פסק ז\"ל ואם נעצן בקרקע לא ישחוט בהן כשהן נעוצין, ואם שחט שחיטתו כשרה עכ\"ל, וצ\"ע בסתירת פסקיו.",
            "כדי ליישב את פסקי הרמב\"ם י\"ל שסובר שתלוש ולבסוף חברו דינו כתלוש בדברים התלויים בחלות דין תלוש ומחובר - כגון באסה\"נ דע\"ז, ולגבי מים שעל כותל הבית ביחס להכשר וקבלת טומאה ולענין שחיטה. חיוב מעילה לעומת זה תלוי בדין קרקע ומטלטלין, ותלוש ולבסוף חברו נקרא בשם קרקע, ולפיכך אין מועלין בו<sup>48)</sup><i class=\"footnote\">ולפי\"ז צ\"ל בדנחית ליה אדעתא דאגרא אינו גזלן כלל דשוכר שלא מדעת אינו גזלן וכמהלך השני הנ\"ל (אות א').</i>.",
            "ב) במס' שבועות (דף מג.) דנה הגמרא בדין ענבים העומדות להבצר בנוגע לשבועת הדיינים. ובתוס' שם (ד\"ה כבצורות) כתבו וז\"ל נראה דלענין שבת לכ\"ע לאו כבצורות דמיין עכ\"ל. וצריך ביאור במה שונה שבת משבועת הדיינים. ברם לפי הנ\"ל דבריהם מוסברים כי איסור קצירה בשבת תלוי רק בדין מחובר לקרקע ולא בחלות שם קרקע בחפצא. וענבים העומדות להבצר לכ\"ע מחוברות לקרקע הן. אף ר\"מ הסובר כבצורות הן היינו רק בנוגע לשם קרקע בחפצא ולענין דיני שומרים אונאה ושבועה, אך באשר לשבת נחשבות הן כמחוברות לקרקע, ולפיכך אסור לקוצרן.",
            "עוד כתבו התוס' שם וז\"ל ולענין בע\"ח כיון דלא צריכי לארעא לכ\"ע כבצורות דמיין כו' עכ\"ל. והוסיפו על זה התוס' בסנהדרין (טו א ד\"ה בענבים וכו') וז\"ל דלא סמכא דעתיה עכ\"ל. יסוד דבריהם שדין גבייה תלוי בערבות וכנ\"ל שהנכסים המשועבדים ערבים עבור החוב ומבטיחים למלוה את מעותיו. עבדים אע\"פ שכקרקע דמיין, הואיל וניידי ותלושים הם אינם מבטיחים למלוה את מעותיו שכן עלולים למות או לברוח, ולכן אין שעבוד בעל חוב חל עליהם. וה\"ה ענבים העומדות להבצר מאחר שאינן מבטיחות את מעות המלוה, אינן בני שעבוד."
        ],
        [
            "<b>גמ'. ואי ס\"ד עבדא כמקרקעי דמי אמאי פטור.</b> מהגמרא מוכרח שאם קרקע נגזלת אינו משלם בעד תשמישין. ומכאן משמע שיש לגזלן קניני גזילה ולכן אינו משלם בעד תשמישיו בחפצא כי לענין זה הגזילה הוי' שלו. ועיין להלן בשיטת הראב\"ד בתוקף ספינה של חבירו שהבאנו ביאור אחר בפטור מדמי תשמישים.",
            "<b>גמ'. ניחא ליה דלא ליסתרי עבדיה.</b> הרמב\"ם הביא סברא זו בנוגע לעבד (פ\"ג מהל' גזילה הל\"ז) וז\"ל התוקף עבדו של חבירו ועשה בו מלאכה ולא בטלו ממלאכה אחרת פטור שנוח לו לאדם שלא יבטל עבדו כו' עכ\"ל. מאידך השמיט הסברות דביתא מיתבא יתיב ושאיה יוכת שער בנוגע להדר בחצר חבירו (שם הל\"ט) וז\"ל הדר בחצר חבירו שלא מדעתו אם אותו חצר אינה עשויה לשכר אינו צריך להעלות לו שכר אע\"פ שדרך זה הדר לשכור מקום לעצמו שזה נהנה וזה אינו חסר וכו' עכ\"ל. וצ\"ע מ\"ש חצר מעבד, דבעבד לא כתב הרמב\"ם שפטור משום זה נהנה וזה לא חסר אלא משום סברת שנוח לו לאדם וכו' והרי בפשטות מיירי הרמב\"ם כשלא חסר העבד.",
            "ונראה דהנה בדין זה נהנה וזה לא חסר דעלמא שפטור ואילו במקום שיש חסרון שחייב קבעו הראשונים<sup>49)</sup><i class=\"footnote\">עיין בהקדמה לפרק מרובה במחלוקת בין תוס' ובין הרמב\"ם אם תשלומי גזילה מהווים קיום מצות השבה או לא.</i> שגם בחסרון מעט משלם בעד כל מה שנהנית. ונראה שהביאור בזה הוא שבזה נהנה וזה לא חסר דעלמא הנהנה פטור מלשלם מכיון שאינו עובר אלא באיסור השתמשות בלי רשות בלבד, דאיסורו איסור קל הוא<sup>50)</sup><i class=\"footnote\">כן ביאר הגר\"ח זצ\"ל בספרו את שיטת הראב\"ד בחיוב הגזלן לשלם כשמת העבד שאינו חייב מטעם השבה אלא משום חיוב תשלומין מיוחד וכדכתיב ושלם וכדביאר רבינו זצ\"ל כאן בשיעורים. ועיין למעלה בשיעורים (דף צו:) בד\"ה שיטת הראב\"ד שרבינו זצ\"ל הסביר את הראב\"ד אחרת ושיש חיוב השבה בעבדים, עיי\"ש.</i>, ואילו במקום חסרון בעלים עובר הנהנה באיסור יותר חמור, ובהתאם לכך חייב לשלם בשביל כל מה שנהנית.",
            "ולפי\"ז י\"ל שהרמב\"ם סובר שאע\"פ שזה נהנה וזה לא חסר פטור מ\"מ שאני התוקף עבד של חבירו ועשה בו מלאכה שבדין הוא שיתחייב לשלם שהרי עבר התוקף באיסור נוסף ואינו איסור קל<sup>51)</sup><i class=\"footnote\">עיין בשיעורים לריש מס' ב\"ק חלק א'. לכאורה מסוגיין מבואר במפורש כגר\"ח זצ\"ל שהרי הזורק במים צלולין פטור מלשלם ואע\"פ ששווי החפצא ירד בגלל ההוצאות דבעל אמוראה להעלותו, חזינן בעליל שכל זמן שלא נשתנה עצם החפצא אע\"פ שהבעלים הפסידו ממון המזיק פטור מלשלם.</i>, ועקב כך היה צ\"ל דינו כדין זה נהנה וזה חסר ולהיות חייב, וע\"ז כ' הרמב\"ם דמ\"מ פטור מלשלם שנוח לו לאדם שלא יבטל עבדו.",
            "והנה הדר בחצר חבירו פטור מלשלם דוקא כשכבר דר בחצר שלא מדעת הבעלים ונודע להם אחרי כן שכבר דר בחצר. ואילו כשהבעלים הקפידו מלכתחילה שלא יכנס לחצרם ונכנס הדר בע\"כ הריהו חייב לשלם שכירות וכדאיתא בגמרא לעיל (דף כא.). וקשה מהי הנ\"מ בין אם הקפידו הבעלים לפני שנכנס הדר בחצרם שחייב לשלם לבין אם הקפידו אח\"כ על הדר בחצרם בלי רשותם שהוא פטור. ונראה שאם הבעלים הקפידו לפני שנכנס ונכנס בע\"כ האיסור שעבר עליו הוי חמור יותר מבאם הבעלים הקפידו אחרי שכבר דר בחצרם שלא מדעתם, והאיסור הנוסף והחמור הוא המחייבו לשלם. וה\"ה בנוגע לתוקף בעבד ומעבידו בע\"כ המהווה איסור נוסף וחמור והוא המחייב אותו לשלם, אילולא סברת שנוח לו לאדם שלא יבטל עבדו.",
            "ונראה שיש להביא עוד ראייה שאיסור נוסף וחמור מחייב הנהנה לשלם, ממה דאיתא לעיל (דף כ:) שבהקדש אמרינן זה נהנה וזה לא חסר חייב, וביאר שם הגמרא דהקדש שלא מדעת כהדיוט מדעת דמי, כלומר שאיסור המעילה מהווה איסור נוסף וחמור בדומה להקפדת בעלים לפני שנכנס הדר לחצרם ומחייבו לשלם אפילו בזה נהנה וזה לא חסר.",
            "<b>גמ'. התוקף ספינתו של חבירו ועשה בה מלאכה אמר רב רצה שכרה נוטל רצה פחתה נוטל ושמואל אומר אינו נוטל אלא פחתה אמר רב פפא לא פליגי כו' ואבע\"א הא והא דעבידא לאגרא הא דנחית ליה אדעתא דאגרא והא דנחית ליה אדעתא דגזלנותא.</b>",
            "<b>א.</b><br>בפשטות נראה דבנחית ליה אדעתא דאגרא הוי שואל שלא מדעת. ומבואר שאף לפי מאי דקי\"ל דשואל שלא מדעת גזלן היינו רק בנוגע לחיוב אונסין ועכ\"ז אין לו קניני גזילה בחפצא ומשו\"ה חייב לשלם עבור תשמישין. מאידך אם נחית ליה אדעתא דגזלנותא, כלומר שלא ע\"מ להחזירו, הו\"ל גזלן גמור דיש לו קניני גזילה ומשו\"ה אינו משלם שכירות.",
            "עוד יתכן ששואל שלא מדעת דעלמא הוי גזלן עם קניני גזילה ולא משלם עבור תשמישיו. מאידך התוקף את ספינת חבירו אדעתא לשלם אגרא אינו נחשב לגזלן כי רוצה לשלם אגרא ומכיון שאינו גזלן חייב לשלם שכרה<sup>52)</sup><i class=\"footnote\">עיין עוד בשיעורי רבינו חיים הלוי על ב\"ק בנוגע לסוגיין.</i>.",
            "ולפי המהלך השני נראה שהחיוב לשלם פחת<sup>53)</sup><i class=\"footnote\">עיין בסדר הגט המובא בשו\"ע אה\"ע סי' קנ\"ד סעיף פ\"ה ובגר\"א שם אות קכ\"ה.</i> בדנחית ליה אדעתא דאגרא אינו חיוב גזלן אלא חיוב שכירות. ולא דמי לשוכר דעלמא שאינו משלם פחת דמתה מחמת מלאכה דהתם השתמש השוכר אדעתא וברשות הבעלים ולפיכך פטור דלאו לאוקמא בכילתא שאילתא (ב\"מ דף צו:), משא\"כ כאן דירד לספינה והשתמש בה שלא ברשות חייב לשלם פחת. וכן יש לפרש את לשון הרמב\"ם (פ\"ג מהל' גזילה הל\"ח) ז\"ל התוקף ספינתו של חבירו ועשה בה מלאכה כו' אם ירד לה בתורת שכירות הואיל וירד שלא ברשות אם רצה הבעל ליטול שכרה נוטל רצה ליטול פחתה נוטל עכ\"ל. אך עיין ברש\"י לפנינו (ד\"ה נחת לה אדעתא דאגרא) שבפשטות חולק על זה וסובר דמשלם את הפחת מדין גזל וז\"ל ואם פחתה יתר על שכרה נוטל דמי פחתה דהא ע\"כ שקלה וגזל הוא עכ\"ל.",
            "<b>ב.</b><br>שיטת הראב\"ד",
            "כתב הראב\"ד (בש\"מ) וז\"ל אי נחית לה אדעתא דגזלנותא אינו נוטל אלא פחתה, ק\"ל אי פחת דאית ביה שינוי הוא הא אמרינן אין שמין לא לגנב ולא לגזלן אלא הגזלן נוטל השברים ומשלם הספינה מעליא דהא קיי\"ל שינוי קונה כו' נ\"ל דהאי דאמר דנחית לה בתורת גזלנותא לאו לגזילה ממש שלא יחזירנה לעולם אלא להשתמש בה חנם ולהחזירה לו דכיון דהכי הוא הו\"ל כשואל שלא מדעת דאע\"ג דמשוינן ליה כגזלן לענין מתה מחמת מלאכה ולכל אונסין אפ\"ה לא נפיק ליה מכלל שואל ואפילו בפחתא דאית ביה שינוי שמין לו שברים כשואל כו' עכ\"ל. ומבואר שהראב\"ד סובר ששואל שלא מדעת גזלן אינו קונה בשינוי והביאור בזה הוא דאע\"פ ששואל שלא מדעת התחייב בחיובי גזילה לענין אונסין ומתה מחמת מלאכה, מ\"מ אין לו קניני גזילה בחפצא ולפיכך אינו קונה בשינוי. אך לפי\"ז צ\"ע שאם אין לו קניני גזילה למה פטור מלשלם אגרא דספינה.",
            "ונראה שהראב\"ד חולק על מש\"כ למעלה וסובר שכל גזלן, ואפילו שואל שלא מדעת שאין לו קנין גזילה בחפצא, פטור מלשלם שכירות בעד השתמשותו בחפצא שגזל. הראב\"ד סובר דחיובי הגזילה המחייבים אותו באחריות דאונסין פוטרים אותו מלשלם תשלומי שכירות<sup>54)</sup><i class=\"footnote\">עיין ברש\"י (דברים ט\"ו, כ\"א) וז\"ל כל מום רע חזר וכלל מה הפרט מפורש מום הגלוי ואינו חוזר אף כל מום שבגלוי ואינו חוזר עכ\"ל.</i>.",
            "אלא דעדיין צ\"ע בראב\"ד ובמה שכתב בפ\"ט מהל' גזילה (הל\"א) וז\"ל שהרי עשה עבדים כקרקעות לענין גזילה שהרי הזקינו אומר לו הרי שלך לפניך מיהו ה\"מ לענין כחושה אע\"ג דלא הדרא גזילה מיהא בעינה איתא ואומר לו הרי שלך לפניך אבל מ\"מ נגזלים הם ונקנית ביאוש דכתיב וישב ממנו שבי כו' אלמא לאו כקרקע דמי דהא קני נפשיה ביאוש הילכך כשמת העבד או נשרף משלם את דמיו שהרי משמת אין שלו לפניו וכשמת לגזלן מת עכ\"ל. הראב\"ד פסק שהגוזל עבד חייב באחריותו אם מת אלא שאינו קונה אותו בשינוי. וביאר מרן הגר\"ח זצ\"ל שהראב\"ד סובר שאע\"פ שעבד כקרקע דמי מ\"מ יש בעבד מעשה גזילה המחייבו בתשלומין אלא שמשום שהוקש לקרקע הופקע עבד מקנין גזילה בחפצא. ולכן הגוזל עבד חייב בתשלומין ועכ\"ז אינו קונה אותו בשינוי. אך לפי\"ז בדין היה אליבא דהראב\"ד שהגוזל עבד והשתמש בו יפטר מלשלם שכירות כמו הפטור של השואל שלא מדעת, מפני שסובר שחיובי גזילה בלי קנין גזילה בחפצא פוטרים גזלן מלשלם שכירות. וקשה שהרי בסוגיא לעיל איתא שאם עבד כקרקע דמי הגוזל את העבד והשתמש בו חייב לשלם שכירות.",
            "ויתכן שהראב\"ד סובר שדוקא קיום מצות והשיב את הגזילה פוטרת מלשלם בעד תשמישים ולא קניני גזילה. דבאמת המהלך הפשוט שקניני הגזילה פוטרים מלשלם בשביל תשמישים קצת קשה דאם יש לגזלן זכות תשמיש בחפץ אמאי אסור לו להשתמש בו לכתחלה, דיעויין ברמב\"ם שכתב (פ\"ג מגזילה ואבידה ה\"ו) וז\"ל הגוזל בהמה ונשא עליה משא וכו' אע\"פ שעבר בלא תעשה אינו חייב לשלם כלום וכו' עכ\"ל. ונראה דכוונת הרמב\"ם שעבר בלא תעשה דגזילה בעצם התשמיש. וקשה למה לא נאמר שמותר לגזלן להשתמש בחפצא משום קנינו. וצ\"ל דהוי קנין מיוחד המועיל רק לפטור תשלומין בלי לתת לו זכות והיתר תשמיש. מאידך הראב\"ד מפרש שאין לו קניני גזילה לענין תשמיש אלא שקיום ההשבה פוטרת וכלשון הגמ' לעיל (צו:) סוף סוף גזילה היא וקא הדרא בעינא.",
            "ולפי\"ז יש לחלק בין שואל שלא מדעת גזלן לבין הגוזל עבד. שואל שלא מדעת גזלן חייב במצות והשיב את הגזילה ואף כשמשלם דמים מקיים מצות והשיב<sup>55)</sup><i class=\"footnote\">לכאורה ביאור זה הוא כפי פירוש הנ\"י הנ\"ל בשיעורים ודו\"ק.</i>, ולכן חל פטור מלשלם דמי תשמישים. מאידך אין בעבד שהוקש לקרקע מצות השבה אלא שחל חיוב תשלומין בלבד מאחר שעשה מעשה גזילה<sup>56)</sup><i class=\"footnote\">וכ\"כ רש\"י לסוגיין (ד\"ה מגבי ליה וד\"ה ואגבי מיניה).</i>, ולכן חייב לשלם בעד תשמישים. אלא דצ\"ע קצת מדוע יהיו תשלומי התשמישים תלויים דוקא בקיום מצות ההשבה, וצ\"ע."
        ],
        [],
        [
            "<b>גמ'. הזורק מטבע של חבירו לים הגדול פטור כו' וה\"מ בצלולין דקא חזי ליה אבל עכורין דלא קחזי ליה לא.</b>",
            "<b>א.</b><br>הגר\"ח זצ\"ל קבע שיסוד דין הנזקין מדאורייתא הוא הפסד גופו של החפצא שהוזק. וכן דייק מלשון הרמב\"ם (פ\"ז מהל' חובל ומזיק הל\"א) שכתב ז\"ל המזיק ממון חבירו היזק שאינו ניכר הואיל ולא נשתנה הדבר ולא נפסד צורתו הרי זה פטור מן התשלומין דין תורה עכ\"ל. היזק שאינו ניכר לאו שמיה היזק מדאורייתא כי צורת גוף החפצא לא נשתנה, ואע\"פ שהבעלים הפסידו ממון, המזיק פטור מלשלם.",
            "לפי\"ז יש לעיין כשזרק מטבע למים עכורין מדוע חייב והרי לא שינה את גוף החפצא שהוזק. ונראה שאין זה קשה כי איבד את החפצא מבעליו ואיבוד החפצא הוי מעשה מזיק. רק בהיזק שאינו ניכר בלבד, שהחפצא עדיין ברשות בעליו אלא שנאסר בהנאה, לא חל דין נזק, ואילו בזרק מטבע למים עכורין שהמטבע נאבד מבעליו יש מעשה מזיק וחל דין נזק מדאורייתא<sup>57)</sup><i class=\"footnote\">כעין זה איתא בחידושי הגר\"ח (סטענסילס אות רמ\"ב ד\"ה שטרות אין גופו ממון).</i>.",
            "<b>ב.</b><br>רבה פסק שהזורק מטבע לים אם זרקו במים צלולין פטור ואם זרקו במים עכורין חייב. ברם תוס' (בד\"ה עכורין) כתבו שעכורין וצלולין לאו דוקא ותלוי אם בר אמוראה יכול להוציאו מהמים, שאם יכול להוציאו הזורק פטור ואילו אם לא יכול להוציאו הזורק חייב. אליבא דהתוס' כשאינו יכול להוציאו המטבע אבוד מבעליו ומשו\"ה הזורק חייב לשלם כמזיק. מאידך אם יכול להוציאו המטבע אינו אבוד והזורק פטור.",
            "הרמב\"ם פסק בפ\"ז מהל' חובל (הלי\"א) ז\"ל וכן הדוחף מטבע חבירו ונתגלגל וירד לים חייב לשלם עכ\"ל. אולם הרמב\"ם לא הבחין בין מים צלולין לבין מים עכורין. ופירש המגיד משנה שהרמב\"ם סובר דרבה לית ליה דינא דגרמי אבל לדידן המחייבים בדינא דגרמי הזורק חייב אף במים צלולים, ובאמת ההלכה מובאת בין יתר דיני דגרמי (שם הל\"ז - הלי\"ג). ויתכן שהרמב\"ם לומד מים צלולים כתוס' דאפשר להוציאו ע\"י בר אמוראה, ומדינא דגרמי משלם לבעלים את ההפסד של ההוצאות כדי להעלותו מן הים ע\"י בר אמוראה.",
            "אלא דלפי\"ז קצת צ\"ע בלשון הרמב\"ם כי הוא כתב בסתם דהדוחף מטבע חבירו ונתגלגל וירד לים חייב לשלם, ולא פירש שחייב לשלם רק את דמי הבר אמוראה. ומשמע קצת שמשלם בעד עצם החפץ, וצע\"ק בביאור ההלכה.",
            "<b>גמ'. שקליה בידיה מיגזל גזליה.</b> במשנה לעיל (דף נה:) איתא שאם הוציאו לסטים בהמה מהדיר והזיקה שחייבים בנזק, וכתבו בתוס' (דף נו: ד\"ה פשיטא) וז\"ל בהוציאוה לגוזלה איירי מתני' כדמוקי לה בירושלמי עכ\"ל, כלומר שאם הוציאוה ע\"מ לאבד הלסטים פטורים על הנזקין. ויש אחרונים שביארו את הדין דירושלמי דס\"ל שהגוזל ע\"מ לאבד אינו גזלן כלל. דהגדרת גזילה היא שהגזלן נוטל את ממון הבעלים לעצמו. אך הגר\"ח זצ\"ל נמנע מדעה זו ונקט שאף הגוזל ע\"מ לאבד מקרי גזלן. והביא הגר\"ח זצ\"ל ראייה מהגמרא שלפנינו שבפשטות הדברים איתא דהגוזל ע\"מ לאבד חייב בהשבת גזילה. ובכן צ\"ע בדין הירושלמי שהגוזל ע\"מ לאבד פטור מנזקין. ועיין בש\"ך בחשן משפט (סי' שצ\"ו: א') שכתב שאע\"פ שהגוזל ע\"מ לאבד חייב בהשבה מדין גזלן מ\"מ פטור מחיובי בעל המזיק כשיטת הירושלמי. וביאר הגר\"ח זצ\"ל את שיטתו שהגוזל ע\"מ לאבד חייב באחריות ובהשבת הגזילה כי עשה מעשה גזילה אך אין לו קניני גזילה כי לא התכוון לקנות את החפץ. ודוקא קניני גזילה בחפצא מחייבים את הגזלן כבעל המזיק. ואמר הגר\"ח זצ\"ל דלפי זה ה\"ה בשואל שלא מדעת לשיטת הראב\"ד (עי' בשיטה מקובצת לעיל דף צז.) הסובר שגם למ\"ד שואל שלא מדעת גזלן היינו לענין מתה מחמת מלאכה ומ\"מ אין בו דין שינוי קונה. והביאור בראב\"ד הוא ששאלה שלא מדעת מהוה מעשה גזילה בעלמא המחייב את הגזלן באחריות אבל אינו קונה את הדבר הגזול לגבי קניני גזילה, ולפיכך אינו קונה בשינוי. ואמר הגר\"ח זצ\"ל דלפי\"ז השואל שלא מדעת פטור מחיובי בעל מזיק מפני שרק כשקניני גזילה חלים בחפצא נעשה גזלן לבעל מזיק. ואילו חיוב אחריות בלבד אינו קובע אותו לבעל מזיק.",
            "עוד תירץ הגר\"ח זצ\"ל שיתכן שבגוזל ע\"מ לאבד יש נ\"מ בין אם מאבד את החפצא בידיו לבין כשנאבד ממילא. הירושלמי פוטר דוקא כשהבהמה נאבדה מאיליה - בציור זה י\"ל דליכא חלות גזילה כלל, ואילו בגמרא דידן מדובר כשזרק את המטבע לים במו ידיו, וכשעשה מעשה איבוד בידים הרי הוא גזלן גמור. ומקור לזה נמצא ברמב\"ם (פ\"א מהל' גניבה הלי\"ד) ז\"ל גנב בהמה או כלי כו' ובשעת הגניבה היה שוה ארבעה ועכשיו בשעת העמדה בדין שוה שנים משלם קרן כשעת הגניבה ותשלומי כפל או ד' וה' כשעת העמדה בדין. היה שוה בשעת הגניבה שנים ובשעת העמדה בדין ארבעה, אם שחט או מכר או שבר הכלי או אבדו משלם תשלומי כפל או ד' וה' כשעת העמדה בדין, ואם מתה הבהמה או אבד הכלי מאליו משלם תשלומי כפל כשעת הגניבה עכ\"ל. הרמב\"ם פסק שאם נאבד החפצא הגנוב מאליו הגנב משלם כפל כפי השער הכי זול בין שעת הגניבה לבין שעת העמדה בדין. ואילו אם הגנב איבד את הגניבה בידים משלם כפל כשעת העמדה בדין. לדעת הרמב\"ם מעשה המזיק דאיבוד הגניבה בידים מהוה מעשה גניבה המחייב כפל שכן מצטרף ומשלים את הגניבה הראשונה. ומשום כך מתחייב הגנב לשלם כפל יותר מכפי השווי בשעת מעשה הגניבה הראשון. לפי\"ז יתכן שיש חילוק בגזילה בין הגוזל ע\"מ לאבד בידים לבין הגוזל ע\"מ לאבד מאליו, דהיינו שהגוזל ע\"מ לאבד בידים הוי גזלן גמור כי איבוד החפצא בידים מצטרף ומשלים את הגזילה ואילו הגוזל ע\"מ שיאבד החפצא מאליו אינו גזלן כלל<sup>58)</sup><i class=\"footnote\">עיין לקמן (אות ב') בנוגע לדברי התוס' בשאר מקומות.</i>.",
            "<b>תוס' ד\"ה וה\"מ.</b> ז\"ל משמע דלא חשיב הגבהה כו' בלא נטילה בידו כו' עכ\"ל. נראה שדיון התוס' האם קנין הגבהה זקוק לנטילה בידו או לא תלוי בחקירה בקנין הגבהה, האם קנין בפני עצמו הוא או\"ד שביסודו מהווה חלות קנין יד. אם קנין הגבהה חל בתורת קנין יד זקוק הוא לנטילה בידו, ומאידך אם קנין בפני עצמו הוא לא צריך לנטילה בידו.",
            "והנה לרוב הראשונים רק קנין יד מועיל בגיטין ולא קניינים אחרים כמו משיכה ומסירה. ומ\"מ המנהג שלנו לתת גט לאשה כשתפסתו למעלה מג' טפחים ואח\"כ תגביהנו בידה כדי שתעשה גם קנין הגבהה.<sup>59)</sup><i class=\"footnote\">עיין ברשימות שיעורים לשבועות חלק ב' (דף מב: ד\"ה אלו דברים) ובמקומות אחרים בשיעורים.</i> הסיבה לכך שחוששים שמא לא יהיה כל הגט בידה ולא תקנה אותו בקנין יד פשוט, ולכן מגביהתו כדי שתקנה אותו בקנין הגבהה. ומזה מוכח שאנו סוברים שהגבהה קונה בתורת קנין יד ולפיכך מועיל בגיטין כקנין יד עצמו.",
            "<b>בא\"ד. וי\"ל דדוקא הכא ובהניזקין לא חשיבי הגבהה דאיכא תרתי לגריעותא דלא תפסם וגם אין מגביה אלא משפיל כו' עכ\"ל.</b> ביאור תירוצם שיש שני דינים בהגבהה: א) בדרך עלייה מהווה קנין בפני עצמו ולפיכך מועיל גם בלי תפיסה בידו; ב) בדרך ירידה חל כקנין יד, ולפיכך מועיל רק אם תפס את החפץ בידו.",
            "והנה ישנו סדר ודיני קדימה בקנינים. עיין ברמב\"ם (פ\"ג ממכירה הל\"ב - ג') שפסק שחפץ שאפשר להגביהו אינו נקנה במשיכה אלא בהגבהה לבדו, ורק חפץ דא\"א להגביהו נקנה במשיכה. ונראה שניתן לבאר את הדין הזה שהגבהה קודם למשיכה ע\"פ חקירתנו הנ\"ל שאם ננקוט שקנין הגבהה חל בתורת קנין יד אז ההלכה היא שכל דבר שניתן לקנותו ע\"י קנין יד א\"א לקנותו בקנין אחר. ולכן הגבהה המהווה חלות קנין יד קודם למשיכה דהוי קנין בפני עצמו ולא קנין יד. ברם אם ננקוט שהגבהה קנין בפני עצמו הוא צ\"ל שעדיפותו מעל למשיכה הוא הלכה מיוחדת הקובעת שתנועת החפץ ע\"י הגבהתו למעלה עדיפא בהוכחת בעלות הקונה מתנועת החפצא שבמשיכה, ולפי' הגבהה קודמת למשיכה ובמקום ששייך קנין הגבהה אין משיכה קונה.",
            "<b>גמ'. השף מטבע של חבירו פטור.</b> אף מכאן רואים שדין מזיק חל רק כשעצם הגוף של החפצא הניזק נפגם ונחסר ואילו בדמחייה בקורנסא גוף המטבע לא חסר ומשו\"ה פטור. מאידך בדשייפא בשופינא עצם הגוף של המטבע חסר ולכן הוי מזיק וחייב.",
            "<b>גמ'. מתיב רבא.</b> רבא מדמה דין יציאת העבד בראשי אברים לדין מזיק דעלמא. דהיינו שדין יציאת העבד חל דוקא כשהאדון עשה מעשה מזיק באברו של העבד והפסיד וחסר את האבר.",
            "שיטה מקובצת בשם הראב\"ד ז\"ל תמה אני בהנך תרתי שמעתתא דרבה הזורק כיסו של חבירו לים הגדול והשף מטבע של חברו שהוא פטור מ\"ש ממטמא ומדמע דאמרי' במזיד חייב ואפי' לר' יוחנן דאמר היזק שאינו ניכר לא שמיה היזק במזיד חייב שלא יהא כל אחד ואחד הולך ומטמא טהרותיו של חבירו ואומר פטור אני וכ\"ש הנך דהיזק ניכר הוא כו' עכ\"ל.",
            "ויתכן לומר אליבא דר' יוחנן שהחכמים קנסו רק את מי שהזיק בהטלת שם פסול וטומאה בחפצא גזירה שלא יהא כל א' וא' הולך ומטמא את טהרותיו של חבירו. ואילו בזורק כיס לים ובשף מטבע לא הטיל שם פסול ואיסור בחפצא ולפיכך לא התקינו החכמים חיוב מדרבנן. אך נראה דא\"א לומר תירוץ זה אליבא דהרמב\"ם שהרי כתב בפ\"ז מהל' חובל (הל\"א) וז\"ל המזיק ממון חבירו היזק שאינו ניכר הואיל ולא נשתנה הדבר ולא נפסדה צורתו הרי זה פטור מן התשלומין דין תורה. אבל מדברי סופרים אמרו הואיל והפחית דמיהן הרי זה חייב ומשלם מה שהפחית מדמיהן עכ\"ל. יוצא איפוא שלרמב\"ם מזיק חייב מדרבנן לשלם עבור הפסד ממון הניזק ואף בלי שינוי צורת החפצא. ומשמע שבכל אופן שהבעלים הפסידו ממון המזיק חייב לשלם, והדרא קושית הראב\"ד לדוכתה מ\"ש בזרק כיס לים ובשף מטבע שהמזיק פטור מהיזק שאינו ניכר דעלמא המחוייב לשלם מדרבנן וצ\"ע.",
            "<b>גמ'. הצורם אוזן פרתו של חבירו פטור מ\"ט פרה כדקיימא קיימא דלא עבד ולא מידי וכולהו שוורים לאו לגבי מזבח קיימי.</b> לכאורה מדובר בבהמת חולין דלאו למזבח קיימא (וכן כתבו בתוס' ד\"ה הצורם) וא\"כ צרימת האוזן לא גרמה הפסד ממון לבעלים כלל. וכן איתא בנ\"י וז\"ל דלא אפחת מדמיה אלא שאינה ראויה להקרבה עכ\"ל. אך פירוש זה קשה להולמו דאם מיירי בלי הפסד ממון מדוע רצה רבא לחייבו. ועוד קשה מהרמב\"ם שפסק בפ\"ז מהל' חובל (הלי\"א) וז\"ל הצורם אוזן הפרה חייב לשלם שהרי גרם לפחות דמיה עכ\"ל, מפורש ברמב\"ם שהבעלים הפסידו ממון. והנה התוס' (ד\"ה הצורם) הבחינו בין בהמת חולין דלאו למזבח קיימא ופטור לבין בהמת קדשים דלמזבח קיימא שחייב. ולפי\"ז י\"ל שהרמב\"ם המחייב מיירי בבהמת קדשים ורבה שפטר מיירי בבהמת חולין. אך פירוש זה אינו נראה שהרי הרמב\"ם פסק בסתם שהצורם חייב בלי להבחין בין בהמת קדשים לבין בהמת חולין.",
            "ומסתבר שיש הפסד ממון בצרימת האוזן ואף בבהמת חולין. אלא שאם נקטינן שסתם שוורים לאו לגבי מזבח קיימי אין המום מהווה שינוי ניכר בצורת הבהמה. ולפיכך לרבה פטור כי סובר שרק בעשיית שינוי בעצם צורת הניזק יש חלות נזק המחייב. וכמו\"כ כתבו בתוס' ד\"ה הא ז\"ל ועוי\"ל דרבה סובר היזק שאין ניכר לא שמיה היזק אבל למ\"ד שמיה היזק כ\"ש דמחייב בצורם דמינכר טפי ורבא דפריך בשמעתין לרבה סבר בצורם הוי מינכר היזיקה וחייב אפי' למ\"ד היזק שאין ניכר לא שמיה היזק כו' עכ\"ל. אליבא דתירוץ זה שבתוס' צרימת אוזן הבהמה מהווה היזק שאינו ניכר. ונראה שיש שני אופני היזק שאינו ניכר. במטמא ומנסך הנזק אינו משנה כלל את צורת עצם החפצא הניזק אלא מחיל חלות שם טומאה ואיסור בחפצא, ואינו דומה לנזק דעלמא המשנה את עצם צורת החפצא הניזק. מאידך בצורם אוזן בהמה אכן יש מעשה נזק ששינה את גוף החפצא במקצת אלא מכיון שאין הבהמה עומדת למזבח ליכא חסרון ושינוי הניכר בצורת גופה ועקב כך סובר רבה דהו\"ל היזק שאינו ניכר. מאידך רבא חולק על רבה וסובר שצרימת אוזן הוי היזק ניכר שהרי עכ\"פ יש שינוי ומום שניכר בגופה ואין לדמותו למטמא ומנסך שאין החפצא דנזק ניכר כלל. לכן רבא סובר שרק המטמא והמנסך וכדומה מהווים היזק שאינו ניכר שפטור, ואילו צרימת אוזן הוי היזק שהוא ניכר שחייב.",
            "ויעויין בתוס' (ד\"ה הצורם) שכתבו שמי שהטיל מום בבהמת קדשים חייב לשלם לכ\"ע וז\"ל דודאי לגבי מזבח קיימא עכ\"ל. ועלינו להתבונן לפי הביאור שבתוס' שצרימת אוזן מהווה היזק שאינו ניכר מהי הנ\"מ שצרם אוזן בהמת קדשים והרי צורת הבהמה לא נשתנה. ונראה שהנ\"מ הוא משום שהפסול דצרימת אוזן חל בקרבן מפני דהוי מום שבגלוי<sup>60)</sup><i class=\"footnote\">וכדפסק הרמב\"ם (פ\"א מהל' שבועות הל\"ח) שהמחייב של שבוה\"פ הם שני האיסורים דלא תחכשו ולא תשקרו ולא האיסור דלא תגזול בעלמא.</i>. חלות פסול מום שבגלוי קובעת את הנזק להיות היזק ניכר. משא\"כ בחולין דלאו למזבח קיימא לא איכפת לן דחל פסול מום שבגלוי, ומכיון שבהלכות נזק דעלמא צורת הבהמה לא השתנה בשינוי גמור ההיזק הוי היזק שאינו ניכר ופטור.",
            "<big><strong>שיטת הרמב\"ם.</strong></big>",
            "הרמב\"ם פסק כשיטת הרי\"ף ושלא כרבה בשלושת דיניו שהרי כתב (בפ\"ז מהל' חובל ומזיק הלי\"א) וז\"ל וכן הדוחף מטבע חבירו ונתגלגל וירד לים חייב לשלם, וכן הצורם אוזן הפרה חייב לשלם שהרי גרם לפחות דמיה, וכן המרקע דינרי חבירו והעביר צורתן חייב לשלם משום גורם וכן כל כיוצא באלו הדברים עכ\"ל. הרמב\"ם פסק שלא כרבה משום שרבה סובר גרמי פטור ואליבא דהרמב\"ם גרמי חייב. ויש להתבונן האם דין א' דגרמי מחייב בכל שלושת המקרים או\"ד שחלים שלושה דינים וחיובים שונים.",
            "ולפום ריהטא חל דין גרמי אחד משום שבכל שלושת האופנים - בזרק מטבע לים בשף מטבע ובצרם אוזן בהמה - לא היה שינוי והפסד צורה גמור בדבר הניזק. ולרבה כולם מהווים היזק שאינו ניכר שפטור. אך מאן דדאין דינא דגרמי מחייב משום שהבעלים עכ\"פ הפסידו ממון ומשלם המזיק את הפסדם.",
            "אך צ\"ע בזה שהרי הרמב\"ם פסק (בפ\"ז מהל' חובל ומזיק הל\"א - ג) שמי שהזיק היזק שאינו ניכר פטור מלשלם מדאורייתא וחייב לשלם רק מפני קנס דרבנן ודוקא כשהזיק במזיד. ומאידך בחיובי דגרמי (שם הל\"ז - י\"ג) פשטות הרמב\"ם משמע שמחייב בכל אופן בין במזיד ובין בשוגג ואף משמע שסובר שחיוב גרמי הוי חיוב דאורייתא ולא קנס בעלמא כבהיזק שאינו ניכר. ועלינו להבין אליבא דהרמב\"ם מדוע מחייב בשלושת האופנים דרבה מדינא דגרמי ולא מחייב בהיזק שאינו ניכר דעלמא מדינא דגרמי אלא משום קנס.",
            "ונראה שההבדל הוא כי בהיזק שאינו ניכר דעלמא המזיק לא שינה את גוף הדבר הניזק כלל ורק החיל שם פסול בחפצא. ומשו\"ה הו\"ל היזק שאינו ניכר ופטור אף מדינא דגרמי, כי אין במעשיו מעשה מזיק ולפיכך פטור. מאידך בשלושת האופנים דרבה ישנו שינוי ממש בחפצא הניזק אלא שאינו שינוי גמור המשנה את צורת הדבר הניזק לגמרי. ואליבא דמאן דדאין דינא דגרמי אף באופן זה המזיק חייב משום שאף שינוי כל שהוא בחפצא מהווה היזק ניכר המחייב. ויתכן להוסיף עוד דהנה מאן דדן דינא דגרמי מחייב אף כשהמזיק לא עשה מעשה מזיק ישיר בחפצא הניזק וכגון בזרק א' כלי מראש הגג ע\"ג כרים ובא אחר וסילקם שהמסלק לא עשה מעשה מזיק ישיר בכלי ומ\"מ חייב אליבא דמאן דדן דינא דגרמי. וכמו שמעשה נזק בגרמא ובעקיפין מחייב ואע\"פ שאינו מעשה מזיק גמור ה\"ה בנוגע לעצם הנזק שבחפצא שלא צריך להיות נזק גמור המשנה את צורת גוף החפצא לגמרי אלא אף שינוי וחסרון מעט בחפצא מהווה נזק המחייב את המזיק לשלם.",
            "מאידך יתכן שאין בכל האופנים דרבה דין א' דגרמי אלא שהם שלושה דינים שונים. ובנוגע לצרימת אוזן י\"ל דמכיון דהוי מום שבגלוי הריהו מהווה שינוי בצורת הבהמה והיזק ניכר ואפילו בבהמת חולין אלא שהנידון הוא בדבר אחר. דהיינו שלכל בהמת חולין יש שני מחירים: מחיר אחד בשוק שנמכרת הבהמה בו לצורך השתמשות הדיוט, ומחיר שני בשוק שהבהמה נמכרת שם לצורך קרבן. רבה חידש שהמזיק בהמה משלם רק כפי שוויו וההפסד בשוק ההדיוט - כיון דסתם בהמה לאו לגבי מזבח קיימא אין השווי וההפסד שבשוק הקרבנות מחייב. מאידך הרמב\"ם פוסק כמאן דדן דינא דגרמי והוא סובר שאף השיווי וההפסד שבשוק הקרבנות מחייב את המזיק לשלם<sup>61)</sup><i class=\"footnote\">ע\"ע בשיעורים לשבועות חלק ב' בנוגע לתוס' זה (דף לז:).</i>.",
            "<b>גמ'. השורף שטרו של חבירו.</b>",
            "<b>א.</b><br>השורף שטרו של חבירו חייב אליבא דמאן דדאין דינא דגרמי, אך בנוגע לתשלומין חולקים התוספות עם הרמב\"ם. לפי הרמב\"ם (בפ\"ז מחובל ומזיק הל\"ט) השורף משלם בעד כל דמי החוב, וז\"ל השורף שטרותיו של חבירו חייב לשלם כל החוב שהיה בשטר, שאע\"פ שאין גוף השטר ממון הרי גרם לאבד הממון, עכ\"ל<sup>62)</sup><i class=\"footnote\">לפי\"ז יוצא שאמימר חייב את שורף השטר לשלם עבור עצם השטר שהוא נחשב לחפצא של ממון אליבא דמאן דדן דינא דגרמי, וכמו רב דימי בר חנינא שרצה לחייב את שורף השטר עבור השטר שנחשב לחפצא של ממון אליבא דר\"ש הסובר דבר הגורם לממון כממון דמי.</i>. מאידך תוס' בב\"ב (דף קמז: ד\"ה המוכר שטר חוב וכו') כתבו שאינו משלם כל דמי החוב כי אם שווי השטר כפי שנמכר בשוק, וז\"ל אור\"י א\"צ להחזיר אלא מעות שנתנו בו הלקוחות ולא כל השטר עכ\"ל.",
            "ומסתבר שמחלוקתם תלויה באיזה ממון מחייב את התשלומין. אליבא דהרמב\"ם הממון המחייב הוא החוב עצמו, ואילו התוספות סוברים שהמחייב הוא השטר. לפיכך לרמב\"ם משלם ערך כל החוב ואילו לתוס' משלם עבור שווי השטר כפי שנמכר בשוק.",
            "והנה בפשטות נראה שהשורף שטר מלוה משלם רק אם אין החוב משתלם לבסוף כי אם החוב משתלם לבסוף לא הפסיד המלוה מכספו כלום ולמה ישלם השורף.<sup>63)</sup><i class=\"footnote\">עיין בשיעורים שם על התוס' שיתכן שהתוס' דוחים את היסוד הזה.</i> בהתאם לכך סובר הרמב\"ם שעיקר המחייב לשלם הוא הפסד החוב, ומשום כך משלם השורף עבור החוב. לפי התוס', לעומת זה, אין השורף מתחייב בגלל הפסד החוב שהרי אף שנשרף השטר עכ\"ז הלוה עדיין חייב לשלם, ואם יסרב הלוה לשלם הוא שהפסיד למלוה את כספו ואינו בדין שישלם השורף בעבור ההפסד שגרם הלוה שהרי השורף אינו אלא כגרמא בעלמא לזה ופטור. מכאן מסיקים התוס' שהשורף משלם עבור עצם השטר ששרף בלבד. ואליבא דמאן דדאין דינא דגרמי נחשב השטר לחפצא דממון והוא המחייב דמי הנזקין. מאידך - למאן דלא דאין דינא דגרמי - אין השטר נחשב לחפצא שיש בו חלות דין ממון ולפיכך פטור השורפו<sup>64)</sup><i class=\"footnote\">עיין בשיעורים לעיל בראשית ההקדמה לפרק מרובה.</i>.",
            "אך יעויין ברמב\"ם (בפ\"ז מהל' חובל הל\"י) שפסק שראובן שמכר שטר חוב ללוי וחזר ומחלו מחול וחייב לשלם ללוי וז\"ל ונתחייב ראובן לשלם ללוי כל מה שבשטר שהרי גרם לו לאבד השטר והרי הוא כמו ששורפו עכ\"ל. וקשה כי משמע מהרמב\"ם שפשוט יותר שהשורף שטר חוב חייב לשלם מהמוחלו, ולכאורה מסתבר ההיפך, שהרי המוחל איבד את כל החוב מאחר שהלוה נפטר לגמרי ואילו כשהשטר נשרף הלוה עדיין חייב לשלם. ומשמע מהרמב\"ם שעיקר המחייב דמזיק דגרמי הוא היזק של השטר עצמו ומשום כך חיוב השורף מסתבר יותר מחיוב המוחל מאחר שהשורף עשה מעשה היזק הניכר יותר בגוף השטר עצמו מהמוחל, ולפ\"ז צ\"ע ברמב\"ם למה משלם כל החוב שהיה בשטר ולא שיווי השטר בלבד.",
            "עוד צ\"ע ברמב\"ם בפ\"ב מהל' שכירות (הל\"ג) שפסק שאם פשע שומר בשטר חוב שחייב לשלם שפושע מזיק. והראב\"ד השיג שא\"כ למה פשיעה בבעלים פטור שהרי המזיק בבעלים חייב. וביאר הגר\"ח זצ\"ל<sup>65)</sup><i class=\"footnote\">עיין בחידושי רבנו חיים הלוי על הרמב\"ם (פ\"ט מהל' גזילה הל\"א) ולעיל בהקדמה לפ' מרובה.</i> שהפושע דעלמא פטור כגרמא בנזקין שפטור מדמי מזיק, ודוקא פשיעה ע\"י שומר מהווה דין מזיק מיוחד. ברם הפושע בבעלים פטור כי בבעליו עמו פקעה חלות השמירה. ואילו בקרקעות עבדים ושטרות חל שמירה, אלא שדברים אלו אינם מחייבים בתשלומי שומר כגון תשלומי גניבה ואבידה. ועכ\"ז שלשת הדברים האלו מחייבים את השומר הפושע כי שומר שפשע חייב לשלם מדין מזיק. אולם עלינו להבין, הרי לכאורה שומר של שטר חוב אינו שומר על עצם החוב אלא על השטר בלבד, וא\"כ למה יתחייב בפשיעה, כי בשלמא קרקעות ועבדים מהווים חפצא של ממון שחלה עליהם חלות שמירה ולכן אם פשע השומר בהם הריהו מזיק וחייב, אך בנוגע לשטר, על איזה חפצא חלה שמירה, ואמאי חייב שומר שפשע בשטר. ומוכח לכאורה מכאן שהשטר מהווה חפצא של ממון שחלה עליו שמירה ולרמב\"ם יתחייב לשלם בעבור השטר ולא בעבור החוב, וצ\"ע.",
            "<b>ב.</b><br>מס' שבועות (דף לז:) תוס' ד\"ה מיעט שטרות ז\"ל אפילו מאן דלא דאין דינא דגרמי וכו' ופטר שורף שטרות של חבירו מכל מקום כיון דכי איתנהו בעינייהו מחייב ליה לאהדורינהו ה\"א דכי כפר חייב עכ\"ל, כלומר דאפי' למאן דלא דאין דינא דגרמי והשורף שטר פטור מ\"מ סד\"א שהוכפר בפקדון דשטר יתחייב. ודבריהם זקוקים ביאור.",
            "ויתכן שר\"ל ששבועת הפקדון מחייבת משום מעשה גזילה מיוחד של כפירת ממון בשבועה. ומחייבת אפילו בלי הפסד והיזק לתובע, ובלי חיוב מזיק, שלא כשאר גזילות המחייבות דוקא באופן שיש מהן הפסד ממון והיזק<sup>66)</sup><i class=\"footnote\">עיין ברשימות לעיל הקדמה לפרק מרובה.</i>. ולכן סד\"א שאע\"פ שהמזיק שטר פטור מ\"מ הכופר בשטר בשבועת הפקדון יתחייב, כך פירש מרן הגר\"מ זצ\"ל<sup>67)</sup><i class=\"footnote\">יתכן נ\"מ בחקירה זו אם מזיק נפסל לעדות. די\"ל שאם נענש בעונש ממון הוי רשע דחמס ואע\"פ שלא הראה חמדת ממון. עיין בב\"ח (חו\"מ סי' ל\"ד) בתומים ברע\"א (שם סי' צ\"ב) ובפוסקים אחרים הדנים בשאלה זו.<br>יש ראייה שתשלומי אדם המזיק אינם עונש אלא חיוב דמים בעלמא מדין הנרדף ששיבר כלים של אחרים שחייב (דף קיז ב), ואע\"פ דהוי פיקו\"נ דלכאורה פטור מעונשים. ונראה שבחקירה זו ניתן לבאר את השאלה האם מותר לאדם להציל עצמו בממון חבירו (לעיל דף ס:) ועיי\"ש בתוס' ד\"ה מהו.</i>.",
            "<b>בא\"ד. וז\"ל ומיהו לבסוף דמסיק דלענין השבה דוקא פליגי כו' ולא לענין שבועה קשיא מה שייך למעוטי שטרות הא אפילו שרפן פטור כ\"ש נשתנו וצריך לומר דסבר כרבי מאיר דדאין דינא דגרמי עכ\"ל.</b> ר\"ל שהגוזל שטר חייב לר\"מ דדאין דינא דגרמי. ועלינו להבין את השייכות לדינא דגרמי כי לכאורה דינא דגרמי חל במי שגרם היזק ולא עשה מעשה היזק בידים, וחלוקים התנאים האם הוא כגרמא בעלמא ופטור או כמזיק בידים וחייב. ברם מהו הדמיון לגזילת שטר שעצם השטר אינו חפצא של ממון ולכן אינו נתפס בדין גזילה.",
            "וצ\"ל שהתוס' סוברים שע\"י דינא דגרמי השטר בעצמו נחשב לחפצא של ממון. ויוצא איפוא אליבא דהתוס' שיש שני דינים בדינא דגרמי:",
            "א) דין בעלמא במעשה היזק ע\"י גרמא שיחשב כאילו הזיק בידים;",
            "וב) דין בשטר חוב שיחשב לחפצא של ממון.",
            "ונראה שהתוס' לשיטתם בב\"ב (הנ\"ל באות א') כי למאן דדן דינא דגרמי נחשב השטר לחפצא שיש בו שוויות ממון והשורפו משלם בשביל השטר ובהתאם לכך יתכן שאף הגוזלו חייב<sup>68)</sup><i class=\"footnote\">עיין בספר חדושי רבנו חיים הלוי על הרמב\"ם (פ\"ט מהל' גזילה).</i>.",
            "וע\"ע בתוס' לעיל (דף עא: ד\"ה וסבר וכו') שהקשה שיהא גנב שגנב שור הנסקל מבית שומר ושחטו חייב בדו\"ה משום דינא דגרמי, ומוכח נמי דס\"ל דדינא דגרמי קובע חלות ממון בעצם החפצא<sup>69)</sup><i class=\"footnote\">עיין במחלוקת שהובאה בטור וש\"ע (חו\"מ סי' רל\"ה) ובהגהת הגר\"א (שם אות מ\"ט). ועיין במש\"כ במגיד משנה על הרמב\"ם (שם הל' מלוה) שהעלה את הקושיא מ\"ש מלוה מחבלה.</i>.",
            "<b>בא\"ד. א\"נ כי פטרינן היינו כי קלינהו באתרייהו אבל נטלן ושרפן חייב עכ\"ל.</b> דבריהם טעונים ביאור.",
            "ונראה שסוברים שחיוב אדם המזיק תלוי במעשה מזיק לחפצא שגופו ממון. ולכן השורף שטרות באתרייהו פטור למאן דלא דאין דינא דגרמי כיון שאינן גופו ממון. ואילו גזילה תלוי' רק בהפסד ממון הנגזל בלבד. וכדביאר מרן הגר\"ח זצ\"ל<sup>70)</sup><i class=\"footnote\">לכאורה הביאור שהקטן קונה את כסף המלוה מדאורייתא מפני דעת אחרת של המלוה המקנה לו את הכסף ולכן חייב הקטן לשלם ואע\"פ שחסרה לו דעת להתחייב ואכמ\"ל.</i> שאין חיוב הגזלן תלוי בחלות שם מעשה הגזילה אלא רק בהפסד ממון הנגזל. לכן הוה אמינא שהגוזל שטר חייב לכו\"ע, מאחר שהפסידו הבעלים שטר השווה ממון.",
            "ועוד ניתן להוסיף שחיוב גזילה חל מחמת מעשה קנין בדבר שאינו שלו, אף במקום שאין במעשיו דין מעשה היזק. ובכן ס\"ד שהעושה קנין בשטר של חבירו יתחייב אע\"פ שהמזיק שטרות פטור, ולזה קמ\"ל קרא שהגוזל שטר פטור.",
            "ועיין לעיל בתוס' למסכתין (דף סב: ד\"ה יצאו שטרות) וז\"ל וא\"ת ל\"ל קרא למעט מכפל והא אפי' אבדו בידים לא משלם קרן למאן דלא דאין דינא דגרמי ואפי' מאן דדאין לא הוו אלא מדרבנן וכו', וי\"ל כיון דאי איתיה לשטר בעין חייב להחזיר ס\"ד דכשמחזיר משלם הכפל עמו עכ\"ל. התוס' כתבו שדוקא כשמחזיר את השטר בעין ס\"ד שיתחייב לשלם כפל ומאידך אם נשרף פטור אף מקרן. משמע שסוברים שאין הגזלן אחראי לשלם דמי גזילה במקום שאינו חייב לשלם מדין מזיק. ואם גרמי פטור מלשלם דמי היזק מדאורייתא גם הגוזל שטר חוב פטור מתשלומין. מאידך לפי סוף דברי התוס' בשבועות שכתבו לחייב קרן בנטלן ושרפן יוצא שאף שהמזיק שטר חוב פטור מנזק עכ\"ז יתכן שהגוזלו יתחייב באחריות ובדמי אונסין.",
            "ונראה שיתכן לדמות מחלוקתם למחלוקת בין הרמב\"ם לבין תוס' בנוגע לחיוב תשלומי גזלן. יעויין בתוס' במכות (דף טז. ד\"ה התם וכו') שכ' כשגזלן משלם מקיים מצות השבת הגזילה. מאידך הרמב\"ם כתב בפ\"א מהל' גזילה (הל\"א) וז\"ל כל הגוזל את חבירו שוה פרוטה עובר בלא תעשה שנאמר לא תגזול. אין לוקין על לאו זה שהרי הכתוב נתקו לעשה שאם גזל חייב להחזיר שנא' והשיב את הגזילה אשר גזל זו מצות עשה. ואפילו שרף הגזילה אינו לוקה שהרי הוא חייב לשלם דמיה וכל לאו שניתן לתשלומין אין לוקין עליו עכ\"ל. לפי הרמב\"ם משמע דמצות ההשבה מתקיימת דוקא בהשבת הבעין ולא עם התשלומין. ומסתבר אליביה שהתשלומין הם מחיובי מזיק.<sup>71)</sup><i class=\"footnote\">לכאורה לפי פירוש הראשון בחכמי צרפתים דוקא במקום שחיוב הממון וחיוב המיתה חלים מדין עונש חל דין קלבד\"מ. וא\"כ יש להתבונן בהא דאמרינן קלב\"מ ברודף. דהא לכאורה רודף אינו חלות דין עונש אלא דין הצלה. והא ראייה מהא דקטן שרדף מתחייב בנפשו (סנהדרין דף עב), ומהא דאם ניתן להצילו באחד מאיבריו והרגו חייב. אך עי' בחי' רבינו חיים הלוי על הרמב\"ם (פ\"א מהל' רוצח ה\"ט) שכתב שיש שני דיני רודף, דין הצלה ודין עונש, עיי\"ש. ולפי\"ד ניחא פי' ראשון. ועי' באחיעזר ח\"א סי' י\"ח סק\"ב דנקט דלא אמרינן קלב\"מ אלא בעונשין והק' מרודף וכן תי' עפ\"י ביאורו בשי' רש\"י דהוי ג\"כ עונש. ולפי\"ז יש לעיין האם אמרי' קלבד\"מ בקטן שרדף והזיק ממון אליבא דרש\"י הסובר שקטן שהזיק חייב שהרי קטן אינו בר עונש מיתה. ויתכן שעונש רודף חל גם על קטן שאינו פטור אלא מעונשין שבבי\"ד, ואכמ\"ל.</i> וניתן לומר שהתוס' בב\"ק סוברים כשיטת הרמב\"ם כי גזלן משלם מדין מזיק. ומאחר שמזיק שטר פטור אף גזלן של שטר פטור מלשלם. מאידך תוס' בשבועות סוברים שגזלן משלם דמים מדין מצות השבה. ולכן כשמצות השבה מחייבת את הגזלן להשיב את השטר שגזל, הגזלן חייב לשלם גם דמים מדין השבה, ואף על פי שאינו חייב לשלם מדין מזיק.",
            "<b>ג.</b><br>הרמב\"ם בפ\"ט מהל' גזילה (הל\"א) פסק שקרקע אינה נגזלת והגוזלו פטור מאחריות. אך השמיט את הדין ששטרות אינם נגזלים. אמנם הביא את הפטור של שטרות בשבוה\"פ בפ\"ז מהל' שבועות (הל\"ג) וז\"ל וכן אם תבעו בקרקע או בעבד או בשטר וכפר ונשבע פטור משבועת הפקדון וכו' עכ\"ל. וכן הביאו לענין כפל בפ\"ב מהל' גניבה (הל\"ב) וז\"ל וכן הגונב עבדים ושטרות וקרקעות אינו משלם תשלומי כפל וכו' עכ\"ל. ויפלא, למה השמיט דין פטור שטרות מהל' גזילה.",
            "ונראה שניתן לבאר את הרמב\"ם ע\"פ היסוד של מרן הגר\"ח זצ\"ל להבחין בין גזילה לגניבה. גזילה תלויה בהפסד הממון של הנגזל ואילו גניבה תלויה במעשה גניבה מרשות הבעלים<sup>72)</sup><i class=\"footnote\">עיין בנתיבות (חו\"מ סי' שס\"ג ס\"ק ג').</i>. ולפי\"ז ביאר מרן הגר\"מ זצ\"ל דפשיטא לרמב\"ם דגזילה לא חלה בשטר כי אע\"פ שהגזלן לקח את השטר מ\"מ לא גזל את עיקר החוב, שהרי הלוה עדיין חייב לשלמו, ולפיכך אין כאן גזילה. מאידך היה עולה על הדעת שהגונב שטר ישלם כפל מדין גנב כי המחייב בגניבה הוא מעשה הגניבה מרשות הבעלים וסד\"א שאף בשטר תחשב לקיחתו מרשות הבעלים למעשה גניבה, קמ\"ל דפטור. וה\"ה לענין שבועת הפקדון סד\"א שהכופר בשטר יתחייב כי הכפירה בשבועה מהווה מעשה גזילה מיוחד המחייב בפני עצמו ואף בלי חלות דין גזילה דעלמא, קמ\"ל דפטור."
        ],
        [
            "<b>רש\"י ד\"ה ואכפייה.</b> יש לחקור בחיוב אדם המזיק. הכל מודים שאדם המזיק עובר באיסור, שכן מצוות רבות מורות על כך כגון האזהרות של לא תעמד על דם רעך, ואהבת לרעך כמוך, השבת אבידה וכו'. אך יש לחקור אם חיוב התשלומין דמזיק מהוה עונש למעשה העבירה או\"ד חיוב בפני עצמו הוא ואינו נובע מן האיסור<sup>73)</sup><i class=\"footnote\">וכן פירש הים של שלמה לסוגיין את שיטת הרמב\"ם, ועיין בש\"ך (סי' שס\"ג ס\"ק ז') ובנתיבות (שם), וע\"ע בשיעורים למעלה (דף צד. ד\"ה אין שמין) ובהקדמה לפרק מרובה.</i>.",
            "והנה פשטות שיטת רש\"י לפנינו שכתב וז\"ל ששרף שטר חבירו בילדותו עכ\"ל דקטן שהזיק חייב לשלם לכשיגדל. ומוכרח מרש\"י שאינו עונש שהרי קטן לאו בר עונשין והוי חיוב ממון בעלמא. ובהגהת אשר\"י בנוגע למה שהובא בפסקי הרא\"ש (פרק החובל אות ט') חש\"ו שחבלו באחרים פטורים הוסיף וז\"ל מיהו קטן חייב לשלם לכשיגדיל וכן פרש\"י לקמן בהגוזל עצים כפייה רפרם לרב אשי ששרף שטר חבירו בילדותו ואגבי מיניה גוביינא מעלייתא עכ\"ל. אליבא דהגהת אשר\"י שמקורה בס' אור זרוע (פסקי בבא קמא סי' שמ\"ו) קטן שחבל חייב לשלם לכשיגדיל כמו קטן שהזיק שחייב לשלם. ברם הגר\"ח זצ\"ל טען שאין הנידון דומה לראיה. רש\"י מחייב קטן שהזיק ממון חבירו שכן עשה מעשה נזק ומעשה הנזק מחייבו בחיוב תשלומין בעלמא. חיוב החובל, לעומת זה, אינו חיוב תשלומין פשוט אלא עונש ממון משום הלאו דלא יוסיף. סמוכין לכך משיטת הרמב\"ם שחיוב הנזק של חובל הוא קנס ולא ממון (פ\"ה מהל' חובל הל\"ו), ומוכח שהחיוב מהווה עונש. הרי שחיוב חובל עונש הוא ואילו חיוב אדם המזיק חיוב ממון בעלמא הוא ולא חלות דין עונש, ובכן העלה הגר\"ח זצ\"ל שמסתבר שלא כהגה\"א ודברי רש\"י משתייכים לקטן שהזיק ממון שהוא מתחייב מחמת מעשה ההיזק שעשה ומדין תשלומי ממון בעלמא. מאידך קטן שחבל פטור אף משיגדיל כי קטן אינו בר עונשין ואף לא עונש ממון. ונראה כי מהמשנה לעיל (דף פז.) יש סיוע לגר\"ח זצ\"ל שכ' וז\"ל חש\"ו פגיעתן רעה כו' והם שחבלו באחרים פטורין. העבד והאשה פגיעתן רעה כו' והם שחבלו באחרים פטורין אבל משלמין לאחר זמן. נתגרשה האשה נשתחרר העבד חייבין לשלם עכ\"ל. בנוגע לעבד ואשה איתא שחייבים לאחר זמן ואילו בקטן לא הוזכר שחייב לכשיגדיל, ומשמע שפטור מחבלה אף משהגדיל.",
            "והנה אף לדברי הגהת אשר\"י יתכן לומר שתשלומי היזק הם עונשין, אלא שדינם שונה מעונשי הגוף. קטן פטור מעונשין בגופו כגון ממיתה וממלקות, אבל קטן מתחייב בעונשי ממון אלא שהגבייה היא משיגדיל. וסובר הגה\"א שבין חבלה ובין אדם המזיק חיובי עונשי ממון הם, ומאחר שקטן שהזיק חייב מדין עונש ממון לשלם לכשיגדיל ה\"ה קטן שחבל נענש לשלם לכשיגדיל ממון דחבלה.",
            "ויעויין ברמב\"ם (פ\"א מהל' גניבה הל\"ח) שכתב וז\"ל קטן שגנב פטור מן הכפל ומחזירין לו דבר הגנוב ממנו. ואם אבדו אינו חייב לשלם אף הקרן ואפילו לאחר שהגדיל עכ\"ל. הרמב\"ם פסק שקטן שגנב פטור מאחריות גניבה ואפילו משהגדיל. ובפשטות גנב דעלמא חייב גם מדין מזיק וכדקבע הגר\"ח זצ\"ל<sup>74)</sup><i class=\"footnote\">לכאורה הגמ' צ\"ב דאם מתחייב משעת הגבהה מדין גזילה אמאי תלוי דינו בדין היזק שאינו ניכר. ועי' בתוס' שם ד\"ה מנסך. ואמר רבינו זצ\"ל שנעשה גזלן רק בשנטלו על מנת להזיקו בהיזק גמור ואם היזק שאינו ניכר לאו שמיה היזק אינו גזלן. ועי' בחידושי רבינו חיים הלוי הלכות חובל ומזיק (פ\"ז ה\"ד). וע\"ע בשיעורים לעיל (דף צה:) תוס' ד\"ה בשבח שעל גבי גזילה.</i>. ומוכח שלרמב\"ם קטן פטור מלשלם בין בגניבה ובין בנזק ואפילו משהגדיל. ואילו בהלוואה פסק הרמב\"ם (פכ\"ו ממלוה הל\"י) שקטן שלוה חייב לשלם משהגדיל<sup>75)</sup><i class=\"footnote\">עיין בהרחבה ברשימות שיעורים לשבועות ונדרים חלק א' ענין לאו שאין בו מעשה.</i>. ועלינו לבאר את ההבדל ביניהם.",
            "ונראה שהחילוק הוא שנזק וגניבה מחייבים מדין עונש וקטן אינו בר עונש ועקב כך פטור מלשלם. מאידך הלוואה מהווה חיוב ממון דעלמא ומשום כך אף קטן חייב לשלם<sup>76)</sup><i class=\"footnote\">עיין בחדושי הגר\"מ והגרי\"ד (עניני קדשים דף מ\"ג).</i>.",
            "ויש להביא עוד ראיה שיסוד חיוב תשלומי נזק הוא מדין עונש מהדין שאדם שהדליק את גדיש חבירו בשבת פטור מלשלם מפני שהוא מתחייב בנפשו וקלבד\"מ (עי' לעיל דף לד:). אמנם עיין לעיל בגמרא (דף ע:) דכ' וז\"ל אתנן אסרה תורה ואפילו בא על אמו עכ\"ל. ובביאור הדין של אתנן חלוקים הראשונים. בעלי התוספות ועוד ראשונים מפרשים שהוא משום שבקלבד\"מ חל חיוב לשלם בידי שמים וחיוב התשלומין בידי שמים אוסר את האתנן. אך בשיטה מקובצת (שם) מובא מן המאירי בשם חכמי הצרפתים וז\"ל שאף ב\"ד מחייבין ליתן אתנן וכו' לא אמרו אין אדם מת ומשלם אלא בדבר הבא דרך נזקין אבל בדבר שקבלו עליו דרך תנאי משא ומתן כגון אתנן וכו' ומשלם בב\"ד וכו' עכ\"ל. ולכאורה נראה שלדעת חכמי הצרפתים חל פטור קלבד\"מ דוקא בחיוב ממון הנובע מדין עונש, אבל חיובי ממון אחרים, כגון החיוב לשלם עבור מקח שאינם חלים מדין עונשין ליכא בהם פטור קלבד\"מ. ולפי\"ז יוצא שלחכמי הצרפתים החיוב לשלם באדם המזיק אינו חיוב ממון דעלמא אלא חלות דין עונש.",
            "יוצא שהסבר הנ\"ל בשיטת חכמי הצרפתים שהובאה במאירי הוא דלא כדברי הגר\"ח זצ\"ל שאמר שאדם המזיק אינו חלות דין עונש. אבל ניתן לפרש את דבריהם באופן אחר. יתכן שמחלקים בין חיוב ממון שחל מחמת דעת המתחייב לבין חיוב ממון שחל מחמת מעשה. במקח וממכר חיוב התשלומין חל מפני דעת המתחייב, ובכן החוב לשלם חל אף בקלבד\"מ כי חיוב של דעת המתחייב אינו נתפס בפטור קלבד\"מ. מאידך אדם המזיק אינו מחויב משום דעת המתחייב אלא משום מעשה המזיק ולפיכך נתפס בפטור קלבד\"מ. לפי\"ז יוצא שגם לפי חכמי הצרפתים אין חיוב אדם המזיק חיוב עונש אלא חיוב ממון בעלמא שחל מחמת מעשה הנזק שעשה, ואין כאן שום סתירה ליסוד הגר\"ח זצ\"ל<sup>77)</sup><i class=\"footnote\">ודחה רבינו זצ\"ל בשתי ידים את הפירוש שאם גומרים את דין השור בפניו הוי ההיזק ניכר כי רואים את השור בב\"ד.</i>.",
            "<b>גמ'. מאן תנא אומרין באסה\"נ הרי שלך לפניך אמר רב חסדא ר' יעקב היא.</b> אליבא דרב חסדא הרבנן סבורים שבאסה\"נ לא אמרינן הרי שלך לפניך. אמנם הרבנן אמרו כך בנוגע לשומר שאינו יכול להשיב שור הנסקל. ורב חסדא סובר דה\"ה בגנב. וצ\"ע בזה, דיעויין בתוס' לעיל (דף נו: ד\"ה פשיטא) שחילקו בין גנב לבין שומר בנוגע להשבת פירות שהרקיבו מקצתם וז\"ל דמצינו דברים שהשומר חייב והגזלן פטור שהרי בכחשה בהמה הכחשה דהדרא ובפירות שהרקיבו מקצת מוכח בהגוזל קמא דגזלן אומר לו הרי שלך לפניך משום דלא חשיב שינוי ולא קנינהו ופטור אפילו בפשיעה דלא קבל עליו שמירה אבל שומר כיון שמתחייב בכחשה דלא הדרא ובהרקיבו כולם אם נעשו בפשיעה כמו כן יתחייב בכחשה דהדרא ובהרקיבו מקצתם כיון דקבל עליו שמירה דלמה לא יתחייב בזה כמו בזה כו' עכ\"ל.",
            "תוס' ביארו ששומר חייב באחריות החפצא ואם הרקיבו הפירות במקצתן והפקדון ירדה בדמיו מחמת פשיעתו חייב השומר לשלם ולא נפטר בהשבת הבעין. מאידך גזלן אינו חייב באחריות החפצא שגזל וחייב בהשבת הבעין בלבד ומשו\"ה יכול לקיים בו מצות השבה ולומר הרי שלך לפניך גם אחרי שהרקיבו הפירות במקצתן והפקדון ירד בדמיו.",
            "ולפי דברי התוס' שם צע\"ג ברב חסדא שהשווה גנב לשומר, וסובר דמכיון דלרבנן לא אמרינן באסה\"נ הרי שלך לפניך בשומר ה\"ה בגנב. והרי יתכן שדוקא בשומר אמרו הרבנן שלא אמרי' באיסורי הנאה הרי שלך לפניך כי השומר פשע במה שלא השיב את הפקדון כל זמן שהיה מותר בהנאה והתחייב בירידת דמי הפקדון מפני חיוב אחריות המוטלת עליו משא\"כ גזלן שלא קיבל עליו אחריות כלל ואפילו כשפשע ונאסר בהנאה יכול להשיב את הבעין שגנב ולומר לנגנב הרי שלך לפניך ולהפטר.",
            "ויתכן שהתוס' לעיל מיירי אליבא דרבה בסוגיין דפליג על רב חסדא ולא השווה גנב לשומר. אך זה דוחק ואינו משמע מדברי רבה.",
            "ונראה שיש שני חיובים בשומר: א) חיוב אחריות; ב) חיוב השבה. אמנם אף במקום שהשומר פשע ויש מחייב לשלם מדין אחריות מ\"מ חל פטור תשלומין אם מקיים חובת ההשבה דאומר למפקיד הרי שלך לפניך. ברם חיוב ההשבה בשומר שונה מחיוב ההשבה בגנב, בגנב כל שלא השתנה החפץ שינוי גמור עד שיחשב לחפץ חדש מקיימים בו מצות השבה. ואילו בשומר האחריות מגדירה את חיוב ההשבה ואת הבעין שהוא חייב להשיב, וניתן לשומר לקיים חיוב ההשבה רק אם החפץ לא השתנה וצורתו לא נפסדת כלל מחמת פשיעתו.",
            "ולפי\"ז יש לחלק בין פירות שהרקיבו מקצתם לבין אסה\"נ. בפירות שהרקיבו מקצתן אין השומר יכול לומר הרי שלך לפניך שאע\"פ שהחפץ לא השתנה לחפץ חדש מ\"מ מאחר שהשתנה במקצת אינו נתפס בהשבת השומר, שאינו משיב את החפץ בצורה שעליה קבל אחריות<sup>78)</sup><i class=\"footnote\">עיין בחדושי רבנו חיים הלוי על הרמב\"ם (פ\"ה מהל' טוען הל\"ב).</i>. ואילו באסה\"נ אליבא דר' יעקב, דבצורתו לא השתנה החפץ כלל, יכול השומר לומר הרי שלך לפניך ולפטור את עצמו מחיוב האחריות. ורב חסדא אמר דאליבא דרבנן הסוברים ששומר לא יכול לומר הרי שלך לפניך באסה\"נ היינו משום שסוברים שאסה\"נ מהווה שינוי גמור בחפצא שהשתנה לחפץ אחר, ועקב כך גם שומר וגם גנב אין מקיימים מצות השבה, ועיין בסמוך במש\"כ בשיטת הרמב\"ם.",
            "<b>גמ'. אלא אמר רבה כו'.</b> שיטת הרמב\"ם. בנוגע לגזלן הרמב\"ם פסק בפ\"ג מהל' גזילה (הל\"ד) ז\"ל או שגזל פירות והרקיבו מקצתם או תרומה ונטמאת או שגזל חמץ ועבר עליו הפסח או בהמה ונעבדה בה עבירה או נפסלה מליקרב או שהיתה יוצאה להסקל אומר לו הרי שלך לפניך ומחזיר אותה עכ\"ל. ואילו בשומר פסק (פי\"א מהל' נזקי ממון הל\"ט) ז\"ל שור שהמית את האדם כו' החזירו שומר לבעליו אינה חזרה עכ\"ל. וצ\"ע כי לכאורה הרמב\"ם סותר את עצמו שהרי בנוגע לגזלן פסק שיש קיום השבה עם שור הנסקל, ואילו בשומר פסק שאין קיום השבה.",
            "ונראה שהרמב\"ם סובר - אליבא דרבה ששומר שונה מגזלן. שומר חייב באחריות הפקדון ואילו גזלן אינו חייב באחריות. ובהתאם לכך שומר חייב בשור הנסקל וכדביאר רבה אי אייתיתיה ניהליה כו' ואינו יכול לומר הרי שלך לפניך כי השבת הפקדון אינו פוטרתו מחיוב האחריות. מאידך גזלן אינו חייב באחריות ורק חייב בהשבת הגזילה בלבד ובהתאם לכך יכול גזלן להשיב שור הנסקל ולקיים מצות השבת גזילה<sup>79)</sup><i class=\"footnote\">עיין לעיל ברשימות שיעורים לב\"ק חלק א' (דף ד:) רש\"י ד\"ה ומנסך.</i>."
        ],
        [
            "<b>גמ'. ואי ס\"ד אומן קונה בשבח כלי אמאי עובר משום בל תלין.</b> בעה\"ב אינו עובר בבל תלין משום שאינו משלם בעד פעולת האומן אלא בעד השבח שיצר, ובל תלין חל דוקא כשמלין שכר שכיר המשתלם עבור פעולתו.",
            "ובדומה לזה עיין ברמב\"ם שהבחין בין פועל לבין קבלן בנוגע לאיסור אונאה, דכתב בנוגע לשכיר בפי\"ג מהל' מכירה (הלט\"ו) ז\"ל השוכר את הפועל לעשות עמו בין בקרקע בין במטלטלין אין לו הונייה מפני שהוא כקונה אותו לזמן ועבדים אין בהם הונייה עכ\"ל. מאידך בנוגע לקבלן כתב (שם הלי\"ח) ז\"ל נראה לי שהקבלן יש לו הונאה כיצד כגון שקבל עליו לארוג בגד זה בעשרה זוזים או לתפור חלוק זה בשני זוזים הרי זה יש לו הונייה כו' עכ\"ל. ביאור החילוק שאין אונאה חלה בפועל שהוא משתלם בעד פעולתו ותחת מעשה ידיו ומשום שאדם הוקש לקרקע אין בו אונאה. מאידך קבלן משתלם בעד החפצא של שבח שהמציא, ובחפצא חל דין אונאה.",
            "ברם צ\"ע בפסק הרמב\"ם הזה שהרי פסק שאין אומן קונה בשבח כלי (פ\"י מהל' שכירות הל\"ד) וכדכתב ז\"ל נתן לאומנים לתקן וקלקלו חייבין לשלם, כיצד נתן לחרש שידה תיבה ומגדל לקבוע בהן מסמר ושברו או שנתן לו את העצים לעשות מהן שידה תיבה ומגדל ונשברו אחר שנעשו משלם לו דמי שידה תיבה ומגדל שאין האומן קונה בשבח הכלי עכ\"ל. וכן פסק לענין בל תלין (פי\"א מהל' שכירות הל\"ג) ז\"ל נתן טליתו לאומן וגמרה והודיעו כו' נתנה בחצי היום כיון ששקעה עליו חמה עובר משום בל תלין שהקבלנות כשכירות הוא וחייב ליתן לו בזמנו עכ\"ל. וא\"כ קשה למה הבחין באיסור אונאה בין פועל לבין קבלן<sup>86)</sup><i class=\"footnote\">עיין במגיד משנה בהל' מכירה שכבר הקשה כן והשאיר הרמב\"ם בצ\"ע.</i>.",
            "ונראה לבאר את פסקי הרמב\"ם ע\"פ דברי הרמב\"ן במלחמות ה' למס' שבועות (דף כז. בדפי הרי\"ף בפרק כל הנשבעין ד\"ה ומה שכתב עוד ומינה שמעינן כו'). שיטת הרי\"ף והגאונים היא שהתופס משכון במיגו דלהד\"ם וטוען שישלמו את חובו נאמן עם שבועת הנוטלין, דאע\"פ שמוחזק במשכון נחשב לנוטל כשגובה חובו מהמשכון. ולפיכך חייב לישבע שבועת הנוטלין ויפרע מהמשכון. וכן פסק הרמב\"ם בפ\"ט מהל' טוען ונטען (הל\"ב) בפ\"י מהל' טוען ונטען (הל\"ג) ובפי\"ג מהל' מלוה ולוה (הל\"ג). והקשו הראשונים מאומן התופס כלי שזוכה בו בלי שבועת הנוטלין מפני שמוחזק בכלי, ומ\"ש אומן ממלוה התופס משכון.",
            "ועיין בסוף דברי הרמב\"ן שם שהבחין בין אומן התופס את הכלי לבין בע\"ח שתופס משכון, וז\"ל דלא דמי משכון דשכירות לשאר הטענות ולא מיבעיא למאן דאמר אומן קונה בשבח כלי דכטוען על גופו של משכון דמי אלא אפילו למ\"ד אין אומן קונה בשבח כלי כיון דודאי אית ליה עליה אגרא ואאגריה תפיס ליה כטוען על גופו של כלי דמי דמקנה קני ליה כלי עד דיהיב ליה אגריה ושקיל ליה וכו' עכ\"ל. ודבריו צריכים עיון וכפי שהקשה הר\"ן וז\"ל אמאי עדיף אומן ממלוה על המשכון דאיהו נמי קני ליה בדר' יצחק וכו' עכ\"ל.",
            "ונ\"ל דהנה הגר\"ח זצ\"ל ביאר<sup>87)</sup><i class=\"footnote\">ועיין בספרו על הרמב\"ם (פכ\"א מהל' מלוה ולוה הל\"א).</i> את דין הירושלמי שהזורע שדה הפקר חייב בתרומות ומעשרות ואמר שאין זה משום שקנה את השדה, אלא שאע\"פ שהשדה עדיין הפקר מ\"מ הזורעה קנה את הפירות שגדלו מדין מעשה ידיו, דהואיל שבזריעתו גרם לגידול הפירות ממילא זוכה בהם עקב שהם פרי מעשה ידיו. דין הזורע שדה הפקר חלוק מדין מי שירד לתוך שדה חברו וזרעו. היורד לשדה חבירו אינו קונה את השבח מדין מעשה ידיו, מפני שבעל השדה קונהו מדין ארעי אשבח המפקיע את קנין מעשה ידיו של היורד. מאידך בזורע שדה הפקר שאין לשדה בעלים שיקנו מדין ארעי אשבח היורד עצמו קונה את השבח בקנין מעשה ידיו.",
            "ומסתבר ע\"פ יסוד הגר\"ח זצ\"ל שדין אומן קונה בשבח כלי אינו קנין בעלמא שקנה האומן ע\"י הקנאת הבעלים אלא שקונה את השבח משום דהוי מעשה ידיו וזוכה ממילא בשבח שידיו יצרו. ודומה ליורד לתוך שדה חבירו ברשות שידו על העליונה שקונה את הפירות מדין מעשה ידיו וכמו הזורע שדה הפקר.",
            "ועל זה בא הרמב\"ן לחדש שאף למ\"ד אין אומן קונה בשבח כלי האומן קונה שבח הכלי מדין מעשה ידיו, אך בזה הם חלוקים: למ\"ד אומן קונה בשבח כלי הו\"ל השבח של האומן כשאר הדברים שהם שלו, והאומן מקנה את השבח בדעת מקנה רגילה לבעל הכלי בשעת החזרת הכלי. ולכן יתכן שיקדש בו אשה (כדאמרינן לקמן בסוגיין) שהרי בהקנאת השבח מקנה לה כסף קידושין. וכן אם הזיק את הכלי האומן פטור מלשלם שהרי השבח שלו. וכמו\"כ בעה\"ב פטור מבל תלין כי משלם בשביל השבח שהאומן מקנהו ולא בשביל הפעולה. מאידך למ\"ד אין אומן קונה בשבח כלי למרות שלכתחילה קונה האומן את השבח בגוף הכלי והו\"ל שלו עכ\"ז כשבעל הכלי משלם והאומן מחזיר לו את השבח והכלי, השבח חוזר ממילא לבעל הכלי בלי הקנאת האומן. זאת אומרת כי מאחר שבעל הכלי פורע והכלי הוחזר אליו קנין האומן פקע ממילא בלי דעת מקנה משלו להקנות את השבח לבעל הכלי. ולכן א\"א לו לאומן להשתמש בשבח לכסף קידושין ולקדש את בעלת הכלי עם השבח כי אינו מקנה לה את השבח, ודוקא במקום שיש מצד המקדש דעת מקנה להקנות את הכסף חל קנין כסף קידושין, כי המקדש את האשה חייב להקנות לה את כסף קידושיה מדין כי יקח ואם אינו מקנהו לה אין הכסף מועיל ופסול לכסף קידושין.",
            "ולפי\"ז ניתן ליישב את קושית הר\"ן על הרמב\"ן ממשכון של מלוה. האומן קונה את השבח שבכלי מדין מעשה ידיו אלא שאף בעל הכלי קונה בו קנין משום שהכלי שלו. ולפיכך קנין האומן מוגבל לענין פרעון, דהיינו כ\"ז שלא נפרע עבור פעולתו שבח הכלי הוי שלו, וכשבעה\"ב פורע לאומן את שכירותו פקע קנין האומן ממילא והכלי ושבחו הם של בעה\"ב. בהתאם לכך אין האומן נחשב לנוטל כי הכלי הוא שלו כל זמן שלא נפרע, ולכן אינו נשבע ונוטל. משא\"כ במשכון שאע\"פ שבע\"ח קונה משכון מ\"מ אינו נחשב לשלו דעדיין מחוסר גוביינא, ולכן כשמשתלם מהמשכון נחשב לנוטל וחייב לישבע שבועת הנוטלין.",
            "ולפי\"ז אף ניתן ליישב את פסק הרמב\"ם הנ\"ל שפסק שאין אומן קונה בשבח כלי ואעפ\"כ פסק שיש באומן דין איסור אונאה. הרמב\"ם סובר כדעת הרמב\"ן דלכ\"ע יש לאומן קנין בגוף השבח, אלא שלבעל הכלי זכות לשלם את דמי השכירות כדי לזכות בשבח בלי הקנאת האומן. ומכיון שהבעלים זוכים בשבח שבכלי מחמת התשלומין, משום הכי תשלומי השכירות נחשבין גם לדמי החפץ וחל בהן דין איסור אונאה, כי הבעלים משלמים גם בעד השבח שבחפצא. אולם מצד שני הרמב\"ם פסק שיש באומן איסור בל תלין, כי עיקר חיוב התשלומין הוא לשלם לאומן את דמי השכירות עבור פעולתו, והחיוב הוי מדין שכירות פועלים, ומשו\"ה חל איסור בל תלין. מאידך אליבא דמ\"ד אומן קונה בשבח כלי האומן מקנה את השבח לבעלים בעד התשלומין ומקח בעלמא הוא, ואין התשלומין דמי שכירות פועלים אלא תשלומי מקח בעלמא, ומאחר שאין כאן חלות שכירות לכן אין כאן איסור בל תלין. ולפי\"ז אף מובן למה הרמב\"ם פסק שהאומן שהזיק את הכלי משלם, משום שמאחר שיש לבעל הכלי זכות לקחת את השבח מהאומן בע\"כ בלי דעתו נמצא שיש לבעל הכלי קנין בגוף השבח, ואין האומן שהזיק יכול לטעון שהשבח הוא לגמרי שלו והזיק את עצמו שפטור, דאדרבא הוא הזיק אף את בעל הכלי שיש לו קנין בשבח וחייב לשלם לו את נזקו.",
            "<b>תוס' ד\"ה דאגריה.</b> ז\"ל תימה מה ר\"ל דמ\"מ הרי קבלן הוא ולא שכיר יום עכ\"ל. נראה שרש\"י סובר דמכיון דהתשלומין משתלמין כפי שיעור עבודתו כמו שכיר יום, משום כך דינו כשכיר יום ולא כקבלן, ואינו קונה בשבח כלי. מאידך תוס' סוברים דמכיון דהתחייב לשבח את הכלי כמו קבלן, ולפיכך דינו כקבלן וקונה בשבח כלי.",
            "<b>גמ'. ישנה לשכירות מתחילה ועד סוף.</b> הגמרא תולה את דין המקדש אשה עם פעולתו במחלוקת של ישנה לשכירות מתחילה ועד סוף או אינה אלא לבסוף שאם אמרינן ישנה לשכירות וכו' אינה מקודשת ואם אמרי' אינה לשכירות וכו' מקודשת. אך צ\"ע דאף למ\"ד ישנה לשכירות כו' למה לא מצטרפת כל הפעולה שעשה ביחד לחפצא אחד של כסף כדי לקדשה, ואפילו אם נאמר שכל מכוש ומכוש מחייב בעצמו פחות משו\"פ, הרי שנינו (בקידושין דף מז.) שהמקדש אשה בחמש תמרות שכל א' וא' שוה פחות פחות משוה פרוטה ונתנן לה בזה אחר זה אפילו אכלה ראשונה ראשונה אינה מקודשת, כי מעות בעלמא חוזרין. ועיי\"ש ברש\"י (ד\"ה וש\"מ) שמבאר שהוא משום שנתן לה התמרים כפקדון וכשאכלה אותם נעשה מלוה. אבל אם מעות מתנה התמרים מצטרפות לשו\"פ, ונחשב כאילו נתן לה את כולן בבת אחת, והויין חפצא של כסף קידושין אחד ומקודשת דאינו מקדש במלוה. וא\"כ לכאורה ה\"ה בשכירות, דאפילו אם ננקוט דישנה לשכירות כו' מ\"מ למה לא יצטרפו כל מכוש ומכוש עד להחזרת הכלי לחפצא של כסף קידושין אחד ותהיה מקודשת ומ\"ש מחמש תמרות, ויש לפלפל בזה, וצ\"ע.",
            "<b>רש\"י ד\"ה ישנה כו'. ז\"ל כיון שעלה שכרו לפרוטה נתחייבה לו מיד פרוטה כו' עכ\"ל.</b> מרש\"י משמע דאליבא דמ\"ד ישנה לשכירות וכו' ההתחייבות חלה עם כל פרוטה ופרוטה. וצ\"ע מהגמרא בע\"ז (דף יט:) דמשמע שהחיוב חל בכל מכוש ומכוש אפילו בפחות משו\"פ וכדאיתא שם.",
            "ואולי י\"ל שרש\"י כאן משתעי רק בפרוטה הראשונה דכדי שהשכירות תתחיל לחייב צריכים פרוטה ואילו אח\"כ השכירות מחייבת בכל מכוש ומכוש ואפילו פחות משוה פרוטה, וצ\"ע<sup>88)</sup><i class=\"footnote\">אך עיין ברש\"י לסוגיין (דף צט: ד\"ה בשכר) ובקידושין (דף מח. ד\"ה אלא במלוה) דמשמע שאינו מחלק בין הפרוטה הראשונה לבין שאר הפרוטות.</i>.",
            "<b>תוס' ד\"ה אלא כו'.</b> ז\"ל ועוד אר\"י ונראה לו עיקר שאפי' שניהם רוצים שיחולו קודם הגעת ממון לידה אינה מקודשת אע\"פ שמתחייבת לו ראשון ראשון לפי שישנה לשכירות כו' כיון שאין יכול לתובעה בדין שכרו עד שיגיע הממון לידה ואין חשוב כנותן לה כלום בתחילתו עד שתבא שעה שיכול לתובעה בדין עכ\"ל. צ\"ע מ\"ש ממקדש במלוה דעלמא, שלא שמענו חילוק בין מלוה תוך זמנו למלוה לאחר זמן פרעון ואפילו תוך זמנו מקודשת אליבא דמ\"ד המקדש במלוה מקודשת. וי\"ל דשאני מלוה תוך זמנו שהחיוב נגמר מלכתחילה בשעת ההלוואה והזמן הוא דין בגביית התשלומין, משא\"כ בשכירות שהחיוב אינו נגמר עד שיגיע הממון לידה, ולפיכך אינה מקודשת במחילת השכירות כל זמן שאינו יכול לתובעה בדין.",
            "<b>גמ'. המקדש במלוה אינה מקודשת.</b> הרמב\"ם פסק שהמקדש במלוה אינה מקודשת (פ\"ה מהל' אישות הלי\"ג) וז\"ל המקדש במלוה אפילו היתה בשטר אינה מקודשת, כיצד כגון שהיתה לו אצלה חוב דינר ואמר לה הרי את מקודשת לי בדינר שיש לי בידך אינה מקודשת, מפני שהמלוה להוצאה ניתנה ואין כאן שום דבר קיים ליהנות בו מעתה שכבר הוציאה אותו דינר ועברה הנאתו עכ\"ל. ואעפ\"כ פסק שמחילת חוב קונה במטלטלין ובקרקע מדין מעות קונות, וכמו שכתב בפ\"ז מהל' מכירה (הל\"ד) וז\"ל מי שהיה לו חוב אצל חבירו ואמר לו מכור לי חבית של יין בחוב שיש לי אצלך ורצה המוכר הרי זה כמי שנתן הדמים עתה, וכל החוזר בו מקבל מי שפרע. לפיכך אם מכר לו קרקע בחובו אין אחד מהן יכול לחזור בו ואע\"פ שאין מעות המלוה מצויות בשעת המכר עכ\"ל. וצ\"ע בכמה דברים: א) מ\"ש קידושין ממכר, ועוד קשה את קושית הראב\"ד שם שהשיג מהגמרא בקידושין (דף מז.) שהשווה קידושין למכר וקבעה שבשניהם מלוה אינה קונה; וב) למה המתין הרמב\"ם וכלל את ההלכה שמחילת חוב קונה בקרקע ביחד עם ההלכה שמחילת חוב מועלת במטלטלין לענין מי שפרע ולא הביא אותה בריש הלכות מכירה (בפ\"א) ששם הביא את כל שאר ההלכות של קנין כסף בקרקע.",
            "ונראה שהשגת הראב\"ד מהגמרא אינה קושיה, שניתן לחלק בין המקדש בכסף המלוה עצמו שלא הוציאתו האשה ושעדיין מונח אצלה, לבין המקדש בעצם החוב של המלוה. הגמרא מיירי בנוגע למקדש או המוכר עם הכסף עצמו של ההלוואה הנמצא אצלה וקובעת שאינו מועיל לכסף קנין משום דמלוה להוצאה ניתנה, כלומר שמיד שהכסף עבר מידי המלוה לידי הלוה קנוי הוא ללוה לגמרי ואין למלוה שום זכות וקנין בו וא\"א לו להשתמש בו עבור קנין כסף, ומפני כן בין בקידושין ובין במכר לא קונה. מאידך הרמב\"ם מיירי באופן שהמלוה השתמש בעצם החוב שיש לו על הלוה, ומחלו לו בשביל כסף קנין, ובציור הזה הבחין הרמב\"ם בין קידושין לבין מכר ופסק דבקידושין לא מועיל ובמכר מועיל. ופסקו זקוק לביאור.",
            "ונראה לבארו לפי המחלוקת שבין הסמ\"ע לבין הט\"ז (חו\"מ רס\"י ק\"צ), דלהסמ\"ע קנין כסף דעלמא קונה מדין פרעון ואילו להט\"ז כסף קונה בתורת מעשה קנין ולא מדין פרעון. והט\"ז הוכיח את שיטתו מכסף קידושין דא\"א לומר שמועיל מדין פרעון כי אין האשה חפצא שיש בו שוויות ממון ששייך לפרוע בעדו. ועל כרחך צ\"ל דכסף קידושין מהווה מעשה קנין בלי חלות פרעון כלל, וה\"ה לגבי קנין כסף בקרקע דעלמא שאינו חל מדין פרעון אלא כמעשה קנין דעלמא - שהרי הגמרא למדה את קנין הכסף בקידושין מקרקע ומשמע ששניהם קונים מאותה חלות דין של מעשה קנין.",
            "ולפי\"ז יתכן אליבא דהרמב\"ם שיש נ\"מ בין קנין כסף בקרקע לבין קנין כסף במטלטלין. בקרקע עיקר חלות דין קנין כסף הוא מדין מעשה קנין בלי חלות פרעון. ואילו במטלטלין מעות קונות מדין פרעון.<sup>89)</sup><i class=\"footnote\">לפי\"ז מתנה ע\"מ להחזיר יועיל לקנין כסף בקרקע שחל מדין מעשה קנין כסף בלי חלות פרעון, אך לא יועיל לקנין כסף במטלטלין שנקנין דוקא בכסף פרעון ובמתנה ע\"מ להחזיר ליכא פרעון.</i> סמוכים לכך שבקרקע הגמרא נקטה בלשון \"כסף\" קונה, ר\"ל חפצא של כסף שקונים בו בתורת מעשה קנין, ואילו במטלטלין נקטה בלשון \"מעות\" קונות, ר\"ל דמים שיש בהם שוויות, דהיינו פרעון. ונ\"מ בנוגע לדין מחילת מלוה לכסף קנין. החסרון במחילת מלוה הוא דליכא נתינת חפצא של כסף, עכ\"ז מחילת מלוה מהווה פרעון. ולכן פסולה לקידושין, דקידושין חלין דוקא בנתינת חפצא של כסף. והוא הדין לגבי קנין כסף שבקרקע שחל כמעשה קנין כבקידושין שמחילת מלוה אינה קונה כי חסרה נתינת חפצא של כסף קנין. ומשום כך לא הביא הרמב\"ם את הדין שמחילת מלוה קונה בקרקע בפ\"א מהל' מכירה כי שם מיירי בחלות קנין כסף שחלה מדין מעשה נתינת חפצא של כסף, ובמחילת מלוה אין נתינת חפצא של כסף. מאידך הרמב\"ם פסק שמחילת מלוה מועלת במטלטלין מדין מעות קונות, כי מחילת מלוה מהווה פרעון, ומטלטלין נקנין עם כסף פרעון ולא צריכין נתינת חפצא של כסף קנין. והוסיף הרמב\"ם ע\"ז וחידש שכמו שמחילת מלוה קונה במטלטלין ה\"ה בקרקע, כי קרקע שוה למטלטלין לענין ההלכה שבמקום שיש פרעון יש חלות קנין. ונראה שהוא משום שפרעון אינו מעשה קנין אלא שהקונה שפרע בעד חפץ קונהו ממילא, ואין לחלק בזה בין קרקע לבין מטלטלין כי בכל אופן ששלם בעד החפץ ממילא הוי החפץ שלו. כי כל החילוקים שבין קניני קרקע לבין קניני מטלטלין הם רק בהלכות מעשה קנין ולא בפרעון. ומסתבר דקנין של פרעון מעות חל כששילם את כל מחיר החפץ דאז חל הקנין ממילא, ועיין באחרונים ואכמ\"ל. ומשום כך מחילת מלוה מועלת בין בקרקע ובין במטלטלין מדין כסף פרעון. מסקנת הדברים שבקרקע יש שתי הלכות של קנין כסף - כסף קנין וכסף פרעון. ואילו במטלטלין ישנה רק הלכה אחת של קנין כסף - דהיינו כסף פרעון. ובקידושין ישנה רק הלכה אחת והיא של כסף קנין ולא של כסף פרעון."
        ],
        [
            "<b>גמ'. ר\"מ סבר מלוה ופרוטה דעתה אפרוטה ורבנן סברי כו' דעתה אמלוה.</b> עלינו להבין במאי קמפלגי, דלא מסתבר דפליגי באומדן דעת המקדש בעלמא. ונראה לומר דהנה בדין המקדש במלוה שאינה מקודשת רוב הראשונים (עיין ברש\"י למס' קידושין דף ו: ד\"ה אינה מקודשת) מבארים דלא יהיב לה מידי כלומר שאין כאן חפצא של כסף קידושין ומעשה קידושין כלל. אמנם מהרמב\"ם משמע שיש לו שיטה אחרת במקדש במלוה, שהרי כתב בפ\"ה מהל' אישות (הלי\"ג) וז\"ל המקדש במלוה כו' אינה מקודשת כו' מפני שהמלוה להוצאה ניתנה ואין כאן שום דבר קיים ליהנות בו מעתה שכבר הוציאה אותו דינר ועברה הנאתו עכ\"ל, ומשמע שסובר שאע\"פ שיש במלוה חפצא של כסף קידושין מ\"מ פסולה מדין חסרון הנאה, דהיינו שהאשה צריכה ליהנות מהכסף, ובמלוה עברה הנאתה. והרמב\"ם לשיטתו שמצריך כסף של הנאה בכסף קידושין דעלמא וכדפסק במקומות אחרים בהלכות אישות כגון במקדש אשה במתנה ע\"מ להחזיר שאינה מקודשת. ומאידך שיטת התוס' (במס' קידושין דף ו: ד\"ה לבר) היא שמתנה ע\"מ להחזיר פסולה רק מדרבנן. ואילו הרמב\"ם סובר שפסולה מדאורייתא מפני שחסרה הנאה וכ\"כ (שם הלכ\"ד) וז\"ל האומר לאשה הרי את מקודשת לי בדינר זה ע\"מ שתחזירהו לי אינה מקודשת בין החזירה בין לא החזירה שאם לא החזירתו לא נתקיים התנאי ואם החזירתו הרי לא נהנית ולא הגיע לידה כלום עכ\"ל. אליבא דהרמב\"ם מתנה ע\"מ להחזיר מהווה חפצא של כסף ויש כאן מעשה קידושין אלא שהקידושין פסולים מן התורה כי יש תנאי מיוחד של הנאת האשה ובלי זה אינה מקודשת, אך אין החסרון בחפצא של הכסף ובמעשה הקידושין עצמן.",
            "וה\"ה להרמב\"ם במקדש במלוה ישנו מעשה קידושין אלא שאינה מקודשת מכיון דחסר התנאי של הנאה.",
            "ואליבא דהרמב\"ם ניתן לבאר את המחלוקת בין ר\"מ ובין הרבנן במקדש במלוה ופרוטה הכי: דעת המקדש היא לקדש את האשה בין עם המלוה ובין עם הפרוטה ביחד. והרי המקדש במלוה דעלמא אינה מקודשת מפני שעברה הנאתו. ברם במקדש במלוה ופרוטה בהדדי י\"ל דמקודשת, מאחר שאף מצד המלוה יש חפצא של כסף קידושין ומעשה קידושין, אלא שחסרה הנאת האשה דהוי תנאי נפרד בקידושין, ומאחר שבציור הזה דקידשה במלוה ופרוטה נהנה מהפרוטה ויש לה הנאה מהקידושין הריהי מקודשת ע\"י הצירוף שבין כסף המלוה ובין הנאת הפרוטה. ולפי\"ז י\"ל דר\"מ אזיל כפי סברת הרמב\"ם, ולפיכך סובר דמקודשת, ואילו הרבנן סבורים שמלוה אינו חפצא של כסף ומעשה קידושין כלל, ומאחר שרוצה לקדשה עם המלוה והפרוטה ביחד, והמלוה אינו מעשה קידושין כלל, לפיכך אינה מקודשת.",
            "א\"נ י\"ל אליבא דהרמב\"ם דפליגי בזה, הרבנן סברי שאינה מקודשת כי שיטתם שההנאה מהקידושין צריכה להיות הנאה המגיעה לה מכל כסף הקידושין דבלי זה אינו כסף קידושין כלל, ולכן הנאת הפרוטה אינה מועלת למלוה, דסוכ\"ס לא נהנה מעצם המלוה ולפיכך אין המלוה כסף קידושין כלל ואינה מצטרפת לקידושין. מאידך ר\"מ סובר שהנאת האשה אינה אלא תנאי, ואע\"פ שאינה נהנה מעצם המלוה עכ\"ז מקודשת, שהרי מ\"מ נהנה מהפרוטה, ואף הנאה מחלק של כסף הקידושין - מהפרוטה ולא מהמלוה - מספיק לקיום התנאי דהנאת האשה מהקידושין, ושפיר מצטרפים המלוה עם הפרוטה במעשה הקידושין שיש בו הנאה ולפיכך הריהי מקודשת.* גמ'. טבח אומן שקלקל. במשנה לעיל (דף כו.) איתא דאדם מועד לעולם. ובדין הזה ישנן ג' שיטות בראשונים: א) שיטת התוס' (לעיל דף כז: ד\"ה ושמואל אמר) שאדם המזיק חייב רק באונס כעין אבידה ואילו באונס כעין גניבה ובאונס גמור פטור; ב) שיטת הנ\"י (לעיל סוף פרק שני דף יא. בדפי הרי\"ף לב\"ק דפוס ווילנא) שאדם המזיק פטור רק באונס גמור; ג) שיטת הרמב\"ן (בחידושיו לב\"מ דף פב:) שאדם המזיק חייב אפילו באונס גמור.",
            "בביאור המחלוקת נראה שיש לחקור ביסוד החיוב של אדם המזיק, האם המחייב הוא ביטול חובת השמירה המוטלת עליו, או שהמחייב הוא מעשה הנזק שעשה. לתוס' הוא ביטול חובת השמירה ולכן חייב רק באונס כעין אבידה - כשביטל את חובת השמירה בשיעור זה. מאידך הרמב\"ן סובר שהמחייב הוא מעשה הנזק ולכן מחייב גם באונס גמור, כי סובר שמעשה אונס מהווה מעשה גברא ומעשה מזיק. שיטת הנ\"י מתבארת בתרי אנפי. יתכן שסובר שמעשה המזיק מחייב, אלא שסובר שמעשה אונס גמור אינו מעשה גברא, ולפי' באונס גמור אדם המזיק פטור. א\"נ י\"ל שסובר שהמחייב הוא ביטול השמירה, אלא שלדעתו אף ביטול השמירה בשיעור בכעין גניבה מחייב, ואילו באונס גמור פטור כי לא ביטל חובת השמירה.",
            "התוס' (דף צט: ד\"ה אימא ולעיל דף כז: סד\"ה ושמואל) הביאו ראייה לשיטתם מסוגיין כי טבח אומן שקלקל פטור כשעשה בחנם, וראייה שמזיק באונס כעין גניבה פטור. ועוד הוכחה לשיטת התוס' ניתן להביא מזה שבשכר חייב ו\"מזיק הוא\" (לישנא דשמואל) ומוכח שחובת השמירה של האומן משתנה משום שקבל שכר, ולכאורה חזינן שהמחייב דאדם המזיק הוי ביטול השמירה, וקשה על הרמב\"ן הסובר שאדם המזיק חייב באונס גמור<sup>90)</sup><i class=\"footnote\">והרי ברוצח בשוגג כגון רופא שהרג אין נ\"מ בין בחנם או בשכר כי עצם מעשה הרציחה מחייבו גלות ולא ביטול השמירה ורק במזיק בלבד קיימת נ\"מ בין בחנם לבין בשכר משום שחייב מפני ביטול השמירה.</i>.",
            "אמנם הרמב\"ן בחידושיו (שם) תירץ את הקושיא וז\"ל שאין האומן הטועה במלאכתו משום מזיק עכ\"ל. ביאור דבריו שיש לפעמים פטור באדם המזיק כשהזיק ברשות כגון מי שהזיק כששניהן ברשות (פ\"ו מהל' חובל ומזיק הל\"ג והל\"ח) או כגון הרץ בערב שבת בביה\"ש והזיק שפטור (שם הל\"ט). ולכן באומן חל פטור מזיק מכיון שיש לו רשות לעבוד עם החפץ. אך כשקיבל שכר התחייב עצמו בשמירה נוספת וחייב לשלם.",
            "ועיין ברמב\"ם שהביא את דיני אומן שקלקל, ברם לא הביאם בהלכות חובל ומזיק אלא בפ\"י מהל' שכירות (הל\"ג ה) וז\"ל חייבין לשלם דמיהן מפני שהן נושאי שכר עכ\"ל, מפורש ברמב\"ם שמדין מזיק האומן פטור ולכן אינו מביא את חיובו בהלכות מזיק אלא שחייב לשלם מדין שומר שכר דעלמא ולכן מביא חיובו בהל' שכירות. ומסתבר שהרמב\"ם מסכים עם הרמב\"ן שמדין מזיק אומן פטור כי יש לו רשות לעבוד עם החפצא אלא שחייב כשהזיק כשקבל שכר עבור מלאכתו מדין ש\"ש דעלמא.",
            "ויעויין ברש\"י לסוגיין (ד\"ה דקבעביד בשכר) שמפרש שאומן בשכר חייב מדין אדם המזיק וז\"ל דקעביד בשכר דמזיק חייב באונסין דאדם מועד לעולם בין שוגג בין מזיד כו' עכ\"ל. יוצא שרש\"י סובר כשיטת התוס' שחיוב האומן הוא מדין אדם המזיק דעלמא<sup>91)</sup><i class=\"footnote\">והמחייב הוא ביטל השמירה שחל עליו מחמת השכר. ונראה לפי\"ז שאין רש\"י מחייב באונס גמור ומש\"כ דמזיק חייב באונסין ר\"ל אונס כעין גניבה ואבידה. אמנם מאידך יתכן שרש\"י סובר כרמב\"ן ובחנם פטור דהוי מזיק ברשות, ובשכר אין לו רשות, ולפיכך בשכר חייב מדין אדם המזיק ואף באונס גמור ודו\"ק.</i> ולא מדין שומר שכר שלא כהרמב\"ם והרמב\"ן. ונ\"מ לענין בעליו עמו דבדיני שומר חל פטור אך לא בדיני מזיק, דאם אומן משלם מדין מזיק אף אם בעליו עמו יתחייב, ואילו אם חיוב האומן הוא מדין שומר אם בעליו עמו יפטר.",
            "<b>גמ'. המראה דינר לשולחני.</b> יעויין בתוס' (ד\"ה ותניא) ז\"ל לא שייך הכא לשנויי כאן בשכר כאן בחנם כדמשני גבי שחיטה דבהכרת מטבע צריך בקיאות גדול ולית ליה למיחזי אם אין בקי כדנכו ואיסר עכ\"ל. משמע שהתוס' סוברים שבמטבע אין נ\"מ בין בחנם לבין בשכר, והדין הוא שהאינו בקי לעולם חייב והבקי לעולם פטור. וכשיטת התוס' נמצאת גם ברשב\"א<sup>92)</sup><i class=\"footnote\">מובא במגיד משנה (פ\"י מהל' שכירות הל\"ה).</i> וז\"ל ומסתברא לי דדנכו ואיסור דבקיאי טפי אפילו בשכר פטורין וכל השאר אפילו בחנם חייבין וברייתא מילתא פסיקתא תנן והפרש יש בין אומן בשחיטה לאומן בראיית המטבעות דאלו גבי שחיטה שהדבר תלוי באומנות בידים שייך שאפילו האומן הבקי כטבחי צפורי יקלקל לעתים אם לא יכוין מלאכתו היטב ולפיכך אינו כאנוס וכיון שיש לו שכר חייב. אבל ראיית המטבע שהוא תלוי במראית עיניים והבקיאות בצורות כל שהוא אומן בקי הרבה אינו מצוי שיטעה וכשהוא טועה הרי זה אונס גמור ושומר שכר פטור מן האונסין וזהו שלא הזכירו בגמרא בשולחני חילוק בין בחנם לשכר עכ\"ל.",
            "מאידך הרמב\"ם חולק עליהם ופוסק שיש הבדל גם בשולחני שהוא בקי בין בחנם לבין בשכר, שבחנם הריהו פטור ובשכר הריהו חייב, שכן כתב בפ\"י מהל' שכירות (הל\"ה) ז\"ל וכן המראה דינר לשולחני ואמר לו יפה הוא ונמצא רע אם בשכר ראהו חייב לשלם אע\"פ שהוא בקי ואינו צריך להתלמד, ואם בחנם ראהו פטור והוא שיהיה בקי שאינו צריך להתלמד, ואם אינו בקי חייב לשלם אע\"פ שהוא בחנם והוא שיאמר לשולחני עליך אני סומך עכ\"ל. אליבא דהרמב\"ם שולחני בקי שאינו צריך להתלמד שראהו בשכר וטעה חייב לשלם שלא כהרשב\"א הסובר שפטור. ונראה שהרשב\"א סובר ששולחני בקי שטעה אנוס גמור הוא ולפי' פטור בין מחיוב שומר ובין מחיוב מזיק. מאידך הרמב\"ם סובר שאם הוא טעה אינו אנוס גמור, ולכן אם קבל שכר הריהו חייב כדין אומן דעלמא שקלקל.",
            "אולם עלינו לעיין בשיטת הרמב\"ם שפסק דשולחני בשכר שטעה חייב שהרי הבאנו למעלה (בד\"ה טבח אומן שקלקל) את המחלוקת שבין תוס' לבין הרמב\"ם באומן בשכר שקלקל שחייב לשלם דאליבא דהתוס' חייב מטעם מזיק ואילו אליבא דהרמב\"ם חייב מטעם שומר. ברם בגמרא לקמן (דף ק.) איתא ששולחני שטעה חייב מדינא דגרמי, וצ\"ע, דבשלמא אליבא דהתוס' המפרשים שאומן בשכר שקלקל חייב לשלם מדין מזיק ניחא דבשולחני החיוב הוא מדין מזיק דגרמי. מאידך אליבא דהרמב\"ם המפרש שהחיוב באומן בשכר שקלקל הוא מדין שומר שכר, קשה, למה תלוי חיובו בדינא דגרמי, הרי ש\"ש חייב משום שביטל את חובת שמירתו, ואין חיובו תלוי כלל בדיני מזיק דגרמי.",
            "ונראה לחלק אליבא דהרמב\"ם בין אומן דעלמא כגון טבח לבין שולחני. שאר האומנים שקלקלו חייבים לשלם מדין שומר שכר כי קבלו עליהם בשכר את אחריות שמירת החפצא וכשקלקלו בחפצא חייבים לשלם מדין שומר שכר שפשע בשמירת הפקדון. מאידך שולחני אינו חייב מדין שומר, והטעם דהרי מיירי באופן שהמטבע פסול והשולחני טעה ואמר לבעלים שהמטבע כשר. ולכן א\"א לחייב את השולחני בשביל הפסד המטבע כשומר כי המטבע פסול גם בלעדיו. השולחני גרם הפסד לבעלים בהוראתו מאחר שלא ידעו הם שהמטבע פסול וסמכו על השולחני שאמר להם שהוא כשר. אמנם הנזק שהשולחני גרם להם בהוראתו אינו הפסד בגופו של המטבע הפסול אלא גרם הפסד בעלמא לבעלים. ולכן תולה הגמרא את חיוב השולחני בדינא דגרמי. ועוד נראה לחלק שבטבח אומן לא חל דין מזיק משום שהזיק ברשות כנ\"ל לפי הרמב\"ן. מאידך לשולחני אין רשות להזיק כי דוקא כשהחפצא נמסר לרשות האומן כמו בטבח ניתנת לו יחד עם החפצא רשות שאם הזיק יפטר. משא\"כ בשולחני שהמטבע לא נמסר לרשותו, ולפיכך לא ניתנה לו את הרשות להזיק, ואם השולחני הזיק הריהו חייב לשלם אליבא דמאן דדאין דינא דגרמי.",
            "אמנם עדיין צ\"ע ברמב\"ם שהרי לפי\"ז יוצא שאומן ושולחני מהווים שני דינים שונים, שאומן חייב מדין שומר ושולחני חייב מדין מזיק, וא\"כ קשה מדוע כללם הרמב\"ם ביחד בהלכות שכירות, וצ\"ע."
        ],
        [
            "<b>גמ'. זו גמילות חסדים.</b> עיין ברש\"י שפרט רב יוסף ביקור חולים וקבורה כחיובים בפני עצמם ולא כללם במצות גמילות חסדים דעלמא וכדמבואר במס' ב\"מ (דף ל:) דצריכא ביקור חולים לבן גילו וקבורה לזקן ואינו לפי כבודו. וכתב הרמב\"ם (פי\"ד מהל' אבל הל\"א) ז\"ל מצות עשה של דבריהם לבקר חולים ולנחם אבלים ולהוציא המת ולהכניס כלה וללוות האורחים ולהתעסק בכל צרכי הקבורה לשאת על הכתף ולילך לפניו ולספוד ולחפור ולקבור וכן לשמח הכלה והחתן ולסעדם בכל צרכיהם, ואלו הן גמילות חסדים שבגופו שאין להם שיעור. אע\"פ שכל מצוות אלו מדבריהם הרי הן בכלל ואהבת לרעך כמוך, כל הדברים שאתה רוצה שיעשו אותם לך אחרים עשה אתה אותן לאחיך בתורה ובמצוות עכ\"ל. ודבריו צריכים ביאור, כי אם יש מצוה מדאורייתא של ואהבת לרעך כמוך המחייבת גמילות חסדים מדוע תקנו החכמים עוד מצוות עשה דחסד מדבריהם, הרי מחוייב לגמול חסד מדאורייתא.",
            "ונראה דנ\"מ לכל פרטי הדינים שהרמב\"ם פרטם שם בהל' אבל (הל\"ב - כ\"ו) כי החיוב מדאורייתא חיוב כללי הוא לעשות לאחרים מה שהאדם היה רוצה שהאחרים יעשו לו, ואילו המצוות דחסד מדרבנן אינם תלויים בגדר זה בלבד אלא שהחכמים חייבו כל אחד ואחד מבנ\"י באותם הדינים המפורשים ברמב\"ם השייכים לאותן המצוות של חסד מדרבנן. ולכן, מצוות ביקור חולים וקבורת המת מהוות מצוות בפני עצמן מדרבנן - כל אחת ואחת לפי הלכותיה ולפי פרטי דיניה - כמו הדין של בן גילו בביקור חולים והדין של זקן ואינו לפי כבודו בקבורת המת.",
            "<b>גמ'. לפנים משורת הדין.</b> פשטות הגמרא מורה שלפנים משורת הדין אינו מעשה חסידות דעלמא אלא שמהווה חובה. וכן מוכרח ממה שסיים ר' יוחנן (במס' ב\"מ דף ל:) \"דלא חרבה ירושלים אלא על שהעמידו דיניהם על דין תורה ולא עבדו לפנים משורת הדין\", אלמא דחיוב גמור הוא וביטולו גרם את חורבן ירושלים. אמנם לפי\"ז עלינו להבין מהי הנ\"מ בין חובת \"דין\" לבין חובת \"לפנים משורת הדין\", הרי כל א' וא' חייב לנהוג את עצמו לפנים משורת הדין ואלא\"ה כלל ישראל נענש בעונשים חמורים, וא\"כ מהי הנ\"מ בין חיוב \"לפנים משורת הדין\" לבין חיוב של \"דין\". ואף הפוסקים (בחו\"מ סי' רנ\"ט בש\"ך סק\"ג ובקצוה\"ח) תפסו שכופין על \"לפנים משורת הדין\" כמו שכופין על \"דין\", וצ\"ע לפי\"ז מהי הנ\"מ ביניהם.",
            "ונראה שמבואר הוא לפי הרמב\"ם (פי\"ג מהל' רוצח הל\"ד) שכתב וז\"ל זה הכלל כל שאילו היתה שלו היה טוען ופורק הרי זה חייב לטעון ולפרוק בשל חבירו, ואם היה חסיד ועושה לפנים משורת הדין אפילו היה הנשיא הגדול כו' פורק וטוען עמו עכ\"ל, מבואר ברמב\"ם שהחיוב של לפנים משורת הדין חל רק על מי שהוא חסיד, וכמו שכתב \"ואם היה חסיד פורק וטוען עמו\", ודוקא חסיד חייב בלפנים משורת הדין, ואילו אנשים שאינם חסידים אינם חייבים בלפנים משורת הדין אלא לעשות דין בלבד, ולא חרבה ירושלים אלא בגלל החסידים שהעמידו דיניהם על דין תורה ולא עבדו לפנים משורת הדין<sup>93)</sup><i class=\"footnote\">עיין בס' מסילת ישרים (פרק י\"ג) בביאור מדת הפרישות שכתב מעין זה.</i>.",
            "<b>תוס' ד\"ה טיהר.</b> ז\"ל וי\"ל דלעולם ההיא סוגיא כר\"מ ולא דמי למראה דינר לשולחני דכיון שהראהו לשולחני שוב לא היה לו להראותו לאחר אבל גבי פרה כשאסרה לו חכם זה לא היה לו למהר להאכילה לכלבים או לערבם עם פירות והיה לו לישאל עדיין לחכם אחר עכ\"ל. דבריהם מחוסרים ביאור.",
            "ויתכן לבאר את כוונתם דשולחני הוא פועל של הבעלים המשועבד למלאכתם ומשו\"ה דרך הבעלים לסמוך עליו. מאידך החכם אינו פועל של הבעלים אלא מורה הוראה בדיני התורה בעצמו ואינו משועבד לבעל הממון, ומשום כך אין דרך הבעלים לסמוך עליו כפי שסומכים על הפועל שלהם. א\"נ י\"ל דשאני הוראת חכם שאינה הבעת דעת מומחה בעלמא כמו הבעת דעת שולחני אלא מהווה חלות שם בפני עצמה בדיני התורה וכדכתיב (דברים י\"ז: ח') כי יפלא ממך דבר למשפט בין דם לדם ובין דין לדין כו' וקמת ועלית אל המקום וכו' ובאת אל הכהנים הלוים ואל השופט אשר יהיה בימים ההם ודרשת והגידו לך את דבר המשפט. ומעצם דיני ההוראה הוא שהוראת חכם ניתנת לבירור נוסף, שכל הוראת חכם הוי' חפצא של תורה וממסורת התורה היא, ותורה ניתנת לבירור לפי המשא ומתן שבין החכמים. ולכן לא היו להם לבעלים לסמוך רק על החכם ששאלו בראשונה, כי יתכן שבמשך בירור ההלכה עם חכמים אחרים הוראתו תשתנה ותבוטל, משא\"כ בשולחני. ויעויין בתוס' למס' נדה (דף כ: ד\"ה אגמריה סמך) המבאר שהשואל שאלה לחכם אחד יכול לשאול אח\"כ לחכמים אחרים וז\"ל השואל ישאל כל מה שירצה דמתוך כך ידקדקו בדבר ופעמים שהראשון טועה ויצא הדבר לאורה עכ\"ל. ודבריהם שם עולים יפה עם דבריהם כאן.",
            "<b>בא\"ד. ועוד היכא דקם דינא למה לא יתחייב אפילו לרבנן דלא דייני דינא דגרמי מ\"ש מכהנים שפיגלו במקדש דמזידין חייבין בין לר\"מ בין לרבנן אע\"ג דבדיבור בעלמא מיפסל ולא חשוב דינא דגרמי עכ\"ל.</b> ונראה לתרץ את קושייתם דשאני המפגל מחכם המורה הוראה. הכהן המפגל מזיק בידים כי מחשבתו ודיבורו מפגלים ופוסלים את הקרבן בעצמם והוי גברא המזיק<sup>94)</sup><i class=\"footnote\">עיין בשיעורים למעלה (דף מה: תוס' ד\"ה השתא) וצ\"ע.</i>. מאידך חכם המורה הוראה אינו גברא המזיק ע\"י מעשה גברא, כי החכם מורה הוראה, וחלות ההוראה ממילא מזקת את הנידון. ולפיכך סוברים הרבנן שאפילו אם נאמר שקם דינא מאחר שחסר מעשה מזיק גמור הדיין אינו אלא גורם להיזק, ובהתאם לכך הריהו פטור אליבא דמאן דלא דאין דינא דגרמי.",
            "<b>בא\"ד. וכן בפרק עד כמה דקאמר לימא תנן סתמא כר\"מ משום טיהר את הטמא וחייב את הזכאי קאמר ולא משום טימא את הטהור וזיכה את החייב כו' עכ\"ל.</b> צ\"ע למה לא אמרו התוס' דקם דינא בחייב את הזכאי.",
            "וי\"ל דאמרי' קם דינא דוקא בזיכה את החייב כדי לאחזוקי ממון שברשות הנתבע ולא בחייב את הזכאי ולהוציא ממון מרשות הנתבע, שא\"א לב\"ד להוציא ממון ע\"י פסק שבעצם הוי טעות.",
            "א\"נ י\"ל שאף בחייב את הזכאי אמרי' קם דינא, אלא דמ\"מ מכיון דמחוסרא גוביינא אין כאן מעשה מזיק מצד הדיין, כי אין עשיית השעבוד חשובה היזק בידים אלא גביית הממון מהווה הנזק, ומשו\"ה חייב רק אליבא דר\"מ דדן דינא דגרמי. משא\"כ בזיכה את החייב שנפטר מיד בשעת ההוראה ולכן הריהו חייב אפילו אליבא דרבנן<sup>95)</sup><i class=\"footnote\">ואמר רבינו זצ\"ל שהפירוש הראשון מסתבר טפי.</i>."
        ],
        [
            "<b>תוס' ד\"ה נתייאש.</b> ז\"ל משום דכתיב לא תזרע כרמך משמע זריעה דניחא ליה עכ\"ל. בביאור דבריהם נראה שסוברים שמעשה הזריעה שעושה הגברא מהווה האוסר של כלאים. ולא דמי לבשר בחלב וכלאי בגדים שבהם החפצא של התערובת אוסרת ואינו תלוי במעשה גברא. ואילו בכלאים מעשה הזריעה של הגברא אוסר, אלא שאם הכלאים גדלו מאליהם וניחא להו לבעלים הו\"ל כאילו הם עצמם זרעו את הכלאים. ודומה לדין הכשר מים לטומאה דאמרינן (ב\"מ דף כב:) \"כי יותן דומיא דכי יתן מה יתן לדעת אף כי יותן נמי לדעת\", כלומר ע\"י הניחותא דלאחר נפילת המים הוי כאילו הוא בעצמו נתן את המים, וה\"ה לענין זריעת כלאים. עיין בר\"ש (פ\"ז ממס' כלאים משנה ד - ה) שהאריך ותמצית דבריו הוא מה שכתבנו. וע\"ע לקמן בשיעורים לקונטרס הגרמי של הרמב\"ן.",
            "<b>תוס' ד\"ה חייב.</b> ז\"ל אע\"ג דהיזק שאינו ניכר לא שמיה היזק נראה לר\"י דהא חשיב היזק ניכר שהרי ניכר שהוא כלאים כשרואה הגפנים בשדה אבל מטמא טהרות חבירו אע\"פ שרואין השרץ על הטהרות לא חשיב היזק ניכר דמי יודע אם הוכשרו עכ\"ל. לכאורה נראה שאין חילוק התוס' חילוק בהיכי תמצי שא\"כ כשניכר לכל שהטהרות הוכשרו האם אז נאמר דהטומאה היזק ניכר הוא - הרי דין כזה לא שמענו מעולם. אלא נראה שההבדל שבתוס' הוא הבדל ע\"פ דין, כלומר, האוסר של כלאים אינו עצם היניקה לבדה אלא צורת הערבוביא של הכלאים הגדלים ביחד. והראייה שכשיש צורת מחיצה המחלקת את המינים הגידול מותר ואפי' במחיצת גוד אסיק בעלמא ואע\"פ שעדיין יש יניקה בין המינים מותר כי אין בהם ערבוביא, דעיקר האוסר דכלאים הוי הערבוביא הניכרת. ולכן מאחר שהיכר דין הוא בעצם האוסר דכלאים משו\"ה נקרא כלאים היזק ניכר. משא\"כ בטומאה שאין דין היכר חל בטומאה כלל, ולפי' מהווה טומאה היזק שאינו ניכר. וכעין זה כתב הרמב\"ן בקונטרס הגרמי וז\"ל והיזק ניכר הוא שמאחר שנתייאש הערבוביא אוסרו ואיסורו ניכר לכל כו' והרי נעשה בו מעשה ניכר בגרמתו של זה, ולא דמי למטמא דאגע בהו שרץ, שהערבוב שנוי הוא עד שאתה מחזירו לברייתו עכ\"ל.",
            "והנה הבאנו בשיעורים כמה פעמים<sup>96)</sup><i class=\"footnote\">עיין במפתח שיעורים לב\"ק הנדפס בסוף הספר.</i> בשם הגר\"ח זצ\"ל שחיוב נזק חל רק כשיש שינוי והפסד בצורת החפצא הניזק, ולכן היזק שאינו ניכר לא שמיה היזק שאין בו הפסד צורת החפצא אלא חלות פסול ואיסור בלבד. וכמו\"כ כתב הרמב\"ם (בפ\"ז מהל' חובל ומזיק הל\"א) וז\"ל המזיק ממון חבירו היזק שאינו ניכר הואיל ולא נשתנה הדבר ולא נפסדה צורתו הרי זה פטור מן התשלומין דין תורה עכ\"ל. ולפי ההגדרה הזו יש לעיין האם כלאים מהווה היזק שאינו ניכר אליבא דהרמב\"ם. ועיין ברמב\"ן (בקונטרס הגרמי) שהביא צד שכלאים מהווה היזק שאינו ניכר שלא כסברת התוס'. אמנם הרמב\"ם השמיט את חיוב המסכך גפנו על גבי תבואתו של חבירו ומחיצת כרם שנפרצה ושיטתו צ\"ע.",
            "<big><strong>קונטרס דינא דגרמי לרמב\"ן.</strong></big>",
            "ז\"ל. תו איכא למידק היכי שמעינן מהאי מתני' דדיינינן דינא דגרמי, הא ממונו הוא, וממונו הוא דאזיק, שהגפנים שלו הולכין ומתערבין עם תבואתו של חבירו אוסרין אותו כו' אמאי לא לחייב לכ\"ע, הא שורו הוא דלא טפח באפיה כו'. ומפרקינן לה רבנן ז\"ל להך קושיא דלא מתסר מחמת ערבוב לחודיה אלא מפני שנתיאש מלגדור, ויאושו הוא הגורם האסור, והוא הגורם לו להתחייב עכ\"ל. ר\"ל שאין עצם הערבוביא לבדה אוסרת אלא עם רצון הזורע, כלומר דמעשה הזריעה אוסר ובניחותא הוי כאילו הוא בעצמו עשה את מעשה הזריעה, ובכן הגברא הוא האוסר והוי בכלל אדם המזיק ולא בכלל שור המזיק. עיין בשיעורים למעלה (דף ק:) לתוס' ד\"ה נתייאש.",
            "בא\"ד. וגמרי לה ממתניתין דתנן במס' כלאים (פ\"ה מ\"ו) הרואה ירק בכרם ואמר לכשאגיע לו אלקטנו מותר, אמר אלך לביתי כשאחזור אלקטנו אם הוסיף במאתים אסור כו' וש\"מ דרישא אע\"פ שהוסיף מותר מפני שלא נתיאש ודעתו לעקור כו' ויאושו ומחשבתו הוא שאסרו והוא שחייבו לשלם. ותנן נמי (כלאים פ\"ז מ\"ז) הרוח שעלה את הגפנים יגדור מיד, ארעו אונס מותר עכ\"ל. צ\"ע ל\"ל לרמב\"ן להביא ממשניות אחרות שכלאים נאסרים רק עם יאוש בעלים ולא הביא בפשטות מהמשנה שלפנינו מחיצת הכרם שנפרצה שהכלאים נאסרים רק כשנתייאש ממנה ולא גדרה.",
            "ונראה שיש לחקור ביסוד הדין שאיסור הכלאים חל רק במקום שקיימת ניחותא דבעלים. מצד א' י\"ל שהוא דין בערבובית המינים ובחפצא דהכלאים, שרק אם ניחא להו לבעלים יש חלות שם ערבובית המינים וחפצא של כלאים, שאם דעתו לעקרו אין כאן ערבוביא. וכ\"כ הרמב\"ן לקמן וז\"ל יש מחמת יאושו שהוא הגורם ערבוב שהוא מבטל השורה וכו' עכ\"ל. ברם מצד שני י\"ל שיסוד הדין דניחותא הוא שמחשבת הבעלים אוסרת את הכלאים כמו שביארנו בשיעורים לעיל (דף ק: בתוס' ד\"ה נתייאש) שע\"י ניחותא דהבעל נחשב כאילו הוא הזורע את הכלאים, ומעשה הזריעה אוסר את התבואה. ולפי\"ז י\"ל שהרמב\"ן סובר שבכלאים בין שני שכנים יסוד הדין דניחותא דבעלים הוא דין בחפצא של הכלאים, דבלי זה חסר בערבובית המינים. משא\"כ בכלאים בשדה הבעלים עצמם יש חפצא דכלאים וערבובית המינים אפילו בלי ניחותא דבעלים ויסוד הדין דניחותא אינו דין בחפצא של הכלאים אלא יסוד דינו הוא שמחשבת הבעלים שחשובה כמעשה הזריעה הוא האוסר של הכלאים<sup>97)</sup><i class=\"footnote\">ובביאור החילוק בין שני שכנים לבין שדה של הבעלים אמר רבנו זצ\"ל דיתכן שבין שני שכנים יש חיוב מצד הלכות שכנים לגדור את כרמו ולבטל את הערבוביא, ועוד שבי\"ד משגיחים עליו ומתרים אותו לגדור, ולכן כל זמן שדעתו לעקור אין כאן חלות ערבוביא וחפצא של כלאים, והניחותא קובעת את הערבוביא, משא\"כ בשדה שלו. ואולי יש להוסיף ע\"ז מש\"כ הרמב\"ן לקמן שכלאים בשדה חבירו נאסרים רק עם התראת ב\"ד דבלי זה מסתמא דעתו לעקור את הכלאים ולא ניחא ליה בהם, משא\"כ בשדה שלו דמסתמא ניחא ליה אף בלי התראה, ולפיכך בשדה חבירו אמרינן מסתמא דעתו לעוקרו, ובלי ניחותא אינה ערבוביא ואינו נראה ככלאים, משא\"כ בשדה שלו, דמסתמא ניחא ליה, יש ערבובית המינים וחפצא של כלאים אף בלי ניחותא מפורשת.</i>.",
            "ולפי\"ז מהמשנה דמחיצת הכרם שנפרצה אין ראייה שמעשה הגברא הוי האוסר של כלאים, די\"ל שהיאוש הוא רק תנאי בערבובית המינים, שכל זמן שרוצה לעקור את הכלאים ליכא חפצא דערבובית המינים, שהרי משנת מחיצת הכרם שנפרצה מיירי בכלאים הגדלים בין שני שכנים. באופן זה של גידול כלאים בין שני שכנים אין הגידול נחשב לערבובית כלאים מבלי שהשכן האחד יתייאש ויתרצה בגידול הכלאים בכרם שכנו. ולכן עדיין שייך לטעון שהכרם נקרא שור המזיק שהוא בעצמו אוסר ומחשבת הבעלים אינה אלא תנאי בחלות שם כלאים. ואילו המשניות האחרות שהביא הרמב\"ן מיירי בכלאים הגדלים בשדה של הבעלים עצמם. ועכ\"ז המשניות קובעות שבלי יאוש וניחותא דבעלים אין חלות איסור כלאים. כאן אין הניחותא תנאי בחפצא של הערבוביא כי בשדה של הבעלים עצמם יש ערבוביא וחפצא דכלאים אף בלי מחשבתם. וא\"כ מבואר מהמשניות האלה שניחותא דבעלים אוסרת, ומוכח שמעשה זריעת הגברא הוי האוסר דכלאים, והכרם הוא כגרזן ביד החוצב, וחיוב הנזק חל מדין אדם המזיק ולא מדין שור המזיק.<sup>98)</sup><i class=\"footnote\">וכדמצינו בקידושין שהאיש המקדש הוא הבעלים האוסר את המקודשת, ובע\"ז שהבעלים אוסרים את החפצא דע\"ז.</i>.",
            "<b>בא\"ד. ואיכא דסליק אדעתה לתירוצי' שאני הכא שאין כאן נזק אלא מחמת גרמא, שאף הגפנים שלו אינן מזיקין את התבואה אלא שהן גורמין לאיסור שיבא עכ\"ל.</b> ר\"ל שאין הגפנים אוסרים את התבואה אלא שגורמים לאיסור כלאים שיחול משמים. ולכן הגפנים אינם דומים לשור שהזיק במעשה מזיק גמור אלא לשור שהזיק בגרמי. ולמאן דדן דינא דגרמי שור שהזיק בגרמי חייב, ואילו למאן דלא דן דינא דגרמי שור שהזיק גרמי פטור.",
            "<b>בא\"ד. ועדיין צריכין לדברי הרב ר' יצחק ז\"ל שא\"כ הו\"ל היזק שאינו ניכר ולא שמיה היזק כו' אלא ודאי הערבוב הוא ההיזק וכשורו נגח דמי כו' עכ\"ל.</b> הרמב\"ן השיג על הראשונים האחרים וטוען שאם הגפנים אינם האוסרים אלא שגורמים לאיסור כלאים שיחול ממילא מן שמים הו\"ל היזק שאינו ניכר כי כל חלות איסור שחל מאליו הוי היזק שאינו ניכר כמו במטמא ובמדמע<sup>99)</sup><i class=\"footnote\">עיין בשיעורים לעיל (דף מה. תוס' ד\"ה השתא).</i>. וביאר הרמב\"ן שכלאים חשוב כהיזק ניכר מפני שהערבוביא הניכרת אוסרת את הכלאים ואינה גרמא אלא מזיק ממש.",
            "<b>בא\"ד. ועוד שא\"כ הו\"ל גרמת ממונו וממונו הגורם היזק אם אינו מזיק ממש פטור כו' עכ\"ל.</b> הרמב\"ן סובר שרק אדם חייב במזיק דגרמי ואילו שור שהזיק בגרמי פטור. הראשונים האחרים סוברים שאף שור שהזיק בגרמי חייב למאן דדן דינא דגרמי. ונראה דפליגי למאן דדאין דינא דגרמי האם גרמי מהווה מעשה גמור או לא, שאם גרמי נחשב למעשה גמור אף שור המזיק בגרמי יתחייב ואילו אם גרמי אינו מעשה גמור ומחייב מדין גרמא בעלמא יתכן שגרמי יחייב רק את אדם המזיק לבדו ולא מזיקים אחרים.",
            "<b>בא\"ד. ואי קשיא לך, הא ר\"ש סבירא ליה דבר הגורם לממון כממון דמי, הא לא קשיא דסמכינן אמאי דאמרי' בגמ' לעיל אימר דא\"ר שמעון בדבר שעיקרו ממון בדבר שאין עיקרו ממון מי שמעת ליה, דר\"מ מחייב אפילו בדבר שאין עיקרו ממון כגון שורף שטרות הואיל והוא גורם להפסד ממון עכ\"ל.</b> ר\"ל דדין גורם לממון כממון דמי קובע שיש בעלות בחפצא כמו בקדשים שחייב עליהן באחריות ואף קובע שוויות בחפצא כמו בחמץ שעבר עליו הפסח. ברם כ\"ז בדבר שעיקרו ממון הראוי להיות חפצא של ממון אבל לא בשטרות שאין עיקרן ממון ואינן בר ממון. אך כ\"ז אליבא דר\"ש. מאידך ר\"מ הדן דינא דגרמי מחייב משום שגרם הפסד ממון, והשורף שטר משלם משום ההפסד שגרם לבעל החוב שאיננו יכול לגבות את חובו ולא מפני שהשטר נחשב לחפצא של ממון<sup>100)</sup><i class=\"footnote\">עיין בשיעורים לעיל (דף צח.) ד\"ה השורף שטרו של חבירו.</i>.",
            "<b>בא\"ד. וא\"נ למאי דקס\"ד כו' שהשטר חשוב ככיס מלא מעות והוא מזיק ולא גורם. אבל הגורם להפסד ממון בלא מעשה כגון מחיצת הכרם שיאושו הוא הוא הגורם לר\"ש פטור וכן במוחל חוב גורם לר\"ש פטור. וכן במראה דינר לשולחני כו' עכ\"ל.</b> ר\"ל דלפי הס\"ד שטר נחשב לחפצא של ממון כמו כיס מלא מעות ועקב כך סובר ר\"ש שבשטר אמרינן גורם לממון כממון דמי. ועכ\"ז ר\"ש פוטר במחיצת הכרם שנפרצה, במוחל חוב, ובמראה דינר לשולחני, כי במקרים האלו חסר מעשה מזיק, ומאחר שהזיק בגרמא אינו חייב לשלם.",
            "<b>בא\"ד. דעד כאן לא דיינינן דינא דגרמי אלא לשלם לו מה שהפסיד ממנו, אבל למהוי כממון לא, הילכך אי טבח שור הנסקל לא משלם תשלומי דו\"ה דלאו כממון דמי, ומ\"מ אי ס\"ל כר' יעקב חייב לשלם שור לשומר שהרי הפסידו בדמי השור כו' עכ\"ל.</b> ר\"ל דלר\"ש הסובר דבר הגורם לממון כממון דמי החפצא דשור הנסקל נחשב לחפצא של ממון ולכן הו\"ל גניבה גמורה המחייבת בדו\"ה בטביחה. מאידך דינא דגרמי אינו משווה את החפצא דשור הנסקל לחפצא דממון ואינו מחייב אלא תשלומי נזק מפני שגרם הפסד ממון, וממילא אינו מחויב לשלם כפל ודו\"ה כי לא גנב חפצא דהוי גופו ממון.",
            "<b>בא\"ד. עתה הוקשה לנו מאחר דקי\"ל כר\"מ דדאין דינא דגרמי אלמה תנן המטמא והמדמע כו' ומשום הך קושיא איכא מ\"ד דהא דדאין ר\"מ דינא דגרמי משום קנסא הוא דדאין ולא דינא דאורייתא הוא הילכך בשוגג פטור כו' אלא בעלי סברא זו טעו בשיקול דעתם כו' הוי יודע שר\"מ סובר שהגורם היזק אע\"פ שלא עשה מעשה בידים חייב והיינו דינא דגרמי, אבל מי שלא גרם היזק לא חייב ר\"מ, לפיכך המטמא והמדמע והמנסך וכל היזק שאינו ניכר פטור מן הדין, לפי שאין היזק לא מחמת גרמתו ולא מחמת מעשיו כו' עכ\"ל.</b>",
            "הרמב\"ן חולק עם השיטה הראשונה. השיטה הראשונה השווה דינא דגרמי עם היזק שאינו ניכר שבשניהם הדין הוא שמדאורייתא פטור ואילו מדרבנן חייב במזיד משום קנס. מאידך הרמב\"ן סובר שדיניהם שונים כי היזק שאינו ניכר אינו נזק מדאורייתא, כי נזק מדאורייתא הוא דוקא כשצורת החפצא הניזק השתנה ונשחתה. בהתאם לכך היזק שאינו ניכר לא שמיה היזק מדאורייתא ואינו אלא חיוב קנס מדרבנן, כי צורת הדבר הניזק לא השתנה ולא נשחתה. מאידך גרמי מחייב לשלם נזק מדאורייתא מאחר שהחפצא הוזק ממש וצורתו השתנה ונשחתה, אלא שהמזיק שהזיק בגרמא לא עשה מעשה נזק גמור. עכ\"ז גרמי מחייב מן התורה כי עצם החפצא נשחת והוזק, משא\"כ בהיזק שאינו ניכר שגוף החפצא לא נשחת ולא הוזק ומשו\"ה לא שמיה היזק ופטור מדאורייתא ואינו חייב אלא בקנס מדרבנן.",
            "מאידך השיטה הראשונה סוברת ששני הדינים אכן תלויים זה בזה. כי אם היזק שאינו ניכר לא שמיה היזק וצריכים הפסד צורת הדבר הניזק כדי שיתחייב המזיק מדאורייתא, אזי אף צריך המזיק להזיק במעשה נזק גמור ולא להזיק ע\"י גרמא בעלמא. ובהתאם לכך גרמי פטור מדאורייתא וחייב מטעם קנס מדרבנן כמו היזק שאינו ניכר. מאידך אם גרמי חייב בלי מעשה נזק גמור אזי בדין הוא שהיזק שאינו ניכר שמיה היזק וחייב מזיק לשלם מדאורייתא עבור הפסד ממון דעלמא בלי שינוי צורת החפצא הניזק.",
            "<b>בא\"ד. במחיצת הכרם שנפרצה הרי יש מחמת יאושו שהוא הגורם ערבוב שהוא מבטל השורה ואוסר תבואתו של זה, והיזק ניכר הוא, שמאחר שנתייאש הערבוב אוסרו ואיסור ניכר לכל ואע\"פ שאתה יכול לעקור הגפנים ולא יהא האיסור ניכר שם, שנוי החוזר לברייתו בכגון זה שנוי הוא והרי נעשה בו מעשה ניכר בגרמתו של זה ולא דמי למטמא דאגע בהו שרץ שהערבוב שנוי הוא עד שאתה מחזירו לברייתו עכ\"ל.</b> הרמב\"ן מסביר שכלאים מהווה היזק ניכר כי מעיקרא דדינה הערבוביא שהיא ניכרת אוסרת אותו ומשו\"ה הו\"ל היזק ניכר. ועיין בשיעורים למעלה לתחילת קונטרס הגרמי ולתוס' (דף ק:) ד\"ה חייב<sup>101)</sup><i class=\"footnote\">בשיעורים למעלה (דף ק: תוס' ד\"ה חייב) ביאר רבינו זצ\"ל שהנזק הוא חלות איסור הכלאים אלא דנחשב להיזק ניכר כי הערבוביא הניכרת אוסרת, ולכאורה כמו\"כ כוונתו כאן. אך בלשונו של הרמב\"ן ניתן לפרש דר\"ל דעצם הנזק הוא הערבוב עצמו דהוי ניכר ושינוי בחפצא. ואעפ\"כ אין השינוי חוזר לברייתו כי כבר נקבע השם כלאים שאינו פקע בעקירת הערבוב. ולפי\"ז מבוארים דברי הרמב\"ן לעיל (בא\"ד ועדיין צריכין כו') דהוי היזק ניכר מפני שהערבוב עצמו מהווה עצם הנזק, ולא איכפת לן שהאיסור חל בגרמא, כי הגברא היזק בעשיית הערבוב. ולפי\"ז י\"ל שאין הניחותא דין בגברא שאוסר אלא תנאי בקביעת הערבוביא ובביטול השורה בין המינים, ודו\"ק היטב בלשונו של הרמב\"ן, וצ\"ע.</i>.",
            "<b>בא\"ד. ואי קשיא לך אי הכי ממפגל נמי שמעינן דינא דגרמי דהתם נמי מחשבה היא כו' לא קשיא דהתם מעשה הוי שהוא שוחטו לכך אלא שאין האיסור ניכר בו עכ\"ל.</b> יש לחקור בפיגול - האם עצם מעשה השחיטה מהווה עיקר מעשה המפגל, או\"ד שעיקר הדבר המפגל הוא מחשבת הפיגול שבשעת השחיטה. ונראה שבשאלה זו דן הרמב\"ן והקשה שאם עיקר המפגל הוי מחשבת הפיגול אז המפגל צ\"ל בכלל דינא דגרמי, ותירץ שעיקר המפגל הוא מעשה השחיטה ולכן אינו גרמי אלא מזיק בידים.",
            "והנה הרמב\"ם כתב (בפי\"ח מהל' פסוה\"מ הל\"א) וז\"ל כל המחשב מחשבה שאינה נכונה בקדשים הרי זה עובר בלא תעשה שהרי הוא אומר לא יחשב, מפי השמועה למדו שבכלל דין זה שלא יפסיד הקדשים במחשבה שהרי זה דומה למטיל מום בקדשים, ואעפ\"כ אינו לוקה שאין המחשבה מעשה עכ\"ל. וקשה שאם הרמב\"ם סובר שעיקר הדבר המפגל הוא מעשה השחיטה וכסברת הרמב\"ן א\"כ למה פסק שהאיסור הוי לאו שאין בו מעשה, הרי שחיטה מעשה גמור הוא.",
            "ונראה שהרמב\"ם סובר שעיקר האיסור בפיגול הוא עצם המחשבה שאינה נכונה<sup>102)</sup><i class=\"footnote\">וכשכתב \"שלא יפסיד הקדשים במחשבה\" אינו ר\"ל שהאיסור הוא בחלות הפסלות אלא כוונתו שהאיסור הוא לחשוב מחשבה הפוסלת, והפסד הקדשים מגדיר את המחשבה לשאינה נכונה ולשאסורה. עכ\"ז עצם המחשבה מהווה גופו של האיסור ולא חלות הפסול, ודו\"ק. ואמר רבינו זצ\"ל שהראייה לכך נמצאת בדין עולה שנשחטה שלא לשמה שאסור לזרוק דמה שלא לשמה דכתיב לא יחשב (זבחים דף ב.) ומוכח שהאיסור הוא המחשבה ולא הפסול. עיין בחידושי הגר\"מ והגרי\"ד דף מ\"ג.</i>, ולכן הוי לאו שאין בו מעשה.",
            "מאידך שיטת הרמב\"ן (בהשגות לסה\"מ מצות ששכח אותן הרב ל\"ת ד') היא שאיסור המפגל נמצא בל\"ת \"לא תזבח לה' אלהיך שור או שה אשר יהיה בו מום כל דבר רע\" וכתב וז\"ל והוא השוחט ואומר ע\"מ לאכול ולזרוק חוץ למקומו ולזמנו שזה דיבור רע הוא אצל התורה שכבר פסלה בו הקרבן עכ\"ל, ולהרמב\"ן אף לוקין עליו וז\"ל שם ישנו בתוספתא באחרון של מכות וכו' לימדו אותנו שהן לוקין עכ\"ל. אליבא דהרמב\"ן עיקר האיסור דהמפגל הוא עצם מעשה השחיטה, ועקב כך הו\"ל לאו שיש בו מעשה שלוקין עליו, ושלא כרמב\"ם הסובר שעיקר האיסור הוא המחשבה ומשו\"ה אין לוקין עליו.",
            "ולכאורה הרמב\"ן בקונטרס הגרמי לשיטתו בסה\"מ שעיקר הדבר המפגל הוא מעשה השחיטה. מאידך צ\"ע אליבא דהרמב\"ם הסובר שעיקר האיסור לפגל הוא מחשבת הפיגול, דא\"כ לכאורה המפגל חייב רק אליבא דמ\"ד הדן דינא דגרמי.",
            "ויתכן שהרמב\"ם סובר שיש חילוק בין האיסור לבין עצם חלות הפיגול, ושעיקר האיסור לפגל הוא במחשבת הפיגול ולכן הו\"ל לאו שאין בו מעשה, ומ\"מ עיקר דבר המפגל המחיל את חלות הפיגול הוא עצם מעשה השחיטה ולא המחשבה, ומשו\"ה חייב אפילו אליבא דמאן דלא דאין דינא דגרמי מפני שאינו גרמי אלא מעשה מזיק גמור.",
            "<b>בא\"ד. מצינו צד הקל בגורם יותר ממזיק בידים והוא שהנאנס להראות והראה פטור והנושא ונותן ביד חייב אע\"פ שנאנס כדעת רבינו הגדול וי\"ל שאינו חשוב גורם אלא האונס אבל נטל ונתן ביד מדאגבהיה קליה ומתחייב בתשלומים מעליא עכ\"ל.</b> ומבואר בדברי הרמב\"ן שאם נאנס למסור עיקר הגורם הוא המאנס ולפיכך המוסר שהראה באונס פטור ואילו בנתינה בידים עיקר המזיק הוא המוסר ולא המאנס, ומשום כך הנותן חייב.",
            "אך לפי הרמב\"ם נ\"ל ביאור אחר בדין זה. יעויין ברמב\"ם שהביא את כל דיני דגרמי בפ\"ז מהל' חובל ומזיק (הל\"ז - י\"ב) ואילו דין חיוב המוסר הביא כדין בפני עצמו בפ\"ח שם (הל\"א - ה). ומשמע מזה שלרמב\"ם מוסר חייב בחיוב מיוחד ואיננו חייב מדינא דגרמי. ועיין בסוגיא לקמן (דף קטז ב) שדנה הגמרא אם מוסר חייב משום דינא דגרמי או מדין קנס בפני עצמו (ועיי\"ש בתוס' ד\"ה לא צריכא), וכנראה שהרמב\"ם פסק כצד שבגמרא שמוסר אינו חייב מדינא דגרמי אלא מדין קנס בפני עצמו.<sup>103)</sup><i class=\"footnote\">עיין ברשימות שיעורים לב\"ק ח\"א (דף ה. ד\"ה למעוטי מוסר ודף ה: ד\"ה שאני מוסר), ועיין בקונטרס הגרמי שהרמב\"ן מפלפל בסוגיא דמוסר (דף קטז: - קי\"ז) האם רב נחמן פשט דדינא הוי או לא, והרמב\"ם נקט להלכה דהוי קנס, ואכמ\"ל.</i> ועוד ראייה לזה שכתב וז\"ל המוסר ממון חבירו ביד אנס חייב לשלם וכו' ואם מת גובין מיורשיו כשאר כל המזיקין עכ\"ל, ואם נימא דלרמב\"ם המוסר בכלל מזיק דגרמי דעלמא פשיטא שנשתעבדו נכסיו וגובים מיורשיו. מאידך אם המוסר מהווה חיוב מיוחד מוסבר למה ביאר הרמב\"ם שיורשיו משלמים והוא בכדי להשמיענו שחלוק דין המוסר ממי שהזיק היזק שאינו ניכר שהחכמים קנסו את המזיק לבדו ולא את יורשיו (פ\"ז שם הל\"ג)<sup>104)</sup><i class=\"footnote\">אמנם עיין במגיד משנה (שם) בש\"ך (חו\"מ שפ\"ח, י\"ד - ט\"ו) ובהגהת הגר\"א שם ובש\"ך וקצוה\"ח (חו\"מ שפ\"ו, א) הנוקטים שהרמב\"ם מחייב מדינא.</i>.",
            "ועוד נראה אליבא דהרמב\"ם שהמוסר אינו חייב מטעם אדם המזיק, כי מבחינת נזקין אינו אלא גרמא בעלמא שפטור, שא\"א לחייב אדם אחד מדין מזיק בגלל מעשה נזק שעשה אדם אחר<sup>105)</sup><i class=\"footnote\">עיין לעיל (דף ו:) בתוס' ד\"ה לאתויי דאמרו מעין סברא זו וז\"ל תדע דאם הדליק אש ובא אחר ושרף טלית חבירו או חפר בור ובא אחר ודחף שור חבירו לתוכו אין סברא שיתחייב בעל הבור או בעל האש עכ\"ל, וכעין זה ג\"כ כ' הרמב\"ן בנוגע לשוכר עדי שקר ז\"ל לאו איהו מזיק ולא גרם היזק אלא אינהו גרמי ולאו בידו הוא עכ\"ל, אך לרמב\"ן מסור שאני וכדכתב לקמן שאין בו סברת דלמא הדרי בהו העכו\"ם וז\"ל כי שקול מחמת גרמתו שקול וכמאן דקלייה דמי עכ\"ל.</i>, ובכן המוסר אינו חייב מדין מזיק דגרמי עבור הנזק שעשה העכו\"ם אלא מחיוב מיוחד דמוסר.",
            "אמנם מצינו שיש למוסר חלות שם פסול בכל התורה כולה ולדינים אחרים נחשב כעכו\"ם. עיין ברמב\"ם (פ\"א מהל' תפילין הלי\"ג) שהמוסר פסול לכתיבת סת\"ם כעכו\"ם. וכן פסק הרמב\"ם בפ\"ג מהל' תשובה (הל\"ו והלי\"ב) שאין למוסר חלק לעוה\"ב. המוסר פסול לעדות כמו עכו\"ם וכפי שכתב הרמב\"ם בפי\"א מהל' עדות (הל\"י) וז\"ל המוסרין והאפיקורסין והמומרים לא הצריכו חכמים למנותן בכלל פסולי עדות שלא מנו אלא רשעי ישראל אבל אלו המורדין הכופרין פחותין הן מן העכו\"ם שהעכו\"ם לא מעלין ולא מורידין ויש לחסידיהן חלק לעוה\"ב ואלו מורידין ולא מעלין ואין להם חלק לעוה\"ב עכ\"ל. בנוגע לשחיטת המוסר קיימת מחלוקת גדולה בין הפוסקים, עיין ביו\"ד (סי' ב' סעיף ח') ברמ\"א ט\"ז ש\"ך ובגר\"א. ובכן הואיל ולמוסר חל שם פסול רשע בגברא י\"ל דמשו\"ה קנסו אותו החכמים לשלם נזק. אמנם אינו משלם מדין מזיק דעלמא ומדינא דגרמי אלא משום חלות שם רשע שחלה בו.",
            "ולפי\"ז ניתן לומר שמי שנאנס למסור ממון חבירו לעכו\"ם בעל כרחו אינו רשע והשם רשע שחל בגברא דמסור דעלמא לא חל בו ולכן פטור מלשלם את הנזק כי חיוב המוסר לשלם תלוי בחלות השם רשע שבגברא. אך כל זה מיירי כשמסר את ממון חבירו בדיבור בעלמא. מאידך במוסר שנשא ונתן את ממון חבירו בידים החיוב לשלם חל מדין מזיק דעלמא ולא מחמת החיוב המיוחד דמוסר. ולפיכך המוסר בידים משלם גם באונס כי חיובו חל מדין אדם המזיק דעלמא המחוייב לשלם בין באונס ובין ברצון.",
            "ונראה שיש נ\"מ אחרת במה שאמרנו שחיוב המסור חל משום רשעות הגברא. דלפי\"ז יתכן ששעת המחייב דמוסר היא שעת מעשה המסירה עצמה ובשעה שהראה לעכו\"ם את ממון חבירו עשה מעשה רשע ואפילו לפני שהעכו\"ם לקחו. מאידך אם המחייב של מסור הוא חיוב מזיק דעלמא שעת המחייב היא השעה שהעכו\"ם לקח את הממון דהיינו בשעה שחבירו הוזק והפסיד ממונו ולא שעת המסירה<sup>106)</sup><i class=\"footnote\">ונ\"מ לענין שעת חלות שעבודי הנכסים.</i>.",
            "<b>בא\"ד. כלל גדול יהיה בידך, כל הגורם ומחמת גרמתו בא היזק שא\"א אלא באותו היזק, ואינו תלוי בדעת אחרים אלא בשעה שגורם בא ההיזק או שהוא עתיד לבא כגון זה חייב ר\"מ ונקרא בגמרא ברי היזקא.</b> לרמב\"ן גרמי חייב דוקא בברי היזיקא. ועלינו להבין אליבא דהרמב\"ן מדוע תלוי דינא דגרמי בברי היזיקא. והנה יש לחקור בחיוב המזיק ע\"י גרמי, האם המזיק חייב משום גרמת נזק בעלמא או\"ד שנחשב כאילו עשה את מעשה הנזק בידים ממש. ויתכן שכדי שיחשב כעושה את הנזק בידים ממש גרמי צ\"ל ברי היזיקא, ולכאורה כן סובר הרמב\"ן<sup>107)</sup><i class=\"footnote\">עיין לעיל שרבינו זצ\"ל ביאר את המחלוקת בין הראשונים האם גרמי מחייב שור המזיק בחקירתנו שאם גרמי הוי כמעשה ממש יחול דינא דגרמי אף בשור ומאידך אם גרמי מחייב בתורת גרמא יחול רק באדם ולא בשור. ובכן קשה שהרי הרמב\"ן סובר שאין גרמי מחייב בשור ומאידך מחייב גרמי רק אם ברי היזיקא, וצ\"ע.</i>.",
            "<b>בא\"ד. הפורץ גדר לפני בהמת חבירו ואיבדה כו' משום דמצי א\"ל מי יימר דנפקא ואת\"ל דנפקא מי יימר דאבדה דילמא משכח לה ולא ברי היזיקא וכן דעת רש\"י ז\"ל. אבל יש מפרשין כו' אבהמה נמי קאי כו' אגופה של בהמה לעולם חייבין עד שיחזירוהו למקום המשתמר שבשעה שפירץ יצאת מרשות בעלים והם גרמו ליה, הילכך לא מיפטרי מגופה של בהמה כו' שהרי הוציאום מרשותם משעה שפירץ כו' וזו הסברא נכונה עכ\"ל.</b> לכאורה דעת רש\"י מסתברא שבנוגע לאבידת הבהמה פריצת הגדר אינה ברי היזיקא. וא\"כ עלינו להסביר את הדיעה השניה שהיא שיטת הרמב\"ן המחייבת את הפורץ עבור אבידת הבהמה - והרי לא ברי היזיקא.",
            "ונראה שדיעה זו סוברת שמאחר שהבהמה היתה שמורה מאחורי הגדר והפורץ איבדה מרשות בעליה, לכן חייב הוא לשומרה מדין שומר אבידה ולהחזירה לבעליה<sup>108)</sup><i class=\"footnote\">עיין בדין זקן ואינו לפי כבודו שהכישה את הבהמה ואנקטינהו ניגרא ברייתא שמתחייב הזקן בהשבת האבידה (ב\"ב דף פח.) ובפירוש רשב\"ם העיקרי כ' ז\"ל הואיל והכניס עצמו בשמירתה כו' משום דהראה עצמו בשמירתה ואבדה מהגרמתו כו' דאנקטה נגרי ברייתא, הלקיחה פסיעות חיצונות שהרי בע\"ח היא והבריחה ואבדה בידים עכ\"ל, ומשמע שגרמת אבידת חבירו מחייבת הגורם בשמירת האבידה וכדמבואר בשיעורים, וע\"ע ברא\"ש לפרק שני דב\"מ אות כ\"א.</i>, ואם אינו מחזירה חייב לשלם עבור אבידתה. מאידך הפורץ פטור מנזקיה כי הדין הוא דשומר אבידה פטור מנזקי האבידה, דדוקא שומר שקיבל את המזיק לשמירתו במסירה מהבעלים נכנס תחתיהם כשומר נזקין המחוייב בנזקי השור, ואילו שומר אבידה כבר אמר הגר\"ח זצ\"ל שהוא פטור מנזקי הבהמה שבשמירתו<sup>109)</sup><i class=\"footnote\">עיין ברשימות שיעורים לב\"ק חלק א' (דף שי\"א). ועוד עיין לקמן בשיעורים (דף קו:) בדיון שבין בעל אור שמח והגר\"ח זצ\"ל בדין שומר אבידה בשמירת נזקין.</i>.",
            "<b>בא\"ד. והיודע בעדות חבירו ואינו מעיד לו כו' וטעמא דמילתא שאף הוא אינו חייב להעיד לו אלא מדין גמילות חסדים שחייבה תורה להעיד ואם לא רצה לקיים אותה מצוה אין מן הדין לחייבו ממון כו' שאין עליו חיוב ממון אלא מדרך גמילות חסדים ואם אינו רוצה לטרוח ולהצילו לזה אינו חייב, למה זה דומה למי שרואה כיסו של חבירו אובד ואינו מצילו, או מי שאינו רוצה ליתן פרוטה משלו לעני שאין בי\"ד מחייבין אותו בכך, אף כאן אין בי\"ד מחייבין אותו לשלם מביתו, שלא חייבתו התורה בכך אלא כשאר המצוות היא זו ואינה בדין ממון עכ\"ל.</b> לרמב\"ן המצוה על העדים להעיד מצוה בעלמא היא ואין עליהם חיוב ממון להעיד, ולפיכך אינם חייבים לשלם את ההפסד מדין מזיק דגרמי כי מזיק דגרמי המחוייב לשלם עבר על איסור ממון דמזיק, ואילו העדים שלא באו להעיד ולא הצילו את העשוק מיד עושקו לא עברו על איסור ממון אלא על איסור בעלמא. ונראה שנ\"מ אף לענין פסול עדות שרק בשעברו על איסור ממון נפסלו להעיד בפסול רשע דחמס, ואילו עדים שלא העידו וכבשו את עדותם אינם רשעי חמס שהרי לא עברו על איסור ממון אלא על איסור בעלמא.",
            "<b>בא\"ד. מה שאין כן בנתייאש הימנה ולא גדרה דכיון שהוא חיוב ממון לגדור ולא גדר ונתייאש חייב, שהרי הוא מזיקו ביאוש וגפניו הם האוסרין והוא הגורם האיסור עכ\"ל.</b> ר\"ל שהחיוב לגדור ולהרחיק את גפניו מחצר חבירו חיוב ממון הוא שחל על בעל הכרם כמו שכ' הרמב\"ן לקמן וז\"ל דכיון שיש בה איסור כלאים חייב לגדור וחברו פטור מלגדור שהוא בתוך שלו הוא עומד ואינו בא בגבולו של חבירו, אבל זה שהוא בא בגבולו חייב לגדור מחמת שאסור לערב הגפנים בתבואה כו' עכ\"ל, ולפיכך הוי מזיק דגרמי כי כשעובר על איסור ממון חל חיוב ממון דגרמי אבל לא במקום איסור דעלמא<sup>110)</sup><i class=\"footnote\">עיין בשיעורים לקמן בנוגע לליבה ולבתה הרוח ובחדושי רבנו חיים הלוי על הרמב\"ם סוף הלכות שכנים.</i>.",
            "<b>בא\"ד. אבל מאן דצייר פומהון דסהדי דלא יסהדון כגון שראה עדים מגלגלין ובאין להעיד עדות לפלוני והחזקינהו באינדרנא וגרמו ליה להפסיד י\"ל שהוא חייב למאן דדאין דינא דגרמי כו' עכ\"ל.</b> כלומר שכשמונע העדים מלבוא ומלהעיד עובר על איסור ממון ולפיכך דינא דגרמי חל ומחייבו לשלם כמזיק והוי רשע דחמס.",
            "<b>בא\"ד. שנים שהעידו עדות שקר והפסידו חברו על ידם וא\"א להוציא מידו כגון נכרי ואלם או הודו הם והוא לא הודה חייבין לשלם שהרי גרמו לאבד עכ\"ל.</b> עיין בחידושי הרמב\"ן למכות (דף ג. ד\"ה והא דא\"ר עקיבא) שהרמב\"ן חולק על הרמב\"ם (פי\"ח מהל' עדות הל\"ח) כי לפי הרמב\"ן עדים שהודו שהעידו לשקר חייבים לשלם מדינא דגרמי, ומאידך אליבא דהרמב\"ם עדים זוממים שהוזמו חייבים לשלם רק מפני דין הקנס המיוחד דעדים זוממים ומאידך עדים דעלמא שהודו שהעידו לשקר פטורים מלשלם.",
            "בביאור המחלוקת נראה שהרמב\"ם מבחין בין דן את הדין דחייב מדינא דגרמי לבין עדים שהעידו לשקר שאינם חייבים מדינא דגרמי, כי הדיין שדן את הדין גמר את החיוב לשלם ועל ידו הוזק הנידון, משא\"כ העדים שרק ביררו שחייב אבל לא גמרו את החיוב, שעוד זקוק הנידון לגמר הדין ולהוראת הדיינים. אך צ\"ע דמ\"ש עדים מהמראה דינר לשולחני שהשולחני חייב ואע\"פ שאינו אלא מברר בעלמא כמו העדים. וי\"ל דשאני שולחני שעם בירורו נעשה ההפסד ואינו מחוסר מעשה ולכן חייב, משא\"כ בעדים שאחרי שהעידו עוד חסר מעשה הוראת הבי\"ד, ובי\"ד עם הוראתם הזיקו, ולפיכך העדים פטורים<sup>111)</sup><i class=\"footnote\">ועוד י\"ל שהרמב\"ם סובר שהשולחני מחייבו לקבל את הדינר ואינה רק עצה בעלמא וכדביאר הרמב\"ן לקמן וז\"ל כיון דאי שפירא הוא אית ליה לקבולי מחבריה, חיובי חיוביה האי שולחני לקבליה, ודמי לדן את הדין שאע\"פ שלא כפאו כיון שאמר לו חייב אתה ליתן חייב, דממונא שקל מיניה בדיבוריה כיון שחייבו בכך עכ\"ל, ועיין בשיעורים שם.</i>. הרמב\"ן חולק על הרמב\"ם וסובר שעכ\"פ הוזק הנידון מפני בירור העדים ומשו\"ה חייבים מדינא דגרמי.",
            "<b>בא\"ד. ואע\"ג דמראה דינר לשולחני ונמצא רע חייב ואינה אלא עצה שהשיאתו לקבלו כיון דאי שפירא הוא אית ליה לקבולי מחבריה חיובי חייביה האי שולחני לקבליה עכ\"ל.</b> לכאורה ר\"ל שלא היתה עצה בלבד אלא שהשולחני חייב את המראה לקבל את הדינר כמו דיין הדן דין<sup>112)</sup><i class=\"footnote\">וי\"ל שמחוייב לקבלו לפי מנהג הסוחרים במקח וממכר או משום דינא דמלכותא דינא.</i>, והוא ביאור מחודש, וצ\"ע.",
            "<b>בא\"ד. ולבה ולבתו הרוח כו' עכ\"ל.</b> הרמב\"ן האריך לבאר דדין כח אחר מעורב בו חל באש לחייב (עיין לעיל דף ג:) רק כשהרוח הוליכה את האש אצל הניזק, והאדם לבדו בלי הרוח עשה את האש לחפצא דמזיק דאז הוי האדם בעל המזיק. ולכן בליבה וליבתה הרוח האדם שליבה פטור כי בכה\"ג הרוח סייעתו בעשיית החפצא דהאש המזיק. הרמב\"ן אף מבאר שגרמי אינו מחייב גברא בעשיית המזיק כי כדי שיחשב לבעל המזיק הגברא צריך לעשות את המזיק לבדו במעשה גמור ולא באופן דגרמי. דינא דגרמי חל רק כדי לחייב אדם המזיק ולא לקבוע אותו לבעל המזיק. ולכן בליבה וליבתה הרוח המלבה פטור שהרי גרמי אינו מעשה המחייבו בעשיית המזיק.",
            "ברם הרמב\"ם חולק על הרמב\"ן שכן כתב בפי\"ד מהל' נזקי ממון (הל\"ז) וז\"ל ליבה וליבתו הרוח חייב שהרי הוא גרם וכל הגורם להזיק משלם נזק שלם מן היפה שבנכסים כשאר כל המזיקין עכ\"ל. הרמב\"ם מחייב המלבה מדינא דגרמי. ועיין ברמב\"ם פי\"א מהל' שכנים (הל\"א - ב') וז\"ל: מי שעשה גורן בתוך שלו כו' או מלאכה שיש בה אבק ועפר וכיוצא בהן צריך להרחיק כדי שלא יגיע העפר כו' לחבירו כדי שלא יזיקו. אפילו היתה הרוח הוא שמסייע אותו בעת שעושה מלאכתו ומוליכה את העפר כו' הרי זה חייב להרחיק כו' אע\"פ שהוא חייב להרחיק כל כך אם הוליכה הרוח המצויה המוץ ואת העפר והזיקה בהן פטור מלשלם שהרוח הוא שסייע אותו ואין נזק זה בא מכח מזיק עצמו עכ\"ל, וקשה מ\"ש שבהל' נזקי ממון בליבה וליבתו הרוח פסק שחייב ובהל' שכנים פסק שפטור.",
            "ובחידושי רבינו חיים הלוי על הרמב\"ם (בסוף הל' שכנים) העלה להבחין בין אש לבין אסו\"מ. באש ממש חל דין אשו משום חציו ואילו באסו\"מ אין אומרים אשו משום חציו אלא אשו משום ממונו<sup>113)</sup><i class=\"footnote\">עיין בשיעורים לב\"ק ח\"א (דף כג.) ד\"ה איכא בינייהו כו' ולתוס' ד\"ה אילימא (דף נו.).</i>. ולכן בליבה וליבתו הרוח מדובר באש ממש וחל בו דין אשו משום חציו, וחייב מדינא דגרמי המחייב אדם המזיק בנזק שנתהווה ע\"י גרמא דיליה. מאידך בהל' שכנים מדובר בעפר וכדומה שאינם אש ממש ולא חל בהם דין אשו משום חציו ומחייבים דוקא משום ממונו. וכדי לחייב משום ממונו צריך שייעשה המזיק ע\"י הבעלים לבדם אבל כשהרוח מסייעתם בעשיית המזיק פטורים, לפי שלא מצינו חיוב גרמי בעשיית המזיק אלא בעצם הנזק. משא\"כ באשו משום חציו שחייב גם בלי חלות דין בעל המזיק וכמו אדם המזיק המחויב בגרמי ה\"ה אשו משום חציו<sup>114)</sup><i class=\"footnote\">עיין בש\"ך (חו\"מ סי' תי\"ח סעיף ט' ס\"ק ד') ובנתיבות (שם סי' קנ\"ה ס\"ק י\"ח) ובתירוציהם לסתירת הרמב\"ם. ולכאורה תשובת הגר\"ח זצ\"ל אינה הולמת מה שהניח רבינו זצ\"ל בשיעורים שהרמב\"ם פסק אשו משום חציו רק באופן שחל מקודם דין אשו משום ממונו, עיין ברשימות לב\"ק ח\"א (דף כג.), ובכן קשה דמאחר שאין גרמי מחייב בעשיית המזיק מדין אשו משום ממונו היאך חל דין אשו משום חציו בלי חיוב ממונו, וצ\"ע.</i>.",
            "מאידך הרמב\"ן לא הבחין בין מ\"ד אשו משום ממונו לבין מ\"ד אשו משום חציו. ואמנם למ\"ד אשו משום ממונו רק מי דהוי בעל המזיק דאש חייב, ונעשה לבעל המזיק דהאש בשני אופנים, א' כשהאש הוי ממונו וב' כשעשה את האש<sup>115)</sup><i class=\"footnote\">עיין לעיל (דף כב.) בתוס' ד\"ה אשו משום ממונו.</i>. ועשיית האש מחייבת אותו כבעל המזיק דוקא במקום עשייה גמורה ולא בגרמי. וה\"ה לרמב\"ן אליבא דמ\"ד אשו משום חציו שרק מי דהוי בעל המזיק שעשה את האש לבדו חייב, דמאחר שיש לו דין בעל המזיק דאש חל עליו החיוב של חציו, ואילו מי שלא עשה את האש המזיק ושאינו בעל המזיק אינו חייב משום חציו. וממילא אפילו למ\"ד אשו משום חציו בליבה וליבתה הרוח המלבה פטור כי לא עשה את האש המזיק לבדו וגרמי אינו קובעתו לבעל המזיק, ומאחר שאינו בעל מזיק לפיכך אינו חייב משום חציו.",
            "אמנם יש לעיין בסברת הרמב\"ן והגר\"ח זצ\"ל שאין גרמי חל בעשיית המזיק, שהרי יש לחקור במחייב דגרמי - אם מחייב משום דהוי כאילו עשה מעשה גמור או מדין גרמא. וכנראה שהגר\"ח זצ\"ל תופס שגרמי מחייב מדין גרמא, ולכן סובר שחל כמחייב דוקא בנזק האדם עצמו, אבל אינו חל בעשיית המזיק. אך אם ננקוט שגרמי חשוב כעושה מעשה גמור מסתבר שגרמי חל אף בעשיית המזיק - שלא כגר\"ח זצ\"ל.",
            "ונראה שבכך חלוקים הראשונים המובאים ברמב\"ן האם שור שהזיק בגרמי חייב לשלם או לא. אם גרמי נחשב כעושה מעשה גמור י\"ל שאף שור שהזיק בגרמי חייב שכן נחשב כאילו עשה מעשה נזק גמור וכמזיק שור דעלמא המחוייב לשלם. מאידך אם גרמי אינו חשוב כמעשה בידים אלא שחל מדין גרמא מסתבר ששור שהזיק בגרמי פטור. ובכן הרמב\"ן לשיטתו שסובר ששור המזיק בגרמי פטור, ולפיכך נוקט שגרמי אינו מחייב בעשיית המזיק<sup>116)</sup><i class=\"footnote\">אך עיין בחידושי הרמב\"ן לב\"ב (דף כב: ד\"ה זאת אומרת כו') שכ' וז\"ל חלוק גדול בין הלשון שאמרו בתלמוד בדינא דגרמי ללשון האמור בו בגרמא בנזקין דדינא דגרמי הוא הגורם בעצמו שהוא עצמו מזיק כו' אבל גרמא בנזקין הוא הגורם לאחר לעשות היזק שאינו אלא מזמין כו' עכ\"ל ומשמע קצת דגרמי הוי מעשה גמור, וצ\"ע.</i>.",
            "<b>בא\"ד.</b> איכא למידק ואי אזלי שרשין ומזקי ליה לבור מ\"ט פטור מלשלם הא שורו והוה ליה לטפויי באפייהו. לא קשיא דכיון דלאו גופיה דאילן קא מזיק אלא שרשים הוא דמזקי ושרשין ממילא קא אתי פטור אע\"ג דממונו הוא ומ\"מ יש לזה רשות לקוץ השרשים.",
            "בביאור דבריו נראה דיסוד החיוב של ממון המזיק הוא מפני שבעל המזיק לא קיים את חובת השמירה המוטלת עליו וכדאיתא במשנה הראשונה דב\"ק (דף ב.) ושמירתן עליך וכשהזיק חב המזיק לשלם תשלומי נזק. ברם חובת השמירה חלה רק במקום שיש לו חפצא של מזיק ברשותו. ואילו השרשים אינם חפצא דמזיק כל זמן שלא הגיעו לכותל הבור, כי \"נולד הוא\" ועוד \"שהם נולדים ואינם מזיקין מאותו המקום שנטע זה שם אילנו אלא אחר זמן קופצין ובאין אצל הבור ומזיקין אותו\" (כדאיתא להלן ברמב\"ן) והוי דבר שלא בא לעולם, וכיון שכן לא חלה חובת שמירה על בעל האילן לשומרם, ומשו\"ה על הניזק מוטל לשמור את עצמו מהשרשים ומנזקם.",
            "<b>בא\"ד. וליכא לדמויי לשורו שהזיק בצרורות דשאני התם דכחו דשור הוא וכנגיחה דידה דמי והתורה חייבתיה אבל הכא נולד הוא ופטור שאין שמירתן עליו ואינו כחו של אילן הנטוע.</b> עוד הקשה הרמב\"ן דמ\"מ בעל האילן יתחייב מדין צרורות, משום שנחשיב את השרשים לכחו של האילן בדומה לצרורות דשור המזיק. ותירץ שאין השרשים כחו של האילן, כי רק כחו של בעל חי נכלל בדין הצרורות, ושונה כח הצמיחה של צומח שאינו נכלל בכלל צרורות דשור המזיק מכחו.",
            "<b>בא\"ד. וליכא לדמויה לאש שהוא הולך ומזיק שכיון שלבה את האש עיקר השלהבת הוא שמזיק והולך ואוכל ומזיק אבל הנך נולד הוא ואע\"פ שמחמת האילן הוא מזיק פטור עכ\"ל.</b> שוב הקשה הרמב\"ן שיתחייב מטעם אש, כלומר שנחשיב את גוף האילן למזיק דאש והשרשים ככח אחר מעורב בו. ותירץ שבאש דעלמא הכח אחר מקרב את האש שהוא המזיק אצל הניזק, והאש שברשות בעל המזיק הוא שמזיק את הניזק. משא\"כ השרשים שהם עצמם מזיקים \"ונולד הוא\" והוי דבר שלא בעולם, ואינו כמזיק דאש הנמצא ברשות בעל המזיק, ומשו\"ה אין בעל האילן חייב לשומרם.",
            "ע\"כ קונטרס הגרמי",
            "<b>מתני'. הנותן צמר לצבע והקדיחו יורה נותן לו דמי צמרו.</b> צבע שהקדיח את היורה פושע גמור וחייב לשלם לכ\"ע מדין אדם המזיק, ולכן אין נ\"מ בין אומן להדיוט ובין בחנם לבשכר. עיין בסוגיא לעיל (דף צט:).",
            "<b>שם. צבעו כאור אם השבח יתר על היציאה נותן לו את היציאה ואם היציאה יתירה על השבח נותן לו את השבח.</b> פירוש אין כאן נזק שהרי האומן השביח את הצמר ולא הזיקו. ברם לא צבעו בצבע מעולה כפי התחייבותו אלא בשירי צבע ונמצא שהשביחו במעט ויש מניעת הריוח. אך מזיק אינו חייב לשלם עבור מניעת הריוח<sup>117)</sup><i class=\"footnote\">עיין בקונטרס הגרמי לרמב\"ן.</i> ולפיכך פטור מלשלם את דמי הצמר. מאידך מפני שעבר על התחייבות האומנות ידו על התחתונה. ועיין במש\"כ ברש\"י (ד\"ה צבעו כאור).",
            "<b>רש\"י ד\"ה צבעו כאור. ז\"ל שצבעו בשירי צבע ומזיק בכוונה הוא לפיכך ידו על התחתונה עכ\"ל.</b> ובביאור דבריו נראה דהנה יעויין במס' ב\"מ (דף עח:) שהגמרא למסקנא מסבירה את הדין דר\"מ על פי הלכה מיוחדת שכל פועל המעביר על דעת בעל הבית נקרא גזלן<sup>118)</sup><i class=\"footnote\">עיי\"ש בדיון הסוגיא ואכמ\"ל.</i>, וי\"ל שההלכה הזו קובעת שאומן ששינה מדעת בעל הבית נקרא גזלן גם בלי כוונת גזילה<sup>119)</sup><i class=\"footnote\">עיין (שם) בש\"מ בשם הרמב\"ן והריטב\"א.</i>, ובלבד שאין כוונתו להזיק, אבל כוונה להזיק מפקיעה את חלות דין גזילה<sup>120)</sup><i class=\"footnote\">עיין בשיעורים (לעיל דף נו: בתוס' ד\"ה פשיטא) בענין הגוזל ע\"מ לאבד.</i>. ובהתאם לכך בנתן לו צמר לצבוע לו אדום וצבעו שחור ששינה מדעת בעה\"ב ולא הזיק הו\"ל גזלן, ומאידך בצבעו כאור דמוכח שכוונת האומן היתה להזיק ולא להנאתו אינו גזלן וידו על התחתונה<sup>121)</sup><i class=\"footnote\">אך קשה מפרש\"י (ד\"ה נותן לו), ועיין ברש\"ש, ונראה דיש ליישב פרש\"י ע\"פ פירושי הראשונים בסוגיית ב\"מ (דף עח:), ואכמ\"ל.</i>.",
            "<b>הרמב\"ם והראב\"ד.</b> כתב הרמב\"ם (פ\"י מהל' שכירות הל\"ד) ז\"ל צבעו כעור כו' אם השבח יתר על ההוצאה נותן לו בעל הכלי את ההוצאה ואם ההוצאה יתירה על השבח נותן לו את השבח בלבד. אמר בעל הכלי איני רוצה בתקנה זו אלא יתן לי דמי הצמר כו' אין שומעין לו. וכן אם אמר האומן הא לך דמי צמרך כו' אין שומעין לו כו' עכ\"ל. והשיג הראב\"ד ז\"ל אין לזה טעם עכ\"ל. ועלינו להבין מהי כוונת ההשגה<sup>122)</sup><i class=\"footnote\">עיין במגיד משנה.</i>.",
            "ונראה שהראב\"ד השיג על מה שפסק הרמב\"ם באמר בעל הצמר שיתן לו האומן את דמי צמרו שאין שומעין לו, וסובר הראב\"ד שכן שומעין לו, ויכול בעל הצמר לתבוע את כל דמי צמרו מהאומן ולתת לאומן את הצמר. ונראה שדין הראב\"ד הוא דין מדיני שכירות האומנים דמכיון דהאומן התחייב לצבוע את הצמר בצבע מעולה וצבעו כעור ומנע ריוח מהבעלים לפיכך יש לבעל הצמר זכות לא לקבל ממנו את הצמר שצבעו כעור ולתבוע ממנו את כל דמי צמרו. אבל בסיפא של הרמב\"ם כשהאומן טוען שרוצה להחזיק בצמר ולשלם את כל דמי צמרו נראה שמודה הראב\"ד לרמב\"ם שאין לאומן זכות זאת ואין שומעין לו<sup>123)</sup><i class=\"footnote\">עיין בקצה\"ח (סי' ש\"ו ס\"ק ו').</i>."
        ],
        [
            "<b>גליון הש\"ס. ז\"ל ובאמת ק\"ל גם על הגמרא דלמאי צריך לאוקמא דגזל צבע וסמנים דחד, לוקי כדמעיקרא דגזל סמנים שרויים וצבע צמר שלו והוזל הרבה עד שהצמר עם הצבע שעליו אין עולים לדמי הצבע כשהיה בעידן הגזילה, ואי יש סמנים מהדר ליה הסמנים ואומר הרי שלך לפניך, ואי דבמאי נשקליה יאמר באמת החזק לך גם בצמרי, ואי אין שבח סמנים לא הוי השבה על הסמנים וצריך לשלם כדמעיקרא וצע\"ג עכ\"ל.</b> ונראה לתרץ שאם הצמר של הגזלן שנותנו לנגזל עם הצבע צבוע עליו לא קיים מצות השבה, ואע\"פ דאמרינן יש שבח סמנים על הצמר, דדוקא במקום שאף הצמר גזול יש קיום השבה בהשבת הצבע ביחד עם הצמר. ואילו כשהצמר אינו של הנגזל אלא של הגזלן יש לנגזל טענה שלא רוצה לקבל צמר שאינו שלו מהגזלן, וממילא לא קיים הגזלן מצות השבת הצבע הגזול<sup>124)</sup><i class=\"footnote\">הלכה דומה מצאנו במשנה לקמן (קיח א) הגוזל את חבירו וכו' בישוב לא יחזיר לו במדבר, וכמו שפירש הרמב\"ם (פ\"א מהל' גזילה ה\"ז) שאומר לו איני נוטל אלא בישוב שמא תאנס ממני כאן. וכמו\"כ כאן אף שמקבל הצבע לתוך ידו, יכול הנגזל לומר איני רוצה ליטול צבעי ע\"ג צמר שלך.</i>.",
            "<b>תוס' ד\"ה או דלמא.</b> ז\"ל דהנאה דהכא אין באה ע\"י מעשיו ולא ע\"י מעשה בהמתו ובתחב לו חבירו אע\"פ שאין זה ע\"י מעשיו מ\"מ נהנה גופו עכ\"ל. לתוס' הנהנה מחוייב לשלם מה שנהנית דוקא כשיש מעשה לקיחת הנאה או ע\"י בהמתו או ע\"י שגופו נהנה דהו\"ל כאילו עשה מעשה<sup>125)</sup><i class=\"footnote\">וכדמצינו בדין המתעסק שפטור חוץ מבחלבים ועריות שכן נהנה, כלומר דאע\"פ שמתעסק אינו מעשה בכהת\"כ ולכן פטור בשאר איסורים, מ\"מ באיסורי הנאת הגוף מתעסק נחשב כעושה מעשה וחייב.</i>. ונראה שלתוס' החיוב הוא מדיני מזיק וחיוב נזק חל רק כשיש מעשה מצד המזיק, ועיין בשיעורים לעיל (דף כ).",
            "<b>בא\"ד. א\"נ הנאה דהכא לא חשיבא הנאה שאין אלא נוי בעלמא יותר עכ\"ל.</b> ר\"ל שחיוב מה שנהנית חל דוקא במקום שניתן לדון את ההנאה כתשמיש בחפצא, ואילו להנות מנוי אינו תשמיש בחפצא אלא הנאה בעלמא<sup>126)</sup><i class=\"footnote\">והא ראייה מדין קול ומראה שאין בהם משום מעילה לפי שאין בהן ממש (פסחים דף כו.) כי אינם תשמישין בגופו דהקדש אלא הנאה בעלמא.</i>.",
            "<b>הלכות הרמב\"ם בשבח סמנין על הצמר.</b> כתב הרמב\"ם בפ\"ג מהל' גזילה (הל\"י) ז\"ל מי שהיה לו צמר וסמנין שרויין ובא אחר וצבע הצמר בסמנין שלא מדעת חבירו משלם לו דמי מה שהפסיד בצמר ואינו מחשב לו שבח סמנין שעל גבי הצמר, ואם תפש הניזק דמי מה שחסרו מן הסמנין אין מוציאין מידו עכ\"ל.",
            "הרמב\"ם פסק שחיוב הצובע ספק הוא ולפיכך פטור ואם תפש הניזק אין מוציאים מידו. ולכאורה מקור הספק הוא ספק הגמרא האם יש שבח סמנים ע\"ג צמר או לא דהוי' אבעיא דלא איפשטא, ושיטת הרמב\"ם דמחמת ספק זה הריהו פטור ואם תפס התובע אין מוציאין מידו. ויש לעיין, שהרי הגמרא מיירי בגזילת הסמנים ואח\"כ צבע בהן הצמר, ואם יש שבח סמנים ע\"ג צמר ראויים הסמנים שע\"ג הצמר להשבת גזילה שהרי הם בעין ואם לאו אינם ראויים להשבה. ואילו הרמב\"ם לא כתב שהצובע גזל את הסמנים, ומשמע דמיירי שהצובע צבע את הצמר בשביל הבעלים שלא מדעתם ולא בכוונת גזילה, וא\"כ אינו חייב מדין גזלן, והספק הוא אם חייב מדיני מזיק. ועלינו לבאר מדוע תלוי חיוב מזיק בספק אם יש שבח סמנים ע\"ג צמר או לא. ועוד עלינו לבאר את כוונת לשון הרמב\"ם וז\"ל משלם לו דמי מה שהפסיד בצמר ואינו מחשב לו שבח סמנין שע\"ג הצמר עכ\"ל דלכאורה מחוסר ביאור דהו\"ל למימר שאינו מחשב את דמי מה שחסרו מן הסמנין, ועיין בראב\"ד ובה\"ה ששינו את גירסת הרמב\"ם, וצ\"ע.",
            "א) ויתכן שהרמב\"ם מיירי בצמר שהיה כבר צבוע ולבעלים היו סמנין שרויין אחרים ובא א' וצבע את הצמר בצבע הסמנין השרויין שלא מדעת הבעלים, ובכך קלקל את הצבע הראשון ואף קלקל את גוף הצמר. ומש\"כ \"ומשלם לו דמי מה שהפסיד בצמר\" ר\"ל דמשלם לו בעבור הקלקול שבגוף הצמר עצמו ככל מזיק דעלמא. ומש\"כ \"ואינו מחשב לו שבח סמנין שע\"ג הצמר\" ר\"ל שאינו משלם בעד הקלקול לצבע הראשון שהיה על הצמר, אלא סובר שפטורו מוטל בספק, ואם תפס הניזק אין מוציאין מידו.",
            "ובביאור ספק הרמב\"ם נ\"ל עפי\"מ שהעלינו כמה פעמים בשיעורים<sup>127)</sup><i class=\"footnote\">עיין בשיעורים לעיל (דף צח.) במי שזרק מטבע חבירו לים ובשיעורים לקונטרס הגרמי ובמקומות אחרים.</i> בשם הגר\"ח זצ\"ל שאין חיוב מזיק חל משום שהפסיד ממון מבעליו אלא משום שעשה מעשה היזק של השחתת חפצא. וא\"כ דין הנזק שעשה הצובע בשינוי צבע הצמר הראשון תלוי, שאם אמרינן יש שבח סמנים ע\"ג צמר וחזותא מילתא היא, הצבע הראשון מהווה חפצא בפני עצמו, ומשו\"ה בשינוי הצבע השחית את החפצא דשבח סמנין שהיה על גבי הצמר בראשונה והוי מזיק וחייב. משא\"כ אם אין שבח סמנין ע\"ג הצמר אזי אין הצבע הראשון נחשב לחפצא בפני עצמו, ולפיכך אין איבוד הצבע הראשון מעשה מזיק של השחתת חפצא, ואע\"פ שהבעלים הפסידו ממון פטור מלשלם.",
            "אלא דעדיין צ\"ע דאפילו אם ננקוט דאין שבח סמנים ע\"ג צמר ואין לחייבו עבור איבוד החזותא, מ\"מ עכ\"פ שינה את צורת הצמר, וא\"כ נחייבו עבור השחתת עצם צורת הצמר דהיזק ניכר הוא בצמר<sup>128)</sup><i class=\"footnote\">והרי איתא בגמ' (דף צג:) שמי שגזל צמר וצבעו קנאו בשינוי מעשה, וכן פסק הרמב\"ם (פ\"ב מהל' גזילה הלי\"ב), ופשיטא דחשוב שינוי צבע להיזק ניכר בצמר, ועיין בתוס' (דף נו:) ד\"ה פשיטא.</i>.",
            "ויתכן דהרמב\"ם מיירי במקום שדעת הבעלים עצמם היתה לשנות את הצבע הראשון ולצבוע את הצמר עם הסמנים השרויין. וזה מדוייק במה שכתב הרמב\"ם \"וצבע הצמר שלא מדעת הבעלים\", דלכאורה פשיטא הוא ולמה כתבו הרמב\"ם<sup>129)</sup><i class=\"footnote\">כי אם צבע מדעת הבעלים פשיטא דפטור, ואין לדמותו לקרע כסותי דחייב, דשם עשה מעשה השחתה ונזק והבעלים לא מחלו, משא\"כ אם ביקשוהו לצבוע להם את הצמר שאין בזה מעשה השחתה ומזיק כלל וכשצובע מדעת הבעלים הריהו כפועל ואומן דעלמא (רבינו זצ\"ל).</i>, אלא דר\"ל שאף הבעלים רצו לשנות את הצבע הראשון, ואף הצובע עשה מה שהבעלים רצו לעשות אלא שצבע שלא מדעתם, ולכן אין זה מעשה השחתה ומזיק בצמר, שהרי שינוי הצבע היה אף כוונת הבעלים דמעיקרא<sup>130)</sup><i class=\"footnote\">וכזה מובא במאירי בשמ\"ק לסוגיין. ויתכן שאף אם זה לא היתה כוונת הבעלים במפורש מ\"מ מאחר שרגילים לעשות כן אינו מעשה השחתה ומזיק (רבינו זצ\"ל).</i>. אלא דאם אמרינן יש שבח סמנים ע\"ג הצמר וחזותא מילתא היא יש מעשה השחתה ונזק בשבח הסמנין עצמו וחייב<sup>131)</sup><i class=\"footnote\">דכוונת הבעלים לצבוע את הצמר בסמנין השרויין מפקיעה דין מזיק רק מהצמר העומד לצביעה אבל לא מהחזותא הראשונה אם חזותא מילתא היא ויש שבח סמנין ע\"ג צמר, ודו\"ק.</i>. מאידך אם אמרינן אין שבח סמנין ע\"ג צמר, ואין הצבע חפצא בפני עצמו, הצובע אינו חייב על שינוי הצבע כי לא שינה והשחית חפצא. ומשום כך פסק הרמב\"ם שחיוב הצובע מוטל בספק. ולפי\"ז מדוייק למה נקט הרמב\"ם שהסמנין היו שרויין, דלכאורה קשה דמאחר שאינו גזלן הקונה בשינוי<sup>132)</sup><i class=\"footnote\">שלא כהציור כדבסוגיין.</i> מהי הנ\"מ אם הסמנין שרויין או לא, אלא דהרמב\"ם ר\"ל שהיה הצמר עומד לצביעה עם הסמנין האלה. ולפי\"ז נראה שבשרף את הצמר הצבוע לכ\"ע חייב לשלם כל דמיו, ואף השווי דהחזותא, דמכיון שעשה מעשה השחתה ממש בצמר פשיטא דחייב לשלם הנזק של הצמר הצבוע.",
            "מהלך זה מיישב יפה את לשון הרמב\"ם ובפרט מש\"כ \"ואינו מחשב לו שבח סמנין שע\"ג הצמר\" דר\"ל שאינו משלם בשביל הצבע הראשון שהיה על הצמר. אלא דצ\"ע ששינה מציור הגמרא שדנה בחיוב לשלם עבור איבוד הסמנין השרויין דהיינו הצבע השני ולא דנה כלל אודות חיוב הנזק באיבוד הצבע הראשון.",
            "ב) ולכן נראה שיש לבאר את הרמב\"ם אחרת די\"ל דמיירי שע\"י צביעת הצמר הפסידו הבעלים ממון בין בשיווי הצמר שנשתנה לגריעותא ובין בשיווי של הסמנין השרויין שבהם צבע לצמר. ולכן בנוגע לנזק הצמר, חייב לשלם שהרי כמזיק דעלמא הוא דשינה את עצם צורת הצמר והוי מעשה נזק גמור וחייב. מאידך דין הנזק לסמנין הוי ספק כי אם אין שבח סמנין ע\"ג הצמר אז השחית את גוף הסמנין וחייב לשלם. ומאידך אם יש שבח סמנין ע\"ג הצמר לא השחית את גוף הסמנין שהרי הם נמצאים ע\"ג הצמר אלא שהפחית את שוויותם והבעלים הפסידו ממון, ומשו\"ה פטור מלשלם כי לא היה נזק בגוף ובחפצא של הסמנין. ועקב כך פסק הרמב\"ם שמשלם בעד הנזק לצמר ובנוגע לנזק הסמנין פסק דהוי ספק.",
            "ויש לדקדק שאף אם אמרינן יש שבח סמנים ע\"ג צמר, והחזותא הוי כדבר בעין, מ\"מ חסרה לסמנים את הצורה שהיתה להם לפני כן, דמעיקרא היו סמנים בפני עצמם והשתא מחוברים ומובלעים הם בצמר וא\"כ צ\"ע למה אין כאן שינוי בחפצא וחיוב נזק. אלא נראה דהא דהצביעה אינו חשובה מעשה מזיק הוא משום שזוהי תכלית הסמנים שעומדים לצבוע את הצמר. ועי' בשמ\"ק בשם המאירי וז\"ל והיה לו מצד אחר סמנין שרוים ביורה מוכנים לצבוע שם עכ\"ל, ונראה שזוהי ג\"כ כוונת הרמב\"ם<sup>133)</sup><i class=\"footnote\">עיין בלשון המאירי שמצטט את לשון הרמב\"ם כמעט מלה במלה ובפשטות התכוון לשיטתו.</i> בנקטו דוקא סמנין שרויים. ולכן כתב שצבע שלא מדעת הבעלים להורות שהיו הסמנין עומדים לצבוע את הצמר אלא שבא הצובע וצבע בם שלא מדעת הבעלים.",
            "ומאחר שדעת הבעלים דמעיקרא היתה לצבוע בהם והסמנים עומדים לכך, אין הצביעה מעשה השחתה והיזק. אלא שדין זה תלוי בספק, שאם יש שבח סמנים ע\"ג הצמר נמצא שעצם החפצא של הסמנים קיים ושפיר אמרינן שאין הצביעה מעשה השחתה ומזיק ופטור. מאידך אם אין שבח סמנים ע\"ג הצמר, נמצא שעצם החפצא של הסמנים הושחת, והצביעה הוי' מעשה השחתה ומזיק בחפצא של הסמנים וחייב לשלם אע\"פ שהסמנים היו עומדים לכך. ולפיכך כתב הרמב\"ם \"ואינו מחשב שבח סמנין שע\"ג הצמר\" ולא נקט בפשטות שאינו מחשב את ההפסד בשוויות הסמנים, שהרי בא לפרש את טעם הפטור והוא מפני שהצביעה הוי תכלית הסמנים שהיו עומדים לצבוע את הצמר ולכן אין לחשבו כהיזק דליכא מעשה מזיק והשחתה בחפצא של הסמנים.",
            "ונראה שמקור לפסק הרמב\"ם בנוגע לחיוב מזיק נמצא בסוגיין, ואע\"פ דמשתעי בגזילה. דהנה איתא בגמרא שאם גזל צמר וסמנין דחד וצבעיה לההוא צמר בהנך סמנין, וקא מהדר ליה נהליה לצמר, אם יש שבח סמנין ע\"ג הצמר קיים מצות השבת הצמר והצבע הגזולים ואע\"פ דזל ציבעה. ולכאורה צ\"ע, דנהי דפטור מדיני גזילה למה לא יתחייב מדיני מזיק, שהרי הצביעה הוזילה את שוויות הצבע, אלא מכאן שאם החפצא דצבע קיים ע\"ג הצמר פטור מלשלם נזקו ואע\"פ שהבעלים הפסידו ממון דמכיון שלא השחית את גוף החפצא אין כאן מעשה מזיק וכנ\"ל<sup>134)</sup><i class=\"footnote\">ועיין בתוס' ד\"ה דצבע בהו קופא שחילקו בין צבע הקוף הנחשב להיזק ניכר לצבע הצמר בגריעות וכיעור הנחשב להיזק שאינו ניכר. וחילוקם מובן לפי דברי רבינו זצ\"ל דבצובע צמר דעומד לכך ודרכו בכך אין כאן מעשה מזיק דהשחתת החפצא והוי היזק שאינו ניכר, משא\"כ בצבע קוף שאין דרכו בכך הוי השחתת הצבע וחשיב היזק ניכר ודו\"ק. ועיין בראשונים אחרים שדנו למה אין כאן חיוב גרמי ומזיק ואכמ\"ל.</i>.",
            "<b>גמ'. רבינא אמר.</b> בשיטה מקובצת מביא מחלוקת בין הרמ\"ה לבין המאירי. הרמ\"ה כתב ז\"ל ואי דלא שבח מחמת צבעא לא קא מיבעיא לן דודאי ליכא גבי בעל צמר ולא מידי, כי תיבעי לך היכא דקא שבח עמרא מחמת צבעא, מאי מי אמרי' יש שבח סממנים על גבי צמר ומצי אמר ליה בעל סממנים לבעל הצמר הב לי סמנאי דגבך נינהו ואת קא מתהנית בגווייהו או\"ד אין שבח סממנים על גבי צמר וכמאן דליתנהו לסממנים ברשותא דבעל הצמר דמי ולא משלם עכ\"ל. הרמ\"ה סובר שכל הדיון בסוגיא הוא רק כשהצמר השביח בשוויו דאי לא השביח לכ\"ע פטור. המאירי פליג עליו וכתב ז\"ל ואע\"פ שהוזל הצבע עד שלא נתעלה הצמר בדמים בשבילו מ\"מ חזותא מילתא היא והרי מושבח ועומד מצד המראה והרי הם כאילו הם אצלך בעין כו' עכ\"ל. המאירי סובר שאם יש שבח סמנין על גבי הצמר חייב ואע\"פ שהצמר לא השביח בדמים.",
            "בביאור מחלוקתם נראה שהמאירי סובר דלמ\"ד יש שבח סמנים כו' יש לבעל הסמנין תביעה על גוף הסמנים כיון שהם בעין וב\"ד נזקקים לדבר שבעין ואע\"פ שאינו שוה ממון. מאידך הרמ\"ה סובר שב\"ד נזקקין רק לתביעת ממון ולא לתביעת בעין. ונ\"מ לראובן התובע כלי משמעון ושמעון מודה שחייב לו את דמי הכלי אלא מכחיש את תביעת הכלי עצמו דלמאירי ב\"ד נזקקים לתביעת הכלי שבעין, ואילו לרמ\"ה לא נזקקים.",
            "<b>גמ'. הנאה הנראה לעיניים אסרה תורה דתניא ערלים לא יאכל אין לי אלא איסור אכילה מנין שלא יהנה ממנו ולא יצבע בו ולא ידליק בו את הנר ת\"ל וערלתם ערלתו את פריו ערלים לא יאכל לרבות את כולם.</b> לכאורה יש לפרש את דברי הגמרא שהתורה חידשה שבערלה חזותא מילתא היא וצבע נחשב כמו בעין, ומשו\"ה אסור ליהנות מבגד הצבוע בערלה כי הגדרת דבר שבעין בערלה שונה מהגדרת דבר שבעין בכהת\"כ. אך לכאורה פירוש זה מחוסר ביאור.",
            "והנה אם מכר פירות ערלה וקידש אשה בדמיהן מקודשת, ואע\"פ שהמקדש עבר על איסור דרבנן ליהנות מחליפי ערלה. ופירש\"י (ע\"ז דף נד: ד\"ה למעוטי ערלה), וז\"ל דלא מיתפסי באיסורא וממונא הוא אע\"ג דאיהו אסור לאתהנויי מינייהו מיהו ההיא הנאה מטיא ליה ע\"י ערלה אבל איהי לא מערלה קא מטיא לה ודוקא קידושי אשה אבל איתהנויי מינייהו מדרבנן אסור עכ\"ל. וביאור דבריו שאע\"פ שחליפי ערלה אסורין מדרבנן עכ\"ז האשה מקודשת, כי לא גזרו רבנן שהחליפין עצמן אסורין באיסור חפצא אלא גזרו איסור על הגברא לא ליהנות מהחליפין והנאת הגברא מהחליפין אסורה כי הנאתו באה לו בגרמא מהערלה. וכיון שהחפצא של החליפין אינו חפצא של איסה\"נ, בדיעבד האשה מקודשת שהרי קיבלה כסף קידושין שיש בו דין ממון ואע\"פ שהמקדש עבר באיסור גברא<sup>135)</sup><i class=\"footnote\">עיין במל\"מ (פ\"ה מהל' אישות הל\"א).</i>.",
            "וע\"ע בדברי רש\"י לפנינו (ד\"ה הנראה לעיניים) שכתב וז\"ל מראה בעלמא אע\"פ שאין בו ממש כגון נר וצבע עכ\"ל. ומשמע דכוונת רש\"י דגזיה\"כ בערלה מחדשת שאע\"פ שאין הצבע דבר שבעין ואינו חפצא של איסה\"נ מ\"מ אסור ליהנות ממנו כי ע\"י ההנאה מהצבע נהנה בעקיפין מהערלה שגרמה את הנאת הצבע ודומה האיסור דאורייתא דצבע ערלה לאיסור חליפי ערלה מדרבנן.",
            "אך פירוש זה קשה שהרי בגמרא איתא שבגד שצבעו בקליפי ערלה ידלק, דהיינו שחייבים לבערו בשריפה ממצות ביעור אסה\"נ. ובשלמא אם גופו של הבגד הוי חפצא של איסה\"נ שפיר חייבים לבערו מן העולם מדין הנשרפין, אך לפי מה שביארנו שאינו חפצא של איסה\"נ קשה למה ידלק, הרי יכול לקוברו כדי שלא יהנה ממנו ולא יכשל בו, וצ\"ע.",
            "<b>תוס' ד\"ה ולא.</b> ז\"ל אצטריך לרבויי צביעה והדלקה כו' והדלקה משום שכלה האיסור בשעת הדלקה וא\"ת והא בפרק כל שעה שרינן עצים להדלקה כו' וי\"ל דשמן הוי בעין בשעה שהוא דולק אבל עצים נעשים גחלת והשלהבת אין באה אלא מן הגחלת עכ\"ל. לכאורה תירוץ התוס' תמוה כי אם נהנה מגופו של השמן בשעת ההדלקה ל\"ל קרא לאוסרו.",
            "ויעויין במס' תמורה (דף לד.) דנקברים אפרן אסור ונשרפין אפרן מותר, וכתבו שם התוס' (דף לג: ד\"ה הנשרפין אפרן מותר ונקברים אפרן אסור) וז\"ל צ\"ע טעמא מאי ואומר מורי הרמ\"ר דנשרפין כיון שצוה הכתוב לשורפן אחר שעשה כאילו נעשית מצותו ואין לך דבר שנעשית מצותו ומועלין בו ה\"נ כיון שנעשית מצותו הלך אסוריה כו' עכ\"ל. והנה תוס' ביארו שבנשרפין יש מצות שריפה מדאורייתא ועקב כך האפר הותר בהנאה, ואילו בנקברים אין קיום מצוה מדאורייתא ונקברים מתקנתא דרבנן כדי שאנשים לא יכשלו באיסור הנאתם ולכן אפרן אסור. ונראה שניתן לבאר את כוונת התוס' בהיתר הנשרפים בשני אופנים:",
            "א) י\"ל שמאחר שהתורה צוותה לשרפן ולעשותן אפר, השריפה מהווה חלות ביעור החפצא דאיסה\"נ ומאחר שהחפצא דאיסה\"נ מבוער משו\"ה איסורו פקע. אלא שכ\"ז בנוגע לנשרפין שבהן חידשה התורה שהאפר אינו אותו החפצא דאיסה\"נ דמעיקרא דמבוער הוא. אבל בנקברין, שאין בהם מצות ביעור מן התורה, ע\"פ דין עפרן הוי אותו החפצא של איסה\"נ דמעיקרא שאסור.",
            "ב) א\"נ י\"ל דקיום מצות השריפה מהווה מתיר של איסור ההנאה, וכמו בקדשים שאין לך דבר שנעשה מצוותו ומועלין בו, וכדמצינו בזריקת דם של קרבן המתרת את הבשר ואע\"פ שלא השתנה, ה\"ה בנשרפין שקיום המצוה לשרפן מתרת את החפצא בהנאה, אך אין זה מדין חלות ביעור והשחתת החפצא.",
            "והנה תוס' דידן כתבו שגזיה\"כ דוערלתם ערלתו את פריו מחדשת שאסור ליהנות משמן ערלה בשעת שריפה מפני שהשמן הוי בעין בשעה שהוא דולק. והקשינו דל\"ל גזיה\"כ הלא לכאורה פשיטא שאסור ליהנות מהשמן. ונראה שהתוס' נוקטים כפירוש השני דעצם קיום מצות השריפה מתרת את החפצא בהנאה בלי חלות ביעור, ועל כן סד\"א שאף בשעת מעשה מצות השריפה הותר השמן בהנאה, קמ\"ל שההיתר אינו חל בשעת מעשה מצות השריפה אלא רק לאחר שנעשית ונתקיימה המצוה, ולפיכך השמן אסור ורק הגחלים הותרו.",
            "והנה התוס' בתמורה הנ\"ל כתבו שנשרפין אפרן מותר משום שנעשית מצותן. ואילו בנקברין שאין בהן מצוה דאורייתא אפרן אסור. והקשו האחרונים<sup>136)</sup><i class=\"footnote\">עיין במנ\"ח מצוה קמ\"ו.</i> על הרמב\"ם<sup>137)</sup><i class=\"footnote\">עי' רמב\"ם (פי\"א מהל' טומאת צרעת הל\"א) וגם (פ\"י מהל' רוצח הל\"ו) ובגמ' זבחים (דף מו.).</i> הפוסק שצפור המצורע השחוטה ועגלה ערופה מצותן מן התורה לקוברן למה אסור ליהנות מהן משנעשית מצותן. ועוד הקשו מחמץ בפסח שמצותו מדאורייתא לבערו בכל דבר, ואעפ\"כ אפרו אסור בהנאה.",
            "וביאר מרן הגר\"ח זצ\"ל<sup>138)</sup><i class=\"footnote\">עיין בספרו על הרמב\"ם (פ\"א מהל' חמץ הל\"ג).</i> שרק בנשרפין אמרינן שאפרן מותר כי מצות הביעור מתקיימת בחפצא שיהא מבוער מן העולם, ומשו\"ה משנעשית מצותן הותרו בהנאה. אבל בחמץ בפסח מצות הביעור חלה על הגברא שאסור שיהיה לו חמץ ברשותו והמצוה היא קיום גברא ולא קיום בחפצא דהחמץ, ולפיכך לא אמרי' שמשנעשית מצותו הותר בהנאה. ונראה דה\"ה במצוות קבורת צפור המצורע השחוטה ועגלה ערופה דאין מצות הביעור מתקיימת בחפצא אלא הגברא הוא שמחויב לקיים את מצות הקבורה, ומשו\"ה עפרן אסור<sup>139)</sup><i class=\"footnote\">לפי\"ז יל\"ע על מי מוטלת מצוות הגברא, ולכאורה בעגלה ערופה המצוה מוטלת על הבי\"ד ובצפור מצורע המצוה מוטלת על הכהן השוחט, וצ\"ע.</i>.",
            "ברם צ\"ע, דכל זה ניחא אליבא דהביאור השני הנ\"ל שקיום המצוה מתרת, ולכן רק קיום מצות ביעור שבחפצא מתרת ולא קיום מצות גברא. מאידך אליבא דהביאור הראשון שהמצוה דאורייתא קובעת שהאפר איננו בכלל החפצא של איסור לכאורה אין נ\"מ בין מצות גברא למצות חפצא ובכל אופן צ\"ל מותר משהשתנה החפצא של איסור לעפר או אפר.",
            "וי\"ל דמ\"מ קיימת נ\"מ בין מצוות הנשרפין המהוות מצוות ביעור בחפצא לבין מצוות הנקברין המהוות מצוות ביעור דהגברא, כי בנשרפין עיקר קיום המצוה היא להשחית ולבער את החפצא מן העולם ולעשותו אפר דהיינו לשנות את גוף החפצא דאיסור לחפצא אחר דאפר, ולכך חל שם אפר שאינו בכלל החפצא של איסור. משא\"כ בנקברין כגון צפור מצורע ועגלה ערופה, שהמצוה חלה על הגברא לקוברן, אך לא להשחיתן ולבערן ולעשותן עפר ואפר, ואע\"פ שבמשך הזמן מתקלקלין באדמה ונעשין ממילא עפר מ\"מ אין השינוי הזה ממצותן, ואין בעפרן חלות השם עפר ואפר דמצות ביעור החפצא ולפיכך עפרן אסור כמו החפצא של איסור ההנאה עצמו.",
            "<b>בא\"ד. וא\"ת ומ\"ש דהכא מצריכין קרא להדלקה וגבי תרומה טמאה מצריכין קרא להתיר וכדדרשינן שלך תהא להסיקה תחת תבשילך עכ\"ל.</b> ואפשר לתרץ דשאני תרומה שאינה אסורה בהנאה אלא שניתן לקיום מצוותה ויסוד האיסור הוא שלא ליהנות ממנה שלא כמצותה ולבטל את הניתן למצותה - תרומה טהורה ניתנת לאכילת כהנים והטמאה ניתנת לכהנים שיהנו ממנה בשעת שריפתה. וכן משמע מהרמב\"ם (פ\"ב מהל' תרומות הלי\"ד) וז\"ל התרומה לכהן בין טמאה ובין טהורה כו' שנאמר ואני נתתי לך את משמרת תרומתי, אחת טמאה ואחת טהורה, הטהורה נאכלת לכהנים והטמאה יהנו בשריפתה. אם היה שמן מדליקין אותו ואם היה דגן וכיוצא בו מסיקין בו את התנור עכ\"ל. ולפי\"ז י\"ל דצריכים גזיה\"כ בתרומה טמאה לחדש שמצותה שיהנו הכהנים בשריפתה ואסור לשורפה בלי הנאת הכהנים, כי כך היא מצותה שיהנו ממנה, ואינו היתר הנאה בעלמא כבשאר הנשרפין<sup>140)</sup><i class=\"footnote\">עיין באיגרות הגרי\"ד (פי\"א מהל' תרומות הלי\"ח) ששם כ' רבינו דלר\"ת ה\"ניתן למצותה\" של תרומה טמאה הוא הנאת הכהן ואילו לרמב\"ם הוא רק השריפה בלבד וההנאה אינה אלא היתר בעלמא שלא כדמבואר בשיעורים כאן.</i>.",
            "<b>בא\"ד. ור\"ת מפרש דאיצטריך קרא הכא לאסור צביעה והדלקה שלא כדרך הנאתו כגון צביעה דתאנים ורימונים ודברים דלאו אורחייהו והדלקה איצטריך לשמן שאין עומד להדלקה כלל וההיא דפרק כל שעה דהוה שייף לברתיה בגוהרקי דערלה וקאמר מידי דרך הנאה קעבידנא התם לא הוה דרך הנאה כלל עכ\"ל.</b> יעויין במס' פסחים (דף כד:) א\"ר אבהו א\"ר יוחנן כל איסורין שבתורה אין לוקין עליהן אלא דרך הנאתן כו' אמר אביי הכל מודים בכלאי הכרם שלוקין עליהן אפילו שלא כדרך הנאתן מ\"ט משום דלא כתיב בהו אכילה כו' אטו בבשר בחלב אכילה כתיב בהו כו' עכ\"ל. היוצא מהגמרא שם דכל אסה\"נ שבתורה דכתיב בהו לשון אכילה מותר ליהנות מהם שלא כדרך הנאתן. ואילו כלאי הכרם ובשר בחלב דלא כתיב בהו לשון אכילה אסור ליהנות מהן אפילו שלא כדרך הנאתן. ויוצא שיש שני דיני איסורי הנאה:",
            "א) דין איסור הנאה הנאסר מדין איסור אכילה. איסור הנאה זה אסור רק בדרך הנאתו ושלא כדרך הנאתו מותר.",
            "ב) איסור הנאה הנאסר בפני עצמו ולא כאיסור אכילה. איסה\"נ זה אסור אף שלא כדרך הנאתו.",
            "הר\"ת חידש שערלה אסורה אפילו שלא כדרך הנאתו, וזוהי כוונת גזיה\"כ \"וערלתם ערלתו את פריו ערלים לרבות את כולם\". ולפי הנ\"ל י\"ל שהר\"ת סובר שחלות איסור ההנאה דערלה הוי' חלות איסה\"נ בפני עצמו ולא חלות איסור אכילה. ודומה ערלה לכלאי הכרם ולבב\"ח האסורים גם שלא כדרך הנאתם. ברם לפי\"ז קשה מדוע לא הזכירה הסוגיא (שם) שערלה אסורה בהנאה שלא כדרך הנאתה כמו כלאי הכרם ובשר בחלב. ועוד צ\"ע מהי כוונת סוף דברי הר\"ת שמותר לשייף בגוהרקי דערלה משום דלא הוה דרך הנאה כלל.",
            "וי\"ל ביאור אחר, דר\"ת סובר שגזיה\"כ דערלה מחדשת איסור מיוחד שחל רק בערלה, דהיינו איסור שחל בחפצא דערלה דניתן רק למצות שריפה ולא להנאה. ובזה שונה ערלה מכלאי הכרם ומבב\"ח דעיקר חלות איסורם הוי חלות איסור גברא. ומשו\"ה ערלה אסורה אף שלא כדרך הנאתה כי דוקא באיסורי הנאת הגברא יש נ\"מ בין הנאה כדרך הנאתה לבין הנאה שלא כדרך הנאתה, משא\"כ בערלה שחל בה איסור בעצם החפצא שאינו ניתן להנאה כלל. ובכך מבואר למה לא כללה הגמרא בפסחים את ערלה בהדי כלאי הכרם ובב\"ח הנאסרים שלא כדרך הנאתם, כי הם אסורים באיסור הנאה שחל על הגברא, ואילו ערלה הוי איסור חפצא בפני עצמו. ובדרך זו אף מבואר סוף דברי הר\"ת שמותר ליהנות מגוהרקי ערלה דהיינו מבוסר לרפואה משום שאינו כדרך הנאתו, שהרי החפצא דבוסר אינו ראוי להנאה כדרכה דא\"א ליהנות ממנו כדרך הנאה כלל. ולא דמי לפירות ערלה דעלמא שהגיעו לעונת המעשרות וראויים להנאה כדרכה, שחל עליהם איסור בחפצא לא ליהנות אף שלא כדרך הנאתו. ואילו בערלת בוסר, עצם הפרי אינו בר הנאה כדרכו, ולכן לא הגיע החפצא לשיעור שיאסר באיסור ההנאה, ולפיכך מותר ליהנות ממנו שלא כדרך הנאתו.",
            "ויתכן שקיימת נ\"מ להלכה, דהרי איתא בגמרא שבכלאי הכרם לוקין אפילו כשנהנה שלא כדרך הנאתו. והוא משום שהאיסור דכלאים מהווה איסה\"נ גמור שלוקין עליו. ברם האיסור להנות מערלה שלא כדרך הנאתה אליבא דר\"ת מהווה איסור חפצא בפני עצמו ששונה מכל שאר איסה\"נ שבתורה. והרי בפרשת ערלה נמי כתיב איסור ד\"לא יאכל\" האוסר את ערלה באיסה\"נ דעלמא שחל על הגברא ושאוסר אותו בהנאת ערלה כדרך הנאתה כמו שאר איסה\"נ שבתורה הכתובים בלשון אכילה. ובנוסף לכך ע\"פ גזיה\"כ ד\"וערלתם\" חל בערלה אף איסור חפצא הקובע שהחפצא דערלה אינו ניתן להנאה כלל ואסור גם בשלא כדרך הנאתו. אך יתכן שאין איסור החפצא עיקר חלות האיסור דערלה ושאינו אלא איסור עשה ואיסור טפל שאין לוקין עליו. ואם כן יבואר עוד יותר מדוע הסוגיא בפסחים לא כללה ערלה בהדי כלאי הכרם ובב\"ח כי כשנהנה מערלה שלא כדרך הנאתה אינו לוקה, ואילו בכלאי הכרם ובב\"ח לוקה אף כשנהנה שלא כדרך הנאתם<sup>141)</sup><i class=\"footnote\">עיין בסוף דבריהם של התוס' שכתבו שלא כבשיעורים ואמרו שבכל מקום שחל איסור העשה דוערלתם חל נמי הלאו דלא יאכל ולוקין עליו. ברם התוס' דחו את עצם שיטת הר\"ת, ואולי אף שיטתם במלקות היא שלא כר\"ת, וצ\"ע.</i>.",
            "ב) הזכרנו שהסוגיא בפסחים חילקה בין איסה\"נ הנאסרים בתורת אכילה לבין כלאי הכרם ובב\"ח האסורים באיסור הנאה דעלמא, ונ\"מ לשלא כדרך הנאתם.",
            "אף הרמב\"ם בפיהמ\"ש למס' כריתות (פ\"ג) מחלק בכדומה וז\"ל ויש במה שנשאנו ונתננו עכשיו נקודה נפלאה אנו מייעדין עליה לפי שהיא מפתח לענינים אחרים ומוסיף על מה שיש בה מדקדוק העיון, וזה שידוע הוא שבשר בחלב אסור בהנאה והחלב כו' מותר בהנאה לכשיבשל החלב עם החלב למה אינו חל איסור בב\"ח על איסור חלב כו' והתשובה על זה שבשר בחלב נאסר בהנאה מפני שאסרו הכתוב לאכילה כמו שהקדמנו שכל איסור האכילה אסור בהנאה עד שיפרט לך הכתוב ואין שם כתוב שאוסר אכילתו וכתב איסור הנאתו רק שני העניינים יחד הם איסור בשר בחלב ולפיכך כשאנו אומרים אין איסור חל על איסור לא יחול איסור בב\"ח על איסור נבילה ולא היה אסור בהנאה אבל הוא מותר בהנאה והאוכל ממנו לוקה משום נבילה ואין שם איסור בשר בחלב כל עיקר לפי שלא חל ולא תהיה הקושיא במקומה עומדת ויהיה כמו חלב קדשים בשוה אלא אם אמרנו עליו שהוא אסור בהנאה כמו שאנו אומרים בקדשים וכו' עכ\"ל. הרמב\"ם חידש בנקודה הנפלאה הידועה דאיסור ההנאה דבב\"ח תלוי באיסור האכילה שבו, ורק במקום שחל איסור האכילה חל נמי איסה\"נ, ומאחר דבנבילה לא חל איסור האכילה אף איסור ההנאה לא חל<sup>142)</sup><i class=\"footnote\">צ\"ע אם לרמב\"ם עיקר האיסור דבב\"ח הוא אכילה והנאה נאסרת בגרירת איסור האכילה למה פסק הרמב\"ם שהנאת בב\"ח אסורה שלא כדרך הנאתן (פי\"ד ממאכ\"א הל\"י) דמשמע שהנאה מהווה איסור בפני עצמו ואינו תלוי באיסור האכילה, וצ\"ע. עיין במל\"מ (פ\"ה מהל' יסודי התורה הל\"ח) ובמנ\"ח מצוה ג'.</i>.",
            "ואף בנוגע להלכה אחרת הבדיל הרמב\"ם בין איסה\"נ הנאסר בתורת אכילה לבין איסה\"נ דעלמא, דכתב הרמב\"ם (פ\"ח מהל' מאכ\"א הלט\"ו - ט\"ז) וז\"ל כל מקום שנאמר בתורה לא תאכל לא תאכלו לא יאכלו לא יאכל אחד איסור אכילה ואחד איסור הנאה במשמע כו' כל מאכל שהוא אסור בהנאה אם נהנה ולא אכל כו' אינו לוקה כו' עכ\"ל. באסה\"נ הנאסר בתורת אכילה סובר הרמב\"ם דעיקר האיסור הוא אכילה, ורק עליו לבדו לוקין, ואילו איסור ההנאה מהווה איסור טפל לאכילה, ואין לוקין עליו. וכל זה הוא כשהנאה נאסרה בלשון אכילה, אבל באיסה\"נ שאסור בחלות איסור בפני עצמו, ולא מדין איסור אכילה, לוקין עליו.",
            "<b>בא\"ד. א\"נ י\"ל דפרי דערלה דוקא גמר פרי מפרי דביכורים ולהכי אימעוט משקה דידהו אבל שומר לפרי דאיתרבו מאת פריו את הטפל לפריו לא אמעיט משקה דידהו וליכא למעוטי מפרי דביכורים דביכורים ליתנהו בשומר לפרי כלל ואע\"ג דהוי השתא טפל חמור מן העיקר יש ליתן טעם שלא יקשה מזה על שמעתא דריש איזהו מקומן עכ\"ל.</b> הנה יש לחקור באיסור שומר לפרי ערלה: האם השומר נאסר באותו חלות שם איסור שחל על הפרי עצמו או בחלות שם איסור בפני עצמו. ואם ננקוט שאיסור השומר הוא איסור בפני עצמו, ניתן לחלק בינו לבין הפרי בנוגע לדין משקה. דהמשקה היוצא מפרי אין לו שם פרי חוץ משמן ויין היוצאים מזיתים וענבים. ומשו\"ה משקה היוצא מפרי ערלה מותר, דאיסור פרי ערלה חל רק על שם פרי. אבל שומר לפרי לא נאסר בחלות איסור פרי, אלא בחלות שם איסור בפני עצמו, ומשו\"ה אפ\"ל דאף משקה היוצא ממנו אסור, ואע\"פ שאינו פרי מ\"מ אין האיסור דשומר תלוי בחלות שם פרי."
        ],
        [
            "<b>תוס' ד\"ה רבא כו'.</b> ז\"ל תימה דהא רבא שני לעיל שאני ערלה דכתיב כו' עכ\"ל. ונראה לתרץ את קושית התוס' בדרך פלפול דיש לומר שיש שתי שאילות בסוגית יש שבח סמנים ע\"ג צמר: א) האם חזותא מילתא היא ונחשב צבע לדבר בעין; ב) האם הנאה ממראה ונוי צבע נחשב להנאה האסורה והמחייבת כהנאת תשמיש דעלמא (עיין בסוף דברי התוס' ד\"ה או). ולפי\"ז י\"ל דתחילת הסוגיא דנה בחיוב השבת גזילה והיא השאלה הראשונה, האם חזותא מילתא היא והוי דבר שבעין הראוי לקיום השבה או לא. אך באוקימתא דרבינא, דמיירי בצמר דחד וסמנין דחד וקאתי קוף וצבעיה, י\"ל דהסוגיא עזבה את השאלה הראשונה והתחילה לדון בשאלה השניה, האם הנאת מראה ונוי מחייבת לשלם כהנאת תשמיש או לא. וכדי לפשוט השאלה הזו השניה הביאה הגמרא הראיות מערלה ומשביעית, דחזינן משם דהנאת צבע מהווה הנאה אסורה כתשמיש ממש, וא\"כ ה\"ה שצבע מחייב תשלומי מה שנהנית. וע\"ז תירץ רבא שבערלה הנאה מהצבע נאסרת מגזיה\"כ דוערלתם כו' ואין לדמותו לדין ההנאה מצבע בנוגע לחיוב ממון דמה שנהנית. ובקושיא ד\"רבא רמי כו'\" חוזר רבא לדון בשאילה הראשונה דמדיש מצות שריפה בבגד שצבעו בקליפי ערלה מוכח דחזותא מילתא היא והוי דבר שבעין המחוייב בביעור ושריפה, ובכן מקשה למה אין דם בלוע בבגד מטמא כחפצא של דם בעין, ודו\"ק היטב.",
            "<b>גמ'. לאכלה במי שהנאתו וביעורו שוין.</b> לרבנן כל גידולי שביעית שהנאתן וביעורן שוין מתקדשין בקדושת שביעית, ולכן מיני הצובעים דהנאתן וביעורן שוין קדושים בקדושת שביעית, ואילו סתם עצים דלהסקה הן עומדין והנאתן אחר ביעורן אינם קדושים בקדושת שביעית.",
            "ונראה שדין הנאתו וביעורו שוין אינו תנאי בעלמא, אלא דין בעצם מצות שביעית וקדושתה. גידולי שביעית ניתנים למצותם, דהיינו שיש מצוה ליהנות מהם בשעת ביעורם, וכל גידולי שביעית הראויים ל\"ניתן למצוה\" מתקדשים, ואלה שאינם ראויים ל\"ניתן למצוה\" אינם מתקדשים. ומשום כך מיני צבעונים מתקדשים, ואילו שאר העצים לא מתקדשים.",
            "וכן מבואר ברמב\"ם (פ\"ה מהל' שמיטה הל\"א - י\"א) שכתב וז\"ל פירות שביעית ניתנו לאכילה ולשתייה ולסיכה ולהדלקת הנר ולצביעה, מפי השמועה למדו תהיה אף להדלקת הנר ולצבוע בה צבע כו'. לאכילה ולשתייה כיצד, לאכול דבר שדרכו לאכול, ולשתות דבר שדרכו לשתות, כדין תרומות ומעשר שני. ולא ישנה פירות מברייתן כדרך שאינו משנה בתרומה ומע\"ש, דבר שדרכו ליאכל חי לא יאכלנו מבושל, ודבר שדרכו להאכל מבושל אין אוכלין אותו חי כו'. לסיכה כיצד, לסוך דבר שדרכו לסוך כו'. להדלקת הנר כיצד, שמדליק את הנר בשמן שביעית כו'. לצביעה כיצד, דברים שדרכן לצבוע בהן אע\"פ שהן מאכלי אדם צובעין בהן לאדם כו'. מיני כבוסים כגון בורית ואהל קדושת שביעית חלה עליהן ומכבסין בהן שנא' והיתה שבת הארץ לכם לכל צרכיכם, אבל אין מכבסין בפירות שביעית ואין עושין מהם מלוגמא שנא' והיתה שבת הארץ לכם לאכלה לא למלוגמא ולא לזילוף ולא להקיא ולא למשרה ולא לכביסה. כלל גדול אמרו בפירות שביעית כל שהוא מיוחד למאכל אדם כגון חטים תאנים וענבים וכיוצא בהן אין עושין ממנו מלוגמא או רטייה וכיוצא בו אפילו לאדם שנא' והיתה שבת הארץ לכם לאכלה ולא לרפואה כו' עכ\"ל. הרמב\"ם קבע שגדולי שביעית המתקדשים בקדושת שביעית ניתנים למצותם ואסור לשנותם לדבר אחר, דקדושים הם ליהנות מהן לפי ה\"ניתן\" ולא באופן אחר.",
            "והנה הרמב\"ם השווה את מצות אכילת פירות שביעית למצוות אכילת תרומה ומע\"ש כי גם תרומה ומע\"ש ניתנים למצותם. וכ\"כ בפי\"א מהל' תרומות (הל\"א) וז\"ל תרומה ניתנת לאכילה ולשתייה ולסיכה שהסיכה היא כשתייה כו' לאכול דבר שדרכו לאכול ולשתות דבר שדרכו לשתות כו' עכ\"ל, וכמו\"כ כ' בפ\"ג מהל' מע\"ש (הל\"י) ז\"ל מעשר שני ניתן לאכילה ושתיה כו' וסיכה כשתיה ואסור להוציא בשאר צרכיו כו' עכ\"ל. ואף פסק בפ\"ג מהל' מע\"ש (הלי\"א) וז\"ל מעשר אוכל דבר שדרכו להאכל ושותה דבר שדרכו לשתות וסך דבר שדרכו לסוך כו' ואין מחייבין אותו לאכול פת שעפשה ושמן שנסרח, אלא כיון שנפסל מאוכל אדם פקעה קדושה ממנו עכ\"ל. הרמב\"ם פסק שאם הפרי היה ראוי לאכול בשעת הפרשה ואח\"כ נפסל מאכילת אדם פקעה הקדושה ממנו, כי הקדושה תלויה ב\"הניתן למצות אכילה\" שבחפצא, ואם החפצא נפסל ואינו ראוי ל\"ניתן דאכילה\", קדושת מע\"ש פקעה. וחזינן דה\"ניתן למצותו\" מעכב בקדושת החפצא דמע\"ש. וה\"ה בגידולי שביעית שקדושים למצותם בלבד ולא לדבר אחר."
        ],
        [
            "<b>גמ'. תנאי היא.</b> עיין בתוס' ד\"ה ה\"ג שהביא מפרש\"י במס' סוכה שדין הנאתו וביעורו שוין תלוי במחלוקת הרבנן ור' יוסי. רבנן אית להו דין הנאתו וביעורו שוין ומשו\"ה אוסרים הנאת שביעית במשרה וכבוסה, ואף סוברים שסתם עצים שעומדים להסקה אינם קדושים בקדושת שביעית. ור' יוסי מתיר הנאת משרה וכבוסה וסובר נמי שעצי שביעית קדושים, דלית ליה דין הנאתו וביעורו שוין.",
            "מאידך רש\"י לפנינו (בד\"ה יצאו משרה וכבוסה) מפרש באופן אחר וז\"ל דרבנן סברי סתם פירות לאכילה וחיילא עלייהו קדושת שביעית כדאמרן לעיל דכל דבר שהנאתו וביעורו שוה חיילא, הלכך אפילו לקטן למשרה וכביסה לא מהניא מחשבה לאפקועי איסורן למהוי כעלי קנים שלקטן לעצים דמשתרו דהתם סתמייהו להכי ולהכי, אבל פירות סתמן לאכילה ומשעת יצירתן חייל קדושתן ותו לא מהני מחשבה לאפקועי ואסורן למשרה וכביסה, דאין נהנין בקדושת שביעית אלא הנאה דומה לאכילה, וגבי עצים נמי סתם עצים להסקה ניתנו ולא חיילא אפילו אעצים דמשחן. ור' יוסי סבר לא אמרינן סתם פירות לאכילה ניתנו ומהניא בהו מחשבה כעלי קנים וגפנים דהיכא דליקטן למשרה הוי דבר שהנאתו אחר ביעורו ולא חל עלייהו שביעית וכו' עכ\"ל. אליבא דפרש\"י שלפנינו, מחלוקת ר' יוסי ורבנן היא אם החפצא בעצמו נקבע כדבר העומד לאכילה ומתקדש בקדושת שביעית, או שדינו תלוי אף במחשבת הגברא. רבנן סוברים דתלוי רק בחפצא, וסתם עצים דלהסקה הן עומדין אינם קדושים בקדושת שביעית, ואפילו במקום שמחשבת הבעלים לעצים דמשחן. ופירות שביעית, דסתמן לאכילה הן עומדין, קדושים בקדושת שביעית, ואף במקום שהבעלים חושבים למשרה ולכבוסה. מאידך ר' יוסי סובר שהגברא קובע, ואם חישב להשתמש בפירות למשרה וכבוסה קדושת שביעית פקעה, וסובר נמי דעצים דמשחן מתקדשים בקדושת שביעית משום מחשבת הבעלים ליהנות מהם בשעת ביעורן, ואע\"פ דסתם עצים להסקה הן עומדין.",
            "וצ\"ע בפירוש רש\"י שלפנינו, שהרי הגמרא הביאה פסוקים לבאר את שיטות רבנן ור' יוסי, ושרבנן דרשו \"לאכלה ולא למשרה וכבוסה\", ור' יוסי דרש \"לכם לכל צרכיכם\", ואיך מלמדים הפסוקים והדרשות שקדושת שביעית נקבעת ע\"י החפצא או ע\"י הגברא.",
            "וי\"ל כי דרשת רבנן \"לאכלה דומיא לאכלה\" מדגישה את האכילה שבחפצא - וה\"ה בדבר שהנאתו וביעורו שוה עצם החפצא קובע ולא הגברא. מאידך דרשת ר' יוסי \"לכם - לכל צרכיכם\" מדגישה את צורך הגברא, ולכן סובר שהגברא קובע את חלות קדושת השביעית ולא החפצא.",
            "ועיין ברשב\"א שהביא פירוש שלישי בסוגיין בשם הראב\"ד וז\"ל עצים אי אית בהו קדושת שביעית או לא תנאי הוא כו' איכא פלוגתא בעצים אם יש בהם קדושה בין ר' יוסי ורבנן דלרבנן דדייקי לאכלה מה שהנאתו וביעורו שוה משמע דלא משתעי קרא אלא בפירות שהנאתן וביעורן שוה דאיכא בהו לאכלה כו' אבל בעצים דהנאתן אחר ביעורן בהנהו לא משתעי קרא דאינהו אין בהם קדושה, אבל לר' יוסי דלא דייק לאכלה מי שהנאתו וביעורו שוה אפילו בעצים קא משתעי קרא כו' ולפי פי' ספיחי סטים וקוצה אתיא כר' יוסי ויש להן שביעית ואע\"ג דחשבינן להו שהנאתן וביעורן שוה לא מודו בה רבנן דלאכלה כתיב ולא נאסר אלא מידי דאכילה כפירות כו' עכ\"ל. לפירוש הראב\"ד רבנן סוברים שקדושת שביעית חלה רק על פירות ולא על עצים, ואף לא על עצים שעומדים לצביעה דהנאתן וביעורן שוין. ואילו ר' יוסי סובר דקדושת שביעית חלה לא רק על פירות אלא גם על עצים דמיני הצובעין.",
            "הרמב\"ם פסק (פ\"ה מהל' שמיטה הל\"י) ז\"ל מיני כבוסים כגון בורית ואהל קדושת שביעית חלה עליהן ומכבסין בהן שנא' והיתה שבת הארץ לכם לכל צרכיכם, אבל אין מכבסין בפירות שביעית ואין עושין מהן מלוגמא שנא' והיתה שבת הארץ לכם לאכלה לא למלוגמא ולא לזילוף ולא להקיא ולא למשרה ולא לכביסה עכ\"ל. הרמב\"ם מחלק בין פירות לשאר דברים<sup>143)</sup><i class=\"footnote\">עי\"ש בכסף משנה.</i> דדוקא פירות שניתנים למצות אכילה אסורים בכביסה וחל בהם דין הנאתן וביעורן שוה ואילו שאר דברים מותרים לכל הצרכים ואף למשרה ולכביסה. ונראה שאין כאן גזיה\"כ בעלמא אלא שבפירות חל קיום \"ניתן למצותן\", ואכילה מהווה קיום מצותן. מאידך דברים אחרים שחל בהם קדושת שביעית, כגון עצים, אינם ניתנים למצוה מיוחדת אלא שהיתר בעלמא חל ליהנות מהם בכל הצרכים כולל משרה וכביסה<sup>144)</sup><i class=\"footnote\">ונ\"מ אם יברך עליהם בשעת שנהנה מהם או לא כי מברך דוקא כשיש קיום מצוה. ולפי\"ז יברך לפני אכילת פירות שביעית על מצות אכילתם ולא יברך על מיני כבוסים לפני שנהנה מהם. ועוד נ\"מ לענין זמן הביעור כי דוקא כשניתנים למצות אכילה וכדומה יש להם מצות ביעור וזמן ביעור כשכלה לחיה מן השדה ולא בדליכא \"ניתן למצוה\" דאז נהנים רק עד ראש השנה בלבד, עיין ברמב\"ם (פ\"ז משמיטה הלי\"ד) וברשימות שיעורים לקמן ענין ביעור שביעית אות ד'.</i>.",
            "<big><strong>ענין ביעור שביעית.</strong></big>",
            "<b>א.</b><br>כתב הרמב\"ם (פ\"ז מהל' שמיטה ויובל הל\"א - ג') ז\"ל פירות שביעית אין אוכלין מהן אלא כ\"ז שאותו המין מצוי בשדה שנאמר ולבהמתך ולחיה אשר בארצך תהיה כל תבואתה לאכול. כ\"ז שחיה אוכלת ממין זה מן השדה אתה אוכל ממה שבבית. כלה לחיה מן השדה חייב לבער אותו המין מן הבית וזה הביעור של פירות שביעית. כיצד הרי שהיו לו גרוגרות שביעית בתוך ביתו אוכל מהן כל זמן שהתאנים באילנות בשדה. כלו התאנים מן השדה אסור לאכול מאותן שבבית אלא מבער אותן. היו לו פירות מרובין מחלקן מזון שלש סעודות לכל אחד ואחד. ואסור לאכול אחר הביעור בין לעניים בין לעשירים. ואם לא מצא אוכלין בשעת הביעור שורף באש או משליך לים המלח ומאבדן בכל דבר שמאבד עכ\"ל. אליבא דהרמב\"ם מצות ביעור מחייבת שריפה ואיבוד החפצא דפירות שביעית.",
            "והשיג עליו הרמב\"ן בפירושו עה\"ת (פ' בהר כ\"ה: ז') וז\"ל ואין הענין שיהיו הפירות אחר זמן הביעור אסורין בהנאה ובאכילה ויהא מחוייב לאבדם, ולא מנו חכמים במשנה פירות שביעית לא מן הנשרפים ולא מן הנקברים כו' עכ\"ל. הרמב\"ן הקשה שאם מצות ביעור היא שריפה ואיבוד החפצא למה לא נמנים פירות שביעית עם הנשרפין והנקברין שבמשנה שבסוף מס' תמורה (דף לג:).",
            "ונראה דלרמב\"ם שאני מצות ביעור שביעית משאר מצוות הנשרפין והנקברין. שאר הנשרפין והנקברים אסורים באיסור הנאה גמור ואיסור הנאתם מחייב שריפתם או קבורתם. משא\"כ פירות שביעית שאף לאחר זמן הביעור אינם אסורים באיסור הנאה גמור, אלא שההלכה היא שעד שעת הביעור הפירות ניתנים לקיום מצוותם, ומשהגיעה שעת הביעור פקעה קיום מצוותם. וממילא אסור לו ליהנות מהם כי מותר ליהנות מפירות שביעית דוקא לפי מצוותם<sup>145)</sup><i class=\"footnote\">כעין זה פסק הרמב\"ם במע\"ש ונטע רבעי שמשהגיע זמן הביעור מאבדם (פי\"א מהל' מע\"ש הל\"ח) כי משנגמר זמן קיום מצוותם לאכילה חלה מצות ביעור. ועיין לקמן בשיעורים (אות ד').</i>. אמנם יש נ\"מ גדולה בין האיסור ליהנות מפירות שביעית לאחר זמן הביעור לבין איסורי הנאה דעלמא כגון כלאי הכרם ושור הנסקל. כי נראה דשאר איסה\"נ אסורים בכל ההנאות שבעולם, ואילו פירות שביעית אסורים דוקא בהנאה של כילוי. איסור ההנאה דפירות שביעית אחרי זמן הביעור דומה לאיסור ליהנות מתרומה שלא כמצותה שהוא דוקא בהנאה של כילוי, וכמו שכ' הרמב\"ם (פי\"א מהל' תרומות הל\"ו) ז\"ל שמן של תרומה אין חוסמין בו תנור וכיריים ואין סכין בו מנעל וסנדל כו' לא יתן שמן ע\"ג טבלא של שיש להתעגל עליה מפני שמאבדו עכ\"ל. דוקא הנאה של כילוי המאבדת את החפצא שלא כמצותו אסורה בתרומה ואילו שאר הנאות שאינן של כילוי מותרות, ולפיכך מותר לזר למכור תרומה וליהנות מדמיה. וה\"ה בפירות שביעית לאחר זמן הביעור אליבא דהרמב\"ם י\"ל שרק הנאה של כילוי אסורה דיסוד האיסור הוא ליהנות משביעית שלא כמצוותה, ואילו שאר הנאות שאינן של כילוי מותרות. ולפיכך לא נמנית שביעית בין הנשרפים והנקברים במשנה שבמס' תמורה שהרי הם אסורים בכל הנאות שבעולם ואילו פירות שביעית לאחר זמן ביעורם אסורים רק בהנאה של כילוי<sup>146)</sup><i class=\"footnote\">צ\"ע שהרי המשנה מונה תרומה טמאה בין הנשרפין ואע\"פ שאסורה רק בהנאה של כילוי וההנאה בשעת שריפתה הוי קיום בחפצא וכדמשמע מהרמב\"ם (פ\"ב מה' תרומות הלי\"ד). ואמר רבינו זצ\"ל דאולי נמנית תרומה טמאה לחדש שאפרה מותר משא\"כ בשביעית דעפרה אסור, וצ\"ע.</i>.",
            "ויתכן שקיימת נ\"מ נוספת לענין דין כתותי מיכתת שיעוריה שחל בנשרפין דעלמא (סוכה דף לא:), די\"ל דדין כתותי מכתת שיעוריה חל רק בחפצא שהוא אסור באיסור הנאה גמור, ולא בפירות שביעית שאסורים רק בהנאה של כילוי. ברם מאידך י\"ל דדין כתותי מיכתת שיעוריה אינו תלוי בחלות דין איסה\"נ שחל בחפצא אלא רק במצות איבוד בלבד, ומאחר שאחרי זמן הביעור חלה מצוה לאבד פירות שביעית חל נמי דין כתותי מיכתת שיעוריה, ואכמ\"ל<sup>147)</sup><i class=\"footnote\">עיין ברשימות שיעורים למס' סוכה דף קנ\"ב.</i>.",
            "ונראה שלפי ביאורנו ברמב\"ם יש עוד נ\"מ, דהנה הרמב\"ם פסק דמשהגיע זמן הביעור חייב בעל הפירות לחלק מזון שלש סעודות לכל אחד ואחד, ומה שלא נמצא לו אוכלין ואינו מחלק חייב לאבד. ויש לעיין בדין מזון שלש סעודות, האם חייב הגברא לאכול את הסעודות מיד או\"ד יכול לאוכלן אפילו לאחר זמן. ונראה שתלוי בביאורנו שאם ננקוט שלאחר זמן ביעור חל איסור הנאה גמור חייב הגברא לאכול את הסעודות מיד כי אם ישהה באכילתם יאסרו בהנאה. ומאידך אם ננקוט שאיסור הנאה גמור לא חל אלא שמצות אכילת הפירות פקעה ומשום כך חל החיוב לאבדם, אזי יתכן שמותר לשהות ולאכול את ג' הסעודות אף לאחר זמן, שהרי באכילת מזון ג' סעודות עדיין מקיים הגברא את עצם מצות הפירות להאכל כמצוותם, וקיום מצות האכילה מתרת אותם אפילו לאחר זמן.",
            "<b>ב.</b><br>ועיין בהשגת הראב\"ד (שם הל\"ג) שכתב וז\"ל כשיכלו פירות העיר ותחומיה מוציאין כל אדם מה שבבתיהם ומביאין אותם לאוצר ליד ב\"ד והם מחלקים לכל אדם שלש סעודות כדי לשבת וכן בכל יום ויום עד שיכלו ואם אין שם אוצר ולא ב\"ד מחלקין מוציאן לשוק ומפקירן ואף הוא יכול לחזור לזכות בהן ככל אדם ואוכל הזוכה בהן עד שיכלו אותם הפירות מכל הארץ ביהודה מכל ארץ יהודה ובגליל מכל הגליל ואחר שיכלו מכל הארץ אז יתבערו לגמרי לשריפה או לאיבוד כו' עכ\"ל. אליבא דהראב\"ד קיימים שני זמני ביעור, זמן ביעור ראשון כשיכלו פירות העיר ואז חייבים להוציא את הפירות לשוק ולהפקירן, וזמן ביעור שני כשיכלו הפירות מכל הארץ כגון מכל ארץ יהודה ואז חייבים לאבדם מן העולם. ומשמע מדבריו שבזמן הביעור השני חל איסה\"נ גמור וחייב לאבד את הפירות מדין איסה\"נ דעלמא. ומשום כך התיר חלוקת מזון ג' סעודות רק בזמן הביעור הראשון ולא בזמן הביעור השני כי משחל איסה\"נ גמור בזמן הביעור השני אין היתר לאכול אפילו מזון ג' סעודות. וע\"ז חולק הרמב\"ם וסובר שבזמן הביעור לא חל איסה\"נ גמור אלא חלות דין איסור כילוי הפירות שלא כמצוותם וכנ\"ל.",
            "ונראה דיתכן עוד נ\"מ לדינא לענין חלות דין טעם כעיקר בפירות שביעית לאחר זמן הביעור. דעיין במשנה (פ\"ט משביעית משנה ה') וז\"ל הכובש ג' כבשים בחבית אחת רא\"א אוכלין על הראשון ר' יהושע אומר אף על האחרון ר' גמליאל אומר כל שכלה מינו מן השדה יבער מינו מן החבית כו' עכ\"ל. הרמב\"ם (בפ\"ז מהל' שמיטה הל\"ו) פסק כר\"ג וז\"ל הכובש שלשה כבשים בחבית אחת כל שכלה מינו מן השדה יבער מינו מן החבית כו' עכ\"ל. להרמב\"ם מותר לאכול משאר המינים שבחבית ואין לחוש לאיסור טעם כעיקר שחל ע\"י המין הראשון שמחוייבים לבערו. ועלינו להבין מדוע לא חל איסור טעם כעיקר.",
            "ולכאורה יתכן שדין טעם כעיקר אינו חל בפירות שביעית לאחר ביעור מכיון דאינו איסור הנאה גמור אלא מצות ביעור ואיסור הנאה של כילוי. והביאור דדין טעם כעיקר חל דוקא באיסורים ולא במצוות<sup>148)</sup><i class=\"footnote\">שהרי אם יש טעם מצה בפירות לא יוצאים בו ידי מצות אכילת מצה. ועיין בחדושי רבנו חיים הלוי על הרמב\"ם (פ\"ו מהל' חו\"מ הל\"ב).</i>. ולכן מאחר שלא חל דין טכ\"ע בקיום מצות שביעית, אינו חל אף לענין איסורי שביעית. וכן משמע גם מהראב\"ד שכתב בסוף השגתו (שם הל\"ג) ז\"ל ור\"ג סובר אין הולכים בזה אחר נותן טעם שאין כאן איסור אכילה אלא מצות ביעור בלבד הילכך דין שיבער אותו מין בלבד עכ\"ל. אך הסבר זה קשה להולמו שהרי הרמב\"ם עצמו פסק במפורש שחל איסור טעם כעיקר בשביעית, וכמוש\"כ במפורש (בפ\"ז מהל' שמיטה הלכ\"ב) וז\"ל חרובין של שביעית שכבשן ביין של ששית או ביין מוצאי שביעית חייב לבער היין שהרי טעם פירות שביעית בו, זה הכלל פירות שביעית שנתערבו בפירות אחרות מין במינו בכל שהוא ושלא במינו בנותן טעם עכ\"ל.",
            "וצ\"ל שהרמב\"ם מחלק בין פירות שביעית שנתערבו טעמיהם זה בזה שהטעם אינו אוסר (הל\"ו) לבין תערובת פירות שביעית ביין חולין שהטעם אוסר (הלכ\"ב). והביאור שטעם אוסר בשביעית כמו באיסורים אחרים, ולכן יין החולין נאסר מחמת טעם פירות שביעית, אבל לענין קביעת זמן הביעור, הקובע הוא גוף הפרי עצמו ולא טעמו.",
            "<b>ג.</b><br>לרמב\"ן יש שיטה אחרת בהבנת דין ביעור פירות שביעית וז\"ל ואינו אלא שהוא צריך לבערם מרשותו ולהפקירם לעניים ולכל אדם כו' עכ\"ל. ולכאורה נראה דלרמב\"ן אחרי זמן הביעור ה\"ניתן למצותן\" פקע מהפירות ונשאר היתר אכילה בעלמא בלי קיום מצוה. וכעין זה מצינו בדין בוסר שביעית, וכדכתב הרמב\"ם (פ\"ה מהל' שמיטה הלט\"ו) ז\"ל אין אוספין פירות שביעית כשהן בוסר שנא' תאכלו את תבואתה אינה נאכלת עד שתעשה תבואה. אבל אוכל מהן מעט בשדה כשהם פגין כדרך שאוכל בשאר שני שבוע, ולא יכניס לאכול בתוך ביתו עד שיגיעו לעונת מעשרות עכ\"ל. לרמב\"ם יש חילוק בין פירות שביעית בוסר לבין פירות שביעית אחרי שהגיעו לעונת המעשרות. קדושת שביעית והיתר אכילה חלין בבוסר, ואילו הדין להכניס את הפירות לביתו ולזכות בהם חל רק משעת הבאת שליש. וטעמא דבבוסר חלה קדושת שביעית דעלמא, אך הפרי אינו מתקדש לקיום מצותו עד שעת הבאת שליש שהוא השיעור של קידוש פירות למצותן כמו דמצינו בתרומות ומעשרות. וזכיית ממון בשביעית תלויה בניתן לקיום מצותה שחל בהגיע עונת המעשרות.",
            "חילוק זה נמצא ברמב\"ם גם בנוגע לנטע רבעי שכתב (פ\"ט מהל' מע\"ש הל\"ב) הרוצה לפדות נטע רבעי פודהו כמע\"ש כו' ואין פודין אותו עד שיגיעו לעונת המעשר שנא' להוסיף לכם תבואתו עד שיעשה תבואה כו' לפיכך אינו נקנה במתנה אלא אם נתנו בוסר וכו' עכ\"ל. כלומר פדיון נ\"ר חל רק משעת הבאת שליש. ואע\"פ שאיסור נ\"ר כבר חל משעת בוסר, וכדמשמע נמי מהרמב\"ם (פ\"ט מהל' מע\"ש הלי\"ג) שכתב וז\"ל והסמדר מותר בערלה וברבעי עכ\"ל, דמשמע שבוסר אסור, מ\"מ פדיון נ\"ר תלוי בגמר קדושת הפרי שחלה בזמן שהוא ניתן למצות הבאת מקום לירושלים דהיינו בשעת עונת המעשרות.",
            "ולפי\"ז יתכן לבאר גם את דברי הרמב\"ם (פ\"ה מהל' שמיטה הלי\"ז) שכתב וז\"ל מותר לקוץ אילנות לעצים בשביעית קודם שיהיה בהן פרי, אבל משיתחיל לעשות פרי לא יקוץ אותו שהרי מפסיד האוכל ונאמר והיתה שבת הארץ לכם לאכלה לא להפסד, ואם הוציא פירות והגיעו לעונת המעשרות מותר לקוץ אותו שהרי הוציא פירותיו ובטל דין שביעית ממנו עכ\"ל. ודבריו תמוהים שהרי גם אחרי שהגיעו הפירות לעונת המעשרות הריהם קדושים בקדושת שביעית, וא\"כ למה מותר לקוץ העץ, ומהי כוונת הרמב\"ם באמרו שבטל דין שביעית ממנו.",
            "וי\"ל דיסוד האיסור לקוץ את העץ הוא משום שבכך מונע את גמר קידוש הפרי למצותו, כי בשעת בוסר התקדש הפרי בקדושת איסור בלבד בלי \"ניתן למצוה\", וקדושתו נגמרה בשעת עונת המעשרות בקידוש למצותו. אולם לאחר הבאת שליש נגמרה קדושת הפרי למצותו, ולכך אין איסור לקוץ את העץ שהרי אינו מפסיד בכך את חלות קדושת הפרי למצותו. וזוהי עיקר כוונת הרמב\"ם בכתבו \"והרי בטל דין שביעית ממנו\" ר\"ל שכבר קדוש הפרי בקדושה גמורה של שביעית למצותה, ולפיכך מותר לקוץ את העץ.",
            "ולפי זה יש לבאר את המחלוקת בין הרמב\"ם לבין הרמב\"ן במצות ביעור. שניהם סוברים דאחר זמן הביעור פקעה מפירות שביעית קדושת \"ניתן למצותו\". הרמב\"ן סובר דאעפ\"כ נשארת קדושת שביעית לענין איסור והיתר ומותרים באכילה. והרמב\"ם סובר דכיון שפקעה קיום \"ניתן למצותו\" ממילא פקע נמי היתר האכילה ולכן חייבים לבער את הפירות.",
            "ואע\"פ שביארנו לעיל בדעת הרמב\"ם דבבוסר יש היתר אכילה אע\"פ שאין קדושת \"ניתן למצותו\" התם שאני שעדיין לא נתקדש למצוה. אבל בפירות שביעית גמורים שהיתה בהם קדושת \"ניתן למצותו\", כשמגיעה שעת הביעור ופקעה קדושת \"ניתן למצותו\" גם פקע ההיתר של אכילה.",
            "<b>ד.</b><br>כתב הרמב\"ם (פ\"ז מהל' שמיטה הלי\"ג - י\"ד) ז\"ל כלל גדול אמרו בשביעית כל שהוא מאכל אדם או מאכל בהמה או ממין הצובעין אם אינו מתקיים בארץ יש לו ולדמיו שביעית וחייב בביעור הוא ודמיו כו' ואם היה מתקיים בארץ כו' אע\"פ שיש לו שביעית ולדמיו שביעית אין להם ביעור ולא לדמיהם שהרי מתקיים בארץ אלא נהנין וצובעין בו עד ראש השנה. וכל שאינו מיוחד לא למאכל אדם ולא למאכל בהמה ואינו ממין הצובעים הואיל ואינו לעצים יש לו ולדמיו שביעית אבל אין להם ביעור אע\"פ שאינו מתקיים בארץ אלא נהנין בו או בדמיו עד ראש השנה כו' עכ\"ל. והראב\"ד השיג ע\"ש. משמע מהרמב\"ם שדין ראש השנה אינו דין ביעור אלא דין אחר, וצ\"ב מהו יסוד דין זה ומ\"ש ממצות ביעור דעלמא.",
            "ונראה שבדברים שיש להם מצות ביעור הביעור הוי קיום וניתן למצוה שחל בעצם הפרי. נמצא שבפירות שביעית דעלמא יש שני קיומים: א) קיום \"ניתן\" לאכילה ולצביעה וכו'; וב) קיום ביעור. והפרי הניתן לשני קיומים אלה מתקדש בקדושת שביעית שלימה. ברם בין בהל' (י\"ג) ובין בהל' (י\"ד) הפירות אינם ניתנים לשני הקיומים, כי בהל' (י\"ג), בפירות שאינם כלים מן השדה, הפירות ניתנים רק לקיום אכילה ולא לקיום ביעור. ובהל' (י\"ד), בפירות שאינם מיוחדים לאכילה, הפירות ניתנים לקיום ביעור ולא לקיום אכילה. ולכן בשני מקרים אלה קדושת הפירות אינה קדושת שביעית שלימה ומשו\"ה אין בהם מצות ביעור דעלמא כי דוקא בפירות הקדושים בקדושה שלימה דשביעית חלה מצות ביעור.",
            "ונראה שיש ראייה ליסוד דביעור שביעית מהווה קיום מצוה ו\"ניתן\" בחפצא ממחלוקת שבין התנאים (בפסחים דף נב:) אם פירות שביעית שיצאו לחו\"ל מתבערין בכל מקום או יחזרו לארץ ומתבערין. ומזה דלחד מ\"ד חייבים לבערם בארץ דוקא ולא בחו\"ל חזינן שאין כאן דין ביעור אסה\"נ בעלמא אלא קיום שביעית, ומשום כך חייבים לקיים את מצות הביעור דוקא בארץ כמו מצות אכילת השביעית המתקיימת דוקא בא\"י ולא בח\"ל וכדכתיב בארצך תהיה כל תבואתה לאכל.",
            "ולפי\"ז י\"ל שיש שני מתירים לאכול פירות שביעית ולקיים המצוה של אכילת פירות שביעית: א) כשיש קיום וניתן למצוה בגופו של הפרי; ב) כשהפרי נאכל בתוך שנת השמיטה. כשהמתיר חל משום ה\"ניתן\" שבפרי אין ההיתר תלוי בשנת השמיטה אלא אפי' אחרי ראש השנה מותר לאוכלו, כל זמן שיש קיום \"ניתן\" בפרי. ואילו כשאין בפרי חלות \"ניתן למצוה\" כגון שאינו ניתן לאכילה או שאינו ניתן לביעור, ההיתר חל דוקא בשנת השמיטה עד ראש השנה.",
            "<b>ה.</b><br>נראה דלפי הרמב\"ם יש שלשה דינים בחלות קדושת שביעית:",
            "א) בפ\"ה מהל' שביעית (הל\"א - ב) כתב וז\"ל פירות שביעית ניתנו לאכילה ולשתייה ולסיכה ולהדלקת הנר ולצביעה, מפי השמועה למדו תהיה אף להדלקת הנר ולצבוע בה צבע. לאכילה ולשתייה כיצד, לאכול דבר שדרכו לאכול ולשתות דבר שדרכו לשתות כדין תרומה ומע\"ש עכ\"ל. הרמב\"ם מונה חמשה תשמישים מסויימים לפירות שביעית דהוו מצוותם.",
            "ב) עוד כתב (בהל\"י) ז\"ל מיני כבוסים כגון בורית ואהל קדושת שביעית חלה עליהן ומכבסין בהן שנאמר והיתה שבת הארץ לכם לכל צרכיכם. אבל אין מכבסין בפירות שביעית ואין עושין מהם מלוגמא שנא' והיתה שבת הארץ לכם לאכלה ולא למלוגמא ולא לזילוף ולא להקיא ולא למשרה ולא לכביסה עכ\"ל. פסק שמכבסים במיני כבוסים מאחר שאינם פירות ואינם ראויים למצות אכילה.",
            "ג) פסק שעצי שביעית שאינם ראויים אפילו למאכל בהמה אינם קדושים בקדושת שביעית ומותרים לגמרי (בפ\"ה שם הלי\"ז ובפ\"ז שם הל' י\"ד).",
            "ונראה שה' התשמישים - אכילה ושתייה וכו' - חלים מדין \"ניתן למצוה\". מאידך, דין כביסה במיני הכבוסים אינו חלות דין \"ניתן למצוה\" אלא הוי היתר בעלמא. וכן משמע מלשונו שכ' וז\"ל ומכבסין בהן עכ\"ל, ולא כתב שניתנו לכיבוס כמו שכתב בניתנים לאכילה. ולפי\"ז נראה שהאיסור לשנות פרי שביעית מתשמישו לתשמיש אחר (עי' בפ\"ה משביעית הל\"ב) אינו חל במיני הכובסים. כי האיסור לשנות את החפצא דשביעית מתשמישו המיוחד לו לתשמיש אחר חל רק בחפצא הניתן למצותו, ולכן חל רק בנוגע לה' התשמישים בלבד ולא בכביסה.",
            "והרמב\"ם פסק שעצי שביעית אינם קדושים כלל. ונראה דסובר כמ\"ד סתם עצים להסקה קאי, דהיינו שאין לעצים תשמיש מיוחד כלל שהרי שורפים אותם כמו ששורפים כל דבר אחר, וסובר הרמב\"ם דבלי תשמיש מיוחד אין החפצא נחשב לפרי לענין שביעית ולא חל בו קדושה. ועצים לא דומים למיני הכובסים שיש להם תשמיש מיוחד, ומשו\"ה נחשבים לפרי, וקדושת שביעית חלה בהם עם היתר השתמשות לכביסה כפי שנתבאר לעיל."
        ],
        [
            "<b>גמ'. מחכו עלה במערבא כו'.</b> יעויין בשיטה מקובצת בשם הרשב\"א והרא\"ש בביאור שיטת ר' יוחנן. וז\"ל הרשב\"א וי\"ל דלר' יוחנן ל\"ש הכי ול\"ש הכי לעולם דעת המוכר למכור למי שהמעות שלו כו' עכ\"ל. וכ' הרא\"ש וז\"ל שדעת המוכר להקנות המקח לבעל המעות לכל מי שיהיה כו' עכ\"ל. יש לחקור בדעת הראשונים שבעל המעות קונה, האם ר\"ל שיש אומדנא דמוכח שדעת המוכר להקנות לבעל המעות (והשליח זוכה בעדו מדין זכין לאדם שלא בפניו), או\"ד שחל כאן הלכה מיוחדת הקובעת שכשיש סתירה בין דעת המוכר ובין דעת הלוקח בנוגע למיהו הקונה, הקנין חל לבעל המעות, ושהמעות עצמן קובעות את הקנין ע\"פ דין, וצ\"ע בזה<sup>149)</sup><i class=\"footnote\">אמנם פשטות לשונם שכ' \"שדעת המוכר להקנות המקח לבעל המעות\" לכאורה משמע כפי הפירוש הראשון דהוי אומדנא דמוכח פשוטה, דאילו לפי הפירוש השני הרי דעת המוכר אינה להקנות לבעל המעות אלא להקנות לשליח, ודעת השליח היא בעד הקנין דבעל המעות, והמעות קובעות את הקנין לבעל המעות ע\"פ דין - שלא כדעת המוכר, וצ\"ע.</i>.",
            "<b>תוס' ד\"ה מי.</b> יש שתי דיעות בתוס' אם המקח בטל לגמרי או השליח קונה לעצמו. ולכאורה השיטה שהמקח בטל לגמרי מסתבר יותר שהרי השליחות בטלה ולא התכוון השליח לקנות לעצמו. ולפי הדיעה הראשונה שבתוס' שהשליח קונה צ\"ל שיש כאן הלכה מחודשת שאע\"פ שלא התכוון השליח לקנות לעצמו מאחר שהתכוון לזכות למשלח וקנין המשלח לא חל ממילא קונה השליח<sup>150)</sup><i class=\"footnote\">עיין בש\"מ לב\"מ (דף י.) בשם תוס' הרא\"ש שכתב כן במפורש וז\"ל דכל היכא דיודע הזוכה שהוא של הפקר ומתכוון לזכותו אם אינו זוכה למי שכוון לזכות לו זוכה לעצמו אף אם לא כוון לזכות לעצמו עכ\"ל. וה\"ה אליבא דהתוס' שלפנינו.</i>.",
            "שם. גמ'. דשליחותיה קא עביד וכי בעה\"ב דמי. כלומר דמכיון שיד השליח כיד בעה\"ב דמי הדעת להקנות לשליח חשובה כדעת להקנות למשלח."
        ],
        [
            "<b>משנה. הגוזל את חבירו שוה פרוטה ונשבע לו יוליכנו אחריו אפילו למדי.</b> בפשטות החיוב בשבוה\"פ ללכת אחריו למדי הוא מטעם גזיה\"כ \"לאשר הוא לו יתננו ביום אשמתו\" וכדאיתא בגמרא שלנו (דף קג:). אך עיין ברמב\"ם (פ\"ז מהל' גזילה הל\"ט) שכתב וז\"ל הגוזל את חבירו אע\"פ שכפר בו הואיל ולא נשבע אם חזר והודה אינו חייב לרדוף אחר הבעלים עד שיחזיר להם ממון שבידו אלא יהא ביד הגזלן עד שיבאו הבעלים ויטלו שלהן. אבל אם נשבע על שוה פרוטה ומעלה חייב לרדוף אחר הבעלים עד שיחזיר להם אפילו הם באיי הים מפני שכבר נתייאשו מאחר שנשבע ואינן באין עוד לתבעו עכ\"ל. דברי הרמב\"ם תמוהים, דל\"ל ליתן טעם לקרא, הרי גזיה\"כ מחייבת את הכופר ללכת אחרי הנגזל למדי כדי שיתכפר.",
            "ונראה שהרמב\"ם בא לחדש דההלכה המיוחדת של הליכה למדי בשבוה\"פ אינה גזיה\"כ בעלמא אלא הלכה בחומר הגזילה דשבוה\"פ. בגזילה דעלמא בלי שבועה, חיוב ההשבה מחייב את הגזלן רק להודיע לנגזל שהגזלה אצלו כדי שיוכל הנגזל לבוא לקחתה. ואילו בשבוה\"פ חיוב ההשבה חמורה יותר והגזלן עצמו חייב ללכת אפילו למדי לתת את הגזילה לנגזל, ולרמב\"ם הוא משום שהגזילה בשבוה\"פ חמורה יותר מגזילה דעלמא, ומשום שהגזילה יותר חמורה חיוב השבת הגזילה חמור יותר. והחומר בגזילת שבוה\"פ הוא משום שיש יאוש בעלים, ומחמת היאוש הגזילה חמורה יותר מגזילה דעלמא שאין בה יאוש. ועיין בשיעורים לעיל<sup>151)</sup><i class=\"footnote\">בעניני יאוש בגזילה (דף סו.).</i> שביארנו באריכות שיאוש בעלים גומר את הגזילה. ומשום שבשבוה\"פ יש יאוש בעלים הגזילה גמורה וחמורה יותר מגזילה דעלמא, ומשו\"ה החמירה התורה בה יותר וחייבה את הנשבע בהשבה חמורה להוליך את הגזילה אחרי הבעלים אפילו למדי.",
            "<b>תוס' ד\"ה הגוזל.</b> יש שתי דיעות בתוס' אם שבוה\"פ מחייבת דוקא כשנשבע על שתי כסף או אפילו כשנשבע על שו\"פ. ונראה דפליגי בהבנת הדין שאין נשבעין שבועת מודה במקצת בפחות מטענת שתי כסף - האם הוא דין בחיוב שבועת הדיינים שחל מחמת תביעה, וא\"כ לא חל בשבוה\"פ המחייבת אפילו את מי שקפץ ונשבע בלי תביעה, או ששיעור שתי כסף דין הוא בחפצא של שבועת ממון, ולכן חל אף בשבוה\"פ. ויתכן דתלוי במחלוקת הראשונים (עיין ברמב\"ם פ\"ג מהל' טוען ונטען ובמגיד משנה) אם שבועת השומרים זקוקה לשיעור שתי כסף או לא. שהרי שומרים נשבעים בטענת ספק - ואם שתי כסף הוי דין בטענה לא חל דין שתי כסף בשבועת השומרים, ומאידך אם שתי כסף דין הוא בחפצא של שבועת ממון חל דין ב' כסף אף בשבועת השומרים. והנה הדין הוא דשבוה\"פ חלה בלי תביעה (רמב\"ם פ\"ז מהל' שבועות הל\"ה), ואי נימא דשתי כסף הוי דין בתביעה, בדין הוא דשבוה\"פ שחלה בלי תביעה תחייב גם בפחות משתי כסף. ומאידך אם שתי כסף מהווה דין בחפצא של שבועת ממון אף שבוה\"פ תחייב רק בשתי כסף.",
            "והנה נחלקו הראשונים בדין כלים שיצאו למה שהן, שהכלים מחייבים שבועה בפחות מב' כסף, האם נשבעין שבועת הדיינים גם על כלי פחות משו\"פ או\"ד דצ\"ל שו\"פ (עיין ברמב\"ם פ\"ג מהל' טוען הל\"ה ובמגיד משנה). ויתכן דפליגי בדין שאין נשבעין על פחות משתי כסף - שאם הוא שיעור בחפצא של ממון י\"ל דגזיה\"כ דכלים חידשה דבכל אופן כלי הוי ממון, ולכן נשבעין שבועת הדיינים אפילו על כלי שוה פחות מפרוטה<sup>152)</sup><i class=\"footnote\">והרמב\"ם אף פסק דכלי הוי ממון לפדות הקדש בפחות משו\"פ (פ\"ז ממעילה הל\"ו).</i>. מאידך אם דין שתי כסף אינו דין בחפצא של הממון דשבועה אלא בתביעה המחייבת שבועה אזי לכך יצאו כלים למה שהן לומר שבכלים לא צריכים תביעה בשיעור שתי כסף, ומ\"מ צריכים שישבע על חפצא של ממון, ולפי' כלי צ\"ל שוה עכ\"פ שו\"פ לישבע עליו.",
            "<b>תוס' ד\"ה אבל.</b> אליבא דרש\"י התקנה דשליח ב\"ד קובעת שיד השליח כיד הנגזל, ובנתינה לשליח ב\"ד כאילו כבר הגיע ליד הנגזל, והשליח אינו חייב ללכת למדי אלא יהא מונח בב\"ד עד שיבא הנגזל. מאידך תוס' סוברים ששליח ב\"ד הוא כשליח שעשאו נגזל בעדים, ודינו דמשהגיע ליד השליח הגזלן פטור, אך עכ\"ז השליח חייב להביא את הגזילה למדי.",
            "<b>תוס' ד\"ה ואם מת.</b> מתוס' משמע ששני התירוצים פליגי אם יש חיוב להוליך את הגזילה למדי כדי לתתה ליורשי הנגזל או לא. ונראה דפליגי אם החיוב להוליך למדי תלוי בממון הגזול ובכן חייב להוליכנו אף ליורשים שבמדי או\"ד תלוי במעשה הגזילה, וא\"כ אינו חייב להוליכנו ליורשים שבמדי שהרי מעשה הגזילה נעשה עם הנגזל ולא עם היורשין."
        ],
        [
            "<b>משנה. וכן בפקדון שנאמר (או) בפקדון.</b> צע\"ק מה באה המשנה כאן להשמיענו, הרי מקרא מפורש הוא שכפירת פקדון מחייבת כמו גזל. והנה עיין לקמן במשנה (דף קי.) שהגוזל את הגר ונשבע לו ומת משלם קרן וחומש לכהנים, והמשנה שם השמיטה את הדין שכפירת פקדון מחייבת בגזל הגר, וצ\"ע למה השמיטה את דין כפירת הפקדון מדיני גזל הגר.",
            "ונראה דשאני דין גזל הגר משבוה\"פ דעלמא, דגזל הגר מחייב נתינה לכהנים רק בגזילה ולא בכפירת פקדון. ולפיכך משנתנו דשבוה\"פ מונה פקדון לומר לך שאף כפירת פקדון מחייבת בשבוה\"פ ואילו המשנה להלן השמיטה פקדון כי כפירת פקדון אינה מחייבת בגזל הגר. וכן מדוייק מהרמב\"ם דבנוגע לחיוב שבוה\"פ כתב (פ\"ז מהל' גזילה הל\"א - ב') וז\"ל כל מי שנתחייב ממון לחבירו הישראל וכפר בו ונשבע על שקר הרי זה חייב להחזיר לו הקרן כו' אחד הגוזל או העושק או הגונב או שהלוהו או שהפקיד אצלו או מצא אבידה כו' עכ\"ל. ומאידך בנוגע לגזל הגר כתב (פ\"ח מהל' גזילה הל\"ד) וז\"ל וכן הגוזל את הגר כו' עכ\"ל, ועוד כתב (בהל\"ו) וז\"ל מפי השמועה למדו שזה שנאמר בתורה ואם אין לאיש גואל בגר שמת ואין לו יורשים הכתוב מדבר ואשם זה האמור כאן הוא הגזילה או דמיה עכ\"ל. הרמב\"ם אינו מזכיר שפקדון מחייב בגזל הגר רק שגזילה עצמה מחייבת. וכן איתא להדיא במאירי (לקמן דף קי) שגזל הגר מחייב רק בגזילה ולא בגניבה ולא בפקדון וכדומה.",
            "ועיין במשנה למלך (פ\"ג מהל' גזילה הל\"ה) שהביא בשם הרא\"ש דבגזל חמץ ועבר עליו הפסח ונשבע עליו, אינו מתכפר בהשבת החמץ לבדו אלא חייב לשלם לנגזל דמי חמץ מעליא. אע\"פ דבגזילה דעלמא יכול הגזלן לקיים מצות השבה באיסורי הנאה ולומר לנגזל הרי שלך לפניך, שאני שבוה\"פ דחייב לשלם דמים מעליא ואינו יוצא בהשבת החמץ עצמו שאסור בהנאה. והקשה עליו המל\"מ מהגמרא לקמן (דף קי:) שדנה בדין הכהנים בגזל הגר אם יורשין הוו או מקבלי מתנה הוו, ונ\"מ בגזל חמץ ועבר עליו הפסח שאם יורשים הוו נותן לכהנים את החמץ, ואם מקבלי מתנה חייב לשלם דמים. ומשמע דלגר עצמו נותן את החמץ בלי דמים ושלא כשיטת הרא\"ש.",
            "ונראה דשאני דין נתינה לכהנים בגזל הגר מדין קרן וחומש בשבוה\"פ דעלמא שהרי גזל הגר מחייב נתינה לכהנים דוקא בגזילה, ואילו שבוה\"פ מחייבת קרבן וחומש גם בכפירת פקדון. ויוצא שהמחייב בגזל הגר הוא חלות שם גזילה ואילו המחייב בשבוה\"פ הוא שבועה לשקר. ובכן י\"ל שדין נתינה לכהנים בגזל הגר שוה לדין השבת גזילה דעלמא, ואם דין הכהנים כיורשים ולא כמקבלי מתנה, נותנים להם אף חמץ שאסור בהנאה, כמו בדין השבת גזילה דעלמא שמקיימים מצות השבה עם החמץ עצמו אע\"פ שהוא אסור בהנאה. ומאידך בשבוה\"פ שיש מחייב נוסף של שבועה לשקר א\"א להשיב את החמץ וחייב לשלם דמים מדין שבועה. ולפיכך אע\"פ דמדין שבוה\"פ חייב לשלם דמים לגר עצמו מ\"מ לכהנים נותן את החמץ ואינו משלם דמים<sup>153)</sup><i class=\"footnote\">עיין בשיעורים לעיל (דף סה:) לתוס' ד\"ה כפילא אות ב'.</i>.",
            "ועוד נראה לתרץ דבגזל הגר המצוה היא נתינה כבשאר מתנות כהונה דעלמא. וכשנותן את החמץ עצמו יש חלות קיום מצוה של נתינה מכיון שנותן את החפצא של גזילה ולכך יוצא. משא\"כ בשבוה\"פ, שעיקר החיוב הוא לשלם, ולכן אינו יוצא עם השבת החמץ ורק עם תשלומי דמים."
        ],
        [
            "<b>גמ'. שליח שעשאו בעדים.</b> עלינו להבין למה צריך עדים לעשות שליח לפרעון ולהשבת גזילה ולא סגי במינוי בעלמא כמו שלוחים אחרים. ונראה דשאני שליח לפרעון ולהשבת גזילה משליח דעלמא, משום דשליח לפרעון צריך להיות \"בעל דבר\", דבלי\"ז יש לנתבע טענת \"לאו בעל דברים דידי את\", ומשו\"ה חל דין מיוחד במנויו שיתמנה בעדים.",
            "והנה הרמב\"ם כולל את דין השליח בעדים ביחד עם דין המורשה (פ\"ג מהל' שלוחין הל\"ה) וז\"ל מי שהיה לו ביד חבירו פקדון או מלוה בין במטלטלין בין במעות ועשה שליח בעדים להביאן לו, הרשות ביד זה שהם אצלו אם רצה ליתן נפטר ואינו חייב באחריותן שהרי נתן לשלוחו, ואם לא רצה ליתן אינו נותן שאין זה בעל דינו עד שיבא בהרשאה על הפקדון כו' עכ\"ל. אליבא דהרמב\"ם מורשה הוי בעל דבר גמור לכל דבר ואף לתבוע את הנתבע בע\"כ בבי\"ד. מאידך שליח שעשאו בעדים הוי בעל דבר רק לענין חלות הפרעון בלבד כשרוצה הנתבע לשלם לו, אך אינו בעל דבר גמור לתבוע ולגבות את החוב מהנתבע בע\"כ בבי\"ד.",
            "ובביאור דין העדים י\"ל שכדי שיחשב לבעל דבר צריך השליח להביא ראייה ברורה דהוי שליח. ולכן צריך עדים, דע\"י עדים יש לו ראייה על שליחותו, ובכך נחשב לבעל דבר. א\"נ י\"ל דהעדים חלים גם מדין עדי קיום ולא רק מדין עדי ראייה. דהיינו שחל חלות שם בעל דבר בשליח רק כשיש עדי קיום על מינויו. ואע\"פ שמדובר בשליח בדיני ממונות, ובדרך כלל צריכים עדים לקיומי מילתא רק בדבר שבערוה ולא בדיני ממונות, מ\"מ מצינו שאף בדיני ממונות חל דין עדים לקיים דבר, וכגון אליבא דהראב\"ד (פ\"ה מהל' מכירה הל\"י) הקובע שכדי שקנין סודר יחול צ\"ל בפני ב' עדים, וכן אליבא דהראב\"ד בדין הודאה בפני שנים דהעדים הם עדי קיום (עיין בחידושי הרמב\"ן ב\"ב דף מ.). גם כאן שם \"בעל דבר\" חל בשליח דוקא כשנתמנה בפני עדי קיום. ועיין בחו\"מ (סי' קכ\"א) ובש\"ך (אות י\"ב ואות י\"ז) שהביאו ב' דיעות דפליגי באופן שהמלוה הודה בשליחות השליח אך ליכא עדים, אם השליחות חלה או לא. ובפשטות פליגי אם העדים באים רק כדי לברר, ולכן במקום שהמלוה מודה כיון שיש בירור לא צריכים עדים, או\"ד העדים חלים מדין עדי קיום, ולכן הודאת המלוה לא מועלת, דדוקא שני עדים מקיימים דבר, אך לא הודאת בע\"ד.",
            "ועיין בתוס' (ד\"ה שליח) שכ' שאם המשלח מינהו בפני הלוה אינו צריך עדים. וי\"ל דכשהלוה הסכים למינויו נעשה השליח \"בעל דבר\" שהרי גם המלוה וגם הלוה הסכימו לעשותו שליח וממילא הוי בעל דבר, ולפי' אינו צריך עדים כיון דנעשה לבעל דבר ע\"י המלוה והלוה ביחד.",
            "ובדרך זו יתכן לבאר הלכה תמוהה אחרת שפסק הרמב\"ם ששליחות הבעל להולכת גט חלה בלי עדים לקיומא מילתא (פ\"ו מהל' גירושין הל\"ד) ואילו שליחות האשה לקבלת גט חלה רק ע\"י עדי קיום (שם הל\"א). וצ\"ע מ\"ש שליח האיש משליח האשה. ונראה ששליח האיש הוא כשליח בכהת\"כ שהרי בגירושין הבעל הוי דעת מקנה ובדין הוא שימנה שליח. ואילו האשה מתגרשת בעל כרחה ואין לה חלות דין בעלים בגירושין, ולכן א\"א לה למנות שליח מדין שליח דכהת\"כ דתלוי בדעת בעלים וכדקבע הגר\"ח זצ\"ל<sup>154)</sup><i class=\"footnote\">עיין ברשימות שיעורים לשבועות ונדרים ח\"ב (דף יח. ד\"ה נשאל על הראשונה כו', דף ער\"ב ברשימות).</i>, אלא דגזיה\"כ \"ושלח ושלחה מלמד שהאשה עושה שליח\" מחדשת דין מיוחד של שליחות שיד השליח הוי כידה ממש, ובדומה לשליח שעשאו בעדים שנעשה בעל דבר כמלוה עצמו, ה\"ה שליח האשה נעשה כגוף האשה עצמה. ולכן צריכים עדים לקיים את השליחות ולקבוע שהשליח הוי כגופה ושידו כידה כדי לקבל את הגט וכמו שצריכים עדי קיום בשליח לפרעון ולהשבת גזילה.",
            "ולפי\"ז מבואר גם מה שכתב הרמב\"ם (שם הל\"ט) וז\"ל וקטנה אינה עושה שליח לקבלה אע\"פ שחצרה קונה לה גיטה כגדולה מפני ששליח קבלה צריך עדים ואין מעידין על הקטן שאינו בן דעת גמורה עכ\"ל. והשיג עליו הראב\"ד וז\"ל זה הטעם אין לו לא טעם ולא ריח אלא אתם גם אתם לרבות שלוחכם ומה אתם בני דעת אף שלוחכם בני דעת נמצא שהשליח והשולח צריכין להיות בני דעת עכ\"ל. ובביאור שיטת הרמב\"ם נראה שסובר שדין מה אתם בני דעת אף שלוחכם בני דעת אינו חל בשליח לקבלה המהווה חלות דין שליחות מיוחדת שאינה חלה מדין שליחות דכהת\"כ. כי שליחות דעלמא בכהת\"כ תלוי' בדעת המשלח, דהוי בעלים למנות שליח. משא\"כ אשה בגירושין, שאינה בעלים על חלות הגירושין, שהרי מתגרשת בעל כרחה, ושליחות שלה לקבלת גיטה חלה מדין מיוחד, ולכן יתכן שאפילו קטנה שאינה בת דעת יכולה למנות שליח לקבלה, קמ\"ל דמ\"מ אין לה למנות שליח לקבלה, מכיון דשליח לקבלה זקוק לעדי קיום, ואין עדים יכולים להעיד על מעשה קטנה<sup>155)</sup><i class=\"footnote\">ואמר מו\"ר הרב זצ\"ל שבכך מבוארת שיטת הראשונים ששליח להולכה עושה שליח ושליח לקבלה אינו עושה שליח דהוי מילי דלא ממסרי לשליח דשאני שליח לקבלה שאינו שליח של בעל הגירושין ולפי' אין לו בעלות למנות שליח שני, ואילו שליח להולכה הוי שליח הבעלים וממילא יש לו בעלות למנות שליח שני.</i>.",
            "<b>גמ'. תנן השואל את הפרה כו'.</b> צ\"ע, מה השייכות בין שליח לקבלת שאלה לבין שליח לפרעון. ונראה ששליח לפרעון אינו כשליח דכהת\"כ, דשליח בכהת\"כ עושה מעשה קנין בעד המשלח ותו לא, ולזה מועיל מינוי בעלמא ואפילו שלא בפני עדים. מאידך שליח לפרעון צריך להיות \"בעל דבר\", ורשות השליח צ\"ל רשות המשלח, כדי לקבל את הפרעון, שהפרעון יגיע לרשות המלוה. ורק כשעשה המלוה את השליח בעדים הו\"ל שליח גמור, ונעשה רשות השליח כרשות המלוה לגבי הפרעון. ונראה דה\"ה בשאלה, שחיובי השואל חלים לא רק במעשה קנין בלבד אלא מחמת שהדבר השאול נכנס לרשות השואל, ומשום שהפקדון נמסר לרשותו לשמירה. וא\"כ מהא דשליחות מועילה לשאילה חזינן ששליח שעשאו בעדים נחשב כגוף המשלח עצמו ושרשותו נחשבת כרשות המשלח, ולכן שליח שעשאו בעדים מועיל גם לפרעון.",
            "<b>גמרא. בשכירו ולקיטו.</b> והחידוש דסד\"א שאף פועל מקבל את החפצא בעד הבעלים והחפצא הוי ברשות הבעלים לשאלה, קמ\"ל דצריך להיות שליח בעדים ופעולה לבדה לא מהניא.",
            "<b>פסק הרמב\"ם בשליח שעשאו בעדים.</b>",
            "בנוגע להשבת גזילה פסק הרמב\"ם (פ\"ז מהל' גזילה הל\"י) וז\"ל לא יתן לא לבנו של נגזל ולא לשלוחו אלא אם כן עשה הנגזל השליח בעדים עכ\"ל, וכמו\"כ פסק בנוגע לפרעון חוב והשבת פקדון (פ\"ג מהל' שלוחין הל\"ה) וז\"ל מי שהיה לו ביד חבירו פקדון או מלוה בין במטלטלין בין מעות ועשה שליח בעדים להביאן לו הרשות ביד זה שהם אצלו אם רצה ליתן נפטר ואינו חייב באחריותן שהרי נתן לשלוחו עכ\"ל. ומאידך בנוגע לשאלה פסק (פ\"ג מהל' שאלה הל\"א) וז\"ל השואל את הפרה מחבירו ושלחה לו המשאיל ביד בנו או ביד שלוחו או ביד עבדו אפילו שלחה לו ביד בנו או ביד עבדו או ביד שלוחו של שואל ומתה קודם שתכנס לרשות השואל ה\"ז פטור עכ\"ל, ואינו מפרט שהשואל חייב כששלחו לו בידי שליח שעשאו בעדים. וקשה, מ\"ש שאלה מהשבת גזילה ופקדון ומפרעון חוב וצ\"ע<sup>156)</sup><i class=\"footnote\">עיי\"ש בלחם משנה.</i>.",
            "<b>גמרא. ר' שמעון בן אלעזר.</b> אליבא דתנא דמתניתין שליח ב\"ד הוי שליח של הב\"ד, ולפיכך לא שנא עשאו נגזל לא שנא עשאו גזלן מועיל. מאידך ר' שמעון בן אלעזר סובר שאינו שליח הב\"ד אלא שליח של הממנה אותו, ומשו\"ה דוקא כשעשאו נגזל מועיל ולא כשעשאו גזלן.",
            "<b>גמרא. בממציא לו שליח כו' א\"נ כדרב חסדא בשכירו ולקיטו.</b> יל\"ע האם שתי האוקימתות פליגי אהדדי או לא. ועוד צ\"ב, כי המשנה כתבה לא יתן כו' ולא לשלוחו, ובשתי האוקימתות שבגמ' - בממציא לו שליח ובשכירו - איננו שלוחו, והאיך מתפרשת לשון המשנה שקראתו \"שלוחו\".",
            "ונראה לתרץ עפי\"מ שכתב בר\"ן למס' גיטין (פרק ששי דף לב: בדפי הרי\"ף דפוס ווילנא) בנוגע למשנה (שם דף סו.) דכל השומע קולי יכתוב גט לאשתי הרי אלו יכתבו ויתנו וכתב הר\"ן וז\"ל וא\"ת דהא תנן בפ' אין בין המודר (דף לה:) ותורם את תרומותיו כו' ומפרקינן באומר כל הרוצה לתרום יבא ויתרום אלמא כה\"ג לא הוי שליחות דאי הוי מאי מפרקינן הא קא מהני ליה, ואינה קושיה דהתם כל הרוצה לתרום קאמר מדעתו ואינו אלא כנותן רשות אבל לאו שליחותיה הוא וגבי תרומה אפי' גלוי דעתה נמי מהני כדאמרי' בפ' אלו מציאות כלך אצל יפות אם נמצאו יפות מהן תרומתו תרומה כך כתוב בחידושי הרמב\"ן ז\"ל, ולפי\"ז בגט אי אמר כל הרוצה לכתוב יכתוב לא מהני, ותמהני דהתם בפ' אלו מציאות קא אמינא דההיא דכלך אצל יפות דוקא דשוויה שליח דאמרי' התם תרגמא אביי אליבא דרבא דשוויה שליח וה\"נ מסתברא דאי לא שוויה שליח מי הוי תרומתו תרומה אתם גם אתם לרבות שלוחכם מה אתם לדעתכם אף שלוחכם לדעתכם כו' עכ\"ל.",
            "ובביאור שיטת הרמב\"ן וכדי לתרץ את קושית הר\"ן נראה שלרמב\"ן יש שני דינים בשליחות: א) מעשה מינוי מפורש לעשותו שלוחו של אדם כמותו; וב) דעת המשלח בעד חלות הקנין של השליח. והרמב\"ן מחלק בין שליחות בתרומה לבין שליחות בגיטין. בתרומה מועלת דעת בעלים שההפרשה תחול ע\"י השליח ואפילו בלי מינוי הגברא במפורש שיהיה שלוחו. ולפיכך אמירת כל הרוצה לתרום יבוא ויתרום מהני בתרומה, דאע\"פ שחסר מינוי מפורש של הגברא להיות שלוחו, מ\"מ מכיון שיש דעת הבעלים שהפרשת השליח תחול, חלה הפרשת השליח. מאידך בגט אמירת כל הרוצה לכתוב יכתוב גט לאשתי לא מהני, דגט זקוק למינוי השליח במפורש שידו תהיה כיד המשלח.",
            "ולפי\"ז י\"ל דזהו הביאור באוקימתא של ממציא לו שליח, דאע\"פ דליכא מינוי הגברא בפירוש למנותו כשלוחו מ\"מ יש דעת המשלח בעד חלות הפרעון או הקנין שיעשה ע\"י השליח. ובשאר הקנינים כמו בגיטין שליחות זו עם דעת מקנה בלי מינוי גברא לא מועילה. ודין שליחות כזו בפרעון נראה דתלוי בב' האוקימתות שבגמרא. אליבא דהאוקימתא הראשונה לא מועילה, שאף שליחות לפרעון זקוקה למינוי הגברא. ואילו אליבא דהאוקימתא השניה שכירו אינו מועיל מכיון שאינו שלוחו כלל אלא פועל בעלמא. אבל ממציא לו שליח מהני כי יש דעת מלוה שהפרעון יחול על ידי השליחות הזאת, ואע\"פ שאינו ממנה אותו בפירוש להיות שלוחו.",
            "ולפי\"ז להאוקימתא קמייתא דממציא לו שליח, לשון \"שלוחו\" מבואר כי יש כאן שליחות עבור חלות הפרעון, אלא שפסול משום שחסר מינוי הגברא להיות שלוחו. ברם להאוקימתא דשכירו ולקיטו קשה לישנא דשלוחו שבמשנה, וצ\"ע."
        ],
        [
            "<b>תוס' ד\"ה אין משלחין.</b> ז\"ל וא\"ת אמאי לא מהני דיוקני כו' וי\"ל דה\"מ בשמות חכמים דפקיעי אבל איניש אחרינא לא כו' עכ\"ל. ופליגי כשהעדים החתומים בשטר מעידים שהדיוקני שלו, דלשמואל לא מהני, ולר' יוחנן מהני. ועלינו להבין למה סובר שמואל שחתימת העדים על הדיוקני לא מהניא.",
            "ונראה דהנה עיין במס' גיטין (דף י:) ששטר העולה בערכאות של עכו\"ם שחותמיהם עובדי כוכבים כשר לשטר ראייה דמכר - \"דמכי יהיב זוזי קמייהו קנה ושטר ראייה בעלמא הוא דאי לא יהיב זוזי קמייהו לא הוו מרעי נפשייהו וכתבין ליה שטרא\". ואילו שטר מתנה העולה בערכאות פסול - \"דבמאי קני בהאי שטרא והאי שטרא חספא בעלמא הוא\". והביאור שעכו\"ם פסולים לעדות, ומ\"מ מכיון דערכאות לא מרעי נפשייהו יש בירור שספור השטר אמת. ומשו\"ה השטר דערכאות כשר לראייה דלראייה לא בעינן חפצא של שטר כשר אלא סגי בהיכי תמצא דבירור בעלמא לברר את האמת. מאידך לקנין בעינן חפצא של שטר כשר, ועדי עכו\"ם פסולים לעדות ואינם יכולים ליצור חפצא של שטר ולכן שטר מתנה דערכאות פסול. ועיי\"ש בתוס' (ד\"ה חספא) שכתבו וז\"ל שטר מתנה אין כשר לקנות בו מדאורייתא אלא א\"כ יש עדים כשרים בשעת מסירה ואפילו אם נאמר ששטר מתנה שחתמו בו ישראל כשר לקנות בו בלא עדי מסירה היינו משום שידוע ע\"י עדי חתימה שהן כשרים מן התורה שבא השטר מיד הנותן ליד המקבל וכן כשר בהודאת נותן שהוא כק' עדים אבל בשטר שחותמין בו עובדי כוכבים שאין בו לא עדי מסירה ולא עדי חתימה שכשרים להעיד ולא הודאת בע\"ד לא חשוב שטר לקנות על ידו ולא הוי אלא חספא בעלמא עכ\"ל. התוס' קובעים דערכאות כשרים ליצור ראייה ואומדנא המועילים לבירור, אך לא למלא מקומם של עדי מסירה ולאשווייה חפצא של שטר קנין משא\"כ עדי חתימה, וצריך ביאור מאי שנא עכו\"ם מע\"ח ישראל. ונראה דע\"ח ישראל מועילים לאשווייה שטר קנין אפילו אליבא דר\"א הסובר עדי מסירה כרתי, משום שע\"י עדי החתימה יש עדות בשטר על מסירת השטר שהגיע מיד הנותן ליד המקבל. וביאר הגר\"ח זצ\"ל<sup>157)</sup><i class=\"footnote\">עיין בחידושי הגר\"ח על הש\"ס סטנסילס סי' קמ\"א שכתב כן וע\"ע בחידושי ר' חיים הלוי על הרמב\"ם (פ\"ו מהל' גירושין הל\"ט).</i> שכדי לאשווייה חפצא דשטר צריכים ראייה של המסירה בגופו של השטר. ובעדי חתימה ישראל שהם כשרים לעדות יש ראייה דעדות של המסירה בגופו של השטר. ואילו בשטר של ערכאות הראייה איננה בגופו של השטר ובעדותו, כי הרי עכו\"ם פסולים לעדות, אלא הראייה הוי' ראייה שישנה מחוץ לשטר, דמכיון דעכו\"ם לא מרעי נפשייהו יש אומדנא שהדברים אמיתיים, אבל ראייה זו אינה יכולה לאשווייה חפצא דשטר, ולפי' ערכאות פסולים לשטרי קנין, ואע\"פ שכשרים ליצירת ראייה בעלמא.",
            "ומעתה מבוארת דעת שמואל שעדים החתומים על הדיוקני פסולים לאשווייה שטר מינוי ואע\"פ שיוצרים ראייה, דהראייה שלהם הוי' מחוץ לשטר ואינה ראייה בגופו של השטר. ולפי' השטר פסול למינוי שליחות דפרעון, דרק כשהשליח מתמנה בשטר כשר שיש בו ראייה בגוף השטר חל שליחות לפרעון.",
            "מאידך אם השליח הביא שטר הכתוב בכתב ידו של המלוה הוי שליח לפרעון, כי שטר שכתוב בכתב ידו הוי חפצא של שטר כמו שטר החתום בע\"ח, והוי שליח שהתמנה בשטר.",
            "ולפי זה י\"ל דבזה פליגי שמואל ור' יוחנן. אליבא דשמואל אין דיוקני והעדים החתומים על הדיוקני יוצרים ראייה בגופו של השטר אלא ראייה חיצונית ולפי' פסול למינוי שליחות. מאידך ר\"י סובר שהצירוף בין הדיוקני והעדים החתומים בשטר יוצר ראייה בגופו של השטר ולפי' הו\"ל שליח שנתמנה בשטר ונעשה שליח לפרעון.",
            "דרך אגב, מכאן חזינן ששטר ראייה חל לשליחות. שהרי יתכן היה לומר שבממון הסכמת המתחייב ליצור ראייה נוספת להתחייבותו להקנות חשיב כדעת המתחייב וזה נותן לשטר את תקפו, וממילא אין שטר ראייה חל למינוי שליחות, כי שטר ראייה חל רק במקום דעת המתחייב (כמוש\"כ בתוס' כתובות דף כ. ד\"ה ור' יוחנן). אך מתוס' חזינן שאף בדעת מינוי שליחות יש חלות דעת המתחייב ולכן שטר ראייה חל לשליחות.",
            "והנה המרדכי (סוף מס' קידושין אות תקע) כ' בשם הר' אביגדור הכהן וז\"ל ודוקא בשטר קידושין שהאשה נקנית בו וניתן ליכתב דמקשינן הויה ליציאה אבל שטר ראייה על קידושי כסף לא ניתן ליכתב דרחמנא אמר מפיהם ולא מפי כתבם עכ\"ל. אליבא דהמרדכי רק שטר קנין חל בקידושי אשה ודוקא שטר הקידושין עצמו הוי שטר ראייה על הקידושין. ואין לעשות שטר ראייה אחר לשמש כראייה על הקידושין, כי שטר ראייה שאינו גם שטר קנין חל רק בממון. ובביאור שיטתו נראה שבממון הוספת ראייה דשטר מהווה חלות התחייבות לענין דין דעת המתחייב דשטרות. אבל אין בגיטין וקידושין חלות התחייבות כלל, וממילא אין בהן דין דעת המתחייב, וחידוש דין התורה הוא דמ\"מ שטרי קנין חלים בגיטין ובקידושין בלי דעת המתחייב. ברם מכיון דליכא בגיטין וקידושין דין דעת המתחייב כמו שיש בדיני ממונות א\"א ליצור בהן שטר ראייה לבדו להעיד בעד האשה, ורק הגט ושטר הקידושין עצמם שחלין לקנין מגזיה\"כ ע\"פ חידוש דין תורה, חלין נמי לראייה.",
            "והמנהג שלנו בגיטין הוא שהאשה מפקידה את גיטה בב\"ד, והב\"ד כותבים ונותנים לה שטר פטור לראייה. וב\"ד יכולים לעשות שטר פטור משלהם בלי דעת המתחייב מדין מעשה ב\"ד, והאשה מקבלת ומחזקת בפטור לראייה.",
            "<b>תוס' ד\"ה אגב.</b>",
            "א) עיין בשיעורים לעיל (דף ע.) בענין הרשאה. ועיין במלחמות ה' שם ובסוגיין. ומבואר מדבריו שעיקר דין הרשאה חל מדין שליחות, אלא שיש גם קנין לאחר זמן למורשה, כדי שהנתבע לא יוכל לטעון \"לאו בעל דברים דידי את\". והרמב\"ן סובר שאם המרשה מת ההרשאה בטילה, כי הרשאה חלה בעיקר מדין שליחות, ואין שליחות חלה לאחר מיתת המשלח. ואליבא דהרמב\"ן קנין אגב דסוגיין המועיל אף לאחר מיתה אינו חל מדין הרשאה, אלא מדין קנין דעלמא הקונה חוב.",
            "מאידך מדיון התוס' לפנינו משמע שאינו מפרש כהרמב\"ן אלא שקנין אגב דסוגיין חל מדין הרשאה, ושהרשאה אינה בטילה אפילו לאחר מיתת המרשה. ולכאורה כן משמע גם מפירוש רש\"י לסוגיין. ויתכן שזוהי נמי שיטת הרמב\"ם שהביא רק את הדין שהמרשה יכול לבטל את ההרשאה (פ\"ג מהל' שלוחין הל\"ח) ולא כתב שאם המרשה מת ההרשאה בטילה מעצמה. ונראה דהראשונים האלו סוברים שעיקר חלות דין הרשאה חלה מדין קנין, ולפי' חל אף לאחר מיתה. ונראה ששאילת מיתת המרשה תלויה בדיון הסוגיא לעיל (דף ע.) אם שליח שויה או שותפא שויה ובפירושי הראשונים שם, ועיין עוד בתוס' לכתובות (דף נה:) ד\"ה שאם.",
            "ב) בא\"ד ומה שכותבין הרשאה אפילו אותם שאין להם קרקע י\"מ משום דהודאת בע\"ד כמאה עדים דמי כו' במסקנא קאמר אדהכי נפק אודיתא כו' התם מדאורייתא בעינן דאית ליה ארעא כו' עכ\"ל. וע\"ע בתוס' בב\"ב (דף מד: ד\"ה דלא) שכ' וז\"ל מכאן תשובה לאומרים דמה שנהגו לכתוב בהרשאות ונתתי לו ד' אמות בחצרי אע\"ג דלית ליה קרקע משום דאין לך אדם שאין לו ד' אמות בא\"י דקרקע אינה נגזלת א\"נ דאין לך אדם שאין לו ד' אמות לקוברו כו' ונראה לר\"ת דהיינו טעמא כיון שמודה שיש לו קרקע וחוב הוא לו שהרי ע\"י קרקע מקנה לחבירו אפילו יש כמה עדים שמכחישים אותו הרי הודאת בע\"ד כק' עדים ולא חיישינן למחזי כשיקרא כדאשכחנא גבי איסור גיורא דנפק אודיתא מבי איסור ואע\"ג שהיה איסור משקר עכ\"ל. ונראה דלר\"ת ותוס' שלפנינו, כשאין לו קרקע אין הקנין מועיל מדין קנין אודיתא המועיל אפילו בלי קרקע, אלא מאחרי שנאמן בהודאת בע\"ד לומר שיש לו קרקע, חל הקנין מדין קנין אגב דעלמא<sup>158)</sup><i class=\"footnote\">עיין בתשובות הרשב\"א ח\"ג סי' ס\"ז.</i>. והתוס' הביאו את דין אודיתא דאיסור גיורא רק כדי להוכיח דבכה\"ג לא חיישינן למחזי כשיקרא.",
            "והנה הודאת בע\"ד מועלת רק לחובת המודה ולא לטובתו, וא\"כ יל\"ע למה מועלת כאן הודאת בע\"ד, הרי ע\"י הודאת המרשה חלה ההרשאה ויכול המורשה לתבוע את הנתבע לטובת המרשה ואין בזה חובה. ונראה שאין זה קשה, שהרי גוף ההודאה לחובת המרשה היא, שע\"י כן הפסיד את הקרקע שלו שהודה בה למורשה, ולכן ההודאה חלה, ואע\"פ שע\"י כך מרויח לבסוף כשהמורשה תובע את הנתבע בשבילו אין זה מפקיע ההודאה דמעיקרא.",
            "והנה שיטת הגאונים המובאה בתוס' וברמב\"ם (פ\"ג מהל' שלוחין הל\"ז) היא שהמרשה יכול להשתמש בד' אמות מחלקו בא\"י כקרקע עבור קנין אגב עם המורשה. והרמב\"ם השיג עליהם וז\"ל ודברים אלו דברים קלים הן עד מאוד ורעועים שזה מי יאמר שיש לו חלק בא\"י ואפילו הוא ראוי אינו ברשותו עכ\"ל. ונראה שהגאונים סוברים שעם חורבן הארץ וגלות ישראל ממנה נתבטלה חלוקת הארץ וחזרה א\"י להיות ממונם של כלל ישראל והוי ממון הציבור, והציבור נותן לכל מי שצריך ד' אמות מהקרקע שבא\"י להשתמש בה כדי לעשות קנין אגב. אך אפילו אחרי שהשתמש בד' אמות והקנם לאדם אחר אם צריך ד' אמות פעם נוספת יש לו, שהריהו חלק מכלל ישראל ותמיד יש לו חלק בקנין הציבור שבא\"י.",
            "<b>שם.</b> גמ'. אלמא חומש ממונא הוא. חומש הוי חיוב ממון ואינו חיוב כפרה בעלמא. והנה בנוגע לחיובי קרבן איתא בגמרא קידושין (דף יג.) שהיולדת שהביאה חטאתה ומתה מביאין יורשיה את עולתה משום דשיעבודא דאורייתא, וכן פסק הרמב\"ם (פ\"א מהל' מחוסרי כפרה הלי\"ג) וז\"ל האשה שהביאה חטאתה ומתה יביאו היורשים עולתה אע\"פ שלא הפרישה אותה מחיים כבר נשתעבדו נכסיה לקרבן והשעבוד דין תורה הוא עכ\"ל. ולכאורה יל\"ע בדינא דגמרא דידן דל\"ל להשמיענו דחומש חיוב ממון מדאורייתא הוא מאחר שכבר למדנו דשעבודא דאורייתא בדין קרבן היולדת. ונראה שאין זו קושיא דסד\"א דחיוב כפרת קרבן שחייב להקריבו לשמים שפיר הוי חיוב ממון אבל חיוב כפרה דחומש שחייב לתתו להדיוט, אימא דהוי חובת כפרה בעלמא ולא חיוב ממון, קמ\"ל שאף חיוב חומש חיוב ממון ואינו חיוב כפרה בעלמא.",
            "והנה בנוגע למצות צדקה אם הויא חיוב ממון או לא מצינו מחלוקת גדולה בין הראשונים, עיין ברשימות שיעורים לב\"ק (דף לו) ענין צדקה."
        ],
        [
            "<b>גמ'. לפי שאין משלמין חומש על כפירת שעבוד קרקעות.</b> פרש\"י (ד\"ה לפי) וז\"ל דחומש אמאי קאתי אשבועתא לאו שבועה היא דקי\"ל בשבועות (דף מב:) אין נשבעין על הקרקעות כו' עכ\"ל. וצ\"ע, דהא דאין נשבעין על הקרקעות ר\"ל שאין קרקע מחייבת בעל דבר לישבע שבועת הדיינים בבי\"ד (עיין בשבועות דף לח:), אך פשיטא ששבועת ביטוי מחוץ לב\"ד חלה גם על קרקע. וא\"כ מאחר ששבועת הפקדון מחייבת את הכופר בפקדון אף כשנשבע שבועת ביטוי מפי עצמו חוץ לב\"ד (וכמבואר בשבועות דף לו:), האיך כתב רש\"י שהפטור בכפירת שעבוד קרקעות הוא משום שאין נשבעין על הקרקעות.",
            "וי\"ל שרש\"י סובר שהכופר בפקדון חייב רק כשהחפצא שכופר בו הוא חפצא שיכול לחייבו בשבועת הדיינים, ומכיון שהחפצא דקרקע אינו בר חיוב שבועת הדיינים, משו\"ה קרקע אינה מחייבת בשבועת הפקדון, ואפילו כשכפר ונשבע שבועת ביטוי עליה מחוץ לבי\"ד.",
            "אך יעויין ברמב\"ם (פ\"ז מהל' שבועות הל\"ד) שכתב וז\"ל ולמה נפטר משום שבועת הפקדון והרי זה אילו הודה חייב היה ומשלם מה שכפר, לפי שנאמר בפקדון או בתשומת יד או בגזל או עשק את עמיתו או מצא אבידה הכל מטלטלין שאם יודה בהן יוציא ממון מתחת ידו, ויצאו קרקעות שאין מטלטלין והרי הן לפני בעליהן ובחזקתן כו' עכ\"ל. ונראה שלרמב\"ם יסוד הפטור דקרקע בשבועת הפקדון הוא משום שקרקע אינה נגזלת והריהי תמיד בחזקת בעליה, ושבוה\"פ מחייבת רק בגזילת החפצא שכפר בו, ומכיון דקרקע אינה נגזלת משו\"ה קרקע אינה מחייבת בשבוה\"פ.",
            "<b>גמ'. חיישינן שמא תייקר.</b> נראה דחיישינן שמא תייקר רק בשבוה\"פ. שכמו שיש בה חומרא להוליך אחריו אפילו למדי ה\"ה שיש בה חומרא דחיישינן שמא תייקר. מאידך בדין השבת גזילה דעלמא לא חיישינן שמא תייקר. ועוד נראה שאף בשבוה\"פ, חיישינן שמא תייקר דוקא כשבשעת הכפירה כפר ונשבע על יותר משוה פרוטה שחלה חובת ההשבה דשבוה\"פ ולכן אם נתן לו את הקרן חוץ מפחות משו\"פ לא יצא דחיישינן שמא תייקר. אבל אם כפר ונשבע לכתחילה על פחות משו\"פ דלא חל חיוב שבוה\"פ מעיקרא לא חיישינן שמא תייקר. ועיין בשיטה מקובצת בשם הרא\"ש (ד\"ה חיישינן)."
        ],
        [
            "<b>גמ'. דקאמר ליה הילך.</b> צ\"ע, דמכיון דאמר לו הילך לא כפר בממון כלל, ופשיטא דפטור, ול\"ל לגזיה\"כ וכחש בה פרט למודה בעיקר ללמדנו שפטור. ולכאורה י\"ל דאיצטריך קרא לפטור במקרה שכפר בשעת השבועה, ואמר לו הילך אח\"כ. אך יפלא שא\"כ עד מתי יכול לומר הילך וליפטר, האם יהיה פטור אף כשיאמר לו הילך חדש ימים אחרי שנשבע. ואם אמר הילך תוך כדי דיבור לשבועתו, הדרא הקושיא לדוכתא, דפשיטא שפטור. ועיין ברמב\"ם (פ\"ח מהל' שבועות הל\"י - י\"א) שכתב דמיירי כשאמר לו הילך בשעת השבועה וז\"ל לפיכך אם אמר לא גנבתי אבל אתה הפקדתו אצלי כו' והרי שורך לפניך קחהו ונשבע על זה הרי זה פטור משבוה\"פ כו' עכ\"ל, וקשה ל\"ל לגזיה\"כ, הרי לא כפר ממון כלל בשעת השבועה, וצ\"ע.",
            "<b>רש\"י ד\"ה איבעיא לך לאהדוריה ניהלי. ז\"ל כשמצאתו לא היה לך לאוספו אל ביתך שהרי מכיר היית בו ואין לך גנב גדול מזה עכ\"ל.</b> צע\"ק ל\"ל לרש\"י לומר שהמוצא אסף את האבידה אל ביתו, דלכאורה אם נטל את האבידה ע\"מ לגוזלה הוי גזלן משעה שלקחה וכדאיתא במס' ב\"מ (דף סו:) אמר רבא ראה סלע שנפלה נטלה לפני יאוש ע\"מ לגוזלה עובר בכולן משום לא תגזול וכו'.",
            "ויתכן דשאני גזילה מרשות הנגזל מגזילת אבידה. כשגזל מרשות הנגזל חיוב אונסין חל משעת קנין הגזילה, ואפילו לא הכניס את החפצא לרשותו, וכדאיתא במשנה לעיל (דף עט.) הגביהו או הוציאו מרשות הבעלים ומת חייב. אבל בגוזל אבידה, שהחפצא שגזל אינו ברשות בעליו, אין חיוב אונסין עד שיכניס את האבידה לרשותו. והא דאיתא בב\"מ שהמוצא אבידה ונטלה ע\"מ לגוזלה עובר בלא תגזול י\"ל דכוונת הגמ' שעבר באיסור גזילה, אך עדיין לא חלו דיני גזילה בנוגע לחפצא, והגזלן פטור מאונסי החפצא כל זמן שלא הכניסו לרשותו. ולכן דייק רש\"י שהגזלן אסף את האבידה אל ביתו דעי\"ז חייב באונסין.",
            "<b>גמ'. ג' שבועות הן.</b> עיין בשיטה מקובצת שדנו הראשונים בבה ולא במוצאה ובמוצאה ולא בה למה יהיה חייב בשבוה\"ע הרי לפי עדותו אינו מחייב ממון. והראב\"ד פירש דמיירי כגון שהמוצאה הודה במקצת ומה שחסר בעדות העד הודה בו המוצא. ברם עיין ברש\"י שמפרש שהתובע היה מחזר באותה שכונה עד שיודיעוהו, כלומר שאף מקצת העדות של העד שתעזר אותו למצוא עדים אחרים שיודיעוהו על הממון נחשב לעדות ממון בדין שבוה\"ע, והוא חידוש.",
            "ועיין בשיטה מקובצת בשם הרא\"ש וז\"ל ונ\"ל דהאי הכיר בה ולא במוצאה במוצאה ולא בה לאו דוקא בעד אחד אלא ה\"ה בשני עדים הוי גורם לממון עכ\"ל, כלומר משום שעדותן אינה שלמה ותלויה באם אחרים יודיעוהו הו\"ל עדות הגורם לממון ולא עדות גמורה על ממון. וצ\"ע בזה, שהרי מחלוקת ראב\"ש וחכמים בגורם לממון מיירי במשביע עד אחד דהחפצא של עדותו הוי עדות גמורה בממון אלא שעד א' קם לשבועה ולא לממון, ולכן פליגי אם העדות נחשבת לעדות ממון לענין שבוה\"ע או לא. ולכאורה אין זה שייך לדין עדות של שני עדים בבה ולא במוצאה וכו' בסוגיין שעצם העדות שלהם אינה גמורה, וצריכים לעדים אחרים להודיעוהו מה שחסר בסיפור המעשה של העדים הראשונים, דהשאילה אם עדותם נחשבת לעדות ממון בשבוה\"ע או לא היא שאילה אחרת מדין עד אחד, וצ\"ע.",
            "והנה הרא\"ש ממשיך וז\"ל הקשה ר\"מ כו' הא אפילו ראב\"ש לא קאמר אלא בחד גורם בגורם דגורם מי קאמר כדאיתא בפרק שבוה\"ע הכל מודים בעדי סוטה בעדי קינוי דפטור דהוה ליה גורם דגורם וה\"נ הוי גורם דגורם כו' עכ\"ל. ולכאורה קשה להבין את קושית הר\"מ והשוואתו בין עדות דבה ולא במוצאה וכו' לבין עדות קינוי דסוטה, דהנה קינוי וסתירה מהוות שתי חלויות בחלות דין הסוטה. עדות הקינוי אינה חלה כלל לאסור את האשה לבעלה, אלא רק לקבוע את הסתירה לסתירת סוטה. וחלות סתירת סוטה היא האוסרת אותה לבעלה והמפסידתה את כתובתה. ובכן עדות הקינוי נחשבת לגורם דגורם מאחר שאינה עדות ממון כלל. אבל עדות דבה ולא במוצאה וכו' יש בה מקצת עדות של ממון, אלא שחסר כל סיפור המעשה, והוי מקצת עדות ולא עדות שלימה. וזוהי השאילה דסוגיין אם נחשבת לעדות ממון או לא, ולכאורה אין השאילה הזאת תלויה כלל בדין עדי קינוי, וצ\"ע.",
            "<b>גמ'. הכופר בפקדון נעשה עליו גזלן וחייב באונסין.</b> עיין לעיל (בהקדמה לפרק מרובה בענין אחריות וחיוב תשלומין בשומר וגזלן אות א') שהוכחנו דאליבא דרש\"י והרמב\"ם הכופר בפקדון אע\"פ שחייב באונסין מ\"מ אין לו קניני גזילה בחפצא כמו גזלן גמור. ונ\"מ לכמה דינים כגון בכופר בפקדון ואח\"כ טוען טענת גנב, בפטור הגזלן מלשלם דמי שכירות בעד תשמישיו, במצוה הבאה בעבירה, ועוד, עיי\"ש.",
            "<b>שם. תוס' ד\"ה מאי. ז\"ל תימה בממון מה שייך לומר לא ענש אלא א\"כ הזהיר כו' עכ\"ל.</b> ונראה לתרץ שחיוב השבת גזילה אינו חיוב ממון בעלמא להחזיר לנגזל את החפצא שלו אלא עונש, שהרי מחמת חלות חיוב ההשבה חל על הגזלן אף חיוב אחריות לשלם בעד אונסין, וזהו עונש על שעבר על איסור גזילה, ולכך שייך לומר שאין להעניש גזלן בחיוב השבה ואחריות בלי אזהרה.",
            "ויל\"ע אם איסור הגזילה מחייב את הכופר בפקדון בעונש דהשבה למה גונב קרקע שגם עובר על איסור גניבה כדאיתא ברמב\"ם (פ\"ז מגניבה הלי\"א) אינו חייב בהשבה ובאחריות אונסין (עיין ברמב\"ם פ\"ט מהל' גזילה הל\"א). וצ\"ל דגזיה\"כ מיוחדת מפקיעה קרקע מעונש דהשבת גזילה ומאחריות ואע\"פ שעבר על איסור גזילה.",
            "<b>גמ'. ותנא תונא.</b> עיין ברמב\"ם (תחילת הלכות שבועות) שמנה ב' לאוין - \"לא תכחשו\" למי שכופר ממון בלי שבועה, ו\"לא תשקרו\" למי שכופר ממון ונשבע עליו לשקר. וכ' בפ\"א מהל' שבועות (הל\"ח) וז\"ל כל מי שיש ממון חבירו בידו כו' ותבע ממנו ממון שיש לו בידו וכפר בו הרי זה עובר בלא תעשה שנאמר לא תכחשו זו אזהרה לכפירת ממון כו' ואם נשבע לו על שקר על ממון שכפר בו הרי זה עובר בלאו אחר ועל זה נאמר לא תשקרו איש בעמיתו זו אזהרה לנשבע על כפירת ממון ושבועה זו היא הנקראת שבועת הפקדון עכ\"ל. אליבא דהרמב\"ם המחייב דשבוה\"פ הוא הלאו של \"לא תשקרו\" האוסר גזילה ע\"י כפירה ושבועה.",
            "ויש לחקור ביסוד החיוב דשבוה\"פ האם עיקר המחייב הוא הגזילה או השבועה לשקר. ונראה דתלוי במחלוקת ר\"מ וחכמים (מס' שבועות דף לו:) דר\"מ סובר שהנשבע שבוה\"פ מפי עצמו חייב גם כשנשבע בפני ב\"ד וגם כשנשבע שלא בפני ב\"ד, ואילו המושבע מפי אחרים חייב רק כשכפר בבי\"ד, ומאידך חכמים סוברים שבין הנשבע מפי עצמו ובין הנשבע מפי אחרים חייב בין בפני ב\"ד ובין שלא בפני ב\"ד. ונראה שר\"מ סובר שבמושבע מפי עצמו המחייב הוא השבועה לשקר ולכן חייב אפילו כשנשבע וכפר מחוץ לב\"ד שהרי נשבע לשקר. ואילו במושבע מפי אחרים בעל כרחו וכשלא ענה אמן לא עבר באיסור שבועה לשקר כי לא הוציא שבועת שקר מפיו, והמחייב אינו שבועת שקר, אלא חלות דין גזילה. וסובר ר\"מ שדוקא כשכפר בפני ב\"ד הוי הכפירה חלות גזילה ולא כשכפר מחוץ לב\"ד. ולפיכך המושבע מפי אחרים חייב דוקא כשכפר בפני ב\"ד. מאידך חכמים סוברים כי כל כפירת הפקדון אחרי שבועה מהווה גזילה ואפילו כפירה מחוץ לב\"ד, ולפיכך סוברים שאף המושבע מפי אחרים שכפר מחוץ לב\"ד חייב דהוי גזלן והגזילה מחייבת<sup>159)</sup><i class=\"footnote\">ע\"ע ברשימות שיעורים למס' שבועות חלק ב' דף ל\"ט - דף מ\"ז.</i>.",
            "עוד יש לעיין אם מי שנשבע שבוה\"פ עובר רק על אזהרת \"לא תשקרו\" או גם על \"לא תשבעו בשמי לשקר\". ועיין במנחת חינוך (מצוה רכ\"ו) הדן בשאלה זו. ובאמת הרמב\"ם כתב בספר המצוות (ל\"ת רמ\"ט) שעובר על שני הלאווין. אך במשנה תורה לא הזכיר את הלאו של \"לא תשבעו בשמי לשקר\" ורק את הלאו ד\"לא תשקרו\".",
            "ועיין בגמרא במס' שבועות (דף לז.) הדנה בדין מי שהזיד בשבועת הפקדון והתרו בו אם לוקה או לא, ולמסקנת הגמרא דינו להביא קרבן אך אינו לוקה משום האיסור דשבועת ביטוי. והנה פסק הרמב\"ם בפ\"ז מהל' שבועות (הל\"ח) וז\"ל הנשבע שבועת הפקדון במזיד אעפ\"י שנשבע לשקר והתרו בו עדים בשעת שבועתו אינו לוקה אלא מביא אשמו בלבד שהרי הוציאו הכתוב מכלל חייבי מלקות וחייבו אשם בין בזדון בין בשגגה כמו שביארנו עכ\"ל. בשבוה\"פ הרמב\"ם למד את הפטור ממלקות דשבועת ביטוי מסברא \"שהרי הוציאו הכתוב מכלל חייבי מלקות וכו'\". אבל בנוגע לשבועת העדות (בפ\"ט הל' י\"ד) הביא הרמב\"ם פסוק וז\"ל אבל המחויב בשבועת העדות אעפ\"י שהוא נשבע על שקר ואע\"פ שהוא מזיד אינו חייב משום שבועת ביטוי אלא משום שבועת העדות בלבד שהרי הכתוב הוציא שבועת העדות מכלל שבועת ביטוי לחייב בהמזיד כשוגג בקרבן ולא במלקות שנ' לאחת מאלה עכ\"ל. וקשה למה בשבועת העדות נקט הרמב\"ם קרא לפוטרו ובשבוה\"פ פוטרו מסברא.",
            "ונראה מזה ששבועת הפקדון אינה חפצא של שבועת ביטוי כלל, דדין אשם גזילות מפקיע אותה מכלל שבועת ביטוי, מה שאין כן שבוה\"ע שבעצם מהווה שבועת ביטוי. והראיה, שהרי קרבן דשבוה\"ע חטאת היא כמו בשבועת ביטוי, ולכן בלי המיעוט דלאחת שבוה\"ע היתה מחייבת מלקות במזיד משום שבועת ביטוי. מאידך בשבוה\"פ התורה חידשה קרבן מיוחד - אשם גזילות - ומשום כך שבועת הפקדון מופקעת מלהיות שבועת ביטוי, וידעינן מסברא דאינה מחייבת מלקות דשבועת ביטוי ולא בעינן גזיה\"כ דלאחת.",
            "והנה באופנים שפטור משבוה\"פ כגון הכופר בקנס, בקרקע, בעבד או בשטר פסק הרמב\"ם שלוקה משום שבועת ביטוי (פ\"ז משבועות הל\"ב) דמכיון שאינו חייב בשבוה\"פ חזרה השבועה לכלל שבועת ביטוי דעלמא. אך במקום שחל דין שבוה\"פ מופקע דין שבועת ביטוי.",
            "<b>גמ'. אחד שבועת העדות ואחד שבועת הפקדון ואפילו שבועת שוא.</b>",
            "<b>א.</b><br>פליגי רש\"י ור\"ת באם המחלל שבועת ביטוי להבא פסול כחשוד לשבועת הדיינים או לא. ומחלוקתם תלויה בביאור הגמרא במס' שבועות (דף מו:): וליתני נמי שבועת ביטוי, כי קתני שבועה דכי קא משתבע בשקרא קא משתבע אבל שבועת ביטוי דאיכא למימר דבקושטא קא משתבע לא קתני, תינח אוכל ולא אוכל, אכלתי ולא אכלתי מאי איכא למימר, תנא שבועת שוא וכל דדמי ליה. וכתב רש\"י שם (בד\"ה שבועת ביטוי) וז\"ל שבועת ביטוי דלהבא כי משתבע איכא למימר בקושטא אשתבע שבדעתו לקיימה ואפי' עבר עליה שכפאו יצרו אינו חשוד בכך על השבועה שעבר להוציא לשקר מפיו עכ\"ל. ועוד כתב רש\"י שם (בד\"ה וכל דדמי ליה) ז\"ל כל שבועה לשעבר עכ\"ל. יוצא דלרש\"י שבועה להבא אינה פוסלת כיון שלא הוציא שקר מפיו. מאידך שיטת ר\"ת שהמחלל שבועה להבא פסול וכדכתבו בתוס' (שם ד\"ה אבל) וז\"ל ואר\"ת דפסול הוא והכא לא קאמר אלא דלא קתני פי' דלא קמיירי במידי דבקושטא משתבע כו' עכ\"ל. והרמב\"ם משמע כר\"ת שהרי כתב (בפ\"ב מהל' טוען ונטען הל\"א - ב') ז\"ל כל חשוד על השבועה אין משביעין אותו כו' אחד הנשבע לשקר שבועת ביטוי או שבועת עדות או שבועת הפקדון או שבועת שוא הרי הוא חשוד על השבועה עכ\"ל, ומדסתם ולא הבחין בין שבועת ביטוי לשעבר לבין שבועת ביטוי להבא משמע שסובר שבכל אופן פסול לשבועה. ועלינו לבאר את סברות הראשונים.",
            "ונראה לבאר את המחלוקת ע\"י חקירה בהגדרת האיסור דשבועה להבא. בשבועה לשעבר, כגון שנשבע אכלתי ולא אכלתי, מובן מאליו שעיקר האיסור הוא להוציא שבועת שקר מפיו, דהמצוה מן התורה היא להשבע באמת ולא לשקר. אולם בשבועה להבא, כגון שנשבע אוכל ולא אוכל יש לחקור האם עיקר האיסור הוא לא לשקר בדברי השבועה - כי מעשיו אח\"כ יקבעו את השבועה למפרע לשבועת אמת או שקר - או\"ד שבועה להבא מחדשת חלות איסורין וחיובי מעשה, שאם נשבע לא לעשות איזה דבר חל איסור מעשה בדומה לשאר איסורי התורה, ואם נשבע לעשות איזה דבר חלים חיובים לקיים את השבועה כמו בשאר חיובי תורה, וא\"כ שבועה להבא שונה בעיקר חלותה משבועה לשעבר.",
            "וי\"ל שאם עיקר האיסור בשבועה להבא הוא לא לשקר למפרע אזי העובר על שבועה להבא נפסל מדין חשוד לשבועה כמי שנשבע לשקר בשבועה לשעבר. מאידך אם יסוד האיסור הוא איסור מעשה כמו בשאר איסורי תורה לא יפסל לשבועת הדיינים מדין חשוד, שהרי לא עבר על איסור שקר. ולפי\"ז יוצא שהר\"ת והרמב\"ם סוברים שהאיסור בלהבא מהווה איסור שקר כמו בלשעבר ובהתאם לכך נפסל, ואילו לרש\"י האיסור בלהבא הוי איסור מעשה ולפיכך לא נפסל.",
            "ויעויין בגמרא שבועות (דף כ:) ובמחלוקת שם שבין רב דימי לבין רבין: כי אתא רב דימי אמר ר' יוחנן אוכל ולא אוכל שקר והזהרתיה מהכא לא תשבעו בשמי לשקר כו' קונמות עובר בלא יחל דברו וכו' כי אתא רבין א\"ר ירמיה אמר ר' אבהו אמר ר' יוחנן כו' אוכל ולא אוכל עובר בלא יחל דברו עכ\"ל.",
            "ויתכן דפליגי רב דימי ור' אבהו בחקירתנו. הרי אליבא דר' אבהו שבועה להבא באזהרת בל יחל דברו כמו נדר. ופשיטא שהאיסור דבל יחל בנדרים חלות איסור מעשה הוא וכלישנא הגמרא במפורש ריש נדרים (ב:) דנדרים איסור חפצא הם, וכדחזינן נמי מהדין (שם לה א) שיש מעילה בנדרים, וכן מוכח משיטת הר\"ן (שם טו. בד\"ה הלכה) שהמודר לוקה משום בל יחל דברו ולא המדיר אף שהמודר לא שקר בדבריו. אליבא דר' אבהו שבועה להבא הוי כנדר ומהוה איסור מעשה ואינה איסור של הוצאת שקר מפיו, ומשו\"ה אזהרתה מלאו דבל יחל.",
            "מאידך רב דימי סובר ששבועה להבא שונה מנדרים, שבשבועות ליכא איסור מעשה אלא איסור של הוצאת שקר מפיו, ולכן האזהרה של שבועה להבא היא לא תשבעו בשמי לשקר. וזה מדוייק ברש\"י (ד\"ה ואזהרתיה מלא תשבעו בשמי לשקר) ז\"ל וה\"ק לא תשבעו בשמי כדי לשקר בשבועותכם לאחר זמן וכו' עכ\"ל, זאת אומרת לדעת רב דימי אם עובר על דברי השבועה לאחר זמן הוברר למפרע ששקר בשעת ההפלאה<sup>160)</sup><i class=\"footnote\">עיין ברשימות שיעורים לשבועות תוס' (כ:) ד\"ה דכי, וגם (דף כא:) במחלוקת בין ר\"ע והחכמים בנוגע לשבועת שלא אוכל ואכל כל שהוא, ובדף (כה.) ד\"ה ושמואל אמר פטור ליתיה בלהבא.</i>.",
            "<b>ב.</b><br>אליבא דהנתבאר יוצא שהרמב\"ם שפסק שכל שבועת ביטוי ואף שבועת ביטוי להבא פוסלת לשבועת הדיינים ס\"ל דעיקר חלות האיסור בשבועה להבא דומה לאיסור בשבועה לשעבר, דהיינו לא לשקר בשבועה למפרע. ונאריך עתה קצת בביאור הלכותיו, כדי להוכיח שכך הוא שיטתו באמת. כתב הרמב\"ם בפ\"א מהל' שבועות (הל\"א - ג') וז\"ל שבועת בטוי הוא שנאמר בתורה או נפש כי תשבע לבטא בשפתים להרע או להיטיב. והיא נחלקת לארבעה חלקים שתים להבא ושתים לשעבר כגון שנשבע על דבר שעבר שנעשה או שלא נעשה ועל דבר שעתיד להיות שיעשה ושלא יעשה. ואין שבועת ביטוי נוהגת אלא בדברים שאפשר לו לעשותן בין להבא בין לשעבר, כיצד לשעבר שאכלתי כו' או שלא אכלתי כו' כיצד להבא שאוכל או שלא אוכל כו' נשבע אחת מארבע מחלוקות אלו והחליף כגון שנשבע שלא יאכל ואכל או שיאכל ולא אכל או שאכלתי והוא לא אכל שלא אכלתי ואכל הרי זו שבועת שקר. ועל זה וכיוצא בו נאמר לא תשבעו בשמי לשקר ואם נשבע לשקר במזיד לוקה. בשוגג מביא קרבן עולה ויורד שנאמר ונעלם ממנו והוא ידע ואשם וגו' עכ\"ל.",
            "הרמב\"ם פסק שהלאו ולא תשבעו בשמי לשקר כולל כל שבועות ביטוי בין להבא ובין לשעבר. ולכאורה נראה שלדעתו יסוד האיסור בכל שבועות ביטוי הוא לא לשקר בשבועה. ולפי\"ז עיקר האיסור בשבועה להבא דומה לשבועה לשעבר, וכן יוצא מלשונו שכתב וז\"ל נשבע מארבע מחלוקות אלו והחליף כו' הרי זו שבועת שקר עכ\"ל ומשמע דעיקר האיסור בשבועת ביטוי הוא שמחליף את דבריו ונשבע לשקר. בשבועה לשעבר האמת והשקר נקבעים בשעת השבועה ובשבועה להבא הוברר למפרע אם נשבע באמת או לשקר, ואמנם איסור אחד להם.",
            "אמנם בשבועות (דף כא.) איתא דאליבא דר' אבהו לוקין על שבועה לשעבר משום הלאו דלא תשבעו בשמי לשקר ואילו בשבועה להבא כשאין בה מעשה כגון שנשבע לאכול ולא אכל אינו לוקה. והגמרא מפרשת וז\"ל ומאי שנא אמר רבא בפירוש ריבתה תורה שבועת שקר דומה לשוא מה שוא לשעבר אף שקר נמי לשעבר עכ\"ל. לכאורה תשובת רבא קובעת שהתורה חידשה מלקות בשבועות דוקא כשעוברין עבירה במעשה ההפלאה עצמו ובכך דומה שבועת בטוי לשעבר לשבועת שוא שכן בשתיהן העבירה היא בהפלאה עצמה: בשוא שנשבע לבטלה ובלשעבר ששקר בשבועה. מאידך בשבועה להבא עיקר האיסור אינו בהפלאת שקר אלא במעשה העבירה. בשבועה להבא חלים איסורי מעשה הדומים לשאר איסורי מעשה שבתורה, ולכן חלים בה דיני לאו שיש בו מעשה ושאין בו מעשה, ובנשבע לאכול ולא אכל אינו לוקה הואיל וליכא מעשה.",
            "אך לפי הנ\"ל פירוש זה לא ניתן להאמר אליבא דהרמב\"ם שהרי לדעתו בין בשבועה להבא ובין בשבועה לשעבר עיקר האיסור הוא שמחליף את דבריו ומשקר, ולפי\"ז צ\"ע מ\"ש בלהבא כשאין בה מעשה שאינו לוקה מלשעבר שהוא כן לוקה.",
            "ונראה שהרמב\"ם עצמו הרגיש בקושיא זו ומתרצה, וז\"ל בפ\"ד מהל' שבועות (הל' כ' - כ\"א): שבועה שאוכל ככר זו היום ועבר היום ולא אכלה בשוגג מביא קרבן עולה ויורד במזיד אינו לוקה שהרי לא עשה מעשה ואף על פי שעבר על שבועת שקר. ומפני מה לוקה אם נשבע שאכל והוא לא אכל או שלא אכל והוא אכל ואע\"פ שלא עשה מעשה, מפני שמעת שבועתו לשקר נשבע. אבל אם נשבע שיעשה והוא לא עשה אינה שבועת שקר משעת שבועה עכ\"ל. ביאור דבריו שחידוש הדין שלוקין על שבועת שקר הגם שאין בה מעשה מוגבל למשקר בשעת השבועה. ואילו כשנשבע להבא ומחליף דבריו אח\"כ הואיל ואינה שבועת שקר בשעת השבועה אלא למפרע כשמכזיב את דברי השבועה ליכא גזה\"כ דמלקות. רבוי התורה דלוקה הוא כשהשקר דומה לשוא, והיינו כשהאיסור נגמר בשעת השבועה ואינו תלוי במה שיעשה אח\"כ, ומשום כך דוקא בשבועת שקר לשעבר לוקה ולא בשקר להבא (ועיין בשיעורים לשבועות דף כא.). ואמנם עצם הסברת הרמב\"ם מוכיחה שדעתו שאף בלהבא דומה לשעבר ושעיקר האיסור הוא השקר, ולא שע\"י השבועה חל איסור על המעשה שנשבע עליו<sup>161)</sup><i class=\"footnote\">ועיין בר\"י מג\"ש שם על הסוגיא, וברשימות שיעורים שם (כא:) בענין שבועה שלא אוכל ואכל כל שהוא אות א' וב', ובשיעורים שם (כב.) ד\"ה מפרש נמי כבריה דמי.</i>.",
            "ולפום ריהטא ממה שסובר אביי שהמתפיס בשבועה כמוציא שבועה מפיו דמי (כ.) משמע שיש אליביה חלות איסורין בשבועה להבא דומה לנדרים, ואינה רק הלכה לישבע באמת ולא לשקר כמו בלשעבר. אולם אין זה מוכרח שכן הסברנו בשיעורים למס' שבועות בענין התפסה שיתכן לפרש שהתפסה חלה במעשה השבועה ובהפלאה עצמה ולכן חלה בשבועה להבא אף שאין בה חלות איסורין. והנה הרמב\"ם פוסק (בפ\"ח משבועות הל\"ח - ט') שהמתפיס בשבועה אסור ואינו לוקה. ובביאור שיטתו עיין בשיעורים לרפ\"ג דשבועות באריכות.",
            "עוד כתב הרמב\"ם (פ\"ה מהל' שבועות הל' א' - ג') ז\"ל שהרי אינו יכול להשבע שיזרוק ושלא יזרוק איש פלוני, וכל מי שנשבע על אחרים שיעשו כך וכך או לא יעשו אפילו היו בניו או אשתו אינו חייב בשבועת בטוי שהרי אין בידו לא לקיים ולא לבטל. ומכין אותו מכת מרדות שהרי אין בידו לקיים שבועה זו ונמצא גורם לשבועת שוא. ולמה אינו לוקה משום שבועת שוא שהרי אפשר לאותן אחרים שישמעו ממנו ותתקיים שבועתו. ונמצא כשמתרים בו בעת שנשבע התראת ספק שאין לוקין עליה אלא אם כן היה לאו שבו מפורש בתורה כמו שיתבאר בהלכות סנהדרין. ואין אותן אחרים נזקקים לקיים דברי זה הנשבע אלא אם כן ענו אמן כמו שבארנו. ואם קיימו דבריו הרי אלו משובחין שלא הרגילו להוציא שבועת שוא עכ\"ל. הלכותיו אלו זקוקות לביאור. ונראה שלדעת הרמב\"ם יש שתי הלכות בשבועת שוא: א) חפצא של שבועת שוא והיינו בארבע מחלוקות של שוא וכדמבואר ברמב\"ם (פ\"א מהל' שבועות הל\"ד - ז'); ב) חפצא של שבועת ביטוי המוזהרת מהפסוק של שוא, וזוהי ההלכה כאן.",
            "שבועה שאחרים יעשו או שלא יעשו כך וכך מהווה חפצא של שבועת ביטוי המוזהרת מהפסוק של שוא. ואף שהרמב\"ם פסק בשבועות ביטוי לשעבר ולהבא שמוזהרות מהפסוק של שקר, כ\"ז בנוגע לשבועות שיש בהן חלות קיום וביטול התלוי בנשבע עצמו, ע\"ז נכתב \"לא תשבעו בשמי לשקר\" - זאת אומרת שמוטל על הנשבע לא לבטל את שבועתו בין עי\"ז שמשקר בשעת השבועה בנשבע לשקר לשעבר או כשמבטל שבועתו אח\"כ בשבועה להבא. אך בנשבע על אחרים שיעשו או שלא יעשו כך וכך ליכא חלות קיום וביטול שבועה התלוי בנשבע עצמו, ושבועה בעלמא היא שאמיתותה או שקרה יתברר אח\"כ ע\"י מעשיהם של האחרים וע\"ז אין אזהרת לא תשבעו בשמי לשקר אלא אזהרת שוא. אולם שבועת שוא הזו הלכה בפני עצמה היא ואינה נמנית בתוך ד' המחלוקות של שוא שברמב\"ם כי בהן עצם החפצא דשבועה הוא שבועה שוא הוא ואין דיניהן תלויים כלל בבירור האמת או השקר. ואילו בשבועה שיעשו או שלא יעשו אחרים כך וכך דין השבועה תלוי בבירור האמת והשקר, והנשבע עובר דוקא אם האחרים אינם עושים כפי שנשבע שיעשו ומתברר שנשבע לשקר, והיינו איסור לשוא<sup>162)</sup><i class=\"footnote\">בנוגע לדין התראה ספק בהל' זו עיי\"ש בשיעורים לשבועות בענין התראת ספק אות ג'.</i>.",
            "<b>ג.</b><br>עד כאן ביארנו את המחלוקת שבין רש\"י והר\"ת האם הנשבע לשקר להבא נפסל כחשוד לשבועת הדיינים או לא ע\"י חקירתנו ביסוד האיסור דשבועת שקר להבא - האם הוי איסור לשקר או\"ד דהוי איסור מעשה. אך לאמיתת הענין נראה שניתן לבאר את המחלוקת גם בדרך אחרת, די\"ל דלכ\"ע האיסור בשבועה להבא הוי איסור מעשה ולא איסור שקר, ומ\"מ פסול לר\"ת. דהנה יש לחקור בדין החשוד על השבועה האם פסול לשבועה משום שיש חלות חשד בעלמא שמא ישקר בבי\"ד או\"ד שחל פסול גברא הפוסלו לשבועה. ואם ננקט שהחשוד לשבועה נפסל מדין חשש משקר מבוארת שיטת רש\"י שדוקא הנשבע שבועה לשעבר לשקר נחשד לשקר בשבועת הדיינים. כי האיסור בלשעבר הוא ששיקר בשעת השבועה, ומשום כך נחשד גם לשקר בב\"ד בשבועת הדיינים. ואילו בשבועה להבא האיסור הוא מחמת שחילל את השבועה בשעת מעשה ועבר על איסורי שבועה, אך ליכא כאן איסור שקר. ולכן אינו חשוד לשקר בשבועת הדיינים וכשר להשבע בב\"ד. ומאידך לדעת ר\"ת חל פסול גברא לשבועה משום שחילל את איסורי השבועה, ולכן נפסל גם בשחילל איסורי שבועה להבא, ואע\"פ שלא עבר באיסור לשקר פסול לשבועת הדיינים בפסול גברא.",
            "<b>ד.</b><br>והנה כדי לברר את הספק הנ\"ל ראוי שנעיין בהלכות הרמב\"ם. דהנה בפ\"ב מהל' טוען ונטען (הל\"א - ג') כ' הרמב\"ם וז\"ל כל חשוד על השבועה אין משביעין אותו לא שבועת התורה ולא שבועה מדבריהם וכו' אחד הנשבע לשקר שבועת ביטוי או שבועת עדות או שבועת הפקדון או שבועת שוא הרי הוא חשוד על השבועה וכן כל הפסול לעדות משום עבירה בין פסלנות של תורה כו' בין פסלנות של דבריהם כו' אין אדם נעשה חשוד עד שיבאו עליו עדים שהוא עבר עבירה שנפסל בה אבל המודה מפי עצמו שהוא חשוד ושעבר עבירה שנפסל בה כו' אם נתחייב שבועה משביעין אותו כו' אבל הנחשד בעדים אין אנו מאמינים אותו שישבע עכ\"ל. לפום ריהטא מהרמב\"ם משמע שחלים כאן שני דינים: א) הנשבע לשקר נחשד לשקר ולכן אינו נשבע מדין חשש משקר, ב) הנפסל לעדות מחמת עבירה, דהוי חלות פסול רשע בגברא, נפסל לשבועה בפסול גברא כמו שפסול לעדות.",
            "אמנם בפ\"ב מהל' טוען (הל\"י) כ' הרמב\"ם וז\"ל לעולם כזה דנין לחשוד עד שילקה בבית דין. אם היו עליו עדים שלקה ועשה תשובה יחזור לכשרותו בין לעדות בין לשבועה עכ\"ל. פשטות דבריו מורה שהרמב\"ם מצריך בין מלקות ובין תשובה כדי שיחזור החשוד לכשרותו לעדות ולשבועה. ולכאורה נראה ששניהם מעכבים שכן מועילים הם לפסולים שונים: א) מלקות מועלת להפקיע את חלות השם של פסול רשע שבגברא, ב) תשובה מועלת להחזיר את נאמנותו ולהסיר מעליו את החשד שהוא משקר. ולפי\"ז תמיד חלות שתי ההלכות: א) פסול גברא, וב) חשד משקר.",
            "והנה מסתימת לשון הרמב\"ם (בפ\"ב הל\"י) ומסדר הלכותיו משמע דמה דבעי תשובה ומלקות כדי שהחשוד יחזור לכשרותו דין הוא בין בחשוד לשבועה משום שנשבע לשקר ובין בחשוד שפסול לעדות. ובביאור פסקו נראה שהרמב\"ם השווה את דין החשוד לשבועה לדין הרשע החשוד שהוא פסול לעדות כי שני דינים חלים בשניהם: דין של פסול גברא ודין של חשש משקר. ולפיכך שניהם צריכים לשוב בתשובה כדי להסיר את החשד של משקר, ואף צריכים מלקות לבטל את חלות השם של פסול שחל בגברא<sup>163)</sup><i class=\"footnote\">עיין בלחם משנה שהקשה על פסק הרמב\"ם שלפנינו ממש\"כ בפי\"ב מהל' עדות (הל\"ד) בנוגע לפסול הרשע לעדות שהרי שם פסק שמועלת או מלקות או תשובה כדי שיחזור להכשירו.</i>.",
            "אמנם הגאון ר' משה זצ\"ל ביאר את הרמב\"ם באופן אחר. לדעתו אף לבטל את השם של רשע שבגברא לא מועילה מלקות לבדה וצריך החוטא אף לשוב בתשובה כדי להפקיע את השם של רשע, ותשובה לבדה נמי לא מועילה משום שאף חיוב מלקות עצמו קובע חלות השם של רשע שבגברא וכדכתיב והיה אם בן הכות הרשע, ובכן עד שלא ילקה הגברא נקרא בשם רשע, ומשו\"ה צריך מלקות ביחד עם תשובה כדי שיתכשר.",
            "והנה עיין בגמ' סנהדרין (דף כז.) שהנשבע שבועת שוא אינו רשע דחמס ואינו רע לבריות, ומשמע שהנשבע שבועת העדות לשקר הוי רע לבריות ורשע דחמס, וצ\"ע לכאורה דהרי לית ליה לעד שנשבע שבועת עדות לשקר חמדת ממון. ונראה דהואיל והעד אינו חושש שהגזלן גזל ובשבועת העדות אף סייע את הגזילה, משו\"ה גם העד נחשב למי שהוא רע לבריות מחמת חמדת ממון כגזלן עצמו ופסול מדין רשע דחמס כגזלן. והנה צ\"ע בשיטת הרמב\"ם שהוא מצריך לאו שיש בו מלקות כדי שיפסל לעדות מדין רשע (עיין בפ\"י מהל' עדות הל\"ב) והא איתא במס' סנהדרין (דף כה.) דההוא טבחא דמכר טריפות נפסל לעדות, ואע\"פ שלא עבר כי אם על האיסור דלפני עור לא תתן מכשול שאין בו מלקות. ונראה גם כאן שמשום שאינו חושש במה שאחרים יעברו על איסור מלקות של נבילה ומסייע אותם לחטוא חל בו אותו שם פסול רשע של האוכלי נבילות עצמם ופסול לעדות מאחר שיש בנבילה איסור מלקות<sup>164)</sup><i class=\"footnote\">לכאורה מדובר שם שלא כרבינו זצ\"ל אלא בטבח שעבר על איסור לפני עור מחמת חמדת ממון להרויח או שלא להפסיד ממון - ולכן פסול. וכן משמע בפרש\"י שם ד\"ה ויחזיר אבידה וז\"ל דכיון דמחזיר אבידה הוא ודאי הדר ביה מחמדת ממון ע\"כ. אך יש להביא ראייה לפירוש רבינו מגוף דברי הרמב\"ם עצמם בפי\"ב מהל' עדות הל' ט' וז\"ל וכן טבח שהיה בודק לעצמו ומוכר ויצאת טרפה מתחת ידו שהרי הוא בכלל אוכלי טרפה שהן פסולין לעדות וכו' ע\"כ. ומבואר שלדעת הרמב\"ם הטבח פסול לעדות אע\"פ שאינו לוקה משום לאו דאכילת טרפות בכל זאת נחשב בכלל אוכלי טרפה כי מסייע אוכלי טרפה. אך צ\"ע למה הוצרך הרמב\"ם לטעם זה וכי גרוע הוא הטעם שיפסל מחמת חמדת ממון. ואולי לדעת הרמב\"ם חמדת ממון בלי שיקח ממון חבירו בגזל אינו פסול אלא מדרבנן והעדיף הרמב\"ם לנמק את פסולו מטעם שיפסלנו מדאורייתא.<br>אמנם עיין ברמב\"ם שכ' בפרק יו\"ד מהל' עדות (הל' ד') ז\"ל וכן סוחרי שביעית והם בני אדם שיושבים בטלים עכ\"ל, והרדב\"ז כ' שם שהכל תלוי אם יעיד עדות שקר מחמת חמדת ממון, וכדומה עולה מדברי הכסף משנה וז\"ל לפי שאם אינן יושבין בטלים כשנושאין ונותנין בפירות לא נאמר שהן אוספין פירות שביעית. אבל אה\"נ דאוספים או סוחרים פסולים אם אין שם אונס ע\"כ. הרי שאם עובר על איסור סוחר שביעית אף שאין בו מלקות כי איסור סחורה בשביעית נלמד מלאכלה ולא לסחורה, בכל זאת הואיל ועבר על עבירה מחמת חמדת ממון פסול לעדות. ואם תאמר שפסולו של סוחר שביעית לעדות מדרבנן בלבד גם בטבח יתכן כן. ודוק היטב שם ברמב\"ם בהל' ג' - ד'. אמנם הכסף משנה בהל' תלמוד תורה הביא גירסא אחרת ע\"ש. וע\"ע בב\"י ח\"מ סי' ל\"ד שרצה לומר אליבא דרמב\"ם שהעובר על לאו שאין בו מלקות פסול לעדות מדרבנן. ועי' ברמב\"ן בספר המצות שהאיסור לסחור בפירות שביעית הוא לאו הבא מכלל עשה. ברם כהנ\"ל יוצא אף מדברי הבית יוסף בחשן משפט סי' ל\"ד ובכסף משנה פי\"ב מהל' עדות הל' ט'.</i>. וה\"ה לגבי העד המסייע לגזלן שהוא נפסל כמו הגזלן עצמו.",
            "עוד סמך ליסוד זה נמצא בפסקו של הגר\"מ זצ\"ל שהמסייע לאחרים לחלל שבת בפרהסיא הוי בכלל מחללי שבתות בפרהסיא ומומר הוא לכהת\"כ כמחלל שבת עצמו. והביא ראיה לכך מאלו דס\"ל<sup>165)</sup><i class=\"footnote\">עיין בהגה\"ת אשר\"י לרא\"ש פרק ראשון דחולין אות ז'.</i> שהמחלל שבת בפרהסיא נעשה מומר לכהת\"כ דוקא בשחלל את השבת יותר מפעם אחת. ומוכח שאין עצם מעשה העבירה של חלול שבת פוסל אותו ועושהו למומר, אלא העבריינות לחלל שבתות כמה פעמים והמומרות שבגברא שלא איכפת לו על חילול שבת. ולענין זה נראה שהמסייע הו\"ל כמו מי שחלל שבת בעשיית מלאכה<sup>166)</sup><i class=\"footnote\">אך עיין בסוף דברי התוס' (מס' שבת דף ג. ד\"ה בבא) בשם תו\"י שלפני עור אינו חילול שבת, וכמו\"כ איתא שם בפסקי הרא\"ש ובר\"ן, ולכאורה סבורים שלא כפסק הגר\"מ הלוי זצ\"ל.</i>.",
            "<b>גמ'. דלאו כפירה הוא דסבר אשתמיטנא ליה.</b> נראה דמי שמשתמט וכפר בממון חבירו עובר באיסור וכדכתב הרמב\"ם (פ\"א מהל' גניבה הל\"ב) ז\"ל אסור לגנוב כל שהוא דין תורה, ואסור לגנוב דרך שחוק או לגנוב ע\"מ להחזיר או ע\"מ לשלם הכל אסור שלא ירגיל עצמו בכך עכ\"ל. ומ\"מ אינו חייב באחריות ולא נפסל לעדות ושבועה. והביאור כדנ\"ל בתחילת שיעורנו לפרק מרובה (הקדמה לפרק מרובה ד\"ה רמב\"ם (שם הל\"ב) וז\"ל אסור לגנוב של שהוא כו') דהאיסור לגנוב דרך שחוק או ע\"מ לשלם אינו איסור גניבת ממון שהרי אינו רוצה לקחת את הממון לעצמו ולרשותו אלא שאסור משום שהגברא עושה מעשה גניבה. וכשכתב הרמב\"ם \"שלא ירגיל עצמו בכך\" כונתו לפרש דעצם האיסור חל על הגברא שעושה מעשה גניבה, דהתורה אסרה מעשה גניבה ואפילו בלי חלות גניבת ממון. ומשום כך לא חלים כאן חיובי גניבה כגון דיני אחריות וכפל. והגברא אף כשר לעדות ולשבועה, כי האיסור שעבר עליו אינו איסור גניבה גמור מכיון שלא גנב ממון אלא דהוי איסור טפל דגניבה שאין לוקין עליו ואינו איסור חמס, ולפיכך כשר לעדות.",
            "ברם צע\"ק ברמב\"ם עצמו שהביא את הדין דגמרא (פ\"ג מהל' גזילה הלי\"ד) ז\"ל הכופר בפקדון בבית דין אם היה ברשותו בשעת שכפר נעשה עליו גזלן וחייב באונסו עכ\"ל, ולא כתב הטעם שכשאינו ברשותו פטור משום דאישתמוטי קא משתמט, ומשמע דהוי דין בפני עצמו שכפירה הוי' גזילה דוקא כשהחפצא ברשותו בשעה שכפר בו, וצ\"ע."
        ],
        [
            "<b>גמ'. אמר רבא מסתברא מילתא דרב כו'.</b> יש להסתפק בדין דרב דשבועה קניא האם סובר שחל פטור גמור או\"ד שדין הוא בבי\"ד, דמכיון שכבר קיבלו בי\"ד את השבועה ופטרוהו שוב אינם נזקקים לגבותו בדין. ויתכן שזהו הביאור במה שאמר רבא דדינא דרב חל רק בשעבודים ולא בפקדון, דמכיון דהוי חלות דין פטור חל רק לפטור שעבודי חוב בלבד ולא לקנות דבר שבעין. אך לאמיתו של דבר רב אמר את דינו אף בפקדון, דהוי דין שבי\"ד אינם נזקקים לדון דין זה פעם שנית, וא\"כ מכיון דדין הוא בבי\"ד לכן חל אף בפקדון. ועוד נ\"מ לאם הנתבע חייב לשלם כשהודה מעצמו, ועיין בהמשך הסוגיא ובתוס' ד\"ה איתיביה.",
            "<b>גמ'. כאן בקפץ.</b> עיין בר\"ן לפרק השולח (דף יח. בדפי הרי\"ף דפוס ווילנא ד\"ה גרסינן בגמרא דף לה.) המביא מחלוקת בין הראשונים אם מי שקפץ ונשבע בפני ב\"ד דינו כנשבע שבועת הדיינים או לא. ר\"ח הביא ראייה מסוגיין שקפץ ונשבע אינה שבוה\"ד וז\"ל ומוכח לה מדאמרינן בפרק הגוזל קמא (דף קו.) א\"ר הונא אמר רב כו' ומשנינן כאן בקפץ כאן בשלא קפץ אלמא דשבועה בקפיצה לא חשיבא שבועה, עכ\"ל. והר\"ן כתב כנגדו וז\"ל ולאו ראיה היא דלעולם שמה שבועה והתם היינו טעמא משום דלא קרינן ביה ולקח בעליו ולא ישלם שהרי לא קבלו בעלים שבועה אלא מעצמו הוא שקפץ עכ\"ל. ובביאור המחלוקת בנוגע לפטור של רב, נראה דהר\"ח סובר שרק שבועה המהווה שבוה\"ד פוטרת, ואם אינה שבוה\"ד אינה פוטרת, ומשו\"ה קפץ ונשבע אינה פוטרת מכיון שאינה שבוה\"ד. מאידך הר\"ן סובר שאף חפצא של שבוה\"ד אינה פוטרת, אלא הפוטר הוא מעשה בי\"ד שהשביעוהו, ומכיון שקפץ ונשבע בלי מעשה ב\"ד אין חלות פטור. ונראה דשיטת הר\"ן מבוארת עוד יותר אם ננקוט שדין דרב אינו חלות פטור ממש, אלא דין בבי\"ד שלא נזקקים פעם שנית לגבות. ולפיכך תלוי במעשה ב\"ד בראשונה, שאם ב\"ד כבר השביעוהו ופטרוהו לא נזדקקים פעם שנית לגבות ממנו. אבל בקפץ ונשבע בלי מעשה בי\"ד נזקקים לגבות.",
            "והנה הרמב\"ם כתב (בפי\"א מהל' שבועות הל\"ח והל\"י) ז\"ל שבועת הדיינין כו' כך היא הנשבע אוחז ס\"ת בזרועו והוא עומד ונשבע בשם או בכנוי בשבועה או באלה מפיו או מפי הדיינין כו' וכיצד מפי הדיינין כגון שאמרו לו משביעין אנו אותך בה' אלקי ישראל כו' והוא עונה אמן כו' זו הוא שבועת הדיינין עכ\"ל. פסק הרמב\"ם ששבוה\"ד מפי הדיינים זקוקה לעניית אמן, כלומר שע\"י אמן הוי הנשבע מושבע מפי עצמו מדין אמן בו שבועה. ואליבא דהרמב\"ם אין בשבוה\"ד חלות דין השבעת הנשבע וחלות מושבע מפי הדיינים. מאידך יעויין בתוס' (מס' שבועות דף לח: ד\"ה לאתפושי חפצא בידיה) שכתבו וז\"ל תימא דבשוה\"ע וביטוי ופקדון כשהוא מושבע מפי אחרים דהוי דומיא דשבועת הדיינין ליבעי בהו אנקוטי חפצא עכ\"ל. יוצא מתוס' שסוברים ששבועת הדיינים שווה לשבועות העדות ולשבועת הפקדון, שכמו שחל דין מושבע מפי אחרים בשבוה\"ע ובשבוה\"פ ה\"ה בשבוה\"ד. שהרי בשבוה\"ע ופקדון לכ\"ע חל דין מושבע מפי אחרים אפילו בלי עניית אמן ומשום שכפר בשבועת המשביע, (עיין במס' שבועות דף ל. ובדף לו: וברמב\"ם פ\"ז מהל' שבועות הל\"א ופ\"ט מהל' שבועות הל\"א). ואליבא דהתוס' ה\"ה בשבוה\"ד שב\"ד משביעים את הנשבע, והריהו מושבע מפיהם, ומשו\"ה הנשבע בב\"ד זקוק לנקיטת חפץ כדי שיהיה מושבע מפי אחרים<sup>167)</sup><i class=\"footnote\">עיין בחו\"מ סי' צ\"ו בתומים (סק\"ה) בקצוה\"ח (סק\"ג) ובאגרות הגרי\"ד הלוי דף קי\"ג.</i>. ולפי\"ז אם הנתבע יכפור בהשבעת הדיינים ולא יענה להם אמן, אליבא דהרמב\"ם אינו חייב בשבוה\"ד, ואילו אליבא דהתוס' הוי מושבע בשבוה\"ד וחייב. ונ\"מ לאם חל דין דרב או לא<sup>168)</sup><i class=\"footnote\">עיין עוד ברשימות שיעורים לנדרים (דף כט:) ד\"ה אמן בו שבועה.</i>.",
            "אך צ\"ע, כי בסוגיין איתא שכמו שדין דרב אינו חל בקפץ ונשבע, ה\"ה שחיוב טוען טענת גנב אינו חל. ובשלמא אליבא דהר\"ח הסובר שבקפץ ונשבע אין חלות שבוה\"ד דינא הוא דהקופץ ונשבע פטור אף מטט\"ג, כי טט\"ג מחייב דוקא כשנשבע שבוה\"ד. מאידך אליבא דהר\"ן הסובר שאפילו קפץ ונשבע בפני ב\"ד הוי שבוה\"ד, צ\"ע למה יפטר הקופץ ונשבע מטט\"ג, דבשלמא לפטור של רב י\"ל שהוא תלוי במעשה ב\"ד וכדנ\"ל, אבל מהיכי תיתי שהחיוב של טט\"ג תלוי הוא במעשה ב\"ד ולא בחלות שבוה\"ד בעלמא שחלה אף בקפץ ונשבע. ועיין ברשב\"א (מובא כאן בשיטה מקובצת ד\"ה לא קשיא) שכ' כר\"ן דקפץ ונשבע הוי' שבועת הדיינים וז\"ל וי\"ל דבעלמא שבועה היא וגובה כתובתה באותה שבועה, אלא כאן הוא לפוטרו מתשלומין כדרב וא\"נ לחייבו כפל, אינה לא פוטרת תשלומין ולא מחייבת כפל אלא שבועה אלימתא שהשביעוהו ב\"ד בפניהם עכ\"ל, וכוונתו צ\"ע<sup>169)</sup><i class=\"footnote\">ואולי י\"ל דסברתו שאין שבוה\"ד מחייבת טט\"ג בעצמה אלא רק עם כפירה בדיינים, וכשהם משביעים אותו הריהו כופר בהם ובשבועתם ולפיכך חייב, ואילו בקפץ ונשבע, נהי דכפר בתובע ונשבע לשקר אך לא כפר בדיינים, ולפיכך פטור מטט\"ג, וצ\"ע.</i>."
        ],
        [
            "<b>גמ'. אי אמרת בשלמא נשבע כו'.</b> בביאור הנ\"מ בין עדים להודאה כתב רש\"י ז\"ל אי אמרת בשלמא אי אתו עדים אחר שבועה קמייתא מחייב לשלומי קרנא אשתכח דאכתי ממונא הוא גבייהו כו' השתא מיהת הא לא אודי בין זו לזו ואשתכח דכפירת דברים בעלמא הוא כו' עכ\"ל. ונראה דרש\"י מפרש שאם חייב כשבאו עדים, מוכח שיש חלות חיוב ממון בין שבועה לשבועה, ולפיכך חייב על הכפירה השניה. ואילו אם בבאו עדים פטור וחייב רק בהודה נמצא שפטור משעת השבועה הראשונה, אלא שההודאה מחייבת אותו בחיוב חדש של כפרה, ומשום הכי כל זמן שלא הודה אינו חייב כלל, והכפירה אינה כפירת ממון. מאידך השיטה מקובצת מביא פירוש אחר בשם הראב\"ד וז\"ל והא לא אודי והוא ידע בנפשיה אי מודה או לא אבל עדים לאו בדידיה תליא מילתא דאינהו מחייבו ליה על כרחיה הלכך ממונא כפר כו' עכ\"ל. אליבא דהראב\"ד הנ\"מ בין עדים להודאה היא שעדים אינם בידו של הנתבע, ומשו\"ה כפירתו נחשבת ככפירת ממון הראוי לתשלומין בהעדאת עדים, ואילו בהודאה הרי בידו להודות או לא להודות, ולפיכך אין הכפירה נחשבת ככפירת ממון. ואליבא דהראב\"ד יש חיוב ממון בין שבועה לשבועה, וההודאה אינה מחייבתו בחיוב חדש, אלא מבררת שהחיוב הראשון עדיין קיים, שלא כפירש\"י.",
            "<b>גמ'. הטוען טענת גנב בפקדון כו' טבח ומכר משלם תשלומי ארבעה וחמשה.</b> יש לעיין בדין טט\"ג שמשלם כפל ודו\"ה, האם חייב מדין גנב דעלמא או שחייב בחיוב בפני עצמו. ולכאורה נראה דבשאלה הזאת חלוקים הרמב\"ם עם הראב\"ד.",
            "כתב הרמב\"ם בפ\"ד מהל' גניבה (הל\"א) וז\"ל הטוען שגנב מביתו הפקדון אם נשבע ואח\"כ באו עדים ששקר טען ושהפקדון הזה אצלו הרי זה משלם תשלומי כפל שהרי הוא עצמו הגנב, ואם טבח ומכר אחר שנשבע משלם תשלומי ארבעה וחמשה עכ\"ל. הרי הרמב\"ם נקט שהפקדון נמצא אצל השומר ברשותו בשעה שטוען טענת גנב, וכתב נמי שהטט\"ג \"הוא עצמו הגנב\". ובפשטות יוצא מזה שהרמב\"ם סובר שטט\"ג מהווה מעשה גניבה רגיל וחייב מדין גנב דעלמא. ומשו\"ה חייב הטט\"ג בדו\"ה אם טבח ומכר אחר שנשבע, כי גנב בשעת השבועה כגנב דעלמא, ולכן כמו שגנב דעלמא שטבח ומכר חייב בדו\"ה ה\"ה טט\"ג שטבח ומכר חייב בדו\"ה.",
            "מאידך עיין בראב\"ד (שם הל\"ב) שכתב וז\"ל גנב הוא ומשלם כפל ואם טבח ומכר קודם שבועה ובאו עדים על הכל משלם ד' וה' עכ\"ל. הראב\"ד סובר ששומר שטבח ומכר ואח\"כ טט\"ג ונשבע לשקר חייב לשלם כפל ודו\"ה מדין טט\"ג. ותמוה האיך יתחייב בדו\"ה עבור טביחה ומכירה שעשה לפני שנשבע טענת גנב, והרי גנב עם השבועה, והיאך יתחייב בדו\"ה על טביחה ומכירה שעשה לפני שגנב, ומ\"ש מגנב דעלמא המתחייב בדו\"ה רק אם גנב ואח\"כ טבח ומכר. ומוכח שהראב\"ד סובר שחיוב טט\"ג בכפל ודו\"ה מהווה חיוב בפני עצמו, ואינו חל מדין גנב דעלמא, והמחייב בטט\"ג הוא השבועה לשקר, ולכן בכל אופן שטבח ומכר, ואפילו בטבח ומכר לפני שנשבע, חייב לשלם דו\"ה.",
            "אמנם נראה שיש לבאר את שיטת הראב\"ד בדרך אחרת, דהיינו שהראב\"ד סובר שאם טט\"ג אחרי שטבח ומכר נעשה גנב למפרע מעת הטביחה ומכירה. ולפי\"ז י\"ל שחייב אף להראב\"ד מדין גנב דעלמא, אלא שהגניבה חלה למפרע משעת הטביחה, דהיינו משעה ששלח ידו בפקדון. והדין הוא ששומר ששלח ידו בפקדון ואח\"כ טט\"ג הריהו גנב למפרע. ונראה שזוהי אף שיטת התוספות רי\"ד לסוגיין שכתב על הגמרא וז\"ל הכא במאי עסקינן שאכלו נבילה וז\"ל אי קשיא למה לא תירץ לו כגון שהעדים מעידים שכבר אכלו קודם שנשבע עליו ונעשה עליו גזלן ור' יוחנן כי קאמר כגון ששחטו לאחר שנשבע ונעשה עליו גזלן, לאו מילתא הוא, דא\"כ כפל אמאי משלם והא קודם שנעשה עליו גזלן אכלו, אלא מאי אמרת כיון דטען טענת גנב ונשבע ובאו עדים איגלאי מילתא דכששחט בגניבה שחט עכ\"ל. לתוס' רי\"ד שומר ששלח ידו בפקדון ואח\"כ טט\"ג נעשה גנב למפרע, וחייב בכפל משעה ששלח בו יד, ואם טבח ומכר קודם שנשבע חייב בדו\"ה למפרע.",
            "ונראה שקיימת נ\"מ בין ב' הפירושים בראב\"ד באופן שמכר את הפקדון לפני שנשבע בלי שליחות יד וכגון שמכרו בקנין כסף או חליפין. דאליבא דהפירוש הראשון שטט\"ג חייב מדין מיוחד אף בלי מעשה גניבה בחפצא, ובשביל שנשבע לשקר, אף בכגון זה יתחייב בדו\"ה. ואילו אליבא דהפירוש השני בראב\"ד והתוס' רי\"ד יפטר מדו\"ה, כי לא שלח בו יד ורק מכרו בכסף וסודר וליכא מעשה גניבה בחפצא.",
            "ויתכן נ\"מ אחרת בין שני הפירושים כשטט\"ג כשהפקדון אבוד מן העולם בשעת השבועה, דאליבא דהרמב\"ם ולפירוש השני בראב\"ד והתוס' רי\"ד יפטר מכפל, שהרי לא עשה מעשה גניבה בחפצא האבוד, וטט\"ג חייב רק ע\"י מעשה גניבה כגנב דעלמא. מאידך אליבא דהפירוש הראשון בראב\"ד, טט\"ג חייב משום שנשבע לשקר, ואע\"פ שלא עשה מעשה גניבה בחפצא, חייב בכפל מדין מיוחד ובשביל שנשבע לשקר, ואפילו כשהחפצא נאבד.",
            "וי\"ל שיש עוד נ\"מ בין שני המהלכים בנוגע למצוה הבאה בעבירה. כי קבע הגר\"ח זצ\"ל שפסול מצוה הבאה בעבירה חל רק במקום שקנין גניבה חל בחפצא ולא מפני שעבר הגנב על איסור גניבה בעלמא. ולפיכך כשגזל סוכה המחוברת לקרקע<sup>170)</sup><i class=\"footnote\">עיין במס' סוכה (דף לא.).</i> הוי' הסוכה פסול מדין מצוה הבאה בעבירה רק אליבא דמ\"ד קרקע נגזלת שהוא סובר שגזילה גמורה עם קניני גזילה חלה בקרקע. ואילו אליבא דמ\"ד קרקע אינה נגזלת הסוכה כשרה, ואע\"פ שעבר הגזלן באיסור גזילה, שהרי לכ\"ע אסור לגזול קרקע, מ\"מ מפני שלא חל קנין גזילה בקרקע, משו\"ה הסוכה כשרה. ולפי\"ז י\"ל שאם טט\"ג חייב מדין גניבה דעלמא להרמב\"ם, לפירוש השני שבראב\"ד, ולתוס' רי\"ד דיני גניבה וקניני גניבה חלים בחפצא ופסול הוא למצוה. מאידך אליבא דהפירוש הראשון שבראב\"ד טט\"ג חייב בחיובי גניבה מפני שנשבע לשקר, אך החפצא אינו חפצא של גניבה, וקנין גניבה לא חל בחפצא, ומשום הכי החפצא כשר למצוה, ולא נפסל בפסול מצוה הבאה בעבירה.",
            "ויעויין בשיטה מקובצת לכתובות (דף לד:) שמביא בשם הרא\"ה שאם שואל טוען שהוא שומר חנם וטט\"ג ונשבע לשקר ואשתכח בתר הכי דשואל הוי דמ\"מ חייב בדו\"ה מדין טט\"ג, וראשונים אחרים וביניהם רש\"י חולקים עליו, וצריך לבאר את המחלוקת. וי\"ל שאם טט\"ג מעשה גניבה דעלמא הוא גם שואל שטט\"ג חייב שהרי גנב. מאידך אם טט\"ג מהווה חיוב מסויים של שומר ומשום שנשבע שבועת שומרים לשקר י\"ל שהתורה חידשה חיוב זה רק בשומר חנם הנשבע שבועות השומרים, ולא בשואל שאינו נשבע שבועות השומרים, ודו\"ק.",
            "<b>גמ'. אין נתינת קטן כלום.</b>",
            "<b>א.</b><br>בביאור דין הגמרא שאין נתינת קטן כלום פליגי הרמב\"ם והראב\"ד. כתב הרמב\"ם בפ\"ב מהל' שכירות (הל\"ז) וז\"ל קטן שהפקיד ביד גדול או השאילו הרי זה הגדול נשבע שבועת השומרים לקטן. הורו רבותי שאין זה נשבע בטענת הקטן כדי שנאמר אין נשבעין על טענת קטן שכל השומרין שבועתן שבועת שמא היא עכ\"ל. והשיג עליו הראב\"ד וז\"ל א\"א ורבותי הורו ואני מסכים עמהם שאינו נשבע כלל ואפילו היסת שאין נתינת קטן כלום ואם פקדון אין כאן שבועה אין כאן ואפילו כאבידה אינו דאבידה אתיא מכח בן דעת. ותמה על עצמך דכולה פרשתא עיקר בשבועת השומרים ועלה קאמר איש פרט לקטן. ועוד על ודאי שלו אין נשבעין על ספק שלו נשבעין עכ\"ל.",
            "יוצא אליבא דהראב\"ד דשמירה אינה חלה כלל בנכסי קטן, דסובר דמגזיה\"כ איש פרט לקטן שאין נתינת קטן כלום נלמד שאין שמירה חלה כלל בנכסי קטן. מאידך הרמב\"ם הביא את ההלכה הממעטת קטן דוקא לענין פטור טוען טענת גנב בפקדון של קטן שכן כתב בפ\"ד מהל' גניבה (הל\"ט) וז\"ל הטוען טענת גנב בפקדון של קטן אע\"פ שנתן לו כשהוא קטן ותבעו כשהוא גדול ונשבע ואח\"כ באו עדים הרי זה פטור מן הכפל שנאמר כי יתן איש ואין נתינת קטן כלום וצריך שתהיה נתינה ותביעה שוין בגדול עכ\"ל. הרמב\"ם לומד שגזיה\"כ שאין נתינת קטן כלום חלה דוקא בנוגע לפטור טוען טענת גנב ואילו שאר דיני שמירה חלים בנכסי קטן כמו בגדול.",
            "<b>ב.</b><br>הרמב\"ם פסק שנשבעין שבועת השומרים לקטן שהפקיד פקדונו לשומר, וסובר שאין זה כנגד הכלל שאין נשבעין על טענת קטן מכיון שכל שומרין שבועתן שבועת שמא היא. ועל זה השיג הראב\"ד בסוף השגתו שאם על ודאי שלו אין נשבעין כ\"ש שאין נשבעין על ספק שלו. ומבואר שלרמב\"ם חיוב שבועת השומרים חל בלי טענה המחייבת שכתב שכל השומרין שבועתן שבועת שמא היא, ולכן נשבעין שבועת השומרים לקטן. מאידך לפי מש\"כ הראב\"ד בסוף ההשגה אין נשבעין שבועת שומרים לקטן משום שסובר שחיוב שבועת השומרים חל מחמת טענה, ובשבועת השומרים דעלמא טענת שמא של המפקיד הוי' טענה, ואמנם מאחר שאין לקטן טענה ואפילו טענת שמא, לפיכך אין נשבעין שבועת שומרים לקטן.",
            "והנה במס' שבועות (דף מב.) קובעת הגמרא שאין טענת קטן מחייבת שבועת מודה במקצת מפסוק \"כי יתן איש אל רעהו כסף או כלים לשמור\" דאין נתינת קטן כלום, והוא אותו הפסוק המלמד שאין חיוב טט\"ג חל בשומר לקטן כיון דאין נתינת קטן כלום. ולכאורה יש כאן שני דינים שונים, וצ\"ע כיצד ילפינן מפסוק א' שני דינים שונים.",
            "ונראה שלדעת הראב\"ד יתכן שדין אחד הוא, ר\"ל שאין טענת קטן טענה, שהרי סובר ששבועת השומרים צריכה טענה, ובנוגע לשבועת השומרים טענת שמא שמה טענה, ואילו קטן שאינו בר טענה אינו יכול לחייב שבועת השומרים. וא\"כ אליבא דהראב\"ד יתכן ללמוד מאותו קרא אף את דין שומר לקטן ואף דיני שאר שבועות התורה דחלין מחמת טענה, כלומר שאין טענת קטן טענה המחייבת שבועה, ומשום כך אין נשבעין לקטן לא שבועת מודה במקצת הבאה מחמת טענה ודאית ולא שבועת השומרים הבאה מחמת טענת ספק. ולפי\"ז יתכן שאף מש\"כ הראב\"ד בתחילת ההשגה דליכא חלות שמירה לקטן הוא משום דחלות שמירה תלויה בחלות דין שבועת השומרים, והואיל ושומר דקטן אינו חייב לישבע שבועת השומרים גם שמירה אינה חלה, ודו\"ק.",
            "והנה הרמב\"ם פסק בפ\"ב מהל' שכירות (הל\"ג) שאם פשע השומר בעבדים חייב לשלם שכל הפושע מזיק הוא והשיג שם הראב\"ד עליו וז\"ל א\"א ואם אמת הוא זה ש\"ח למה אינו נשבע על טענתו שלא פשע שהרי אם פשע משלם וכו' עכ\"ל. ולפום ריהטא השגת הראב\"ד תמוהה, שהקשה על הרמב\"ם הסובר ששומר שפשע בעבד חייב לשלם, דא\"כ למה אינו נשבע שבועת השומרים שלא פשע בעבד, וקשה שהרי בכהת\"כ אין נשבעין על עבדים ואין זה תלוי אם שומר שפשע בעבדים חייב או לא. אך נראה דכוונת הראב\"ד להשיג על הרמב\"ם דפסק שיש שמירה בעבדים, והקשה הראב\"ד דמכיון שאין נשבעין עליהם שבועת השומרים משו\"ה ליכא בעבדים חלות שמירה כלל, וכמו בפקדונו של קטן, דהואיל וליכא בו שבועת השומרים אין בו חלות שמירה, וה\"ה צ\"ל בעבד.",
            "כל זה ניחא לפי הראב\"ד, אך לשיטת הרמב\"ם שלא נתמעט קטן משמירה כי אם מטוען טענת גנב לכאורה ישנן באותו פסוק ב' דינים שונים: א) אין טענת קטן כלום לחייב בשבועות הדיינים דעלמא הבאות מחמת טענה; ב) אין נתינת קטן מחייבת שומר שלו בטט\"ג.",
            "וקשה מהי סברת הרמב\"ם לחלק שמדין אין נתינת קטן כלום נלמד פטור מיוחד בטט\"ג בלבד ולא בנוגע לשאר דיני שמירה.",
            "ונראה שיש לבאר זה בכמה אופנים:",
            "א) י\"ל ששאר חיובי שמירה חוץ מטט\"ג חלים מכח התחייבות של השומר, ולכן קיי\"ל דמתנה ש\"ח להיות כשואל (עיין בתוס' כתובות דף נו. ד\"ה הרי זו מקודשת). מאידך חיוב טט\"ג הריהו חיוב שהטילה התורה על השומר שלא מדעתו להתחייב בכך. ויתכן שהתורה מיעטה שומר דקטן מדיני שמירה רק בנוגע לחיוב טט\"ג שהתורה הטילה עליו בע\"כ דהשומר, ואילו בנוגע לחיובים אחרים שהשומר התחייב בהם מדעתו אף שומר דקטן חייב.",
            "ב) ועוד יתכן לומר שלהרמב\"ם שומרים דעלמא נשבעים לקטן כי שומרים אינם נשבעים מחמת טענה. מאידך צריך טענת המפקיד כדי לחייב שומר בטט\"ג, ואף שאין המפקיד צריך לטעון ודאי \"אתה גנבת את פקדוני\" עכ\"ז חייב לטעון ודאי \"הפקדתי אצלך את פקדוני החזירהו לי\". והיכן שצריכים לטענת ודאי נתמעטו קטנים כי אינם בני טענה, ולכן אינם מחייבים שומר בטט\"ג. ולפי\"ז יוצא שגם לדעת הרמב\"ם שני דינים הנלמדים מהפסוק \"כי יתן איש\" באמת דין אחד הם: דהיינו דאין טענה לקטן, ולפיכך קטן אינו מחייב את השומר שלו בטט\"ג ואף אינו מחייב שאר שבועות הדיינים דעלמא הזקוקות לטענה.",
            "ג) עוד נראה שיש לבאר את חילוק הרמב\"ם ע\"פ המבואר בירושלמי (פ\"ד ממס' מע\"ש הל\"ג) שממה שאין נתינת קטן כלום למדים לכתה\"כ שאין לקטן כח הקנאה וז\"ל הירושלמי: הכל מודים שאין מתנתו מתנה דכתיב כי יתן איש, מתנת איש מתנה ואין מתנת קטן מתנה עכ\"ל. ולפי\"ז י\"ל שכדי שתחול שמירה לענין טט\"ג זקוקין לדעת מקנה של המפקיד. והרי יש חלות שם הקנאה בהפקדת פקדון דעלמא, וכדחזינן ממה שתיקנו משיכה בשומרין (לעיל דף עט א, ועיי\"ש ברשימות). וקטן אינו בר הקנאה, ולפיכך אינו יכול להקנות את הפקדון שלו לרשות השומר, וטט\"ג חלה דוקא בפקדון שהפקיד המפקיד אותו בדרך הקנאה לשומר, אך לא בשומר של קטן. שאר דיני השמירה, לעומת זאת, אינם תלויים בהקנאת המפקיד וחלים אף בקטן, כי חלים הם מחמת קבלת השמירה מצד השומר ולא מחמת הקנאת המפקיד.",
            "ועלינו לבאר אליבא דהרמב\"ם והראב\"ד את כוונת רב אשי לחלק בין שומר אבידה לשומר של קטן כשאמר אבידה קא אתיא מכח בן דעת. ונראה דאליבא דהראב\"ד י\"ל שרב אשי סובר שחלה הפקעה בממונו של קטן, דממון של קטן מופקע משמירה לגמרי, ואילו ממון של אבידה דהוי ממון של גדול ראוי לשמירה.",
            "ברם לפי הפירוש השלישי הנ\"ל ברמב\"ם עלינו לבאר את דברי רב אשי באופן אחר, דהיינו שהחסרון דקטן הוא שאינו מוסר ומקנה את החפצא דפקדון לשומר. והגמרא הקשה מ\"ש שומר דקטן שפטור בטט\"ג משומר אבידה המחוייב בטט\"ג והרי גם בשומר אבידה חסרה הקנאה ומסירת הפקדון מצד הבעלים ומ\"מ שומר אבידה חייב בטט\"ג. ועל זה משיב ר\"א \"אבידה אתיא מכח בן דעת והא לא אתיא מכח בן דעת\". ונראה דר\"ל שבפקדון דקטן דעלמא חסרה מסירה והקנאת המפקיד. ואילו באבידה אינה חסרה חלות מסירה כי האבידה הופקדה ביד המוצא מן השמים במקום הבעלים ויש מסירה מלאה לשמירה ע\"פ דין ולכן חייב הוא בטט\"ג<sup>171)</sup><i class=\"footnote\">ולכאורה יש נ\"מ בין פירושי הרמב\"ם והראב\"ד באבידת קטן. אליבא דהראב\"ד שממונו של קטן מופקע משמירה ה\"ה באבידת קטן. מאידך אליבא דהרמב\"ם פטור טט\"ג חל משום חסרון מסירה לשמירה ואילו באבידה התורה מוסרת את החפץ האבוד לרשות השומר וא\"כ יתכן שאף אבידת קטן נמסרה מן התורה לשומר וחייב בטט\"ג. ועיין בראב\"ד שפסק ששומר של אבידת קטן פטור מטט\"ג וכשיטתו. וע\"ע לקמן בשיעורים (קו:) ד\"ה אבידה קא אתיא מכח בן דעת.</i>.",
            "<b>ג.</b><br>הרמב\"ם פסק (פ\"ב משכירות הל\"ז) שאם קטן הפקיד או השאיל חפץ חייב השומר שלו לישבע שבועת השומרין. ויש לדקדק התינח בשאר שומרים שחיובם חל מחמת קבלת אחריות, אבל חיוב דשואל לכאורה הוא מדין קנין, שקנה זכות תשמישין בדבר השאול, וכיצד שייך שאלה וחיוב אחריות דשואל בשאלה מקטן, הא לאו בר הקנאה הוא. ולכאורה מוכח שהרמב\"ם סובר ששואל לא מתחייב מטעם קנין אלא מטעם אחריות דשומרים.",
            "ברם בגמ' כתובות (לד:) איתא דסד\"א ששואל חייב משעת שאלה קמ\"ל שחייב משעת אונסין - ולפיכך השואל שטבח בשבת פטור דקלבד\"מ. ואם נאמר ששואל חייב מטעם קנין בדין הוא שיתחייב משעת משיכה, ומוכרח לכאורה להיפך דהיינו ששואל חייב מטעם אחריות דשומר ולא מחמת קנין ומשו\"ה משלם משעת אונסין.",
            "והגר\"מ הלוי זצ\"ל הביא ראייה להצד ששואל חייב מטעם אחריות דשומר ממה שדנו בש\"ס בשואל שלא מדעת אם שואל הוי או גזלן הוי (עי' בב\"מ דף מג:). ולכאורה בנוגע לקנינים גזלן הוא, ונראה דמ\"ד ששואל שלא מדעת אינו גזלן אלא שואל סובר ששואל חייב לשלם מטעם אחריות דשומר ולא מטעם הקנינים שקנה בחפץ<sup>172)</sup><i class=\"footnote\">ברם כתבנו לעיל ברשימות (בהקדמה לפרק מרובה בענין אחריות וחיוב תשלומין בשומר וגזלן אות א') שלשואל שלא מדעת אין קניני גזילה אף אליבא דמ\"ד דגזלן הוי. וע\"ע בשיעורים לעיל (דף צד. ד\"ה אין שמין) שרבינו זצ\"ל דן באריכות אם שואל חייב מדין אחריות דשומר או מדין קנין. ועיין עוד באגרות הגרי\"ד הלוי דף רפ\"ב בשם הגר\"מ זצ\"ל דביאר דלמ\"ד שואל שלא מדעת שואל הוי אין לו קנין כלל וכל חיוב השואל שלו הוא ממה שהשתמש בחפצא וחייב משום שכל ההנאה שלו.</i>.",
            "<b>ד.</b><br>הבאנו שהראב\"ד כתב ג' טעמים לפטור שומר דקטן משבועה: א) אין נתינת קטן כלום וליכא שמירה כלל, ב) הפרשה דשומרים ממעטת קטן, ג) שבועת השומרים זקוקה לטענת שמא, וקטן אפילו טענה שמא אין לו כי טענתו אינה טענה כלל.",
            "אמנם יעויין בפ\"ה מהל' טוען ונטען (הל\"ט), ששם פסק הרמב\"ם שנשבעין שבועת השומרים לקטן והראב\"ד משיג וז\"ל א\"א נראין הדברים שנמסר החפץ לידו לשמירה מחיי אביו וכו' עכ\"ל. ולכאורה הראב\"ד כאן מתבאר רק לפי הטעם הראשון שלו בהל' שכירות שנתינת קטן אינה יוצרת חלות שמירה כלל, אך כשמסר האב את החפצא לשומר, שהשמירה חלה בחיי האב, משמת האב חייב השומר לישבע אף לקטן. אך קשה לפי הטעם האחרון שבראב\"ד שאין לקטן חלות טענת שמא, ובלי טענה אין שומר חייב לישבע, למה ישבע שומר לקטן הבא בטענת אביו שהפקיד את הפקדון אצלו בחייו הרי קטן לאו בר טענה הוא, ואינו מחייב שבועת מודה במקצת ואפילו כשבא בטענת אביו (פ\"ה מהל' טוען הל\"ט), ומ\"ש שבועת השומרים משבועת מודה במקצת.",
            "ויתכן שלדעת הראב\"ד מכיון שמסר האב בחייו את הפקדון לשומר ומת ואח\"כ תבעו קטן מהווה תביעת הקטן חלות טענה לחייב שבועת השומרים אע\"פ שאינה טענה לחייב שבועת מודה במקצת. והביאור הוא משום ששבועת השומרים חלה בעלמא בטענת שמא, ובמסר האב את הפקדון לשומר בחייו ומת מצטרפים את האב המפקיד עם הקטן התובע להשוות חלות טענה המחייבת - שתיחשב טענת הקטן כטענת שמא של גדול המחייבת שבועת השומרים, כי גם האב המת שהפקיד את החפצא נחשב לבעל דבר בדין תורה זה. ומשום כך תביעת הקטן עבור ממון אביו המת הופכת להיות כתביעת גדול הטוען טענת שמא והמחייבת שבועת השומרים. שבועת מודה במקצת, לעומת זאת, זקוקה לטענת ודאי; כשמת האב ותבע הקטן את ממונו של אביו חסרה טענת ודאי מתובע גדול ומשום הכי ליכא חיוב שבועה. אף כשהקטן עצמו מסר את הפקדון לשומר אינו מחייב שבועה כי בעצמו ובפקדון שלו אין לקטן חלות טענה כלל - אף לא טענת שמא. ודוקא בפקדון של אביו המת הנחשב לבעל דבר ביחד עם הקטן הופכת תביעת הקטן להיות ע\"פ דין חלות טענת שמא המחייבת שבועת השומרים, וצ\"ע.",
            "<big><strong>ענין טענה בשבועות הדיינים.</strong></big>",
            "<b>א.</b><br>במשנה שבועות (לט:) איתא שהטענה המחייבת שבועת מודה במקצת היא טענת שתי כסף. ובסוגיא (דף מ.) איתא אמר רב נחמן בר יצחק אמר שמואל ל\"ש אלא בטענת מלוה והודאת לוה אבל טענת מלוה והעדאת עד אחד אפילו לא טענו אלא פרוטה חייב וכו' כל מקום ששנים מחייבין אותו ממון עד אחד מחייבו שבועה.",
            "והנה בדין עד אחד שקם לשבועה חקר הגר\"ח זצ\"ל חקירה ידועה: האם עד אחד נאמן לענין הממון והשבועה באה להכחיש את נאמנותו, או\"ד שעד אחד מחייב שבועה אך בלי חלות נאמנות. ואמר שמסתבר שתלוי במחלוקת הראשונים בנוגע לעד אחד המסייע את הנתבע אם פוטרו משבועה (עיין ברא\"ש למס' ב\"מ פרק קמא סי' ג'). דאם עד אחד נאמן לחייב בדין הוא שיהיה נאמן אף לפטור. מאידך, אם עד אחד אינו נאמן אלא מחייב מדין מיוחד יתכן שאינו פוטר משבועה.",
            "ועיין בר\"ן וברא\"ש (שם בשבועות) המביאים מחלוקת בין הראשונים האם עד אחד מחייב שבועה בטענת שמא או דוקא בטענת ודאי. ונראה שאם עד א' נאמן לענין שבועה מחייב הוא שבועה בלי טענת ודאי, שכן חלות נאמנותו דומה לנאמנותם של שני עדים בממון ואינה תלויה בטענת בעל הדין. לעומת זאת, אם עד אחד אינו נאמן לגבי שבועה אלא עדותו מועילה בתורת מחייב של שבועה יתכן שכדי לחייב שבועה זקוק העד לטענת ודאי של התובע.",
            "בפשטות ניתן להוכיח כצד הא' של חקירת הגר\"ח זצ\"ל מהגמרא המחייבת שבועת עד אחד בפחות משתי כסף בדומה לנאמנותם של שני עדים בממון. ומוכח לכאורה שיש לעד א' חלות דין נאמנות כמו שיש לשנים, ולפיכך מחייב שבועה אפילו בפחות משתי כסף. השיעור של שתי כסף חל בחיובי שבועה גרידא. אולם מאחר שעד א' נחשב לנאמן נאמן הוא להעיד אפילו בפחות משתי כסף.",
            "אכן אם ננקוט כצד השני בחקירת הגר\"ח זצ\"ל דהיינו שאין עד אחד נאמן לשבועה, ופועל כמחייב של שבועה בעלמא, עלינו לבאר את דין הגמרא שעד אחד מחייב שבועה אפילו בפחות משתי כסף. וי\"ל שהגמרא הבחינה ע\"פ גזיה\"כ בין מחייבים שונים של שבועות. כלומר, דין שתי כסף חל במחייב של שבועת מודה במקצת כי שם נמצאת גזיה\"כ \"כסף או כלים מה כלים שנים אף כסף שנים\" ואילו חיוב שבועת עד א' נלמד מקרא ד\"לא יקום עד א' באיש לכל עון ולכל חטאת\", ובמחייב הזה אין דין של שתי כסף<sup>173)</sup><i class=\"footnote\">אמנם שבועת עד אחד שונה משאר השבועות עקב גזיה\"כ מיוחדת שכל מקום ששנים מחייבים אותו ממון אחד מחייב שבועה, ולפי\"ז צ\"ע מעד א' בקרקע שאינו מחייב שבועה ואע\"פ שבקרקע שנים מחייבים אותו ממון.</i>.",
            "ועוד יתכן שדין שתי כסף חל במחייב של שבועה התלוי בטענת ודאי כמו במודה במקצת שאין נשבעין שבועת מודה במקצת בטענת ספק<sup>174)</sup><i class=\"footnote\">צ\"ע שהרי רבינו זצ\"ל הסביר לפני זה שהראשונים האלה סוברים שעד א' נאמן ולפיכך אינו צריך טענה ואילו כאן רוצה לבאר את דין עד א' אליבא דהצד שאין עד א' נאמן, וצ\"ע.</i>. ואילו להרבה ראשונים עד א' מחייב שבועה בטענת ספק. ולכן אין דין של שתי כסף חל כי המחייב של שבועת עד אחד אינו תלוי בטענה. ונראה שכן מבואר אליבא דשמואל (שם בסוגיין) הסובר שהטענה במודה במקצת צ\"ל שתי כסף. אמנם י\"ל שה\"ה אליבא דרב שאמר שהכפירה צ\"ל שתי כסף, שיתכן שאין דינו חל בכפירה או בממון של השבועה, אלא חל בטענה. כלומר, שהטענה אחרי ההודאה במקצת צ\"ל טענת שתי כסף. ולכן דין שתי כסף חל דוקא במודה במקצת המחייב שבועה ע\"י טענה ולא בעד אחד המחייב שבועה בלי טענת ודאי, ודו\"ק היטב.",
            "<b>ב.</b><br>הר\"ן (שם) מביא מחלוקת בין הראשונים אם חל דין שתי כסף אף בנוגע לשבועת השומרים. ויתכן לתלותה בחקירה אם שתי כסף דין בטענה או בממון הנתפס בשבועה. שומרים נשבעים אף בטענת שמא. לכן, אם דין ב' כסף הוא דין בטענה בשבועת השומרים לא יחול דין ב' כסף הואיל ואין צורך לטענה. מאידך, אם שתי כסף הוי שיעור ממון הנתפס בשבועה אף שומרים אין נשבעין על פחות משתי כסף<sup>175)</sup><i class=\"footnote\">ולפי\"ז צ\"ל ששבועת עד א' שאני מחמת גזיה\"כ. ועיין בחידושי הרשב\"א (שם) שמבאר ששתי כסף דין בכפירה ומאחר שבשומרים אין טענת ודאי השומר אינו חשוב לכופר בטענת המפקיד ומשו\"ה אין בו דין ב' כסף. עוד ניתן לחלק בנוגע לשבועת השומרים ששיעור השבועה נקבע ע\"י חלות דין השמירה עצמה. ומאחר שהשמירה עצמה חלה על שוה פרוטה ולא זקוקה לב' כסף ה\"ה שבועת השומרים כי דיני השבועה חלים ביחד עם שאר דיני השמירה. עיין בחי' ר' אריה לייב סי' פ\"ד.</i>.",
            "<b>ג.</b><br>פסק הרמב\"ם בפ\"ד מהל' גזילה ואבידה (הל' י\"ג) שאם עד אחד העיד שנכנס פלוני לבית חבירו שלא בפני בעל הבית ונטל משם כלים, ופלוני כפר ואמר לא נכנסתי לביתו ולא נטלתי כלום, הרי הוא נשבע שבועת התורה שלא לקח כלום מביתו ופטור. ואם פלוני טוען נכון שלקחתי אולם לקוח הוא בידי, הרי הוא מחוייב שבועה שאינו יכול להשבע ומשלם. ומבואר שהרמב\"ם סובר שעד אחד מחייב שבועה גם בלי טענת ודאי דבעל הבית. ועיי\"ש שהשיג עליו הראב\"ד וז\"ל זהו תימה ומאחר שבעל הבית לא היה שם איך יש כאן טענת ברי כדי שיהיה זה מחוייב שבועה שאינו יכול להשבע וכו' עכ\"ל.",
            "ועיין למעלה (באות א') שבארנו את מחלוקת הראשונים אם עד אחד מחייב שבועה בלי טענה או דוקא עם טענה.",
            "ברם לכאורה בפסקי הרמב\"ם עצמם יש סתירה, שהרי בפ\"ה מהל' טוען ונטען (הל\"ט) פסק וז\"ל אין נשבעין על טענת חרש שוטה וקטן וכו' וכן אם כפר בכל ובא עד אחד והעיד לקטן אינו נשבע שזה עד אחד ואין שם תובע שתביעת קטן אינה תביעה גמורה וכו' עכ\"ל, ומאחר שפסק שנשבעין שבועת עד א' לבעה\"ב שלא גזלו אע\"פ שטען בעה\"ב טענת שמא צ\"ע למה לא ישבע לקטן אף שטענת קטן אינה טענה.",
            "ונ\"ל דהנה הרמב\"ם פסק מפורש ששבועת עד א' על ידי טענה היא באה, שכן לשונו בפ' י\"א מהל' שבועות (הל' ה') שלשה מיני שבועות הן שחייבין בהן מן התורה ואלו הן מי שטענו חבירו מטלטלין והודה במקצתן וכפר במקצתן, ומי שכפר בכל המטלטלין שטענו ועד אחד מעיד עליו ומכחישו, הרי אלו שתי שבועות על ידי טענת ודאי וכפירה. וכן שומר שטוען שאבד דבר שהפקידו אצלו או נגנב או מת וכיוצא בזה הרי זה נשבע מספק וכו' עכ\"ל. ולפיכך פסק שאין נשבעין שבועת עד א' בתביעת קטן מאחר שאינו בר טענה. אמנם בגזל מבעה\"ב קבע הרמב\"ם שנשבע בטענת ספק אע\"פ שטענת ספק אינה טענה משום דסובר דע\"י העדאת העד א' נהפכה תביעת בעה\"ב מטענת ספק לטענת ודאי, שכן יכול התובע לומר לדידי נאמן העד, והו\"ל בכך טוען טענת ודאי. ואילו הקטן, שאינו בר טענה כלל, אין העדאת העד יוצרת לו חלות שם טענה. משום כך אין נשבעין שבועת עד אחד בתביעת קטן<sup>176)</sup><i class=\"footnote\">עיין באגרות הגרי\"ד הלוי דף רפ\"א.</i>.",
            "פסק הרמב\"ם בפ' י\"א מהל' שבועות (הל' ה') שנשבעין שבועת השומרים בטענת ספק. וכן פסק ששומרים נשבעים למפקיד קטן (פ\"ב מהל' שכירות הל\"ז) וז\"ל קטן שהפקיד ביד גדול או השאילו הרי זה הגדול נשבע שבועת השומרים לקטן. הורו רבותי שאין זה נשבע בטענת קטן כדי שנאמר אין נשבעין על טענת קטן שכל השומרין שבועתן שבועת שמא היא עכ\"ל. ועל פסק זה השיג הראב\"ד וז\"ל ורבותי הורו ואני מסכים עמהם שאינו נשבע כלל ואפילו היסת שאין נתינת קטן כלום ואם פקדון אין כאן שבועה אין כאן, ואפילו באבידה אינו דאבידה אתיא מכח בן דעת, ותמה על עצמך דכולה פרשתא עיקר בשבועת השומרים ועלה קאמר איש פרט לקטן, ועוד על ודאי שלו אין נשבעין על ספק שלו נשבעין עכ\"ל. הראב\"ד חולק עם הרמב\"ם מכמה טעמים: א) אין נתינת קיטן כלום ואינו שומר כלל. ב) גזיה\"כ איש פרט לקטן מתייחסת לשבועת השומרים. ג) \"על ודאי שלו אין נשבעין על ספק שלו נשבעין\" (בל' תמיהה). בטענה זו האחרונה חידש הראב\"ד שאינו נכון לומר ששומר נשבע בלי טענה, אלא שבנוגע לחיוב שבועת שומרים טענת שמא של המפקיד שמה טענה. ולכן, כשהמפקיד גדול ובר טענה מחייב הוא את השומר לישבע מחמת טענת שמא שלו. אמנם קטן, שאינו בר טענה כלל ואף אינו בר טענת שמא, אינו מחייב את השומר לישבע. להרמב\"ם, לעומת זאת, השומר מתחייב לישבע בלי טענה כלל, ולפיכך גם שומר של קטן נשבע.",
            "והנה למעלה (באות ב') הוזכרה מחלוקת הראשונים אם שומרים נשבעים שבועת השומרים בפחות משתי כסף. וצדדנו שאם דין שתי כסף חלות דין בטענה המחייבת לא יחול בנוגע לשבועת השומרים, שכן שומרים מתחייבים לישבע אף בלי טענה. אך אם הוא שיעור שחל בחפצא של הממון הנתפס בשבועה אף שומרים לא ישבעו בפחות משתי כסף.",
            "הראב\"ד חלק על פסק הרמב\"ם בשומר של קטן וטען שאין שומר נשבע לקטן כי לדעתו שומרים דעלמא שנשבעים בטענת שמא הוא משום שבנוגע לשבועת השומרים טענת שמא שמה טענה. מאידך קטן אינו בר טענה כלל, אף לא בנוגע לטענת שמא, ולפיכך אין בכחו לחייב שומר בשבועה. ברם בנוגע לדין שתי כסף בשבועת השומרים במקום שפסק הרמב\"ם בפ\"ג מהל' טוען ונטען (הל' ו') וז\"ל העיד עליו עד אחד אפילו לא כפר אלא פרוטה הרי זה נשבע שכל מי ששנים מחייבים אותו ממון אחד מחייבו שבועה וכן בשבועת השומרים אפילו הפקיד אצלו פרוטה או שוה פרוטה וטען שאבדה נשבע וכו' עכ\"ל, על הלכה זו לא השיג הראב\"ד, ומשמע שקבלה.",
            "ובנוגע למה שאמרנו למעלה (אות ב') שאם ב' כסף דין בטענה, שומרים שחיוב שבועתם אינו זקוק לטענה נשבעים אף בפחות מב' כסף, כל זה מסתבר אליבא דשיטת הרמב\"ם ששומרים נשבעים אף בלי חלות טענה - ונשבעים אף למפקיד קטן שאינו בר טענה כלל. אך לפי הראב\"ד הסובר שגם שבועת השומרים באה מחמת טענה, דטענת שמא שמה טענה בנוגע לשבועת השומרים, ולכן אין נשבעים השומרים בטענת קטן, קשה למה לא יחול שיעור ב' כסף בשבועת השומרים כשם שחל בשבועת מודה במקצת - שהרי שתיהן מתחייבות מחמת טענה.",
            "ונראה שהראב\"ד חילק בין טענת ודאי לטענת שמא. ואע\"פ שבנוגע לשומרים טענת שמא דינה כטענת ודאי, בכל זאת דין שתי כסף לא חל אלא במקום שזקוקים לטענת ודאי, כגון במודה במקצת, אבל לא בשבועת השומרים, שדי לה בטענת שמא. כי שיעור של שתי כסף נאמר דוקא בשיעורין של טענת ודאי ולא בטענת ספק, ומאחר שטענת ספק מועלת לחייב שבועת השומרים אינה צריכה להיות טענת ב' כסף. א\"נ להראב\"ד ב' כסף הוא דין במודה במקצת בלבד משום שהוא שיעור בכפירה. שבועת מודה במקצת ע\"י טענה וכפירה היא באה, וחלות שם כפירה מהווה גופו של המחייב של השבועה, ובכפירה חל שיעור ב' כסף. ואילו המחייב של שבועת השומרים אינו חלות שם כפירה, ולפיכך אין בה השיעור של ב' כסף.",
            "<b>ה.</b><br>כתב הרמב\"ם (בפ\"ג מהל' טוען ונטען הל\"ו) ז\"ל העיד עליו עד אחד אפילו לא כפר אלא פרוטה הרי זה נשבע שכל מי ששנים מחייבים אותו ממון אחד מחייבו שבועה וכו' וכן בשבועת השומרים אפילו הפקיד אצלו פרוטה או שוה פרוטה וטען שאבדה נשבע וכו' עכ\"ל. הרי באותה הלכה שקבע הרמב\"ם שאין שיעור ב' כסף חל בשבועת עד אחד, הוסיף \"וכן בשבועת השומרים\". ויש לעיין, האם יש במלת \"וכן\" איזו משמעות ע\"פ דין, כי לפום ריהטא שני דינים שונים ישנם כאן. דין עד א' שאינו זקוק לב' כסף הוא מגזיה\"כ מיוחדת \"שכל מי ששנים מחייבים אותו ממון אחד מחייבו שבועה\", וכנ\"ל, משום שעד אחד נאמן, ונאמנות אי אפשר להגביל לשתי כסף כי הנאמן נאמן בכל חפצא של ממון שבתורה. מאידך, שומרים נשבעים אליבא דהרמב\"ם אף בלי מחייב של טענה (כגון בקטן), ובהתאם לכך ליכא דין ב' כסף בשבועת שומרים כי ב' כסף הוא שיעור בטענה.",
            "על כן לכאורה נראה שלא נתכוין הרמב\"ם לומר שיש כאן דין אחד, אלא ר\"ל שאילו היה שעור ב' כסף שיעור בחפצא של הממון הנתפס בשבועה היה בדין שגם שבועת עד אחד ושבועת השומרים תהיינה זקוקות לשיעור ב' כסף. אמנם ממה שנפסקה ההלכה ששבועת עד א' חלה בפחות משיעור ב' כסף עולה ששיעור הממון הנתפס בשבועה אינו ב' כסף אלא השיעור הוי פרוטה המהוה שיעור ממון בכהת\"כ. ומשום כך כתב הרמב\"ם \"וכן בשבועת השומרים אפילו הפקיד אצלו פרוטה או שוה פרוטה נשבע\", כי שיעור פרוטה מהוה החפצא של ממון שנתפס בשבועה, והואיל ושבועת השומרים מתחייבת בלי טענה אין בה שיעור שתי כסף, וכנ\"ל.",
            "אכן הרב המגיד (פ\"ג מטוען הל' ו') מביא דעת הרמב\"ן שאף שבועת השומרים זקוקה לשתי כסף. ויתכן לפרש שיטה זו ע\"פ דרכו של הראב\"ד שטענת שמא חשובה טענה בנוגע לשבועת השומרים, ודין שתי כסף חל בכל טענה שהיא אפילו בטענת שמא. עוי\"ל שסובר הרמב\"ן ששתי כסף הוי דין בחלות חיובי שבועה מלבד בשבועת עד אחד, שכן חיוב שבועת עד א' תלוי בנאמנות העד ולא ניתן להגביל נאמנותו רק לממון ששוה שתי כסף ויותר.",
            "אמנם שיטת הרמב\"ם שבין שבועת עד אחד ובין שבועת השומרים אינן זקוקות לא לטענות ודאי ולא לשתי כסף. ובכן מסתבר שהרמב\"ם סובר שדין שתי כסף הוא שיעור בטענת ודאי המחייבת שבועה כגון במודה במקצת. ואילו שבועות עד א' והשומרים מתחייבות בלי טענה, ולפיכך אינן זקוקות לשיעור שתי כסף. ויוצא לפי\"ז שבמלת \"וכן\" השוה הרמב\"ם את שבועת עד א' ושבועת השומרים בהשוואה גמורה.",
            "<b>ו.</b><br>כתב הרמב\"ם (בפ\"ג מהל' טוען ונטען הל\"ז) ז\"ל הורו רבותי שהנשבעין ונוטלין אינן צריכין טענת שתי כסף. ואני אומר שצריך הנתבע שיכפור בשתי מעין ואח\"כ ישבע התובע בתקנת חכמים ויטול. שהרי הנשבעין בטענת ספק צריך שיהיה ביניהם כפירת שתי מעין ואח\"כ ישבע מספק עכ\"ל. והשיג עליו הראב\"ד וז\"ל ומה יעשה השכיר העני שהשכיר עצמו במעה או בפונדיון ילך בפחי נפש. אבל הדמיון שדימה והלימוד שלמד מן הנשבעין בטענת ספק שהצריכו להם כפירת שתי כסף אינו דמיון כלל שזה נשבע להפטר ועל כרחו הוא נשבע וזה שנשבע ליטול מדעתו הוא נשבע כדי ליטול ואפילו על פרוטה ואולי אפילו היה שכרו פחות מפרוטה עכ\"ל. וצריך ביאור במה שפסק הרמב\"ם ששבועת הנוטלין צריכה להיות בשיעור של שתי מעין כסף, והסתייע מהנשבעין בטענת ספק כגון השותפין והאריסין והאפוטרופסין והאשה, שנשבעין דוקא בכפירת שתי מעין כסף (וכמבואר בגמ' שבועות דף מח ב, ועיין ברמב\"ם פ\"ט מהל' שלוחין ושותפין הל\"א - ב'). והרי ביארנו אליבא דהרמב\"ם ששומרים נשבעין על פחות משיעור ב' כסף משום שנשבעין שלא בטענה, שכן לדעתו דין ב' כסף חל רק בטענה המחייבת, וקשה למה יחול דין ב' כסף באלו הנשבעין בטענת ספק, והלא שבועתם אינה תלויה בטענה.",
            "ועיין ברמב\"ם (פ\"ט מהל' שותפין הל\"א) שכ' וז\"ל ולמה תקנו חכמים שבועה זו מפני שאלו מורין לעצמן שכל מה שיקחו מנכסי בעל המעות ראוי הוא להם מפני שנושאין ונותנין וטורחין. לפיכך תקנו להם חכמים שחייבין שבועה בטענת ספק כדי שיעשו כל מעשיהן בצדק ואמונה עכ\"ל. ולפי\"ז יתכן שבאופנים האלה מהווה טענת ספק חלות שם טענה מדרבנן וכאילו טוענים טענת ודאי. סמוכין לכך מהוראת רבותיו של הרמב\"ם (שם הל\"ג) וז\"ל מכאן הורו רבותי שאם מת השותף האחד אין היורש יכול להשביע שותפו של אביו בטענת שמא שהרי אינו יודע הדבר שחשדו בו אביו בודאי כדי שיחשוד אותו זה היורש בשתי כסף עכ\"ל, מכאן שאין נשבעים בטענה ספק בעלמא כי אם בטענת ספק של חשד, כלומר שהחשד מהוה טענת ודאי מדרבנן. הלכך שפיר חל השיעור של ב' מעין כסף. ואף שהרמב\"ם חולק על רבותיו כפי שכתב שם ז\"ל ויש מי שהורה שמשביע אותו היורש בטענת שמא וכזה ראוי לדון שהרי היורשין משביעין את האשה שנעשית אפוטרופא בחיי בעלה עכ\"ל, נראה שאין זה פירכא כי הוא מדין טענינן ליורש וכאילו אביהם קיים וטוען טענת חשד שחלה ע\"פ דין כטענת ודאי מדרבנן.",
            "והנה אחת מטענותיו של הראב\"ד על הרמב\"ם היא ששיעור ב' כסף שייך דוקא בחיובי שבועה שנשבע להפטר ושבע\"כ נשבע ואילו נשבע ונוטל אינו מוכרח לישבע אלא נשבע מרצונו כדי ליטול. ומאחר שיש לו זכות לישבע וליטול, למה לא ישבע בפחות משתי מעין כסף ואפילו על פרוטה.",
            "ונראה שהרמב\"ם חולק על הראב\"ד בעיקר הבנת תקנת החכמים של הנשבעין והנוטלין. אליביה עיקר התקנה היתה חיובי שבועה שחלים על השותף והאריס והנתבעים האחרים שמחוייבים לישבע אך החכמים הפכו את השבועה מעליהם ונתנוה על התובע שישבע ויטול. ואמנם חיוב שבועה חל על הנתבע, אלא שקיום השבועה בא בפועל על ידי התובע, ולפי זה מבואר הצורך בשיעור שתי מעין כסף.",
            "אלא שעדיין נשאר לבאר מהי כוונת הרמב\"ם בהוכיחו את דינו בנוגע לשבועת הנוטלין מהנשבעין בטענת ספק. ויתכן לפי פשוטו שנתכוין הרמב\"ם להוכיח ששיעור ב' כסף חל אף בשבועות המשנה, ולא בשבועות דאורייתא בלבד. ועוד יתכן שרצה לדמות שבועת הנוטלין לנשבעין בטענת ספק, כי שתיהן שבועות המשנה הן וכשם ששבועת הנשבעין בטענת ספק מהווה חיובי שבועה שחלין מעיקרא על הנתבע, הוא הדין שבועות הנוטלין שחלות מעיקרא כחיובי שבועה על הנתבע, אך החכמים סילקו אותן ממנו והטילו אותן על התובע לישבע וליטול ומאחר שמעיקרא חל חיוב שבועה על הנתבע גם הדין של ב' כסף חל.",
            "ברם יתכן ביאור אחר בשיטת הרמב\"ם. ונ\"ל ששבועה תצויר בשתי דרכים: א) שבועה לישבע עבור ממון; ב) שבועה לישבע עבור בעין. ובכן במקום שהשבועה חלה עבור ממון זקוקים לשיעור ב' כסף. ואילו כשהשבועה חלה עבור בעין לא צריכים שיעור ב' כסף ודי בבעין ששוה פרוטה. ונ\"ל שהרמב\"ם פסק ששבועת מודה במקצת, שבועת הנוטלין, ושבועות הבאות בטענת ספק זקוקות לב' כסף כי כל השבועות האלה חלות עבור ממון, ובממון נקבע שיעור ב' כסף. מאידך פסק הרמב\"ם ששבועת עד אחד ושבועת השומרים אינן זקוקות לשיעור ב' כסף כי שתי השבועות האלו חלות עבור בעין. בשבועת עד א' הרי העד אינו בא להעיד על חיוב ממון דוקא אלא אף על החפצא של בעין שנמצא בידי הנתבע, ושבועת הנתבע חלה עבור הבעין כדי להכחיש את העדאת העד. וה\"ה בשבועת השומרים. עיין ברמב\"ם כתב בפ\"ד מהל' שאלה ופקדון (הל\"א) וז\"ל המפקיד אצל חבירו בחנם ונגנב או אבד הרי זה נשבע ונפטר וכו' ומגלגלין עליו בתוך השבועה שלא פשע אלא שמר כדרך השומרין ולא שלח בו יד ואחר נגנב וכו' עכ\"ל. עיין במפרשי הרמב\"ם (בלחם משנה שם) שמדייקים דאליבא דהרמב\"ם עיקר שבועת השומרים היא השבועה עבור הבעין של הפקדון שאינו ברשותו וששאר השבועות שלא פשע בו ושלא שלח בו יד באות בגלגול. ומאחר שעיקר שבועת השומרים חלה עבור הבעין לא חל השיעור של ב' כסף כי השיעור הזה חל דוקא בשבועות עבור ממון כמו בשבועת מודה במקצת.",
            "<b>ז.</b><br>והנה בנוגע לספקו של הראב\"ד אם השכיר נשבע ונוטל אפילו על פחות מפרוטה, יש לומר שאע\"פ שפחות משו\"פ ממונו של השכיר אך אין ב\"ד נזקקין לגבות פחות משו\"פ. ובעלמא הטעם שאין נשבעין על פחות משוה פרוטה הוא כי כל עיקר חלות דין שבועה בעלמא הוא או שישבע הנתבע בב\"ד או שישלם. וכיון שעל פחות משו\"פ אין בי\"ד גובין את הממון אינו חייב לישבע שבועת הנפטרין. אך בנוגע לשבועות הנוטלין סובר הראב\"ד שאינן חיובי שבועה אלא זכות שבועה, שע\"י השבועה זוכים בממון. ולפיכך סובר שיתכן שהנשבעין ונוטלין ישבעו אפילו על פחות משוה פרוטה. אך בכ\"ז הראב\"ד מסופק דלמא בשבועות הנוטלין נמי יש דין של שוה פרוטה, דאולי שו\"פ הוי שיעור בחפצא של ממון הנתפס בשבועה.",
            "אולם משמעות דברי הראב\"ד נראה שאינו מסופק בכל הנשבעין ונוטלין כי אם בשכיר בלבד. וכן מורה תחילת ההשגה - \"ומה יעשה השכיר העני וכו'\". ויתכן שספקו של הראב\"ד רק בשכיר כי הואיל והשכיר את עצמו עבור ממון מעט הרי המעט הזה חשוב אצלו וראוי לו לישבע עליו. והלא עיקר הדין דב' כסף הוא שיהיה השבועה בדבר חשוב כמבואר בגמרא, ולשכיר אף פחות מב' כסף ואפילו פחות משו\"פ דבר חשוב הוא כי עבורו השכיר את נפשו. ויוצא שהספק הוא, האם התקינו החכמים שלא להטיל על שבועת השכיר השיעור של דבר חשוב דהיינו ב' כסף שחל בשאר השבועות, או\"ד דליכא שיעור של ממון דבכהת\"כ, דהיינו פחות משוה פרוטה.",
            "לאור זה מוסבר פסק הרמב\"ם בפרק י\"א מהל' שכירות (הל' ט) וז\"ל ולכל הנשבעין אין מקילין חוץ מן השכיר שמקילין עליו ופוחתין לו תחילה ואומרים לו אל תצער עצמך השבע וטול אפילו היה שכרו פרוטה אחת ובעה\"ב אמר נתתיה לא יטול אלא בשבועה וכן כל הנשבע ונוטל אפילו לא יטעון אלא פרוטה אחת לא יטול אותה אלא בשבועה כעין של תורה עכ\"ל. ונושאי כליו של הרמב\"ם נדחקו מאד ליישב את הלכותיו שלכאורה סותרות אהדדי, שהרי בהלכות טוען ונטען (פ\"ג הל\"ז) פסק ששבועות הנוטלין צריכין שיעור ב' כסף. ואחר העיון נלע\"ד כפירוש ה\"ה שהרמב\"ם אכן הבחין בין שכיר לשאר הנשבעין ונוטלין והוא כסברת הראב\"ד הנ\"ל שהשכיר החשיב אף ממון פחות מב' כסף ולפיכך נשבע עליו.",
            "והנה בנוגע לשבועת השכיר עיין ברמב\"ם (פי\"א מהל' שכירות הל\"ו) שלפי גרסתנו (עיין שם בכ\"מ) אפילו היה השכיר קטן השכיר נשבע ונוטל, והראב\"ד השיג עליו וז\"ל אין הדעת מסכמת על זה שנמסור שבועה לקטן אלא ישבע בעה\"ב ואע\"פ שאין תביעת קטן כלום עכ\"ל. ונראה שהרמב\"ם מיירי במופלא סמוך לאיש ששבועתו שבועה. וע\"ז חולק הראב\"ד וסובר כי אע\"פ שלענין הפלאה דינו כגדול עכ\"ז בנוגע לדיני ממונות הרי הוא כקטן. הלכך אף שמצויה חלות דין שבועת ביטוי בקטן כשהוא מופלא סמוך לאיש, בכל זאת שבועת הדיינים אינה חלה כי אם בגדול. ברם יתכן שלדעת הרמב\"ם אין תקנת חז\"ל בשבועת שכיר מחייבת שבועת הדיינים דוקא, אלא די בשבועת ביטוי בלבד. ואע\"פ שבמקום שהשכיר יכול לישבע שבועת הדיינים, כגון בגדול, שבועת דיינים מעכבת, מ\"מ בשכיר קטן שא\"א לו לישבע שבוה\"ד עיקר התקנה היתה שיטול בשבועת ביטוי בלבד (עיי\"ש במגיד משנה). לאור זה מוסבר שפיר למה שבועת השכיר מועלת בפחות משתי מעות כסף, כי כאשר א\"א לו להשבע שבוה\"ד נשבע ונוטל שכרו בשבועת ביטוי.",
            "<b>גמ'. אבידה קא אתיא מכח בן דעת.</b> הבאנו בשיעורים למעלה (קו ב ד\"ה אין נתינת קטן כלום) מחלוקת הרמב\"ם והראב\"ד, דלהראב\"ד ממון קטן מופקע משמירה לגמרי ולהרמב\"ם שמירה חלה אלא שפטור השומר מטט\"ג מגזיה\"כ, כי חיוב טט\"ג חל רק במקום שיש מסירת והקנאת הפקדון מהבעלים, וקטן לאו בר מסירה והקנאה. ולפי\"ז ביאור התירוץ דרב אשי דאבידה אתיא מכח בן דעת תלוי במחלוקת שבין הרמב\"ם והראב\"ד.",
            "אליבא דהראב\"ד רב אשי סובר שממון קטן מופקע משמירה לגמרי, ואילו ממון של אבידה דהוי ממון של גדול בעל האבידה ראוי לשמירה.",
            "מאידך אליבא דהרמב\"ם רב אשי קובע שבפקדון דקטן חסרה מסירה והקנאת המפקיד. ואילו באבידה לא חסירה מסירה כי האבידה הופקדה מן השמים בשביל הבעלים למוצא האבידה ע\"פ דין וחל מסירה המחייבת בכל דיני שומר ואף בטט\"ג.",
            "והנה יש לחקור בשומר אבידה, האם התורה חידשה שנעשה שומר הבעלים דהוי כאילו הבעלים בעצמם מסרו לו את האבידה, או\"ד דהוי' חלות שמירה מחודשת שחלה משמים בלי מסירת הבעלים<sup>177)</sup><i class=\"footnote\">עיין בשיעורים למעלה (דף קו:) ד\"א אין נתינת קטן כלום אות ב'.</i>.",
            "ונראה לבאר חקירתנו בהתאם לשיחה שהתנהלה בין מרן הגאון רבינו חיים הלוי זצוק\"ל עם מרן הגאון בעל האור שמח זצוק\"ל, ועמהם היה מרן הגאון ר' משה זצ\"ל. והגאון ר' מאיר שמחה זצ\"ל שאל את פי הגר\"מ זצ\"ל באיזה ענין עוסק, והשיבו הגר\"מ זצ\"ל שהוא מתעסק בדין שומר אבידה, בו חוקר שתי חקירות:",
            "א) מה דין שומר אבידה בנוגע לשמירת נזקין. הרי שאר השומרים חייבים לשמור פקדונם שלא יזיקו ונכנסו לשם כך תחת הבעלים (כמבואר לעיל דף נה:), ברם יש לעיין מהו בדינו של שומר אבידה לגבי שמירת נזקין.",
            "ב) מה דין של שומר אבידה בנוגע לדין בעליו עמו הפוטר שומרים אחרים מתשלומין (וכמבואר בב\"מ צד). האם אף שומר אבידה פטור אם בעליו עמו במלאכתו או לא.",
            "ואמר הגאון ר' מאיר שמחה זצ\"ל שלדעתו שומר אבידה חייב בשמירת נזקין הואיל והאבידה ברשותו. ודומה לגזלן ולשומרים דעלמא שחייבים בשמירת הנזקין של המזיק שברשותם וכמבואר בב\"ק (דף נו:) וכפי שכתבו התוס' שם ד\"ה פשיטא וכו' וז\"ל דסברא הוא דגזלן נכנס תחת הבעלים דכיון שהוציא מרשות בעלים שהיו חייבין בשמירה ואין הבעלים יכולים לשומרה לפי שנגזלה מהם יש על הגזלן לשומרה דלענין נזקין אקרי בעלים כל מי שבידו לשומרה וכו' ועוד כיון דגזלן קמה ליה ברשותיה גם לענין אונסין יש לחשב בעלים יותר משותף וכו' עכ\"ל. והרי אליבא דהסברא הראשונה שבתוס' גזלן ושומרים דעלמא חייבים בשמירת נזקין משום שכל \"מי שבידו לשומרה\" אקרי בעלים. ולפי\"ז ה\"ה בנוגע לשומר אבידה, שבידו לשמור את האבדה שלא תזיק, נכנס תחת הבעלים וחייב בשמירת הנזקין.",
            "ובנוגע לספק השני, אמר האור שמח כי מסתבר שלשומר אבידה ליכא פטור של בעליו עמו וחייב לשלם. והטעם כי הפטור של בעליו עמו חל דוקא בשעת משיכה המחייבת את השומר וכמבואר במשנה בב\"מ (צד.) וז\"ל השואל את הפרה ושאל בעליה עמה וכו' פטור אבל שאל את הפרה ואח\"כ שאל את הבעלים וכו' חייב וכו' עכ\"ל. בשומר אבידה לעומתו, אין שעה אחת המחייבתו בהשבת האבידה ובשמירתה אלא נמשך מחייב תמידי בכל רגע ורגע להשיב את האבידה לבעליה ולשומרה. ובהתאם לכך אף כשהבעלים יהיו עמו בשעת הגבהת המציאה ויפטרוהו באותה שעה עכ\"ז כשיעזבו את מלאכתם יתחייב המוציא את האבידה אח\"כ מחדש בהשבה ובשמירה.",
            "ברם אין זה ברור כ\"כ שהרי הגמ' בב\"מ (צח:) חוקרת בדין שאלה בבעלים וחזר ושכרה שלא בבעלים האם שכירות בשאלה מישך שייכי או לא. ומשמע משם ששאלה בשאלה בודאי מישך שייכי. וא\"כ בשומר אבידה, אף שיש מחייב של שמירה בכל רגע ורגע, עכ\"ז כשאלה בשאלה דמי ופטור.",
            "אחר שהגאון ר' מאיר שמחה זצ\"ל סיים את דבריו פנה אל הגר\"ח זצ\"ל ובקש ממנו שיביע את דעתו בענין. ועל זה השיב לו הגר\"ח זצ\"ל שלדעתו בשני הנידונים שומר האבידה פטור.",
            "א) אשר לשמירת נזקין, אמר הגר\"ח זצ\"ל, שאין לדמות דינו של שומר אבידה לגזלן. לגזלן יש קניני גזילה בחפץ הגזול<sup>178)</sup><i class=\"footnote\">עיין לעיל ברשימות שיעורים לתחילת פרק הגוזל.</i> המחייבים אותו בשמירת נזקין וכדין בעלים, ולקניני הגזילה האלה התכוונו התוס' בב\"ק כשכתבו שמי שבידו לשומרה חייב בנזקיה<sup>179)</sup><i class=\"footnote\">לפי\"ז צריכים להבין מה רצו התוס' להוסיף כשכתבו בסוף שגזלן חייב בשמירת נזקין כי \"קמה ליה ברשותיה לענין אונסין\" כי אף לדיעה הראשונה בתוס' רק גזלן חייב וכדנתבאר. ואולי נ\"מ לענין שואל שלא מדעת המחוייב באונסין כגזלן אלא שאין לו קניני גזילה וכדמבואר ע\"פ הגר\"מ זצ\"ל (עיין לעיל ברשימות שיעורים הקדמה לפרק מרובה). אליבא דדיעה הראשונה בתוס' פטור ואליבא דסוף דבריהם חייב, ודו\"ק. ברם לפי\"ז אליבא דתוס' שומר אבידה פטור כיון שאין הדבר ברשותו כגזלן.</i>. ואמר הגר\"ח זצ\"ל שגם אין לדמות שומר אבידה לשומרים אחרים שנכנסו תחת הבעלים, ודינם לנזקין כגזלן. גזלן ושומרים דעלמא הוציאו את המזיק מרשות הבעלים ובגללם לא שמרו הבעלים את המזיק. והואיל והבעלים נמנעו על ידם מלשמור את המזיק נכנסו הם תחת הבעלים וממלאים מקומם כי בידיהם לשמור את המזיק. מאידך, בעל האבידה לא היה יכול לשמור את המזיק מעת שנאבדה והמוצא את האבידה לא הוציאה מתחת יד שמירת הבעלים. משום כך לא נכנס מוצא האבידה תחת הבעלים לשמירת נזקין. וכן מדוייק בלשון התוס' בב\"ק שם וז\"ל דכיון שהוציא מרשות הבעלים שהיו חייבין בשמירה ואין הבעלים יכולים לשומרה וכו' יש על הגזלן לשומרה וכו' עכ\"ל. אמנם שומר אבידה לא הוציא את האבידה מרשות הבעלים ולפיכך פטור משמירת נזקין<sup>180)</sup><i class=\"footnote\">יש לחקור בדין שומר נזקין שנכנס תחת הבעלים - האם חיובו תלוי בהתחייבות מדעת השומר או לא. ולכאורה יש לתלות השאלה הזאת במחלוקת בין הרמב\"ם והראב\"ד (פ\"ד מהל' נזקי ממון הל\"י) שהרמב\"ם כ' וז\"ל שומר שקבל עליו שמירת גוף הבהמה בלבד אבל לא שמירת נזקיה והזיקה פטור מלשלם והבעלים חייבים, קבל שמירת נזקיה והזיקה חייב השומר וכו' עכ\"ל. והראב\"ד משיג ז\"ל א\"א זה אינו מחוור דמתחזי מגמ' דמסתמא לא מקבל עליה שמירת נזקיה שהיא מזקת וכו' עכ\"ל, (ועיין בה\"ה). ובפשטות משמע דאליבא דהרמב\"ם בסתמא חייב שומר בשמירת נזקין ואילו אליבא דהראב\"ד פטור. ויוצא לפי\"ז שהראב\"ד סובר ששמירת נזקין חלה דוקא בהתחייבות מפורשת מדעת השומר. ואילו הרמב\"ם סובר שחיובי שמירת הנזקין חלים על השומר בסתם ואף בלי התחייבות מדעת. ובכן אליבא דהראב\"ד יוצא כדבר פשוט ששומר אבידה פטור משמירת הנזקין מאחר שחסרה התחייבות מדעתו לשומרה מלהזיק.</i>.",
            "ב) בנוגע לשומר אבידה שבעליו עמו בשעת הגבהת המציאה צידד הגר\"ח זצ\"ל שאף הוא פטור כשאר שומרים דעלמא הואיל ושעת המציאה היא המחייבת אותו בהשבה ובשמירה ולא כל רגע ורגע שהמציאה נמצאת אצל המוצאה - שלא כסברת האור שמח. וראייה לכך מהמבואר במס' ב\"מ (כו:) וז\"ל נטלה לפני יאוש ע\"מ להחזירה ולאחר יאוש נתכוון לגוזלה עובר משום השב תשיבם, המתין לה עד שנתיאשו הבעלים ונטלה אינו עובר אלא משום לא תוכל להתעלם בלבד עכ\"ל. מוכח משם ששעת הגבהת המציאה לבדה מחייבת בהשבה (ובמצות השב תשיבם) ומטילה חובת השמירה על מוצא האבידה. ומאחר שבעליה היו עמו בשעת המציאה - המוצא פטור, שכן דין בעליו עמו חל לפוטרו בשעת המחייב דהיינו בשעת המציאה.",
            "ואמר הגר\"מ הלוי זצ\"ל שלדעתו שומר אבידה בבעליו עמו חייב, וראייה לדבר מפרק הכונס (ב\"ק דף נו:) שרב יוסף סובר שדין שומר אבידה כשומר שכר משום דרחמנא שעבדיה. יוצא ששומר אבידה אינו שומר של הבעלים כי רחמנא שעבדיה. שומר אבדה נחשב כשומר שכר מדין פרוטה דרב יוסף מאחר שהתורה פטרה לשומר אבידה ממצות נתינת פרוטה לעני כשעוסק בשמירת האבידה. והרי הנאה זו לא הגיעה לידי שומר האבידה מהבעלים אלא התורה פוטרתו והשומר הרוויח פרוטה דרב יוסף ממילא מן השמים. ומבואר ששומר אבידה אינו נעשה שומר ע\"י הבעלים, אך התורה עשתהו שומר אבידה והתשלומין המגיעים אליו ממילא מן השמים הופכים אותו לשומר שכר. ולפי\"ז י\"ל דלא חל בשומר אבדה דין בעליו עמו שיפטרנו מתשלומים, מאחר שאין שומר האבידה שומר של הבעלים כי רחמנא שעבדיה.",
            "ונראה שאין פטור בעליו עמו חל בשומר אבידה משני טעמים נוספים:",
            "א) במס' ב\"מ (דף צד:) מקשה הגמ' פרה במשיכה ובעלים באמירה, והגמ' מתרצת דקיימא פרה בחצירו עיי\"ש. וצ\"ע למה מדייקת הגמ' שפטור שומר בבעליו עמו הוא משעת משיכה או משעת קנין חצר, והלא שומר חייב באחריות הפקדון לפני המשיכה מיד משעת הנחת הפקדון לפניו, (עיין בתוס' בב\"מ דף צט. ד\"ה כך תיקנו וכו'), וא\"כ מהראוי לכאורה שתהיה גם שעת פטור בעליו עמו בזמן הנחת הפקדון לפניו. ונראה מזה שהפטור של בעליו עמו חל דוקא בשעת קנין השומר לענין חזרה דלא מצי מהדר ביה, (עיי\"ש בתוס'), ולא משעה של חלות האחריות. ולפי\"ז מסתבר דליכא פטור בעליו עמו בשומר אבידה כי הוא נעשה שומר מפני שעבודא דרחמנא, וחלה עליו חובת השמירה בלי קנין.",
            "ב) עוד נראה שדין בעליו עמו בשומר אבידה תלוי אם יסוד הדין דבעליו עמו חל כפטור תשלומין או כהפקעת חובת השמירה. אם דין בעליו עמו הוי רק פטור תשלומין מסתבר שחל לפטור גם שומר אבידה. אולם אם יסוד הדין דבעליו עמו הוא שמפקיע את חובת השמירה מעיקרה י\"ל שחל דוקא בשמירה שחלה במסירת הבעלים לשומר. דכיון דבעליו עמו בשעת מסירת הפקדון לשומר לא חלה חובת שמירה. ושומר אבידה הואיל ומתחייב בלי מסירת הבעלים לא חל בו הפקעת שמירה ואין בו פטור דבעליו עמו.",
            "ומפורסם ביאורו של מרן רבינו חיים הלוי זצ\"ל בנוגע לדברי הרמב\"ם. הרי הרמב\"ם כתב (בפ\"ב מהל' שכירות הל\"ג) וז\"ל יראה לי שאם פשע השומר בעבדים וכיוצא בהן חייב לשלם שאינו פטור בעבדים וקרקעות ושטרות אלא מדין גניבה ואבידה ומתה וכיוצא בהן וכו' אבל אם פשע בה חייב לשלם שכל הפושע מזיק הוא ואין הפרש בין דין המזיק קרקע לדין המזיק מטלטלין וכו' עכ\"ל. ומאידך (בפ\"א מהל' שכירות הל\"ג) פסק הרמב\"ם שפשיעה בבעלים פטור וז\"ל המפקיד אצל חבירו וכו' אם שאל השומר את הבעלים עם הדבר שלהן או שכרן הרי השומר פטור מכלום, אפילו פשע בדבר ששמר ואבד מחמת הפשיעה ה\"ז פטור וכו' עכ\"ל. וצ\"ע מ\"ש פשיעה בקרקע שחייב מפשיעה בבעלים שפטור<sup>181)</sup><i class=\"footnote\">וכבר הקשה כן הראב\"ד על הרמב\"ם בפ\"ב מהל' שכירות הל\"ג.</i>.",
            "וביאר הגר\"ח זצ\"ל ששיטת הרמב\"ם היא כי דין קרקע חל כפטור תשלומין ולא כמפקיע של חובת השמירה, ולכן פשיעה בקרקע מחייבת את השומר שתשלומי הפשיעה אינם תשלומי שומר בעלמא אלא הויין מדין תשלומי מזיק. משא\"כ דין בבעלים, מפקיע את חובת השמירה - ולפיכך גם פושע בבעלים פטור. רק שומר הפושע מתחייב לשלם כמזיק ולא סתם בן - אדם שאינו שומר, שכן לגביו אינו כי אם גרמא בנזקין שהוא פטור<sup>182)</sup><i class=\"footnote\">ולפי\"ז שומר בבעלים פטור משבועת השומרים כי אינו שומר כלל. עכ\"ז שליחות יד בבעלים מחייבת (ב\"מ דף מא:), ואמר הגר\"ח זצ\"ל שיש חלות שם שומר כל שהוא אף בבעלים ולכן מחויב בשליחות יד - אבל לשאר מילי השמירה מופקעת.</i>.",
            "והוסיף הגר\"ח זצ\"ל נ\"מ אחרת. דין בבעלים חל דוקא בשעת משיכת השומר (עיין ברמב\"ם פ\"א מהל' שכירות הל\"ג) משום שחל כמפקיע של השמירה מעיקרה. ואילו דין קרקע חל כפטור מתשלומי שומר, ולכן מסתבר שאם הבעלים מסרו קרקע לשומר ואח\"כ נעשה תלוש, ומשנתלש הלך לאיבוד, השומר יהיה חייב - כי חיובי התשלומים חלים בשעת האבידה ובאותה שעה היה תלוש.",
            "והנה בנוגע להקדש פסק הרמב\"ם (פ\"ב מהל' שכירות הל\"ה) וז\"ל הפקיד הקדש ואח\"כ פדהו והרי הוא חולין בעת שנטלו מיד השומר או שהשאילו חולין ואח\"כ הקדיש והוא ביד השואל וכן עכו\"ם שהפקיד ואח\"כ נתגייר כל אלו אין בהן כל דיני השומרין עד שתהיה תחלתן וסופן נכסי הדיוט ונכסי ישראל עכ\"ל. הרי שהקדש בשעת המסירה לשמירה פוטר אף שאח\"כ בשעת האבידה היה חולין. יוצא שדין הקדש חל כהפקעת השמירה מעיקרה בדומה לדין בעליו עמו<sup>183)</sup><i class=\"footnote\">ברם הקדש מפקיע את השמירה אף אח\"כ בשעת אבידה - באופן שמסרו לו חולין והקדישו בעלים כשהיה מופקד בידי השומר. ואילו דין בבעלים אינו מפקיע אלא בשעת המסירה בלבד, ובמסרו לו שלא בבעלים ונעשה אח\"כ בעליו עמו השומר חייב. ונראה שע\"פ ביאור הגר\"ח זצ\"ל הנ\"ל החילוק מבואר כי דין בבעלים חל דוקא להפקיע את מסירת הבעלים לשומר ולא חל אח\"כ. ואילו החפצא דהקדש אינו בר שמירה, ואף בשמסרו לו חולין והקדישו אח\"כ השמירה פקעה. ועיין באגרות הגרי\"ד הלוי ז\"ל דף רפ\"ג בנוגע לדין הפקעת שמירה בנכסי עכו\"ם.</i>.",
            "בהתאם לכך, אמר הגר\"ח זצ\"ל, דאליבא דהרמב\"ם המחייב פשיעה בקרקע פשיעה בהקדש פטור שכן הקדש מופקע מחלות שמירה ואילו קרקע בר שמירה הוא ואינו אלא פטור מתשלומי שומר. וכן מורים דברי הרמב\"ם בפ\"ב מהל' שכירות הל\"ג הנ\"ל<sup>184)</sup><i class=\"footnote\">עיין בס' רשימות שיעורים מס' שבועות ונדרים חלק א' דף קנ\"ח - קנ\"ט, ומרן רבינו זצ\"ל השווה שם הקדש לקרקע והבחין בין צדקה לבין שאר הדברים, עיי\"ש.</i>."
        ],
        [
            "<b>תוס' ד\"ה עירוב.</b>",
            "ישנן ג' שיטות בתוס'.",
            "א) שיטת רש\"י היא שהכופר הכל בפקדון חייב לישבע מדאורייתא, וכגון שטען לא היו דברים מעולם, דמכיון שאין בפקדון טובה לנתבע מעיז פניו כלפי התובע וכופר בכל. ונראה לומר ששבועת כופר בכל בפקדון אליבא דרש\"י נכללת בכלל שבועת מודה במקצת בהלוואה, ובהתאם לכך כמו שהמודה במקצת הלוואה אינו נשבע אלא ע\"י טענה ודאית ה\"ה הכופר בכל בפקדון. וכמו\"כ שווים בדינים אחרים, כגון לענין הדין דאין נשבעין על טענת קטן ודין אין נשבעין על פחות משתי כסף. והביאור הוא כי שבועת כופר בכל בפקדון נלמדת מפרשת שבועת מודה במקצת במלוה דבשתיהן נשבעין משום שהנתבע מעיז פניו, ואזי טענת ודאי של התובע מחייבת אותו לישבע. משא\"כ בשבועת שומרים דעלמא. כי בשבועת שומרים דעלמא השומר נשבע אפילו על טענת שמא של המפקיד שאינו יודע אם נאנס או לא. והוא דין מיוחד בשומר הנלמד מפרשה מיוחדת ואינו שייך לדיני שבועת מודה במקצת בהלוואה וכופר בכל בפקדון שנשבעין מחמת טענת ודאי והעזת פני הנתבע.",
            "ב) שיטת ר\"ת היא דר' חייא בר אבא דורש ב' פרות לשבועת השומרים, א' דהודאה וא' דנאנסו, ורמי בר חמא דורש ג' פרות לשבועת השומרים, א' דהודאה, א' דכפירה, וא' דנאנסו. ונראה דעכ\"ז לר\"ת אין להשוות חלות דין שבועת השומרים לשבועת מודה במקצת בהלוואה. שהרי המודה במקצת בהלוואה אינו נשבע אלא אם התובע טוענו טענת ודאי, ואף צריך טענת שתי כסף משא\"כ בשומר הנשבע אף על טענת שמא של התובע, וגם יתכן שנשבע בלי כפירת שתי כסף (כנ\"ל בשיעורים). ואע\"פ ששתי השבועות נלמדין מהדדי לענין דבעינן בשתיהן כפירה והודאה אך שתי פרשיות נפרדות הן וחיובים שונים דשבועה עם הלכות מיוחדות לעצמן.",
            "ג) שיטת הריב\"א היא שכשהנתבע מודה דהוי שומר אלא שטוען נאנס חייב לישבע שבועת השומרים, ונשבע אף בטענת שמא של המפקיד, ומהווה חלות דין שבועה בפני עצמה. ואילו כשאינו מודה דהוי שומר וכופר בכל וטוען להד\"ם פטור משבועה ככל כופר בכל דעלמא, וחייב לישבע כשמודה במקצת הפקדון, ואז נשבע מדין מודה במקצת דעלמא, וכשיש טענת ודאי וטענת שתי כסף. והרמב\"ם (פ\"א מהל' שכירות הל\"א) פסק כריב\"א."
        ],
        [
            "<b>גמ'. א\"ר יוחנן הטוען טענת אבידה בפקדון ונשבע כו' אמר רב ששת הטוען טענת גנב בפקדון כיון ששלח בו יד פטור כו'.</b> כתב הרמב\"ם (פ\"ד מהל' גניבה הל\"ב - ג) ז\"ל אם שלח בו יד וטען טענת גנב ונשבע ובאו עדים פטור מן הכפל שכיון ששלח יד נתחייב בו וקנהו. וכן הטוען טענת אבידה בפקדון ונשבע וחזר וטען טענת גנב ונשבע ואח\"כ באו עדים פטור מן הכפל שכבר יצא הפקדון מידי הבעלים משבועה ראשונה עכ\"ל. והשיג עליו הראב\"ד וז\"ל הא מילתא דלאו כהלכתא היא דהא ר\"י פליג עליה בהדיא דאמר הטוען טענת אבד ונשבע והודה וחזר וטען טענת גנב ונשבע ובאו עדים פטור עליה מכפל משום דיצא ידי בעלים בשבועה ראשונה אבל לא משום דנעשה עליו גזלן וקנאה, אלמא אע\"ג דנעשה עליו גזלן וקנאה חייב באונסים כיון דהוא פטור נפשיה מינה בטענת גנב גנב הוא ומשלם כפל, ואם טבח ומכר קודם שבועה ובאו עדים על הכל משלם ד' וה' עכ\"ל. הראב\"ד השיג על מה שפסק הרמב\"ם שהטט\"ג אחרי ששלח בו יד פטור מכפל מכיון שנעשה גזלן מששלח בו יד, דמ\"ש מטט\"ג אחרי שטען טענת אבידה שפטור רק מטעם שכבר נשבע, ולמה לא יפטר מטעם שמשנשבע לשקר שנאבד גזלן הוא כדין הכופר בפקדון שנעשה עליו גזלן, ומשנעשה גזלן א\"א לחייבו בכפל מדין טט\"ג.",
            "וביאר הגר\"ח זצ\"ל שהרמב\"ם סובר דשאני גזילה ע\"י שליחות יד מגזילה בכופר בפקדון. בגזילה ע\"י שליחות יד חלים קניני גזילה חלים בחפצא, ומשום הכי לא יתכן שיתחייב הנפקד אח\"כ מדין טט\"ג, כי קניני הגזילה שחלים בחפצא מששלח בו יד הפקיעו את השמירה, ומשפקעה השמירה לא חל דין טט\"ג. מאידך בנשבע לשקר שהפקדון נאבד, אע\"פ שעבר באיסור גזילה, מ\"מ לא חלו קניני גזילה בחפצא ועדיין שומר פקדון הוא. ולפיכך אילולא הטעם שפטור משום שכבר נשבע שנאבד היה חייב מדין טט\"ג, דאכתי הוי שומר. והראב\"ד חולק על הרמב\"ם שהוא סובר שאף מששלח יד בפקדון וקנה בו קניני גזילה חייב משום טט\"ג, כי סובר שקניני גזילה לא מפקיעים שמירה.",
            "ונראה דזוהי גם כוונת התוס' (ד\"ה ושלח) שכ' ז\"ל ונראה דדוקא קאמר ושלח דגזיה\"כ היא כדקאמר אם לא שלח הא שלח פטור אבל כופר בפקדון אע\"ג דאמר רב ששת לעיל הכופר בפקדון נעשה עליו גזלן כפל מיהא מחייב דהא דקאמר נעשה עליו גזלן היינו להתחייב באונסין עכ\"ל, ר\"ל שהכופר בפקדון נעשה גזלן להתחייב באונסין בלבד אך לא קונה קניני גזילה, ולפיכך שמירתו לא פקעה, וחייב אם אח\"כ טט\"ג, ואינו דומה לשולח בו יד שקנה קניני גזילה בחפצא והם מפקיעים את עצם חלות השמירה, ולכן מי ששלח בו יד ואח\"כ טט\"ג פטור דהשמירה פקעה משעת שליחות יד.",
            "אך צ\"ע שאם נדייק היטב בלשון הרמב\"ם משמע שיש לו שיטה אחרת. דהנה הרמב\"ם כ' וז\"ל וכן הטוען טענת אבידה וכו' עכ\"ל, ומשמע מלשונו שהשווה את יסוד הפטור בטוען טענת אבד ואח\"כ טט\"ג לפטור בשולח בו יד ואח\"כ טט\"ג. ועוד שלשון הרמב\"ם בטעם הפטור שונה מלשון הגמרא וכפי שהובא בראב\"ד שכ' הראב\"ד שהטט\"א ואח\"כ טט\"ג פטור \"משום שיצא ידי בעלים בשבועה ראשונה\" דהיינו משום שחסרה שבועה המחייבת טט\"ג (ועיין בתוס' ד\"ה הואיל). ואילו הרמב\"ם כתב וז\"ל שכבר יצא הפקדון מידי הבעלים משבועה הראשונה עכ\"ל, ומשמע דר\"ל שהשומר שטט\"א קנה קניני גזילה בפקדון עם השבועה כמו השומר ששלח בו יד, ולפיכך השמירה פקעה ופטור אם אחרי כן טען טענת גנב. ומשמעות זו לכאורה תמוהה מאד, כי מתנגדת לגמרא מפורשת שדחה טעם זה שכ' ז\"ל הטוען טענת אבד ונשבע וחזר וטען טענת גנב ונשבע ובאו עדים פטור מ\"ט לאו משום דקנה בשבועה ראשונה, א\"ל לא הואיל ויצא ידי בעלים בשבועה ראשונה עכ\"ל, ומפורש שהפטור הוא משום השבועה ולא משום קניני גזילה. וצ\"ע ממה דמשמע שהרמב\"ם סובר שאף טט\"א פטור מטט\"ג משום קניני גזילה.",
            "ויתכן שהגמרא דחתה שאין ללמוד דין שליחות יד מדין טט\"א משום שיתכן שיש קניני גזילה לשומר שטט\"א ולא לשומר ששלח בו יד. והטעם כי בנשבע שנאבד משנשבע אין לבעלים עוד טענת מפקיד על השומר ולפיכך פקעה השמירה וקנה קניני גזילה, ואילו השולח יד שלא נשבע לשקר עדיין הוי שומר ולכן לא קנה קניני גזילה. אך י\"ל דזוהי רק דחייה בעלמא ואילו למסקנת הגמרא בשני המקרים קנה קניני גזילה ופקעה השמירה.",
            "ולפי\"ז יוצא שאע\"פ שהכופר בפקדון בלי שבועה הוי גזלן בלי קניני גזילה וכדמבואר בשיעורים לעיל (עיין בהקדמה לפרק מרובה), אבל אם כפר בפקדון ונשבע שבוה\"פ לשקר הו\"ל גזלן גמור וקנה קניני גזילה בחפצא ומשום כך השמירה פקעה.",
            "<b>תוס' ד\"ה כגון.</b> ז\"ל אבל אין לפרש שאמר אחר שבועה אבד כיון שהיא ברשותו בשעה שנשבע דאההיא שעה שנשבע לשקר מתחייב באונסין ולא מחייב אהך שבועה חומש ואשם דלא הויא כפירת ממון אלא כשבועת ביטוי בעלמא עכ\"ל. אליבא דהתוס' כפירת הבעין במקום שמודה בממון אינה מחייבת שבוה\"פ. מאידך הריטב\"א (בחידושיו לב\"מ דף מח. ד\"ה כגון שיחד כו') חולק עליהם וכ' וז\"ל והנכון דהכא ה\"ק דקרא אשמועינן דאפילו בכפירת הכלי לבדו ולא כפר במלוה ולא בשכירות שהם עיקר החוב, אפ\"ה חשיבא כפירה לחייבו קרבן כו' דלא ליהוי כפירת דברים עכ\"ל, הריטב\"א סובר שאף כפירת הבעין במקום שמודה בממון מחייבת שבוה\"פ.",
            "ויעויין בתוס' למס' סנהדרין (דף כה: ד\"ה מעיקרא כו') שכתבו דחמסן דיהיב דמי ולוקח החפצא בע\"כ מבעליו אינו עובר בלא תגזול אלא בלא תחמוד. שיטתם שאיסור לא תגזול חל דוקא במקום שהגזלן חיסר ממון מהנגזל ולא משום שלקח החפצא בלי שיחסר לו ממון. מאידך תוס' בב\"מ (דף ה: ד\"ה בלא דמי) חולקים ע\"ז דס\"ל שחמסן עובר על שני לאוין - על לא תחמוד וגם על לא תגזול. ויתכן שמחלוקת הראשונים הראשונה אם כפירת הבעין בלי כפירת ממון מחייבת שבוה\"פ תלויה במחלוקת הראשונים השניה אם עובר חמסן בלא תגזול או לא. דלכאורה הכופר בבעין במקום שמודה בממון שוה לחמסן דיהיב דמי ולקח הבעין לעצמו, ודוקא אם עובר על לא תגזול חייב בשבוה\"פ. אמנם נראה שזה אינו מוכרח שהרי הרמב\"ם כתב ע\"פ הספרא (בפ\"א מהל' שבועות הל\"ח) שהאזהרות המחייבות בשבוה\"פ הן הלאוין של לא תכחשו ולא תשקרו, ויתכן א\"כ שבכפירת הבעין נמי עובר על שני הלאוין האלה דשבוה\"פ, ואע\"פ שאינו עובר על האיסור דלא תגזול, ומשו\"ה חייב בשבוה\"פ.",
            "אמנם לענין שבועת הדיינים ישנה מחלוקת בין הפוסקים אם ב\"ד משביעים את הנתבע שרוצה לשלם תשלומי ממון בו בזמן שכפר בבעין. ונראה שאין דיני שבוה\"ד ושבוה\"פ תלויים זה בזה שיתכן שמשביעים ב\"ד אותו על כפירת הבעין בלי כפירת ממון אך אין כפירת הבעין בעצמה מחייבת בשבוה\"פ. וכן יתכן להיפך, שכפירת הבעין מחייבת בשבוה\"פ אך לא בשבועת הדיינים.",
            "ונראה שיתכן לתלות את השאילה של כפירת הבעין בלי כפירת ממון בשבוה\"פ בחקירה בעיקר המחייב דשבוה\"פ - האם המחייב הוא גזילה או שבועה לשקר, שאם עיקר המחייב הוא גזילה י\"ל שכפירת בעין בלי כפירת ממון אינה מחייבת, ואם ננקוט שעיקר המחייב הוא השבועה לשקר אף כפירת הבעין מחייבת.",
            "והנה בב\"מ (דף לד:) איתא ששומר ששילם דמי הפקדון וכפר בחפצא של הפקדון חייב לישבע שבועה שאינו ברשותו מדרבנן דחיישינן שמא עיניו נתן בה. ומבואר שם שאינו נשבע שבועת השומרים מן התורה מחמת כפירת הבעין. וביאר הגר\"מ זצ\"ל דלכ\"ע שאני שבועת השומרים משאר שבועות הדיינים שנשבעים מפני טענת ודאי של התובע, ואילו שומר נשבע בלי טענה, והמחייבו לישבע הוא חלות האחריות בעד הממון, ובהתאם לכך רק כשכופר בממון נשבע מדאורייתא ולא משום כפירת הבעין, משא\"כ שאר הנשבעין שבוה\"ד מן התורה הנשבעין דוקא מחמת טענה וא\"כ יתכן שחייבים הם לישבע אף על כפירת בעין בלי כפירת ממון."
        ],
        [
            "<b>תוס' ד\"ה ובאו.</b> מסקנת התוס' שהודאה אחרי ביאת עדים מחייבת קרבן וחומש דשבוה\"פ. ונראה שיסוד ההלכה הוא שהודאה המחייבת קרבן וחומש אינה הודאה המבררת, אלא הודאה של תשובה שמכפרת. ומשו\"ה אף שהודה אחרי העדאת עדים, שאין ההודאה מבררת, מ\"מ חייב בשבוה\"פ כי ההודאה חלה בתורת וודוי של תשובה שמכפרת.",
            "ונראה שיסוד זה נמי מבואר ברמב\"ם שכתב בפ\"ב מהל' טוען (הלי\"א) ז\"ל שכל הנשבע על ממון חבירו ועשה תשובה חייב להוסיף חומש עכ\"ל ומפורש ברמב\"ם שהמחייב דחומש הוא תשובה, ובהתאם לכך פשיטא דההודאה וודוי של תשובה היא. ונראה שכן משמע ברמב\"ם (פ\"ז מהל' גזילה הל\"ח) שכ' ז\"ל אין הנשבע על כפירת ממון משלם חומש עד שיודה מעצמו כו' שהחומש עם הקרבן לכפרה הם באים ואינם מביאים אלא על פי עצמו עכ\"ל. ונראה דלרמב\"ם חיוב קרבן וחומש דשבוה\"פ שחל משום כפרה זקוק לתשובה וודוי בדומה למכפרים אחרים הזקוקים לתשובה ולוודוי, וכמוש\"כ הרמב\"ם בפ\"א מהל' תשובה (הל\"א) וז\"ל כל מצות שבתורה בין עשה בין לא תעשה אם עבר אדם על אחת מהן בין בזדון בין בשגגה כשיעשה תשובה וישוב מחטאו חייב להתודות לפני האל ברוך הוא כו' ודוי זה מצות עשה כו' וכן בעלי חטאות ואשמות בעת שמביאין קרבנותיהן על שגגתן או על זדונן אין מתכפר להם בקרבנם עד שיעשו תשובה ויתודו וידוי דברים כו' וכן כל מחוייבי מיתות בית דין ומחוייבי מלקות אין מתכפר להן במיתתן או בלקייתן עד שיעשו תשובה ויתודו, וכן החובל בחבירו והמזיק ממונו אע\"פ ששילם מה שהוא חייב לו אינו מתכפר עד שיתודה וישוב עכ\"ל. ולפי\"ז נראה שמאחר שההודאה של שבוה\"פ מהווה וודוי של תשובה צריכה לכלול בה שלושת העניינים של וודוי: א) הכרת החטא; ב) חרטה לשעבר; וג) קבלה להבא וכדמבואר ברמב\"ם בפ\"א מהל' תשובה (הל\"א).",
            "<b>תוס' ד\"ה חד.</b> ז\"ל אבל כשהודה חד קודם אע\"פ שאח\"כ באו עדים י\"ל דפטור והכי משמע בכולה הך שמעתא דמודה בקנס ואח\"כ באו עדים דפטור עכ\"ל. וצע\"ק, דמשמע מתוס' שהסוגיא כאן אזלא כרב (לעיל דף עה.) הסובר שמודה בקנס ואח\"כ באו עדים פטור, אך קשה כי בגמרא שלפנינו לא נאמר דאזלא דוקא אליבא דרב ולא אליבא דשמואל. ואילולא דמסתפינא הייתי מפרש שהגמרא שלנו אזלא בין אליבא דרב ובין אליבא דשמואל, והוא משום שיתכן ששמואל סובר שהמודה בקנס ואח\"כ באו עדים בעלמא חייב, חוץ מבטט\"ג שאם השומר הודה לפני ביאת העדים פטור. והטעם משום שבטט\"ג העדים צ\"ל עדים המבררים את הגניבה שהרי עדותם הוי' מעצם המחייב, ומכיון שהעידו אחרי ההודאה אינם מוסיפים בירור על הודאתו, ומשו\"ה אינם מחייבים, משא\"כ בשאר קנסות שאין העדים מעצם המחייב, ולפיכך אינם צריכים להוסיף בירור על הודאתו אלא די במה שהעידו שחייב, וצ\"ע בזה.",
            "<b>גמ'. חומשא וכפילא בתרי גברי מאי.</b> בגמרא מבואר דאם אמרינן דתרי גברי חייבים ישלם שומר אחד כפל על כל הפקדון. ומשמע מזה שכשמפקידים פקדון אחד לשני שומרים הוי כל א' וא' שומר בפני עצמו על כל הפקדון, כי אם נאמר שכל א' מהם קיבל אחריות רק על חצי פקדון קשה למה ישלם האחד כפל על כל הפקדון.",
            "ויעויין ברמב\"ם (פ' כ\"ה מהל' מלוה ולוה הל\"ט) שכתב וז\"ל שנים שלוו בשטר אחד או שלקחו מקח אחד וכן השותפין שלוה אחד מהן או לקח בשותפות הרי הן ערבאין זה לזה אע\"פ שלא פירש עכ\"ל. ומבואר שהרמב\"ם סובר ששנים שלוו או שקנו מקח בשותפות חייבים כל א' וא' בעד חצי הממון בלבד והוי ערב על החצי השני שחבירו חייב לשלם. ועלינו להבין מ\"ש שנים שקבלו לשמור פקדון דאמרינן שכל א' וא' לבדו חייב באחריות דכל הפקדון. וצ\"ל דשאני במלוה ומקח שחלים כחיובי ממון ולפיכך מתחלקים לחצאים, וכל א' וא' משנים שלוו וקנו חייב בחצי הממון בלבד ולא בכולו. ואילו בפקדון החיוב לשמור חל לכתחילה כחיוב שמירת הבעין, וחיוב הממון אינו אלא אחריות בעד ביטול השמירה, ברם כל שומר ושומר חייב לשמור את החפצא דהפקדון כולו ולא רק חציו, ובהתאם לכך כל האחריות דחפצא כולו חל על כל שומר ושומר.",
            "ברם ע\"ז יש להקשות מהגמרא בב\"מ (דף צו.) שדנה בשותפין ששאלו ונשאל לאחד מהן מהו, האם כולו שואל בעינן וליכא או\"ד בההיא פלגא דשיילי מיהת מיפטר, ומפשטות הגמרא משמע שכל א' וא' מהשואלים חייב רק בחצי אחריות השאילה בלבד, וצ\"ע מסוגיין דמשמע ממנה שכל א' וא' מהשומרים חייב באחריות כל הפקדון.",
            "ויתכן לחלק דשאני גבי שואל שחייב מטעם כל ההנאה שלו, ומאחר ששנים שאלו אין לכל א' וא' כל ההנאה אלא רק חצי ההנאה בלבד, ולפיכך כל אחד אינו חייב לשלם אלא בעד חצי השאילה ולא בעד כולה.",
            "אך יעויין בנ\"י לתחילת פרק המפקיד (דף י\"ט בדפי הרי\"ף דפוס ווילנא) שכתב שבשני שומרים כל א' וא' חייב רק באחריות חצי הפקדון ועל החצי השני חייב מדין ערב כדין שנים שלוו ושנים ששאלו, וז\"ל מ\"מ אין כל אחד חייב לפי האמת אלא חלקו ומה שחייב מחלק חבירו הוא מדין ערב כו' דבשנים שלוו מאחד נמי בכה\"ג דיינינן כו' ושותפין ששאלו נמי כ\"א משתמש לעצמו ואפשר שכן הדין נמי במפקיד אצל שנים דאמרינן דהוי כאילו הפקיד לזה מחצה ולזה מחצה עכ\"ל. וצ\"ע מסוגיין המחייב אחד מהשומרים שטט\"ג לשלם כפל על כל הפקדון.",
            "ונראה דשאני הכא ששני השומרים ביחד טענו טענת גנב והשתתפו בגניבה אחת, ובשנים שגנבו כל א' וא' מהגנבים חייב לשלם כפל על כל הגניבה, ובאופן שהגנב השני לא משלם כפל, וכגון שהודה שפטור מכפל, הגנב הראשון משלם כל הכפל, כי כל א' וא' מהם הוי גנב על כל החפץ. ועוד נראה דשאני טט\"ג דמאחר שהגניבה חלה ע\"י טענת השומר שהפקדון נגנב, כשיש שני שומרים הטענות של שני השומרים מצטרפות לטענה אחת של שומר הפקדון, ולכן הוי כל א' וא' גנב גמור בכל הפקדון ולא רק בחציו, ודו\"ק.",
            "<b>תוס' ד\"ה טען טענת אבד ונשבע.</b> ז\"ל נראה דל\"ג והודה דאם הודה מיד הויא ברשותו להתחייב באונסים משעה שנשבע לשקר ומה שיחזור ויטעון שוב אבד אין כופר כלום כו' עכ\"ל. נראה שהתוס' כאן לשיטתם לעיל (דף קז: בד\"ה כגון) שכפירת בעין בלי כפירת ממון אינה מחייבת שבוה\"פ. מאידך בשיעורים הבאנו לעיל שראשונים אחרים חולקים על תוס' וס\"ל שכפירת בעין מחייבת שבוה\"פ. ועיין כאן בשיטה מקובצת בשם הרא\"ש שגרס והודה בין שבועה לשבועה, ושיטתו שחייב בשבוה\"פ משום כפירת הבעין ואע\"פ שמשלם דמים. והרא\"ש מבאר את החילוק שבין דין דחמשיות הרבה שבמשנה, לבין דיון שבסוגיין, עיין בדבריו המאירים לעיניים.",
            "<b>שם. תוס' ד\"ה וחזר. ז\"ל ונראה דמיירי דאמר ליה בעל הפקדון שוב לאחר שנמצא שקרן בשבועה ראשונה רצוני שתהא עליו שומר חנם כבתחילה כו' אבל תימה דא\"כ לא הוי חד ממונא דהשתא הפקידו אצלו פעם שניה כו' עכ\"ל.</b> ונראה אליבא דהשיטה הראשונה שבתוס' דמיירי שהבעלים הרוויחו עוד זמן לשומר לשמור, דס\"ל שלא חלה שמירה חדשה אלא הוי' המשכת השמירה הראשונה, ולפיכך הוי חד ממונא. ואילו אליבא דהשיטה האחרונה שבתוס' שמירה חדשה חלה. ונ\"מ גם אם צריך לעשות קנין חדש בעד הרווחת זמן השמירה, שאם חלה שמירה חדשה חייב לעשות קנין מחדש, ואילו אם אינו אלא המשך השמירה הראשונה אינו צריך לעשות קנין חדש.",
            "ויתכן לדמות המחלוקת בין ב' השיטות שבתוס' למחלוקת שבין הרמב\"ם לבין הראב\"ד בפ\"ו מהל' מלוה (הל\"ג) בנוגע לדין רבית בעד הרווחת זמן המלוה, דאליבא דהרמב\"ם הרווחת זמן המלוה מהווה המשך של המלוה הראשונה, כי מלוה חדשה לא חלה, ומשו\"ה ס\"ל לרמב\"ם שהרבית בעד הרווחת זמן אינה אלא אבק רבית דרבנן. ומאידך אליבא דהראב\"ד הרווחת זמן יוצרת מלוה חדשה, והוי' כשעת מתן מעות ואסור מדין רבית קצוצה מן התורה.",
            "ועוד יתכן ששתי השיטות שבתוס' חלוקים בדין טט\"ג, דאליבא דהדיעה השניה טט\"ג גניבה גמורה היא עם קניני גניבה, ובהתאם לכך הגניבה דטט\"ג מבטלת את השמירה הראשונה לגמרי, והרווחת זמן השמירה יוצרת שמירה חדשה. מאידך הדיעה הראשונה שבתוס' סוברת שטט\"ג אינה גניבה גמורה עם קניני גניבה, אלא דחיוב גניבה חל לשלם כפל אבל בלי קניני גניבה, ומכיון דאינה חלות גניבה גמורה בחפצא, השמירה הראשונה עדיין קיימת, והרווחת זמן השמירה מהווה המשך של השמירה הראשונה.",
            "<b>גמ'. תבעוהו בעלים לשומר ונשבע ושילם והוכר הגנב.</b> נראה שיש שני מהלכים בביאור המחלוקת שבין אביי ורבא. יתכן דפליגי באומדן דעת המפקיד אם בכה\"ג שהשומר נשבע ואח\"כ שילם אם מקנה לו את הכפל או לא. מאידך יתכן דפליגי באם הדמים ששילם השומר אחרי השבועה נחשבים כתשלומי שומר או כמתנה בעלמא. שאם תשלומי שומר הם המפקיד מקנה לו את הכפל, ואם מתנה בעלמא הם לא מקנה לו את הכפל.",
            "ונראה דבכה\"ג, בנתבע שנשבע שבועת מודה במקצת או שבועת עד אחד ואח\"כ שילם, שהדמים אינם תשלומי החוב אלא מתנה בעלמא. ורק בשומר חלוקים אביי ורבא. דשאני שומר דמעיקרא חייב בהשבת הפקדון ונשבע על טענת שמא של המפקיד, ולפיכך גם אחרי שנשבע יתכן דחלין תשלומי שומר מדין השבה<sup>185)</sup><i class=\"footnote\">עיין בנ\"י לתחילת פרק המפקיד (דף 63 ברי\"ף דפוס וילנא) שכ' שבבאו עדים שפטור ומ\"מ שילם השומר שלא הקנה לו המפקיד את הכפל דלא ס\"ד דמפקיד דיהיב בכה\"ג ולהקנות לו את הכפל, ולכאורה מוכרח שיש הקנאת כפל בלי חלות תשלומין שהרי אחרי העדאת עדים פשיטא שהדמים אינם תשלומי שומר אלא מתנה בעלמא.</i>. משא\"כ במודה במקצת ועד א' שהנתבע נשבע על טענת ודאי, ואחרי שהוא נשבע נאמן הוא ופטור לגמרי, ואם בכ\"ז אחרי שנשבע נותן דמים לתובע הו\"ל דמי מתנה בעלמא ולא תשלומי החוב ודו\"ק."
        ],
        [
            "<b>גמ'. כי היכי דאת עבדת לן מילתא אנן נמי עבדינן לך.</b> ויפלא בסברת הגמרא דאטו נימא שכל אדם שבעולם שפעם עשה לו חבירו טובה יכול להיות בעל דין כמוהו בדינו כדי לטעון בעדו, הרי דבר זה לא שמענו מעולם.",
            "ונראה לבאר את הגמרא לפי מה דאיתא לעיל (דף ח:) בראובן שמכר שדהו לשמעון שלא באחריות ואתא ב\"ח דראובן וטרף משמעון שדין הוא דאזיל ראובן ומשתעי דינא בהדיה דא\"ל לא ניחא לי דתהוי לשמעון תרעומת עלי. וצריך ביאור בסברא של מניעת תערומת, דאטו נימא שכל מי שרוצה למנוע תערומת יכול לבוא ולתבוע את טענות חבירו בדין. אלא נראה שהביאור הוא שראובן הוי בעל החוב דמעיקרא, ואע\"פ שמכר את שדהו שלא באחריות ושמעון ישלם, מ\"מ מאחר שעצם החוב דמעיקרא שייך לראובן יש לו שם בעל דבר. אמנם הדין תורה אינו נוגע לראובן מאחר שב\"ד יגבה את השדה משמעון, ובלי נגיעות למעשה ראובן אינו יכול לטעון כבעל דבר בדין, כי כדי שיטעון בדין צריך נגיעות למעשה, ולא מספיק בשם בעל דבר בעלמא שיש לראובן מפני שהחוב הוי חובו. ולכן אע\"פ שתערומת אינה קובעת אדם זר לבעל דבר, היינו כשעיקר הממון שבדין אינו שייך לו, אך ראובן שאני מכיון שהחוב הוי חובו, ומעיקרא דדינא יש לו חלות שם בעל דבר, אלא שחסרה לו נגיעות למעשה, ולזה מועלת מניעת התערומת שתהיה לו נגיעות למעשה.",
            "ונראה דה\"ה בסוגיין. באמת המפקיד הוי הבעל - דבר של הגנב בחלות שם, כיון שהגנב גנב את שורו, אמנם מפני שהשומר שילם וקנה את הכפל, אין למפקיד נגיעות למעשה כדי שיבוא לטעון נגד הגנב. אך מכיון דיש למפקיד נגיעות למעשה כי הוא רוצה להחזיר טובה לנפקד, בכך מספיק שתהיה לו נגיעות כדי שיכול לטעון. אבל איש זר בעלמא שאינו בעל דבר כלל אינו יכול לבוא ולטעון בדין משום שפעם עשה לו חבירו טובה ורוצה להחזיר לו את הטובה<sup>186)</sup><i class=\"footnote\">ברם עיין בחידושי רבנו חיים הלוי על הרמב\"ם (פ' כ\"ג ממכירה הל\"ג) המבאר שלפי הרמב\"ם אם השומר שילם המפקיד מכר את גוף השור לנפקד לכפל ולתוס' מכר לו את כל הגוף. וא\"כ צ\"ע שהרי מששילם השומר הוברר למפרע שהמפקיד לא חייב את הגנב בכפל כיון שמכר את גוף השור לשומר ואינו דומה כלל לראובן בעל חוב שמכר את שדהו לשמעון, וא\"כ הדרא הקושיא לדוכתה, למה יחשב המפקיד לבעל דבר לטוען בב\"ד, וצ\"ע.</i>.",
            "<b>תוס' ד\"ה נגנבה באונס.</b> יעויין בתוס' לעיל (דף נז.) ד\"ה כגון דס\"ל שש\"ש חייב לשלם בכל גניבת אונס חוץ מבשבויה דהיינו בלסטים מזויין. וצע\"ק שהרי איתא בגמרא (לעיל דף מה.) לענין שמירת נזקין שאם ש\"ש שמר את השור כראוי ונאנס ויצא השור והזיק שהשומר פטור מלשלם, ומ\"ש שמירת נזקין באונס שש\"ש פטור, ואילו בנוגע לשמירת הפקדון ש\"ש חייב לשלם משום גניבה באונס. ועוד קשה שהרי איתא בגמרא (לעיל דף כח:) שמזיק באונס פטור משום גזיה\"כ ולנערה לא תעשה דבר, וא\"כ למה לא יפטר ש\"ש שנגנבה הפקדון ממנו באונס ע\"פ גזיה\"כ ולנערה לא תעשה דבר מדין אונס רחמנא פטריה.",
            "ונראה שגזיה\"כ ולנערה לא תעשה דבר ודין אונס רחמנא פטריה חלים דוקא בחיובי תורה החלים משמים ע\"י מעשה המחייב, דמעשה אונס אינו מחייב חיובי תורה. אך בנוגע לחיובים שחלים מדעת המתחייב דין אונס רחמנא פטריה לא חל. ומשו\"ה דין אונס רחמנא פטריה לא חל בש\"ש בשמירת הפקדון, כי השומר התחייב מדעת לשמור, והתחייבותו מדעת כוללת כל גניבה וגם גניבה באונס. מאידך שמירת הנזקין אינו חיוב שחל מחמת התחייבות השומר מדעתו לשמור את הפקדון מלהזיק, אלא שחיוב תורה הוא שחל עליו משמים בע\"כ, דמכיון שהשור נמצא ברשותו, ע\"פ דין הוי השומר בעל המזיק וחייב בשמירתו<sup>187)</sup><i class=\"footnote\">עיין בתוס' לעיל (דף נו:) ד\"ה פשיטא ובשיעורים שם.</i>. ולפיכך בשמירת נזקין חל דין אונס רחמנא פטריה, ואם השומר נאנס והשור יצא והזיק השומר פטור מלשלם. וה\"ה בכל חיובי נזק דעלמא שחלים בשביל מעשה מזיק, שאם המזיק הזיק באונס פטור מלשלם מדין אונס רחמנא פטריה.",
            "והנה הבאנו כבר בשיעורים<sup>188)</sup><i class=\"footnote\">עיין בשיעורים לריש מס' ב\"ק (ד\"ה משנה. ארבעה אבות נזקין אות ב') ובמקומות אחרים.</i> ששיטת חכמי הצרפתים (הובא בש\"מ לעיל דף ע:) שפטור קלבד\"מ אינו חל בחיובי ממון החלים מחמת דעת המתחייב אלא רק בחיובי ממון החלים מחמת מעשה. ולפי זה פטור קלבד\"מ לא חל בשמירת הפקדון המהווה חיוב שחל מדעת המתחייב, ומאידך בשמירת הנזקין דין קלבד\"מ אכן חל דהוי חיוב שחל מן שמים.",
            "<b>משנה: לוה ובעלי חוב באין ונפרעים.</b> עיין בתוס' ד\"ה לוה. ונראה שביאור המשנה הוא שבן שגזל מאביו ונשבע שבוה\"פ זוכה בחלקו בירושת הגזילה, אלא שחייב לקיים מצות השבה ולהוציא את הגזילה מרשותו ולתת את חלקו לאחיו. ומ\"מ מאחר שבדיני ממונות זוכה בחלקו בירושה הריהו שלו כדי לשעבדו לבעלי חוב שבאין ונפרעים ממנו."
        ]
    ],
    "versions": [
        [
            "Reshimot Shiurim, Bava Kamma, New York, 1998",
            "https://www.nli.org.il/he/books/NNL_ALEPH005051416/NLI"
        ]
    ],
    "heTitle": "רשימות שיעורים על בבא קמא",
    "categories": [
        "Talmud",
        "Bavli",
        "Commentary",
        "Reshimot Shiurim",
        "Seder Nezikin"
    ],
    "sectionNames": [
        "Daf",
        "Paragraph"
    ]
}