{
    "versionTitle": "merged", 
    "language": "he", 
    "versions": [
        [
            "Marit HaAyin, Jerusalem 1960", 
            "http://beta.nli.org.il/he/books/NNL_ALEPH001139211/NLI"
        ]
    ], 
    "text": [
        [], 
        [], 
        [], 
        [], 
        [], 
        [], 
        [
            "<b>והתניא האומר סלע זו לצדקה וכו'.</b> התוספות הקשו מדתנן הוו כעבדים המשמשין את הרב שלא ע\"מ לקבל פרס והרב עיון יעקב ז\"ל בפירוש אבות תירץ דההיא משנת חסידים ובריתא דידן קתני הרי זה צדיק. ונעלם ממנו שכן תירץ הר\"ן הובא בעין יעקב בפסחים ע\"ש ובדרושים הארכתי בס\"ד:"
        ], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "<b>ואכתי בשיתא ירחי מי ילדה וכו'.</b> עתה הגיע לידי יד כהה ספר נדפס מחדש זה שמו יד נאמן ואגב רהטאי חזיתיה דקשיא ליה בסוגיין וז\"ל אין זה הכרח אם שרה הבת תשעים שנה תלד ובנס קצת הוא דומיא דהריון כי דומה לזה מצינו בדורו של יואל דתבואה הגדלה לששה חדשים גדלה לי\"א והיה שנוי סדר העולם יותר מזה והיכי מקשה מי ילדה דמשמע דהוא נמנע קיים מכל אופן ולא יתכן זה בשום פנים עכ\"ל. ולק\"מ דאין לנו לחדש מדעתנו דהיה נס כל שאינו מפורש או דמסורת בידינו והכא לא יש לנו שום ידיעה לא מן הכתוב ולא מקבלה דהיה נס אחר ולכך מקשה בפשיטות דאין זה דרך עולם. ותו דהקב\"ה אינו עושה נס בלי צורך והתם גבי יואל הוצרך הנס אבל הכא דשרה תתעבר בת תשעים שנה הוצרך אבל שתלד בפחות אינו צורך ואין הקב\"ה עושה נס על מגן וזה פשוט:", 
            "<b>בניסן נגאלו ובניסן עתידין ליגאל.</b> רבינו אפרים ז\"ל בפירושו על התורה כתב כי ניסן גימטריא ק\"ע גימטריא ס\"ת אברהם יצחק ישראל כי בזכותם נגאלנו ונגאל ב\"ב עכ\"ד ואני בעניי כתבתי כמה רמזים בזה בקונטריס מדבר קדמות דף צ\"ז וגם כתבתי קצת בדרושים בס\"ד: <br><b>ואפשר</b> לומר בהקדמה יקרת הערך היא נפלאת שכתב מז\"ה ז\"ל בחסד לאברהם עין הקורא נהר נ\"ז דבכל שנה שלשים יום קודם לפסח ברוב רחמיו יתברך מתחיל להוציא נפשות ישראל מהיכלות הטומאה שעור חלק א' משלשים בכל (י)לילה באופן שבליל בעור חמץ כל פושעי ישראל עומדים בפתח היכל החיצון מהן' שעור חלק א' מל' משעור הכמות ליל ל' ואחד קודם הפסח ובליל פסח אין נכנסין כלל ועיקר וכלן פטורין ובני חורין עכ\"ד וזה טעם מ\"ש רעיא מהמנא דמחיית עמלק תהיה בי\"ד בניסן דאז יצאו כל צבאות ה' מהסט\"א וזה טעם מ\"ש בכל דור ודור חייב להראות עצמו כאלו יצא ממצרים מלבד הפשוט עוד ב\"ה כי ממש בצד מה בכל שנה יש לנו יציאת מצרים שיוצאות נפשותנו מהסט\"א כשם שיצאו אבותינו והוא בעצם מ\"ש שלא את אבותינו גאל אלא אף אותנו: <br><b>ולכן</b> יכון מאד מ\"ש בניסן נגאלו ובניסן עתידין ליגאל כי בניסן בכל שנה הקב\"ה מוציא נפשותינו מהסט\"א ואז זמן גאולה צודק מאד. ויליף לה רבי יהושע מדכתיב ליל שמורים הוא לה' לילה המשומר ובא מששת ימי בראשית שמורים לכל בני ישראל לדורותם לילה המשומר לעתיד לבא וא\"ש שמורים לכל בני ישראל לדורותם שבכל הדורות בכל שנה מוציא נפשותינו מהסט\"א ובו תהיה הגאולה לעתיד לבא בב\"א. ודרך רמז ומוסר יש להסמיך כי בית ב' נחרב בשביל שנאת חנם והגאולה תלויה בזה עד שנהיה לאחדים וזה תלוי בענוה וזה רמז בניסן גימטריא עקב ואז עתידין ליגאל וגם יצ\"מ היה בזכות התורה ולא זכינו עד דכתיב ויחן שם ישראל וזהו בניסן נגאלו עקב בזכות התורה וכתיב ויחן שם ישראל ונמצא כי בעבור האחדות נגאלו וכן בניסן גימטריא עקב עתידין ליגאל בב\"א:"
        ], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "<b>אמר רבא כל המעביר על מדותיו מעבירין לו על פשעיו וכו'.</b> אפשר להרחיב הביאור במה ששמעתי מפה קדוש הרב המופלא עיר וקדיש כמהר\"ר חיים ן' עטר זלה\"ה דמעשה היה אל עירו ואל שער מקומו כי אחד מראשי הקהל שר וגדול בבית המלך זלזל בחכם אחד והרב ז\"ל לתווך השלום קרא לחכם לפייסו והתחיל לדבר לו דברי פיוסים ולשון מדברת הי\"א אמרת בשלמ\"א והחכם ענה אותו למה יטרח האדון בזה והוסיף הרב ז\"ל להוסיף מחו\"ל על הקדש. והשיב החכם כונתי להגיד למר דמעת אשר זלזל בי השר הזה תכף מחלתי לו וכבר כתבתי שאני כותב זה הרבה פעמים להיותו יקר הערך ודברי מוסר צריך לחזור עליהם לעורר הלב ליראה את ה' וכולי האי ואולי וזה רמז ואסמכתא בפסוק ויאמר אם שמוע תשמע לקול ה' אלהיך והישר בעיניו תעשה והאזנת למצותיו וכו' אמר אם שמוע תשמע שצריך לשמוע הרבה פעמים ואפילו כי הישר בעיניו תעשה עם כל זה האזנת והאזנת כמו שדרשו רז\"ל ויתן לך רמז כי הגם שאתה צדיק צריך תמיד לשמוע מוסר ולחזור על שמירת המצות כי יצר סמוך ואינו נראה כל מעייניו ועניניו להחטיא ועל ידי התורה ודברי מוסר הבנויים על הכתובים דאז הוי תרתי למעליותא תורה ומוסר בזה מתבטל יצה\"ר ישמע חכם ויוסף לקח ודוק הטב כי קצרתי. דהזהר הקדוש אומר כי עונות ישראל ח\"ו כביכול מכבידין גדפהא דשכינתא ואדם זה ש\"ר לו נאמר חטא וביזה אותי ואם אין אני מוחל לו עון עצמו אינו נמחק ויש צער לשכינה מסיבת עון זה ולכן מחלתי לו תכף ולא היה מקום שיהיה חיילות לעון דהביזוי והמחילה היו כאחד ממש ולא היה צער לשכינה כלל. ודברי פי חכם חן. וזה אפשר טעם דכל המעביר על מדותיו ומוחל לחבירו ובזה לא יש צער לשכינה מצד שזלזלו בו וציערוהו. לכן מדה כנגד מדה מעבירין על כל פשעיו ולא יהיה צער לשכינה מצד פשעיו וז\"ש למי נושא עון למי שעובר על פשע והיו תוצאותיו על פי מדותיו:", 
            "<b>אמר להו עבידו ליה זוודתא.</b> הקשה הרב עיון יעקב ז\"ל שכתב הרמב\"ן ז\"ל והביאו ב\"י י\"ד סימן של\"ט דכל שהוא משום עסקי המת אין עושין עד שתצא נפשו וצ\"ע עכ\"ל. וכתב בגליון הרב החריף כמהר\"ר חנניא בונדי ז\"ל דלק\"מ דהכא בתכריכין מיירי והמנהג דכמה זקנים עושין להם מחיים ואינם חוששים כי הם ראוים להם בחיים שרבים לובשים ביה\"כ עכ\"ד ואחרי כתבי נזכרתי שאני הדל כיונתי לדבריו וכתבתי כן בפתח עינים זה שנים רבות ועתה הוא שראיתי דברי הרב הנזכר בגליון כ\"י ומ\"מ לכבוד הרב ז\"ל כיון שכבר נכתב הנחתיו כמות שהוא:"
        ], 
        [
            "<b>למי שמשים עצמו כשיריים.</b> פירוש דמלב ונפש אינו מחשיב עצמו כלל וזו מדה קדושה לקבוע בלבו באמת ולעשות מעשה שניכר דמשים עצמו כשיריים ובוחן לבות יודע דכן הוא ודובר אמת בלבבו ופיו ולבו שוין וזו היא שקשה ולכן אמר אליה וקוץ בה:", 
            "<b>עד שבא רבי עקיבא ולימד כאן קודם גז\"ד כאן לאחר גז\"ד.</b> כתב הרב עיון יעקב ז\"ל נראה דרבי עקיבא אזיל לשיטתיה דאיתא ביומא דף פ\"ה עבירות שבין אדם לחבירו אין יה\"כ מכפר עד שירצה את חבירו שנאמר מכל חטאתכם לפני ה' תטהרו רבי עקיבא אומר אשריכם ישראל וכו' ופירש מהרש\"א דרבי עקיבא חולק אר\"א וס\"ל לפני ה' תטהרו לא קאי אעבירות שבין אדם למקום רק שהקב\"ה עצמו יטהר אתכם ואין חילוק בין חטא שבין אדם לחבירו או למקום הכל יה\"כ מכפר א\"כ מכ\"ש תשובה שעושה זדונות כזכיות לכך הוצרך לתרץ כאן קודם גז\"ד כאן לאחר גז\"ד עכ\"ל וכתב עליו הרב כמהר\"ר חנניא בונדי זלה\"ה וז\"ל האי כ\"ש דאית ביה פרכא שהרי יה\"כ מכפר על עשה ועל ל\"ת ובזמן השעיר היה מכפר על הכל משא\"כ התשובה עכ\"ל ונראה שכונתו דאם נאמר דמיירי דוקא כשעשה תשובה מאהבה דזדונות נעשות לו כזכיות ובהא הוא דקאמר דעדיף מיה\"כ א\"כ לדידיה אמאי הוצרך לומר כאן קודם גז\"ד וכו' כיון דבתשובה מיראה גרע טפי מיה\"כ ודאי: <br><b>אמנם</b> אני בעניי אומר אעיקרא דדינא פירכא דהרב מהרש\"א ז\"ל בחידושי אגדות לא כתב כן. ונראה שכונת הרב עיון יעקב על הרב מהר\"י פינטו ז\"ל שהוא ז\"ל כתב דרבי עקיבא פליג אראב\"ע בהא דעבירות שבין אדם לחבירו וכו'. אמנם אין כונת הרי\"ף דיה\"כ מכפר מה שחטא לחבירו. רק כונת הרי\"ף דראב\"ע סבר דאם לא פייס לחבירו אין יה\"כ מכפר גם העבירות שבין אדם למקום. ורבי עקיבא סבר דהגם דעבירות שבינו לבין חבירו במקומן עכ\"ז יום הכפורים מכפר עבירות שבין אדם למקום. אבל לא סבר רבי עקיבא דיה\"כ הוא מכפר עבירות שבינו לחבירו אע\"פ שלא פייסו ונתרצה כאשר הרואה יראה בכל לשון הרב מהר\"י פינטו ז\"ל וגם אינה סברא בעולם שיכפר עבירות שבין אדם לחבירו וא\"כ נפל היסוד ודוק היטב. שוב נזכרתי שכן כתבתי בפתח עינים ושם הקשיתי על הרב מהמדרש ע\"ש:"
        ], 
        [
            "<b>אבל מתכפר הוא בדברי תורה.</b> אפשר דהם חטאו בנפש כי כל המצות הם בנפש כמ\"ש רבינו האר\"י זצ\"ל והוא מפורש בזהר חדש והם פגמו בנפש ואעפ\"י שאמרו רז\"ל שבאבר שחטא יעשה מצוה. לגודל חטאתם נגזר עליהם שלא יתוקן בזבח ומנחה שבם פגמו הגם שבמה שפגמו בעלמא יהיה בו התקון כמשז\"ל קח לך עגל לכפר על מעשה העגל. הכא גזרה היא שלא יועיל זבח ומנחה ועוד דבני עלי החוטאים הם עצמם לא שבו והקריבו להכי אמר רבה בזבח ומנחה אינו מתכפר אבל הוא מתכפר בדברי תורה שהוא ברוח ואהני גם לתקן הנפש כמ\"ש בז\"ח ורבינו האר\"י זצ\"ל ולהכי רבה חיה שנין מ' כנגד מ' יום שנתנה תורה. ואביי אמר מתכפר בתורה וג\"ח שהם בנפש ורוח ונהי דבזבח ומנחה נגזר שלא יתכפר אבל ג\"ח יותר מכל הקרבנות וכן אמרו רז\"ל דקרבנות מכפרים על השוגג וצדקה וג\"ח מכפרים על המזיד כמשז\"ל ולכן אמר מתכפר הוא בתורה וג\"ח לתקן נפש ורוח ולכפר על המזיד ולכן חיה ס' שנין ונצול מכרת: <br><b>וראיתי</b> להרב עיון יעקב ז\"ל שכתב נראה דרבה ס\"ל דכיון דעל ג' דברים העולם עומד על התורה ועל העבודה ועל ג\"ח נמצא דהתורה היא ראשון במעלה יותר מן העבודה לכן ס\"ל בזבח ומנחה אינו מתכפר שהוא מעלה שניה אבל מתכפר במעלה ראשונה שהוא כתר תורה ועיין סוף מנחות דרבה אזיל לשטתו משא\"כ אביי ס\"ל כשטתו פ\"ק דקדושין דף ה' דאין קטיגור נעשה סניגור א\"כ י\"ל דמתכפר בג\"ח אף שהוא המעלה הג' וגרועה מזבח ומנחה אפ\"ה אינו מתכפר שבני עלי חטאו בזה ואין קטיגור נעשה סניגור אבל מתכפר בג\"ח שהוא המעלה הג' ובסוכה דף מ\"ט אר\"א דצדקה וג\"ח גדולה מכל קרבנות וצ\"ע עכ\"ל. ודברי הרב ז\"ל קשים לדעתי הקצרה חדא דכתב הרב ז\"ל דרבה אזיל לשטתו סוף מנחות והכא הוא רבה בר נחמני והתם רבא חבירו של אביי שוב ראיתי להרב ז\"ל עצמו סוף מנחות שכתב וז\"ל רבא ס\"ל דתורה עדיף וא\"צ כלל לקרבנות ואזיל רבא לשטתו ביבמות דף ק\"ה בבני עלי בזבח ומנחה אינו מתכפר אבל מתכפר בתורה כי תורה עדיף ואף לפי גירסת תוספות דגריס שם רבה מסיק שם התוספות דגם רבא ס\"ל הכי ואזיל לשטתו דכאן עכ\"ל. ונהי דכתב הרב ז\"ל דרבא חבירו של אביי בסוף מנחות אזיל לשטתיה דגם הוא סבר כרבה רביה דמתכפר בתורה כמ\"ש התוספות ביבמות. אבל מ\"ש הרב ז\"ל הכא וכלשון זה שכתב כאן כתבו ביבמות דרבה דאמר מתכפר בד\"ת אזיל לשטתו בסוף מנחות לא סליק שפיר דהכא הוא רבה כמו שהכריחו התוספות והתם רבא חבירו של אביי כמ\"ש הוא עצמו. ומ\"ש דאביי אזיל לשטתו אין קטיגור וכו' לא שייך לומר בזה לשיטתו דהוא כ\"ע כידוע ואביי בזה תירץ אמאי כסף אינו מוציא. ותו דלא שייך לומר בזה אין קטיגור דלכפר העון עצמו לא נאמר והראיה קח לך עגל לכפר על מעשה העגל ואמרו רז\"ל דלשון הרע מתכפר בתורה ואמרו ז\"ל דבאבר שטעה וחטא יעשה מצוה וכן כתב בפירוש הגאון מהר\"ר ליווא מפראג והוא דבר מוכרח הן אמת דהכא החוטאים עצמם לא עשו תשובה ולא הקריבו. ואפשר דגזרה אם יכופר עון בית עלי וכו' דגלוי לפניו יתברך דבני עלי עצמם אינם שבים. ויען רצונו יתברך שתהיה הבחירה ביד האדם ועדיין בני עלי בחיים לכן אמר ה' אם יכופר עון בית עלי לשון כולל להם ולביתם ואה\"נ שאם ישובו הם עצמם תתפרש הגזרה על ביתם, לא עליהם עצמם. והרב עיון יעקב ז\"ל לא נכנס בזה ולפי דבריו כתבתי ודוק הטב כי קצרתי אלא דהכא לגודל חטאם נגזר דלא יתכפר בזבח ומנחה. ותו דקרבנות מכפרין על השוגג והם היו מזידין. ותו יש לדקדק על הרב ז\"ל דאיך העלים עין דאביי אמר אבל מתכפר הוא בתורה וג\"ח והול\"ל דנהי דחטאו בעבורה אתו תרי ומפקי מחדא ולא היה צריך לידחק דאף דהיא גרועה וכו'. ומה שהקשה מסוכה דף מ\"ט ואסיק בצ\"ע לק\"מ ודוק הטב כי אין רצוני להאריך יותר ובספר יד נאמן אגב רהטאי ראיתי בדף כ\"א סוף ע\"ב דחשב דרבה עסק בתורה הוא רבא חבירו של אביי והוכיח מתעניות דף כ\"א ע\"ש וזה אינו דזה הוא רבה בר נחמני ושם רבא חבירו של אביי ודוק:", 
            "<b>על כסלו מפני חנוכה.</b> עתה אגב רהטאי ראיתי בספר יד נאמן דף י\"ט ע\"ב שכתב דמקשים קושיא עצומה למה הוצרכו שלוחים וכו' ע\"ש והיא קושית מורינו הרב הגדול כמהר\"א יצחקי ז\"ל וכתבתי בזה בפתח עינים בס\"ד ע\"ש ודוק:"
        ], 
        [], 
        [], 
        [], 
        [], 
        [], 
        [
            "<b>רבא היה רגיל דיתיב בתעניתא תרי יומי וכו'.</b> כתבתי בעניותי בפתח עינים דסוגיא זו נעלמה מכמה גדולים ע\"ש ונהירנא דבא לידי ספר שנדפס מהגאון מהר\"ר יהונתן ז\"ל ביאור להלכות יום טוב וראיתי מ\"ש בדף ל\"ב שגם מהרב ז\"ל אשתמיטתיה והיה העלמ\"ה סוגיא זו ודברי הרמב\"ם ז\"ל ה' קדוש החדש:"
        ], 
        [
            "<b>בקש קהלת להיות כמשה יצאת ב\"ק ואמרה וכתוב יושר וכו'.</b> אני עני בדרושים פירשתי כי שלמה חטא בנשים וכתבו המפרשים כי לא ירבה לו נשים היה קורא לי ארבה דמדה בתורה גורעין ומוסיפין וטעה בזה וז\"ש יצאת ב\"ק וכתוב יושר דברי אמת אם אתה היית מקיים התורה כמו שהיא וכתוב יושר דברי אמת והיית מקיים לא ירבה לו נשים אז היית כמשה אך עתה שרצית לקרוא לי ארבה לא עלתה לך. ואפשר דזו היתה כונת דוד הע\"ה אשר ציוהו ושמרת וכו' לשמור חקותיו מצותיו ומשפטיו ועדותיו ככתוב בתורת משה למען תשכיל וכו' ר\"ל תשמור ככתוב ולא לקרות לי ארבה שאם כה תעשה יהיה לעזר למען תשכיל להיות כמשה ודוק:"
        ], 
        [], 
        [], 
        [
            "<b>תחת הנחשת אביא זהב וכו'.</b> פירש הרב המג\"ן דברישא כתיב אביא זהב אביא כסף ואח\"כ אינו אומר אביא אמנם הכונה תחת הנחשת שלקחו אביא מחדש זהב משלהם ותחת הברזל אביא מחדש כסף משלהם. תחת עצים נחשת שלקחו מישראל וא\"צ מחדש וכן תחת האבנים ברזל שלקחו מישראל ודוק:"
        ], 
        [], 
        [], 
        [], 
        [
            "<b>שקל הכתיב שלשה קלי עולם וכו'.</b> עמ\"ש בעניותי בחומת אנך בשמואל א' סימן י\"ב בס\"ד:"
        ], 
        [], 
        [
            "<b>מי נתן לשכוי בינה זה תרנגול.</b> עמ\"ש בברכי יוסף ח\"א סימן מ\"ו ע\"ש והעיקר כמו שכתבתי בחומת אנך באיוב סימן ל\"ח בס\"ד:"
        ], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "<b>במוספי שבת מה היו אומרים אמר רב ענן בר רבה אמר רב הזי\"ו ל\"ך.</b> פירש הרב מהרש\"א ז\"ל בחידושי אגדות האזינו נתחלק לחלקים אלו להראות ששיר של שבת יש לו זיו מפי משה שקרן עור פניו והרב עיון יעקב ז\"ל כתב שהוא בחר ביום מנוחה במצרים יום שבת ולפי שמת משה ביום שבת ומיום שמת פנה זיוה והדרה של ישראל לכך אומרים אותו בשבת עכ\"ד. ואני בעניי נ\"ל לרמוז על פי מ\"ש רבינו האר\"י ז\"ל דכתיב ויתנצלו בני ישראל את עדיים ומשה יקח את האהל לשון אור שלקח משה עדיים של ישראל ובכל שבת מחזיר לישראל עדיים וזהו הנשמה יתירה של שבת וז\"ש ישמח משה במתנת חלקו וכו' ולכן במוספי שבת רמז לתוספת הנשמה יתירה בשבת וזהו מוספי שבת אנו אומרים הזיו לך כלומר זו הארת נשמה יתרה היא שלך משה רבינו שזכית בה כדכתיב ויתנצלו בני ישראל את עדיים ומשה יקח את האהל ובטובך הגדול הגם כי הזיו לך בחסדיך נעשו לנו מוספי שבת וזוהי הנשמה יתירה ואנו רומזים כי מכירים אנו בחסדו וז\"ש הזיו לך ויומתק זה יותר במ\"ש בספר פענח רזא דאותיות ראשי פסוקי האזינו עד זכור גימטריא משה ע\"ש וא\"ש טפי הזיו לך כלפי משה שחתם שמו בראשי פסוקי האזינו ודו\"ק ה' ברחמיו יאר פניו אתנו ויאיר עינינו בתורתו הקדושה תורת <b>חיים</b>:"
        ]
    ], 
    "title": "Marit HaAyin on Rosh Hashanah", 
    "versionSource": "https://www.sefaria.org/Marit_HaAyin_on_Rosh_Hashanah", 
    "heTitle": "מראית העין על ראש השנה", 
    "sectionNames": [
        "Daf", 
        "Line"
    ], 
    "categories": [
        "Talmud", 
        "Bavli", 
        "Commentary", 
        "Marit HaAyin", 
        "Seder Moed"
    ]
}