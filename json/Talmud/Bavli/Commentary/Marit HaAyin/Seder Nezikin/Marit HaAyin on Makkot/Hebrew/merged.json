{
    "title": "Marit HaAyin on Makkot",
    "language": "he",
    "versionTitle": "merged",
    "versionSource": "https://www.sefaria.org/Marit_HaAyin_on_Makkot",
    "text": [
        [],
        [],
        [
            "<b>תוספות ד\"ה מעידין.</b> עמ\"ש בקונטריס ככר לאדן דף קצ\"א ע\"ב:"
        ],
        [],
        [],
        [],
        [],
        [],
        [],
        [
            "<b>ברבי אומר הרגו אין נהרגין.</b> פירש\"י ברבי אומר כך היה שמו. לפום ריהטא יש להקשות דרש\"י ז\"ל בכמה דוכתי כתב דפירוש ברבי הוא גדול הדור והכא כתב כך היה שמו. אמנם רש\"י ז\"ל פירש דבריו בברייתא זו עצמה בחולין דף י\"א וז\"ל ברבי אומר לא ידענו מנו אלא אחד גדול בדורו היה. ומדברי רש\"י דחולין הללו תשובה מוצאת למ\"ש כאן מהרש\"ל בהגהותיו ע\"ש ובקונטריס שם הגדולים ח\"א בתחילת אות ב' כתבתי אני עני בענין זה ומה שכתבו קצת אחרונים דשייך לזה ושם הבאתי דברי הרב כפתור ופרח דהם דברים קשים ועמ\"ש במחזיק ברכה א\"ח סימן קי\"ב ע\"ש:",
            "<b>ובטעם מ\"ש דאם הרגו אין נהרגין.</b> עיין מה שרמזתי אני עני בפתח עינים. והרב יעבץ ז\"ל בספר לחם שמים בפרקין משנה ו' כתב מדנפשיה כטעם הרמב\"ן ומרן כסף משנה והוא עצמו שם הזכיר תשובת אהל יעקב ושם הזכיר דברי מרן ע\"ש:"
        ],
        [],
        [],
        [
            "<b>בשעריך אתה מושיב ב\"ד בכל פלך ופלך ובכל עיר ועיר.</b> והרב קרבן העדה בתוספותיו הקשה ממ\"ש דלא משכחת צ\"מ דמורה אלא מלוי ויששכר וא\"כ איך אפשר למנות משאר שבטים והוא ז\"ל נדחק ע\"ש וכבר כתבתי בפתח עינים דיש כמה תירוצים בזה. ועוד כתבתי אני בעניי בקונטריס זה בריש סנהדרין דגברא רבא שכתבו ז\"ל דודאי מאיר בו ניצוץ משה רבינו ע\"ה. אין ספק כי גם משאר שבטים יורה יורה דין אמת לאמיתו ומ\"ש לא משכחת צ\"מ היינו בת\"ח פשוט. אבל כשהוא גברא רבא פקיע ומומחה אשר זכה לניצוץ משה רבינו ע\"ה ודאי מורה ובא כדת וכהלכה. ודרך דרש ורמז אפשר דבאומרו לא משכחת צ\"מ דמורה אלא דאתי מלוי כלל גברא רבא דמורה משום דאתי מלוי דניצוץ משה רבינו ע\"ה דאתי מלוי מאיר בו והוא עזרו ומגינו:"
        ],
        [],
        [],
        [],
        [],
        [],
        [
            "<b>אמר רבי יוחנן מנין לד\"ת שהן קולטין דכתיב את בצר וכו' וכתיב בתריה וזאת התורה וכו' אי בעית אימא מאי קולטין ממלאך המות וכו'.</b> אני עני כיונתי קצת לזה בקונטריס פני דוד פרשת ואתחנן אות ג' וגם רבינו בעל הרקח כ\"י כתב דסמיך וזאת התורה לערי מקלט לומר שהתורה קולטת והוסיף רבינו לומר דכשם דערי מקלט מ\"ח כך התורה נקנית במ\"ח דברים עכ\"ד ואני בעניי כתבתי עוד רמזים בזה בקונטרס כסא דוד דף ע' עמוד ד' וכתבתי שם דברי הרב ש\"ך עה\"ת ע\"ש:",
            "<b>כי הא דרב חסדא הוה יתיב וגריס וכו'.</b> כתוב בעין יעקב עם פירושים הנקרא כתנות אור בגליון ונראה שהוא מהרב מהרש\"א ז\"ל בחידושי אגדות וז\"ל הוה מצי לאתויי מדוד הע\"ה בפרק במה מדליקין ומרבה בר נחמני עכ\"ל וגם אני בעניי בפני דוד פרשת ואתחנן אות ג' הנזכר הבאתי אני הני בי תרי ע\"ש: <br><b>ואפשר</b> לומר דהש\"ס הכא רצה להביא הא דרב חסדא להיות הך דרב חסדא בקיצור טפי מהנך דגבי דוד הע\"ה פרק במה מדליקין שם נאמר הו\"ל בוסתנא אחורי ביתיה אתא מלאך המות ובחיש באילני נפיק למחזי הוה סליק בדרגא איפחית דרגא מתותיה ע\"ש וכיוצא פרק הפועלים גבי רבה בר בר חנה אמרו שם נשיב זיקא ואוושא ביני קניא סבר גונדא דפרשי הוא אמר תינח נפשיה דההוא גברא ולא ימסר בידא דמלכותא וכו' ע\"ש והרי הא דרב חסדא הוי בקצרה טפי מהנך דהכא לא קאמר אלא סליק ויתיב אארזא פקע ארזא אשתיק. ומשום הכי מייתי הש\"ס הא דרב חסדא טפי מהנך למנקט נפשיה בקצי\"רי:",
            "<b>אמר רבי תנחום בר חנילאי מפני מה זכה ראובן להמנות בהצלה תחילה וכו'.</b> הרב ישרש יעקב פירש בזה משם הרב תאוה לעינים והוא ז\"ל פירש והאריך וכיוין הרב לדברי הרב מהרש\"א ז\"ל בחידושי אגדות ע\"ש אלא שהרב ישרש יעקב האריך יותר ע\"ש והרב עיון יעקב ז\"ל פירש דרך פשוט דבחלוקת ארץ עבר הירדן נתנו לבני גד תחילה ואח\"כ לבני ראובן והיינו דשאל דלמה מנה ראובן תחילה ע\"ש ולפי האמת נימא דהש\"ס באומרו מפני מה זכה ראובן וכו' כיוין לכלהו פירושי הרבנים ז\"ל:",
            "<b>אמר ריב\"ל מ\"ד עומדות היו רגלנו מי גרם דעומדות היו רגלנו במלחמה בשעריך ירושלם שהיו עוסקים בתורה.</b> אפשר כי נודע כי כל חיות הסט\"א הוא מניצוצות הקדושה אשר בה. והשר של האומה לפי מהות ושיעור ניצוצות הקדושות שבו כן ישפיע לאומתו ויתגברו להרע לישראל אך אם יתבררו ניצוצי הקדושה אשר בם ימעטו וישוחו השר והאומה שתחתיו וידוע דבלימוד התורה יתבררו ניצוצות הקדושה ובפרט אם היא תורה לשמה יהיה בירור גדול. והנה האומה הנלחמת בישראל הוא בכח ניצוצות הקדושות אשר בש\"ר צילם ובאומה. ולכן בעסק התורה לשמה מבררים ניצוצי הקדושה והן נגרע חיות השר והאומה אשר עושה מלחמה המה כרעו ונפלו ולעת תמוט רגלם עומדות היו רגלנו במלחמה מי גרם שערי ירושלם שעוסקים בתורה ונטלו חיותם ושפעם של האומה ההיא: <br><b>א\"נ</b> אפשר בסגנון אחר במ\"ש הרב עיר וקדיש בספר אספקלריה המאירה פרשת בא דכשהקדושה וסט\"א שוים אז הסט\"א לוקחת מהקדושה וא\"ה שולטים בישראל ח\"ו. והנה גבלת עמים הוא כחשבון בני ישראל חסר א'. ואם ישראל עושים רצונו ומיחדים שם הויה אדני שיש בהם ח' אותיות אז ח' אלו יתוספו על בני ישראל והם תרי\"א גימטריא תורה וגבר ישראל ואם ח\"ו ישראל אינם מיחדים הויה אדני אז נשאר מספר בני ישראל תר\"ג וגורם כי גבלת עמים יעלו תר\"ג עם האותיות בגימטריא של בני ישראל וח\"ו הסט\"א והקדושה שוים ולוקחת הסט\"א השפע ושולטים על ישראל זהת\"ד דברי הרב הנזכר וכעת אין הספר בידי. ובזה יובן מאמר הלז דעל ידי עסק התורה מיחדים קבה\"ו שהם הויה אדני שהם ח' אותיות ונתוספו על בני ישראל כמנין תורה ובזה יושפלו גבלת עמים וימוטו במלחמה וכל קבל דנא עומדות היו רגלנו במלחמה בכח שערי ירושלם העוסקים בתורה. ובזה מבואר פסוק על מה אבדה הארץ על עזבם את תורתי שאם היו עוסקים בתורה ומיחדים קבה\"ו אז היו מבררים ניצוצות הקדושה חיות הסט\"א כפי דרכנו הראשון א\"נ היו מיחדים ח' אותיות הויה אדני והיו נוספים על בני ישראל כמנין תורה ויושפלו ויכנעו גבלות עמים. ובזה יובן אם תקום עלי מלחמה בזאת התורה אני בוטח לברר ניצוצות הקדושים א\"נ ליחד שם הויה אדני ויכנעו האומות. ואגב נאמר רמז בזאת אני בוטח זאת מ' וגם רמוז ר\"ת זעיר אנפין ותיבת בזאת גימטריא קדוש עם הכולל שיבא לו שפע מאבא קדש ואז הוא קדוש ואז יהיה זיווג בסוד אחותי בת אבי ואם שגיתי השם הטוב יכפר בעדי. ועיין מה שכתבתי לקמן בד\"ה ואמר רב ששת: <br><b>נחזור</b> למאמרינו דיש לדקדק דשני מימרות הללו הם דריב\"ל עומדות היו רגלנו. שמחתי באומרים לי. ומאחר דשתים זו הם תרוייהו מריב\"ל אמאי לא אמרן כסדרן והו\"ל לומר מימרת מ\"ד שמחתי וכו' ואח\"כ מ\"ד עומדות היו רגלנו. ואפשר לומר דרך דרש ונקדים מה שפירש הרב מהר\"ר אברהם צמח ז\"ל והבאתיו בפתח עינים דהרמב\"ם ז\"ל סובר דירושלם נקרא מקדש וא\"כ כשאמר שמחתי באומרים לי בית ה' נלך היה אפשר שכונתם על ירושלם דנקרא מקדש לז\"א עומדות היו רגלנו בשעריך ירושלם וא\"כ כונתם ודאי על בית המקדש עכ\"ד. ונמצא דלדרשת שמחתי מתפרש עומדות היו רגלנו להכריח שכונתם לבית המקדש. ולזה לא אמרן כסדרן להורות שהם דרשות חלוקות ואינם קשורות זו בזו ולעוררנו בזה הפך הסדר ובחלקו\"ת ישית למו:"
        ],
        [
            "<b>רבי חמא בר חנינא פתח לה פתחא טוב וישר וכו' רבי שמעון בן לקיש וכו' במה הכתוב מדבר וכו'.</b> עמ\"ש אני עני בקונטרס ראש דוד דף קל\"ד בס\"ד:",
            "<b>א\"ר הונא א\"ר אלעזר מן התורה ומן הנביאים ומן הכתובים בדרך שאדם רוצה לילך מוליכין אותו וכו'.</b> לכאורה יש להרגיש אמאי לא מייתי קרא דכתיב מי זה האיש ירא ה' יורנו בדרך יבחר וי\"ל דאי מהתם הו\"א דדוקא לירא ה' יורנו בדרך יבחר והוי הפך מאי דבעי למילף דכל אדם בדרך שהוא רוצה בין לטוב בין למוטב מוליכין אותו ולהכי לא מייתי ליה. ואכתי יש להעיר דס\"ס קשו קראי אהדדי דמהני דמייתי למדנו דלכל אדם בדרך שרוצה מוליכין אותו ובהאי קרא קפיד דדוקא לירא ה' יורנו. ונראה דיתישב זה במה ששמעתי מהרב המופלא כמהר\"ר יצחק הכהן זלה\"ה שפירש בפסוק זה במ\"ש הרשב\"א ז\"ל בתשובה בח\"א סימן י\"ט דמאי דכתיב כי לא לאדם דרכו הוא כשאינו עושה רצונו של מקום אבל בצדיקים כתיב גם כי אלך בגיא צלמות וכו' יע\"ש וזהו שאמר מי זה האיש ירא ה' דלדידיה יורנו בדרך יבחר ויתאוה ותלוי בבחירתו ובירא ה' לא נאמר כי לא לאדם דרכו עכ\"ד הרב הנזכר ז\"ל ובהכי ניחא סוגיין דהאי קרא בסוג אחר דאינו ענין למאי דעסיק בשמעתין ודוק: <br><b>וראיתי</b> להרב מהרש\"א ז\"ל בחידושי אגדות שכתב וז\"ל לא קאמר שמוליך אותו הקב\"ה אלא מוליכין אותו שכל מחשבה ודיבור ומעשה האדם הנה הוא בורא לו מלאך לפי ענינו אם לטוב אם לרע ועל כן אמר בדרך שאדם רוצה לילך שהרשות ביד האדם ממנו יתברך שהכל בידי שמים חוץ מיראת שמים אבל כפי רצונו ודעתו של אדם מוליכין אותו אותם המלאכים הנבראים מאותו רצון ומחשבה אשר בו וכו' עכ\"ל. ומ\"ש הרב דבכל מחשבה ודבור של האדם הוא נברא מלאך. הן לא ידענו זה דאיברא דכל דיבור פועל למעלה אם לטוב אם למוטב וכמו שפירש הרב עיר וקדיש מהרח\"ו ז\"ל בשם הרב שמעון טורנו ז\"ל מ\"ש הכתוב לא יחל דברו כי דברו אינו הולך חנם ככל היוצא מפיו יעשה אם טוב טוב וכן להפך הכל עושה רושם למעלה עכ\"ד אבל מ\"ש שנברא מלאך וגם מן המחשבה נראה דזה אינו ובפרט המחשבה דודאי גם המחשבה טובה מטהרת הנפש וכן להפך אבל שיהיה נברא מלאך מכל דיבור ומחשבה של האדם אם לא ימצא בפירוש ברז\"ל אני בעניי אומר שאינו כן ואין להאריך בזה רק הוא הערה בעלמא. והנה בהני תלתא קראי דמייתי בסוגיין אפשר לומר דקרא דבלעם הי\"ל מחשבה רעה ודיבור. ובקרא דכתיב מלמדך להועיל מדריכך בדרך שאתה חפץ ללכת בה כמו שפירש\"י ז\"ל והוא כנגד המחשבה. ומאי דכתיב אם ללצים הוא כנגד מעשה ודוק הטב:"
        ],
        [
            "<b>כי הא דההוא גברא דאכליה אריא ברחוק ש' פרסי מיניה דריב\"ל ולא אשתעי אליהו בהדיה תלתא יומי.</b> ומעין דוגמא אמרו בירושלמי פ\"ח דתרומות דתבעיה מלכותא לעולא בר קושב ופייסיה ריב\"ל ויהביה והוה אליהו זכור לטוב יליף מתגלי עלוי ולא אתגלי צם כמה צומין ואתגלי אמר ליה ולמסורות אני נגלה א\"ל ולא משנה עשיתי א\"ל וזו משנת חסידים. והנה הרב עיון יעקב ז\"ל כתב דהא דקאמר הש\"ס כי הא דההוא גברא וכו' היינו ללשון שני משא\"כ ללשון ראשון אין ראיה מזה עכ\"ד ולי הדל נראה דהא דמייתי הש\"ס הוא בין ללישנא קמא בין ללישנא בתרא דהרי גם ללישנא קמא אמרינן מפני שהיה להם לבקש רחמים על דורם ומייתי שפיר מדריב\"ל דלא אתגלי אליהו זכור לטוב שהי\"ל לריב\"ל לבקש על דורו ובזה שוים התרי לישני ופשוט ואין להאריך:",
            "<b>מי איכא דידע אי שרי למכתב שם וכו'.</b> רש\"י ז\"ל בסוף סוכה כתב דדוד הע\"ה הוה ידע ולא רצה להורות במקום רבו וכתב הרב לשון למודים בא\"ח סימן ט\"ו דדברי רש\"י ז\"ל אשתמיטיתיה להרב מהרימ\"ט ז\"ל ע\"ש וגם נעלמו דברי רש\"י ז\"ל מהרב מהרח\"א ז\"ל בעץ החיים פרשת ראה דף ק\"ט ומהרב יעב\"ץ ז\"ל בספר עץ אבות פ\"ו דאבות ע\"ש ועמ\"ש בככר לאדן דף קצ\"א ע\"ב:"
        ],
        [],
        [
            "<b>אמר רב יהודה אמר רב ב' טעיות טעה וכו'.</b> עמ\"ש אני עני בכסא דוד דף ע' בס\"ד:"
        ],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [],
        [
            "<b>אמר רבא כמה טפשאי שאר אינשי דקיימי מקמי ס\"ת וכו'.</b> וכתב הרב ישרש יעקב ז\"ל וא\"ל דפ\"ק דקדושין אמרינן מהו לעמוד מקמי ס\"ת מפני לומדיה עומדין מפניה לא כ\"ש ולפ\"ז איך קראם טפשים והר\"ן כתב בשם התוספות דס\"ת עדיף וקראם טפשים דמאחר דאין לנו ילפותא למיקם מקמי ס\"ת רק מק\"ו מלומדיה א\"כ מאין חיוב לקום מפניה מש\"ה קראם טפשים וליתא דבש\"ס סיימו דאלו בתורה כתיב ולדברי הר\"ן הטפשות מחמת הקימה מס\"ת ולא מפני שכתוב בתורה מ' יכנו עכ\"ל. ועמו הסליחה שכתב על הר\"ן והתוספות בלשון זה וליתא וכו'. וקושיתו לק\"מ דהתמיה הוא דבתורה כתיב מ' יכנו כדמפרש הש\"ס. אך תואר טפשים הטעם כמ\"ש הר\"ן ז\"ל דאין בהם תבונה לומר מהיכן לומדים לקום לפני ס\"ת הלא הוא מק\"ו וכו' וזה פשוט:"
        ],
        [
            "<b>אמר רב ששת משום רבי אלעזר בן עזריה כל המבזה את המועדות כאלו עובד ע\"ז וכו'.</b> פירש הרב שבלי הלקט ח\"א סימן ד\"ך (והוא בכ\"י) משם רש\"י ז\"ל חול המועד שעושה מלאכה ונוהג בהן מנהג חול באכילה ושתיה וכו' ע\"ש וכן פירש רש\"י ז\"ל בפירוש אבות וכן פירש שם רבינו עובדיה ז\"ל ועמ\"ש אני עני בשמחת הרגל רות דף מ\"ט ע\"ש:",
            "<b>ואמר רב ששת משום ראב\"ע כל המספר לה\"ר וכו' ראוי להשליכו לכלבים וכו'.</b> דורשי רשומות רמזו בפסוק ויקרא לה נבח בשמו ל\"ה ר\"ת לשון הרע נבח מתגלגל בכלב וזהו נבח פירוש כלב נובח עכ\"ד ואפשר רמז ואסמכתא דבתיבת לה יש תרי טעמי לרמוז דיש ב' טעמים כמ\"ש הרב זרע בירך אחד שמתמעטין מזונותיו ככלב ואחד שכופר בעיקר וקליפת כלב בלאדן בלאדון ע\"ש וזה רמז תרי טעמי. ועוד יש לרמוז דר\"ת ויקרא לה נבח גימטריא אלהים דמדת הדין מתוחה כנגדו וס\"ת לה נבח גימטריא אחד שכופר בעיקר באחדות ה'. ואפשר עוד לרמוז כי יען התקון ללה\"ר הוא לעסוק בתורה כמ\"ש פ\"ג דערכין דכתיב מרפא לשון עץ חיים לכך רמז נבח בשמו גימטריא זאת כלומר התקון הוא זאת התורה. גם אמרו שם פ\"ג דערכין דאי לאו בר הכי ישפיל עצמו דכתיב וסלף בה שבר ברוח. לכן רמז נבח בשמו וב' תיבות והכולל גימטריא שפל דאם ישפיל עצמו תקון ללה\"ר כמ\"ש בש\"ס. ואגב נאמר דעיקר התורה הוא להיות עניו ובזה יזכה לכוין להלכה ולרמז זה זאת גימטריא עם ג' אותיות שפל עם הכולל כי אז תתקיים בו התורה וכמו שהארכנו בעניותנו בכמה דוכתי בס\"ד וגם אפשר יש רמז דהעניו הוא מרכבה לשכינה כי שפל גימטריא זאת שהיא השכינה כידוע וזה רמז תורה שבע\"פ היא כנגד מ' כי זאת נקראת התורה וזאת היא מ'. ואפילו רמז ז\"א זעיר אנפין זאת עם ג' אותיות גימטריא קדוש שבאים לו מוחין דאבא ואז הוא זיווג בסוד אחותי בת אבי וא\"ש ההי\"ב ודוק כי קצרתי:",
            "<b>כל חייבי כריתות שלקו נפטרו מידי כריתתן.</b> כתב הרב ישרש יעקב ז\"ל נסתפקנו אם הודה ע\"פ עצמו אם מלקין אותו לפוטרו מכרת או\"ד כיון דמלקות במקום מיתה ואין ממיתין על פיו שמא הוא מהמחכים למות גם מלקות אין מלקין ועיין באגרת הסמיכה למהרלב\"ח עכ\"ל ותשובות מהרלב\"ח ז\"ל אין עמדי אבל אני תמיה על הרב ז\"ל מאי מספקא ליה דהרי הרמב\"ם סוף פי\"ח דסנהדרין וסמ\"ג עשין ק\"ה כתבו שאין ב\"ד ממיתין ומלקין בהודאת פיו. וגם רבינו ירוחם ז\"ל חלק אדם סוף נתיב י\"ח כ' משם תשובת הגאונים דאין מנדין ואין מלקין על פיו ע\"ש וכ\"כ הרדב\"ז סימן תר\"ז דאין אדם משים עצמו רשע לענין עונש מלקות ואני עני הארכתי בענין זה והבאתי תשובת הרשב\"ש ותשובת מר אביו הרשב\"ץ ז\"ל בברכי יוסף ח\"מ סימן ל\"ד אות ל\"ג ואכמ\"ל:"
        ],
        [
            "<b>אמר רבי יהושע בן לוי ג' דברים עשו ב\"ד של מטה והסכימו עמהם ב\"ד של מעלה ואלו הן מקרא מגילה ושאלת שלום בשם והבאת מעשר.</b> אע\"ג דהבאת שלום היה בימי גדעון דהוי קודם לכל מ\"מ נקט מקרא מגילה מקודם ליקר תפארת גדולתם שהיא מצוה מדברי סופרים ואשר קבלנו התורה בו בפירוש כמ\"ש הדור קבלוה בימי אחשורוש וכל המועדים בטלים וימי הפורים לא יעברו מתוך היהודים וזכרם לא יסוף מזרעם זהו לפי פשוטו. ולפי מדרשו דאמרינן דקריאתה זו הלילה א\"כ המגילה היא הלל לה' ולכך הקדימה לשלום איש לרעהו. ואם אל סודו תדרוש קח לך בשמים ראש מר דרור יסוד אבא שלמא רבא לטו\"ב לפנ\"י האלהי\"ם המתגלה בכל שנה גדול השלום. ולכך הקדימו להבאת שלום פשוט פרטי, ודרך רמז מקרא מגילה שלום הבאת מעשר ר\"ת משה דבמותב תלתא ונהי בעינינו כאלו נצטוינו מפי משה:",
            "<b>מקרא מגילה דכתיב קיימו וקבלו קיימו למעלה מה שקבלו למטה.</b> ופ\"ק דמגילה הקשו התוספות דאמרינן פרק רבי עקיבא קיימו מה שקבלו כבר ותירצו דתרתי שמעינן. ועמ\"ש דרך דרש בקונטריס אהבת דוד דף כ\"ב ושם בפ\"ק דמגילה אמרו דמצאו לה סמך בתורה ועמ\"ש בקונטריס דברים אחדים דף קכ\"ח ובירושלמי פ\"ק דמגילה אמרו רשב\"ג בשם ר' יונתן פ\"ה זקנים ומהם שלשים וכמה נביאים היו מצטערים וכו' עד שהאיר הקב\"ה את עיניהם ומצאו אותה כתובה בתורה ובנביאים ובכתובים ע\"ש וברכי יוסף סימן תרפ\"ח: <br><b>אך</b> קשה דהכא בשמעתין קאמר דג' דברים עשו ב\"ד של מטה והסכימו ב\"ד של מעלה וחדא מיניהו מקרא מגילה וריב\"ל קאמר מימרא זו ובירושלמי פ\"ק דמגילה קאמר משם ריב\"ל עצמו דמגילת אסתר נאמרה למשה מסיני אלא שאין מוקדם ומאוחר בתורה. ויש לישב. ועיין מה שכתב הרב יפה מראה ע\"ש גם בזהר הקדוש אמרו דמגילת אסתר נאמרה למשה רבינו ע\"ה והיינו דכתיב וקבל היהודים ע\"ש:",
            "<b>ת\"ש ה' עמך גבור חיל.</b> הרב מהרש\"א ז\"ל בחידושי אגדות הקשה דהרי קדם גדעון לבועז והאריך ומסיים בצ\"ע וכבר קדמו הרב יפה מראה בסוף מ' ברכות ובא לכלל ישו\"ב ע\"ש:",
            "<b>ויאמר עד ויאמרו מיבעי ליה.</b> כתב הרב עיון יעקב ז\"ל דעל תיבת עד לא בעי דהול\"ל עדים דעד הוא שנים כדאמרו בסוטה כל מקום שנאמר עד הרי כאן שנים אך במדרש דריש מדלא כתיב עדים עכ\"ל ויראה דטעמא דסוגיין דלא פריך נמי עדים מיבעי ליה היינו משום דאמר שמואל עד ה' בכם ועד משיחו ומשו\"ה לא אמרו עדים דח\"ו היו אומרים על ה' ועל שאול עדים ואינו כבוד כלפי מעלה להכי אמרו עד:",
            "<b>אלא גמרא.</b> פי' דכן קבלנו דיצא ב\"ק ואמר ממני וכן עד וכן היא אמו וכן פירש הרב מהרש\"א ז\"ל בחידושי אגדות לדעת רש\"י ז\"ל והוא פירוש מרווח בגמרא במ\"ש אלא גמרא. וזאת לפנים רמזתי בעניותי ממני ר\"ת ממנה מלכים נביאים יוצאים:",
            "<b>דרש רבי שמלאי תרי\"ג מצות נאמרו למשה מסיני וכו'.</b> כתב מז\"ה חסד לאברהם ז\"ל עין הקורא נהר ס\"ט דכל אחד מרמ\"ח מצות עשה סגולה לידבק בשכינה. וכל ל\"ת הוא להבדילנו ולהפרישנו מכחות הטומאה שלא ישלטו עלינו ולא יגעו בנו ודע כי שס\"ה מיני כחות הטומאה הם ראויים לחול על האדם על ידי מעשים רעים וכנגדן נצטוינו שס\"ה מצות ל\"ת והעוברת על אחת מהן מכין כסא לחול עליו אחת משס\"ה כחות הטומאה כנגד אותה עבירה ואפילו אחר הכנת הכסא אין רשות לאותו כח הטומאה לחול עליו עד שיתנו לו רשות:",
            "<b>בא דוד והעמידן על י\"א וכו'.</b> פירש הרמ\"ה ז\"ל דהיה צריך כל התורה לינצל מיצה\"ר ואתא דוד ובעא רחמי ואוקמינהו למצות למגנא מיצה\"ר אחד עשר וישעיה אוקמינהו אשית עכ\"ד וכבר פירשתי אני עני בפתח עינים כי תורה בגימטריא ס\"מ לי' לבטלם ופירשתי שאר המאמר ופסוק תורה ציוה לנו משה דאצטריך תור\"ה תרי\"א יען לא רצינו לשמוע מפיו יתברך וחזר היצה\"ר ולכן אצטריך תורה תרי\"א לבטל ס\"מ ל\"י שהם מקור היצה\"ר וזה גרם שכחה וזהו מורשה לשון גרעון וחסרון כמ\"ש בירושלמי פ\"ח דבתרא. ועתה בעניותי אוסיף רמז דהכל רמוז בתורה דאמרינן בסוגיין בא חבקוק והעמידן על אחת שנאמר וצדיק באמונתו יחיה ואפשר לרמוז וצדיק יסוד באמונתו מ' יחיה חי באמצע שהוא יסוד וראש וסוף י\"ה להמשיך מאוא\"י. וחבקו\"ק גימטריא גבורה ולכך אמר וצדיק באמונתו יחיה ליחד הדודים ולמתק הגבורות והדינין. ואמרו רז\"ל דתורה נתנה ליעקב אע\"ה וכמ\"ש הרב מהר\"י חאגי\"ז ז\"ל בהלק\"ט ח\"א סימן רל\"ט ובספר קרבן מנחה סימן קט\"ו ולא נתנה בפרסום שצריך חופה. ומדת יעקב אמת כמש\"ה תתן אמת ליעקב לכן חבקוק העמיד על האמת שהיא מדת יעקב שלו נתנה תורה. וזה רמז הפסוק תורה ציוה לנו משה כדאמרן אך דע בסוף קהלת יעקב כלומר בסוף יועיל אמת מדת יעקב שלו נתנה תורה. וזה רמז קהלת יעקב דבסוף סגי מדת אמת שליעקב נתנה תורה וזה רמז קהלת יעקב. קהלת אותיות תקלה כלומר היצה\"ר סגי שהיא קהלת יעקב ומדת אמת ליעקב סגי להצילם מיצה\"ר. ועוד אפשר רמז בפירוש וצדיק באמונתו יחיה ר\"ת גימטריא חי שהוא רמז חי ליסוד וס\"ת קוה ק' נגד עשר ספירות מ' כל א' כלולה מעשר. ו\"ה רמז לקבה\"ו וא\"ש ההי\"ב:",
            "<b>כשהיה רבן גמליאל מגיע למקרא זה וכו' הא דעביד חדא מנייהו וכו'.</b> למאי דפירש הרמ\"ה ז\"ל והבאתיו בסמוך. אפשר לומר דרבן גמליאל לא דריש כרבי שמלאי דדוד הע\"ה בעא רחמי דהנזהר בהני י\"א יועילו להצילו מיצה\"ר כמי שנזהר בכל התורה ולפי דרשת ר' שמלאי א\"ש מאי דכתיב עושה אלה לא ימוט לעולם דינצל מיצה\"ר ולא יכשל וילכד ביצה\"ר וז\"ש לא ימוט לעולם ובזה אין מקום למאי דדייק רבן גמליאל אמנם רבן גמליאל לא דריש הכי וקאי לפשוטו של מקרא ומשו\"ה קשיא ליה הא בחדא וכו' והא מסורת בידינו שבשעושה מצוה אחת כתקנה לשמה בלי שום פניה זוכה לעה\"ב כמ\"ש הרמב\"ם ז\"ל בפירוש המשנה על משנת ר' חנניא בן עקשיא רצה הקב\"ה לזכות את ישראל וכו' וא\"ל רבי עקיבא דכן הוא האמת והיינו באחת מאלה והיינו ששמר כל הלאוין ועשה המצות התדיריות כתפלה וק\"ש וציצית ותפילין וכיוצא בהן ואז במצוה אחת כתקנה לשם שמים בשלמות זוכה לעוה\"ב כי כל מצוה מתרי\"ג כלולה מתרי\"ג וכמ\"ש במ\"א על דברי הר\"מ הנזכר בס\"ד:"
        ],
        [
            "<b>וכבר היה רבן גמליאל וכו' ורבי עקיבא משחק וכו'.</b> עמ\"ש אני עני במאמר זה באורך בדרושים בסייעתא דשמיא הוא יעזרנו ויאיר עינינו לאור באור <b>החיים</b>:"
        ]
    ],
    "versions": [
        [
            "Marit HaAyin, Jerusalem 1960",
            "http://beta.nli.org.il/he/books/NNL_ALEPH001139211/NLI"
        ]
    ],
    "heTitle": "מראית העין על מכות",
    "categories": [
        "Talmud",
        "Bavli",
        "Commentary",
        "Marit HaAyin",
        "Seder Nezikin"
    ],
    "sectionNames": [
        "Daf",
        "Line"
    ]
}