{
    "language": "he",
    "title": "Brief Commentary on Sukkah",
    "versionSource": "https://www.nli.org.il/he/books/NNL_ALEPH001234517/NLI",
    "versionTitle": "The Tosefta according to to codex Vienna. Third Augmented Edition, JTS 2001",
    "status": "locked",
    "license": "CC-BY",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "פירוש קצר על סוכה",
    "categories": [
        "Tosefta",
        "Lieberman Edition",
        "Commentary",
        "Brief Commentary",
        "Seder Moed"
    ],
    "text": [
        [
            [],
            [
                "<b>מן הצדדין וכו'.</b> שחמתה מרובה מחמת החללים שבדפנות."
            ],
            [
                "<b>על גבי מטה וכו'.</b> כלומר אם סיכך על גבי מעי המטה, או על גבי ענפי האילן, והסכך הכשר היה צילו מרובה מחמתו, אין אנו משגיחין במעי המטה, או בענפי האילן שתחתיו, ואעפ\"י שהוא מעמיד בדבר המקבל טומאה (מעי המטה), או בדבר המחובר, אין בכך כלום, עיין בבה\"א."
            ],
            [
                "<b>סוכת הרועין וכו'.</b> כלומר שלא נעשית לשם חג, עיין בבה\"א.",
                "<b>בחבלים.</b> פירשוה בירושלמי בחבלים של סיב."
            ],
            [
                "<b>בהוצני וכו'.</b> כלומר בקני הפשתן שלא נכתשו ולא ניפצו, שאינם מקבלים טומאה, ואף לא נשתנתה צורתם, אבל עניצי פשתן שכותשו ונותצו פסולים לסכך בהם, עיין בבה\"א."
            ],
            [
                "<b>אע\"פ מדביקן וכו'.</b> כלומר, אינם מצטרפין לרוחב ד' טפחים, ואין בהם משום גזרת תקרה.",
                "<b>בבלאי כלים וכו'.</b> ואעפ\"י שבאו מכלים שמקבלים טומאה, הרי עכשיו השברים והבלאות אינם מקבלים טומאה."
            ],
            [
                "<b>בנסרים.</b> כלומר שרוחבן יותר משלשה, ופחות מארבעה.",
                "<b>כמלואו.</b> וממלא את הריוח בסכך שהוא כשר לכולי עלמא.",
                "<b>נסרים.</b> כלומר, רחבים יותר משלשה ופחותים מארבעה.",
                "<b>תלה בה וכו'.</b> ואין האוכלין הללו פוסלים את הסכך, שהרי אינם עשויים להגן כסכך, אלא לשם נוי בעלמא.",
                "<b>פרכילי ענבים.</b> חלקי זמורות עם האשכולות התלויים בהן.",
                "<b>לא יאכל וכו'.</b> שהרי הוקצו למצותן, ומתוך שאסורין בין השמשות של שמיני (מחמת ספק), הוקצו לכל היום."
            ],
            [
                "<b>שמוקפת וכו'.</b> כלומר, חצר שמחיצותיה הם קירות הבתים שבכל צדדיה (כמו שהיה נהוג בא\"י), וגג הבתים נמשך לתוך החצר יותר מד' אמות, ונסמך על עמודים, והיא \"חצר שהיא מוקפת אכסדרה\" (משנ' פ\"א מ\"י).",
                "<b>עמודין כדפנות.</b> ואעפ\"י שהעמודים הללו משמשים מחיצה לבליטת הגג (לאכסדרא), ולא לסוכה, כשירים. עיין בבה\"א.",
                "<b>את חבירו דופן וכו'.</b> ואפילו דופן שלישי, שמשלים ומכשיר את הסוכה לאכילה ולשינה, עושה כן שלא מדעת וכוונה לעשות מחיצה.",
                "<b>שאדם זוקף וכו'.</b> כלומר, ועושה דופן רביעית ביו\"ט, ואין כאן אלא תוספת אהל שהרי ישנן ג' מחיצות והסוכה כשירה, ומותר להוסיף על האהל ביו\"ט, כמפורש להלן.",
                "<b>וחכמים.</b> כלומר, שחכמים. אבל הנכון בשנו\"ס."
            ],
            [
                "<b>עליה סדין?</b> ואף שר' אליעזר אוסר להוסיף על האהל ביו\"ט, אפשר שכאן מותר, מפני שאין אדם מבטל את סדינו על גבי סוכתו, ואין כאן הוספה על אהל כלל."
            ],
            [
                "<b>כמין צריף וכו'.</b> כלומר שהוא רחב מלמטה ומצר ועולה, עד ששני הקירות שלארכו נוגעים אחד בשני למעלה, ונמצא שגגו וקירותיו אחד. ור' אליעזר פוסל (במשנ' פ\"א מ\"א) סוכה כזו, מפני שאין לה גג.",
                "<b>שהיתה גבוהה וכו'.</b> ורואים את טפח האויר, כאילו הוא בניין זקוף, ויש כאן קירות וגג.",
                "<b>חשיפה.</b> מין קנה רך שמצוי על יד המים, עיין בבה\"א.",
                "<b>קטנה וכו'.</b> סתמה לשכיבה, ומקבלת טומאה, ולפיכך אין מסככין בה.",
                "<b>ושל חלף וכו'.</b> והוא מין קנה קשה.",
                "<b>אין מסככין וכו'.</b> ואפילו היא גדולה.",
                "<b>אף ארוגה וכו'.</b> כלומר, אם היא גדולה."
            ],
            [
                "<b>שהיא גבוהה וכו'.</b> הברייתא מפרשת את משנתנו (פ\"ב מ\"ג): העושה סוכתו בראש העגלה וכו' כשרה, והיינו אם היא גבוהה מקרקעיתה עשרה, וסיכך על גבי דפנותיה.",
                "<b>כישן תחת המטה.</b> והוא תלוי במחלוקת ר\"י והחכמים במשנ' רפ\"ב."
            ],
            [
                "<b>ועל רום טפח.</b> ליתא בכי\"ל, וכן נכון, עיין בבה\"א."
            ],
            [
                "<b>שתים כהלכתן וכו'.</b> אחת לאורך הסוכה במשך ז' טפחים ואחת לרחבה, וחולקים על ר' יעקב הנ\"ל.",
                "<b>ועולין לה וכו'.</b> משום שרוב כובד הסוכה הוא על היסודות שנעשו בידי אדם, ומיעוטה נסמך על האילן, וסובר רשב\"א שמותר להשתמש בצדי אילן, עיין בבה\"א."
            ]
        ],
        [
            [
                "<b>לא אמרו וכו'.</b> כלומר, וכי לא אמרו וכו'."
            ],
            [
                "<b>אמ' ר' וכו'.</b> ברייתא זו נסמכה למשנתנו (פ\"ב מ\"ד): אוכלין ושותין עראי חוץ לסוכה.",
                "<b>וכן היה ר' וכו'.</b> הברייתא נסמכה לדברי ב\"ש במשנתנו (פ\"ב מ\"ז) שפוסלין סוכה קטנה, עיין בבה\"א."
            ],
            [
                "<b>באנשי ירושלם וכו'.</b> מפני הצפיפות של עולי רגלים היו מסככים ע\"ג המטות והיו ישנים אף תחתיהן, ואילו ואילו יוצאים ידי חובת סוכה, עיין בבה\"א.",
                "<b>פסל היוצא וכו'.</b> כלומר סכך כשר (פסולת גרן ויקב) שיוצא ונמשך מלפני הסוכה (במקום הפתוח, מול הדופן האחורי), ודופן אחת נמשכת עם הסכך, הרי הסכך היוצא נידון כסוכה. ועיין בבה\"א.",
                "<b>אמ' ר' לעזר וכו'.</b> ברייתא זו נסמכה למשנתנו פ\"ב מ\"ז ששנו שם שיוחנן בן החורני נהג כשיטת ב\"ה בסוכה, אעפ\"י שהיה מתלמידי ב\"ש.",
                "<b>שהן לחין.</b> וחשש שמא כבר הוכשרו לקבל טומאה.",
                "<b>מנוקבת וכו'.</b> ולא החשיב את המוהל היוצא מן הזיתים, ובכגון דא לכולי עלמא אין המוהל מכשיר, אבל לבית שמאי אפילו היתה החבית שלמה אין המוהל מכשיר.",
                "<b>להחמי' על עצמו וכו'.</b> כלומר לנהוג בחומרות הסותרות זו את זו, עיין בבה\"א."
            ],
            [],
            [
                "<b>פלסטיר.</b> פירש\"י: שטרות מזוייפים ומכתבי עמל וכו'."
            ],
            [
                "<b>לאומות העולם.</b> צ\"ל: לכל העולם, עיין בשנו\"ס.",
                "<b>לשונאיהן של ישראל.</b> כינוי כלפי ישראל."
            ],
            [
                "<b>כמין חרות.</b> שעשוי כחריות של דקל, עיין בבה\"א.",
                "<b>שנפרצו.</b> שנשברו ונידלדלו מתוך השידרא, ותלויין בה וראשיהן למטה. ועיין בבה\"א.",
                "<b>פרט לצפצף.</b> שמעצם טבעו דרכו לגדל בהרים, ולפיכך אפילו אם נמצא בנחל פסול, ובערבה הדין להפך, שאפילו נמצאת בהרים כשירה, משום שדרכה לגדל בנחל."
            ],
            [
                "<b>כשרות.</b> ולא פסלו אלא בנקטמו ראשיהן של העץ, אבל התמרות אין דינן כעץ שלהן. ועיין בבה\"א.",
                "<b>בת חמשה וכו'.</b> פירש\"י: הטפחים האילו יהיו גדולים, שיהו חמשה מהן ממלאין אמה בינונית, שהן ו' טפחים בינוניים. ועיין בבה\"א."
            ],
            [
                "<b>פריש.</b> חבוש, מין תפוח.",
                "<b>היו יבישין וכו'.</b> כלומר, כל ארבעת המינים."
            ],
            [
                "<b>בגימוניות.</b> בטבעות, בשרשרות.",
                "<b>מלמטה.</b> כלומר, מתחת לגימוניות היו אוגדין את הלולב במינו, והיו כורכים עליו את הגימוניות."
            ],
            [
                "<b>ר' יוסה או' וכו'.</b> ברייתא זו נסמכה למשנתנו פ\"ג מי\"ד: ר' יוסי אומר וכו', ומלמדת הברייתא שאם כבר יצא ידי חובתו, אסור לטלטלו, ואם הוציאו לרשות הרבים בשוגג חייב חטאת. ועיין בבה\"א."
            ]
        ],
        [
            [
                "<b>בתחלתו וכו'.</b> כלומר, לולב דוחה את השבת דווקא כשחלה ביום ראשון של סוכות שהוא מדאורייתא אף בגבולין, וערבה להקיף בה את המזבח דוחה את השבת כשחלה ביום שביעי, שבאותו יום ערבה הלכה למשה מסיני.",
                "<b>ערבה וכו'.</b> כלומר, להקיף בה את המזבח.",
                "<b>כך היו או' וכו'.</b> כלומר, בשעת פטירתן מן המזבח, עיין בבה\"א.",
                "<b>ליה ולך וכו'.</b> כלומר, לה' אנו מודים ולך, המזבח, אנו מקלסים."
            ],
            [],
            [
                "<b>למה נקרא וכו'.</b> במשנ' פ\"ד מ\"ט: ניסוך המים כיצד וכו', הגיעו לשער המים וכו'.",
                "<b>שאד' עוב' וכו'.</b> כלומר, אין כאן סכנה, וכן להלן."
            ],
            [],
            [
                "<b>בסחוי.</b> כלומר, בשחייה.",
                "<b>מלהשיט.</b> כלומר, מלהשיט ספינה קטנה שאין לה וילון, אלא שמסיעין אותה במשוטות גרידא."
            ],
            [
                "<b>בבורני וכו'.</b> ספינה שנקראת על שם מקומה (liburna)."
            ],
            [
                "<b>לחטאת ולנדה.</b> כלומר, מים חיים שכשרים אפילו לחטאת, ומכל שכן לנדה שאינה טעונה מים חיים. ועיין בבה\"א."
            ],
            [
                "<b>מלמד וכו'.</b> הכוונה לסוף הפסוק, עיין בשנו\"ס."
            ],
            [
                "<b>הבאר וכו'.</b> כלומר, בארה של מרים, עיין בבה\"א."
            ],
            [
                "<b>באיספקאות.</b> כלומר, באיסקפאות (σκάφαι), ספינות קטנות."
            ],
            [
                "<b>עולה דרך וכו'.</b> כלומר, אינו צריך לחזור לאחוריו ולשוט נגד הזרם, אלא עולה עם הזרם וסובב עד שבא לאהלו מן הצד שכנגד."
            ],
            [
                "<b>היה דרך וכו'.</b> כלומר, הוי דרך הרגילה היא שהכהן פוגש בתחילה את הספל של יין. ועיין בבה\"א."
            ],
            [
                "<b>ומנקין.</b> כנראה שצ\"ל: ומבקין (=ומבקעין), עיין בשנו\"ס.",
                "<b>המקום.</b> צ\"ל: מקום, כגי' כי\"ל.",
                "<b>שית.</b> היסוד שבקרקע."
            ],
            [
                "<b>אותן.</b> כלומר, את המים.",
                "<b>שכבר היה וכו'.</b> הברייתא דבוקה למשנתנו (פ\"ד מ\"ט): ולמנסך אומרים לו הגבה ידך."
            ],
            [
                "<b>לפיכך וכו'.</b> אף ברייתא זו דבוקה למשנתנו (ספ\"ד): נשפכה וכו' היה ממלא מן הכיור, כלומר, בצלוחית המקודשת.",
                "<b>אבל חבית וכו'.</b> עיקר הברייתא הוא להלן מעילה, ונסמכה למשנתנו שם (פ\"ג מ\"ז): המים שבכד (=שבחבית) של זהב לא נהנין ולא מועלין, ועליה אמרו: אבל חבית וכו'. ועיין בבה\"א."
            ],
            [
                "<b>אשר לא יעלה וכו'.</b> כלומר, בחג הסוכות, כמפורש בזכריה שם י\"ד, ט\"ז, י\"ט."
            ]
        ],
        [
            [
                "<b>למקום שלבי אוהב וכו'.</b> לפנינו פתגם עממי, והלל השתמש בו כלפי מעלה, אם רגליך מוליכות אותך לביהמ\"ק, משום נטיית לבך, והנך בא לביתי, אף אני אבוא לביתך ואברכך."
            ],
            [],
            [],
            [
                "<b>בדפלסטטון.</b> בבסיליקי הבנויה בעמודים כפולים, עיין בבה\"א.",
                "<b>סטיו לפנים וכו'.</b> כלומר, שורה של עמודים בתוך שורה של עמודים.",
                "<b>נטל וכו'.</b> כלומר, התחיל וכו'. עיין בבה\"א.",
                "<b>טרסיים.</b> גרדיים (אורגים) אומנין בעלי הכשרה מיוחדת (על שם האורגים מעיר טרסוס)."
            ],
            [
                "<b>ולוים וכו'.</b> חוזר לתאור שמחת בית השואבה, כמשנ' פ\"ה מ\"ד."
            ],
            [],
            [],
            [
                "<b>שתי חצוצרות וכו'.</b> כלומר, בידי הכהנים שעמדו בשער העליון, עיין במשנ' הנ\"ל.",
                "<b>משבע וכו'.</b> ר' יהודה חושב תקיעה תרועה ותקיעה לתקיעה אחת, ונמצא שאין פוחתין במקדש מעשרים ואחת, עיין בבה\"א.",
                "<b>למעלה העשירי.</b> כלומר, שתוקעין כשמגיעין למעלה עשירית, עיין במשנ' פ\"ה מ\"ד."
            ],
            [
                "<b>נטל וכו'.</b> כלומר, התחיל, עיין בבה\"א.",
                "<b>הוא נכנס וכו'.</b> כלומר לתקוע באחרונה, כדי להבדיל בין קודש לחול."
            ],
            [
                "<b>וטומנין לו וכו'.</b> כלומר, למאחר, והוא הדין שאף הוא טומן לעצמו, ועיין בבה\"א."
            ],
            [
                "<b>כיצד תוקעין וכו'.</b> כלומר ביום טוב שחל להיות בערב שבת."
            ],
            [
                "<b>החליל וכו'.</b> כלומר החליל של קרבן.",
                "<b>בתחלתו.</b> מלה זו אינה בכי\"ע והיא באה לכאן באשגרה מלעיל רפ\"ג, וצריך למוחקה."
            ],
            [
                "<b>חוץ משתים וכו'.</b> שהרי לא היו שם אלא שבעים פרים, שלש פעמים עשרים וארבע, פחות שתים.",
                "<b>חוזרות חלילה וכו'.</b> כלומר, אחרי שזכה משמר אחד (ע\"י ראש המשמר שלו) כבר אין צורך בפייס נוסף אלא כולם חוזרים אחריו כסדרן במקרא."
            ],
            [
                "<b>בכולייס.</b> צ\"ל: [כ]כוכליאס, בעיגול בתוך עיגול, כפיתולי החילזון, עיין על כל הברייתא לעיל יומא פ\"א, שו' 49 ואילך."
            ],
            [
                "<b>רגל לעצמו.</b> ואם הוא אבל בתוך שבעה, נחשב לו יום טוב האחרון כשבעה ימים לשלשים.",
                "<b>שנ' ביום.</b> כלומר בשמיני נאמר ביום, ולא \"וביום\", כבשאר הימים, עיין בבה\"א.",
                "<b>השמיני וכו'.</b> צ\"ל: [ביום] השמיני וכו'."
            ],
            [
                "<b>לא היו טעונין וכו'.</b> שהרי אין בו לא עולת ראייה ולא שלמי חגיגה. ועיין בבה\"א."
            ],
            [
                "<b>חטאות צבור וכו'.</b> כגון פר העלם דבר ושעירי ע\"ז, אבל כל שאר חטאות ציבור שביו\"ט הרי הם באים מחמת החג, והן לכל המשמרות.",
                "<b>ועולת חובה וכו'.</b> כגון עולת נזיר ומצורע."
            ],
            [],
            [],
            [],
            [],
            [],
            [],
            [
                "<b>טבעו' וכו'.</b> שעליהם שוחטים את הקדשים."
            ],
            [
                "<b>חלונות וכו'.</b> פירש הר\"ח: שבהם היו נותנים כלי שיר."
            ]
        ]
    ],
    "sectionNames": [
        "Chapter",
        "Halakhah",
        "DH"
    ]
}