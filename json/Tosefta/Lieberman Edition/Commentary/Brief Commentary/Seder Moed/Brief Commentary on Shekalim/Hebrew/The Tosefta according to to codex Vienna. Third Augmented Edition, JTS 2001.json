{
    "language": "he",
    "title": "Brief Commentary on Shekalim",
    "versionSource": "https://www.nli.org.il/he/books/NNL_ALEPH001234517/NLI",
    "versionTitle": "The Tosefta according to to codex Vienna. Third Augmented Edition, JTS 2001",
    "status": "locked",
    "license": "CC-BY",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "פירוש קצר על שקלים",
    "categories": [
        "Tosefta",
        "Lieberman Edition",
        "Commentary",
        "Brief Commentary",
        "Seder Moed"
    ],
    "text": [
        [
            [
                "<b>בו.</b> כלומר, באדר.",
                "<b>שחולחלו.</b> כלומר שנעשו שם חללים ע\"י הגשמים ששטפו את החול שבין האבנים שבכביש.",
                "<b>פרק למועד וכו'.</b> כלומר, שלשים יום לפני המועד, סמוך לעולי רגלים, ומתקנין אותן פעם בשנה לכל ימות החמה, לשלש הרגלים. ועיין בבה\"א."
            ],
            [
                "<b>וחופרין בורות וכו'.</b> שאין כבר חשש שיתקלקלו מן הגשמים המרובים, ועדיין הם יכולים להמלאות מן המלקוש, ויהו מוכנים לימות הגשמים הבאים.",
                "<b>להקוות עליו.</b> כלומר, לעשותו מקוה ראוי לטבילה, ואם מימיו מרודדין, ואין מכסים את כל הגוף, ממלא בכתף מים שאובים עד שיתפחו מימיו. ועיין בבה\"א."
            ],
            [
                "<b>ופטור וכו'.</b> אפילו עקרם בעל הבית, שהרי הם הפקר, ועדיין לא נאסרו, כגון שעלו מאיליהם. עיין בבה\"א.",
                "<b>וחייב במעשרות.</b> אם עקרם בעל הבית. ועיין בבה\"א."
            ],
            [],
            [
                "<b>לא על הסלע וכו'.</b> מפני שחזקתם מקום טהרה, ולא יתנו בני אדם דעתם על הציון, עיין בבה\"א.",
                "<b>במקום הטומאה.</b> שמא לא ירגיש בציון עד שיגיע אליו ויטמא.",
                "<b>טמא.</b> צ\"ל: טהור (כגי' הרש\"ס בתוספתא). ובהאהיל על הציון שעל גבי קרקע עסיקינן.",
                "<b>טהור.</b> צ\"ל: טמא, כמקורות הנ\"ל, שהרי אין מציינין על אבן אחת, אלא מציינין משני צדי הטומאה, שייראה הציון לבא משתי רוחות. ואם ציינו על אבן אחת גרידא יש לחשוש שמא המת הוא תחתיה, עיין בבה\"א.",
                "<b>על בשר וכו'.</b> שהרי חזקתו מתאכל, ואין מרבין טומאה בא\"י.",
                "<b>שאין מטמאין וכו'.</b> כלומר, שאינן לא רוב בניינו, או רוב מניינו, ועיין בבה\"א."
            ],
            [
                "<b>קריבין מהן.</b> שהרי אין באין משל יחיד.",
                "<b>והיה הרופא וכו'.</b> ואף שהחולה מצטער מן החיתוך, סופו שהוא מכיר שאין כוונתו אלא לרפואתו. עיין בבה\"א.",
                "<b>ששקלו וכו'.</b> ומשה רבינו לקח מהם את הכסף בעל כרחם, כדי להצילם מן הנגף. ועיין בבה\"א."
            ],
            [
                "<b>לוקחין וכו'.</b> כלומר, קונים מהם וכו', אבל אין לוקחין מהן כסף בשביל קרבנות ציבור, ומכל שכן שאין מקבלין מהם בהמות בשביל קרבנות ציבור, ואפילו אם מוסרים אותן לציבור, שהציבור יקריבם לשם הציבור. עיין בבה\"א.",
                "<b>ומקבלין וכו'.</b> כלומר, נדבת יחיד.",
                "<b>עולה ושלמים.</b> בתו\"כ ובבבלי: אלא עולה בלבד, עיין בבה\"א."
            ],
            [
                "<b>על ידי יתומים.</b> כלומר, בשביל יתומים גדולים. עיין בבה\"א.",
                "<b>חייבין בקולבון.</b> כלומר, ואעפ\"י שהוא שוקל מטבע אחד בשביל שני היתומים, אין דינו כשוקל שקל שלם של תורה מתפוסת הבית שאינו חייב בקולבון, לשיטת החכמים להלן בסמוך. וקולבון הוא דמי פרוטרוט של שני חצאי השקלים. ושיעורו מבואר להלן, שו' 30. ועיין בבה\"א.",
                "<b>השוקל שקל וכו'.</b> כלומר, שקל של זמנם, והוא מחצית השקל של תורה, ונותן אותו במטבע אחד (ואין צורך לצירוף של שולחני, עיין להלן, שו' 33–34), אעפ\"י כן חייב בקולבון.",
                "<b>שני דינרין וכו'.</b> כלומר, שנתן מחצית השקל של תורה בשני מטבעות.",
                "<b>לנדבה.</b> לקיץ המזבח, שמקריבין עליו עולות, כשהוא בטל מקרבנות אחרים."
            ],
            [
                "<b>ולא הספיק להקריב וכו'.</b> כלומר, שעדיין לא מסרם לגיזבר, שהרי בשקל יחיד כשהוא מוסרו לגזבר הוא מתערב בשקלים אחרים של התרומה החדשה, ואינו ניכר לעצמו, וממילא יפול לחדתין. עיין להלן.",
                "<b>הראשון יפול וכו'.</b> כלומר, השקל שהפריש בראשונה. ועיין בבה\"א."
            ],
            [
                "<b>שקלו מחברו וכו'.</b> כלומר, משל חבירו, משקלי חבירו. ועיין בשנו\"ס.",
                "<b>זוזיו וכו'.</b> כלומר, ששקל שקלו מזוזיו שהקדיש לבדק הבית.",
                "<b>שלקח מעל וכו'.</b> וסובר ר\"ש שהמעביר מקודש לקודש מעל.",
                "<b>שיזרקו הדמים.</b> כלומר, שיהנה ותעשה מחשבתו, אבל בלאו הכי המוציא מקודש לקודש לא מעל. ועיין בבה\"א."
            ],
            [
                "<b>אין מביאין מנחות וכו'.</b> וכולם צריכים להיות ממשקה ישראל (כלומר, מן הדברים המותרים באכילה), ומדברים שמותר להפסידם. ועיין בבה\"א."
            ],
            [
                "<b>מותר יין וכו'.</b> כלומר, המפריש מעות ליין נסכיו, או לשמן של מנחתו, והותירו. ועיין בבה\"א.",
                "<b>מותר בזיכין וכו'.</b> כלומר, לבונה בשביל לחם הפנים. מותר גזירין וכו'. צ\"ל: נזירין (כגי' ד ועוד), והיינו שגבו לצורך נזירים עניים או מצורעים עניים. ועיין בבה\"א.",
                "<b>לנזיר זה וכו'.</b> כדין נזיר יחיד שהותיר בעצמו, כמפורש במשנתנו פ\"ב מ\"ה, ולהלן פ\"ג, שו' 21–22.",
                "<b>כסות בכסות וכו'.</b> כלומר, אין גובין בשביל עני טלית זו ונותנין לו טלית אחרת."
            ]
        ],
        [
            [
                "<b>אי זהו פרס וכו'.</b> כלומר, ששנו במשנתנו רפ\"ג שבו תורמין את הלשכה.",
                "<b>למה כותבין וכו'.</b> כמפורש במשנתנו פ\"ג מ\"ב.",
                "<b>הגיע זמן וכו'.</b> כלומר פרוס עצרת, או פרוס החג, שבהם תורמין את הלשכה. ועיין בבה\"א.",
                "<b>מן הישנה.</b> כלומר, מן המשוייר, ממה שנשתייר בלשכה אחרי שתרמו את הקופות."
            ],
            [
                "<b>בכניסה וכו'.</b> כלומר, מחפשים ובודקים בגופו ובבגדיו, שלא יוכל לטעון הבאתי אתי זהב משל עצמי, אם ימצאוהו אצלו ביציאתו.",
                "<b>הטוב בעיני שמים וכו'.</b> התוספתא מסמיכה להלכה שלנו ברייתא ממדרש הלכה, והיא תלויה במחלוקת ר\"ע ור' ישמעאל. עיין בבה\"א.",
                "<b>והישר בעיני אדם וכו'.</b> כלומר, ר\"ע סובר שאמנם צריך אדם לעשות את הטוב בעיני ה', אבל באותו זמן צריך להזהר שיהא ישר גם בעיני אדם. וסובר ר\"ע שאין מבזין אותו בחפושים ובפשפושים, ומספיק שהוא ידאג לעצמו שלא יכנס ללשכה בפרגוד חפות, במנעל וכדומה, שלא יבוא לידי חשד. והוא כסתם משנתנו פ\"ג מ\"ב, עיין בבה\"א.",
                "<b>אף הישר וכו'.</b> בכי\"ע חסרה המלה \"אף\", וגם לפנינו היא לאו בדווקא, עיין בבה\"א. ור' ישמעאל סובר שאין משגיחין בכגון דא בבני אדם, ומה שישר בעיני שמים הוא ממילא טוב גם בעיני בני אדם. ושיטת התוספתא היא כר' ישמעאל, ולפיכך מפשפשין בו.",
                "<b>ואין כאן טוב.</b> כלומר, לא נזכר כאן \"טוב\", שהרי לכאורה אין זה טוב בעיני בני אדם שעושין דין בעיר הנדחת ומחרימין גם את נכסי הצדיקים שבתוכה, ומכאן שמה שהוא ישר בעיני שמים, הוא ממילא טוב בעיני אדם.",
                "<b>וישראל הוא ידע.</b> כלומר, אם ה' יודע, גם בני ישראל ידעו."
            ],
            [
                "<b>וחיפה בקטבליאות וכו'.</b> כלומר, כיסה את הנשאר בעורות, כדי להניח על גביהם את השקלים שהגיעו אחרי התרומה הראשונה, ולא יתערבו בשיריים."
            ],
            [
                "<b>ולא היה וכו'.</b> שהרי זו היתה התרומה האחרונה.",
                "<b>איסטראות וכו'.</b> כלומר, מפני משא הדרך היו מצרפים את שקליהם לאיסטראות (στατῆρες) ולדרכונות (Δαρεικοί)."
            ],
            [
                "<b>ועל הגבוי וכו'.</b> כלומר, על הגבוי שאבד בדרך, ואפילו על מה שעתידים לגבות.",
                "<b>באחרונה, שמא יצטרך וכו'.</b> כלומר, אין תורמין על העתיד לגבות אלא בתרומה האחרונה, אבל בשתי הראשונות אין תורמין על העתיד לגבות, שמא יצטרך (כלומר, יעני) אחד מישראל ולא יוכל לשקול בזמנו ויתרום אח\"כ לאחרי התרומה הראשונה או השניה, ובתרומה שלישית כבר יהא שקלו גבוי. עיין בבה\"א.",
                "<b>עברה שנתן וכו'.</b> כלומר, שנעשו שיריים אחרי שעברה שנתן, וחומות העיר ומגדלותיה באין משיירי הלשכה, ואי אפשר שלא ליהנות ממנה, ועיין בבה\"א.",
                "<b>ואילו ואילו וכו'.</b> עיין בבה\"א."
            ],
            [
                "<b>הנשים היו וכו'.</b> כלומר, הנשים שהיו וכו'. וכן הפירוש להלן בסמוך. וכן להלן, שו' 34: קריבין, כלומר, שקריבין.",
                "<b>נאותין וכו'.</b> כלומר, נהנים ומשתמשים בהם לצורכם באכילת קדשים.",
                "<b>פר הבא וכו'.</b> כלומר, פר העלם דבר של צבור.",
                "<b>קריבין וכו'.</b> כלומר, שקריבין, עיין לעיל שו' 25 ואילך."
            ],
            [
                "<b>בא החדש וכו'.</b> כלומר, הירח החדש, עיין בבה\"א."
            ],
            [
                "<b>למחצית שכר וכו'.</b> כלומר, שהמוכר מטפל בהם בחנם, אלא שמקבל עליו אחריות בעד חצי דמיהם, ונוטל מחצית הריוח, ובכגון דא לא אסרו במעות צדקה משום אבק רבית, אלא משום הפסד עניים, עיין בבה\"א.",
                "<b>ומקיצין וכו'.</b> ומאכילין."
            ],
            [
                "<b>מפרישין מהן וכו'.</b> כלומר, מוציאין מן הנכסים את הדברים הראויים לקרבנות צבור בשווי שכר האומנין שהקדש חייב להם בעד בדק הבית.",
                "<b>על מעות האומנין וכו'.</b> כלומר, מעות של הקדש שחולל על הבניין שעשו בו הפועלים, והכסף יצא ע\"י כך לחולין, ועל הכסף הזה מחללין את הדברים שהוציאו מן הנכסים, והם יוצאים ע\"י כך לחולין, והכסף נתפס בקדושתן. ועיין בבה\"א."
            ],
            [
                "<b>בהמה וכו'.</b> ואין לציבור צורך בה.",
                "<b>לצרכי וכו'.</b> כלומר, לצריכי וכו', לאנשים שצריכים וזקוקים להביא זבחי עולות.",
                "<b>דברי ר' ליעזר וכו'.</b> כלומר, דברי ר' אליעזר שבמשנתנו פ\"ד מ\"ח הסובר שאם היו בנכסיו דברים הראויים לגבי מזבח, אלא שאין ראויין לפדיון, ימכרו לצריכי אותו המין ויביא בדמיהן עולות הם הם דברי ר' יהושע במ\"ז (ובתוספתא לעיל בסמוך), ודברי ר' יהושע כאן (ובמשנתנו מ\"ז) הם דברי ר' אליעזר שבמ\"ח. ולא כשיטתו לעיל, שו' 47, שבדברים שיש להם פדיון דמיהם נופלים לבדק הבית. עיין בבה\"א."
            ],
            [
                "<b>משערין וכו'.</b> כלומר, פוסקין את השער עם המספק את הקינין להקדש.",
                "<b>ואמ' תנו לי מעותי וכו'.</b> לפנינו וכן בד נסתרסו השורות, וצ\"ל כאן מה שכתוב להלן שו' 55: רצה לחזור בו בתוך שלשים יום אין שומעין לו. וכ\"ה בכי\"ע ובכי\"ל. ועיין מ\"ש להלן, שו' 54–55.",
                "<b>להביא וכו'.</b> כלומר את היינות וכו' לנסכיו.",
                "<b>שלא היו אילו וכו'.</b> כלומר, החותמות שנזכרו בפ\"ה מ\"א ומ\"ד, ולהלן שו' 73 ואילך."
            ],
            [
                "<b>תורמין וכו'.</b> כלומר, פותחין (כגירסת הראשונים. ועיין גי' כי\"ע) את הלשכה על מנת לשלם למספקים להקדש את מעותיהם.",
                "<b>רצה לחזור בו וכו'.</b> כאן צ\"ל מה שכתוב לעיל שו' 51: ואמ' תנו לי מעותי מן המטבע היוצא במדינתי, כגי' כי\"ע וראשונים (עיין בשנו\"ס ובבה\"א). ועיין מ\"ש לעיל, שו' 51.",
                "<b>אצל שולחני.</b> והשולחני ישלם לו ממטבע היוצא במדינתו, עיין להלן, שו' 62."
            ],
            [
                "<b>תורמין וכו'.</b> צ\"ל: פותחין, כגי' ד וכי\"ע, עיין בשנו\"ס, והכוונה כלעיל שו' 54.",
                "<b>תנו לי וכו'.</b> התוספתא חוזרת על ההלכה שלעיל ומבארת ביתר פרוט וברור כיצד נוהג הגיזבר.",
                "<b>קודח וכו'.</b> כלומר, תוקע את המדה לתוך השקלים, ושואב ומעלה לפי חשבון המטבעות השונים המעורבים בלשכה, ונמצא המספק מרויח, שלפעמים עולים ביד הגזבר מטבעות היוצאים במדינתו של המספק, ואינו צריך להחליף את כולם אצל השולחני.",
                "<b>לפי חשבון כל המטבע וכו'.</b> יש כאן עירבוביא של שתי נוסחאות, עיין בשנו\"ס. וכנראה שצ\"ל לפנינו: לפי חשבון (כלומר, השולחני נותן לו לפי חשבון ערך המטבעות, ומשתכר בחילופו). כל המטבע [יוצא] בירושלם מפני כך. כלומר, מפני שביד השולחני היו כל מיני מטבעות מכל הארצות שקבל מן המספקים שנטלו מתרומת הלשכה, עיין בבה\"א."
            ],
            [
                "<b>על הלולב.</b> כנראה שהכוונה שהיה ממונה על הלולבים שהיו סודרין על גבי האיצטבא שבהר הבית, עיין סוכה פ\"ד מ\"ד."
            ],
            [
                "<b>ואת מעשר שני.</b> עיין בבה\"א."
            ],
            [
                "<b>ארבעה חותמות וכו'.</b> כמפורש במשנתנו פ\"ה מ\"ג. ומי שהיה צריך לנסכים היה משלם לממונה על החותמות, מקבל ממנו חותם, והולך בחותם לממונה על הנסכים ומקבל ממנו נסכים לפי ערך החותם.",
                "<b>חוטא היה מביא וכו'.</b> כלומר החותם שהיה כתוב עליו \"חוטא\" היה מביא, היה מכניס לבעל החותם, לוגו הצריך לו למתן בהונות, עם שאר הנסכים של החותם. עיין בבה\"א."
            ],
            [
                "<b>ושאר השתחואות וכו'.</b> כנראה שבבא זו חוזרת לדברי הת\"ק.",
                "<b>וכאן וכאן וכו'.</b> כלומר, בין כנגד השערים ובין שעל גבי הקרבנות."
            ]
        ],
        [
            [
                "<b>שלשה עשר וכו'.</b> כל הברייתא מתפרשת להלן בתוספתא.",
                "<b>אילו ואילו וכו'.</b> כנראה שצ\"ל: והן נופלין, כלומר העתיקין וכו'. והגירסא שלפנינו היא באשגרה מלעיל פ\"ב, שו' 25, ומלהלן, שו' 16."
            ],
            [
                "<b>קינים.</b> פיסקא ממשנתנו פ\"ו מ\"ה, ומלעיל ה\"א. וכן בכל הברייתות להלן מתחיל בפיסקא קצרה ממשנה הנ\"ל.",
                "<b>הרי עלי קן.</b> הלשון \"הרי עלי\" היא באשגרה מן הברייתות שלהלן, וצ\"ל: הרי אילו לקן, עיין בבה\"א.",
                "<b>בפחות וכו'.</b> דמי הקן היו קבועים מראש, עיין בבה\"א.",
                "<b>אל יפול וכו'.</b> עיין בבה\"א.",
                "<b>מקלחין וכו'.</b> כלומר, מריקין את השופר, וכן להלן."
            ],
            [
                "<b>מפני התערובות.</b> כלומר, שתמות אשה שנתנה לשופר דמי קינה, ונמצא שדמי חטאת מתה מעורבים בתוך השופר.",
                "<b>אלא האומ' וכו'.</b> כלומר, לא היה שופר לקיני חובה כלל (שהרי יש בהן חטאת), אבל היו שני שופרות, על אחד מהם היה כתוב \"תורין\" ועל השני \"בני יונה\", וכולן עולות נדבה, והאומר הרי עלי תרין (תורין) וכו'."
            ],
            [
                "<b>מביא דמי וכו'.</b> כלומר, אעפ\"י שאמר הרי עלי עצים וכו', אינו צריך להביא עצים מביתו אלא נותן את דמיהם, ועיין בבה\"א.",
                "<b>ניאותין וכו'.</b> כלומר, כהנים נהנים ומשתמשין בהן לצורכיהם באכילת קדשים, ולהתחמם כנגדן, ואין מועלין בהן אפילו אם השתמשו בהן יותר מכדי צורכן. עיין בבה\"א.",
                "<b>עצים אילו וכו'.</b> כלומר, שהתכוין שהעצים הללו יקרבו כקרבן ממש (של יחיד), ויטענו עצים אחרים לשורפן (ולא ישתמשו בהן לעצי המערכה, למכשירי קרבן) הרי העצים הם קרבן ממש לדברי רבי שלהלן. ועיין בבה\"א.",
                "<b>אילו ואילו נופלין וכו'.</b> כלומר, בין המתנדב עצים למערכה ובין מתנדב עצים לקרבן, שניהם נופלין וכו'. ועיין בבה\"א."
            ],
            [],
            [],
            [
                "<b>קיני זבין וכו'.</b> קיני זבים וזבות הם תמיד שוים, ובין בעושר ובין בעוני מביאים שתי פרידות אחת לעולה ואחת לחטאת, ולפיכך מונה אותם אחת, אבל יולדת כשהיא עשירה מביאה רק את חטאתה עוף, ועולתה הוא כבש בן שנתו, ולפיכך מנאוה במיוחד. ועיין בבה\"א."
            ],
            [],
            [
                "<b>ובהר הבית וכו'.</b> ואין אדם מצוי להכניס לשם מעות מעשר אפילו ברגל, והמעות שמקבל מן הגזברים הם כבר מחוללים, עיין בבה\"א.",
                "<b>ובירושלם וכו'.</b> כלומר, בשאר שווקים, חוץ משוק של מוכרי בהמות, ואנו הולכים אחר הרוב, אבל בשעת הרגל רוב האוכלסים הם מעולי רגלים, והמעות שבידם הם כסף מעשר לשלמים."
            ],
            [
                "<b>אסור.</b> משום חשש נבלה."
            ],
            [],
            [
                "<b>משלם את הקרן וכו'.</b> הואיל ואין בהם מעילה, אלא הפסד הכהנים, ולפיכך משלם להם והם קונים בדמיהם שלמים, ואוכלים קדשים כנגד מה שהפסידם.",
                "<b>וחומש וכו'.</b> משום שאין זריקה מוציאה אלא מידי מעילה ואינו חייב אשם מעילה, אבל מידי חומש לא הוציאה, ובשר קודש אינו גרוע מתרומה, ועיין בבה\"א."
            ],
            [
                "<b>פרוכת וכו'.</b> כלומר, פרוכת של קדשי קדשים, שהיתה פרוסה לרוחבו של היכל, ולגובהו מן העלייה עד הרצפה. עיין בבה\"א.",
                "<b>אחרת וכו'.</b> כלומר, הפרוכת השנייה (שרמזו לה במשנתנו פ\"ח מ\"ה), היא הפרוכת הפרוסה על פתח ההיכל, שגובהו עשרים ורחבו עשר. ועיין בבה\"א.",
                "<b>זו שמוציאין וכו'.</b> כלומר, לר' יהודה לא היו עושין פרוכת מיוחדת לפתח ההיכל, אלא כשהיו מחליפין בכל שנה את פרוכת הדביר בחדשה, היו קופלים את הישנה ומתאימים אותה לפתח ההיכל. ועיין בבה\"א."
            ],
            [
                "<b>בזו כת' וכו'.</b> כלומר, בפרוכת של דביר כתוב מעשה חושב, ובזו, כלומר בפרוכת שעל פתח ההיכל כתיב וכו'. ועיין בבה\"א.",
                "<b>שמוציאין אותה וכו'.</b> כלומר, פרוכת הדביר שהיו מוציאין אותה על מנת להחליפה בחדשה, היו פורסין אותה בעלייה.",
                "<b>אחד לשנים וכו'.</b> כלומר, היו מקפלים את גובהה פעמים, ונמצא שגובהה עכשיו עשר אמות, ורחבה נשאר כמו שהיה (עשרים אמה), ונותנים אותה בעלייה, והיא חוצצת את כל רוחב העלייה, אבל לא היה שם שום צורך שגובהה יגיע עד התקרה. ועיין בבה\"א."
            ],
            [
                "<b>היו שם וכו'.</b> כלומר. בדביר. ופרוכת זו בלבד היתה חובה (אבל שאר הפרוכות כולן אינן אלא לצניעות), והיו עושין לדביר שתי פרוכות אחת להשתמש בה מיד, ואת השנייה היו מקפלין ושומרין להיות מוכנת למקרה אם תטמא הפרוכת הפרוסה. ועיין בבה\"א."
            ],
            [],
            [],
            [],
            [],
            [
                "<b>הביא פרידה וכו'.</b> והשנייה עליו חובה."
            ],
            [
                "<b>חובתו מן הבהמה וכו'.</b> כלומר, עולה ושלמים מן הבהמה, כמו שנכנסו אבותינו לברית (שמות כ\"ד, ה'). ואם עשה את שתי עולותיו מן הבהמה (במקום לעשותן מן העוף), יצא בדיעבד, כמפורש להלן.",
                "<b>הביא לצרעתו וכו'.</b> כלומר, אם הגר הביא קרבן לצרעתו אין הקרבן מתירו לאכול בקדשים אלא אם כן הביא קרבן אחר לכפרתו (לשם גירותו), ואעפ\"י שהקרבן הראשון מוכיח שנוהג בקדושת ישראל, עיין בבה\"א.",
                "<b>לנזירותיו וכו'.</b> ואעפ\"י שקרבן גזירות של טהרה הוא עולה ושלמים של בהמה, עיין מ\"ש לעיל, שו' 60."
            ],
            [
                "<b>וצריך להביא וכו'.</b> כלומר, צריך להפריש.",
                "<b>מפני תקלה.</b> שמא יכשלו ויהנו, וימעלו בהקדש."
            ],
            [],
            [],
            [
                "<b>ונתרבה.</b> כלומר, בשמנה בגדים."
            ]
        ]
    ],
    "sectionNames": [
        "Chapter",
        "Halakhah",
        "DH"
    ]
}