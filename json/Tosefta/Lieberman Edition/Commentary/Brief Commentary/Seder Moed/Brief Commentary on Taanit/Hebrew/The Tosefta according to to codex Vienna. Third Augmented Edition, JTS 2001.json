{
    "language": "he",
    "title": "Brief Commentary on Taanit",
    "versionSource": "https://www.nli.org.il/he/books/NNL_ALEPH001234517/NLI",
    "versionTitle": "The Tosefta according to to codex Vienna. Third Augmented Edition, JTS 2001",
    "status": "locked",
    "license": "CC-BY",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "פירוש קצר על תענית",
    "categories": [
        "Tosefta",
        "Lieberman Edition",
        "Commentary",
        "Brief Commentary",
        "Seder Moed"
    ],
    "text": [
        [
            [
                "<b>עד שיצא וכו'.</b> ואפילו לא ירדו גשמים לפני כן.",
                "<b>יורה במרחשון וכו'.</b> כלומר, כוונת הפסוק היא שהגשמים יהיו בזמנם, יורה בזמנו ומלקוש בזמנו, בתוך חודש ניסן.",
                "<b>לששה חדשים וכו'.</b> ובימי יואל היה נס ועשתה התבואה לחמשה עשר יום, וממילא מוכח שהיורה ירד בניסן, ואם היורה בניסן, הרי המלקוש סימן ברכה בכל החודש, אעפ\"י שבאותו זמן ביכרה התבואה לט\"ו יום."
            ],
            [
                "<b>שנה חסירה וכו'.</b> כלומר, שלפי תקופת החמה עדיין לא הגיעה זמנה של רביעה, נותנין לה חסרונה, ואין שואלין אלא משיגיע הזמן לפי תקופת החמה.",
                "<b>אם לאו וכו'.</b> כלומר, שלא היתה חסירה, ואפילו היתה יתירה (על תקופת החמה) מתחיל לשאול כבשנים כסדרן, ואינו מקדים, משום שעדיין יש פנאי לגשמי ברכה.",
                "<b>עיבורה.</b> פירשו בירושלמי שמדברים כאן בשעבר כבר חודש העיבור, והשאלה היא מתי מפסיקים מלשאול (כלעיל שו' 1 ומשנ'), הרי נותנים לה עיבורה, והולכים אחרי תקופת החמה. עיין בבה\"א."
            ],
            [
                "<b>אין היחידים וכו'.</b> כלומר, היחידים (המבוארים להלן שו' 29 ואילך) אין מתענין אלא מראש חודש כסלו, שהיא הרביעה האפלה לדעתו."
            ],
            [
                "<b>משתגיע וכו'.</b> בכי\"ע ובירושלמי הגירסא להפך: כל התלוי ברביעה משתרד רביעה שניה, וכל שאין תלוי ברביעה משתגיע וכו'. וגירסא זו יותר מחוורת, והדברים התלויים בגשמים ממש (עיין בבלי ו' ב') זמנם משתרד, אבל דברים שאינם תלויים בגשמים (כגון שנדר הנאה מחברו עד רביעה שנייה) זמנם משתגיע. ועיין בבה\"א.",
                "<b>טפח וכו'.</b> ונתנו שיעורים לכל רביעה ורביעה, ואם ירדו בכל רביעה פחות מכשיעורה אין כאן רביעה ומתחילים להתענות."
            ],
            [
                "<b>היהודים וגו'.</b> הכוונה לסוף הפסוק: וצומו עלי וכו' שלשת ימים לילה ויום."
            ],
            [
                "<b>קרית הגבר.</b> פירש רש\"י שהכוונה לקריאה הראשונה של התרנגול (שהיא אחרי חצות)."
            ],
            [],
            [
                "<b>מתעלפין.</b> מתחלפין, עיין בשנו\"ס.",
                "<b>דברי כיבושין וכו'.</b> דברי עידוד, עיין בבה\"א.",
                "<b>מציבין.</b> צבין, נפוחים.",
                "<b>ראית תדע וכו'.</b> הפסוק מקוצר, עיין בשנו\"ס.",
                "<b>נשא לבבינו וכו'.</b> כלומר, שם ונותן את לבו (נותן דעתו) לכפו, לגזל שבידו להחזירו."
            ],
            [],
            [
                "<b>היכן אומ' וכו'.</b> כלומר, היכן אומרן לשש הנוספות."
            ],
            [
                "<b>קומו וברכו וכו'.</b> הכוונה לסוף הפסוק: ויברכו את שם כבודך, והיינו ברוך שם כבוד מלכותו וכו'. ועיין בבה\"א."
            ],
            [
                "<b>הוא אומ' וכו'.</b> כלומר, במקדש."
            ],
            [
                "<b>וחוזר ואו' וכו'.</b> כלומר, אחרי שענו ברוך שם כבוד מלכותו וכו', חזר ואמר שוב מי שענה וכו', כדי להפסיק בין ברוך שם וכו' לבין התקיעות, שלא יראה שתוקעין על ברוך שם וכו', שהיא ברכה לעצמה, עיין בבה\"א.",
                "<b>תוקעין ומריעין, אחת וכו'.</b> לפני הרש\"ס היתה כאן הגירסא: מריעין תוקעין ומריעין. ולפ\"ז הפירוש הוא: אחת תקיעה (כלומר, שתוקעין ומריעין ותוקעין) ואחת הרעה (כלומר, שמריעין ותוקעין ומריעין), וכן הסדר בשלישית ורביעית, ובחמישית וששית."
            ]
        ],
        [
            [
                "<b>ובללום וכו'.</b> לפי פשוטו משמע שלא הטילו שם אלא עשרים גורלות (כמפורש בכמה נוסחאות בבבלי), וארבע המשמרות לא היו זקוקים לגורל. ועיין בבה\"א."
            ],
            [
                "<b>שיש בו וכו'.</b> המלה \"שיש\" היא באשגרה מלמטה שהיא חוזרת שם כמה פעמים, וכאן הכוונה יש בו, והיינו שאין משמר שיש בו פחות מארבעה בתי אבות. ועיין בשנו\"ס ובבה\"א.",
                "<b>שקבעו עצמן וכו'.</b> כלומר, כל בית אב במשמר שלו קבע את יומו לעולם, בכל פעם שהמשמר משרת בבית המקדש.",
                "<b>שמגדילין וכו'.</b> הכוונה כאן לכהנים שלא הכירו את המשמר שלהם, והיו נטפלים למשמרות אחרים. ויש שהגדילו את המשמרות פעם בחודש וכו'. ועיין בבה\"א.",
                "<b>אין אסור וכו'.</b> כלומר, אין אסור לשתות יין אלא אותו היום הקבוע לעבודתו בבית המקדש, שמא יעלה לירושלים ויהא שתוי ולא יוכל לשמש, אבל הוא מותר בשאר כל הימים. ומדברים בכהנים שמחוץ לירושלים בזמן הבית, עיין להלן, שו' 21, בבה\"א.",
                "<b>כל שאין מכיר וכו'.</b> ברייתא זו נסמכה לסיפא של פ\"ב מ\"ז, לאיסור תספורת של אנשי משמר. עיין בבה\"א.",
                "<b>כל אותו חודש.</b> המלה \"אותו\" היא באשגרה מלעיל (ובדפוסים חסרה), וכאן הכוונה שאסור לספר כל חודש וחודש, משום ספק שמא הוא יום טוב שלו, אבל יותר מחודש לא אסרו לו, שהרי אף בזמן משמרתו אם קרה וגדל פרע מגלח שלא יפסל מעבודה. והתוספתא מדברת בזמן הבית, ובכהנים שחוץ לירושלים. אבל בשתיית יין לא נאסרו כלל אם אין מכירין את משמרתם, לשיטת התוספתא והירושלמי, עיין בבה\"א.",
                "<b>אסור לעולם וכו'.</b> כלומר, להסתפר לעולם, משום ספק שמא הוא יו\"ט שלו (ואם יקראו אותו לירושלים, יסתפר כדי להתכשר לעבודה), אלא שתיקנתו קלקלתו, והיינו קלקלתו שאינו מכיר את משמרתו תיקנה אותו והתירתו להסתפר, משום שהיא גזירה שאינו יכול לעמוד בה. (ע\"פ הירושלמי). ועיין בבה\"א."
            ],
            [
                "<b>עד שלא חרב וכו'.</b> והיינו כשהם חוץ לירושלים ומכירים את המשמר שלהם, עיין לעיל.",
                "<b>שאבל וכו'.</b> ואם נמנע מלהסתפר בשבוע שחל בו זמן משמרו, נוהג כבמועד ולא כאבל. עיין בבה\"א."
            ],
            [
                "<b>מפסיקין למקרא מגלה.</b> אין למקרא אלא במקרא, כלומר, מפסיקין לבני הכפרים מסדר הפרשיות, במקרא מגילה שלהם. ועיין בבה\"א.",
                "<b>תענית צבור.</b> הכוונה כאן לתעניות האמצעיות והאחרונות של גשמים, שנשנו במש' פ\"א מ\"ו. עיין בבה\"א.",
                "<b>לתענית יחיד.</b> הכוונה לתעניות היחידים שנשנו במשנ' פ\"א מ\"ד ומ\"ז, עיין בבה\"א.",
                "<b>בתענית יחיד.</b> כלומר, אפילו בתעניות הסופיות שנשנו במשנ' ספ\"א.",
                "<b>אין מפסיקין וכו'.</b> שהרי באמצעיות ובאחרונות עסיקינן (עיין מ\"ש לעיל שו' 28), וכבר התחילו להתענות, אבל היחידים מפסיקים אפילו בסוף, עיין בבה\"א."
            ],
            [
                "<b>מעשה וגזרו וכו'.</b> כלומר, בתעניות שניות שחלו בחנוכה, ור' אליעזר ור' יהושע סוברים שאפילו התחילו מפסיקים, עיין בבה\"א.",
                "<b>נוהגת בדבריו.</b> כלומר, כדעתו במשנ' ספ\"ב, שאם התחילו אין מפסיקין, עיין בבה\"א."
            ],
            [],
            [],
            [],
            [
                "<b>אפי' שלשה וכו'.</b> כלומר, וביום השלישי מתו עוד שלשה, אעפ\"י שיש כאן ששה מתים בשלשה ימים, אין זה דבר, שהרי יש בו הפסק.",
                "<b>אסכרה, אם מתין וכו'.</b> כלומר מחלת הגרון המצויה אצל ילדים, והיא מחלה ממארת ומדבקת, אפילו מתו בה ביום אחד מתריעין עליה."
            ],
            [
                "<b>הגוביי.</b> הארבה.",
                "<b>ושטפה.</b> העבירה מן העולם, עיין בבה\"א."
            ],
            [],
            [],
            [
                "<b>בקרן אפל.</b> בכי\"ל: בקרן העופל (וכ\"ה בירושלמי), ועיין דה\"ב כ\"ז, ג' ועוד.",
                "<b>של כל דבר וכו'.</b> כלומר, לא של מים ולא של אש. ועיין בשנו\"ס."
            ],
            [],
            [],
            [
                "<b>משלים וכו'.</b> כלומר, אם נדר להתענות ביום מסויים, שאמר הריני מתענה ביום זה. ועיין בבה\"א."
            ],
            [
                "<b>אי זהו הלל וכו'.</b> כלומר שאמרו במשנ' ספ\"ג."
            ]
        ],
        [
            [
                "<b>בשלשה פרקים וכו'.</b> היינו בתעניות, במעמדות וביום הכיפורים, כמבואר במשנ' רפ\"ד."
            ],
            [
                "<b>עמודים.</b> כלומר, מעמדות, הללו שעומדים בירושלים על הקרבנות."
            ],
            [],
            [
                "<b>אין בו וכו'.</b> כלומר, אין בו מעמד.",
                "<b>קורין וכו'.</b> חוזר לקריאת מעשה בראשית שלעיל, שו' 13."
            ],
            [
                "<b>לימנות וכו'.</b> כלומר, במשנתנו פ\"ד מ\"ה, והרי כל מי שהביא קרבן עצים, יום טוב הוא לו."
            ],
            [
                "<b>אותן ימים וכו'.</b> שנמנו במשנתנו הנ\"ל.",
                "<b>סנואה בן בנימן וכו'.</b> שקרבן עצים שלהם הוא בעשרה באב, כמשנתנו הנ\"ל. ועיין בבה\"א."
            ],
            [
                "<b>מהו בני גונבי וכו'.</b> שנזכרו במשנתנו פ\"ד מ\"ה הנ\"ל.",
                "<b>פרדדיאות.</b> צ\"ל: פרסדיאות, πραισίδια, משמרות גבולים.",
                "<b>ועושין כמין סלים.</b> מלים הללו הן באשגרה מלהלן שו' 42, עיין בשנו\"ס ובבה\"א.",
                "<b>שני כפין.</b> שני גושין."
            ],
            [
                "<b>מהו או' בני סלמאי וכו'.</b> הכוונה לדה\"א ב', נ\"ד: ובני שלמא בית לחם ונטופתי. עיין בבה\"א."
            ],
            [],
            [
                "<b>בשנייה, ובראשונה בשבעה בו.</b> צ\"ל: בראשונה ובשנייה בשבעה [עשר] בו. עיין בשנו\"ס. וכ\"ה במקבילות. ועיין בבה\"א.",
                "<b>נאמ' בתשעה וכו'.</b> צ\"ל: בעשור לחודש, ואם נאמ' בעשור וכו', כגי' כי\"ע. והכוונה לסתירה בין מ\"ב כ\"ה, ח'-ט', ובין ירמי' נ\"ב, י\"ב-י\"ג. ועיין בבה\"א."
            ],
            [
                "<b>מסעודת וכו'.</b> כלומר, סעודה המפסקת.",
                "<b>שמותר לוכל וכו'.</b> וחולק על הרישא, ומותר לרחוץ פניו ידיו ורגליו, כל זמן שלא קיבל עליו את התענית, וכן מותר לעשות כן בתוך סעודה המפסקת. ועיין בבה\"א."
            ],
            [
                "<b>ולהדיוטות בשפה רפה.</b> כלומר, ולהדיוטות משיבין בשפה רפה (ירושלמי). ויש שפירשו: ולהדיוטות שואלין בשפה רפה, עיין בבה\"א.",
                "<b>מתקנין וכו'.</b> כלומר, מכינים צרכי סעודה וכו', עיין בבה\"א בהערה.",
                "<b>בכולן.</b> בכל הדברים שנשנו במשנ' פ\"ד מ\"ז."
            ],
            [],
            [
                "<b>אותן ימים וכו'.</b> כלומר, כל הצומות."
            ]
        ]
    ],
    "sectionNames": [
        "Chapter",
        "Halakhah",
        "DH"
    ]
}