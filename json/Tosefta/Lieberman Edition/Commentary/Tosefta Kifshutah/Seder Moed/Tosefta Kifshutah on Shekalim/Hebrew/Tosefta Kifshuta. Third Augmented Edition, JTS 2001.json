{
    "language": "he",
    "title": "Tosefta Kifshutah on Shekalim",
    "versionSource": "https://www.nli.org.il/he/books/NNL_ALEPH001234513/NLI",
    "versionTitle": "Tosefta Kifshuta. Third Augmented Edition, JTS 2001",
    "status": "locked",
    "license": "CC-BY",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "תוספתא כפשוטה על שקלים",
    "categories": [
        "Tosefta",
        "Lieberman Edition",
        "Commentary",
        "Tosefta Kifshutah",
        "Seder Moed"
    ],
    "text": [
        [
            [
                "<small>1-2.</small> <b>בחמשה עשר בו שלוחי בית דין יוצאין ומתקינין את הדרכים ואת הרחובות וכו'. </b>במשנתנו פ\"א מ\"א: באחד באדר משמיעין על השקלים. בט\"ו בו קורין את המגילה בכרכים, ומתקנין את הדרכים ואת הרחובות וכו'. ובפירוש תלמיד רשב\"ש לשקלים, עמ' 1: תני בתוספתא בט\"ו בו שלוחי ב\"ד וכו'. ועיין מ\"ש להלן. ",
                "<small>2.</small> <b>שחולחלו בימות הגשמים וכו'. </b>וכ\"ה בד. ובכי\"ע: שחלחלו מן גשמים וכו'. ובכי\"ל: שחולחלו <b>בימי</b> גשמים וכו'. ובפירוש הנ\"ל: שקילקו (צ\"ל: שקילקלו) מן (ותוקן בכ\"י: מֵי) גשמים וכו'. ובמשנת מו\"ק פ\"א מ\"ב: ומתקנין את קלקולי המים שברשות הרבים וחוטטין אותן. ומתקנין את הדרכים וכו'. אבל בד' נפולי שם, בהוצ' לו, כת\"י קויפמן, פרמה, ומשניות סדר מועד על קלף שבביה\"מ כאן: ומתקנין את כל כלי המים וכו'. ובמאירי מו\"ק עמ' ט' בשם גדולי המפרשים (הראב\"ד): כלכולי המים, ומפרש ביבין שמוליכין בהן את המים לבורות שיחין ומערות להיות בני אדם <b>מתכלכלין</b> בהם. ועיין בבלי שם ה' א', ו' א'. ועיין בבאור הקצר. ",
                "<b>פרק למועד. </b>וכ\"ה בכי\"ע, בכי\"ל ובפירוש לשקלים הנ\"ל. ופירושו שלשים יום לפני המועד, כמו שאמרו בירושלמי ברכות פ\"ט ה\"ב, י\"ג ע\"ד: וכמה הוא פרק? אחד לשלשים יום, עיין בתוספות ברכות נ\"ד א' סד\"ה הרואה. ובד כאן בטעות: פי' למועד, וצ\"ל: פר' למועד. ",
                "<b>סמך לעולי רגלים וכו'. </b>וכ\"ה בכי\"ע ובכי\"ל. ובד ובפירוש לשקלים הנ\"ל: סמוך לעולי וכו'. והיא היא, עיין מ\"ש לעיל ח\"ב, עמ' 544, שו' 62. ועיין להלן, שו' 12. ",
                "<small>2-3.</small> <b>כדי שיהו מותקנין בשלשה רגלים אילו. </b>כלומר, מתקנין את הדרכים פעם בשנה, אחרי ימות הגשמים, כדי שיהו מוכנים לכל שלש הרגלים עד אחרי סוכות, שהרי אין הדרכים מתקלקלים בא\"י בימות החמה. ובפיה\"מ להר\"מ כאן וכן בפ\"ח מה' רוצח וש\"נ ה\"ו פירש שמתקנין אותן כדי שיהו מיושרים לבורחים לערי מקלט. ונטה מפירוש התוספתא, משום שתיקון דרכים לערי מקלט הוא מדאורייתא,<sup class=\"footnote-marker\">1</sup><i class=\"footnote\">עיין בסה\"מ שלו, עשין קפ\"ב, ובבלי מכות י' ב'.</i> וחייבין מן התורה לתקן אותן מיד אחרי ימות הגשמים שהוא זמן קלקולם. ולמד כן מן הבבלי מו\"ק ה' א', שסיימו שם: ומניין שאם לא יצאו ועשו כל אלו, שכל דמים שנשפכו שם מעלה עליהם הכתוב, כאילו הם שפכום, ת\"ל והיה עליך דמים (דברים י\"ט, י'). ולעיל מיניה (שם ג') כתוב: תכין לך הדרך, כלומר לערי מקלט. וכן מפורש בר\"מ בחיבורו הנ\"ל. ועיין בתוספות מו\"ק ה' א' ד\"ה והיה ובגליון שם.<sup class=\"footnote-marker\">2</sup><i class=\"footnote\">ועיין מ\"ש ר\"ח אפפענהיים בבית תלמוד של ווייס ח\"ה, עמ' 297, עיי\"ש שכתב מחדש את התוספתא, ואין דבריו זקוקים לבטול.</i> ועיין בפי' ר' יונה בר\"ג (בתוספתא הוצ' ראם סוף שקלים) שנדחק מאד. "
            ],
            [
                "<small>4.</small> <b>וחופרין בורות שיחין וכו'. </b>עיין בבלי מו\"ק ה' א': ועושין כל צורכי רבים לאתויי מאי, לאו לאתויי חפירה, שמע מינה. ועיין ר\"מ פ\"ז מה' יו\"ט ה\"י. ועיין על ההבדל ביניהם בבבלי ב\"ק נ' ב'. ",
                "<b>ומתקנין את המקוות וכו'. </b>משנתנו פ\"א מ\"א. ובבבלי מו\"ק ו' א': ולמוד המקואות ועיי\"ש ה' א'. והכוונה שמודדים אותן אם יש בהן מ' סאה. ",
                "<small>4-5.</small> <b>כל מקוה שיש בו ארבעים סאה כשר להקוות עליו. </b>פירוש תלמיד רשב\"ש לשקלים, עמ' 1. ובסמ\"ג עשין רמ\"ח, רמ\"ב ע\"א: תניא בתוספתא בפ' שני דטהרות (ה\"ו) וכו' מקוה שאוב שהגליד טהור משום מים שאובין. נמוחו כשר להקוות עליו. פירוש כשר לטבול בו, שהוא מקוה כשר. וכן לשון התוספתא בכמה מקומות, וגם בתוספתא דשקלים מקוה שיש בו ארבעים סאה כשר להקות עליו. ולמעלה (לעיל שם, רמ\"א סע\"ב) ביארנו לשון אחר. ברם בכל המקומות שבתוספתא \"להקוות עליו\" פירושו לעשותו מקוה כשר, וכן פירשו הריבמ\"ץ, הר\"ש ובעל תוספות רי\"ד, עיין מ\"ש בתס\"ר ח\"ד, עמ' 3, עמ' 25 ועוד. וכן פירש הסמ\"ג בעצמו (רמ\"א סע\"ב) אף את התוספתא בטהרות, עיין מ\"ש בתס\"ר הנ\"ל, עמ' 54. ואף כאן פירושו, שאם תקנו וחטטו את האבנים ואת הצרורות במקוה ונתרחב שטח המים, ונעשו מרודדים (עיין במשנת מקוואות ספ\"ז), ממלא בכתף עד שיתפחו מימיו (כמשנת מקוואות פ\"ז סמ\"ג), כדי שיהו המים מכסים את כל גופו, ומקוה כזה כשר להקוות עליו במים שאובים, ועיין מ\"ש להלן בסיפא. וסתם מקוואות שבא\"י שמחוץ לעיר אין חוששין להן שמא באו ממים שאובים, עיין במשנת מקוואות פ\"ח מ\"א. ",
                "<small>5-6.</small> <b>ושאין בו ארבעים סאה ממשיכין לו אמת המים וכו'. </b>פירוש לשקלים הנ\"ל. ובפירוש הריבב\"ן כאן פ\"א מ\"א: כדאיתא בתוספתא פ\"ק<sup class=\"footnote-marker\">3</sup><i class=\"footnote\">כ\"ה בכ\"י, ובהוצ' בט\"ס: מו\"ק, ואינו שם, אלא בבבלי בשינוי לשון, עיין מ\"ש להלן בפנים.</i> כל מקוה וכו'. ובבבלי מו\"ק ה' א': וכל מקוה שאין בו ארבעים סאה <b>מרגילים</b> לתוכו ארבעים סאה. והיא היא, עיין מ\"ש לעיל פסחים פ\"ד, שו' 71–72, ד\"ה כיצד מדיחין. ",
                "<small>6.</small> <b>כדי שיהא כשר להקוות עליו. </b>בבבלי הנ\"ל ליתא, אבל ישנו כאן בכל הנוסחאות, ובריבב\"ן הנ\"ל. ובפירוש לשקלים הנ\"ל: כדי שיהא כשר להקוות עליו, כדתנן במס' מקואות (פ\"ו מ\"ח) בעליון מ' סאה ובתחתון אין כלום, ממלין בכתף ונותן בעליון עד שירדו לתחתון מ' סאה. ולא נתברר אם כוונתו לפרש את הרישא, ביש בו מ' סאה (עיין מ\"ש לעיל, שו' 4–5, ד\"ה כל מקוה), או שמפרש את הסיפא שהתיקון הוא שממשיכים לו אמת המים, כדי שיוכלו להקוות עליו עוד מקוואות. והיינו שמתקנין מקוואות לעולי רגלים שמצותם להטהר לכבוד הרגל. "
            ],
            [
                "<small>7.</small> <b>בחמשה עשר בו שלוחי בית דין יוצאין ומפקירין את הכלאים. </b>בכי\"ל: ומבקירין, ככתיב הירושלמי. ובמשנתנו פ\"א מ\"א: באחד באדר משמיעין על השקלים ועל הכלאים, ובחמשה עשר בו וכו' ויוצאין אף על הכלאים. אמר ר' יהודה בראשונה היו עוקרין ומשליכין לפניהן, משרבו עוברי עבירה היו משליכין לדרכים, התקינו שיהו מבקירין את כל השדה. ועיין בירושלמי שם רה\"ב, מ\"ו ע\"א,<sup class=\"footnote-marker\">4</sup><i class=\"footnote\">בירושלמי שלפנינו הגירסא היא: בראשונה היו עוקרין ומשליכין לפניהן, והיו שמיחין שתי שמחות, אחת שהיו מנכשין שדותיהן, ואחת שהיו נהנין מן הכלאים. ואין הכוונה שיש כאן איסור ליהנות מן הכלאים, שהרי כלאי זרעים מותרים אף באכילה. והפירוש הוא שמלכתחילה סמכו על שלוחי ב\"ד שינכשו את שדותיהם, ולא טרחו לעשות כן בעצמם. ולא די להם בזה שנפטרו מן הניכוש, שהטורח בו שוה יותר מן העשבים שנעקרו, אלא שאחרים ניכשו על ידיהם, והם נהנו מן העשבים, וכלשון הבבלי במו\"ק שם: ואחת שמשליכין לפני בהמתן. ובירושלמי כי\"ל: ואחת שהיו נהנין מן <b>הגזל</b>, ונמחק \"הגזל\", והוגה \"הכלאים\". וכגירסת כי\"ל כ\"ה בירושלמי שבעין יעקב, בס' והזהיר ח\"א, עמ' 204, ובנוסח הירושלמי שעל יד פירוש ר' משולם, עמ' 7 (אלא ששם נשמטה בטעות המלה \"נהנין\"). ואף שם הכוונה שנהנין מגזל הרבים, שסומכין מתחילה על שלוחי ב\"ד שינכשו את שדותיהן, וישאירו להם את העשבים.</i> ובבלי מו\"ק ו' ב'. ועיין בפירוש הרא\"ש שקלים, סוף עמ' ח', שכתב: מפ' בתוס' והיו בעלי בתים וכו', וכוונתו לברייתא שבירושלמי ושבבבלי הנ\"ל, עיין מ\"ש במחברתי תשלום תוספתא, עמ' 6 ואילך.<br>ומן הגירסא שלפנינו מוכח שהברייתא שלנו נשנית אחרי שרבו עוברי עבירה, שהיו עוקרים את הכלאים ומשליכין לדרכים, ועדיין לא הפקירו את כל השדה. ובפירוש תלמיד רשב\"ש לשקלים, עמ' 8: ותניא בתוספתא בט\"ו בו שלוחי ב\"ד יוצאין <b>ומעקירין</b> הכלאים וכו'. ואפילו אם נניח שאין כאן שיבוש הכוונה כלפנינו, שהיו עוקרין את הכלאים ומשליכין בדרכים, שהרי מסיים שהפקר בית דין הפקר, ובראשונה הרי היו עוקרין ומשליכין לפניהן, כלומר מניחין את העקור בשדותיהן, ואין מוציאין אותו מרשות בעל הבית.",
                "<small>7-8.</small> <b>שהפקר בית דין הפקר ופטור מן המעשרות. </b>כלומר, אפילו אם זכה בעל הבית בעצמו בעקור שהושלך לדרכים פטור מן המעשרות, כזוכה מן ההפקר. ועיין בירושלמי כאן פ\"א ה\"ב, מ\"ו ע\"א, ופיאה פ\"ה ה\"א, י\"ח ע\"ד, ובבלי יבמות פ\"ט ב', גיטין ל\"ו ב' שלמדו כן מן הכתובים. ועיין בציון ירושלים בירושלמי כאן ובראשונים ובאחרונים שציין מהרז\"ו לייטער בספרו מתורתן של ראשונים בגיטין שם. ",
                "<small>8-9.</small> <b>מצא כלאים בכרם מותר משום גזל ופטור מן המעשרו'. </b>כ\"ה בכל הנוסחאות ובפירוש לשקלים הנ\"ל, ובכי\"ו נשמט ע\"י הדומות. וכתב המפרש הנ\"ל: ויש לתמוה הא אסור בהנאה מן התורה, ובשריפה הוא וכו', והכא תניא מותר משום גזל. ברם כבר שנינו לעיל כלאים רפ\"ה: כלאי הכרם מותרים משום גזל, ופירשנו לעיל ח\"ב, עמ' 646 (ע\"פ הח\"ד כאן), שהכוונה אם ראה אדם כלאים בכרם של חבירו מותר לו לעקרם, ואפילו אם עלו מאליהם, ועדיין לא נאסרו, מפני שאנן סהדי שניחא ליה לבעל הכרם בכך,<sup class=\"footnote-marker\">5</sup><i class=\"footnote\">ועיין בקונטרס מהגרי\"ח דייכעש שבסוף שו\"ת הריב\"ש ווילנא תרל\"ט שהאריך בעניין איסורי הנאה אם הם שלו, ומ\"ש הגר\"מ סאוויצקי בספרו מראה אש ח\"א, ל\"ד ע\"א ואילך. ברם בנידן דידן הכלאים הם הפקר, משום שהם אוסרים את שאר הכרם כשיוסיף מאתים, ואנן סהדי שלא ניחא ליה בהו.</i> כדי שלא יאסר כרמו. וכן מפורש בירושלמי כלאים פ\"ב ה\"ה, כ\"ז ע\"ד, עיי\"ש. ועיין מ\"ש בח\"ב הנ\"ל, סוף עמ' 629. וכנראה שהתוספתא פוטרת מן המעשרות, אפילו אם עקרן בעל הבית עצמו, מפני שכלאים בכרם הם הפקר, וסופן ליאסר בהנאה אם לא יעקרו. ",
                "<small>9.</small> <b>בשדה אסור משום גזל, וחייב במעשרות. </b>כלומר, אם ראה אדם כלאי זרעים בשדה חבירו עליו להודיע לבעל הבית, כדי שיעקרם וישתמש בהם, שהרי אין סופם להאסר אפילו באכילה, עיין בירושלמי כלאים פ\"ב הנ\"ל. וכן היו נוהגים בראשונה שלוחי ב\"ד שהיו עוקרים את הכלאים ומניחין אותן בתוך שדהו, ובעה\"ב משתמש בהם (עיין בברייתא שבירושלמי כאן פ\"א רה\"ב, ובבלי מו\"ק ו' ב'). וכן הדין אף אחרי התקנה לפני שהשמיעו ב\"ד על הכלאים, ובעה\"ב לא ידע בהן. ודווקא מט\"ו באדר ואילך, אחרי התראת ב\"ד, הפקירו את הכלאים, ואח\"כ את כל השדה כולה לפי התקנה האחרונה. ואם בעל הבית עקר מתחילה את הכלאים חייבים במעשרות, שהרי אינם הפקר. ועיין רש\"י פסחים ו' ב' ד\"ה וחייבין, ומ\"ש לעיל ח\"ב, עמ' 647, שם עמ' 620. "
            ],
            [
                "<small>9-10.</small> <b>בחמשה עשר בו שלוחי בית דין יוצאין ומציינין מקום הטומאה. </b>במשנתנו פ\"א מ\"א: בחמשה עשר בו וכו' ומציינין על הקברות. ואמרו במשנתנו מע\"ש רפ\"ה: כרם רבעי מציינין אותו בקוזזות אדמה וכו', ושל קברות בסיד וממחה ושופך. ופירשו בבבלי ב\"ק ס\"ט א': בסיד, סימנא דחיור כעצמות. ועיין בירושלמי מע\"ש רפ\"ה, נ\"ה ע\"ד. ואמרו בבבלי מו\"ק ה' ב' שאין מציינין את הטומאות הוודאיות, שהרי הן ידועות לכל, אלא מציינין את הספיקות, כגון שדה שאבד בה קבר, או סככות ופרעות. ",
                "<small>10-11.</small> <b>כדי שלא יהו הרבים נתקלין בו. </b>בר\"מ פ\"ח מה' טומאת מת ה\"ט: כדי שלא יהיה תקלה לאחרים. "
            ],
            [
                "<small>11.</small> <b>אין מציינין לא על הסלע ולא על הגדר. </b>וכ\"ה בכי\"ל: ובד: ולא על הגדיר (=הגדר). ובכי\"ע: לא את הסלע ולא את הגדר. וכנראה שהטעם הוא שתחת שניהם אין חשש של מתים, עיין במשנת אהלות (פט\"ז מ\"ד). ובתוספתא שם פט\"ז ה\"ד: אין צריך לבדוק את מקום הגדר, שכן דרך הבונה להיות בודק עד שמגיע לסלע וכו'. ויש לחשוש שלא ישגיחו על הציון, מפני שחזקת מקומות הללו בטהרה. ",
                "<b>אלא על אבן קבועה. </b>וכ\"ה בד ובכי\"ל. ובכי\"ע חסרה המלה \"קבועה\". ובירושלמי כאן פ\"א ה\"א, מ\"ו ע\"א, מע\"ש פ\"ה ה\"א, נ\"ה ע\"ד, מו\"ק פ\"א ה\"ב, פ' ע\"ג, סוטה פ\"ט ה\"א, כ\"ג ע\"ג: <b>ובנה</b>. מיכן שמציינין על גבי אבן קבועה. אם אומר את על גבי אבן תלושה, אף היא הולכת ומטמא במקום אחר. ",
                "<small>11-12.</small> <b>אין מניחין את הציון במקום הטומאה אלא במקום טהרה וכו'. </b>ירושלמי הנ\"ל, בבלי מו\"ק ה' ב'. ופירשו שם: שלא להפסיד את הטהרות, כלומר, שמא לא ירגיש עד שיבוא לציון עצמו, וכבר נטמאו הטהרות שבידו. ובפי' הרש\"ס, ה' ע\"ד, מעתיק את כל הברייתא בשם התוספתא. ",
                "<small>12.</small> <b>סמך לטומאה. </b>בד: סמוך וכו'. ובכי\"ע ובכי\"ל: הסמוך, ועיין מ\"ש לעיל, שו' 2, ד\"ה סמך. ",
                "<small>12-13.</small> <b>והמאהיל עליו טמא. </b>וכ\"ה (\"טמא\") גם בד, כי\"ע וכי\"ל. אבל בפי' הרש\"ס הנ\"ל: טהור. ובהכרח שנסתרסה הגירסא לפנינו מסיפא לרישא, כפי שמוכח מתוכו, וכן הגיהו המפרשים: טהור. והכוונה, לציון שנעשה על גבי הקרקע, ולא על גבי האבן. ",
                "<small>13-14.</small> <b>אע\"פ שאין מקיימין כן המאהיל עליה טהור. </b>כ\"ה (\"טהור\") בכל הנוסחאות. אבל ברש\"ס הנ\"ל: טמא. וכ\"ה בירושלמי בכל המקומות הנ\"ל. ובבבלי מו\"ק ו' א': מצא אבן מצויינת תחתיה טמא. ועיין במיוחס לרש\"י שם ובפירוש הר\"ש בן היתום, עמ' 18. וכבר העירו במאירי ובתוספות הרא\"ש שם על הירושלמי הנ\"ל שאמרו שם: אני אומר מת קמצוץ היה נתון תחתיה. ועיין עה\"ש ערך קמצוץ. ",
                "<small>14.</small> <b>מצא שתים המאהיל ביניהן טמא וכו'. </b>ירושלמי הנ\"ל, ועיין בבלי הנ\"ל. ",
                "<small>14-15.</small> <b>אין מציינין לא על בשר המת וכו'. </b>בירושלמי הנ\"ל: תני אין מציינין על הבשר, שמא נתאכל הבשר וכו', מוטב שיתקלקלו בו לשעה, ואל יתקלקלו בו לעולם. אבל בבבלי מו\"ק ה' ב': תנו רבנן אין מציינין לא על כזית מן המת וכו'. והעמידוה שם בכזית מצומצם דווקא, דסוף סוף מיחסר חסר. וכן פסק הר\"מ בפ\"ח מה' טומאת מת ה\"ט. ועיין בפי' ר' משולם לשקלים, עמ' 7, שהעיר על כך. ומן הירושלמי מוכח שאסור לציין, כדי שלא לקלקל את הטהרות, וכן הביא בשיטה למו\"ק שם בשם \"אית דמפרשי\", אבל הכריע שם כשיטת התוספות שם ד\"ה אין. ",
                "<small>15.</small> <b>ולא על עצמות המת שאין מטמאין באהל. </b>בבבלי הנ\"ל: ולא על עצם כשעורה, ולא על דבר שאינו מטמא באהל. ועיי\"ש בתוספות ד\"ה עצם וד\"ה שאינו. ובכי\"ע: ולא על <b>עצם</b> (אצל צוק' בטעות: עצים) מן המת, שאין מטמאין וכו'. עיין מ\"ש להלן בסמוך. ",
                "<small>15-16.</small> <b>אין מציינין אלא על השדרה ועל הגלגלת שמטמאין באהל. </b>כ\"ה בד. וכע\"ז בכי\"ע ובכי\"ל. ועיין גם בבבלי הנ\"ל. ובירושלמי הנ\"ל: ובנה אצלו ציון. מיכן שמציינין על העצמות. אדם. מיכן שמציינין על השזרה ועל הגולגולת. ובפירוש תלמיד רשב\"ש לשקלים, עמ' 6: שמציינין על העצמות. ומסיק קרא לפרושי על איזה עצם מציינין. אדם. על השדרה ועל הגולגולת, דהיינו עיקרו של אדם, ומטמאה באהל, וה\"ה על רוב בניינו [או רוב מניינו], ומיתרצא ההיא דתניא בתוספתא אין מציינין על <b>העצם</b> שאין <b>מטמא</b> באהל (כלומר, על כל עצם שאין מטמא באהל), והכי מייתינן הברייתא בתוספתא דידן, ובגמ' דילן בפ' משקין. וכנראה, שפירש שם \"ולא על דבר שאינו מטמא באהל\", כלומר, כל עצם שאינה לא שדרה ולא גולגלת, ולא רוב בניין או מניין המת. ועיין בשיטה למו\"ק, סוף עמ' ל\"ד, ובריטב\"א שם.<br>ובכי\"ו גורס: אין מציינין לא על השדרה ולא על הגלגלת שמטמאין באהל. וגירסא זו בוודאי משובשת, ובדרך רחוקה אפשר שצ\"ל שמה: ולא על הגלגלת [שחסרו אלא על השדרה והגלגלת שלא חסרו] שמטמאין באהל,<sup class=\"footnote-marker\">6</sup><i class=\"footnote\">קשה לשער שהברייתא סוברת שאין מטמאין באהל אלא שתיהן יחד, עיין בבלי נזיר נ\"ב א', וצריך להשלים: [אלא על השדרה והגלגלת].</i> אלא והואיל ואין לקיים את הגירסא כמו שהיא, בחרתי בגירסא של שלשה נוסחאות המקויימת ע\"י הירושלמי והבבלי."
            ],
            [
                "<small>16.</small> <b>משישבו במקדש התחילו למשכן. </b>פיסקא ממשנתנו פ\"א מ\"ג. ",
                "<small>17.</small> <b>שמשכנו ישראל על שקליהן כדי שיהו קרבנות צבור קריבין מהן וכו'. </b>כל הברייתא שלנו הובאה בפירוש הריבב\"ן פ\"א מ\"ב בשם התוספתא, ובילקוט כי תשא רמז שפ\"ו בלי הזכרת המקור. והכוונה שאין קרבנות ציבור באין מן היחיד,<sup class=\"footnote-marker\">7</sup><i class=\"footnote\">עיין בריש מגילת תענית ובבלי מנחות ס\"ה א'.</i> ולפיכך לוקחין שקלים מכל ישראל. ומבארת הברייתא אח\"כ למה ממשכנין אותן, והרי לקרבנות הבאים לכפרה אין ממשכנין, עיין במשנת ערכין ספ\"ה. ועיין מ\"ש להלן. ",
                "<small>17-18.</small> <b>משל לאחד שעלתה לו מכה ברגלו וכו'. </b>וכ\"ה (\"מכה\") גם בד, כי\"ע, כי\"ל וילקוט הנ\"ל. וכן בפי' ר' משולם לשקלים, עמ' 9: ובתוספתא דשקלים משלו משל למה הדבר דומה לאחד שעלתה לו מכה ברגלו וכו'. ובפי' הריבב\"ן הנ\"ל: שעלתה לו <b>נימא</b> ברגלו וכו'. וכן בפי' ר' מיוחס לשמות ל', י\"ג (הצופה ההגרי חי\"ג, עמ' 155): משל לאחד שעלתה לו <b>נומי</b> לרגלו וכו'. וכנראה שכתבו כן באשגרה מבבלי ע\"ז י' ב' ותו\"כ ריש אמור הי\"ד, צ\"ד ע\"א, והיא היא. ",
                "<small>18.</small> <b>והיה הרופא כופתו ומחתך בבשרו בשביל לרפואתו. </b>וכ\"ה (\"בבשרו\") בד, בכי\"ל ובפי' הריבב\"ן הנ\"ל. ובכי\"ע: ומחתך <b>ברגלו</b> כדי לרפאותו (ואצל צוק' בטעות: לראותו). ובפי' ר' משולם הנ\"ל: ומחתך ברגל כדי לרפותו. ובילקוט הנ\"ל: ומחתך ברגלו בשביל לרפאתו. ובפי' ר' מיוחס הנ\"ל: וכפתו הרופא לרפאת ועל כרחו.<br>וכוונת הברייתא היא שממשכנין את ישראל על השקלים בעל כרחם, דוגמת הרופא שמחתך את המכה כדי להציל את החולה, ואף שהקרבנות צריכים להיות לרצון הרי החולה מכיר אח\"כ שהחיתוך היה לשם רפואה, ודעתו נוחה ממנו אח\"כ, וכעין הסבר הר\"מ בפ\"ב מה' גירושין ה\"כ ועוד. ועיין היטב בתו\"כ אמור פרש' ז' ה\"ב, צ\"ח רע\"ב, ובפי' הראב\"ד ובמיוחס להר\"ש שם.<sup class=\"footnote-marker\">8</sup><i class=\"footnote\">עכשיו ראיתי בס' מראה אש להגר\"מ סאוויצקי ח\"א, צ\"ח ע\"ב, שהביא מס' זרע אברהם סי' ד', אות כ\"ג, שהעיר על הראב\"ד והמיוחס להר\"ש, עיי\"ש.</i> ועיין מ\"ש בצפנת פענח פ\"א מה' שקלים ה\"ט.",
                "<small>20-22.</small> <b>וכן מצינו בתרומת שקלים ששקלו בני ישראל במדבר שנ' ולקחת את כסף הכפורים וכו'. </b>כלומר, שמשה לקח את הכסף בעל כרחם, כדי להציל אותם מן הנגף, עיין בפירוש ר' אליהו מזרחי, במקומו, כמשל ברופא הנ\"ל. "
            ],
            [
                "<small>22-23.</small> <b>לוקחין מן הגוים קרבנות צבור בכסף. </b>כלומר אין מקבלין מהם לא כסף לצורך קרבנות ציבור, ולא בהמה בשביל קרבנות ציבור בחנם,<sup class=\"footnote-marker\">9</sup><i class=\"footnote\">ואפילו מסרו אותם לציבור, עיין תו\"כ אמור סוף פרש' ז' הי\"ב, צ\"ט א', בתוספות מנחות ע\"ג ב' ד\"ה איש, ובסמ\"ג לאווין שי\"ד, פ\"ו ע\"א. ועיין מ\"ש במנחת חינוך מצוה רצ\"ב. ומתוך שהגוי גילה את רצונו שהבהמה תקרב לקרבן ציבור, הרי חזקת הגוי שאינו מוסר אותו לציבור יפה יפה, עיין מה שהאריך במשנה למלך פ\"ד מה' שקלים ה\"ו. וכנראה, שבקרבנות שהם לרצון המסירה בלב שם היא מדאורייתא, עיין במכילתא דמילואים שבתו\"כ פרש' צו פ\"א הט\"ו, מ\"א ע\"ד. ועיין מ\"ש בהגהות מהרי\"ד בתו\"כ שם עם המיוחס להר\"ש שם במקומו. ועיין בבלי כתובות נ\"ג א'. ובוודאי שאין מדת חסידות לקבל מאדם שאינו מוסר ברצון גמור, ועיין להלן ביצה פ\"ג, הע' 17. ואם בישראל יש מקום לומר שדין התורה משפיע על הרצון, הרי בגוי אין לומר כן. ועיין היטב בתוספתא פרה פ\"ב ה\"ד, ובר\"ש שם פ\"ב מ\"ג.</i> אבל לוקחין וקונין מהם בכסף. ולפני שגברה יד הפרושים היתה המלכות מספקת כמה מצורכי המקדש, לרבות אף קרבנות ציבור, עיין במאמרו של י' ליוור בס' היובל ליחזקאל קויפמן, עמ' ס\"ה ואילך, ובספרות שצוינה בהערות שם.<br>ובמשנתנו פ\"א מ\"ה: הגוי והכותי ששקלו אין מקבלין מידן. ובירושלמי ע\"ז פ\"ב ה\"א, מ' ע\"ג: והכתיב מיד בן נכר לא תקריבו את לחם אלקיכם מכל אלה. מכל אלה אין את מקריב. לוקח אתה תמימים ומקריב (ספרי שלח פי' ק\"ז, עמ' 111). מה עבד לה ר' ליעזר?<sup class=\"footnote-marker\">10</sup><i class=\"footnote\">כלומר, הסובר שאין לוקחין קרבנות מן הגוים (עיין פרה פ\"ב מ\"א ובבלי ע\"ז כ\"ג א'), והרי מן הפסוק עצמו מוכח שדווקא בעלי מומין אין מקבלין מהן, אבל תמימים מקבלין מהן, ואין חוששין שמא נרבעה.</i> לוקח אתה בדמים.<sup class=\"footnote-marker\">11</sup><i class=\"footnote\">צ\"ל: דמים, כלומר קונה אתה תמימים בדמים שנתנו לך בשביל קרבנם, בשביל עולה (=לחם ה'), וכאן הרי אין חשש של רביעה. אבל אין לוקחין מהם בהמות לקרבן אפילו תמימים, מפני שיש לחשוש ש\"משחתם בם\", שנרבעו. ומאידך גיסא אסור לקבל מהם דמים ולהקריב בעלי מומין, אפילו לקרבן גוי, אעפ\"י שלא נצטוו עליהם במזבח שלהם, עיין בבלי תמורה ז' א'. ועיין בתו\"כ אמור פרש' ז' הי\"ב, צ\"ט ע\"א הנ\"ל, ואין שם אלא אסמכתא בעלמא, עיין בסמ\"ג לאווין סוף שי\"ד, פ\"ו ע\"א. ופשט הכתוב בוודאי בקרבן יחיד של גוי, וכמו שפירשו בבבלי תמורה הנ\"ל.</i> ושואל הירושלמי: הוא (צ\"ל: והא) תני בדמים? דלא כר' ליעזר. וכבר פירשתי בתרביץ ש\"ב (תרצ\"א), עמ' 240, שהירושלמי שאל מן התוספתא כאן שמפורש בה שמותר לקנות מהם קרבנות ציבור בכסף, ותירצו שהברייתא היא שלא כר' אליעזר. ועיין בתוספתא ע\"ז פ\"ב סה\"א ובבבלי שם כ\"ב ב', ובתירוץ ר' פדת שם כ\"ג א'.",
                "<small>23.</small> <b>ומקבלין מהן עולות ושלמים עופות ומנחות וכו'. </b>תו\"כ אמור פרש' ז' ה\"ב, צ\"ח ע\"א, בבלי מנחות ע\"ג ב'. וכן מוכח בספרי זוטא שלח ט\"ו, ב', עמ' 280. ועיין ירושלמי נזיר, רפ\"ט, נ\"ז ע\"ג, בבלי שם ס\"ב א', חולין י\"ג ב', תמורה ב' ב'. ובמשנתנו פ\"א מ\"ה: נדרים ונדבות מקבלין מידן, זה הכלל כל שנידר ונידב מקבלין מידן וכו'.<br>ובהוספה לפסיקתא רבתי הוצ' רמא\"ש, קצ\"ב ע\"א: ילמדנו רבינו גוי שהביא קרבן, מהו לקבל ממנו. כך שנו רבותינו נדבות מקבלין מן הגוי, וקרבנות אין מקבלין מהן. למה מפני שקרבנותיהם פסולין לפני הקב\"ה. כך אמר שלמה זבח רשעים תועבה וכו'. מעשה בגוי אחד ששאל את ר' יוסי בן חלפתא וכו', אמר לו ר' יוסי חייך כתוב מלא הוא. כך אתה מוצא בשעה שבא הקב\"ה ליתן תורה לישראל ופרשת הקרבנות בן כמה שנים, או בן כמה ימים, שיהו מקריבים קרבנותיהם, הזהיר הקב\"ה שלא יקבלו מכם קרבן. מה כתיב למעלן, ומיד בן נכר לא תקריבו את לחם אלקיכם מכל אלה כי משחתם בהם וכו'. ופירש רמא\"ש ע\"פ התו\"כ הנ\"ל, שהכוונה לקרבן ציבור. ברם מתוך העניין שם ברור שהכוונה שאין מקבלים מגויים שום קרבן, אפילו קרבן נדבה, שהרי ר' יוסי לעיל שם הביא ראייה מזה שהקב\"ה לא קיבל את קרבנות בלעם ובלק,<sup class=\"footnote-marker\">12</sup><i class=\"footnote\">וכן בילקוט בלק רמז תשס\"ו: אדם כי יקריב מכם. מכם אני מבקש קרבן ולא מאומות העולם. וכן כתיב אלה מועדי ה' אשר תקראו אותם, אשר תקראו אתם, וכן החודש הזה לכם וכו'.</i> וכן מוכח מן הראייה שמביא ר' יוסי מן הפסוק בויקרא כ\"ב שאין להקריב את לחם אלקים מכל אלה (כלומר מן הנדרים והנדבות שנזכרו בפסוק י\"ח שם) אם קבלו אותם מן הגוים, מפני שמשחתם בהם, מום בם, כלומר כל קרבן גוי אסור משום משחתם בם מום בם, עיין חולין כ\"ג א' בכורות נ\"ז א'. וכן מוכח מפתיחת ההלכה: כך שנו רבותינו נדבות<sup class=\"footnote-marker\">13</sup><i class=\"footnote\">כלומר, דמים שיעשה בהם הציבור מה שהוא רוצה, עיין ר\"מ פ\"א מה' ערכין הי\"ב, ועיין ספרי קרח פי' קי\"ז, עמ' 137, שו' 12, בשנו\"ס.</i> מקבלין מן הגוי, וקרבנות אין מקבלין מהן, ומפשוטה של לשון מוכח שאין מקבלין מהם שום קרבן, לא נדר ולא נדבה. ושמא הטעם הוא שאין הגוי נודר אלא על תנאי,<sup class=\"footnote-marker\">14</sup><i class=\"footnote\">בבלי ד\"ה ד' א', ב\"ב י' ב', תנחומא תרומה סי' ט', במדבר סי' ג', במ\"ר שם פ\"א, ג', תנחומא בובר תולדות סי' י\"ד, תרומה סי' ח'. ועיין מס' שמחות ספ\"ו.</i> ואינו נודב קרבן אלא כשוחד מוקדם.<sup class=\"footnote-marker\">15</sup><i class=\"footnote\">עיין במ\"ר פ\"כ, י\"ח, תנחומא בלק סי' י\"ב, הוצ' בובר סי' ט\"ז.</i> ואף תמימים אין מקבלין מהם משום שמשחתם בם, ולאו דווקא קרבן ציבור, שלא כדעת שאר המקורות. ועיין היטב בבבלי ע\"ז כ\"ג סע\"א.",
                "<small>24-25.</small> <b>דברי ר' יוסה הגלילי. אמ' לו ר' עקיבא אפי' אתה יושב ודורש כל היום וכו'. </b>וכ\"ה בד. אבל בכי\"ע ובכי\"ל: דברי ר' עקיבא. א' לו ר' יוסי הגלילי וכו'. וכן בתו\"כ אמור ריש פרש' ז', צ\"ח ע\"א הנ\"ל, ר' יוסה הגלילי הוא שאמר לו לר' עקיבא: אפילו אתה מרבה כל היום וכו'. ועיין הסיגנון בתו\"כ צו ריש פרק ח', ל\"ג ע\"א, בבלי זבחים פ\"ב א'. ועיין בפי' הראב\"ד ובמיוחס להר\"ש בתו\"כ אמור הנ\"ל. אבל בבבלי מנחות ע\"ג ב' המסורת במחלוקת זו היא כגירסת ד וכי\"ו. ",
                "<small>25.</small> <b>אין מקבלין מהן אלא עולה ושלמים בלבד. </b>בתו\"כ אמור ובבבלי מנחות הנ\"ל: אלא עולה בלבד. ופירשו בבבלי שם ע\"ג רע\"ב: שלמי הגוים עולות. אי בעית אימא קרא. ואי בעית אימא סברא. איבעית אימא סברא גוי לבו לשמים (פירש\"י: כוונתנו היא שיהא קרבנו כליל, ולא שיאכלו אותו). ואיבעית אימא קרא. אשר יקריבו לה' לעולה, כל דמקרבי עולה ליהוי. ועיין בירושלמי פ\"א ה\"ד, ובמה\"פ שם ד\"ה אר\"י. ועיין בפי' הראב\"ד לתו\"כ בחוקותי ריש פרש' ג' ובמיוחס להר\"ש שם, וציין להם באהצו\"י, עמ' 6. והברייתא בספרי זוטא שלח ט\"ו, ב', עמ' 280, היא בשיטת ר' יוסה הגלילי, שאף שלמים מקבלין מן הגוי. ",
                "<small>25-26.</small> <b>אין מקבלין מהן נדבה להקדיש בדק הבית, ואם הקדישו הקדישן הקדש. </b>פי' תלמיד הרשב\"ש לשקלים, עמ' 12, בשם התוספתא. ובבבלי ערכין ו' א': תנא חדא גוי שהתנדב נדבה לבדק הבית מקבלים הימנו, ותניא אידך אין מקבלין. א\"ר אילא א\"ר יוחנן לא קשיא הא בתחילה הא בסוף, דאמר ר' אסי א\"ר יוחנן בתחילה אפילו מים ומלח אין מקבלין מהם, בסוף דבר המסויים אין מקבלין, דבר שאינו מסויים מקבלין וכו'. ופירש במיוחס לר\"ג שם: הא בתחלה, הא בסוף. שאם אמר בתחלה רוצה אני להתנדב, אומרים לו שאין אנו מקבלין אותה, אבל אם התנדב מקבלין אותה, והיינו בסוף. ועיין בתוספות שם ד\"ה הא מ\"ש בשם רש\"י. וכן בר\"מ פ\"ה מה' מתנות עניים ה\"ח: עכו\"ם שהתנדב לבדק הבית אין מקבלין ממנו לכתחילה, ואם לקחו ממנו אין מחזירין לו. היה דבר מסויים, כגון קורה או אבן, מחזירין לו וכו'. ועיין בלח\"מ פ\"א מה' ערכין ה\"ו.<br>ובירושלמי פ\"א ה\"ה, מ\"ו ע\"ב: אמר ר' יוחנן בתחילה אין מקבלין מהן לא דבר מסויים, ולא דבר שאינו מסויים, ובסוף מקבלין מהם דבר מסויים, ואין מקבלין מהן דבר שאינו מסויים וכו', מתניתא פליגא על ר' יוחנן אין מקבלין מהן הקדש נדבה לבדק הבית. פתר לה בין בתחילה בין בסוף, ובלבד דבר שאינו מסויים. מתניתא פליגא על ר' שמעון בן לקיש וכו', ואינו מביא עמה נסכים, ומותר נסכים לא לכלי שרת אינון, נמצא מביא דבר מסויים. והמפרשים תיקנו ע\"פ נוסח הירושלמי שבבבלי שהוא כולו משובש, והוא \"מתוקן\" במקצת ע\"פ הבבלי בערכין הנ\"ל, ובכי\"מ מפורש בדברי ר' יוחנן כגירסא שבבבלי, אבל להלן שם: מתניתא פליגא על ר' יוחנן אין מקבלין מהן הקדש ונדבה לבדק הבית. הכי תפתר לה שכן שאפילו מעותיו יוליכם לים המלח. והתירוץ תמוה. ולא עוד אלא שבקטעים מן הגניזה (שרי\"ר, עמ' 122) גורס בירושלמי כמו שהוא לפנינו.<br>ולפיכך נראה שהירושלמי חולק על הבבלי וסובר שבדבר מסויים מקבלין הימנו, והיא נדבה פרטית כמו כל הנדבות, אבל בדבר שאינו מסויים, שחלקו מתערב עם קניין הציבור אין מקבלין הימנו, משום לא לכם ולנו לבנות בית לאלקינו. ושאלו מן הברייתא שלנו, ופתרו לה בדבר שאינו מסויים, שכן אפילו מעותיו יפלו לים המלח, מפני שרוצה חלק בקניין הציבור בדבר שאינו מסויים. ואח\"כ שאלו לרשב\"ל מן המשנה בערכין פ\"א שכולם מודים שנודרין ונידרין, והעמידוה בשאמר ישראל הרי עלי עולה ושמע גוי ואמר מה שאמר זה עלי. והקשו עלה: ואינו מביא עמה נסכים, ומותר נסכים לא לכלי שרת אינון. נמצא מביא דבר מסויים, כלומר, בתמיה, הרי כלי שרת שבאין ממותר נסכים בוודאי הם דבר שאינו מסויים, ובזה כ\"ע מודים שאין מקבלין מהן, לשיטת הירושלמי. ובנוסח הירושלמי שבבבלי, וכן בכי\"מ שם, וכן בנוסח שעם פירוש ר' משולם מפורש: נמצא מביא דבר <b>שאינו</b> מסויים. והוא כמו שפירשנו.<br>ומכל הגירסאות הנ\"ל מוכח שלפני הירושלמי לא היתה הסיפא שבתוספתא כאן, שהרי לפיה יש כאן ראייה לדברי ר' יוחנן, והיא מחלקת בפירוש בין בתחילה ובין בסוף, ומדברים כאן בדבר מסויים. ובנוסח הירושלמי שעם פי' ר' משולם: פתר לה <b>בתחילה</b>, שכן שאפי' מעותיו יוליכם לים המלח. וכנראה שיש כאן תרכובת של שתי גירסאות, או שיש שם חסרון. ואף מגירסא זו מוכח שלא היתה לפניהם הסיפא, שמפורש בה כדברי ר' יוחנן."
            ],
            [
                "<small>26-27.</small> <b>אפטרופין ששקלו על ידי יתומים הרי אלו חייבין בקולבון. </b>במשנתנו פ\"ב מ\"ד: שכשעלו ישראל מן הגולה היו שוקלין דרכונות (Δαρεικοί), חזרו לשקול סלעים, חזרו לשקול טבעין. ובקשו לשקול דינרין. ובירושלמי שם ה\"ד, מ\"ו ע\"ד: סלעים כשמוען (כלומר סלעים של זמנם, שהוא שקל של תורה). חזרו לשקול טיבעין.<sup class=\"footnote-marker\">16</sup><i class=\"footnote\">עיין להלן שם בירושלמי, ומ\"ש בערך מלין של שעפטיל ערך טבע. והשוה הדיבור \"טבע של ירושלים\", עיין בבלי ע\"ז נ\"ב ב', בתוספות שם ד\"ה דינרי, ומ\"ש רש\"ח קוק בצופה ההגרי חי\"ב, עמ' 258 ואילך. ולעצם העניין עיין מ\"ש י' ליוור בס' היובל לכבוד יחזקאל קויפמן, עמ' ס' ואילך.</i> פלגי סילעין (כלומר, שני דינרין של זמנם, מחצית השקל של תורה). ביקשו לשקול דינרין, קרטין,<sup class=\"footnote-marker\">17</sup><i class=\"footnote\">עיין בערך מלין הנ\"ל ערך קרט, ועיין בשנו\"ס שהביא באהצו\"י, עמ' 12. ושמא צ\"ל: [ט]טרטין, רביעיות סלע.</i> ולא קיבלו עליהן וכו'. ומכאן אנו רואים, שמחצית השקל של תורה היה מטבע ידוע ששויו היה שני דינרין רומאים של זמן המשנה,<sup class=\"footnote-marker\">18</sup><i class=\"footnote\">δίδραχμον. ועיין בפי' הרמב\"ן כי תשא ל', י\"ג.</i> כלומר שקל של זמנם. היהודים ביקשו אח\"כ לשקול במטבע היוצא, בדינרין רומאים, שכל אחד הוא מחצית השקל של המטבע היוצא, ולא קיבלו מהם, שהרי שיעורו קצוב מן התורה.<sup class=\"footnote-marker\">19</sup><i class=\"footnote\">עיין בכורות פ\"ח מ\"ז ולהלן סוף כתובות.</i> ומסתברת השערת ר\"א גולאק (תרביץ ש\"ב, עמ' 167, הערה 1) שהטבע היה מטבע עתיק שלא היתה עליו צורת אדם, ואם אדם שקל שקל של זמנם (מחצית השקל של תורה) קבלו ממנו בלי תשלום נוסף, לדעת החכמים (עיין להלן), אבל אם נתן שני דינרין רומאים במקום שקל, היה חייב להוסיף קולבון (κόλλυβος), כלומר דמי פרוטרוט של שני החצאין.<sup class=\"footnote-marker\">20</sup><i class=\"footnote\">עיין במיוחס לר\"ג בכורות נ' א'. והח' לאגארד משער (27, Orient. II) שהמלה היונית κόλλυβος מוצאה מן העברית \"חלף\", כלומר, דמי חליפין.</i> ועיין מ\"ש להלן, שו' 30–31, ד\"ה כמה. ועיין במס' סופרים פכ\"א, הוצ' היגר, עמ' 356, וכנראה שיש שם ט\"ס.<br>ואמרו במשנתנו (כאן פ\"א מ\"ו) שקטן השוקל פטור מן הקולבון, וכן השוקל על ידי קטן (אפילו בתורת הלואה, עיין במ\"ז שם) פטור מן הקולבון. ולפ\"ז הברייתא שלנו קשה, שאפילו אם מותר לו לאפטרופוס לשקול ע\"י יתומים קטנים, משום חינוך, שהרי שיעור השקל קצוב מן התורה (עיין לעיל תרומות פ\"א ה\"י, ומ\"ש בח\"א, עמ' 301), מ\"מ למה יהא חייב בקולבון, ולמה יגרע האפטרופוס מאחר ששוקל ע\"י קטן, על מנת להפרע ממנו. ועיין בח\"ד שנדחק מאד, והעמידה בקטן שהתחיל אביו לשקול על ידו בחייו, אבל אף הוא קשה, משום שגם האב ששוקל ע\"י בנו קטן פטור מן הקולבון, עיין במאירי, עמ' 58. ולא עוד אלא שעצם הדין עדיין מוטל בספק, אם חייב הקטן לשקול אחר מיתת אביו שנהג לשקול עליו בחייו, עיין בתיו\"ט פ\"א מ\"ג.<br>ובפי' תלמיד רשב\"ש, עמ' 13: תניא בתוספתא אפיטרופין ששקלו על יד יתומין הרי אילו חייבין בקלבון, ונהי דפטירי (כלומר, היתומים), הא אמרינן פ' הניזקין (גיטין נ\"ב א') עושה להן סוכה ולולב וציצית וכל דבר שיש לו קצבה, אי נמי ביתומים גדולים. וכנראה שהעיקר כפירוש האחרון, וכן מעמיד הירושלמי (תרומות פ\"א ה\"א, מ' ע\"ב, ומקבילה בגיטין פ\"ה, פסחים פ\"ח ה\"א, ל\"ה ע\"ד) ברייתות באפוטרופסין על יתומים גדולים. ומלמדת התוספתא שאפוטרופוס השוקל שקל שלם של תורה<sup class=\"footnote-marker\">21</sup><i class=\"footnote\">כלומר, τετράδραχμον, איסתרא של כסף.</i> ע\"י שני יתומים גדולים שחלקו בנכסי אביהם, חייב בקולבון, ואין דינו כתורם מתפוסת הבית שעדיין לא נתחלקה, ואין האפוטרופוס עושה אותם אחד.<br>ובירושלמי פ\"א רה\"ו, מ\"ו ע\"ב: מתניתא דר' מאיר, דר' מאיר אמ' אע\"פ שאין שקלו תורה קולבנו תורה. ובנוסח שבבבלי: כשם ששיקלו תורה כך קילבונו תורה. ופירש בפ\"מ שהירושלמי מבאר את התוספתא כאן, והיא מדברי ר' מאיר שלהלן בסמוך, והוא הרי סובר שקולבנו תורה, ולפיכך אף האפוטרופוס נותן את הקולבון, הואיל ונתחייב לשקול את השקל. ואעפ\"י שפירושו בירושלמי שם קשה (עיין מ\"ש להלן), אבל אף בלי הירושלמי אפשר לפרש כן את התוספתא שהיא מדברי ר' מאיר, ואף אפוטרופוס התורם ע\"י קטנים חייב בקולבון.",
                "<small>27-28.</small> <b>השוקל שקל חייב בקולבון דברי ר' מאיר. וחכמים אומרי' השוקל שקל פטור וכו'. </b>פי' ר' משולם לשקלים, עמ' 13 ועמ' 14, פי' הרא\"ש, עמ' י\"ד. ובמשנתנו פ\"א מ\"ו: ואם שקל על ידו ועל יד חברו חייב בקלבון אחד. ר' מאיר אומר שני קלבנות. אבל הרש\"ס, י' ע\"א, מעיד: אית דלא גרסי במתניתין פלוגתא דר' מאיר ורבנן,<sup class=\"footnote-marker\">22</sup><i class=\"footnote\">כלומר, שחסרות שם המלים \"בקלבון אחד ר' מאיר אומר\".</i> וכ\"ה להלן שם בפירושו, י\"ג ע\"ד, ובילקוט כי תשא רמז שפ\"ו, במשנה שבירושלמי עם פירוש ר' משולם, עמ' 13, ובכי\"מ (אלא ששם חסרה גם המלה \"חייב\"). ולפ\"ז סתמה משנתנו כר' מאיר, הסובר שאפילו נתן שקל שלם של זמנם (שהוא מחצית השקל של תורה) חייב בקולבון, וממילא אם נתן סלע חייב שני קולבונות בעד כל שקל. אבל החכמים הרי סוברים שהנותן שקל שלם פטור מן הקולבון, וכאן אינו חייב אלא קולבון אחד שנתן סלע במקום שני שקלים, וחייב קולבון אחד כנותן שני דינרין במקום שקל, כמפורש להלן. ועיין במלא\"ש למשנתנו מ\"ש בשם הרש\"ס. ועיין ברש\"ס הנ\"ל ומה שהאריך שם בדברי פי' הרא\"ש הנ\"ל.<br>ובירושלמי פ\"א ה\"ו, מ\"ו ע\"ב: מתניתא דר' מאיר, דר' מאיר אמ' אע\"פ שאין שקלו תורה<sup class=\"footnote-marker\">23</sup><i class=\"footnote\">וכ\"ה בשרי\"ר, עמ' 122, ובפירוש הריבב\"ן במקומו, ובנוסח הרש\"ס, י' ע\"א, ועיי\"ש בפירושו. אבל להלן בשרי\"ר שם, עמ' 123, ובנוסח הירושלמי עם פירוש ר' משולם, עמ' 14: אף על פי ששקלו תורה וכו'. ובנוסח הירושלמי שבבבלי: כשם ששיקלו תורה כך וכו'.</i> קולבנו תורה. סבר ר' מאיר בנותן שקלו שלם שהוא <b>פטור</b> מן הקולבון. א\"ר מאיר כמין מטבע של אש הוציא הקב\"ה מתחת כסא כבודו, והראהו למשה, אמר לו זה יתנו, כזה יתנו. ופירוש הירושלמי קשה מאד. ושמא פירושו: <b>הואיל</b><sup class=\"footnote-marker\">24</sup><i class=\"footnote\">עיין מ\"ש לעיל ח\"א, עמ' 429, על \"אעפ\"י\" שכוונתו \"הואיל\".</i> שאין שקלו תורה, כלומר שאינו נותן בדיוק כמו שהראו לו למשה בסיני, הרי קלבנו תורה, ואפילו נותן שקל של זמנם חייב בקולבון, אבל אם נתן שקלו שלם כלומר, טבע ירושלים (עיין מ\"ש לעיל, שו' 26–27, ד\"ה אפטרופין), פטור מן הקולבון אפילו לר' מאיר. וצ\"ע. ועיין בס' הון עשיר למשנתנו.",
                "<small>28-29.</small> <b>השוקל שני דינרין חייב בקילבון. </b>הראשונים הנ\"ל. ופירושו שבזה אפילו החכמים מודים, שלא פטרו מקולבון אלא בנותן מחצית השקל שני דינרין במטבע אחד, אבל נותן שני דינרין בשני מטבעות אף הם מחייבים בקולבון. ואם נפרש שר' מאיר מחייב בקולבון כשנותן שקלו שלם, משום שלא נתן בטבע של ירושלים, הרי אין הבדל בין נותן שני דינרין בשני מטבעות או במטבע אחד, ואינו חייב אלא קולבון אחד. אבל אם נפרש שלדעת התוספתא סובר ר' מאיר שקולבונו תורה אפילו אם נותן טבע של ירושלים, שמא מחייב כאן שני קולבונות, ובבא זו מדברי חכמים גרידא. ",
                "<small>29-30.</small> <b>הנותן סלע ונוטל שקל חייב שני קילבונות דברי ר' מאיר. וחכמים אומ' קילבון אחד. </b>פי' ר' משולם, עמ' 13 הנ\"ל, פי' תלמיד רשב\"ש, עמ' 14. ומשנתנו פ\"א סמ\"ו סתמה כר' מאיר כאן. וכן פירש ר' אלעזר בירושלמי במקומו. אבל רב שם מפרש שאף החכמים מודים בזה שנותן שני קולבונות, אחד בעד הסלע שנתן (שהרי לא נתן מטבע של שקל) ואחד בעד השקל שמקבל בחזרה. ושוב אמרו שם שלר' מאיר נותן כאן שלשה קולבונות, אחד בעד הסלע שנתן, ואחד בעד השקל שקיבל, ואחד דבר תורה. ",
                "<small>30-31.</small> <b>כמה הוא קילבון מעה כסף אחד מעשרים וארבעה כסף לסלע וכו'. </b>כ\"ה בד, בכי\"ע, בכי\"ל, ובתוספות מנחות ק\"ח א' ד\"ה והמעה. וכן בפי' רבינו הלל כ\"י תו\"כ בחוקותי (בשם התוספתא): כמה הוא קולבון אחד מכ\"ד לסלע דברי ר\"מ וכו'. ובכי\"ו: כמה הוא קילבון אחד מעה כסף מעשרים וכו'. וכנראה שהמלים \"מעה כסף\" נוספו (שלא במקומן) ע\"פ משנתנו ספ\"א, והברייתא פירשה את שיעור המעה. וכן בפירוש ר' משולם, עמ' 13: וכמה הוא קולבון אחד מכ\"ד בסלע דברי ר' מאיר וכו'. ובסמ\"ג עשין מ\"ה, קכ\"ב ע\"א: ותניא בתוספתא דשקלים כמה הוא קלבון אחד מכ\"ד כסף לסלע. והברייתא מפרשת כאן את שיעור המעה, כמשנת ב\"מ פ\"ד מ\"ג. ועיין במיוחס לר\"ג בכורות נ' א', בתוספות שם ד\"ה דמזדבנא, פסיקתא זוטרתי בחוקותי, ל\"ה ע\"ג (ד' ווילנא, ע\"ט ע\"א), פיה\"מ להר\"מ ערכין פ\"ז סמ\"א, ראב\"ד לתו\"כ בחוקותי פרק י' ה\"ה, קי\"ד ע\"א, ובמיוחס להר\"ש שם, ובפי' הרא\"ש כאן, עמ' י\"ד. ",
                "<small>31.</small> <b>וחכמים אומ' חצי מעה של ארבעה איסרות. </b>במשנתנו ספ\"א: וחכמים אומרים חצי מעה (מלה אחרונה חסרה ברוב הנוסחאות). וכן גרס בתוספתא גם בפי' רבינו הלל כת\"י הנ\"ל. והחכמים נותנים שיעור למטה, שמדברים במעה בת ארבעה איסרים (עיין להלן ב\"ב פ\"ה הי\"ב ומש\"ש), ואינו נותן אלא ב' איסרין, כלומר פונדיון, ועיין בראשונים שצוינו לעיל סד\"ה כמה. ",
                "<small>31-32.</small> <b>קילבונות הללו מה היו עושין להן וכו'. </b>פירוש הרא\"ש, עמ' ט\"ו, פי' תלמיד רשב\"ש ופי' ר' משולם, עמ' 16, ופירוש ריבב\"ן ספ\"א. וכל הברייתא בירושלמי ספ\"א, מ\"ו ע\"ב, ועיין בהשגות הראב\"ד פ\"ג מה' שקלים ה\"ז. ובבבלי מנחות הובאו דברי ר\"מ ור' אלעזר גרידא. ",
                "<small>32.</small> <b>נופלין לשקלים וכו'. </b>ור\"מ כדעתיה שסובר שהקולבון מדבר תורה, עיין מ\"ש לעיל, שו' 27–28, ד\"ה ובירושלמי. ",
                "<b>לנדבה. </b>כלומר, לשופרות שבמקדש שמקריבין מהן עולות לקיץ המזבח. ודין הקולבונות כדין מותר התרומה לר\"ע, עיין במשנתנו פ\"ד מ\"ד. ",
                "<small>33.</small> <b>רקועי זהב, צפוי לבית קדש הקדשים. </b>כמותר התרומה, לפי סתם משנתנו הנ\"ל. ועיין להלן פ\"ג שו' 20 ומש\"ש. ובפי' הרא\"ש הנ\"ל גורס כאן: רקועי <b>פחים</b> צפוי וכו', וכן גרס במשנתנו הנ\"ל, וכ\"ה בכי\"מ ובפי' ר' משולם שם. וכ\"ה בירושלמי כאן בנוסח שבבבלי. ועיין בתוספות קידושין נ\"ד א', ובמאירי כאן, עמ' 61. ונקטו את לשון הכתוב, במדבר י\"ז, ג'. ועיין להלן תמורה פ\"ד ה\"ח, ספרי כי תצא פי' רס\"א, עמ' 284, תמורה ל' ב', ע\"ז מ\"ו ב'. ",
                "<small>33-34.</small> <b>שולחנין באין ונוטלין אותן בשכרן. </b>וכ\"ה בירושלמי הנ\"ל ופירושו קולבון לפרוטרוט, עיין תו\"כ בחוקותי פ\"י ה\"ה, קי\"ד ע\"א. ועיין מ\"ש ר\"א גולאק בתרביץ ש\"ב, עמ' 165 ואילך, שם עמ' 169. ובירושלמי מוסיף: ויש אומרים להוצאת דרכים. והעירו ר' משולם, תלמיד הרשב\"ש והריבב\"ן שבבא זו ליתא בתוספתא. ובירושלמי שבבבלי בכי\"מ: להוצאת רבים. ובפירוש ר' משולם שם: להוצאת רבים. לתקן בורות שיחין ומערות. ועיין בפי' תלמיד הרשב\"ש שם, ובהערת הר\"א סופר. ובמאירי עמ' 61: להוצאת <b>הרבים</b>, כלומר כשהיו צריכים במקדש לשלח שלוחיהם בשאר מקומות, או שמא לתקון <b>הדרכים</b> (פירש ע\"פ הנוסח \"להוצאת דרכים\", עיין להלן). וודאי אין הלכה כשנים האחרונים, ר\"ל לשולחנים ולהוצאת <b>דרכים</b>, שאין מורידין בקדושתן,<sup class=\"footnote-marker\">25</sup><i class=\"footnote\">וכן כתב רבינו בבית הבחירה למגילה ל' א' (ל\"ח ע\"ב מן הספר): שולחנים יושבים וכו', והיו מחליפין להם <b>בלא שכר</b>.</i> אבל מן השלשה הראשונים אין בידינו להכריע הלכה כמי, אלא שיראה לפסוק כדעת האומר לנדבה, שרוב הספקות הולכין לה. ועיין תרביץ הנ\"ל, עמ' 156 ואילך, ועמ' 165, הערה 6. "
            ],
            [
                "<small>34-35.</small> <b>המפריש שקלו ואבד והפריש אחר תחתיו ולא הספיק להקריב עד שנמצא הראשון והרי שניהן עומדין זה וזה שקלים וכו'. </b>וכע\"ז בד ובכי\"ל. והכוונה שעדיין לא בא לידי גיזבר, שאם כבר בא לידי גזבר, הרי מסתבר שלא יכיר אותו, ואינו שייך לומר, הראשון יפול לחדתין, שהרי בין כך ובין כך נתערב כבר בשקלים של התרומה החדשה. ועיין בירושלמי שנביא להלן. ובשקלים ששלחו בני העיר, שהם רבים, יתכן ששלחו אותם בצרור מיוחד, והם ניכרים ביד הגיזבר לפני שנתנם ללשכה. ועיין במשנתנו פ\"ב מ\"א ובבבלי יומא ס\"ה א'. ",
                "<small>36.</small> <b>הראשון יפול לחדתין, והשיני יפול לעתיקין. </b>כלומר, השני נופל לשופר של השקלים של השנה שעברה, ומעבירין אותו לשיירי הלשכה, עיין במשנתנו פ\"ו מ\"ה. ובירושלמי פ\"ב ה\"א, מ\"ו ע\"ג: תני הראשונים נופלין לתקלין חדתין, והשניים נופלים לתקלין עתיקין. ובפירוש תלמיד רשב\"ש שם, עמ' 18: תניא בתוספתא. וממשיך הירושלמי: אילו הן הראשונים, ואילו הן השניים? ר' פנחס בי ר' חנניה ור' אבא מרי חד אמר אילו ששילחו בני העיר תחילה (ובנידן דידן, הוא השקל הראשון שנאבד ונמצא), וחורנה אמר אילו שהגיעו לידי גזברין תחילה. ועיין מ\"ש לעיל בסמוך ד\"ה המפריש. והיה אפשר לומר שמחלוקת זו קיימת גם בנידן דידן, שנמצא השקל קודם שהגיע לידי הגזבר, והראשון הוא השקל שבידו, והשני הוא השקל שנמצא והגיע לידו אח\"כ, ומ\"מ מצוה בראשון (כלומר, בשקל שבידו), כסברת בעל נועם ירושלמי ספ\"ב, צ\"ה ע\"ג, עיי\"ש. ועיין מ\"ש לעיל פסחים פ\"ט, הערה 9. אבל מלשון התוספתא כאן לעיל בסמוך \"שנמצא הראשון\", הרי מוכח שהראשון הוא הראשון שהפריש תחילה. "
            ],
            [
                "<small>36-37.</small> <b>המפריש שקלו והוציאו הרי זה מעל. המוציא שקלו מחברו הרי זה מעל. </b>בד ובכי\"ל: המוציא שקלו <b>של חברו</b> הרי זה מעל. ובכי\"ע חסרה הסיפא. ובפירוש תלמיד רשב\"ש, עמ' 18: והא דתניא בתוספתא המפריש שקלו והוציאו הרי זה מעל בנתרמה תרומה מיירי, דכיון שהפרישו ה\"ל גבוי. ובר\"מ פ\"ו מה' מעילה הי\"ג: המפריש שקלו והוציאו בשאר צרכיו בין הוא בין חבירו מעל. ועיי\"ש בהשגות ובכ\"מ. אבל במרכבת המשנה שם הבין בדברי הר\"מ שהכוונה היא בין שהוציאו בעל השקל בין שהוציאו חברו מעל, וכן, כנראה, הבין בכוונת הר\"מ גם הרש\"ס עיין שם בפירושו, ט\"ו ע\"א. ולפ\"ז דברי הר\"מ הם דברי שתי הבבות שלפנינו.<br>ולהלן מעילה פ\"א הכ\"ו: המפריש שקלו והוציאו הרי זה מעל. <b>המפריש</b> שקלו <b>לחברו</b> הרי זה מעל. וכ\"ה בד שם, וקשה להגיה את שתי הנוסחאות ע\"פ הברייתא כאן. ומוכח משם שאף החכמים שחולקים בסיפא מודים שמעל מיד, אפילו עדיין לא קרבה הבהמה. ובמשנתנו פ\"ב מ\"ב: הנותן שקלו לחבירו לשקול על ידו ושקלו ע\"י עצמו אם נתרמה תרומה מעל. ובירושלמי שם, מ\"ו ע\"ג: אנן תנינן אם נתרמה תרומה. ותניי דבית רבי אם קרבה בהמה. ועיין בפיה\"מ להר\"מ שם ובחיבורו פ\"ג מה' שקלים ה\"י ובצפנת פענח הי\"א שם ופ\"ו מה' ערכין הט\"ז. ועיין מה שהאריך בזה הגר\"מ סאוויצקי בספרו מראה אש ח\"א, ק\"ג ע\"א ואילך. ברם כבר העיר בה\"ד למעילה במקומו שעיקר לשון הר\"מ הוא בפ\"ו מה' מעילה הי\"ב: נתן שקלו ממעות הקדש <b>כשיתרמו</b> התרומה וכו', ולא כלשונו בפ\"ג מה' שקלים הי\"א הנ\"ל.<br>ומ\"מ למדנו שהשליח ששוקל שקלו של המשלח, לא מעל השליח אלא לכשתתרם התרומה, וצריך באור למה מעל מיד אם הפריש את שקלו לחבירו, לפי התוספתא בתמורה.<br>והנה בירושלמי הנ\"ל העמידו את משנתנו (פ\"ב מ\"ב) במסויימים, כלומר, שהמשלח והשליח הם אנשים מסויימים, והתורם תורם את שקלם לשמם. ושוב שאלו שם: מה נהנה ? ותירצו: מכיון שבית דין ראויין למשכן, ולא מישכנו כמי שנהנה. ועיין באו\"ש פ\"ג מה' שקלים ה\"י. וכבר היטיב לראות הגרצ\"ה ראפאפורט (בתוספות העזרה לתו\"כ ויקרא, חובה, פרש' י\"א ה\"ז, צ\"ו ע\"ב) ששני הטעמים מוכרחים. וניחזי אנן, מה איכפת לו להקדש אם השליח שיקר ואמר שהוא תורם בשביל עצמו, הרי קמי שמיא גליא שהשקל הוא של המשלח, והוא עולה לשם המשלח. ואעפ\"י שהשליח נהנה בשקרו שנפטר מן המישכון, הרי לא נהנה מן ההקדש אלא מן ההדיוט, מחבירו, שהרי מסר את השקל להקדש כדין, אלא שרימה את הגזבר והראה על שקל חבירו כשלו, ובוודאי שאין כאן מעילה. ולפיכך העמידוה בירושלמי במסויימים, שתרמו את השקל לשם השליח, ויש כאן העברה מרשות לרשות, שהרי כיוונו בפירוש לתרום <b>שלא</b> לשם המשלח. ברם אלמלי נהנה השליח כלל אין כאן מעילה, שהרי השקל נמסר להקדש, ולא שינה כאן מהקדש להקדש (כמו בסיפא להלן), ולפיכך אמרו שהשליח נהנה ממה שלא מישכנו אותו, ונמצא נהנה בזה שהעביר את ההקדש מרשות לרשות, ועשה מעשה בשל הקדש והציל את עצמו מן המישכון, ומעל. וכל הדברים הללו אינם אמורים אלא בשליח שהיה בידו שקל שנמסר לו על מנת לתרום, אבל אם בעל השקל בעצמו מסר את שקלו לחבירו,<sup class=\"footnote-marker\">26</sup><i class=\"footnote\">ואין הבדל בעניין זה בין מסר לו בתורת חול, או מסר בשבילו להקדש, ובשניהם מ\"מ נהנה מן ההקדש ופגם.</i> הרי העבירו מדעתו לרשות אחרת, ודינו כנותן לחבירו בהמת קדשי קדשים, שמעל, כמפורש בר\"מ פ\"ו מה' מעילה ה\"ה. ויש כאן פגם בהקדש והנאה, כפי שהסביר הר\"מ בפיה\"מ מעילה פ\"ה מ\"ד. ועיין במרכבת המשנה פ\"ו מה' מעילה ה\"י, ובאו\"ש שם רפ\"ו. ועיין מ\"ש להלן.",
                "<small>37-38.</small> <b>לקח בו קיני זבין קיני זבות קיני יולדות וכו'. </b>תו\"כ ויקרא, חובה, פרש' י\"א ה\"ז, כ\"ה ע\"ד, בבלי מעילה י\"ט א', עיי\"ש. ובנידון שלפנינו לא שינה מרשות לרשות, אלא שינה מהקדש להקדש. ",
                "<small>38.</small> <b>המביא חטאתו ואשמו מן ההקדש וכו'. </b>כלומר מכסף של הקדש בדק הבית. ובכי\"ע ובכי\"ל: חטאתו ואשמו ופסחו וכו'. וכ\"ה להלן במעילה פ\"א הכ\"ז ובתו\"כ ובבבלי הנ\"ל, לפי שטמ\"ק שם אות א', ובר\"מ פ\"ו מה' מעילה הי\"א. ועיין בתוספות העזרה לתו\"כ הנ\"ל, צ\"ו ע\"א, ד\"ה חטאתו. ",
                "<small>38-39.</small> <b>השוקל שקלו זוזיו מן ההקדש כיון שלקח מעל וכו'. </b>כלומר, ששקל מהקדש בדק הבית. וכן בריבב\"ן פ\"ב מ\"ב: דתניא בתוספתא פ\"א השוקל שקלי זוזיו מן ההקדש כיון שלקחו בהמה [מעל] דברי ר' שמעון וכו'. ובפירוש ר' משולם, עמ' 18: ובתוספתא פליגי הלוקח בהמה (כלומר, לקרבן) מן ההקדש כיון שלקח מעל דברי ר' שמעון וכו'. וסובר ר' שמעון שהמעביר מקודש לקודש מעל, כמפורש בתו\"כ ובבבלי הנ\"ל. [תיקונים והשלמות: וכ״ה הגירסא בתוספתא מעילה ובתו״כ שציינתי שם: כיון שלקח מעל דברי ר׳ שמעון, וחכמים אומרים וכו׳. וכ״ה בראשונים שהבאנו שם (בשם התוספתא). ובבבלי מעילה י״ט א׳: כיון <b>שהוציא</b> מעל דברי ר׳ שמעון, ר׳ יהודה אומר וכו' וכ״ה הגירסא (״שהוציא״) גם בכ״י מינכן שם ובילקוט ויקרא רמז תע״ה. ואין כאן הבדל אלא בסיגנון, והוא ״כיון שלקח״ הוא ״כיון שהוציא״, ור״ש סובר שהמוציא ״מן הקדש לקדש״ מעל, כמפורש בבבלי שם י״ט רע״א. אמנם מדברי המיוחס לרבינו גרשם, רש״י, תוספ׳ רבינו פרץ ופירוש הרא״ש לשקלים, עמ׳ כ׳, מוכח שגרסו בבבלי: כיון <b>שהביא</b> מעל וכו׳, אבל פירושם לגירסא זו הוא לכאורה תמוה מאד, כפי שכבר העירו האחרונים<sup class=\"footnote-marker\">5</sup><i class=\"footnote\">עיין בקרן אורה במקומו, בתוספות העזרה שציינתי שם, בטורי אבן מגילה ח׳ א׳ ועוד. וכבר רמזתי לקושי שבדברי רש״י בתוספתא כפשוטה לבכורים, עמ׳ 829, עיי״ש.</i>, ולפיכך לא דנתי בגירסא זו.<br>עכשיו בא לידי פירוש רבינו הלל לתו״כ שיצא מחדש, ובפירושו (שם מ״א ב׳) כתב: ובהאי לישנא גרסינן במסכת<sup class=\"footnote-marker\">6</sup><i class=\"footnote\">בכ״י אוקספורד ב׳ שם בטעות: בתוספת׳.</i> מעילה מנין המוציא וכו׳ כיון <b>שהביא</b> מעל דברי <b>ר׳ יהודה</b> וכו׳ וחכמים אומרי׳ לא מעל וכו׳. ומדבריו להלן שם משמע קצת שתיקן כן גם בתו״כ. והנה הגירסא ״שהביא״ מקויימת ע״י כל הראשונים הנ״ל, ובוודאי שאי אפשר לבטל אותה. ואשר לגירסא ״ר׳ שמעון״ שבבבלי, הרי בכ״י מינכן שם: דברי ר׳ אומר עד שיזרוק וכו׳. ובין השורות תלוי: ר יודה. ואף המתקן גרם: דברי ר׳, ר׳ יודה אומר עד שיזרוק וכו׳. וכן היתה הגירסא גם לפני רבינו פרץ במקומו שם.<sup class=\"footnote-marker\">7</sup><i class=\"footnote\">עיין בפי׳ רבינו הלל שהזכרנו בפנים, מ״א ע״ב, ובחילופי נוסחאות שם אות כ״ח.</i> ובילקוט הנ״ל חסרות לגמרי המלים ״דברי ר׳ שמעון״.<br>ולפיכך נראה שפירוש המיוחס לרבינו גרשום ופירוש רש״י הוא פירוש עתיק ע״פ מסורת אחרת שגרסה: כיוון שהביא מעל. והפירוש הוא, איפוא, כפירוש המיוחס לר״ג ורש״י שר׳ יהודה (או ר׳ שמעון, עיין להלן) סובר כיוון שהביא לעזרה מעל. והטעם הוא לא מפני שנפטר מחובת קרבן, ובוודאי ובוודאי שלא יצא ידי חטאתו, ומחוסר כפרה אסור בקדשים, עד שיקרב קרבנו, אלא שיצא ידי אחריותו, כדברי המיוחס לר״ג ורש״י שם, ועיי״ש בשטמ״ק אות ה׳.<sup class=\"footnote-marker\">8</sup><i class=\"footnote\">אעפ״י שהלשון קצת מגומגם, אבל זהו כנראה הפירוש האמיתי לגירסת הבבלי ״שהביא״.</i> וכן מפורש בספרי ראה פי׳ ע״ז, עמ׳ 142: <b>תשא ובאת</b> שחייב בטפול הבאתם (כלומר, של הקדשים) עד שיביאם לבית הבחירה. <b>ר׳ יהודה</b> אומר עד באר הגולה <b>חייב באחריותם</b>, מבאר הגולה ואילך אינו חייב באחריותם. וטיפול לחוד ואחריות לחוד. ועיין מ״ש ע״ז בתוספתא כפשוטה בכורים, עמ׳ 829-828. ועכשיו נ״ל שהדין הוא בכל הקרבנות.<br>ובמשנת שקלים פ״ז מ״ה ואילך שנינו: חזרו להיות מניחין אותה ובורחין, התקינו בית דין שיהו נסכיה באין משל צבור. אמר ר׳ <b>שמעון</b> שבעה דברים התקינו בית דין וזה אחד מהן, גוי ששילח עולתו וכו', ואם לאו קריבין משל צבור וכו', וכן גר שמת וכו', על כהן גדול שמת שתהא מנחתו קריבה משל צבור וכו', על המלח ועל העצים וכו', ועל הקינין <b>ועל</b><sup class=\"footnote-marker\">9</sup><i class=\"footnote\">כ״ה במשנה הוצ' לו, בכ״י אוקספורד, פי׳ רבינו משולם, ריש עמ׳ 82, פי׳ הרא״ש, עמ׳ ס׳. וכן היתה הגירסא גם לפני הר״מ בפי׳ המשניות מהדו״ק (לפי עדות הרי״מ טולידאנו בהוצאתו, עמ׳ כ״ח, הע׳ 121). ועיין גם במאירי סוף עמ׳ 105, ובירושלמי פ״ז ה״א, בהוצי הר״ש סיריליאו, נ״ג ע״ב ועוד. ועיי״ש בציון ירושלים במקומו. אבל ברוב נוסחאות המשנה: ועל הקינין הפסולות, ויש כאן דבר אחד, ועיין מ״ש להלן בפנים.</i> הפסולות שיהו באות משל צבור. ובספרי זוטא שלח, עמ׳ 280 (ילקוט שם רמז תשמ״ה): <b>דבר אל בני ישראל</b> שיהו שוקלין שקלים ולוקחין נסכים לעולות גוים וכו', ועל ידי מי שהניח עולתו וברח וכו', ועל ידי מי שהניח שלמים וברח וכו', ולוקחין מלח שיהו הכהנים מולחים בו וכו', ומולחין בו את העורות וכו', ולוקחים עצים שיהו הכהנים וכו׳ שיהו שוקלין שקלים ולוקחין פרת חטאת ושעיר משתלח, ועל ידי <b>כהן המאבד, ועל ידי מי ששינה</b> ועשה חטאת העוף למעלה וחטאת בהמה למטה וכד', ועשירית האיפה של כהן גדול שמת ולא מינו כהן אחר תחתיו.<sup class=\"footnote-marker\">10</sup><i class=\"footnote\">ואף שר׳ יהודה חולק במשנת שקלים שם, וסובר שהיא באה משל יורשים, הוא מפני שיש כאן פסוק מפורש על כך, עיין בחרב צו פ״ה ה״ג, לב ע״א, ירושלמי שקלים שם ה׳ג, נ׳ ע״ד, בבלי מנחות נ״א ב'. אבל בשאר הדברים אף הוא מודה, ואינו חולק בהם.</i> וברייתא זו נשנית בשיטת ר׳ שמעון הנ״ל. והתנא של ספרי זוטא שנה במשנתו: ועל האובד ועל הפסול שיהו באין משל ציבור (כהן המאבד, וכהן ששינה וכו', עיין לעיל). נמצאנו למדים שיש כאן וודאי שר׳ יהודה סובר שחייבי קרבנות נפטרו מאחריותם כשהביא אותם לעזרה, כמפורש בספרי הנ״ל, וכן מסתבר שאף ר׳ שמעון סובר כן, וכמו ששנו בברייתא של ספרי זוטא הנ״ל שנשנית בשיטתו. וממילא אם הביא לעזרה קרבן שנקנה בכסף הקדש מעל, שהרי נפטר מן האחריות (לכל הפחות כשהכהן היה שוגג), ונמצא נהנה ומעל.<sup class=\"footnote-marker\">11</sup><i class=\"footnote\">בירושלמי פ״ב רה״ב, מ\"ו ע\"ג: אמר ר׳ לעזר מאן תנא אם קרבה הבהמה ר׳ שמעון, דר׳ שמעון אמר מיד היה מקבל את מעותיו. הכהנים זריזין הן. וכ״ה הגירסא בשרידי הירושלמי, עמ׳ 124, וכעין זה גם בנוסח הנספח לבבלי בדפוס ראשון. גירסת הדפוסים החדשים אין לה שום קיום. אמנם בפירוש הריבב׳׳ן פ״ב מיב: וקרבה בהמה מעל, סתמא <b>דלא</b> כר׳ שמעון, דתניא בתוספתא פ״א השוקל שקלי זתיו וכו', אבל קרוב לוודאי בעיני שיש כאן הגהה. וכן בפי׳ ר׳ משולם, ריש עמ׳ 19: \"<b>ה״ג</b> דלא כר׳ שמעון, ולא יותר\". ועיין גם בפירוש הרא״ש, עמ׳ כ׳. ואם גירסא זו נכונה הפירוש הוא שלחכמים (במשנתנו ספ״ד) .אין המספק מקבל את מעותיו עד שיהא המזבח מרצה״, ואם ריצה המזבח ונזרק הדם בכשרות, הכסף מחולל עליה למפרע, אבל לפני שריצה הדם, עדיין ספק הוא, שמא ימצא בה פסול, ונמצא שכסף ההקדש עדיין קדוש, ולא קרבה מתרומת הלשכה, ולא מעל. ולפ״ז אינו עניין לחכמים שבתוספתא כאן, והחכמים שבירושלמי (העוסקים רק בתרומת הלשכה) יכולים לסבור כר׳ שמעון כאן שהמוציא מהקדש להקדש מעל. ועדיין צ״ע בכל זה. וכל פירושי האחרונים בעניין מבוססים על הגירסא המשובשת שבירושלמי בדפוסים החדשים, ובחנם השיגו על בעל הק״ע (עיין בקרן אורה מעילה י״ט א׳), שהיתה לפניו הגירסא הישנה, ולפיכך הגיה: <b>דלא</b> כר׳ שמעון.</i> ולפיכך פירשו הראשונים מה שפירשו לפי גירסתם בבבלי: מכיוון <b>שהביא</b> מעל.]",
                "<small>39-40.</small> <b>וחכמים אומ' לא מעל עד שיזרקו הדמים. </b>וכ\"ה להלן מעילה פ\"א הכ\"ז, בריבב\"ן, בפירוש ר' משולם (ושם: שיזרקו דמי) ובתו\"כ הנ\"ל. ובבבלי הנ\"ל: ר' יהודה אומר עד שיזרוק הדם. ובתוספות רבינו פרץ שם ד\"ה כאן: ובתוספתא שנויה בלשון אחר, שר' יהודה (=חכמים שכאן) עד שלא נהנה [לא] מעל. ונראה לפי התוספתא דבהא פליגי דר' יהודה סובר, דאין הנאה של בעה\"ב אלא עד שיתכפר וכו', עיי\"ש.<br>ושיטת החכמים היא שאם שינה מקודש לקודש לא מעל עד שיהנה ותעשה מחשבתו, ובקונה קיני זבים וזבות ממעות הקדש של בדק הבית הרי שינה מהקדש להקדש ועדיין לא מעל לשיטתם, אבל אם נזרקו הדמים, הרי כבר נפטר מחובתו ע\"י הקדש בדק הבית, ונעשתה מחשבתו, ומעל. ועיין בתוספות העזרה לתו\"כ ויקרא, צ\"ז ע\"א, ד\"ה לא, ובאו\"ש פ\"ג מה' שקלים ה\"י הנ\"ל. ובקרן אורה מעילה י\"ט א' פירש שבזריקת הדם מעל ויוצא ההקדש לחולין, עיי\"ש."
            ],
            [
                "<small>40.</small> <b>אין מביאין מנחות ונסכים וכו'. </b>הברייתא נסמכה למשנתנו פ\"ב מ\"ב: הנותן שקלו וכו' מדמי מעשר שני, מדמי שביעית יאכל כנגדן. ועיין במשנת שביעית פ\"ח מ\"ח ומע\"ש ספ\"א ובברייתא שלעיל. ועיין בירושלמי מע\"ש ספ\"א ומ\"ש בס' ניר שם. ובכי\"ל כאן: <b>מכאן אמרו</b> אין מביאין וכו'. וכ\"ה להלן במעילה פ\"א הכ\"ז ובמנחות ספ\"ח, ויש בברייתא זו אשגרות ממקום למקום כרגיל בתוספתא, עיין מ\"ש לעיל ח\"א, עמ' 398, ח\"ב, עמ' 573, הערה 5 ועוד. ועיין מ\"ש להלן. ",
                "<b>ומנחת תודה. </b>בכי\"ל: ומנחת בהמה, וכ\"ה במעילה ובמנחות הנ\"ל ובבבלי זבחים פ\"ח א', והיא מנחת נסכים, עיין במשנת מנחות פ\"י מ\"ו וברש\"י שם ס\"ח ב'. ",
                "<b>ולחמה של תודה. </b>עיין מנחות פ\"ז מ\"ה, בבלי שם פ\"א רע\"ב. ועיין מ\"ש להלן, שו' 42, ד\"ה ומפירות. ",
                "<small>40-41.</small> <b>מן הטבל. </b>וכ\"ה להלן מנחות ומעילה הנ\"ל, ובבלי פסחים מ\"ח א'. ועיין תוספתא מנחות פ\"י הכ\"ח. ומדברים כאן בטבל שנתמרח בידי הדיוט, וכבר נתחייב במעשרות, עיין מ\"ש לעיל ח\"א, עמ' 206, שו' 70, עמ' 360, הערה 19. והאיסור הוא משום משקה ישראל, עיין בבבלי פסחים הנ\"ל. ועיין ר\"מ פ\"ה מה' איסורי המזבח ה\"ט. וכבר האריכו האחרונים בבאור דבריו. ",
                "<small>41.</small> <b>ומן התרומה. </b>וכ\"ה להלן מעילה, ובמנחות משובש. ובבבלי זבחים הנ\"ל: ומן המדומע, ועיין להלן, שו' 42. ופירש\"י מן המדומע בתרומה, וצריך משקה ישראל שיהא מותר לישראל, ולא לכהנים גרידא. ועיין בתוספות שם ד\"ה מן שחלקו ופירשו מעורב בערלה ובכלאי הכרם. והנה בבבלי זבחים שם לא נזכרו אלא מדומע וערלה וכלאי הכרם, ואמרו עליהם: ואם הביא לא קידש, ולפיכך פירש\"י שהאיסור משום משקה ישראל שפוסל בדיעבד. אבל לפנינו נזכרו כמה דברים, ולהלן נראה שאפשר לומר שהסיפא אינה עונה על כל הדברים שנמנו כאן, ולפיכך יש לפרש את התוספתא שלכתחילה לא יביא לחמי תודה מן התרומה (אפילו התנה כן מתחילה), מפני שממעט בזמן אכילתה, כזבחים פ\"י מ\"ז. ומכל שכן נסכים ומנחת בהמה שנפסדת, ואפילו מנחת נדבה, הקומץ קרב לגבי מזבח ומפסיד חלק מן התרומה. ועיין ר\"מ פ\"ב מה' מעשה הקרבנות הי\"ג. ",
                "<b>ומן המעשר ראשון שלא ניטלה תרומתו. </b>שהרי הוא טבל. ",
                "<small>41-42.</small> <b>וממעשר שיני והקדש שלא נפדו. </b>עיין מ\"ש על מע\"ש לעיל, שו' 40, ד\"ה אין מביאין. וכאן מדברים במעשר שני עצמו (כפי שמשמע מן הלשון \"שלא נפדו\"), ועיין מנחות פ\"ז מ\"ה, ובבלי שם פ\"א ב', פ\"ב א'. ואשר להקדש, הכוונה שאינו מתנדב קרבן מהקדש בדק הבית (עיין ר\"מ פ\"ו מה' ערכין ה\"ח) ומכל שכן שאינו פורע חובו בהקדש, ועיין במשנה הנ\"ל. ",
                "<small>42.</small> <b>מ ן המדומע. </b>וכ\"ה בזבחים פ\"ח א' הנ\"ל, ועיין מ\"ש לעיל, שו' 41, ד\"ה ומן התרומה. ",
                "<b>מן החדש. </b>משום משקה המותר לישראל, ועיין מנחות פ\"י מ\"ו, ובבלי שם ס\"ח ב'. ",
                "<b>ומפירות שביעית. </b>בתו\"כ בהר פ\"א ה\"ו, ק\"ו ע\"ב: לאוכלה ולא להביא ממנה מנחות, ולא להביא נסכים ממנה. ועיין בבלי מנחות פ\"ד א', בכורות י\"ב ב'. ובמיוחס להר\"ש לתו\"כ הנ\"ל, ק\"ב ע\"ב: ובתוספתא דשקלים אין מביאין תודה ולחמה מפירות שביעית וכו'. וגירסא זו קשה, ואם כוונתו לתודה שהביא מדמי שביעית למה לא קידשה, יאכל כנגדה, עיין במשנת שביעית פ\"ח מ\"ח, ומע\"ש ספ\"א ובס' ניר שם, ומ\"ש להלן בסמוך. ",
                "<small>42-43.</small> <b>ואם הביא הרי אילו פסולין. </b>וכ\"ה להלן מנחות ספ\"ח. ובמיוחס להר\"ש הנ\"ל: ובתוספתא דשקלים אין מביאין תודה ולחמה מפירות שביעית, ואם הביא <b>לא קידש</b> (כלשון הבבלי בזבחים פ\"ח א'). ועיין מ\"ש לעיל, שו' 41, ושמא עונה בבא זו על חדש וטבל וכדומה. ואפשר שפירות שביעית כאן הם פירות שביעית אחר זמן הביעור, ואסורים לישראל.<br>ולהלן מעילה פ\"א הכ\"ז הנ\"ל: ואם הביא לא מעל. כלומר, אם הביא מנחות ונסכים ולחמה של תודה מהקדש בדק הבית שלא נפדה, לא מעל. וכן בר\"מ פ\"ו מה' מעילה הי\"א: המביא חטאתו ואשמו ופסחו מן ההקדש, וכן מחוסר כפרה שהביא כפרתו מן ההקדש מעל. וכולם אין מועלין עד שיזרק הדם. <b>לפיכך</b><sup class=\"footnote-marker\">27</sup><i class=\"footnote\">וגרס בתוספתא שם: מכאן אמרו, כפירושו של בעל ח\"ד בתוספתא שם.</i> המביא מנחות ונסכים ולחם תודה מן ההקדש, אע\"פ שעבר עבירה לא מעל, שאין כאן זריקת דם לכפר עליו. והדברים קשים מאד, ומה לי זריקת דמים, מה לי קמיצת מנחה, כפי שתמה בקרן אורה במעילה במקומו. ועיין מה שהאריך בזה בתוספות העזרה לתו\"כ, צ\"ז ע\"א, ד\"ה לא מעל. ועיין בצפנת פענח פ\"ג מה' שקלים הי\"א, ולא זכיתי לעמוד על כוונתו, עיין ר\"מ פ\"ו מה' ערכין ה\"ח, ולא דבר הר\"מ בשקלים שם אלא בציבור, אבל לא ביחיד. ועיין במרכבת המשנה פ\"ד מה' תמורה הי\"א.<br>ובח\"ד במעילה פירש שכוונת הר\"מ לחלק בין הרישא המדברת בקרבנות חובה ובין הבבא שלנו המדברת בקרבנות נדבה, שאין כאן \"זריקת דם <b>לכפר</b> עליו\", ואין הבדל בין זריקת דם וקמיצה, אלא בין קרבן כפרה שנהנה, ובין נדבה שאין כאן הנאה, עיי\"ש, והדברים דחוקים. ולעצם הפירוש בתוספתא מעילה שם נראים דברי בעל תוספות העזרה, צ\"ז ע\"א הנ\"ל, ויתבארו אי\"ה הדברים במקומם. ועיין בקרן אורה למעילה הנ\"ל.",
                "<small>43.</small> <b>ואין צריך לומ' מן הערלה וכלאי הכרם. </b>בבבלי זבחים פ\"ח א' באה בבא זו לפני \"ואם הביא\", והיא היא, ואף כאן הכוונה שערלה וכלאי הכרם שאסורין בהנאה אפילו לישראל בוודאי הבא מהן למזבח פסול אפילו בדיעבד. "
            ],
            [
                "<small>43-44.</small> <b>מותר יין ליין מותר שמן לשמן וכו'. </b>במשנתנו פ\"ב מ\"ה: מותר עולה לעולה וכו'. ובפירוש רשב\"ש, עמ' 25: ובתוספתא תניא מותר יין ליין, פי' כדאמרינן שילהי פ' כל התדיר (זבחים צ\"א ב') המתנדב יין מביא ומזלפו על האישים. ועיין במשנת מנחות ספי\"ב. ואפשר שהכוונה לגבייה מן הציבור<sup class=\"footnote-marker\">28</sup><i class=\"footnote\">עיין בס' זרע אברהם להגר\"מ זעמבא זצוק\"ל סי' ד' אות כ\"א ואילך.</i> לשם נסכי יין וכו', כשלא הספיק מותר שיירי הלשכה, עיין להלן. ועיין באו\"ש פ\"ה מה' פסולי המוקדשין ה\"ח שמעתיק מכאן: מותר יין ליין ומותר <b>דמי</b> שמן לשמן וכו', עיין מש\"ש. ",
                "<small>44.</small> <b>מותר מלח למלח, מותר עצים לעצים וכו'. </b>עיין במשנתנו פ\"ו מ\"ו, מנחות פי\"ג מ\"ג. וכבר אמרנו לעיל שאף כאן יתכן לפרש בגבייה מן הציבור, או מן היחיד שמוסר לציבור. ",
                "<small>45.</small> <b>מותר בזיכין לבזיכין. </b>כלומר, ללבונה שנותן בבזך בשביל לחם הפנים. וקורא לה בזיך, מפני שאם נתן בלי בזיך פסולה, כמפורש להלן מנחות פי\"א הט\"ו: אם נתן בזיכין של לבונה או לבונה של בזיכין וכו' פסולין. ועיין בח\"ד שהגיה ונדחק. אבל הכוונה היא: בזיכין שללבונה (במלה אחת), כלומר, בזיכין שלא (=בלא) לבונה, או לבונה שלא בזיכין וכו', כסיגנון הרגיל בתוספתא, עיין מ\"ש לעיל ח\"ב, עמ' 502, הערה 20, ולעיל שבת פי\"ג, הערה 52. ומדברים בגבו לצורך בזיכין, או ביחיד שהתנדב לכך, כלעיל. ",
                "<b>מותר גזירין לגזירין. </b>וכן בכי\"ל: גזירים לגזירים. ולפי גירסא זו הכוונה לגזרי עצים למזבח. אבל מתוך ההמשך משמע<sup class=\"footnote-marker\">29</sup><i class=\"footnote\">אבל ראייה גמורה אין כאן, ואפשר שמה שאמרו אח\"כ: אם אמ' לנזיר זה וכו' הוא פירוש למשנתנו ששנתה: מותר נזירים לנזירים וכו', מותר עניים לעניים. ומתחילה הוסיפה התוספתא שאף מותר בזיכין, גזירין ומצורעין הוא לבזיכין, גזירין ומצורעין, ואח\"כ חזרה לפרש את משנתנו. והואיל ונזיר ומצורע נשנים תכופות יחד (עיין להלן פ\"ג, שו' 21 ואילך, בבלי זבחים קי\"ב ב' ועוד) תיקנו \"נזירין\" במקום \"גזירין\". אבל מסתבר יותר שגירסת ד וכי\"ע המקויימת גם ע\"י הרש\"ס (עיין להלן בפנים) היא הנכונה.</i> שהכוונה לנזירים כגי' ד וכי\"ע, והיא פיסקא ממשנתנו פ\"ב מ\"ה, והכוונה כדלעיל, או כמעשה של ינאי המלך בירושלמי ברכות פ\"ז ה\"ב, י\"א ע\"ב, נזיר פ\"ה ה\"ה, נ\"ד ע\"ב, ב\"ר פצ\"א, ד', הוצ' הר\"ח אלבק, עמ' 1115, כמו שפירשו תלמיד רשב\"ש, עמ' 24, והרא\"ש, עמ' כ\"ד. ועיין נזיר פ\"ב מ\"ה. ובפיה\"מ להר\"מ למשנתנו: ואם נשתתפו חבורת נזירים בקרבנותיהם וכו', ונשאר מותר יוציאוהו ג\"כ הנזירים בקרבנותיהם. וכל הברייתא בשם התוספתא בפי' הרש\"ס, י\"ז ע\"ד, ואף שם: מותר נזירים לנזירים. ",
                "<small>45-46.</small> <b>אם אמ' לנזיר זה למצורע זה מותרו נדבה. </b>במשנתנו פ\"ב מ\"ה: מותר נזיר לנדבה. וכן להלן פ\"ג ה\"ז: ששה לנדבה וכו' ומותר קרבן נזיר ומצורע. וכן בפי' תלמיד רשב\"ש, עמ' 24: תניא בתוספתא אם לנזיר זה מצורע זה מותרו נדבה. ויפה העיר הר\"א סופר שם שמתוך דברי המפרש שם ברור שהוא מפרש את משנתנו כן, שאפילו גבו מאחרים לצורך אותו נזיר מותרו נדבה, ולאו דווקא מותר מעותיו שהפריש בעצמו לנזירותו.<sup class=\"footnote-marker\">30</sup><i class=\"footnote\">במאירי, עמ' 68, פירש: אבל מותר נזיר, ר\"ל שהפריש מעות לצורך קרבנותיו והותיר, מותרו נדבה. וכן פירשו כמה מן המפרשים. ולפי פירוש זה אפשר שאם גבו כסף לצורך נזיר מיוחד, שיביא מהם קרבנו, המותר הוא שלו, כדין גבו לאותו שבוי. וכן כתב בתיו\"ט למשנתנו פ\"ב מ\"ה. ועיין כריתות פ\"ו מ\"ח, ובר\"מ פ\"י מה' שגגות ה\"י. וכשם שעני מותר לו לקחת מאה זוז בבת אחת אעפ\"י שיש לו מאתים חסר אחד, ואפילו אין הנותן יודע שזוז אחד כבר מוציאו מגדר עני, והמותר הוא שלו, אף שבוי כן. ועיין במשנת פיאה פ\"ח מ\"ח, וברור שהדין כן אפילו במאה, ולאו דווקא באלף שהנותן יודע שנותן לו יותר מכשיעור.</i> ונראה שיש כאן חידוש גדול, והוא שאין דינו כמותר שבוי שגבו לצורך פדיונו, שמותר הפדיון שלו, אף שהנותנים נתנו לצורך פדיון שבויים. ואף כאן הנותנים הרי לא הקדישו את הכסף אלא נתנו לנזיר שיקדישם הוא.<br>והר\"מ בפ\"ה מה' פסולי המוקדשין ה\"ט פסק: מותר נזירים לנזירים, מותר נזיר לאותו נזיר. וכבר תמה בקרית ספר להמבי\"ט במקומו שהוא נגד משנתנו, והניח בצ\"ע. ועיין גם במעשה רוקח ובהר המריה במקומו. ולא עוד אלא שהר\"מ סותר את עצמו במה שפסק בפ\"ב מה' שקלים ה\"ב ובפ\"ט מה' נזירות ה\"א. ועיין מ\"ש בצפנת פענח שם ובפ\"ח מה' נזירות הט\"ו. ובדקתי בכל הדפוסים הישנים, בכמה כי\"י, לרבות כ\"י על קלף (אדלר 1692), ובכולם הגירסא כלפנינו. ובכי\"ל אחר על קלף (רבינוביץ): מותר נזירים (סוף שורה) מותר נזיר לנזיר, וברור שנשמטה שם המלה \"לנזירים\" בטעות. ומכאן שאין להגיה בר\"מ. וקשה להניח שהר\"מ גרס כאן: מותר נזיר שלו.<sup class=\"footnote-marker\">31</sup><i class=\"footnote\">בניגוד למשנתנו המדברת בנזיר שהותיר ממעות שהפריש בעצמו.</i>",
                "<small>46-47.</small> <b>מותר עניים לעניים מותר שבוין לשבויין. ואם אמ' לעני זה לשבוי זה מותרו שלו. </b>פי' הרש\"ס, י\"ז ע\"ד, הנ\"ל. ובמשנתנו פ\"ב מ\"ה: מותר עניים לעניים. מותר עני לאותו עני. מותר שבויים לשבויים. מותר שבוי לאותו שבוי. ובאו\"ז ה' צדקה סי' ז', ח\"א ז' ע\"ד (=שו\"ת מהר\"מ ב\"ב, הוצ' הרנ\"נ רבינוביץ סי' קנ\"ב, פיסקי ריקנטי סי' שס\"ג): ומורי רבי' שמחה זצ\"ל אומר דאם אמר ליתומה זו אין ליורשין כלום, אלא יקח לעצמו וכו', דגרסי' בתוספתא ספ\"ק דשקלים מותר עניים לעניים ומותר שבויים לשבויים, ואם אמר לעני ולשבוי זה מותר שלו, פי' <b>של הנודר</b>, שאם לא, הל\"ל מותר העני לעני, מותר השבוי לשבוי, הא למדת דשל הנודר הוה. ואני המחבר וכו' היה נ\"ל לפרש דשלו דקתני בשקלים, היינו של עני ושל שבוי, וכדפרישית, דהואיל ונעשה מצוה בממונו גמר והקנה לו הכל גם המותר על המצוה. ועיין מה שכתב לעיל שם בשם הראבי\"ה, והוא בראבי\"ה ח\"ב סי' תקצ\"ב, עמ' 326. ועיין בס' זכרון יהונתן להגר\"י אבעלמאן יו\"ד סי' ה', אות א'-ב'.<br>ולכאורה הדברים תמוהים מאד, והרי במשנתנו מפורש שמותר עני לאותו עני. וכנראה שהם מפרשים את משנתנו בשלא אמר הנותן בפירוש שהוא נותן לאותו עני, אלא שהודיעו לו שגובים לצורך העני, והוא נתן סתם, אבל כשגילה את דעתו בפירוש \"לאותו עני\" המותר הוא של הנותן. והוא דחוק מאד. ולא עוד אם אנו אומרים שאם ייחד את העני בפירוש, המותר הוא של הנותן, למה אין המותר של הנותן, אם ייחד את הנזיר, ולמה אם אמר לנזיר זה, מותרו נדבה. ובעל כרחינו אנו אומרים שאם ייחד את העני ואת השבוי הרי כל הסכום שנתן לו בבת אחת הקנה לו את הכל, ודין הנזיר והמצורע כאילו הפרישו בעצמם את כל הסכום, ומותרן נדבה. ועיין מ\"ש לעיל, הערה 30. ושמא מפרשים את הברייתא שעדיין לא מסר את המעות, ואם אמר פירושו, ואם אמר לעצמו, אם נדר. וצ\"ע.<br>ובסמ\"ג עשין קס\"ב, ר\"ח ע\"א: עני שגבו לו כדי להשלים די מחסורו, והותירו על מה שהוא צריך הרי המותר שלו, ותניא בתוס' דשקלים מותר עניים לעניים, מותר השבויים לשבויים, מותר שבוי לאותו שבוי. וכ\"ה בסמ\"ק סי' רמ\"ז (ד' קרימונה, קכ\"ב ע\"א). והוא לשון הר\"מ בפ\"ט מה' מתנות עניים הי\"ח, אלא שהוסיפו \"ותניא בתוספתא דשקלים\". והוא תמוה, שהרי כן מבואר במשנה, והיא לשון המשנה, ולא לשון התוספתא. ועיין בחי' הרשב\"א למגילה, הוצ' ר\"ז דימיטרובסקי, עמ' 149, וכנראה שכוונת הרשב\"א היא למשנתנו ולא לתוספתא, אלא שקיצר, כפי שיוצא ברור מתשובתו בח\"א סי' תרי\"ז.",
                "<small>47-48.</small> <b>מותר מתים למתים, מותר המת ליורשיו. </b>משנתנו פ\"ב מ\"ה הנ\"ל. ובבבלי סנהדרין מ\"ח א': דתנן מותר המתים וכו', ותני עלה כיצד גבו למתים סתם זהו מותר המתים למתים, גבו למת זה זהו מותר המת ליורשיו. ועיין בראשונים שהבאנו לעיל. ",
                "<small>48.</small> <b>ר' מאיר אומ' מותר המת יהא מונח וכו'. </b>בכי\"ו ובד: ר' נתן וכו'. אבל בכי\"ע, כי\"ל ובמשנתנו הנ\"ל: ר' מאיר אומר וכו'. וכ\"ה בבבלי סנהדרין הנ\"ל, ובארו שם שר\"מ מסתפק אם הזמנה מילתא היא, וכבר נאסר הגבוי בהנאה, או משום בזיון המת שספק הוא אם הוא מוחל לגבי יורשים (למ\"ד הזמנה לאו מילתא היא). והגירסא שבכי\"ו ושבד \"ר' נתן\" היא באשגרה מלהלן בסמוך. ",
                "<small>48-49.</small> <b>ר' נתן אומ' מותר המת בונין לו נפש על גבי קברו. </b>וכ\"ה במשנתנו הנ\"ל. ובכי\"מ חסרה בבא זו, וכ\"ה בנוסח עם פירוש ר' משולם, עמ' 20, ועיין מבוא לנוה\"מ להרי\"ן אפשטין, עמ' 952. אבל בשאר כל הנוסחאות, לרבות כי\"ל של הירושלמי, הוצ' לו, קויפמן, פרמה, משניות סדר מועד על קלף שבביה\"מ כאן, משניות כי\"י עם פיה\"מ להר\"מ, בכולן ישנה בבא זו במשנתנו. וכבר העירו בגליון משניות הוצ' ראם שמדברי הירושלמי כאן, מ\"ז ע\"א: תני בשם ר' נתן מותר המת וכו', אין שום ראיה שלא היתה להם בבא זו במשנה, שהרי הביאו גם את הסיפא מכאן, ולפיכך העתיקו את כל הברייתא. ובבבלי סנהדרין מ\"ח א' הנ\"ל: ר' נתן אומר יעשנו דימוס על קברו וכו', והיא היא. ",
                "<small>49.</small> <b>או יזלח לו זלח לפני מטתו. </b>בירושלמי הנ\"ל: ויעשה לו זלוף על גבי מטתו, וכן בבבלי הנ\"ל: או זילוף לפני מטתו. והיא היא, עיין מ\"ש לעיל ח\"א, עמ' 462, שו' 57, ושו' 59. ולעצם העניין עיין מס' שמחות פי\"ב ה\"ט, הוצ' היגר, עמ' 197. ",
                "<small>49-50.</small> <b>אין גובין כסות בכסות ואין פודין שבוי בשבוי. </b>בירושלמי הנ\"ל: תני אין פודין שבוי בשבוי ואין גובין טלית בטלית. ופירושו שאין גובין טלית זו ונותנין לו לעני טלית אחרת, כפירוש המפרשים בירושלמי. ועיין בבלי ב\"מ ע\"ח ב', ולהלן מגילה פ\"א סה\"ה. ועיין באהצו\"י, עמ' 15, ובמאירי, עמ' 69. ",
                "<small>50.</small> <b>ואין ממחין ביד הפרנסין על כך. </b>כלומר, אם הפרנסין רואין צורך להחליף מחליפין, עיין בירושלמי הנ\"ל, בפיה\"מ להר\"מ ספ\"ב, בראשונים שציין באהצו\"י הנ\"ל, במאירי הנ\"ל, ובב\"ב, עמ' 56, ובמקורות שציין ר\"ז דימיטרובסקי לרשב\"א מגילה, עמ' 149, הערה 303. "
            ]
        ],
        [
            [
                "<small>1.</small> <b>אי זהו פרס הפסח וכו'. </b>במשנתנו רפ\"ג: בשלשה פרקים בשנה תורמין את הלשכה בפרוס הפסח, בפרוס עצרת, בפרוס החג והן גרנות למעשר בהמה דברי ר' עקיבה. ובבכורות פ'ט מ\"ה: שלש גרנות למעשר בהמה בפרוס הפסח וכו', דברי ר' עקיבא. ועיין מ\"ש להלן. ",
                "<small>1-2.</small> <b>ר' יוסה בי ר' יהודה אומ' אין פחות מחמשה עשר יום קודם לרגל. </b>וכ\"ה להלן בכורות פ\"ז ה\"ט. וכן הביא בערוך ערך פרס א' בשם התוספתא דבכורות ושקלים פ\"ב. ועיין גם בפיה\"מ להר\"מ פ\"ג מ\"א ובמגן אבות להרשב\"ץ אבות פ\"א מ\"א, ד' לפסיאה, ג' ע\"ב, ובשו\"ת שלו סוף ח\"א סי' קע\"ח.<br>ובפי' תלמיד רשב\"ש, עמ' 29: \"תניא בתוספתא ר' יוסי בר' יהודה אומר אין פרוס פחות מט\"ו קודם לרגל וכו', ונראה דפרוס הפסח דווקא קתני, דבראש חדש כתיב חודש, והוי מתרומה חדשה, ולא סגי בלאו הכי,<sup class=\"footnote-marker\">1</sup><i class=\"footnote\">עיין במשנתנו פ\"ד סמ\"ה ולהלן, שו' 34–35, ד\"ה כל קרבנות.</i> אבל פרוס עצרת וחג לא הייתה התרומה ט\"ו ימים קודם אלא בסמוך לרגל, ואגב רישא נקט פרוס לכולהו.\" ואף רבינו מודה שפרוס פירושו ט\"ו יום, אלא שאין פרוס דווקא אלא לעניין תרומת הלשכה בניסן.<sup class=\"footnote-marker\">2</sup><i class=\"footnote\">ועיין מ\"ש רבינו לעיל שם, עמ' 3. ובהערה ה' של הרב סופר שם.</i> ובס' היובל לכבוד מרכס, עמ' רצ\"ח ואילך, הוכחתי מן הירושלמי נדרים פ\"ח סה\"ג, מ\"א ע\"א (ומקבילה שבקידושין) שפרוס (הפסח) פירושו ערב (פסח) ממש,<sup class=\"footnote-marker\">3</sup><i class=\"footnote\">כפירוש בעל שדה יהושע בקידושין פ\"ג (ל\"ט ע\"ב מן הספר). ופירושו מוכרח מן התוספתא בנדרים פ\"ד ה\"ז.</i> וכן הפירוש בכל מקום במדרשות וכ\"ה במדרש ל\"ב מדות רפ\"ה, הוצ' ענעלאו, 91, עיין מש\"ש. ובירושלמי כאן רפ\"ג: אמר ר' אבהו כל הן דתנינן פרס פלגא. ועיין בבלי בכורות נ\"ח א'. אבל בירושלמי פירושו (בשיטת ר' יוסה בר' יהודה) בכל מקום ששנינו <b>במשנתנו</b> (כלומר, בשקלים ובבכורות) פרס כוונתו פלגא, להוציא מן הלשון הרגילה של בני א\"י שהשתמשו בפרס במובן \"לפני\" (πρός), ערב.<br>ובפיה\"מ להר\"מ במהדו\"ק (עיין בהוצ' טולידנו, עמ' י\"ג) כאן: וכוונת פרס תוך הפרק, וכן אמרו כל מאן דתנינא פרס פלגא,<sup class=\"footnote-marker\">4</sup><i class=\"footnote\">ובגליון שם נוספה הפיסקא מן התוספתא.</i> ומלשון הר\"מ במהדו\"ק מוכח שפלגא לאו דווקא, אלא כל תוך הפרק פרס קרינן ביה, עיי\"ש בהערות. ועיין ר\"מ פ\"ב מה' שקלים ה\"ה.<sup class=\"footnote-marker\">5</sup><i class=\"footnote\">ומה שכתב הר\"מ שם: קודם י\"ט, או <b>אחריו</b> הכוונה לתשרי גרידא שיש בו יו\"ט, אבל לא לר\"ח ניסן שהקרבנות באים מן החדשה דווקא, ואם חל בשבת מקדימין. ונראה שאם חל בחול מפרישין בבקר לפני הקרבת התמיד, ובשבת תורמים בערב שבת אחרי הקרבת הקרבנות, עיין מ\"ש להלן מגילה פ\"א, שו' 13, ד\"ה מקרא, ובהערה שם.</i> ובמחזור ויטרי, עמ' 466: ונקראת פרס לשון פרוס החג, לפ[נ]י החג, שנוטל הרב משאות מאת פניו, ונותן להם. אבל לעניין תרומת הלשכה בפרוס הפסח, אין פרוס פחות מט\"ו יום, כדילפינן מקראי, עיין בירושלמי בריש מכילתין ובבבלי ר\"ה ז' א' ובמקבילות. ובתוספתא בכורות פ\"ז ה\"ט הנ\"ל: שלש גרנות, למעשר בהמה, בפרס הפסח ובפרס עצרת ובפרס החג <b>אין להן קצבה</b> דברי ר' עקיבה. וסובר ר' עקיבא שלעניין מעשר בהמה אין לפרוס קצבה, אלא כל שנקרא לפני הרגל. ועיין מה שהארכתי בסה\"י לכבוד מרכס הנ\"ל בעניין מיתת תלמידי ר\"ע בפרס העצרת, עיי\"ש. ועיין היטב בירושלמי גיטין ספ\"ז, מ\"ט ע\"א, ברשב\"א שם ספ\"ז, ע\"ז א', ובמאירי שם, עמ' 273.",
                "<small>2-3.</small> <b>למה כותבין על הקופות אלף בית גימל מפני שמתחילין ומוציאין מן הראשנה וכו'. </b>כדי להבין את הברייתות כאן עלינו לברר את סדר תרומות השקלים. ונחלקו בו הר\"מ<sup class=\"footnote-marker\">6</sup><i class=\"footnote\">בפיה\"מ כאן ובחיבורו פ\"ב מה' שקלים ה\"ה ואילך, ועיי\"ש במרכבת המשנה ובס' מים חיים (לבעל פרי חדש) במקומו.</i> והמאירי (עיי\"ש עמ' 73, ועמ' 75) מחד גיסא, והרא\"ש (עמ' כ\"ז, ועמ' ל') והרע\"ב מאידך גיסא. ועיין בתוספות קידושין נ\"ד א' ד\"ה מועלין וברש\"ל ובמהרש\"א שם.<br>ושיטת התוספתא קשה לפרש ע\"פ הר\"מ, ולפיכך נציע את שיטת הרא\"ש ופירושו בירושלמי ואמרו בירושלמי (פ\"א ה\"א, מ\"ה ע\"ד): כולה כאחת היתה באה, ולמה אמרו בשלשה פרקים, כדי לעשות פומפי לדבר. ולפי פשוטו פירושו שהתורם בפרוס הפסח תורם על כל ישראל ואף על העתיד לגבות, כמפורש להלן ה\"ג וה\"ה, ואין תורמין בשני הפרקים האחרונים אלא כדי לעשות פומבי לדבר ולשם הנחת רוח לשאר מקומות שעדיין לא הגיעו שקליהם בפרוס הפסח, עיין ירושלמי פ\"ב ה\"ב, מ\"ו ע\"ג, ופ\"ג ה\"ג, מ\"ז ע\"ג, ומ\"ש להלן, שו' 13–14, ד\"ה וכל הברייתא. ולפי זה היו צוברים את כל השקלים על רצפת הלשכה וממלאים מהם בפרוס הפסח שלש קופות בנות שלש סאין כל אחת, ולא נזכר כלל בירושלמי שהיו שם קופות גדולות וקטנות, עיין בפירוש הרא\"ש, עמ' כ\"ז, ומ\"ש במראה הפנים רפ\"ג ד\"ה בשלשה. ועל הקופות הללו אמרו במשנתנו (פ\"ג מ\"ב) שהיה כתוב עליהן אל\"ף בי\"ת גימ\"ל. ומפרשת התוספתא שמתחילין ומוציאין את השקלים מתחילה מן הקופה שהיה כתוב עליה אל\"ף, ולפיכך רשמו עליהן את הסדר. וכל הברייתא הובאה בפי' תלמיד רשב\"ש, עמ' 32, ובילקוט כי תשא רמז שפ\"ו בלי הזכרת המקור. ועיין מ\"ש להלן בשם הירושלמי והבבלי.",
                "<small>3-4.</small> <b>שלמה ראשנה מוציאין מן השניה וכו'. </b>ובירושלמי פ\"ג ה\"ב, מ\"ז ע\"ב: מפני מה כתוב עליהן אל\"ף בי\"ת גימ\"ל לומר אין מסתפק מן הראשונה קודם לשנייה, ולא משנייה קודם לשלישית. ובשרי\"ר, עמ' 127: שאם נסתפק מן הראשונה קודם לשנייה, ואם נסתפק מן השנייה קודם לשלישית. ובירושלמי שבבבלי: אם ליסתפק מן הראשונה קודם לשנייה שנייה קודם לשלישית. וכן בס' והזהיר, עמ' 211: לומר שאם נסתפק מן הראשונה קודם לשני' ומן השנייה קודם לשלישית. וכן צ\"ל גם לפנינו בירושלמי: לומר אין (=אם)<sup class=\"footnote-marker\">7</sup><i class=\"footnote\">עיין מ\"ש לעיל עירובין פ\"ח, שו' 26, ד\"ה והלא.</i> מסתפק מן הראשונה קודם לשנייה ומשנייה קודם לשלישית, ולשון קצרה היא, והכוונה: אם מסתפק [מסתפק] מן הראשונה וכו'. וכן מעתיק במגדל עוז פ\"ב מה' שקלים ה\"ז בשם הירושלמי: אם להסתפק <b>מסתפק</b> מן הראשונה קודם לשנייה, ומן השנייה קודם לשלישית. ועיין הגירסא בנוסח הרש\"ס, כ\"ג ע\"ב. ובפירושו שם, כ\"ג ע\"א, העיר על התוספתא שלנו. ועיי\"ש, כ\"ו סע\"א.<br>ובבבלי יומא ס\"ב א', ס\"ד א': ותניא <b>אמר ר' יוסי</b> למה כתוב עליהן אב\"ג, לידע איזה מהן נתרמה ראשון, להביא הימנה ראשון, שמצוה בראשון. וכ\"ה הגירסא גם במגילה כ\"א ב' בכי\"י ובראשונים, עיין דק\"ס שם עמ' 117, הערה ו'. וכ\"ה בר\"ח שם, והוא מפרש: ומקריבין (כלומר, מן הראשונה) <b>עד שישלמו</b>, ועוד מן השניה, ואחריה עד השלישית. ועיין בר\"מ פ\"ב מה' שקלים ה\"ז. ועיין בירושלמי כאן פ\"ג ה\"ד, מ\"ז ע\"ג, ואינו עניין לתרומת הקופות, עיין מ\"ש להלן, שו' 13–14, ד\"ה תרם.",
                "<small>4-5.</small> <b>שלמו שלשתן הגיע זמן תרומה לתרום תורמין מן החדשה וכו'. </b>בפירוש תלמיד רשב\"ש, עמ' 32 הנ\"ל: הגיע זמן תרומה לתרום, פי' פרוס עצרת, או החג וכו'. ועיין בפי' הרש\"ס, כ\"ו סע\"א. אבל בזית רענן לילקוט הנ\"ל פירש: ר\"ח ניסן. וכן פירש בח\"ד. ובמנחת ביכורים כיוון לפירוש תלמיד רשב\"ש. ועיין מ\"ש לעיל בריש פירקין ד\"ה ר' יוסה. ",
                "<small>5.</small> <b>ואם לאו תורמין מן הישנה. </b>כ\"ה בד, בכי\"ע, בכי\"ל, בילקוט ובפי' תלמיד רשב\"ש הנ\"ל. ובכי\"ו בטעות: <b>על</b> הישנה. ופירש הרב הנ\"ל: מן הישנה, פי' שירי הלשכה שנשתייר שם כשנתרמו את הקופות, ולא בשל אשתקד קאמר. וכן מפורש להלן, עיין מ\"ש להלן, שו' 20, ד\"ה ולא היה מערבן. ועיין בלקוטים מפי' ר' יונה בר\"ג בתוספתא הוצ' ראם בסוף מכילתין. "
            ],
            [
                "<small>5-6.</small> <b>נכנס לתרום את הלשכה היו מפשפשין בו וכו'. </b>רוקח סי' רל\"ג, פירוש תלמיד רשב\"ש, עמ' 35, פי' ריבב\"ן פ\"ג מ\"ב, ילקוט כי תשא רמז שפ\"ו (בלי הזכרת המקור), ילקוט ת\"ת כ\"י דברים ו', י\"ח (בשם התוספתא). ובירושלמי פ\"ג ה\"ב, מ\"ז ע\"ג: תני ר' ישמעאל קיווץ<sup class=\"footnote-marker\">8</sup><i class=\"footnote\">כלומר, אדם ששערו קווצות תלתלים. וכנראה שבו אף פישפוש אינו מועיל מפני אבק זהב שנדבק בין שערותיו, עיין מ\"ש בספרי (אנגלית) הילינסמוס בא\"י היהודית, סוף עמ' 171 ואילך. ועיין ב\"ד פס\"ה, ט', עמ' 726, ובמאירי, עמ' 74.</i> לא יתרום מפני החשד. תני הגיזברין היו מפספסין בקילקין.<sup class=\"footnote-marker\">9</sup><i class=\"footnote\">כלומר, בשער המסובך, דוגמת שער העזים של קיליקיאה, עיין במלונות ללשון יון ערך Κιλίκιον. ועיין בפיה\"ג לכלים פכ\"ט, עמ' 75, ובהערות שם. ועיין ירושלמי ביצה פ\"ד ה\"ב, ס\"ב ע\"ג (לעניין חשש השרת שער ביו\"ט) ונזיר פ\"ו סה\"ג, נ\"ה ע\"ב (לעניין חשש השרת שער בנזיר).</i><br>ובמשנתנו פ\"ג מ\"ב: אין התורם נכנס לא בפרגוד חפות וכו' ולא בקמיע, שמא יעני ויאמרו מעון הלשכה העני, או שמא יעשיר, ויאמרו מתרומת הלשכה העשיר, לפי שאדם צריך לצאת ידי הבריות כדרך שצריך לצאת ידי המקום, שנאמר והייתם נקיים מה' ומישראל, ואומר ומצא חן ושכל טוב בעיני אלקים ואדם. ולא נזכר שם כלל שמחפשין ומפשפשין את התורם. ואף הר\"מ לא הביאו. וכנראה שמשנתנו חולקת על הברייתא כאן, והזהירה את התורם בלבד שלא יביא את עצמו לידי חשד, שלא יאמרו אח\"כ שהעני, או שהעשיר, מחמת תרומת הלשכה, אבל אין מבזין אדם נאמן מספק, ואין מפשפשין בו. עיין מ\"ש להלן, שו' 7–9, ד\"ה לקיים.",
                "<small>6.</small> <b>בכניסה וכו'. </b>שלא לתת לו שום פתחון פה לומר הכסף הוא שלי שהכנסתיו אתי בכניסתי, ואם ימצאו אצלו כסף ביציאה יתפס כגנב וודאי, כפירוש תלמיד הרשב\"ש הנ\"ל. ",
                "<small>6-7.</small> <b>ומדברין עמו משעה שנכנס עד שעה שיצא. </b>ריבב\"ן, ילקוט שמעוני וילקוט ת\"ת, פי' הרש\"ס, כ\"ה ע\"ד, וירושלמי הנ\"ל. ועושין כן משום חשש שמא ימלא פיו זהב. ",
                "<small>7-9.</small> <b>לקיים [מה]<sup class=\"footnote-marker\">10</sup><i class=\"footnote\">עיין להלן יומא פ\"ב, שו' 46.</i> שנ' והייתם נקיים מה' ומישראל, ואו' ועשית הישר והטוב בעיני ה', הטוב בעיני שמים והישר בעיני אדם דברי ר' עקיב'. </b>בילקוט ת\"ת כ\"י הנ\"ל: דברי ר', ר' עקיבא או' ומצא חן ושכל טוב בעיני אלקים ואדם. ובכי\"ע: דברי ר' עקיבא, ואו' ומצא חן ושכל טוב בעיני אלקים ואדם. וכן כנראה היתה הגירסא בילקוט שמעוני הנ\"ל.<sup class=\"footnote-marker\">11</sup><i class=\"footnote\">אבל גם בד ובכי\"ל אין הוספה זו, ועיין מ\"ש להלן בפנים, שו' 10, ד\"ה ואומ' ומצא.</i> וקרוב בעיני שצריך להפסיק אחרי: בעיני ה'. ואח\"כ מביאה התוספתא ברייתא ממדרשי הלכה, ועיקר כוונתה לדברי ר' ישמעאל שהכריעו חכמים כמותו. ועלינו לברר מתחילה את המחלוקת שבין ר' עקיבא ור' ישמעאל. וכן שנינו בספרי ראה פי' ע\"ט, הוצ' הר\"א פינקלשטין, עמ' 145: כי תעשה הטוב והישר [בעיני ה' אלקיך], הטוב בעיני שמים, והישר בעיני אדם דברי ר' עקיבה. ר' ישמעאל אומר הישר בעיני שמים והטוב בעיני אדם, וכן הוא אומר (משלי ג', ד') ומצא חן ושכל טוב בעיני אלקים ואדם.<sup class=\"footnote-marker\">12</sup><i class=\"footnote\">כ\"ה בכל הנוסחאות ובילקוט. ובדפוסים משובש, עיי\"ש בשנו\"ס, שו' 7.</i> ונראה שעיקר המחלוקת שלהם הוא בנידן שלנו, אם מפשפשים באדם נאמן שנכנס לתרום את הלשכה, וסובר ר' עקיבא שאמנם אדם חייב להיות נקי גם מישראל, וצריך להשתדל שלא יבוא לידי חשד, אבל אין מבזין אותו בחיפוש, מפני שאין הדבר ישר בעיני בני אדם. והוא הביא ראיה מן הפסוק (דברים ו' י\"ח) שכתוב שם: והטוב בעיני ה', והסמיך \"טוב\" ל\"עיני ה' \", ולהלן (שם י\"ב, כ\"ח) הסמיך \"ישר\" לעיני ה', ומכאן שצריך לצאת ידי שניהם, וסתם משנתנו כר' עקיבא, שלא נזכר שם פשפוש. אבל ר' ישמעאל סובר שהישר בעיני שמים הוא גם טוב בעיני אדם, וכמפורש להלן בסיפא, וכמו שאמרו באבות רפ\"ב: רבי אומר איזהו דרך ישרה שיבור לו האדם, כל שהיא תפארת לעושהו תפארת לו מן האדם,<sup class=\"footnote-marker\">13</sup><i class=\"footnote\">כגירסת רי\"ץ גיאת, עיין במגן אבות להרשב\"ץ במקומו, ובקטלוג של זקס לספרית הברון גינצבורג, עמ' 22.</i> ופירשו בו:<sup class=\"footnote-marker\">14</sup><i class=\"footnote\">עיין בפירושים הנ\"ל.</i> כל שהיא תפארת לו מעושהו, מן הקב\"ה, על דרך אם מעושהו יטהר גבר (איוב ד' י\"ז), בזה תהיה לו תפארת מן הבריות. ודברי רבי נסמכו לדברי רשב\"ג בספ\"א שם: על שלשה דברים העולם קיים, על הדין ועל האמת ועל השלום. ואמרו עלה בירושלמי (תענית פ\"ד סה\"ב, ס\"ח סע\"א, מגילה פ\"ג ה\"ז, ע\"ד ע\"ב): ושלשתן דבר אחד הן, נעשה הדין, נעשה אמת, נעשה שלום, כלומר אם נעשה אמת (אעפ\"י שבשעת מעשה אינו ישר בעיני אדם) סופו נעשה שלום, ונעשה ישר גם בעיני אדם. וכן מביא ר' ישמעאל ראיה ממשלי (ג', ב'-ג'): <b>חסדו אמת</b> אל יעזבוך וכו', ומצא חן ושכל טוב בעיני אלקים ואדם, כלומר, אם עשה אמת, מצא חן גם בעיני אדם. ועיין מ\"ש להלן, שו' 11–12, ד\"ה שנ' כי תעשה. וכן מפורש בספרי שם פי' צ\"ו, עמ' 157: לעשות הישר בעיני ה' אלקיך, זו היא שר' ישמעאל אומר הישר בעיני שמים, כלומר, שהרי כאן לא נזכר טוב, ולא עוד אלא שאין זה טוב בעיני בני אדם שעושין דין בעיר הנדחת ומאבדין גם את נכסי הצדיקים שבתוכה, אלא כל שהוא ישר בעיני שמים סופו להיות טוב גם בעיני בני אדם. ועיין להלן. ",
                "<small>9.</small> <b>ר' ישמעאל אומ' אף הישר בעיני שמים. </b>בכי\"ע חסרה המלה \"אף\". ואף לפנינו \"לית כאן אף\", והוא מצוי במשנה, עיין מ\"ש הרי\"ן אפשטין במבוא לנוה\"מ, עמ' 1007 ואילך. והברייתא שלעיל היא כר' ישמעאל, ומפשפשין את התורם, ואין משגיחין בבזיונו, מפני שצריך לשמור על ההקדשות, שכן הוא ישר בעיני שמים. ",
                "<small>10.</small> <b>ואומ' ומצא חן ושכל טוב בעיני אלים ואדם. </b>כ\"ז ליתא בכי\"ע (ואיתא שם לעיל בדברי ר\"ע, עיין מ\"ש לעיל) ובכי\"ל, אבל ישנו גם בד, ואין צורך למוחקו, שהרי כן מפורש בדברי ר' ישמעאל בספרי הנ\"ל, עיין מ\"ש לעיל, שו' 7–9, ד\"ה לקיים. ועיין במכילתא לדברים י\"ב, כ\"ה (מדרש תנאים, עמ' 61). ",
                "<small>11-12.</small> <b>שנ' כי תעשה הישר בעיני ה' ואין כאן טוב. </b>כלומר, בדברים כ\"א, ט': ואתה תבער הדם הנקי מקרבך, כי תעשה הישר בעיני ה', ולא נזכר כאן טוב, ולא עוד אלא \"בנוהג שבעולם מלך בשר ודם יושב ודן כשהוא וכו' נותן ספקולה הכל מרננין אחריו, למה ששטף בדינו, אבל הקב\"ה אינו כן וכו' אם <b>חסד</b> אתה עושה עמי אשירה, ואם משפט אתה עושה עמי אשירה\" (ירושלמי ברכות פ\"ט ה\"ה, י\"ד ע\"ב). ומכאן שאם הוא ישר בעיני ה' הוא גם טוב בעיני אדם. ובמכילתא בשלח ויסע פ\"א, עמ' 158: והישר בעיניו תעשה זה משא ומתן שכל מי שנושא ונותן באמונה <b>רוח</b> (כ\"ה בדפוסים) הבריות נוחה הימנו וכו'. ועיי\"ש בפי' הרמב\"ן שם ט\"ו, כ\"ז.<sup class=\"footnote-marker\">15</sup><i class=\"footnote\">והוא מבטיח לבאר את העניין בפסוק \"ועשית הישר והטוב\", ולפנינו בפירושו לדברים שם לא הזכיר את המכילתא. וברוב נוסחאות המכילתא הגירסא היא: <b>ורוח</b> (בוי\"ו. וכ\"ה גם ברמב\"ן שהזכרנו בפנים) הבריות וכו'. ועיין מ\"ש הר\"א שיף בהקדמתו לס' יריאים השלם ה\"ב, עמ' XV.</i> "
            ],
            [
                "<small>13-14.</small> <b>תרם את הראשונה ואמ' הרי זו מארץ ישראל על כל ישראל וחיפה בקטבליאות, מפני שאנשי סוריא באין ושוקלין עליה. </b>במשנתנו פ\"ג מ\"ד: תרם את הראשונה ומחפה בקטבלאות, השניה ומחפה בקטבלאות, השלישית לא היה מחפה. ולמה היה<sup class=\"footnote-marker\">16</sup><i class=\"footnote\">כ\"ה במשנה שבירושלמי, בכ\"י פרמה, במשניות סדר מועד על קלף שבביה\"מ כאן ובכ\"י אוקספורד, עיין דק\"ס, עמ' 24, הע' כ'. ובהוצ' לו, קויפמן, ד' נפולי, ובגליון כ\"י על קלף הנ\"ל: ולמה <b>לא</b> היה מחפה וכו'.</i> מחפה, שמא ישכח ויתרם מן הדבר התרום וכו'. כלומר שמא ישכח ולא יתרום מן השקלים העליונים שנוספו אחרי שתרם בפרק הראשון, אלא יתרום מן הצד, מן התחתונים שכבר תרם מהם. ולפיכך מחפה את התרום בעור (καταβολή) ונותן עליהם את השקלים הבאים מסוריא, כמפורש בתוספתא, ותורם מהם בפרק שני.<br>וכל הברייתא בשם התוספתא בפי' תלמיד רשב\"ש ובפי' ר' משולם, עמ' 36, בריבב\"ן פ\"ג מ\"ד, בפי' הרא\"ש, עמ' ל', ובתוספותיו ליומא ס\"ב א', בכפו\"פ פי\"ג, עמ' של\"ט, ובפי' הרש\"ס כ\"ו ע\"א. ובתו\"י יומא ספ\"ה ס\"ב ב' הביאו את התוספתא,<sup class=\"footnote-marker\">17</sup><i class=\"footnote\">וגרסו שם: <b>פרס</b> (כ\"ה בתו\"י בד\"ר) את הראשונה ואומר הרי זה מארץ ישראל על כל <b>ארץ</b> ישראל וכו'. ועיין מ\"ש להלן, שו' 17–18, ד\"ה וממדינות.</i> והוסיפו: ואומר ריב\"א דכולן מפריש לשם כולן, אלא הראשונה נקראת על שם ארץ ישראל, והשניה על שם אותן שמביאין אחריהן, והשלישית על שם אותן שאחריהן. וצ\"ע למה עושין כך. והביאו גם בסמ\"ג עשין מ\"ה, קכ\"ב ע\"ג (הגה\"מ פ\"ב מה' שקלים, אות ג'). ועיין מ\"ש לעיל, שו' 2–3, ד\"ה ושיטת התוספתא. וכל הברייתות עד ה\"ו נעתקו בילקוט כי תשא רמז שפ\"ו בלי הזכרת המקור. וכירושלמי פ\"ג ה\"ד, מ\"ז ע\"ג: תני תרם את הראשונה לשם ארץ ישראל ולשם כל ישראל. אבל במשנתנו הנ\"ל: תרם את הראשונה לשם ארץ ישראל (ולא יותר).",
                "<small>15.</small> <b>תרם את השנייה וא' הרי זו מעמון ומואב וכו'. </b>כ\"ה בד, בכי\"ע, בכי\"ל, בראשונים ובילקוט הנ\"ל, ובכי\"ו נשמט ע\"י הדומות. ובמשנתנו הנ\"ל: והשניה לשום כרכים המוקפין (כלומר, הסמוכין) לה. ובירושלמי הנ\"ל: שנייה לשם כרכין המוקפין ולשם כל ישראל. "
            ],
            [
                "<small>17-18.</small> <b>וממדינות הרחוקות מארץ ישראל על כל ישראל. </b>כ\"ה (\"על כל ישראל\") בד, בכי\"ע, בכי\"ל ובכמה מן הראשונים הנ\"ל. ובכי\"ו: על כל ארץ ישראל. ובר\"מ פ\"ב מה' שקלים ה\"ח: והשניה לשם כרכין המוקפין לה ולשם כל <b>ארץ</b> ישראל, והשלישית וכו' ולשם שאר כל ישראל. ועיין בסמ\"ג הנ\"ל. וגירסא זו (\"ולשם כל ארץ ישראל\")<sup class=\"footnote-marker\">18</sup><i class=\"footnote\">עיין לעיל הע' 17.</i> היא בכל הדפוסים הישנים, ובכ\"י תימני אחד, אבל בכל שאר כתה\"י שבדקתי לרבות כ\"י על קלף (רבינוביץ) הגירסא היא: ולשם כל ישראל. ועיין הגירסא בירושלמי הנ\"ל. ",
                "<small>18.</small> <b>ולא היה מחפה. </b>במשנתנו הנ\"ל: השלישית לא היה מחפה, וטעמה שאין כבר תרומה יותר, והמביא שקלו אחר פרוס החג אינו מן המובחר (רוקח סי' רל\"ג). ולשיטת רש\"י ועוד הולך השקל לתקלין עתיקין, עיין להלן, שו' 25, ד\"ה ואילו ומש\"ש. ",
                "<small>18-19.</small> <b>זו היתה עשירה מכולם שהיו בה איסטראות של זהב ודריאכונות וכו'. </b>ילקוט הנ\"ל. ופירש שם שהטעם הוא מפני שבאו מארץ רחוקה וצרפו את שקליהם לאיסטראות של זהב (στατῆρες χρυσοῦ) ולדרכונות של זהב (Δαρεικοί), מפני משוי הדרך, כמפורש במשנתנו רפ\"ב.<sup class=\"footnote-marker\">19</sup><i class=\"footnote\">במשנתנו שם לא נזכרו אלא דרכונות, אבל כנראה שהוא אסטיר של זהב, הוא דרכון, וכן הביאו בליקסיקונים היונים, עיין במפתח היוני בספרו של הולטש Metrologicorum Scriptorum Reliquiae עמ' 170, ערך Δαρεικός στατήρ. ועיין בגליון הבבלי בכורות נ\"א א'. והזהב הזה שבא מחו\"ל עורר את תאותם של העושקים, עיין מ\"ש שיררער געשיכטע וכו', הוצ' ד', ח\"ג, עמ' 112, ובהערה 45 שם.</i> ועיין בירושלמי פ\"ג רה\"ד, מ\"ז ע\"ג, ובפירוש תלמיד רשב\"ש ור' משולם שם עמ' 36. ",
                "<small>19.</small> <b>שמט קטבליאות ונתערבו השירים וכו'. </b>ילקוט הנ\"ל. ובירושלמי הנ\"ל: תני שמט את הקטבליות נעשו כולן שיריים. כלומר, אחרי שתרם בפרוס החג שומט את הקטבליות מן השניה והראשונה, ונעשים כל השקלים שבלשכה שיריים. ",
                "<small>20.</small> <b>ולא היה מערבן בשל אשתקד שמא יצטרכו לתרום ונמצאו תורמין מן הישנה. </b>פירוש ר' משולם וילקוט הנ\"ל. ובירושלמי הנ\"ל: תני נטל מן הראשונה אף על פי שיש בראשונה, נוטל מן השנייה.<sup class=\"footnote-marker\">20</sup><i class=\"footnote\">כלומר, אם נטל שקלים מן התרומה שנתרמה בראשונה, בפרק ראשון, אע\"פ שעדיין נשארו הרבה שקלים בקופות מן התרומה הראשונה, נוטל מן התרומה השנייה, כשהגיע הפרק השני.</i> נטל מן השנייה, אף על פי שיש בשנייה נוטל מן השלישית (כלומר, כשהגיע הפרק השלישי) שלמה שלישית חוזר לשנייה (כלומר, לשקלים שנשארו בקופות שנתרמו בפרק שני) שלמה שנייה חוזר לראשונה. שלמו שלשתן חוזר <b>ושוקל</b>.<sup class=\"footnote-marker\">21</sup><i class=\"footnote\">כ\"ה גם בשרי\"ר, עמ' 128, בס' והזהיר ח\"א, עמ' 213, ובריבב\"ן ספ\"ג. אבל בירושלמי שבבבלי: חוזר <b>ותורם</b>. וכ\"ה לפני התוספות קידושין נ\"ד א' ד\"ה מועלין, ופירשו שחוזר ותורם מן השקלים שבאו אחר החג. ועיין בפירוש ר' משולם, עמ' 36.</i> ר' מאיר אומר חוזר לשיריים, שהיה ר' מאיר אומר מועלין בשיריים, שמא יצרכו להן בסוף. והברייתא שלנו היא כר' מאיר שתורם מן הלשכה אחרי ששמטו את הקטבליות, כלומר משירי הלשכה של שנה זו. ועיין גם להלן, שו' 24, ד\"ה ומועלין. אבל לדברי חכמים גובים מתחילה (כגירסא שלפנינו בירושלמי). ועיין מ\"ש במרכבת המשנה פ\"ב מה' שקלים ה\"ו בבאור הירושלמי לשיטת הר\"מ. "
            ],
            [
                "<small>21.</small> <b>תורמין על המשכון ועל הגבוי ועל העתיד לגבות דברי ר' מאיר. </b>כ\"ה (\"על המשכון\") בד כי\"ע, כי\"ל, ילקוט הנ\"ל, וריבב\"ן פ\"ב מ\"א. ובבבלי כתובות ק\"ח א', ב\"מ נ\"ח א': תורמין על <b>האבוד</b> ועל הגבוי ועל העתיד לגבות, ועיי\"ש ברש\"י, בתוספות, בשטמ\"ק, בתוספות יומא ס\"ה א' ד\"ה נשבעים ובר\"מ פ\"ב מה' שקלים ה\"ט. והתוספתא מתפרשת יפה בשיטת התוספות בכתובות, והיינו שתורמין על הגבוי ואבד, ובדרך לא זו אף זו, כלומר, לא מיבעי שתורמין על הממושכן, שהרי שוויו כבר בידי הקדש, אלא אף על הגבוי ואבד שלא יבוא לידי הקדש, ואפילו על העתיד לגבות שעדיין לא בא כלל לידי הקדש.<br>ובכי\"ע חסר כאן \"ועל הגבוי\", ולפי זה אפשר שלר\"מ אין תורמין על הגבוי שאבד, שהרי לא יבוא לידי הקדש, ור' יוסי חולק על ר' מאיר (לפי גירסת כי\"ע בדברי ר' יוסי להלן). ואעפ\"י שהגירסא בכי\"ע אינה טעות סופר, כפי שנראה מגירסתו בדברי ר' יוסי להלן, מ\"מ אין להגיה את הנוסחא שלנו. שהרי כן הוא בד, בכי\"ל, בילקוט ובריבב\"ן הנ\"ל. ועיין להלן.",
                "<small>21-22.</small> <b>ר' יוסה או' תורמין על המשכון ועל הגבוי אבל לא העתיד לגבות. </b>וכ\"ה בד, (אלא ששם: <b>על</b> העתיד וכו'). ובילקוט הנ\"ל חסרה בבא זו. ובכי\"ע: ר' יוסי אומ' תורמין על הגבוי ועל העתיד לגבות. ולפי גירסת כי\"ע בדברי ר' מאיר הוסיף ר' יוסי שאף על הגבוי ואבד תורמין. ובכי\"ל: ר' יוסי או' תורמין על המשכון ועל הגבוי ועל העתיד להגבות. ולפ\"ז הרי הם דברי ר' מאיר הם דברי ר' יוסי. ושמא צ\"ל שם: לעל (=לא על)<sup class=\"footnote-marker\">22</sup><i class=\"footnote\">עיין מ\"ש לעיל ח\"ב, עמ' 728, הע' 78.</i> העתיד להגבות, והוא כגי' כי\"ו וד. ואפשר ג\"כ שצ\"ל שם: ר' יוסי או' [אין] תורמין על המשכון וכו', ור' יוסי חולק על כל דברי ר\"מ. וכן בירושלמי פ\"ב ה\"א, מ\"ו ע\"ג: אתיא כמאן דאמר תורמין על הגבוי ועל העתיד להיגבות, ברם כמאן דאמר אין תורמין לא על הגבוי ולא על הממושכן לא בדא. ובנוסח הירושלמי שבבבלי: אית מן דאמר אין תורמין לא על הגבוי ולא על העתיד לגבות. ובפי' תלמיד רשב\"ש, סוף עמ' 17: בתוספתא פליגי בה תנאי. וכנראה שגרס בתוספתא כמו שהגהנו בכי\"ל: אין תורמין וכו'. ",
                "<small>22-23.</small> <b>ר' שמעון בן לעזר אומ' לא היו עושין כן אלא באחרונה. </b>וכ\"ה בכי\"ע, בכי\"ל ובילקוט הנ\"ל (אלא שבילקוט חסרה המלה \"אלא\" בטעות). ובד חסרה המלה \"כן\". ופירושו שלר\"ש בן אלעזר לא היו תורמין על העתיד לגבות אלא בפרס החג, משום שלדעתו מוטב לתרום על השקלים שהם כבר בלשכה, ולפיכך ימתין התורם עד הפרק האחרון שמא בנתים יבוא שקלו של התורם ללשכה, כמפורש להלן. ",
                "<small>23-24.</small> <b>שמא יצטרך אחד מבני ארץ ישראל ונמצא שוקל עם בני בבל. </b>וכע\"ז בד. אבל בכי\"ע, בכי\"ל ובילקוט הנ\"ל: שמא יצטרך אחד מבני ישראל <b>לשקול</b> ונמצא וכו'. אבל הנכון כלפנינו, ופירושו שמא יצטרך אחד מבני ארץ ישראל להתפרנס בכסף שיש לו, ולא יוכל לשקול בזמנו, עיין מ\"ש לעיל ח\"ב, עמ' 853, הערה 96, ובהערות לדברים רבה הוצ' ליברמן, עמ' 56, הערה 7. ועיין מ\"ש לעיל בסמוך. ",
                "<small>24-25.</small> <b>ומועלין בהן כל שנתן, עברה שנתן אין מועלין בהן. </b>פי' הרש\"ס, ל\"א ע\"ד, עיי\"ש. ובילקוט הנ\"ל: ומועלין בהן כל שנתן, יצא שנתן אין מועלין בהן, הואיל ונתנו להנות בהן, לפי שלא נתנה תורה למלאכי השרת, דהא חומות העיר ומגדלותיה באין משיירי הלשכה. ומ\"הואיל\" ואילך הוא פירוש ע\"פ הבבלי קידושין נ\"ד א', ועיי\"ש בראשונים. ופירשו כל המפרשים שהכוונה כאן לשיירי הלשכה, והברייתא כר\"מ הסובר<sup class=\"footnote-marker\">23</sup><i class=\"footnote\">ירושלמי פ\"ב ה\"ב, מ\"ו ע\"ג, פ\"ג ה\"ד, מ\"ז ע\"ג, פ\"ד ה\"ג, מ\"ח ע\"א, בבלי קידושין נ\"ד א'.</i> שמועלין בשיריין, אבל מ\"מ מודה שאין מועלין בשיריין אחרי שעברה שנתן, כמפורש בירושלמי פ\"ד ה\"ג, מ\"ח ע\"א. ועיין בתוספות קידושין נ\"ד א' ד\"ה ומועלין, בר\"מ פ\"ב מה' שקלים סה\"ו וספ\"ו מה' מעילה, ומ\"ש במרכבת המשנה בה' שקלים שם, בח\"ד כאן, ובהשמטה למנחת בכורים סוף חגיגה, קי\"ח ע\"א. ועיין מ\"ש הגר\"מ סאוויצקי בספרו מראה אש ח\"א, קי\"ג ע\"א ואילך.<br>ולפי פשוטה דבוקה הבבא שלנו לדברי ר\"ש בן אלעזר, והכוונה שמועלין בשקלים שעתידין לגבות כל שנתן, שהרי עדיין ראויין לקרבנות, ור\"ש בן אלעזר שנה כאן את משנת ר\"מ רבו, ומכיוון שמועלין בשיירי הלשכה מועלין גם בהן (עיין ירושלמי פ\"ב ה\"ב, מ\"ו ע\"ג), אבל עברה שנתן אין מועלין בהן, ודינן כשיירי הלשכה שעברה שנתן.",
                "<small>25.</small> <b>ואילו ואילו נופלין ללשכת בדק הבית. </b>הבבא סתומה מאד. וכנראה שפירושה שקלים שבאו אחר הפרק האחרון (\"כל שנתן\") ושבאו אחר שעברו שנתן, אילו ואילו נופלין ללשכת בדק הבית, והכוונה כאן לשופר של תקלין עתיקין, כשיטת רש\"י בב\"מ נ\"ח א' סד\"ה ועל העתיד. ועיין בפירוש תלמיד רשב\"ש, עמ' 66, ד\"ה ישקול. וסוברת התוספתא שמשופר זה היו עושין מזבח העולה וההיכל והעזרות. ובירושלמי פ\"ד ה\"ג, מ\"ח ע\"א, אמרו שהיו באין משיירי הלשכה, וכן פסק הר\"מ בפ\"ד מה' שקלים ה\"ח. ועיין מכילתא דרשב\"י, עמ' 149, שו' 13. אבל בבבלי כתובות ק\"ו ב' אמרו שהיו באים מקדשי בדק הבית, ועיין מ\"ש במרכבת המשנה ח\"א פ\"ז מה' כלי המקדש הי\"ג. אלא שכל זמן שלא עברה שנתן לא פקעה מהם קדושתן הראשונה, ומועלין בהן, שאם יצטרכו יקחו מהן לקרבנות ציבור,<sup class=\"footnote-marker\">24</sup><i class=\"footnote\">ועיין ר\"מ פ\"ד מה' שקלים ה\"י, ואינו עניין לכאן.</i> וכשעברה שנתן פקעה מהן קדושתן הראשונה, ועיין מה שתמה בפי' ר' משולם, עמ' 42, ומ\"ש במנחת בכורים בסוף סדר מועד (בהשמטה לשקלים). ועיין מ\"ש להלן פ\"ג, שו' 3–4, ד\"ה אילו. וצע\"ג בדבר. "
            ],
            [
                "<small>25-26.</small> <b>הנשים היו אורגות בפרכות וכו'. </b>כל הברייתא בבבלי כתובות ק\"ו א', והעמידוה בפרכות של שערים שאינן אלא לצניעות, אבל בפרכות המבדילות בין היכל לקדשי קדשים דינן כבניין, ובאות מלשכת בדק הבית, ולא מתרומת הלשכה. ועיין ירושלמי כאן פ\"ד ה\"ג, מ\"ח ע\"א, ובפירוש תלמיד רשב\"ש שם, סוף עמ' 41. ועיין זבחים נ\"ה ב' ובשטמ\"ק שם אות ז', ומ\"ש בצפנת פענח פ\"ד מה' שקלים ה\"ב. ועיין שה\"ש רבה לפ\"ג, ז' (הוצ' ראם, כ\"א ע\"א). ולעצם העניין של נשים אורגות בפרכות, עיין מ\"ש בספרי (באנגלית) היליניסמוס בא\"י היהודית, עמ' 167 ואילך. ",
                "<small>26.</small> <b>בית גרמו היו עושין מעשה לחם הפנים וכו'. </b>בבלי הנ\"ל. ועיין עליהם ועל שכרן להלן יומא פ\"ב ה\"ה וה\"ו. ועיין ר\"מ פ\"ד מה' שקלים ה\"א. ",
                "<small>27-28.</small> <b>הסירות והיעים והמזמרות והמזרקות וכלים שהכהנים נאותין בהן וכו'. </b>בירמיה נ\"ב, י\"ח: ואת הסרות ואת היעים ואת המזמרות ואת המזרקות ואת הכפות ואת כל כלי הנחשת אשר ישרתו בהם לקחו. והתוספתא מוסיפה כאן את כלי הבישול של קדשי קדשים שהכהנים היו מבשלין בהן. ",
                "<small>28.</small> <b>באין מתרומת הלשכה. </b>וכ\"ה בד. אבל בכי\"ע ובכי\"ל: באים <b>משירי</b> הלשכה. ועיין מ\"ש להלן. ",
                "<small>28-29.</small> <b>מזבח הזהב וכלי שרת בגדי כהנים ובגדי כהן גדול עץ ארז ואזוב ושני תולעת באין משירי הלשכה. </b>וכ\"ה בד. אבל בכי\"ע ובכי\"ל ובפי' הרש\"ס, כ\"ח ע\"ד: באים <b>מתרומת</b> הלשכה. וכן בפירוש תלמיד רשב\"ש. עמ' 42: בתוספתא דידן מזבח הזהב וכלי שרת באין מתרומת הלשכה. ועיין בפי' הרש\"ס, ל\"ג ע\"ד. וכן מפורש להלן יומא ספ\"א בכל הנוסחאות שבגדי כהונה באים מתרומת הלשכה, עיין מש\"ש. וכן פסק הר\"מ בפ\"ד מה' שקלים ה\"ב. ועיין במשנת יומא פ\"ג מ\"ז, ובספרי זוטא שלח, עמ' 280.<br>וכלי שרת כאן הם, כנראה, כלי שרת של זהב, דומיא דמזבח של זהב,<sup class=\"footnote-marker\">25</sup><i class=\"footnote\">ואף הוא בכלל, עיין ירושלמי פ\"ד ה\"ג, מ\"ח ע\"א, ובבלי כתובות ק\"ו ב'.</i> ובניגוד לכלי נחושת שברישא, עיין מ\"ש לעיל.<br>ובמשנתנו פ\"ד מ\"ד נחלקו ר' ישמעאל ור' עקיבא אם כלי שרת באים ממותר נסכים או ממותר התרומה (כלומר, מן השקלים שנשארו בקופות כשהגיע הפרק לתרום). ובבבלי כתובות ק\"ו ב': תנא דבי ר' ישמעאל כלי שרת באין מתרומת הלשכה, וכו', ועיין בפירוש תלמיד רשב\"ש הנ\"ל, עמ' 42. ובתוספות בכתובות שם ד\"ה תנא (ועיין גם שטמ\"ק שם) פירשו שהכוונה למותר התרומה, כמו שמוכח במשנת שקלים הנ\"ל. ואח\"כ שאלו בבבלי שם: ואימא שיריים גופייהו וכו', ופירש\"י שנאמר שכלי שרת באים משיירי הלשכה, ולא מתרומת הלשכה, והוכיחו שם מן הפסוק שהם באים מתרומת הלשכה. אבל בשטמ\"ק שם הביא בשם הרא\"ה שפירש את כוונת הקושייא לשיריים של בדק הבית, אבל ביחס לתרומת הלשכה יתכן שמביאין את הכלים בין מן התרומה, בין ממותר התרומה, בין משיירי הלשכה. ובתוספתא מנחות פ\"ט הי\"ח: מנורה וכלי שרת מצותן להביא ממותר נסכים, אין לה (צ\"ל: להן), יביא מתרומת הלשכה. וכן פסק הר\"מ בפ\"ד מה' שקלים ה\"ב.<br>ואשר לעץ ארז ואזוב ושני תולעת, שנינו במשנתנו פ\"ד מ\"ב: פרה ושעיר המשתלח ולשון של זהורית באין מתרומת הלשכה. ובפירוש ר' משולם שם, עמ' 38: ולשון של זהורית <b>של פרה</b> וכו', ונראה דה\"ה (=דהוא הדין) ארז ואזוב אלא שמצוי ליקח בחנם. וכן בפירוש הרא\"ש שם, עמ' ל\"ג: ולשון של זהורית שני תולעת שמשליכין לתוך שרפת הפרה, וכן עץ ארז ואזוב וכו'. וכבר העיר בפירוש הרש\"ס, כ\"ח ע\"ד הנ\"ל לתוספתא שלנו,<sup class=\"footnote-marker\">26</sup><i class=\"footnote\">מלשונו שם משמע קצת שאף הראייה מן התוספתא היתה לפניו בפירוש הרא\"ש עצמו.</i> והרי הוא גרס בתוספתא כגירסת כי\"ע וכי\"ל. ואף שהר\"מ ברפ\"ד מה' שקלים, ועוד כמה מן הראשונים,<sup class=\"footnote-marker\">27</sup><i class=\"footnote\">עיין בהערות רנ\"מ זק\"ש לפירוש הרא\"ש שם, הע' 3.</i> פירשו את משנתנו אחרת, אבל על עצם הדין לא נחלקו, ובוודאי הכוונה לפרה וכל אביזרייה. ומכל מה שאמרנו לעיל מוכח שהגירסא הנכונה כאן היא כגירסת כי\"ע וכי\"ל: באין מתרומת הלשכה, וממילא עלינו לקבל גם את גירסתם ברישא: באין משירי הלשכה, ולא כגירסת כי\"ו וד ברישא.",
                "<small>30.</small> <b>כבש פרה אבא שאול אומ' כהנים גדולים עושין אותו משל עצמן. </b>פיסקא ממשנתנו פ\"ד מ\"ב, וחולק על הת\"ק שם הסובר שכבש פרה בא משיירי הלשכה. והכוונה לכבש שעושים מהר הבית להר המשחה, שבו יוצא הכהן השורף את הפרה, ופרה וכל מסעדיה, כמשנת פרה פ\"ג מ\"ו. ",
                "<small>30-31.</small> <b>בנאו הראשון ולא שמש עליו ומת, אף שלא שמש עליו, אין חבירו משמש עליו וכו'. </b>בירושלמי פ\"ד ה\"ג, מ\"ח ע\"א: אמר ר' חנינה וכו' שיותר מששים ככר זהב היה כבשה של פרה עומד,<sup class=\"footnote-marker\">28</sup><i class=\"footnote\">כ\"ה בגוף כי\"ל של הירושלמי, וכע\"ז אף בשרי\"ר, עמ' 130, ועמ' 131, ובס' והזהיר ה\"א, עמ' 214. ועומד פירושו \"עולה\", כלומר, שלמו במחירו, כסיגנון הרגיל בלשון א\"י, עיין מ\"ש בירושלמי כפשוטו, עמ' 52. ועיין גם ירושלמי סוכה פ\"ה ה\"א, נ\"ה דע\"ב, ודק\"ס ב\"מ, עמ' 168, הע' א'. ומפני שלא הבינו את פירושו הוסיפו בגליון כי\"ל: היו מוציאין בה, וע\"פ הגליון הדפיסו בהוצאות שלנו של הירושלמי.</i> ולא היה אחד מהן מוציא פרתו בכבשו של חבירו אלא סותרו ובונה אותו משלו. והכוונה שלא היה מוציא בשל חבירו, אפילו לא נשתמש בו חבירו, כמפורש כאן, שהרי אמרו להלן שם בירושלמי: שמעון הצדיק שתי פרות עשה לא בכבש שהוציא את זו הוציא את זו, ומכאן שאם כבר השתמש בו, אפילו בשל עצמו לא היה מוציא את הפרה שנית. ואמרו שם בירושלמי שעשו כן משום מעלה היא בפרה, סלסול הוא בפרה, כלומר, משום שהפרה היתה נעשית בטבול יום, לפיכך החמירו הרבה בשאר דברים. ",
                "<small>32-34.</small> <b>פר הבא על כל המצות ושעירי ע\"ז כתחלה היו מגבין להן דברי ר' יהודה. ר' שמעון או' מתרומת הלשכה היו קריבין. </b>וכ\"ה בבבלי מנחות נ\"ב א'. ואמרו שם: והתניא איפכא, והכריעו שהעיקר הוא כמסורת הראשונה, והביאו ראיה מברייתא אחרת: דתניא את קרבני לחמי וכו', לרבות פר העלם דבר של ציבור ושעירי ע\"ז שבאין מתרומת הלשכה דברי ר' שמעון. ועיין ספרי זוטא פנחס, עמ' 322. ובבבלי הוריות ג' ב': מיתיבי פר העלם דבר של צבור ושעיר ע\"ז בתחילה גובין עליהן דברי ר' שמעון. ר' יהודה אומר מתרומת הלשכה הן באין וכו'. רב כאידך תנא סבר, דתניא איפכא בתחילה גובין להן דברי ר' יהודה, ר\"ש אומר מתרומת הלשכה הן באין. ובתוספתא כאן בכל הנוסחאות היא כמסורת הראשונה שבמנחות והאחרונה שבהוריות. אבל במיוחס להר\"ח בהוריות שם (הוצ' ראם, ד' סע\"ב): ואותיבנא מהא דתניא בתוספתא שקלים פר העלם דבר של צבור ושעירי עזים (צ\"ל: ע\"ז) בתחלה מגבין להן דברי ר\"ש. ר' יהודה אומר מתרומת הלשכה הן באין. וכן בירושלמי הוריות פ\"א ה\"ח, מ\"ו ע\"ב: ר' מאיר אומר חובת בית דין היא. ר' יודה אומר חובת ציבורא. אמר ר' שמעון חובת בית דין וחובת ציבורא היא וכו'. מאן דאמר חובת בית דין היא (כלומר, ר\"מ), בית דין מביאין, מאן דאמר חובת ציבור היא (כלומר, ר' יהודה ור' שמעון) מי הביא? דתני מטילין היו עליהן ובאין דרבי מאיר (צ\"ל: דברי ר' שמעון). ר' יודה אומר מתרומת הלשכה היו באין.<br>והר\"מ בפ\"ד מה' שקלים ה\"ב פסק שמתחילה גובין להן, כמו שהכריע הבבלי במנחות הנ\"ל, וכגירסא שלפנינו בתוספתא, ור' יהודה ור' שמעון, הלכה כר' יהודה, עיין באור שמח ובצפנת פענח במקומו. וע\"פ לשון הר\"מ נעתק במדרש התימני שפרסם רב\"מ לוין בקובץ תורני־מדעי לכבוד מלאת ת\"ת שנים ליום הולדת הר\"מ, הוצ' הרי\"ל פישמן, עמ' קי\"ד."
            ],
            [
                "<small>34-35.</small> <b>כל קרבנות צבור קריבין באחד בניסן בא החדש בזמנו קריבין מן החדש וכו'. </b>בפירוש הרש\"ס, ל\"ד ע\"א: כל קרבנות הצבור הקריבין בא' בניסן וכו', ואף לגירסא שלפנינו פירושו: כל קרבנות הציבור <b>שקריבין</b> באחד בניסן, אם בא החדש<sup class=\"footnote-marker\">29</sup><i class=\"footnote\">עיין במשנתנו פ\"ד סמ\"ה. ובפי' הרש\"ס שם, ל\"ד ע\"א: וכן מצאתי במשנה דייקנית ישנה ומנקודת החדש. ובכ\"י קויפמן שם: בא חָודָש. ובירושלמי שביעית פ\"י רה\"ב, ל\"ט ע\"ב: אם בא חודש בזמנו וכו'. אבל בשאר נוסחאות המשנה שבדקתי, וכן בירושלמי ר\"ה פ\"ג וסנהדרין פ\"א: בא חדש (בא החדש). וכבר העיר ברש\"ס הג\"ל שמתוך סוגיית הירושלמי בשביעית (והמקבילות) מוכח שהפירוש הוא אם בא ראש חודש (כלשון המקרא) בזמנו, כלומר שקידשו יום ל'. ועיין במלא\"ש כאן למשנתנו הנ\"ל. ועיין מ\"ש להלן ר\"ה פ\"א, שו' 39–40. ובאמת אין הבדל בין הגירסאות ואף חדש פירושו הירח החדש (עיין ר\"ה פ\"א מ\"ז, מ\"ט ועוד). וכן ביונית νουμηνία (הירח החדש). וכן כמה פעמים במשנה (עיין לעיל) ובתוספתא. ועיין היטב במכילתא יתרו, בחדש פ\"א, עמ' 204, שו' 8, ואין צורך בהגהה, וחז\"ל פירשו \"בחדש\" כנ\"ל. ובמקרא חדש (=ר\"ח) הוא בכתיב חסר.</i> בזמנו<sup class=\"footnote-marker\">30</sup><i class=\"footnote\">בתוספות רע\"א למשנתנו פ\"ד סמ\"ה העיד על דברי טורי אבן לר\"ה ז' א'. ועיין לעיל הע' 29, ומ\"ש בתרביץ ש\"ה, תשרי תרצ\"ד, סוף עמ' 102 ואילך.</i> קריבין מן החדש וכו'. ועיין להלן ר\"ה פ\"א, שו' 13–14, ומש\"ש.<sup class=\"footnote-marker\">31</sup><i class=\"footnote\">אצל צוקרמנדל שם בטעות: אם בא <b>חודש</b> בזמנו, אבל בכי\"ע הוא כבשאר נוסחאות: חדש, עיין מ\"ש לעיל, הע' 29. אבל בפ\"ב שם, שו' 66: אם בא חודש, עיין להלן שם, עמ' 310, בשנו\"ס.</i><br>ובבבלי ר\"ה ז' א': תניא נמי הכי קרבנות צבור הבאין באחד בניסן מצוה להביא מן החדש, ואם הביא מן הישן יצא, אלא שחיסר מצוה. ועיין יומא ס\"ה א', ס\"ה ב', ותוספות קידושין נ\"ד א' ד\"ה מועלין.",
                "<small>35-36.</small> <b>נתנדבו מעצמן כשירין ובלבד שימסרום לצבור. </b>בבבלי ר\"ה הנ\"ל: יחיד שהתנדב משלו כשרין בלבד שימסרם לצבור. פשיטא. מהו דתימא ליחוש שמא לא ימסרם לצבור יפה יפה<sup class=\"footnote-marker\">32</sup><i class=\"footnote\">עיין מ\"ש לעיל פ\"א הע' 9.</i> קא משמע לן. ועיין במשנתנו פ\"ד מ\"א ובירושלמי רפ\"ד, מ\"ז ע\"ד, שם ה\"ה, מ\"ח ע\"א, תענית פ\"ד ה\"ו, ס\"ח ע\"ב, מגילה פ\"א ה\"ו, ע' ע\"ג. ועיין להלן מנחות פ\"י הכ\"ב, יומא ספ\"א, בבלי שם ל\"ה ב', וב\"מ קי\"ח א', בבלי מנחות כ\"ה סע\"ב. ובפי' תלמיד רשב\"ש כאן, עמ' 39, הביא את התוספתא כאן והקשה ממנה על הבבלי ר\"ה, עיי\"ש. ועיין בתוספתא פרה פ\"ב ה\"ד, ומ\"ש בתס\"ר ח\"ג, עמ' 214.<br>ובכי\"ל כאן: ובלבד <b>שלא</b> ימסרום לציבור. וכ\"ה בר\"ח יומא ל\"ה ב'. והיא היא, עיין מ\"ש לעיל ח\"ב, עמ' 567, ולעיל פסחים פ\"ז, שו' 31–32, ד\"ה לעולם."
            ],
            [
                "<small>36-37.</small> <b>הפרנסין שהותירו מעות לעניים לא יקחו בהן פירות למחצית שכר מפני הפסד עניים. </b>וכ\"ה בד ובכי\"ל. ובמשנתנו פ\"ד מ\"ג: ר' עקיבא אומר אין משתכרין משל הקדש. ולא משל עניים. ומלשון התוספתא שתפסה \"פירות למחצית שכר\" (כלשון המשנה בב\"מ פ\"ה מ\"ד) משמע שהיא מלמדת דרך אגב שמעות עניים מותר להלוותן באבק רבית, אלא שאסרו כאן מחשש הפסד עניים. וכבר נחלקו הראשונים בזה, יש מתירים להלוות מעות עניים שאין בעליהם ידועים (כלומר, שאין כאן מעות מיוחדות לעני ידוע) אפילו ברבית קצוצה, ויש אוסרים ברבית קצוצה, ומתירים באבק רבית, ויש אוסרים אפילו באבק רבית. עיין שו\"ת מהר\"מ ב\"ב ח\"א סי' ע\"ג ובהערות רמ\"א בלאך שם, או\"ז ח\"א, ה' צדקה סי' ל', ט' ע\"ד, הנ\"ל ב\"מ פ\"ה סי' קפ\"א, כ\"ו ע\"ב, מרדכי ב\"מ פ\"ג סי' רפ\"ז, ס' התרומות שער מ\"ו ח\"ד, סי' ח', שטמ\"ק ב\"מ ע' א' (בשם הרמ\"ך), ומה שהאריך במשנה למלך פ\"ד מה' מלוה ולוה הי\"ד. ועיין בים של שלמה ב\"ק פ\"ח סי' ע\"ב ומ\"ש בעל כנה\"ג בתשובה שנדפסה ביו\"ד סי' רנ\"ד. וכאן לכאורה מפורש שמותר להלוות מעות של עניים באבק רבית, אבל עיין להלן ד\"ה ברם.<br>ובבבלי כתובות ק\"ו ב' מפורש שאין משתכרין בשל עניים משום \"דלמא מתרמי להו עניא וליכא למיתבא ליה\". ועיין בס' המקח והממכר לרב האיי ריש שער ס'. וכבר תירצו ר' שמואל [בר' ברוך] מבונבירק (לפי מרדכי ב\"מ הנ\"ל) ובעל או\"ז הנ\"ל, שלא אמרו כן אלא בצדקה העומדת ליחלק, אבל בצדקה שהקרן קיימת והפירות מתחלקין, בוודאי שמותר להשתכר בה. וכן משמע קצת מלשון התוספתא \"הפרנסין שהותירו מעות לעניים\", והיינו שיש להם די כסף בקופה בשביל העניים שיזדמנו להם. ועיין בבלי ערכין ו' רע\"ב.<br>ברם בכי\"ע כאן חסרות המלים \"מפני הפסד עניים\", ואפשר לפרש שמחמת איסור אבק רבית אתינן עלה. ועיין להלן. ועיין בירושלמי פ\"ד ה\"ד, מ\"ח ע\"א, ובבלי ב\"מ ע' א' לעניין מעות יתומים.",
                "<small>37-38.</small> <b>אבל לוקחין בהן משער הזול לשער היוקר. </b>כלומר, מותר לקנות פירות בשעת הקציר, משום שבנוהג העולם בוודאי יתייקרו אח\"כ, ואין לחשוש להפסד עניים. ולגירסת כי\"ע הנ\"ל פירושו: אבל כיצד יעשה להרויח במעות עניים, לוקח בהן וכו', ונמצא מרויח לעניים, כשם שעושין אצל הקדש, עיין במשנתנו פ\"ד מ\"ג ובבבלי כתובות ק\"ו ב'. ",
                "<small>38-39.</small> <b>אי זהו קייץ המזבח שלוקחין את העולות ומקיצין בהן את המזבח. </b>וכ\"ה להלן מנחות פ\"י סה\"ח. ובמשנתנו פ\"ד מ\"ד: מותר הפירות לקיץ המזבח וכו', מותר התרומה לקיץ המזבח וכו', מותר נסכים לקיץ המזבח. ומפרשת התוספתא מהו קייץ המזבח. ובס\"ז פינחס, עמ' 323 (ילקוט ד\"ר שם רמז תש\"פ): מותר התרומה [עולות] ועולות כבנות שוע למזבח. ובבבלי שבועות י\"ב רע\"ב: קיץ כבנות שוח למזבח. ופירש\"י: כאדם שמביא בקינוח סעודה מיני מתיקה (כלומר תאנים משובחות כבנות שבע), והוא לשון קיץ כדכתיב (שמואל ב ט״ז:ב׳) הלחם והקיץ לאכול לנערים. ועיין מ\"ש ע\"ז בצופה האנגלי חל\"ו, 1946, עמ' 50, הערה 60. ",
                "<small>39-40.</small> <b>המקדיש נכסיו והיו בהן דברים ראויין לקרבנות צבור יינתנו לאומנין בשכרן דברי ר' עקיבא. </b>פיסקא ממשנתנו פ\"ד מ\"ו והובאה בבבלי כריתות ו' א'. ובכי\"ע כאן: דברים הראויין <b>לכל</b> קרבנות ציבור וכו'. וכ\"ה (\"לכל\") אף בפיסקא שבירושלמי פ\"ד ה\"ו, ולעיל שם ה\"ה, מ\"ח ע\"ב, בהבאה ממשנתנו. ועיין להלן.<br>ופירשו בירושלמי שם ובבבלי הנ\"ל שהדברים הראויים לקרבנות ציבור היא קטורת (שאינה ראוייה לקרבן יחיד), אלא שנחלקו שם אם הכוונה לקטורת שנעשתה בחולין לפני שקדשה (ובבבלי: בסממני קטורת), או (אם אנו אומרים שמכתשת עשו אותה ככלי שרת) במותר הקטורת (עיין במ\"ה בפירקין) שנתנוה לאומנין, ועדיין לא הספיקו לקנותה בחזרה. ועיין בפי' הרא\"ש, עמ' ל\"ז (וממנו ברע\"ב למשנתנו), שה\"ה בשאר דברים הראויים לקרבנות ציבור אם ב\"ד זקוקים להם, עיין מ\"ש במלא\"ש בשם ר' סולימן. ועיין בפיה\"מ להר\"מ למשנתנו. וכן יוצא ברור מתוך הגירסא \"לכל קרבנות ציבור\" שהבאנו לעיל. ועיין מ\"ש הרי\"ן אפשטין במבוא לנוה\"מ, עמ' 322 ואילך. וסובר ר\"ע שבכגון דא שיש כאן הקדש יחיד הקטורת מתחללת על המלאכה, עיין בתוספות שבועות י' ב' ד\"ה מפרישין. ובפי' תלמיד רשב\"ש במכילתין, עמ' 45, פירש ששאני כאן, שהרי הקדיש את הקטורת לבדק הבית. ועיין בפי' הרא\"ש, עמ' ל\"ח.",
                "<small>40.</small> <b>אמ' לו בן עזיי אינה היא המדה. </b>כ\"ה במשנתנו הנ\"ל בנוסחאות שלנו. אבל בהוצ' לו, קויפמן, פרמה ומשנה שבירושלמי בכי\"ל: היא המדה (וחסרה המלה \"אינה\"). ובפי' ר' משולם, ריש עמ' 46: היא המדה. בתמיה. ובתוספתא אינה היא המדה. ופירשו המפרשים שר\"ע חלק את מדותיו, שהרי אף הוא מודה במותר הקטורת, במשנה ה'. ",
                "<small>41.</small> <b>אלא הפועל שעושה מלאכה בהקדש וכו'. </b>בן עזאי מביא כאן את ההלכה הכללית שנשנית לעניין תשלומי פועלים העושים בבדק הבית, והיא בתוספתא מעילה פ\"א הכ\"ג, והוא מאמר המוסגר עד \"כיצד הן עושין וכו' \". ",
                "<small>41-42.</small> <b>לא יאמר תנו לי פרה במנה וטלית זו בחמשים זוז. </b>ואעפ\"י שבטלית בוודאי אין כאן אלא קדושת בדק הבית, מ\"מ אין היא מתחללת על המלאכה. וסתם משנת תמורה פ\"ז סמ\"א היא כר\"ע, ועיין בבבלי שם ל\"א ב'. ועיין ר\"מ פ\"ח מה' מעילה ה\"ג. ",
                "<small>42-43.</small> <b>שאין הקדש מתחלל על המלאכה אלא על המעות בלבד. </b>ירושלמי פ\"ד ה\"ו, מ\"ח ע\"ב. ובגליון פיה\"מ להר\"מ לשקלים כת\"י, הוצ' הרי\"מ טולידאנו, עמ' י\"ח: ובתוספתא מעילה שאין הקדש מתחלל על המלאכה אלא על המעות. כיצד הן עושין מפרישין שכר האומנין וכו'. "
            ],
            [
                "<small>43-44.</small> <b>כיצד הן עושין מפרישין מהן שכר האומנין ומחללין אותן על מעות האומנין, ונותנין אותן לאומנין בשכרן. </b>בן עזאי חוזר כאן לדין משנתנו \"אלא כיצד הן עושין מפרישין\" וכו', וכ\"ה במשנתנו כאן הנ\"ל. ופירושו שמפריש חלק מן הנכסים ששוויו כנגד שכר האומנין, שהקדש חייב להם כסף בעד בדק הבית שכבר נבנה, ונוטל מתחילה כסף של הקדש שחולל על הבניין, ומזכה להם את הכסף ע\"י אחר, ואח\"כ מחלל על הכסף (מדעת האומנין) את הדברים הראויים לקרבנות ציבור, ונעשו הדברים חולין, ונותנין אותן לאומנין בשכרן. ועיין רש\"י שבועות י' סע\"ב, בתוספות שם ד\"ה מפרישין, בהשמטות לשטמ\"ק כריתות ו' א', בפירוש תלמיד רשב\"ש, עמ' 45, ובפי' הרא\"ש הנ\"ל. ועיין בירושלמי כאן פ\"ד סה\"א וה\"ה, מ\"ח ע\"א, ובראשונים לשבועות י' א' שציין באהצו\"י, עמ' 26. ועיין בפיה\"מ להר\"מ כאן, ומ\"ש בקרן אורה למעילה י\"ד ב' ד\"ה מותר, שם י\"ד א' ד\"ה בונין. ועיין מ\"ב י\"ב, י\"ב-י\"ג, ובבלי כתובות ק\"ו ב'. ",
                "<small>44-45.</small> <b>וחוזרין ולוקחין אותן מתרומת הלשכה. </b>וכ\"ה במשנה שבירושלמי הנספח לבבלי, בנוסח הרש\"ס, ובנוסח הנספח לפירוש ר' משולם (אבל לא בפירושו שם, עמ' 46), ובהשמטות לשטמ\"ק כריתות ו' א' אות ל\"ב ואות ל\"ו, עיי\"ש מ\"ש אם ר\"ע מודה בזה. ובהוצאות שלנו במשנתנו: וחוזרין ולוקחין אותן מתרומה חדשה. "
            ],
            [
                "<small>45.</small> <b>המקדיש נכסיו והיתה בהן בהמה ראויה לגבי מזבח וכו'. </b>כלומר, בהמה תמימה. וכל הברייתא עד דברי ר' יוסה היא מלה במלה במשנתנו פ\"ד מ\"ז, והיא חסרה בכי\"ל, עיין מ\"ש ע\"ז להלן בסיפא, ד\"ה ר' יוסה ור' שמעון. ובפירוש משנתנו נחלקו האמוראים: יש מפרשים אותה במקדיש נכסיו שהיו כולן מבהמה הראויה לגבי מזבח,<sup class=\"footnote-marker\">33</sup><i class=\"footnote\">ולא גרס להלן \"עם שאר נכסים\", עיין בבלי תמורה ל\"א ב'.</i> אבל אם היו שם נכסים שאינן ראויין למזבח, אף ר' יהושע מודה שכולן יפלו לבדק הבית. ויש מפרשים אותה דווקא ביש שם שאר נכסים שאינן ראויין לגבי מזבח, אבל אם כולם מעדר הראוי לגבי מזבח אף ר' אליעזר מודה לר' יהושע. ויש מפרשים שאין הבדל בזה, עיין ירושלמי כאן פ\"ד ה\"ז, מ\"ח ע\"ב, ובבלי תמורה ל\"א ב'. ולפי פשוטו חולק הירושלמי על הבבלי ואינו מחלק בין עדר שיש בו זכרים ונקבות ובין עדר שיש בו זכרים גרידא. ועיין בגירסת הירושלמי הנספח לבבלי ובפירוש תלמיד רשב\"ש ור' משולם שם, עמ' 48 ואילך, ומשנתנו הובאה בבבלי ב\"ב קנ\"א א', זבחים ק\"ג א', תמורה כ' א', ל\"א ב'. ועיין במשנה שם פ\"ז מ\"א, ובירושלמי בסוגיין. ",
                "<small>46.</small> <b>ימכרו לצרכי זבחי עולות וכו'. </b>צ\"ל: לצריכי זבחי עולות, וכ\"ה במשניות מטיפוס א\"י, ובהבאה שבירושלמי בסוגיין, ובפיה\"מ להר\"מ למשנתנו הוצ' טולידנו, ובאו\"ז ב\"ב פי' קפ\"ט, ובנוסח הרש\"ס ועוד. וכן במשנת זבחים פ\"ח מ\"א: ימכרו לצריכין אותו המין.<br>ובד גורס: ימכרו לצורכי <b>צבור</b> זבחי עולו' וכו'. ואעפ\"י שגירסא זו אפשרית (עיין בתו\"כ שנביא להלן), קרוב לוודאי שהמלה \"צבור\" היא טעות סופר, ועיין דק\"ס זבחים, ריש עמ' 202, ושם בוודאי ט\"ס, שהרי אין שלמי ציבור באים נקבות.",
                "<small>49-50.</small> <b>ר' יוסה ור' שמעון או' דברי ר' ליעזר הן הן דברי ר' יהושע ודברי ר' יהושע הן הן דברי ר' ליעזר. </b>וכ\"ה בכי\"ל. ובד חסרה המחצית הראשונה, עיין בשנו\"ס. ובכי\"ע: אמ' ר' יוסי הן הן דברי בית<sup class=\"footnote-marker\">34</sup><i class=\"footnote\">ונמחקה מלה זו בנקודות. וכנראה שהיא באשגרה ממקום אחר, עיין להלן נדרים פ\"ו ה\"ג וה\"ד ובמקבילות.</i> ר' יהושע הן הן דברי ר' אליע'. ועיין מ\"ש לעיל שבת פ\"א, שו' 51, ד\"ה ולולא, ובהערה 75 שם. ולפי פשוטו פירושו שלר' יוסה ור' שמעון לא נחלקו ר' אליעזר ור' יהושע בהלכה שלעיל, והם חולקים על הת\"ק. תדע לך שהוא כן, שהרי הבבא שלעיל היא דברי המשנה, ולא נוסף בה דבר, ואם היא מעיקר התוספתא, לא באה לכאן אלא להסמיך לה את דעת ר' יוסה ור' שמעון החולקים עליה. אבל כבר אמרנו לעיל שבכי\"ל חסרה כל הבבא שלעיל.<br>ברם במנחת בכורים ובתוספות העזרה לתו\"כ, ל\"א ע\"א, ד\"ה ויביא (ועיי\"ש ל\"א ע\"ב ד\"ה ת\"ל), פירשו שהברייתא נסמכה למ\"ח בפירקין. וכ\"ה שם: המקדיש נכסים והיו בהן דברים ראויין על גבי המזבח, יינות שמנים<sup class=\"footnote-marker\">35</sup><i class=\"footnote\">בד' נפולי מוסיף: וסלתות. וכ\"ה בפיה\"מ להר\"מ ובחיבורו פ\"ה מה' ערכין ה\"ח ובתו\"כ חובה פכ\"א ה\"ו, כ\"ז ע\"ג, בהוצאות שלפנינו, במאירי, סוף עמ' 84, ובפי' הרא\"ש למשנתנו.</i> ועופות, ר' אליעזר (ס\"א: אלעזר) אומר ימכרו<sup class=\"footnote-marker\">36</sup><i class=\"footnote\">במאירי, עמ' 85: ר' אליעזר אומר עופות <b>ימותו</b> ויינות וכו', אלא שגדולי המחברים כתבו שאף העופות ימכרו לצרכי המין.</i> לצריכי אותו המין ויביא בדמיהן עולות,<sup class=\"footnote-marker\">37</sup><i class=\"footnote\">בכי\"מ, וכן בנוסח הנספח לבבלי בד\"ו: בדמיהן עולות, בשר לשם ועורות לכהנים. וכע\"ז גם בירושלמי עם פירוש ר' משולם, עמ' 46. ובדק\"ס, עמ' 32, הע' ש' כתב: ומוכח מזבחים ק\"ג א' דנוסחא מוטעת היא, דלכ\"ע העור נתפס לבדק הבית. ולא דק, ואין דברי הגמרא שם עניין לכאן, כפי שכבר העיר בפירוש הראב\"ד לתו\"כ, כ\"ז ע\"ג. ברם מתוך דברי התו\"כ נדבה, פרשח ז' ה\"ד, ז' ע\"ד, מוכח שהם דברי חכמים החולקים על ר' אליעזר, וכ\"ה שם חובה פכ\"א ה\"ו, כ\"ז ע\"ג. ועיין מ\"ש ע\"ז בתוספות העזרה לתו\"כ שם, ל\"א ע\"ב, ד\"ה וחכ\"א, ונעלמה ממנו לפ\"ש גירסת המשנה בנוסח הירושלמי הנספח לבבלי. אבל מדברי המיוחס להר\"ש בתו\"כ שם, ט' ע\"ב, משמע קצת כדבריו. ועיין במשנתנו פ\"ו מ\"ו ובתו\"כ חובה פכ\"א הנ\"ל.</i> ושאר נכסים יפלו לבדק הבית. והראב\"ד<sup class=\"footnote-marker\">38</sup><i class=\"footnote\">בפירושו לתו\"כ הנ\"ל, ז' ע\"ג, ובהשגות פ\"ה מה' ערכין ה\"ח.</i> גרס במשנתנו כאן ר' אלעזר (ולא ר' אליעזר),<sup class=\"footnote-marker\">39</sup><i class=\"footnote\">ועיין בתו\"כ הנ\"ל, והשוה משנת תמורה פ\"ג מ\"ד, ושם בהכרח הגירסא היא \"ר' אלעזר\".</i> ופירש שר' אלעזר סבירא ליה כר' יהושע (במשנתנו ולעיל כאן) שמביא בדמיהן עולות, וחולק על ר' אליעזר הסובר שדמיהן לבדק הבית. ואף שר' יהושע סובר שזכרים עצמן יקרבו עולות, כבר אמרו בירושלמי בסוגיין שלא אמר כן אלא בבהמה, אבל בעופות מודה, כפי שלמדו מן הפסוק. ופירשו במנחת בכורים ובתוספות העזרה הנ\"ל שהיא כוונת הברייתא שלנו: הן הן דברי ר' אליעזר (צ\"ל: אלעזר) הן הן דברי ר' יהושע וכו'.<br>ופירוש זה קשה מאד, שלא זו בלבד שאנו צריכים להגיה כאן בכל הנוסחאות \"אלעזר\" במקום \"אליעזר\", אלא שאין להניח שר' יוסה ור' שמעון באו לפרש את דברי ר' אלעזר חבירם, וקראו לו בשם רבי.<br>ובפיה\"מ להר\"מ למשנתנו ובחיבורו פ\"ה מה' ערכין ה\"ח וה\"ט הנ\"ל פירש שאין כאן סתירה בין ר' אליעזר שלעיל ובין דבריו במ\"ח, ור' אליעזר מודה בדברים שאין להם פדיון (עיין ר\"מ פ\"ו מה' איסורי מזבח ה\"ד) שיביא בדמיהם עולות, כר' יהושע לעיל. ועיין מ\"ש במרכבת המשנה, באו\"ש ובצפנת פענח במקומו. ולפ\"ז מתפרשת התוספתא אף כאן שהן הן דברי ר' אליעזר במ\"ח הן הן דברי ר' יהושע במ\"ז (בבבא שלעיל), והיא נסמכה לברייתא שלעיל, ומשום כן הובאה לכאן. וכן פירש בתכ\"מ."
            ],
            [
                "<small>50.</small> <b>אחד לשלשים יום משערין את הלשכה. </b>משנתנו ספ\"ד, ופירושה שפוסקין את השער עם המספק להקדש קינין<sup class=\"footnote-marker\">40</sup><i class=\"footnote\">עיין פ\"ו מ\"ה ובהשגות הראב\"ד פ\"ז מה' כלי המקדש ה\"ט ובמרכבת המשנה שם.</i> יינות שמנות וסלתות בשביל מנחות נסכים למשך שלשים יום. ואם הוקר השער בתוך זמן זה מספק כמי שפסק, ואם הוזל נותן כשער הזול, כמפורש במשנתנו. ועיין מ\"ש ר\"נ זק\"ש בהערותיו לפי' הרא\"ש, עמ' מ\"א ואילך, בשם זקנו הגרי\"מ חרל\"פ ז\"ל. ",
                "<small>51-52.</small> <b>ואמ' תנו לי מעותי מן המטבע היוצא במדינתי אין שומעין לו. </b>וכ\"ה בד. וכנראה שיש כאן סירוס מן הברייתא שלהלן, והנכון הוא בכי\"ע ובכי\"ל: רצה לחזור בו בתוך שלשים יום אין שומעין לו, וכן מעתיק הרש\"ס, ל\"ח ע\"ד. והכוונה שאם הוקר השער ורוצה לחזור בו כדי שלא יפסיד מביתו, אין שומעין לו, והתחייבותו במקומה עומדת לזמן שלשים יום. ",
                "<small>52.</small> <b>ואם נשפכו בעזרה נשפכו לו. </b>פי' ר' משולם, עמ' 46, ועמ' 53, פירוש הריבב\"ן ספ\"ד ופירוש הרש\"ס הנ\"ל. והכוונה שהמספק חייב באחריותן עד שיקרבו על גבי המזבח, עיין במשנתנו ספ\"ד. ובירושלמי ספ\"ז: אמר ר' יצחק תניי בית דין הוא המספק את הקינים הוא מספק את הפסולות ואת <b>האובדות</b>. וכ\"ה לעיל שם ה\"א, נ' ע\"ג, בנוסח הרש\"ס, וכן מוכח בשרי\"ר, עמ' 138. ופירש הרש\"ס: את האובדות, כגון פרחו הקינין וכו'.<br>ובמשנתנו ספ\"ז:<sup class=\"footnote-marker\">41</sup><i class=\"footnote\">לפי גירסת כ\"י אוקספורד, פי' ר' משולם, ריש עמ' 82, פירוש הרא\"ש, עמ' ס'.</i> על הקינין ועל הפסולות (הפסולת) שיהוא באות משל ציבור. ר' יוסי אומר המספק את הקינין מספק את הפסולות. ופירש הרא\"ש שם (עמ' ס\"א): ועל הקינין ועל הפסולות פי' המחוייבין קינין מביאין מעות ונותנין בשופר וכו', ואם פרחו הקינין וכו'. ובפיה\"מ להר\"מ מהדו\"ק (לפי עדות הרי\"מ טולידאנו, עמ' כ\"ח, הערה 121): ואמרו על הקינין הפסולות שמה שנאבדו מן הקנים יבוא משל צבור וכו' ומחק אח\"כ רבינו את המלה \"שנאבדו\", וכתב: שמה שנמצאו מן הקנים פסולות יביא וכו'. וברור שבמהדו\"ק היתה לפניו הגירסא: ועל הקינין <b>ועל</b> הפסולות וכו'. ועיין גם במאירי, סוף עמ' 105. ולפ\"ז מוכח שלר' יוסי המספק אחראי אף בעד הגוזלות שפרחו אח\"כ, והוא פרחו הגוזלות, הוא נשפך היין.<br>אבל ברוב הנוסחאות הגירסא במשנתנו היא: על הקינין הפסולות, ודינן כהתליעה הסולת שבמשנתנו ספ\"ד, ונאבדו לא נזכר שם כלל, וכן לא נזכרו \"אובדות\" גם בדברי ר' יצחק בירושלמי פ\"ז ה\"א הנ\"ל ברוב הנוסחאות, ומכאן שהמספק אינו חייב באבדו הקינין, ולפ\"ז לא יתחייב אף בנשפך היין בעזרה, ואף הר\"מ לא הביא את ההלכה של אבדת הקינין ושפיכת היין. ועיין באחרונים שציין בציון ירושלים לירושלמי פ\"ז ה\"א.<br>ובספרי זוטא שלח, עמ' 280: שיהו שוקלין שקלים וכו' ועל ידי כהן <b>המאבד</b>. ולא נתברר בדיוק מהו \"כהן המאבד\".",
                "<small>52-53.</small> <b>אם יש לו להביא מתוך ביתו הרי זה מביא וכו'. </b>כלומר, לא נאמרה ההלכה של החותמות (פ\"ה מ\"א, שם מ\"ד) אלא לטובת חייבי קרבנות שלא יצטרכו לשמור את מנחת הנסכים בטהרה, אבל אם רצה מביא מביתו. ועיין בהשגות הראב\"ד פ\"ז מה' כלי המקדש ה\"ט. "
            ],
            [
                "<small>53-54.</small> <b>אחד לשלשים יום תורמין את הלשכה. </b>וכ\"ה בד. ובכי\"ע: אחד לשלשים יום פוחתין מן הלשכה וכו'. ובכי\"ל: אחד לשלשים יום משערין את הלשכה וכו'. וכ\"ה בפי' ריבב\"ן פ\"ד מ\"ט. והנכון הוא בפירוש תלמיד רשב\"ש, עמ' 48: כדתניא בתוספתא דשקלים אחת לשלשים יום פותחין את הלשכה וכו'. וכ\"ה בפירוש הרש\"ס, ל\"ח ע\"ד. והכוונה שפותחין את הלשכה כדי לשלם את המעות למספקים. ",
                "<small>54-55.</small> <b>רצה לחזור בו בתוך שלשים יום אין שומעין לו. </b>וכ\"ה בד. והוא בוודאי שיבוש, כפי שמוכח מן ההמשך. ובכי\"ל: ואמר תנו לי מעותי אין שומעין לו וכו'. וכן בריבב\"ן הנ\"ל. והנכון הוא בכי\"ע: ואמ' תנו לי מעותיי מן המטבע היוצא במדינתי אין שומעין לו. וכ\"ה בפי' תלמיד רשב\"ש הנ\"ל, וכן צ\"ל גם בכי\"ל. ובפירוש הרש\"ס הנ\"ל: \"ואמר תנו לי מעותי וכו' \", ואין לדעת אם היתה לפניו גירסת כי\"ע או גירסת כי\"ל, אבל בוודאי שלא היתה לפניו גירסת כי\"ו ודפוסים. ",
                "<small>55.</small> <b>אלא הולך אצל גזבר וכו'. </b>וכ\"ה בד, כי\"ל וריבב\"ן הנ\"ל. ובכי\"ע ובפי' תלמיד רשב\"ש הנ\"ל: <b>רצה</b> הולך וכו'. כלומר, הגזבר אינו מחוייב לתת לו מעות היוצאות במדינת המספק, אבל רצה מעמידו וסומכו אצל שלחני וכו'. ",
                "<small>55-56.</small> <b>מעמידו אצל שולחני וכו'. </b>וכ\"ה בד ובפירוש ריבב\"ן הנ\"ל. ובכי\"ע ובכי\"ל: אצל חנוני (החנוני). והכוונה שהשולחני ישלם לו אח\"כ במטבע היוצא במדינתו, עיין להלן שו' 62. ",
                "<small>56.</small> <b>רצה או' לו תן לי מיד בפחות וכו'. </b>כלומר, אפילו בתוך שלשים מותר לו לגזבר לתת לו פחות ממה שחייב לו, ונמצא הקדש מרויח, ועיין להלן. ",
                "<small>56-57.</small> <b>ולא מפני שהוא קודש וכו'. </b>כלומר, ההיתר כאן הוא לא מפני שאין רבית ואונאה לגבוה, כמפורש להלן ב\"ק פ\"ד ה\"ג, אלא שאין כאן רבית, ואף בהדיוט מותר. ועיין ב\"מ נ\"ז ב', בתוספות שם ד\"ה לספק ובראשונים שהביא בשטמ\"ק שם ד\"ה הב\"ע. ועיין להלן ב\"מ פ\"ד ה\"ב (שיטת רשב\"ג). ",
                "<small>57-58.</small> <b>המוכר חפץ לחברו על מנת ליתן לו כל שנים עשר חודש רצה אומ' לו תן לי בפחות מעכשיו, אין כן משום רבית. </b>להלן ב\"מ פ\"ו הי\"ב: <b>הלוקח מקח</b> מחבירו על מנת ליתן לו מיכן עד שנים עשר חודש רשיי שיאמר לו תן לי מיד בפחות, ואינו חושש משם רבית. ובכי\"ע ובכי\"ל גורסים אף כאן בסיפא: רשאי שיאמר לו תן לי בפחות מיד (בכי\"ל: מעכשיו) וכו', כגירסת כל הנוסחאות בב\"מ הנ\"ל. ובה\"ג ה' רבית, ד\"ו צ\"ה ע\"א (ד\"ב, עמ' 381): המוכר חפץ לחבירו על מנת ליתן לו מכאן ועד שנים עשר <b>שנים</b> (בד\"ב: חדש) רשאי שיאמר לו תן לי מיד בפחות וכו'. וכן בתשה\"ג שערי צדק ש\"ב מח\"ד סי' כ\"א, מ' סע\"א: מר רב יהודאי המוכר חפץ לחבירו על מנת ליתן לו מכאן ועד שנים עשר חדש וכו'. ולשונם מתאים לתוספתא שקלים כאן (כגי' כי\"ע וכי\"ל), ולא לתוספתא ב\"מ. ועיין גם באגודה ב\"מ סי' פ\"ו, י\"ט רע\"ב. אבל בס' המקח והממכר לרב האיי שער מ\"ב סי' ג', הרי\"ף ב\"מ פ\"ה סי' ת\"ט וכמה מן הראשונים<sup class=\"footnote-marker\">42</sup><i class=\"footnote\">עיין מ\"ש בתס\"ר ח\"ב, סוף עמ' 119 ואילך.</i> הביאוה כלשונה בב\"מ.<br>ולעצם העניין, אעפ\"י שאמרו במשנתנו (ב\"מ פ\"ה מ\"ב): ואין מרבין על השכר כיצד וכו' מכר לו את שדהו ואמר לו אם מעכשיו אתה נותן לי הרי הוא שלך באלף זוז, אם לגורן בשנים עשר מנה אסור, אין הדין אמור אלא בהזכיר לו בתחילה אלף זוז, אבל אם מכר לו בתחילה לשיעורין בי\"ב מנה, והחזיק בה, ואח\"כ אמר לו אם אתה נותן לי מיד הרי הוא שלך באלף זוז מותר, כדין התוספתא כאן. ובטיו\"ד סי' קע\"ג: מידי דהוה כמוכר חובו בפחות, שמי שיש לו שטר על חבירו, או מלוה על פה, יכול למוכרו לאחר בפחות,<sup class=\"footnote-marker\">43</sup><i class=\"footnote\">תוספתא ב\"מ פ\"ו ה\"ג, ירושלמי שם רפ\"ה. י' סע\"א. ועיין מ\"ש בתס\"ר ח\"ב, עמ' 113 ואילך.</i> ואין בו משום רבית. וכן הסביר הרמ\"ך (לפי שטמ\"ק ב\"מ ס\"ה א' ד\"ה מרבין) את ההיתר להרבות על השכר: והוי כמוכר חובו בפחות דשרי. וכ\"ה במאירי שם, עמ' 237. וכן במרדכי ב\"מ פ\"ה סי' שי\"ז הביא את התוספתא והוסיף: ונראה לרבינו אבי העזרי דדוקא לאחר גמר המכר א\"ל תן לי בפחות, אבל מעיקרא לא, דתנן ואם לגרן בי\"ב מנה אסור. ומכאן הוכיח דמותר למחול משום הקדמת הפרעון, כגון אם המלוה אמר הריני מוחל לך קצת ע\"מ שתפרע לי קודם הזמן, ואין המחילה נחשבת רבית, לומר שיהא נחשב כאילו הלוה לוה למלוה עד הזמן עבור אותה מחילה.<br>וע\"פ זה נ\"ל לבאר את התוספתא בב\"מ פ\"ד ה\"ה שנתקשו בה מאד המפרשים. וכן שנו שם: היה חייב לו מעות והשכיר לו (כלומר, הלוה) בית מדינר לחודש, והיה יפה סלע לחדש אסור. השכיר ממנו בדינר לחדש והיה יפה סלע בחדש מותר. והנה ברייתא זו נסמכה למשנתנו פ\"ה מ\"ב הנ\"ל: ולא ישכור ממנו בפחות מפני שהוא רבית. מרבין על השכר וכו'. וכוונת הברייתא בסיפא שאם שכר הלוה מן המלוה (\"ממנו\") בדינר לחודש,<sup class=\"footnote-marker\">44</sup><i class=\"footnote\">כלומר, על מנת שיפרע לו מיד.</i> והיה יפה סלע בחדש מותר, מפני שהוא כקונה הלואתו, ודינו כמרבה בשכר. ולעיל שם בתוספתא רפ\"ד (מכילתא דרשב\"י, עמ' 212): יצאו אילו, שמא (=שמה) שאת נותן לו<sup class=\"footnote-marker\">45</sup><i class=\"footnote\">בד\"ר: שאתה נותן לו יותר. אבל המלה \"יותר\" אינה לא בכי\"ו ולא בכי\"ע.</i> את נוטל הימנו, כלומר אתה נוטל הימנו מה שנתת לו.<sup class=\"footnote-marker\">46</sup><i class=\"footnote\">ונ\"ל בפירושה שהכוונה שאין הלוה (השוכר) חייב לו כלום לפני גמר השכירות (שכירות אינה משתלמת אלא לבסוף), וכל מה שנוטל מן השוכר הוא מה שנותן לו המשכיר עכשיו, ואין כאן אגר נטר אפילו לרגע, ואינו לוקח ממנו יותר ממה שהוא נותן לו, כדין כל מכר שיכול לקחת ממנו כמה שהוא רוצה (אם הלוקח יודע את המחיר ומוחל לו את האונאה). וכסברא זו (באנר נטר) כתב הרשב\"א (לפי שטמ\"ק) בב\"מ ס\"ה ב' על מעשה ביתוס בן זונין, ולמדה מחי' הר\"י מיגש בב\"ב קס\"ח א', עיי\"ש. ולפיכך יכול להרבות על השכר כמה שהוא רוצה, ואם לוקח ממנו מעכשיו בפחות הרי הוא כקונה הלואתו. ומ\"ש בתוספתא להלן שם: כיזה צד משכיר אדם מעותיו לשולחני וכו', אינו שייך לכאן, וסימן השאלה הוא לא אחרי \"כיזה צד\", אלא אחרי לשולחני. ופירוש המפרשים שם דחוק מאד.</i><br>ובמשנת מכות פ\"א מ\"ב שנינו: מעידין אנו באיש פלוני שהוא חייב לחברו אלף זוז על מנת ליתנן לו מכאן ועד שלשים יום, והוא אומר מכאן ועד עשר שנים, אומדין כמה אדם רוצה ליתן ויהיו בידו אלף זוז בין נותנן מכאן ועד שלשים יום, בין נותנן מכאן ועד עשר שנים. וכבר הקשו הראשונים כיצד נקטה המשנה אומדנא האסורה משום ריבית. ועיין בפירוש רבינו גרשם שהביא בשבלי הלקט (הסגלה הוצ' הרמ\"ז חסידה חכ\"ח, עמ' 84) שנדחק מאד בפירושה. ועיין גם באו\"ז ח\"ג ב\"מ סי' קפ\"ו, כ\"ו ע\"ב, שהביא בשם הראבי\"ה שאין רבית בשכירות, ופירש משנתנו בשכירות, עיי\"ש, ועיין בשו\"ת מהר\"ח או\"ז סי' ל\"ט ובהגה\"מ פ\"ח מה' מלוה ולוה (בד' קושטא). ועיין בגליוני הש\"ס לר\"י ענגיל מכות ג' א' ובראשונים שהביא שם.<br>ולפי דברינו הנ\"ל הדברים פשוטים, והכוונה שאומדין כמה אדם רוצה ליתן ויהיו בידו (כלומר, בחזרה) אלף זוז בין ליתנן לו<sup class=\"footnote-marker\">47</sup><i class=\"footnote\">כגירסת רוב הנוסחאות. כלומר, בין להחזירן לו.</i> מכאן ועד שלשים יום, ובין מכאן ועד עשר שנים. והרי כאן הפסידו העדים ללוה כסף ממש שהיה יכול למכור את הלואתו בפחות למלוה, אם ישלם לו לאחר שלשים יום (במקום עשר שנים), והעדים הכריחו אותו לשלם לו את סכום כל ההלואה לאחר שלשים יום."
            ],
            [
                "<small>58-59.</small> <b>אחד לשלשים יום תורמין את הלשכה וכו'. </b>הנכון הוא בד ובכי\"ע: פותחין את הלשכה וכו', כלומר על מנת לשלם למספקים קנים ומנחת נסכים להקדש. ובכי\"ל בטעות: פוחתין וכו'. ",
                "<small>60.</small> <b>תנו לי מן המטבע היוצא במדינתי וכו'. </b>התוספתא חוזרת כאן על ההלכה בריש הי\"ב, כדי ללמד כיצד נוהג הגזבר. ",
                "<small>60-61.</small> <b>וגזבר קודח ונותן לו מן המטבע העולה בידו לפי חשבון. </b>וכ\"ה (\"קודח\") גם בד. ובכי\"ע: וגיזבר הולך <b>וקורא</b> ונותן וכו'. ובכי\"ל: וגזבר קורה ונותן לו וכו'. והנכון כלפנינו, ופירושו שהגזבר תוקע ומכניס את המדה לתוך השקלים ומוציא מה שעולה בידו לפי חשבון המטבעות השונים המעורבים בלשכה, עיין תוספות זבחים כ\"ב ד\"ה קודח, ומ\"ש על קדח בתרביץ ש\"ג, עמ' 209, ולהלן ביצה פ\"ג, שו' 24–25, ד\"ה אבל קודח. ",
                "<small>62.</small> <b>ושולחני נוטלן ממנו ונותן לו וכו'. </b>כלומר, השולחני נוטל את כל מה שעלה ביד הגיזבר, ונותן למספק מטבע היוצא במדינתו לפי חשבון המטבעות שקדח הגזבר, שהיו שם מטבעות אחרים. ",
                "<small>62-63.</small> <b>כל המטבע בירושלם מפני כך. </b>בד: המטבעות היוצאין בירושלם. ולפי גירסה זו הדברים נמשכין למעלה, כלומר, לפי חשבון המטבעות היוצאין בירושלם. ובכי\"ע ובכי\"ל: וכל המטבעות היו יוצאות (בכי\"ל: יוצאין) בירושלם מפני כך. כלומר, שהרי בידי השלחני היו מטבעות מארצות שונות שנתן לו הגיזבר מתרומת הלשכה שהביאו לשם כל מיני מטבעות, עיין לעיל, שו' 19. ובכפו\"פ פ\"ו, עמ' ע\"ה (ד\"ר, כ\"א סע\"א): תוספת' מסכת שקלים פ\"ב כל המטבעות היו יוצאות בירושלם. ובירושלמי מעשר שני פ\"א ה\"ב, נ\"ב ע\"ד: אמר ר' אבין כל המטביעות היו יוצאות בירושלם מפני כן, על שם יפה נוף משוש כל הארץ, כלומר, ר' אבין הסמיך את הפסוק (תהלים מ\"ח, ג') לברייתא שלנו. ועיין בגליון הש\"ס שם. ובבבלי ב\"ק צ\"ז ב': והתניא התקינו שיהו <b>כל</b> (עיין דק\"ס והגהות הב\"ח) המעות יוצאות בירושלים מפני כך. ופירשו הראשונים (הרמ\"ה בשטמ\"ק שם והראב\"ד שם, עמ' 278) שהתקינו כן מפני משוי הדרך, שיוכל כל אחד לחלל את המע\"ש על המטבע של מקומו ולהביאו לירושלים כמו שהוא. ועיין מ\"ש לעיל ח\"ב, עמ' 717, שורה 17. "
            ],
            [
                "<small>63.</small> <b>אילו הן הממונין שהיו במקדש וכו'. </b>כל הברייתא בפי' ר' משולם, עמ' 53. ובמשנתנו רפ\"ה מונה חמשה עשר ממונין, ורוב המשרות שלנו לא נזכרו במשנה. ובפי' המיוחס להראב\"ד תמיד כ\"ז א' (לשון חכמים ז' ע\"ב): וע\"ז יש לתמוה דבתוספת' לא קא חשיב אלא ח' ממונים, וגם אותם ממונים שמזכיר את שמם במס' שקלים משנה את שמותם בתוספתא (עיין להלן). ושמא י\"ל תנא ושייר לכל הנך [ד]תוספתא וכו'. ועיין ר\"מ פ\"ז מה' כלי המקדש ה\"א. ובירושלמי רפ\"ה, מ\"ח ע\"ג (יומא ספ\"ג, מ\"א רע\"ב): חד אמר כשירי דור ודור בא למנות.<sup class=\"footnote-marker\">48</sup><i class=\"footnote\">בהוצ' שלנו כאן וכן בנספח לבבלי נוסף: עליהן. אבל בכי\"ל כאן וכן ביומא אף בהוצאות שלנו ליתא.</i> וחורנה אמר מי שהיה באותו הדור מנה מה שבדורו. ופי' ר' משולם (עמ' 55): כשירי כל דור ודור, כגון ראשי משמרות שהיו נקראים על שם הראשונים וכו'. וכן פירשו התוספות במנחות ס\"ד ב' ד\"ה אמר (ועיין מ\"ש בב\"ק פ\"ב ב' ד\"ה ועל), והרא\"ש כאן, עמ' מ\"ו, וכן בפירושו למדות פ\"א מ\"ד: ירושלמי פנחס על המלבוש [שהיה מלביש בגדי כהונה] כך היה שם הראשון, ונקראו כולם על שמו. ועיין מ\"ש שירער בתולדות העם היהודי (גרמנית) הוצ' ד' ח\"ב, עמ' 325 הערה 31, ועיי\"ש, עמ' 317 ואילך, ומ\"ש הר\"ח אלבק בהשלמות והוספות לסדר מועד, עמ' 462. ועיין בשלטי הגבורים לר' אברהם הרופא פל\"ו, ל\"ב ע\"א ואילך. ",
                "<small>63-64.</small> <b>יוחנן בן גודגדא על נעילת שערים. </b>וכ\"ה בד, בכי\"ע, בכי\"ל ובפי' ר' משולם הנ\"ל. אבל במשנתנו הנ\"ל: בן גבר על נעילת שערים. ופי' ר' משולם שם: ומייתי הך בערכין<sup class=\"footnote-marker\">49</sup><i class=\"footnote\">י\"א ב'. ומקורו בספרי קרח פי' קט\"ז, עמ' 132.</i> מעשה בר' יהושוע בן חנניה שהלך לסייע בהגפת דלתות אצל ר' יוחנן בן גודגדא. ואיכא למימר דסידר על בן גבר, ור' יוחנן בן גודגדא היו (צ\"ל: היה) אחריו. ועיין בשטמ\"ק בערכין שם אות ד', ובר\"מ פ\"ז מה' כלי המקדש ה\"ג: זה שעל נעילת שערים על פיו נועלין ועל פיו פותחין. ועיין בהר המריה שם פ\"ד אות ל\"ו.<br>והשם \"בן גבר\" הוא כנראה כינוי, ואפשר שאף \"גודגדא\" הוא כינוי, ופירושו \"משוך את המזל\" ו\"בן\" הוא כמו \"בן\" בבן חיל. ועיין מ\"ש ר\"ש קליין בלשוננו כ\"א ח\"ד (תרפ\"ט), עמ' 333.",
                "<small>64.</small> <b>בן טוטפת על המפתחות. </b>בכי\"ל: על הפתיחות. ובתמיד פ\"א מ\"א: וזקני בית אב ישנים שם ומפתחות העזרה בידם. ושמא היה אחד מן האמרכלין, עיין להלן, שו' 68, ד\"ה שבעה, ומש\"ש בהערה 53. ועיין בבאר שבע תמיד שם, ומ\"ש עליו במשנה למלך פ\"ד מה' כלי המקדש הי\"ז. ",
                "<b>בן דיפאי על הלולב. </b>וכ\"ה בד. ובכי\"ל: בן דופאי וכו'. ובכי\"ע: בן ריפאי, ובפי' ר' משולם: בן ריפא וכו'. וכנראה שהוא השם: ריפת (בראשית י', ג') או דיפת (דהי\"א, א' ו') שבטאו אותו בזמן ההוא ריפאי, וכמו שהוא בתרגום השבעים (לדה\"י הנ\"ל) בכ\"י אלכסנדריא ועוד: Ριφαε. ואשר ל\"לולב\", כנראה הכוונה למשנת סוכה פ\"ד מ\"ד. ",
                "<small>64-65.</small> <b>בן ארזא על הדוכן. </b>וכ\"ה בד. ובכי\"ע, בכי\"ל ובפי' ר' משולם: ארזא על הדוכן. ובמשנתנו הנ\"ל: בן ארזה על הצלצל. ובירושלמי פ\"ה ה\"ב, מ\"ח ע\"ד: בן ארזה על הצלצל, כהיא דתנינן תמן (תמיד פ\"ז מ\"ג) הניף הסגן בסודרין והקיש בן ארזא בצלצל [ודברו הלוים בשיר]. ועיין ערכין פ\"ב מ\"ו, וקידושין פ\"ד מ\"ה ועוד. ולפ\"ז אין סתירה בין משנתנו והתוספתא, ועיין בח\"ד שפירש שהתנא שלנו סובר שעיקר שירה בפה, ותנא דמתניתין סובר שעיקר שירה בכלי. ובמשנתנו שם מנה את הוגדוס בן לוי על השיר. ",
                "<small>65.</small> <b>בנימן על התנורים שמואל על החביתין. </b>וכ\"ה בד ובכי\"ל. ובכי\"ע: שמואל על התנורים בנימין על החביתים. וכ\"ה בפי' ר' משולם הנ\"ל. והכוונה לתנורי המקדש שהיו אופין בהם לחם הפנים ומנחות. ושמואל היה הממונה על לשכת עושי חביתין, עיין מדות פ\"א סמ\"ד. ",
                "<b>בן מקליט על המלח. </b>אצל ר' משולם בטעות: בן <b>מקלוש</b> על המלח. והוא היה ממונה על לשכת המלח, עיין מדות פ\"ה מ\"ג. ",
                "<small>65-66.</small> <b>בן פלך עץ על העצים. </b>וכ\"ה בכי\"ל. אבל בד, בכי\"ע ואצל ר' משולם חסרה המלה \"עץ\". והוא היה ממונה על לשכת העצים, עיין מדות פ\"ב מ\"ה. ועיין השערת ר\"ש קליין על שם זה בלשוננו כ\"א ח\"ד (תרפ\"ט), עמ' 342, שם כ\"ב (תר\"צ), עמ' 268. "
            ],
            [
                "<small>66.</small> <b>שלשה גזברין מה הן עושין, בהן וכו'. </b>וכ\"ה בד. ובכי\"ל חסרות המלים \"בהן היו\", וכ\"ה בפיה\"מ להר\"מ פ\"ה מ\"ב ובריבב\"ן שם. ובמיוחס להראב\"ד תמיד (לשון חכמים ז' ע\"א), כ\"ז ע\"א (מהם=מה הם), וברא\"ש, עמ' מ\"ח, חסרה המלה \"בהן\". ובכי\"ע: מה היו עושין בהן וכו', וכ\"ה בפי' ר' משולם, עמ' 54. ובפי' תלמיד הרשב\"ש: מה היו עושין פודין וכו', וכ\"ה בפי' הרש\"ס, מ\"ב רע\"א. ועיין מאירי, עמ' 88, ומאירי הוריות, עמ' 170. ובפיסקי תוספות תמיד סי' ט': <b>עשרה</b> גזברין פודין וכו'.<br>ובמשנתנו פ\"ה מ\"ב: אין פוחתין משלשה גזברין ומשבעה אמרכלין וכו'. ובתמיד כ\"ז א': דתניא אין פוחתין מי\"ג (בד\"ו רפ\"ב: משלשה עשר. וכ\"ה בכי\"מ) גזברין ומז' אמרכלין. ר' נתן אומר אין פוחתין מי\"ג גזברין כנגד י\"ג שערים. ובפי' המיוחס להראב\"ד שם מביא גירסא זו בשם \"ספרי\".<sup class=\"footnote-marker\">50</sup><i class=\"footnote\">כלומר, הספר שלי. ועיין במלא\"ש כאן פ\"ה מ\"ב, ותפס שהכוונה במיוחס להראב\"ד \"ספרי\" ספרי ממש, ספרי דבי רב. ועיין הלשון במפרש לתמיד שהבאנו להלן בסמוך בפנים.</i> ובמפרש לתמיד שם: כנגד שלשה עשר שערים. גזברים הם השוערים, וזה הלשון נמי בספרי (כלומר, בספר שלי). ובמיוחס להראב\"ד שם מוסיף: אבל הספרים הישנים חלוקים, יש מהם דה\"ג (=דהכי גרס) בהו, אין פוחתין מג' גזברין<sup class=\"footnote-marker\">51</sup><i class=\"footnote\">עיין תוספות כתובות ק\"ו א' ד\"ה שבעה.</i> ומז' אמרכלין, ובתוספתא דשקלים תניא וכו', ונראה לפרש שאותן ג' גזברין דקתני במשנה דשקלים ובתוספ' היינו אותן גזברין שהיו רק מיוחדים לכך להעריך ערכי וחרמי וקדשי בדק הבית ולפדות, כדי שלא יהיה הפסד להקדש, דשלשה חשיבי בכל דוכתא בין לענין דין, בין לענין לכל דבר, וצריכין להיות כמו ב\"ד לעשות שומא שידעו בפדיון ערכין חרמין והקדשות ומעשר שני וכל מלאכת הקודש. מיהא כל הגזברין היו י\"ג אלא שמאותם [ממונים] ג' (ממונין) היו ממונין גם על אותם עניינים שאמרנו, ועשרה מהם לא היו ממונים על הנערכים, ומה שכתב לשם בתו' (=בתוספתא) כמו שכתובה למעלה (כלומר שאר הדברים המנויים בתוספתא), אלא על שאר עניינים של לשכה וכו', עיי\"ש שהאריך. ועיין בפי' הרש\"ס, מ\"ב ע\"א, מ\"ש בשם התוספות ובשם המיוחס להראב\"ד.<br>נמצאנו למדים מפירושו שבבית המקדש היו יותר מג' גזברים, והמשנה והתוספתא לא מנו אלא הגזברים המיוחדים על הפדיון ומלאכת הקודש (החשבון עם האומנין?). וכן היו יותר מחמשה עשר ממונין במקדש, כפי שמוכח מן ההוספות בתוספתא על משנתנו רפ\"ה, וכן משמע מן המשניות בתמיד שהיו ממונים במקדש שלא נמנו כאן, וכמו שכתב במיוחס להראב\"ד הנ\"ל. ועיין ר\"מ פ\"ז מה' כלי המקדש ה\"א ואילך ובמרכבת המשנה שם.<br>ובפי' הרא\"ש, עמ' מ\"ח: <b>בתוס'</b> אין פותחין (צ\"ל: פוחתין) במקדש פחות משני קתליקין. וכנראה שכוונתו לברייתא שבירושלמי למשנתנו, עיין מ\"ש בתשלום תוספתא עמ' 6 ואילך.",
                "<small>66-67.</small> <b>היו פודין את הערכין ואת החרמין וכו'. </b>הראשונים הנ\"ל. ועיין ר\"מ פ\"ד מה' כלי המקדש הי\"ח. ",
                "<small>67.</small> <b>ואת מעשר שני. </b>וכ\"ה בד ובכי\"ל. ובכי\"ע חסרה המלה \"שני\" בטעות, שהרי אין פודין מעשר ראשון ומעשר עני. ובפי' ריבב\"ן פ\"ה מ\"ב הנ\"ל חסר \"ואת מעשר שני\", אבל גירסתינו מקויימת גם ע\"י פיה\"מ להר\"מ, המיוחס להראב\"ד, פיסקי תוספות, ר' משולם, תלמיד רשב\"ש והרש\"ס הנ\"ל. ולא עוד אלא שמפירוש המיוחס להראב\"ד הנ\"ל מוכח שלא הגיה בתוספתא. וכן במאירי כאן, סוף עמ' 88: ועניין הגזברין להשתדל בעניני ממון המקדש בעניני ערכין וחרמין וכו' <b>ובמעשר שני</b> ובכל עניני הקדש.<br>ולפיכך נראה שאין להגיה, והפירוש הוא במע\"ש שניטמא, שהרי בירושלים אנן קיימין, ואין פודין שם מע\"ש אלא אם כן נטמא (כמו שרצה לפרש בח\"ד), והואיל ועל פי רוב היו מביאין אותו לירושלים בשעת עלייה לרגל, וכולם היו נטהרין לרגל, ורק מיעוטן טמאין (עיין במשנתנו כאן פ\"ח מ\"א), הרי דנו בו כמע\"ש שאין דמיו ידועין, שנפדה ע\"פ שלשה (מע\"ש פ\"ד מ\"ב). וכבר אמרו לעיל (מע\"ש פ\"ג ה\"ה ובמקבילות בירושלמי ובבבלי): נפדה על פי שלשה לקוחות. ופירש\"י (סנהדרין י\"ד ב'): סוחרים ובקיאים בשומא. ובשעת הרגל בירושלים הגזברים הם שידעו יותר מאחרים את גודל האוכלסים וכמה מהם (בערך) הם טמאים, שלא יקפידו לאכול פירות טמאים, והם הם הבקיאים בשומא. ואף להלן מו\"ק פ\"ב ה\"י מנו בין צורכי רבים המותרים בחולו של מועד: פודין את הערכין וכו' ואת מעשר שני, כלומר, התירו את מלאכת הגזברים שעשו בחוה\"מ צרכי רבים לעולי רגלים. ועיין בחילופי מנהגים שבין אנשי מזרח ובני א\"י סי' כ\"ו, הוצ' ר\"מ מרגליות, עמ' 140 ואילך.",
                "<small>68.</small> <b>שבעה אמרכלין מה הן עושין שבעה מפתחות העזרה בידן. </b>וכ\"ה (\"שבעה\") גם בד ובכי\"ל ובפיה\"מ להר\"מ, אבל בכי\"ע חסרה המלה \"שבעה\" (ושם: אמרכל מה היו עושין), וכן ליתא בפי' ר' משולם, בפי' תלמיד הרשב\"ש, בפי' המיוחס להראב\"ד, בפי' הרא\"ש ובפי' הרש\"ס הנ\"ל. וברש\"י מלכים ב', י\"ב, י': הכהנים שומרי הסף, ספי העזרה, הממונים על מפתחות העזרה, שהרי תרגמו יונתן אמרכליא, והאמרכלים שבעה היו לשבעה שערי העזרה בתוספתא דשקלים. ור\"א ביכלער העיר<sup class=\"footnote-marker\">52</sup><i class=\"footnote\">בספרו (גרמנית) פריעסטער וכו', עמ' 94.</i> על דברי התרגום ישעי' כ\"ב, כ\"ב-כ\"ג: ואתן מפתח בית מקדשא ושולטן בית דוד בידיה ויפתח ולית דאחיד, ויחוד ולית דפתח. ואמניניה אמרכל מהימן. ועיין וי\"ר פ\"ה, ה', הוצ' ר\"מ מרגליות, עמ' קי\"ד ואילך. ובפיסקי תוספות תמיד פיס' ט': אמרכלין <b>מאה</b> מפתחות עזרה בידם, ועיין בבאר שבע ריש תמיד ומ\"ש בהר המריה על הר\"מ פ\"ד מה' כלי המקדש אות ל\"ו, עיי\"ש.<sup class=\"footnote-marker\">53</sup><i class=\"footnote\">ובאבות דר\"ן נו\"א ספ\"ד, י\"ב ע\"א (נו\"ב ספ\"ז, י\"א סע\"א), בפסיקתא רבתי פכ\"ו, קל\"א ע\"א, ובתרגום שני לאסתר א', ג', משמע שהמפתחות היו ביד כהן גדול. ובירושלמי שקלים פ\"ו ה\"ג, נ' ע\"א, בוי\"ר פי\"ט, ו', עמ' תל\"ו, שם פי\"ב, ה', סוף עמ' רס\"ג ואילך, משמע שהיו ביד המלך. ועיין בבלי תענית כ\"ח א', בהוצ' מלטר, עמ' 138, בשנו\"ס ובהערות שם. ועיין בס' חזון ברוך א', פ\"י, י\"ח. ועיין לעיל, שו' 64, ד\"ה בן טוטפת ומש\"ש.</i> ",
                "<small>69.</small> <b>רצה אחד מהן לפתוח אין יכול וכו'. </b>הראשונים הנ\"ל, ר\"מ פ\"ד מה' כלי המקדש הי\"ז, מאירי, עמ' 88. ועיין ירושלמי פ\"ה ה\"ג, מ\"ט ע\"א, ובבלי שבת כ\"א ב'. ועיין בתרגום ישעי' כ\"ב הנ\"ל ובמשנתנו פ\"ה מ\"ב. ",
                "<small>70.</small> <b>וגזברין נכנסין ויוצאין. </b>וכ\"ה בד, בכי\"ל, בכי\"ע, במיוחס להראב\"ד ובריבב\"ן הנ\"ל. ובפי' תלמיד רשב\"ש: וגזברין <b>מכניסין ומוציאין</b>. ובפי' הרא\"ש: נכנסין <b>ומוציאין</b>. ובפיה\"מ להר\"מ הנ\"ל: וגזברין נכנסין (ולא יותר), וכ\"ה בפי' ר' משולם, במאירי, ריש עמ' 89, ובפי' הרש\"ס הנ\"ל. ועיין מ\"ש בתס\"ר ח\"א, עמ' 182. ",
                "<b>ולפי כבוד היו נכנסין והיו יוצאין. </b>וכ\"ה בד. וכן בפי' תלמיד הרשב\"ש: ולפי הכבוד היו נכנסין וכו'. ובכי\"ע: ולפי כבוד נכנסין ויוצאין. ולפי גירסא זו הכוונה היא להלכה שלהלן מגילה פ\"ג, שו' 89, ד\"ה בכניסה, עיין מש\"ש. אבל בכי\"ל: ולפי כבוד הנכנסין היו יוצאין, וכ\"ה בריבב\"ן פ\"ה מ\"ב הנ\"ל. ולשון זו היא באשגרה ממשנת בכורים פ\"ג מ\"ג, עיי\"ש הפירוש. ברם במיוחס להראב\"ד, פי' ר' משולם, פי' הרא\"ש ופי' הרש\"ס הנ\"ל חסרה בבא זו. ",
                "<small>70-71.</small> <b>אמ' ר' יהודה למה נקרא שמו אמרכל וכו'. </b>הראשונים הנ\"ל, ערוך ערך אמרכל, והעיר שם בערוך גם על הירושלמי שבת פ\"י ה\"ג, י\"ב ע\"ג: תני ר' חייה (והכוונה לתוספתא כאן) ולמה נקרא שמו מרכל וכו'. וכ\"ה בהוספה שבדפוסים בוי\"ר פ\"ה, ה', עיין בשנו\"ס בהוצ' ר\"מ מרגליות, עמ' קט\"ו. ועיין בבלי הוריות י\"ג א'. ובפירוש המלה אמרכל, עיין בתוספות הערוך השלם של קרויס, ערך אמרכל, עמ' ל\"ג ואילך. ",
                "<small>71-72.</small> <b>היו כשרים בכהנים בלוים וכו'. </b>עיין ספרי קרח פי' קט\"ז, עמ' 131. ועיין או\"ש פ\"ד מה' כלי המקדש הי\"ט. ",
                "<small>72-73.</small> <b>מי שיש לו בן בן קודם, אח אח קודם, כל הקודם בנחלה קודם בשררות, ובלבד שינהג כמנהג אבותיו. </b>בד: מי שיש לו בן ואח, בן קודם, אח ובן אח, אח קודם, כל הקודם וכו'. ובכי\"ע: מי שיש לו בן קודם, אח קודם וכו'. ובכי\"ל: מי שיש לו אח קודם בן בן קודם וכו'. ובפירוש המיוחס להר\"ש תו\"כ צו ריש פרק ה', ל\"א ע\"ג: וכן תני בתוספתא דשקלים מי שיש לו בן קודם לאח, אח קודם לאחר. כל הקודם בנחלה קודם לשררה, א\"ר יהודה (ליתא בשום נוסח) ובלבד שינהוג כאבותיו. ועיין ריב\"ש סי' רע\"א שהאריך בזה והביא גם את התוספתא שלנו.<sup class=\"footnote-marker\">54</sup><i class=\"footnote\">ועיין בתשובת ר' צדקיהו הרופא (בעל שבה\"ל) שנתפרסמה בצופה ההגרי ח\"א, עמ' 65.</i> ועיין ר\"מ פ\"ד מה' כלי המקדש ה\"כ ופ\"א מה' מלכים ה\"ז, ובהגה\"מ שם, סמ\"ג עשין קפ\"ו, רט\"ז ע\"ג, מאירי יומא ע\"ב ב' (ס\"ו ע\"ד). ועיין תו\"כ צו הנ\"ל, שם שמיני פ\"א ה\"ב, מ\"ז ע\"א, אחרי מות פ\"ח ה\"ה, פ\"ג ע\"ב, ספרי שופטים פי' קס\"ב, הוצ' הר\"א פינקלשטין, עמ' 212.<br>ובוי\"ר פ\"כ, י\"א, הוצ' ר\"מ מרגליות, עמ' תס\"ט: <b>ובנים לא היו להם</b> וכו' הא אילו היו להן בנים היו קודמין לאלעזר ולאיתמר (כלומר, בן ואח, בן קודם), דתנינן תמן (כלומר, בתוספתא כאן) כל הקודם בנחלה קודם בכבוד, ובלבד שיהא נוהג כמנהג אבותיו. ועיין פסיקתא דר\"כ, קע\"ג ע\"ב, תנחומא אחרי, ז', בובר שם, ט', במ\"ר פ\"ב, כ\"ו. ועיין ירושלמי כאן פ\"ו ה\"א, מ\"ט ע\"ג, סוטה פ\"ח ה\"ג, כ\"ב ע\"ג, הוריות פ\"ג, ה\"ה, מ\"ז ע\"ג. ועיי\"ש יומא פ\"א ה\"א, ל\"ח ע\"ד, ובמקבילות שבמגילה פ\"א והוריות פ\"ג. ועיין בבלי יומא ע\"ב ב', כתובות ק\"ג ב', הוריות י\"א ב', שם י\"ג סע\"ב.<br>ובעניין ירושת רבנות, עיין מה שהאריך בספרי דבי רב לרד\"פ שופטים, רמ\"א ע\"א ואילך, באחרונים לשו\"ע או\"ח סי' נ\"ג ס\"ק כ\"ה (הגהת הרמ\"א), ובספרים שציין בארחות חיים לר\"ן כהנא שם.<br>ואשר לבני כהנים גדולים, עיין מ\"ש שירער בספרו תולדות העם היהודי (גרמנית) הוצ' ד' ח\"ב, עמ' 276, ומ\"ש להלן מנחות פי\"ג סהכ\"א. ועיין מ\"ש על בני חכמים ר\"ג אלון בתרביץ ש\"כ, עמ' 84 ואילך."
            ],
            [
                "<small>73.</small> <b>ארבעה חותמות היו במקדש. </b>במשנתנו פ\"ה מ\"ג: ארבעה חותמות היו במקדש וכתוב עליהן עגל, זכר, גדי, חוטא, בן עזאי אומר חמשה היו וכו' חוטא דל וחוטא עשיר. כלומר, מי שמקריב קרבן מן הבקר, נוטל חותם \"עגל\", שהוא מביא ג' עשרונים סולת ויין ושמן ששה לוג כל אחד. ומי שצריך לקרבן איל מביא חותם \"זכר\", שהוא מביא שני עשרונים סולת ויין ושמן ארבעה לוגין כל אחד. ומי שצריך לקרבן כבש, או עז, נוטל חותם \"גדי\", שהוא מביא עשרון סולת ויין ושמן שלשה לוגין כל אחד. וחוטא (=מצורע, עיין להלן נגעים פ\"ו ה\"ז ומש\"ש) נוטל חותם \"חוטא\", שהוא מביא נסכים של ג' כבשים ולוג שמן למתן בהונות (כולם יחד עשרה לוג שמן). ובן עזאי מצריך שני חותמות למצורע, \"חוטא עשיר\" כחכמים, ו\"חוטא דל\" שאינו מביא אלא כבש אחד (לאשם, וקן לחטאתו ועולתו), ומוסיף על נסכי הכבש לוג שמן למתן בהונות. ",
                "<small>74-75.</small> <b>חוטא היה מביא לוגו עמו, חוטא דל כדברי בן עזיי היה מביא לוגו עמו. </b>וכ\"ה בד ובכי\"ל. ופירושו שחותם \"חוטא\" היה מביא<sup class=\"footnote-marker\">55</sup><i class=\"footnote\">ו\"מביא\" כאן הוא כמו \"משמש\" במשנתנו, עיין לחלן בפנים, ד\"ה ובכי\"ע.</i> לוגו עמו (כלומר, עם שאר הנסכים של החותם), וכן לבן עזיי. וכן מפורש בירושלמי פ\"ה רה\"ד, מ\"ט ע\"ב: וכבן עזאי חוטא דל למה ? היה מביא לוגו עמו.<sup class=\"footnote-marker\">56</sup><i class=\"footnote\">כלומר, החותם היה מביא (עיין לעיל, הע' 55) עמו אף לוגו הנוסף למתן בהונות, מה שאין כן חותם של גדי.</i> ברם כרבנן מביא גדי, כלומר החותם של מצורע דל אינו מביא אלא \"גדי\", אלא נסכי גדי, ולוג השמן, שאינו לקרבן, מביא מביתו, וכמו שאמרנו לעיל, שו' 52–53.<br>ובכי\"ע: ארבעה חותמות היו במקדש חוטא משמש ולוגו עמו. ונשמטה כאן הסיפא, והנכון הוא בפירוש תלמיד רשב\"ש, עמ' 54: ותניא בתוספתא ד' חותמות היו במקדש, חוטא <b>משמש</b> ולוגו עמו, חוטא דל (ו)כדברי בן עזאי <b>משמש</b> ולוגו עמו. כלומר הותם \"חוטא\" משמש (כלשון משנתנו) לזה שהוא מוסיף לוגו למתן בהונות לנסכיו. והוא \"מביא\" שבנוסחאות שלנו הוא \"משמש\" שבכי\"ע ושבנוסח תלמיד רשב\"ש.",
                "<small>75.</small> <b>כשם שהיתה לשכת חשאין במקדש כך היתה בכל עיר ועיר וכו'. </b>סמ\"ג עשין קס\"ב, ר\"ח ע\"ב. ובמשנתנו ספ\"ה: שתי לשכות היו במקדש, אחת לשכת חשאים וכו' יראי חטא נותנין לתוכה בחשאי, ועניים בני טובים מתפרנסים מתוכה בחשאי. ובספרי ראה פי' קי\"ז הוצ' הר\"א פינקלשטין, עמ' 176: <b>לו</b>. בינך לבינו. מיכן אמרו לשכת חשאין היתה בירושלם. ובמה\"ג שם הסמיך לה את דברי הר\"מ בפ\"י מה' מתנות עניים ה\"ח. ועיין ב\"י טיו\"ד סי' רמ\"ט. "
            ],
            [
                "<small>76-77.</small> <b>שלש עשרה השתחואות היו במקדש. </b>ר' יהודה או' כנגד <b>שער השתחואה, כנגד פרצה שחייה</b>. וכע\"ז גם בד, בכי\"ע ובכי\"ל, אלא שבכי\"ל: <b>שחיחה</b> (במקום \"שחייה\"), עיין מ\"ש ע\"ז להלן בסיפא. ובפי' ריבב\"ן פ\"ו מ\"א: תניא בתוספתא ר' יהודה אומר י\"ג השתחויות כנגד י\"ג פרצות. וכנראה שהיא גירסא משובשת, עיין להלן.<br>ובמשנתנו פ\"ו מ\"א-מ\"ג: שלש עשרה השתחויות היו במקדש וכו' כנגד שלשה עשר שערים וכו'. ובירושלמי שם רה\"ב, מ\"ט סע\"ד: מתני' דאבא יוסה בן חנין דאבא יוסי בן חנין (כ\"ה בכי\"ל) אמר (מדות ספ\"ב) כנגד שלשה עשר שערים. ברם כרבנן שבעה שערים היו בעזרה (שם פ\"א מ\"ד). על דעתון דרבנן איכן היו השתחויות הללו כהיא דתנינן תמן (מדות פ\"ב מ\"ג) שלש עשרה פרצות היו בו (כלומר, בסורג) שפרצום מלכי יוון, חזרו וגדרום, וגזרו כנגדן שלש עשרה השתחויות. ובפיה\"מ להר\"מ במדות שם: כשאדם מגיע לפרצה מאותן הפרצות משתחוה לשם ומודה על כריתת מלכות יון הרשעה, כמו שזכרנו בשקלים. ועיין מ\"ש מהרי\"ן אפשטין במבוא לנוה\"מ, עמ' 3 ואילך. ור' יהודה כאן מקיים מעין שתי המסורות, והיינו שהיו י\"ג השתחויות כנגד י\"ג שערים כאבא יוסה בן חנין, והיו י\"ג שחיות כנגד הפרצות שגדרו. ועיין בתיו\"ט מדות פ\"ב רמ\"ג, מ\"ש בשם הראבי\"ה, ומ\"ש במאירי כאן, סוף עמ' 94 ואילך. ועיין מ\"ש להלן בסמוך על שחייה.",
                "<small>77-79.</small> <b>ושאר השתחואות שבמקדש שעל גבי קרבן חובה היו, קבע היו, וכאן וכאן לא היתה שחייה אלא כריעה ופשיטה בלבד. </b>וכע\"ז בד, בכי\"ע ובכי\"ל, אלא שבכי\"ל: \"שחיחה\" (במקום \"שחייה\"). ולמדנו מכאן שההשתחויות כנגד השערים לא היו חובה וקבע, אבל ההשתחואות שעל גבי קרבן ושבמקדש (עיין יחזקאל מ\"ו, ב', ומשנת תמיד פ\"ו) היו חובה וקבע, ובשתיהן לא היתה שחייה (שחיחה) אלא כריעה ופשיטה<sup class=\"footnote-marker\">57</sup><i class=\"footnote\">פשוט ידים ורגלים, עיין שבועות ט\"ז ב' ובראשונים ומ\"ש להלן בפנים.</i> בלבד. ובקטעים ממכילתא לדברים שפרסם שכטר בסה\"י לכבוד ר\"י לוי, עמ' 192: אין לי אלא שעת קרבן לכריעה ולהודיה<sup class=\"footnote-marker\">58</sup><i class=\"footnote\">באבודרהם ס' תפילות של חול, ד\"ו שכ\"ו, ל\"ט רע\"א: מודים אנחנו לך וכו', והירחי (המנהיג, סי' ס\"א, ד' בדלין, י\"ח ע\"א) פי' מודים משתחוים, כדמתרגמינן (ש\"ב ט\"ז, ד') ואשתחוה אל המלך, ומודינא למלכא, ואמרינן בבראשית רבה (ריש פצ\"ו, שיטה חדשה, עמ' 1199) <b>כי לא שאול תודך</b>, ומי הוא מודה, מי שהוא חי <b>ומשתחוה</b> לחי העולמים וכו'. והשוה נוסח התפילה בעלינו לשבח: ואנחנו כורעים ומשתחוים ומודים וכו', ואין צורך להגיה \"וקודים\", כמו שהגיה אחד מחכמי זמננו ז\"ל.</i> ולהשתחויה וכו'. ומכאן שהשתחויה היא מעין עבודת פנים, כשיטת הר\"מ בסה\"מ ל\"ת ה', ועיי\"ש בהשגות הרמב\"ן שהעיר על הבבלי סנהדרין ס' ב'. וממקורות א\"י משמע כשיטת הר\"מ, עיין במכילתא משפטים פי\"ז, עמ' 310 (שהביאה הר\"מ שם), מכילתא דרשב\"י יתרו, עמ' 147, ומדרש תנאים, עמ' 20, ומ\"ש הרמ\"ה בסנהדרין ס\"ג א' ד\"ה גופה (בשם הר\"ח). ועיין בר\"מ פ\"ג מה' ע\"ז ה\"ג ובכ\"מ שם.<br>אבל שחייה אינה עבודת פנים, ונתרבתה במפורש לעניין חיוב בע\"ז בירושלמי שבת פ\"ז ה\"א, ט' ע\"א: בעבודה זרה, בעבודת הגבוה, בהשתחויה וכו', בהשתחויה לחייב על מקצתה. ופירשו המפרשים שהכוונה שלא השתחוה בפישוט ידים ורגלים, וחייב אע\"פ שאין עבודתה בכך. וע\"פ זה נבין את הירושלמי בהוריות פ\"א ה\"ג, מ\"ו ע\"א, אלא שהגירסא נשתבשה שם מאד בירושלמי ד\"ו ובנספח לבבלי בהוצ' חחדשות. וכן שנינו במשנתנו שם (פ\"א מ\"ג): הורו ב\"ד לעקור את כל הגוף אמרו וכו' אין ע\"ז בתורה הרי אלו פטורין וכו', יש ע\"ז בתורה אבל המשתחוה פטור, הרי אלו חייבין. ובירושלמי שם (בנספח לבבלי בד\"ו): ולא נמצאת עוקר כל שם <b>שחיחה</b> (כגירסת כי\"ל כאן)? שמואל בר בא אמר כשאמרו אמה מותרת ושתי אמות אסורות, ולא נמצאת עוקר כל שם השתחויה, כשאמרו מותר (צ\"ל: אסור, כהגהה המוכרחת של המפרשים) להשתחות, ואסור (צ\"ל: ומותר) לשוח. וברור שנסתרסו שם השורות, וצ\"ל מקודם: ולא נמצאת עוקר כל שם השתחויה (כלומר, ולמה חייבין כשאמרו מותר להשתחוות)? כשאמרו אסור להשתחוות ומותר לשוח. ולא נמצאת עוקר כל שם שחיחה (כלומר, הרי השתחוייה היא עבודת פנים, ושחיחה נתרבה במפורש בירושלמי שבת, אעפ\"י שאינה עבודת פנים)? שמואל בר בא אמר כשאמרו אמה<sup class=\"footnote-marker\">59</sup><i class=\"footnote\">כלומר, אם מרכין את ראשו עד לבו. שהוא שוחה אמה אחת, עיין מכילתא דויסע פ\"ג, סוף עמ' 163 ואילך, מכילתא דרשב\"י שם, עמ' 109, ומ\"ש לעיל עירובין פ\"ד, שו' 68–69. ובירושלמי מו\"ק פ\"ג ה\"ז, פ\"ג ע\"ב (ובמקבילה שבהוריות פ\"ג): שהיה שוחה אמה. ועיין בבלי ברכות כ\"ח ב'.</i> מותרת, ושתי אמות (כלומר, אבל אם שוחה עד ברכיו) אסורות. והירושלמי חולק על הבבלי שם ד' א'.<br>ועיין ר\"מ פ\"ו מה' ע\"ז ה\"ח, ופי\"ד מה' שגגות ה\"ב ותשב\"ץ ח\"ג סי' שט\"ו (שציין לו בגליון הש\"ס בירושלמי הוריות שם), ומה שהאריך הרי\"פ פערלא בבאור למניין המצות לרס\"ג ח\"ב, ב' ע\"ד ואילך, ומ\"ש הרמ\"מ כשר בספרו הרמב\"ם והמכילתא דרשב\"י, עמ' ק\"ל ואילך, ועיין הלשון במאירי סנהדרין, עמ' 233.<br>וכל הבבא שלנו היא, כנראה, מדברי הת\"ק (ודברי ר' יהודה הוא מאמר המוסגר), \"וכאן וכאן\" כוונתו בין בשערים ובין בקרבנות."
            ],
            [
                "<small>79.</small> <b>ר' ליעזר אומ' ארון גלה לבבל וכו'. </b>במשנתנו פ\"ו מ\"א: של בית רבן גמליאל ושל בית ר' חנניה סגן הכהנים היו משתחוין ארבע עשרה, והיכן היתה יתרה כנגד דיר העצים, שכן מסורת בידם מאבותיהם ששם הארון נגנז. וכל התנאים שבתוספתא כאן חולקים, יש מהם שסוברים שהארון גלה לבבל, ויש שסוברים שנגנז במקומו. והיא, כנראה, דעת הת\"ק שבמשנתנו, הסובר שלא היתה השתחוייה כנגד הארון. ועיין להלן סוטה פי\"ג ה\"א, ירושלמי כאן פ\"ו ה\"א, מ\"ט ע\"ג, וברייתא דמלאכת המשכן פ\"ז, הוצ' רמא\"ש, עמ' 49 (גנזי שכטר, הוצ' הר\"ל גינצבורג ח\"א, עמ' 379).<br>ובבבלי יומא נ\"ג ב' (על משנתנו שם: משניטל ארון וכו'): משנגנז לא קתני, אלא משניטל, תנן כמאן דאמר ארון גלה לבבל, דתניא ר' אליעזר אומר ארון גלה לבבל וכו'. ובירושלמי ביומא לא דייק כלום מלשון המשנה, ועיין להלן בתוספתא יומא פ\"ב הי\"ד והט\"ו ומש\"ש, ומ\"ש רמא\"ש בברייתא דמלאכת המשכן, עמ' 56.",
                "<small>80.</small> <b>שנא' לא יותר דבר וכו'. </b>וכ\"ה להלן סוטה, ירושלמי וברייתא דמלאכת המשכן שם. אבל בבבלי יומא הנ\"ל: שנאמר ולתשובת השנה שלח וכו' (כלומר, דברי ר\"ש שלהלן). ועיין בר\"ח שם, והיתה לפניו הגירסא בבבלי כמו שהיא לפנינו כאן. ועיין בפירוש ר' משולם, עמ' 67, והיתה לפניו הגירסא בבבלי כמו שהיא לפנינו שם. ",
                "<small>80-81.</small> <b>ר' שמעון אומ' הרי הוא אומ' ולתשובת השנה וכו'. </b>וכ\"ה להלן סוטה פי\"ג הנ\"ל. ובבבלי הנ\"ל: ר' שמעון בן יוחאי אומר ארון גלה לבבל שנאמר לא יותר וכו', כלומר, דברי ר' אליעזר שלעיל, עיין מ\"ש לעיל בסמוך. ובירושלמי הנ\"ל: וכן הוא אומר ולתשובת השנה וכו', ולא נזכר שם ר' שמעון כלל. ועיין בבלי שם שלפי עולא (נחותא) סובר ר' שמעון שארון במקומו נגנז, והיא, כנראה, גם שיטת הירושלמי. ",
                "<small>83.</small> <b>ר' יהודה בן לקיש או' וכו'. </b>וכ\"ה להלן סוטה הנ\"ל (בד וכי\"ו), בבבלי ובברייתא דמלאכת המשכן הנ\"ל. ובירושלמי הנ\"ל: ר' שמעון בן לקיש אמר וכו'. וכ\"ה בשרי\"ר, עמ' 33. ובנספח לבבלי: ר' יהודה בר' אילעי וכו', אבל בנוסח הרש\"ס שם כלפנינו בתוספתא. ולהלן סוטה פי\"ג הנ\"ל בכי\"ע חסרות המלים \"בן לקיש\" וכ\"ה בבבלי יומא בכי\"א ובכי\"ל, עיין דק\"ס שם, עמ' 147, הערה ל'. ",
                "<b>ארון במקומו ניגנז וכו'. </b>בברייתא דמלאכת המשכן הנ\"ל: במקומו בבית קדשי הקדשים, שנאמר ויהיו שם עד היום הזה. וחכמים אומרים בלשכת דיר העצים. וכן בירושלמי הנ\"ל: ורבנן אמרין בלישכת דיר העצים וכו', וכן בבבלי יומא נ\"ג א': אמר רב נחמן תנא וחכמים אומרים ארון בלשכת דיר העצים וכו', והיא כמסורת בית רבן גמליאל ובית ר\"ח סגן הכהנים שבמשנתנו כאן, עיין בבבלי יומא שם. ועיין בתוספתא סוטה ברישא שם, בירושלמי כאן פ\"ו ה\"א, מ\"ט ע\"ג, ובמקבילה שבסוטה פ\"ח ה\"ג, ב\"ב ע\"ג, אבות דר\"ן פמ\"א, ס\"ז ע\"א, ברייתא דמלאכת המשכן הנ\"ל, בבלי יומא נ\"ב ב', הוריות י\"ב א', כריתות ה' ב', ר\"מ פ\"ד מה' בית הבחירה ה\"א, ומה שהאריך החיד\"א בשער יוסף להוריות, ק\"ד ע\"ג ואילך.<br>והלשון \"במקומו נגנז\" אינה מוכיחה אם נגנז מאליו, או שגנזו יד אדם, ועיין במקורות החיצוניים שציין הר\"ל גינצבורג בספרו אגדות היהודים (אנגלית), ח\"ו, עמ' 410, הערה 61."
            ]
        ],
        [
            [
                "<small>1.</small> <b>שלשה עשר שופרות היו במקדש וכו'. </b>משנתנו פ\"ו מ\"ה. וכולה מתפרשת להלן. ועיין אוה\"ג יומא, הפירושים, עמ' 56, עירובין, עמ' 93. ",
                "<small>2.</small> <b>עצים ללבונה. </b>וכ\"ה בכי\"ע ובכי\"ל. והוא באשגרה מן הלשון שלהלן (זהב לכפורת וכו'). וכן במשנתנו הנ\"ל ברוב הספרים (לפי עדות פי' הריבב\"ן), וצ\"ל: עצים לבונה. ובד כאן: ולבנה. ",
                "<small>3.</small> <b>שוקל שנה הבאה. </b>ע\"כ לשון משנתנו הנ\"ל. ",
                "<small>3-4.</small> <b>אילו ואילו נופלין לשירי לשכה. </b>וכ\"ה בכי\"ע ובכי\"ל. ובד בטעות: לשופרי לשכה. והברייתא קשה מאד. וכנראה שהלשון הוא באשגרה מלעיל פ\"ב, שו' 25, ומלהלן, שו' 16. וכאן צ\"ל: והן נופלין וכו', כלומר השקלים העתיקין, עיין מ\"ש לעיל פ\"ב הנ\"ל ד\"ה אילו. ושמא הכוונה למה שנשאר מתקלין חדתין וכל התקלין העתיקין שניהם נופלין לשיירי הלשכה. "
            ],
            [
                "<small>4.</small> <b>הרי עלי קן מביא דמי קינו וכו'. </b>אף כאן ברור שהלשון \"הרי עלי\" הוא באשגרה מן ההלכות שלהלן (כמו שהעיר לנכון בח\"ד), שהרי בקיני חובות עסיקינן, וכאן הכוונה למפריש דמים לקינו, כלומר: הרי אילו לקן. ועיין הלשון בירושלמי פ\"ו ה\"ה, נ' ע\"ב: האשה שאמרה <b>הרי עלי קן</b> וכו', ואוכלת בקדשים וכו'. ובקן חובה עסיקינן. ",
                "<small>5.</small> <b>הביא בפחות אין מקבלין וכו'. </b>סתם קן הוא רבעתים.<sup class=\"footnote-marker\">1</sup><i class=\"footnote\">משנת כריתות ספ\"א, עיין ברש\"י שם ובערוך ערך רבע. ועיין רשב\"ם ב\"ב קס\"ו ב', בתוספות, בשטמ\"ק שם, ובתוספות ישנים יומא נ\"ה ב'. ועיין ברש\"י ובתוספות ביומא שם.</i> וכן בירושלמי להלן פ\"ח ה\"ו, נ\"א ע\"ב (בבלי כריתות ט' א'): תני הגר בזמן הזה צריך להביא קינו ריבעת כסף.<sup class=\"footnote-marker\">2</sup><i class=\"footnote\">בבבלי כריתות ט' א': צריך שיפריש רובע לקינו. ועיין רש\"י שם ובבבלי לעיל שם ח' ב'.</i> ועיין מ\"ש להלן, שו' 62–63, ד\"ה קינו. והואיל וקבעו למפרע את מחיר הקנים לזמן שלשים יום (לעיל פ\"ב הי\"א), הרי הדמים היו ידועים. ",
                "<small>5-6.</small> <b>הביא ביותר כהן נוטל דמי קינו ונותן לשופר, והמותר אל יפול לשופר של נדבה. </b>וכ\"ה (\"אל יפול\") גם בד, בכי\"ע (ושם: לא) ובכי\"ל. והואיל ובמותר קיני חובה אנן קיימין (כפי שמוכח להלן) הרי מפורש במשנתנו (פ\"ב מ\"ד) ולהלן ה\"ז שמותרן נדבה. ואעפ\"י שיש כאן מקום לחלק ולומר, שכאן היתה הכוונה לא לקניית הקן, אלא לתת את הדמים לשופר, והדמים היו קבועים מראש (עיין מ\"ש לעיל), ולפיכך דינו כאומר: הרי אילו לשקלי שמותרן חולין, לשיטת ב\"ה (פ\"ב מ\"ג), מפני שיש להם קצבה (שם מ\"ד). ומה שאמרו במשנתנו ולהלן שמותר קנים נדבה הוא במפריש מעות לקניית הקן, ובזה אין קצבה, שהרי פעמים שאדם מוצא תורים משובחים ביותר, ולפיכך המותר נדבה. ברם לפי זה היה צריך לומר: והמותר חולין. ומשום כך מסתברת השערת הרי\"ן אפשטין (תרביץ ש\"ז, עמ' 145) שיש לפנינו משנת ר' אלעזר (תו\"כ נדבה פרש' ה' ה\"ד, ז' ע\"ד) הסובר שמותר קינים אינו נופל לשופר של נדבת ציבור, ולפיכך הדגישו כאן \"אל יפול\", להוציא מדעת החכמים. ועיין מ\"ש להלן ה\"ז וה\"ח. ",
                "<small>6.</small> <b>כהנים מקלחין אותן ולוקחין בהן וכו'. </b>וכ\"ה בד ובכי\"ע. ובכי\"ל: מקנחין (צ\"ל: מקלחין) אותו וכו'. והכוונה שהכהנים היו <b>הופכים</b> את השופר (עיין בפיה\"מ להר\"מ פ\"ו מ\"א), שהיה צר מלמעלה ורחב מלמטה, וגורמים שהכסף יקלח משם. ועיין במשנתנו פ\"ו סמ\"ה. "
            ],
            [
                "<small>7-8.</small> <b>האשה שנתנה דמי קינה לשופר אוכלת בזבחים לערב. </b>בירושלמי פ\"ו ה\"ה, נ' ע\"ב: והתני (עיין מ\"ש ע\"ז להלן) האשה שאמרה <b>הרי עלי קן</b><sup class=\"footnote-marker\">3</sup><i class=\"footnote\">עיין מ\"ש על לשון זו לעיל בפנים, שו' 4, סד\"ה הרי עלי.</i> מביאה דמי קן ונותנתו בשופר ואוכלת (בשרי\"ר: ומשכמת ואוכלת) בקדשים, ואינה חוששת שמא נתעצל בהם, ואין הכהן חושש שמא דמי חטאות מתות מעורבות בהן. ובבבלי עירובין ל\"ב א': דתניא האשה <b>שיש עליה לידה</b>, או זיבה, מביאה מעות ונותנת בשופר <b>וטובלת</b> ואוכלת בקדשים לערב וכו' דאמר רב שמעיה חזקה אין בית דין של כהנים עומדים משם עד שיכלו כל מעות שבשופר. ",
                "<small>8-9.</small> <b>ר' יהודה או' לא היה שופר לקינין מפני התערובות. </b>בירושלמי פ\"ו ה\"ה, נ' ע\"ב (יומא פ\"א סה\"א, ל\"ח סע\"ד, גיטין פ\"ז ה\"ד, מ\"ט רע\"א): תני אמר ר' יהודה לא היה שופר של קיני' בירושלם מפני התערובת, שמא תמות אחת מהן ונמצאו דמי חטאות מיתות מעורבות בהן. והטעם שמא תמות וכו' הוא טעם התלמוד. וכן בבבלי יומא נ\"ה ב': אמרי במערבא גזירה משום חטאת שמתו בעליה. ומ\"ש בירושלמי כאן אח\"כ: והתני האשה וכו', היא גירסא משובשת, והנכון הוא בשרי\"ר, עמ' 137: תני האשה וכו', והיא הרישא שלנו שהעתקנו לעיל. ואין כאן קושיא כלל על ר' יהודה. ובמקבילות שביומא ושבגיטין לא נזכרה ברייתא זו כלל. ומה שהמשיכו בירושלמי כאן אחרי לשון הברייתא: \"כי קאמרינן בחטאת\" וכו' \"הא אמרינן בעלמא ר' יהודה לית ליה ברירה\" היא הוספה ע\"פ הבבלי יומא נ\"ה ב', וכ\"ז חסר בכי\"ל (ונוסף בגליון ע\"י המגיה), בשרי\"ר, בכי\"מ בנספח לבבלי (ונוסף בגליון), ובנוסח שלפני תלמיד רשב\"ש ור' משולם, עמ' 77. וכן מוכח מן הלשון \"כי קאמרינן\", ובירושלמי אין לא \"כי\"<sup class=\"footnote-marker\">4</sup><i class=\"footnote\">חוץ מירושלמי ברכות פ\"א, ג' רע\"א: <b>כי</b> משכימין היו, ולהלן שם, ג' ע\"ג: <b>כי</b> מאחרין היו. והיא לשון ברייתא עתיקה. ועיין מס' שמחות פ\"א סה\"י, עמ' 101, ובשנו\"ס שם.</i> ולא \"קא\".<sup class=\"footnote-marker\">5</sup><i class=\"footnote\">עיין בהערתי בס' המתיבות לרב\"מ לוין, עמ' 45, הע' ב'. ועיין גנזי שכטר, הוצ' הגר\"ל גיגצבורג ח\"ב, עמ' 335, הע' 5. וגירסא משובשת היא, וצ\"ל שם: דקמת ליה, כמו שהוא בירושלמי שלפנינו. ובכל מקום שאתה מוצא \"קא\" או \"כי\" בירושלמי היא ט\"ס.</i> וכבר הרגיש באהצו\"י במקומו שהלשון \"הא אמרינן בעלמא\" אינו לשון ירושלמי, וכן העיר: בירושלמי לא נמצא שר' יהודה לית ליה ברירה. וכ\"ה האמת, אלא שבירושלמי אינו נמצא כלל הדבור \"ברירא\" (במובן ההלכתי שלנו) בשום מקום. ",
                "<small>9.</small> <b>אלא האומ' הרי עלי תרין מביא ונותן לשופר של תרין וכו'. </b>במשנתנו פ\"ו מ\"ה: קנין הם תורים, וגוזלי עולה הן בני יונה, וכלן עולות<sup class=\"footnote-marker\">6</sup><i class=\"footnote\">לדעת המאירי כאן, עמ' 97, ויומא נ\"ה ב' (נ' ע\"ד מן הספר) יכול ליתן בשופרות אף עולות של חובה, תור לשופר של קינין, ובני יונה לשופר של גוזלי עולה.</i> דברי ר' יהודה. ומלשון התוספתא לעיל \"לא היה שופר לקינין\" ומן הלשון כאן \"מביא ונותן לשופר של תורין\", משמע שר' יהודה חולק על החכמים גם בכתובות, וסובר שעל השופר השלישי היה כתוב \"תורין\" ועל הרביעי \"בני יונה\".<sup class=\"footnote-marker\">7</sup><i class=\"footnote\">ואפשר להדחק כן אף בלשון המשנה ולפרש: \"קנין\" שאמרתם הם \"תורין\", וכן היה כתוב על השופר.</i> והריב\"א בתו\"י יומא נ\"ה ב' הקשה: לר' יהודה דאית ליה כולן עולות, תימא למה לא היו כותבין כאן תורי עולה, כמו כאן גוזלי עולה. ולפי התוספתא משמע שבאמת כתבו כן, והרישא של משנתנו היא כרבנן. ועיין בריטב\"א יומא שם ד\"ה קנין. "
            ],
            [
                "<small>10-11.</small> <b>עצים. האומ' הרי עלי עצים מביא דמי שני גזירי עצים וכו'. </b>כלומר, שכוונתו היתה להתנדב עצים למערכה, יכול לתת גם את דמיהם, עיין בפיה\"מ כאן פ\"ו מ\"ה ובחיבורו פט\"ז מה' מעשה הקרבנות הי\"ג, במל\"מ שם ומ\"ש בברכת הזבח מנחות ק' ב'. וכל הברייתא שלנו בשם התוספתא בתוספות מנחות כ' ב' ד\"ה מלמד ובריבב\"ן כאן פ\"ו מ\"ו. ועיין במשנתנו שם, ועיקרה במנחות פי\"ג מ\"ג. ועיין מה שהאריך בזה הגר\"נ וויידענפעלד בספרו חזון נחום סי' צ\"א. ",
                "<small>11.</small> <b>כהנים מקלחין אותן וכו'. </b>וכ\"ה בד ובכי\"ל. ובכי\"ע בטעות: מלקחין. ובריבב\"ן: מקבלין (וכן בברייתות שלהלן). ",
                "<small>12.</small> <b>ניאותין בהן ואין מועלין בהן. </b>כלומר, הכהנים ניאותין בהן לאכילת קרבנם, משום תנאי ב\"ד, כמשנתנו ספ\"ז, ועיין מנחות כ\"א ב'. ובספרי זוטא שלח, עמ' 280: ולוקחים עצים שיהו הכהנים מבשלין בו את חטאתיהן ומנחותיהן, ועושין בו מדורות בית המוקד להתחמם כנגדן. ועיין תמיד פ\"א סמ\"א, שבת ספ\"א, ורש\"י שם י\"ט ב'. והוא הדין שישראל ניאותין<sup class=\"footnote-marker\">8</sup><i class=\"footnote\">עיין לעיל פ\"ב, שו' 28.</i> בהן לפעמים, כמשנת פסחים פ\"ז מ\"ח, ועיין בתוספות שם פ\"א ב' ד\"ה נטמא. וכנראה, שאין מועלין בהן אם השתמשו בהם יותר מכדי צורכן, משום שלא ניתנה תורה למלאכי השרת. וצריך לפרש שהמתנדב עצים למערכה מוסרן לציבור, כירושלמי כאן רפ\"ד ובמקבילות, ומשום הכי מהני כאן תנאי ב\"ד, עיין בתוספות כתובות ק\"ו ב' ד\"ה וכי ומנחות ט\"ו ב' ד\"ה אפשר. ברם בהשתמש בעצי המערכה לצרכי חולין בוודאי יש בהן מעילה, עיין בבלי פסחים כ\"ז ב'. ובירושלמי סוכה פ\"ה ה\"ג, נ\"ה ע\"ב, מפורש שיש מעילה בעצי המערכה, אלא ששם מדברים כשהם כבר על גבי המזבח, וכבר נתקדשו קדושת הגוף, עיין בתוספות יומא מ\"ו סע\"ב. ועיין מ\"ש בתוספות העזרה לתו\"כ ויקרא, מ\"א ע\"ב, ד\"ה שהיחיד. ",
                "<b>ואם הקריבן בחוץ פטור. </b>שהרי אין בהם קדושת הגוף. ועיין בחזון נחום הנ\"ל (לעיל, סוף שו' 10–11). ",
                "<small>13.</small> <b>הרי עלי שני גזירי עצים אילו לגבי מזבח וכו'. </b>כלומר שמכוין להקריבן כקרבן יחיד, עיין במשנתנו פ\"ו מ\"ו ובמפרשים שם. ועיין מנחות כ' ב', ק\"ו ב'. ועיין מ\"ש לעיל ח\"ב, עמ' 849. ועיין בתו\"כ נדבה פ\"ט, פרש' ח' ה\"ז, ט' ע\"ג, ובתוספות העזרה שם, מ\"א ע\"ב ואילך. ",
                "<small>14.</small> <b>(ונותן לשופר). </b>וכ\"ה בד. אבל בכי\"ע, בכי\"ל, בתוספות מנחות וריבב\"ן הנ\"ל ליתא, ולפנינו אשגרה מלעיל, ולפיכך הקפתי אותן. ",
                "<small>14-15.</small> <b>ואין ניאותין בהן. </b>שהרי הוא קרבן יחיד, עיין מ\"ש לעיל, שו' 12, ד\"ה ניאותין. ",
                "<small>15.</small> <b>אבל מועלין בהן. </b>וכ\"ה בד, בכי\"ע, בכי\"ל ובתוספות הנ\"ל. ובריבב\"ן: ומועלין בהן. והדברים פשוטים, שהרי לרבי הם קדושים קדושת הגוף, וצריכים עצים אחרים לשורפן. ועיין בר\"ח פסחים כ\"ז ב', ומשמע מדבריו שיכול להקדיש עצים בתורת שלמים (שלא כפירש\"י ושאר ראשונים שם), ובכגון דא אין בהם מעילה. ",
                "<b>ואם הקריבן בחוץ חייב דברי ר' וכו'. </b>הראשונים הנ\"ל. ובראב\"ד לתו\"כ פרק ט', פ\"ח ה\"ז, ט' ע\"ג: ובתוספת' [לא] פליג על רבנן על השאר, אלא על העצים בלחוד וכו'. ועיין בקרבן אהרן שם. ",
                "<small>15-16.</small> <b>וחכמים או' אם הקריבן בחוץ פטור. אילו ואילו נופלין ללשכת דיר העצים. </b>כלומר, החכמים אין מחלקין בין מתנדב עצים למערכה ובין מתנדב עצים לקרבן, ובשניהם נופלין לדיר העצים. וצריך לפרש שהמקדיש מקדיש על דעת ב\"ד, שאם לא כן למה אין מועלין בעצי הקדש שבאים מדיר העצים לצורכי הכהנים (עיין מ\"ש לעיל, שו' 12, ד\"ה ניאותין) משום תנאי ב\"ד, עיין בתוספות כתובות ק\"ו ב' ד\"ה וכי. "
            ],
            [
                "<small>16-17.</small> <b>לבונה. האומ' הרי עלי לבונה מביא דמי קומץ לבונה וכו'. </b>עיין במשנתנו פ\"ו מ\"ו ומנחות פי\"ג מ\"ג. ובתוספתא מנחות ספי\"ב: הרי עלי לבונה לא יפחות מן הקומץ. ר' יהודה אומר משקל עשרה דינרין. ר' יוחנן בן ברוקה אומר כהן מקדשה בכלי שרת ומקטירה. ושם מדברים במביא לבונה ממש. ועיין מ\"ש באור שמח פט\"ז מה' מעשה הקרבנות הי\"א. ושתי הברייתות כאן בריבב\"ן פ\"ו מ\"ו בשם התוספתא. ובד גורס כאן: מביא דמי <b>מלא</b> קומץ וכו'. וכ\"ה בכי\"ל (ושם: מלוא) ובריבב\"ן הנ\"ל. ",
                "<small>17-18.</small> <b>כהנים מקלחין אותן וכו'. </b>וכ\"ה (\"מקלחין אותן\") גם בד, כי\"ע וכי\"ל. ובריבב\"ן: מקבלין (כגירסתו בכל הברייתות) אותו. והוא \"תיקון\". "
            ],
            [
                "<small>18-19.</small> <b>זהב. האומ' הרי עלי זהב וכו'. </b>ערוך, ערך כפר, ריבב\"ן הנ\"ל, פי' הרש\"ס, נ' ע\"ד. ובמשנתנו פ\"ו מ\"ה: זהב לכפורת. ופירש\"י (יומא נ\"ה ב'): ולוקחין מהם זהב לכלי שרת, והן המזרקות הקרויין כפורי זהב בעזרא (א', י') ודברי הימים (דה\"א כ\"ח, י\"ז). ועיין רש\"י תמורה כ\"ג ב'. ואף התוספתא מפרשת כאן מהות הכפורת. עיין מ\"ש להלן בסמוך. ",
                "<small>20.</small> <b>ועושין אותן רקועי זהב לבית קדש הקדשים. </b>בכי\"ע, כי\"ל, ערוך ופי' הרש\"ס הנ\"ל: ריקועי זהב <b>ציפוי</b> לבית וכו'. ופירש בערוך הנ\"ל: והכי משמע זהב לכפורת, זהב לבית קדש הקדשים שנקרא בית הכפרת. ותניא בתוספתא דתמורה וכו',<sup class=\"footnote-marker\">9</sup><i class=\"footnote\">עיין מ\"ש לעיל פ\"א, שו' 33, סד\"ה רקועי.</i> פירוש אחר כמו <b>וכפרת</b> (בראשית ו', י\"ד), שאם היה צורך בצפוי הבית היו נותנין אותו מאותו השופר. ועיין בעה\"ש שם שציין לתו\"י וריטב\"א ביומא נ\"ה ב'. ועיין סמ\"ג עשין מ\"ה, קמ\"ב ע\"ב.<br>ובפי' הריבב\"ן הנ\"ל מעתיק בשם התוספתא כאן: ועושין אותן רקועי <b>פחין</b> צפוי <b>למזבח</b>. וכן מעתיקים בשם משנתנו (פ\"ד מ\"ד) בתוספות קידושין נ\"ד א' ובמאירי כאן, עמ' 61, והוא ע\"פ לשון הכתוב במדבר י\"ז, ג'. ועיין מנחות צ\"ט א' וכתובות ק\"ו ב'. ועיין מ\"ש לעיל פ\"א, שו' 33."
            ],
            [
                "<small>20-22.</small> <b>ששה לנדבה. כנגד מותר חטאות ואשמות ומותר קיני זבין וקיני זבות וקיני יולדות ומותר קרבן נזיר ומצורע. </b>כל הברייתא בפי' רבינו הלל כ\"י לתו\"כ ויקרא.<sup class=\"footnote-marker\">10</sup><i class=\"footnote\">כ\"י אופפינה', 17 ע\"ב. וכן הובאה הברייתא להלן שם, 69 ע\"ב, ופרש' שמיני, 87 ע\"א.</i> ופירשו המפרשים שאין כאן אלא חמשה, והיינו: מותר חטאות, מותר אשמות, מותר קיני זבין וזבות ויולדות, מותר קרבן נזיר, מותר קרבן מצורע. ולפ\"ז בהכרח שהברייתא הבאה משלימה את השופר הששי בשופר שהיה כתוב עליו \"נדבה\" סתם. ועיין גם בפי' רבינו הלל הנ\"ל. וכן פירש הר\"מ בפיה\"מ פ\"ו מ\"ה ובחיבורו פ\"ב מה' שקלים ה\"ב ובמאירי, עמ' 97 ואילך. והוא ע\"פ התוספתא כאן, עיין בכסף משנה ובתיו\"ט למשנתנו. ועיין בירושלמי ספ\"ו ובבלי מנחות ק\"ז ב' ואילך.<br>ברם בירושלמי ספ\"ו, נ' ע\"ב, מוכח שמנו מותר קיני זבים וזבות אחד, ומותר קיני יולדות אחד, וכן מסתבר שהרי יולדת עשירה אינה מביאה אלא חטאתה עוף<sup class=\"footnote-marker\">11</sup><i class=\"footnote\">ואעפ\"י ששופר של עיקר הקינין (כלומר, לא של מותר הקינין) שימש בין לזבים וזבות ובין ליולדות (בבלי עירובין ל\"ב א'), שאני התם, שאין יולדת עשירה נותנת דמי חטאתה לשם, שהרי הכהן מקריב משם אחת לחטאת ואחת לעולה, ואם יתנו שתי עשירות דמי החטאת לשם תקרב אחת מהן עולה. אבל במותרות הקן עניות ועשירות שוות, אלא שבעניה המותר הוא מעולה ומחטאת, ובעשירה הוא מחטאת גרידא, ולפיכך תיקנו להן שני שופרות.</i> (עיין בפי' הרש\"ס, נ\"ב ע\"א), ולפ\"ז כבר נמנו כאן שש שופרות מחוץ לנדבה שבה\"ח. ואף לשון הקשר שבין ה\"ז וה\"ח מגומגם. ולפיכך מסתברת השערת הרי\"ן אפשטין (תרביץ ש\"ז, עמ' 147) שההלכה הבאה היא משנת תנא אחר החולק על בבא זו. ולפי השערתו בבבא שלהלן, צריך לפרש שכאן נמנו באמת ששה שופרות, ולקיני יולדות היה שופר מיוחד, כמו שמוכח בירושלמי הנ\"ל. ועיין מ\"ש להלן."
            ],
            [
                "<small>22.</small> <b>האומ' מנה זו לנדבה סלע זו לנדבה מביא וכו'. </b>פירוש רבינו הלל הנ\"ל (ושם בטעות: כהנים <b>מקבלים</b> אותן וכו'). וכבר הבאנו לעיל השערת הרי\"ן אפשטין שבבא זו היא של תנא אחר, והיינו כר' אלעזר<sup class=\"footnote-marker\">12</sup><i class=\"footnote\">עיין בבלי תמורה כ' ב', זבחים ק\"ג א', ומ\"ש לעיל בפנים, שו' 5–6, ד\"ה הביא ביותר.</i> ור' יהודה<sup class=\"footnote-marker\">13</sup><i class=\"footnote\">לדעת ר' חייה בר יוסף בזבחים ק\"ג א'.</i> החולקים על משנתנו (פ\"ב מ\"ה ופ\"ו מ\"ו) וסוברים שמותר חטאות וכו' אינו בא נדבת ציבור, ואין עורותיהם לכהנים (עיין גם תמורה כ\"ג ב'). ולדעתם ששה לנדבה, הם לנדבה סתם, כדעת הברייתא כאן, וכשיטת ר' יוחנן (בירושלמי כאן ספ\"ו ובבלי מנחות ק\"ז ב'): על ידי שהנדבה מרובה ריבו לה שופרות הרבה. ובנדבה זו שהיא מתחילה לקיץ המזבח, לוקחין בה עולות, הבשר לשם וכו'. ועיין היטב בפי' הרמב\"ן על התורה ויקרא א', ג', ובמלחמות ברכות פ\"ג סי' ס\"ג, בבעל המאור שם (והוא מרבינו אפרים), בפירוש תלמידי ר\"י שם, ובמיוחס להר\"ש לתו\"כ ויקרא, נדבה, פרק ג' ה\"ד, ה' סע\"א. ועיין ברש\"י זבחים קי\"ז סע\"א, ובבבלי שם קי\"ז סע\"ב. "
            ],
            [
                "<small>24.</small> <b>מעות שנמצאו לפני סוחרי בהמה לעולם מעשר וכו'. </b>משנתנו פ\"ז מ\"ב, והובאה בבבלי פסחים ז' א', וב\"מ כ\"ו א'. ופירש\"י שרוב אוכלי בשר בירושלים קונים אותו מכסף מעשר שמביאים עולי רגלים, ומשאירים את מה שלא הספיקו לאכול לקרוביהם וידידיהם. והוסיפו בתוספות שם דלוקחים הם הרוב, שהרי כמה אנשים עומדים על בהמה אחת לקנותה, ולפיכך הולכים אחרי הקונים ולא אחרי המוכרים שהמעות שבידיהם הם כבר חולין. ",
                "<small>24-25.</small> <b>ובהר הבית חולין. </b>וכ\"ה במשנתנו הנ\"ל. ובבבלי פסחים וב\"מ הנ\"ל (בכי\"י ובראשונים, עיין דק\"ס שם): לעולם חולין. ופירש\"י ועוד (ע\"פ הבבלי שם), הואיל והר הבית אינו עשוי להתכבד, אנו תולים שהכסף הוא משאר ימות השנה, ורוב הכספים שבשאר ימות השנה שלא נמצאו לפני סוחרי בהמה, חולין. ודברי ר' יוסי להלן יתפרשו בקושי לפי פירוש זה. אבל בירושלמי פ\"ז ה\"ב, נ' ע\"ג, אמרו: לא צורכה דלא בהר הבית קודש וכו'. חזקה שאין הכהן מוציא מן הלישכה מעות עד שהוא מחללן על הבהמה. וכ\"ה בפיה\"מ להר\"מ, ובחיבורו ספ\"ג מה' שקלים [תיקונים והשלמות: לשונו בפ״ו מה׳ מע״ש ה״י עוד יותר ברורה: והנמצאות בהר הביח לעולם חולין, שחזקתן מתרומת הלשכה שחללום הגזברין על בהמה.], ובפי' הראב\"ד לב\"מ כ\"ו א' (לפי שטמ\"ק). ולפ\"ז הכוונה היא שבהר הבית רוב המעות הם מעות מחוללות שקבלו מידי הקדש, ואין אדם מצוי להכניס שם מעות מעשר אפילו ברגל, עיין בפי' הראב\"ד הנ\"ל. ",
                "<small>25.</small> <b>ובשעת הרגל הכל מעשר. </b>כלומר, משום שרוב אוכלסי ירושלים הם מעולי רגלים, והם מביאים כסף מעשר לשלמים. ועד כאן היא פיסקא ממשנתנו הנ\"ל. ",
                "<small>25-26.</small> <b>אמ' ר' יוסה אילו דברי בית שמיי וכו'. </b>כלומר, משנתנו הנ\"ל היא כב\"ש. ובריבב\"ן שם הביא את התוספתא כאן, והעיר שסתם משנתנו היא שלא כר' יוסי. ",
                "<small>26.</small> <b>ובית הלל או' לעולם מעשר וכו'. </b>בעדיות פ\"ה מ\"ב: ר' יוסי אומר ששה דברים מקולי בית שמאי ומחומרי בית הלל וכו'. ולא מנה שם הלכה זו. ",
                "<small>26-27.</small> <b>חוץ מן הנמצאים בהר הבית בשאר ימות השנה שהן חולין. </b>עיין מ\"ש לעיל, שו' 24–25, ד\"ה ובהר הבית. וסובר ר' יוסי שבשעת הרגל חזקת העולים להר הבית יש בידם כסף מעשר, והם הרוב. ואפשר שר' יוסי אינו תולה בשאר ימות השנה, מפני שהר הבית הוא מקום גלוי, ולוא אבדו לפני הרגל היו מוצאים אותם מקודם. "
            ],
            [
                "<small>27-28.</small> <b>בשר שנמצא בעזרה מחרוזות מותר, שאין בשר הקדש מחרוזות. </b>כלומר, לא חששו לבשר קרבן במשנתנו (פ\"ז מ\"ג) אלא באברים ובחתיכות, אבל מחרוזות מותר. ואי משום נבילה, הרי מחרוזות מותרות אף בגבולין, כמפורש בירושלמי פ\"ז רה\"ה, נ' ע\"ג. ועיין בבלי ב\"מ כ\"ג ב' וחולין צ\"ה ב' ובתוספות שם ד\"ה בחרוזים (ובב\"מ ד\"ה מחרוזות). ועיין מ\"ש לעיל ח\"ב, עמ' 552, שו' 16–17. ",
                "<small>28.</small> <b>שעל גבי אשפה בכל מקום אסור. </b>וכ\"ה (\"אסור\") בד ובכי\"ל. ובכי\"ע בטעות: הרי זה מותר. והנכון כלפנינו, מפני שחזקתה שמשליכין לשם דברים אסורים, ואפילו מחרוזות אסור. ועיין להלן חולין פ\"ב ה\"ה, ובבלי ב\"מ כ\"ד ב', חולין י\"ב א'. ועיין צפנת פענח פט\"ו מה' איסורי ביאה הכ\"ה. "
            ],
            [
                "<small>28-29.</small> <b>גוי שהביא שלמיו נתנן לישראל, ישראל אוכלן וכו'. </b>בכי\"ע הבבות הפוכות, כלומר, מתחילה: גר שמת וכו' ואח\"כ גוי שהביא וכו'. אבל בד ובכי\"ל הסדר הוא כלפנינו, והוא מתאים לסדר משנתנו. והברייתא סמוכה לפ\"ז מ\"ו: גוי ששילח עולתו ממדינת הים ושילח עמה נסכים קריבין משלו, ואם לאו קריבין משל ציבור. ופירש לנכון בח\"ד שפשוטה של הברייתא היא כר' יוסי הגלילי (לעיל פ\"א ה\"ב, עיין מש\"ש) שמקבלין שלמים מן הגוי, והואיל והגוי אינו אוכל בקדשים יכול ליתן את השלמים למי שרוצה. ועיין מנחות ע\"ג ב', ופירש רבא שם את הברייתא שלנו גם אליבא דר\"ע, שאין מתנדב שלמים.<br>ובתו\"כ ויקרא, נדבה, פרק י\"ז ה\"ג, י\"ג ע\"ד: קרבנו לא קרבן אחר. קרבנו לא קרבן הגר. ופירש ר' שמואל (בפירושו כת\"י, לפי רמא\"ש בתו\"כ שהוציא, עמ' 132): אחר. היינו גוי, והביא שם אח\"כ את התוספתא שלנו, עיין להלן. ולפ\"ז מובן שאין ישראל סומך, שהרי אין הקרבן שלו. אבל לפירוש רבא הנ\"ל, צ\"ע אם ישראל סומך.",
                "<small>29-30.</small> <b>גר שמת וביזבזו ישראל את נכסיו ואחר כך נודע שהן של הקדש מוציאין מידן. </b>במשנתנו הנ\"ל: וכן גר שמת והניח זבחים, אם יש לו נסכים קריבין משלו, ואם לאו קריבין משל ציבור. ופירשו בתוספות (מנחות נ\"א ב' ד\"ה יש): יש לו נסכים שהפרישן בחייו, דלאחר מיתה הוי הכל הפקר.<sup class=\"footnote-marker\">14</sup><i class=\"footnote\">ועיין בהגהה לשו\"ת עונג יו\"ט יו\"ד ריש סי' פ\"ז דברים נכוחים.</i> והרש\"ס, נ\"ה ע\"ד, פירש: אם יש נסכים שלא זכו בהם עדיין שום אדם ובאו לידי ב\"ד מוציאין אותם לנסכים, והביא גם את פירוש התוספות, ועיין מ\"ש להלן. ובתו\"כ הנ\"ל: קרבנו לא קרבן הגר. ופירש ר' שמואל הנ\"ל: דהיינו בגר שמת ואין לו יורשין ובא אחר וזכה בו וכו'. דסלקא דעתך אמינא דהוי כמו קרבנו ויתכפר ויביא נסכיו משלו ויסמוך,<sup class=\"footnote-marker\">15</sup><i class=\"footnote\">בתו\"כ ריש ויקרא פרש' ב' ה\"ג, ד' ע\"ג: <b>אדם</b> לרבות את הגרים. ופירש בזית רענן לילקוט שם, לרבות קרבנו של גר שמת לסמיכה. ובהגהות מהרי\"ד לתו\"כ שם תמה עליו משיטת ר' יהודה שיורש אינו סומך, ומכל שכן שהזוכה בנכסי הגר שאינו סומך, עיי\"ש. וכדבריו מפורש בתו\"כ כאן (כלומר, נדבה פי\"ז, י\"ג ע\"ד, שהבאנו בפנים), ואין צורך בהגהה. ואשר לתו\"כ ריש ויקרא הנ\"ל, כבר פירשו רבינו שמחה (הובא בס' אמרי נועם על התורה ריש ויקרא, וצ\"ל שם: בתוספתא דמנחות, במקום: דברכות) וד' ישעי' דטראני (לפי או\"ז ח\"א סי' תשנ\"ד, ק\"י ע\"ג, והובאה תשובת הרי\"ד מכ\"י בברכי יוסף או\"ח סי' תר\"מ) שהכוונה לקרבן הגר בחייו שנתרבה לכל הדברים שבפרשה, וכמו שפירשו כמה מהמפרשים האחרונים מדעתם.</i> וקמ\"ל דלאו קרבנו הוא, וכדתניא בתוספתא דשקלים פ\"ג, גר שמת וביזבזו ישראל את נכסיו ואחר כך נודע שהן של הקדש מוציאין אותן מידו.<br>ופירוש רבינו בתו\"כ בוודאי מוכרח לפי הגירסא (וכ\"ה גם בכי\"י) ולא קרבן הגר, ובתוספתא כאן שנסמכה למשנתנו הנ\"ל מדברים בקרבנות שאינם ממון בעלים, וזכה בהם הקדש.<sup class=\"footnote-marker\">16</sup><i class=\"footnote\">ואינה עניין למשנתנו פ\"ז מ\"ה, עיין בפיה\"מ להר\"מ שם ובירושלמי שם ובבבלי קידושין נ\"ה א' ובס' המקנה שם. וצ\"ע בשלמים לר' יוסי הגלילי (שהעמדנו את הרישא בשיטתו. עיין מ\"ש בפנים שו' 28–29, ד\"ה גוי), עיין בבלי פסחים צ' א', ומ\"ש לעיל פסחים פ\"ז, שו' 38–39, ד\"ה המוכר.</i> ובבבלי זבחים ק\"ג א' אמרו: ת\"ר עולת איש פרט לעולת הקדש דברי ר' יהודה, ר' יוסי בר' יהודה אומר פרט לעולת גרים, ועיין תו\"כ צו רפ\"ט, ל\"ג ע\"ד. והסיקו בבבלי שם: פרט לעולת גרים וכו', פרט לעולת גר שמת ואין לה יורשין. ופירש הראב\"ד בתו\"כ, ל\"ד רע\"א: שאין לו יורשים, שאין לה בעלים, מביא בדמי העור צרכי עולה למנחת נסכים. וכנראה שרבינו פירש במשנתנו פ\"ז מ\"ו הנ\"ל \"אם יש לו נסכים\" היינו אפילו אם יש בעור כדי לקנות נסכים, קריבים משלו.<sup class=\"footnote-marker\">17</sup><i class=\"footnote\">ועיין בעזרת כהנים לתו\"כ פרש' צו, ס\"ד רע\"ד, שהסיק: ונראה בעיני דלר' יוסי בר' יהודה עולת הגר כל הקודם בה זכה בה. והתוספתא כאן סותרת את דבריו.</i> ועיין מ\"ש בזבחי אפרים להגרא\"ד לאפ, זבחים ה' ב', ק\"ג א'."
            ],
            [
                "<small>31-32.</small> <b>אמ' ר' יוסה שמעתי שהאוכל קדשי קדשים לאחר זריקת דמים משלם את הקרן ואינו משלם את החומש. </b>בכי\"ל: משלם את הקרן ונותן לכהן ולוקח כהן שלמים. וכעין גירסת כי\"ל גם בתו\"כ אמור פ\"ו ה\"ד, צ\"ז ע\"ד, ועיין מ\"ש על גירסא זו להלן. וסובר ר' יוסי הואיל ולאחר זריקת דמים אין מעילה, והכהנים מותרים באכילתן, אין כאן בתשלומין אלא דין ממון של הפסד כהנים, ולפיכך משלם להם את הקרן, והכהנים קונים בו שלמים, ונמצאים אוכלים קדשים כנגד מה שהפסידן הזר. ועיין צפנת פענח פי\"ד מה' מאכלות אסורות ה\"ו שציין לר\"ן נדרים י\"א סע\"ב ואילך.<br>ועיין באו\"ש פ\"ב מה' מעילה ה\"א שהעיר על רש\"י שבת כ\"ה א' ד\"ה מחפ\"ז, שנקט כדבר פשוט שאין חומש בקדשי קדשים לאחר זריקת דמים [תיקונים והוספות: כבר עמד על כך רבינו תם בס' הישר סי׳ י״ט, ו׳ ע״ד, הוצ׳ הרש״ש שלזינגר סי׳ מ״ו, עמ׳ 45, והביא ראייה מן התו״כ שהבאנו בפנים.]. ועיין בתוספ' רי\"ד שם ומ\"ש עליו הרי\"ש נתנזון בהגהותיו שם בתחילת הספר. ועיין מ\"ש להלן על שייכות ברייתא זו בהלכות שלנו.",
                "<small>32-33.</small> <b>ר' ישמעאל בי ר' יוחנן בן ברוקה או' משלם קרן וחומש לכהנים. </b>וכ\"ה בד, וכן בכי\"ל: לכהן. אבל בכי\"ע חסרה המלה \"לכהנים\". ואפשר לפרש שלדעתו משלם קרן וחומש להקדש. וכן, כנראה, חסרה מלה זו גם לפני המיוחס להר\"ש בפירושו לתו\"כ הנ\"ל, שכן הוא כותב (צ\"א ע\"ב): \"ובתוספתא דשקלים פליג ר' ישמעאל בנו של ר' יוחנן, ואומר שגם חומש חייב. והכהנים לוקחין בהן שלמים ומקריבים לגבי מזבח (זו היא פיסקא מדברי ר' יוסי בתו\"כ שם), וזה אפשר אפילו לר' ישמעאל דבכי האי גוונא לוקחין בדמיו בשר. וטעמא דר' ישמעאל דאין זריקה מתרת אלא לאפוקי ממעילה, דאינו חייב אשם, אבל קרן וחומש משלם. א\"נ מייתי לה מק\"ו דתרומה\". והנה לפי הגירסא שלפנינו הרי ברור שלר' ישמעאל בריב\"ב משלם לכהנים, ומסתבר שהם לוקחים בהם שלמים, והסיפא להלן דברי הכל היא, ולפי גירסת כי\"ל ברישא, ברור שהסיפא להלן \"כהנים לוקחים וכו' \" היא מדברי ר' ישמעאל בריב\"ב, שהרי ר' יוסי כבר שנה הלכה זו בדבריו. אבל לגירסת כי\"ע, אפשר לפרש שדברי ר' ישמעאל בריב\"ב הוא מאמר המוסגר, ואח\"כ חוזרת התוספתא לדברי ר' יוסה. ולפיכך נסתפק במיוחס להר\"ש אם ר' ישמעאל בריב\"ב מודה שהוא נותן לכהנים, וכהנים לוקחים שלמים, או אפשר שנותן להקדש, משום שלא פטרוהו אלא מקרבן, אבל קרן וחומש משלם כאילו אכל מן הבשר לפני זריקה. ועיין באו\"ש הנ\"ל.<br>ונראה שמטעם זה באה הברייתא לכאן, והיא חוזרת למשנתנו פ\"ז מ\"ג (כמו שמצוי בתוספתא, ובפרט בברייתות הסמוכות לסוף הפרק של המשנה): בשר שנמצא בעזרה. איברין עולות, וחתיכות חטאות וכו' זה וזה תעבר צורתו ויצא לבית השריפה. ועיין בפיה\"מ להר\"מ, ובפי\"ט מה' פסולי המוקדשין ה\"ד, בהשגות שם ומ\"ש במרכבת המשנה במקומו, וביש סדר למשנה למשנתנו הנ\"ל. ולפי גירסת כי\"ע לעיל סובר ר' ישמעאל בריב\"ב שאם אכל חתיכות שנמצאו בעזרה משלם קרן וחומש להקדש, ואעפ\"י שאסור לאכלו, משום חשש נותר, הרי אפילו אם אכל נותר וודאי משלם כאילו היו חולין, עיין מ\"ש בנתיבות המשפט חו\"מ סי' כ\"ח ס\"ק ב'. ואפילו לפי גירסא שלנו שהוא משלם לכהנים, אפשר שאף כאן צריך לשלם, כדין אוכל תרומת חמץ בפסח, למ\"ד לפי מדה משלם, עיין לעיל פסחים פ\"א ה\"י, ובבלי שם ל\"ב א', ל\"ב רע\"ב.",
                "<small>33.</small> <b>כהנים לוקחין בהן שלמים וכו'. </b>עיין מ\"ש לעיל שיש להסתפק אם בבא זו היא גם מדברי ר' ישמעאל בריב\"ב, או שהיא חוזרת לדברי ר' יוסה, לפי גירסת כי\"ע. "
            ],
            [
                "<small>34.</small> <b>פרוכת ארכה ארבעי' אמה ורחבה עשרים אמה וכו'. </b>כל הברייתות (עד שו' 46) בילקוט סוף תרומה רמז שע\"ה בשם התוספתא. והלכה זו היא פיסקא ממשנתנו פ\"ח מ\"ה. והכריע רש\"י בחולין צ' ב' שהכוונה לפרוכת של קדשי קדשים (ולא לשל אולם) בהיכל, שהרי ההיכל היה גובהו ארבעים אמה ורחבו עשרים, כמפורש במדות פ\"ד מ\"ו ומ\"ז. והפרוכת פרוסה לרוחבו של היכל, ולגובהו מן העלייה עד הרצפה. ובמפרש לתמיד כ\"ט ב' פירש כן והביא ראייה מן התוספתא, שהרי כן מוכח להלן. ועיין בפירוש הרא\"ש שם. ובמשנתנו הנ\"ל: ושתים עושים בכל שנה, ופירשו המפרשים שהכוונה לשתי פרכות של קדשי קדשים, כסתם משנת יומא פ\"ה מ\"א, ועיין ר\"מ פ\"ז מה' כלי המקדש הט\"ז. ויותר נראה שהת\"ק של התוספתא כאן סובר כר' יוסי במשנת יומא הנ\"ל, וסובר שלא היתה שם אלא פרוכת אחת, ומפרש את המשנה הקדומה של שקלים באופן אחר, עיין להלן בסמוך. וכן כנראה סוברים כל התנאים שנזכרו כאן, עיין מ\"ש להלן. ",
                "<small>35.</small> <b>ותולעת שני. </b>בכי\"ע ובילקוט הנ\"ל נשמט בטעות. ",
                "<small>35-36.</small> <b>אחרת היתה שם ארכה עשרים אמה ורחבה עשר אמות וכו'. </b>כנראה שתנא זה מפרש את משנתנו הנ\"ל שהפרוכת השניה היא לא הפרוכת הכפולה של קדשי קדשים (עיין מ\"ש לעיל), אלא הפרוכת שהיתה על פתח ההיכל<sup class=\"footnote-marker\">18</sup><i class=\"footnote\">ועיין מ\"ש יוסיפוס במלחמות היהודים ס\"ה רפ\"ה, 216.</i> שגובהו עשרים, ורחבו עשר (משנת מדות רפ\"ד). ואעפ\"י שהיו י\"ג פרוכות במקדש,<sup class=\"footnote-marker\">19</sup><i class=\"footnote\">עיין בבלי יומא נ\"ד א', כתובות ק\"ו א'. ועיין מ\"ש יוסיפוס הנ\"ל שם פ\"ד, 212.</i> כולן לא היו אלא לצניעות, אבל זו שעל פתח ההיכל היתה, כנראה, מחיצת חובה. ולעניין המשכן כתוב (שמות כ\"ו, ל\"א): ועשית פרכת תכלת וארגמן ותולעת שני ושש משזר <b>מעשה חשב</b> יעשה אותה כרבים. ולהלן (שם ל\"ז): ועשית מסך לפתח האהל תכלת וארגמן ותולעת שני ושש משזר <b>מעשה רוקם</b>. ופרוכת ההיכל היתה כנגד המסך לפתח האהל. ועיין תמיד פ\"ז מ\"א, ומ\"ש בכ\"מ פ\"ה מה' כלי המקדש הי\"א. ",
                "<small>36-37.</small> <b>ושש משזר מעשה רוקם. </b>כ\"ה בד, בכי\"ל, בילקוט הנ\"ל, וכן היתה הגירסא אף בכי\"ע, אלא שיש שם השמטה לפני \"מעשה רוקם\". וכן מוכח מן הפסוק (עיין מ\"ש לעיל) ומן ההמשך להלן. ובכי\"ו בטעות: מעשה <b>חשב</b>. ",
                "<small>37-39.</small> <b>ר' יהודה או' זו שמוציאין אותה מבפנים היתה מקופלת אחד לשנים ושנים לארבעה היתה פרוסה על פתחו של היכל מבחוץ. </b>כלומר, לדעת ר' יהודה לא היו עושין בכל שנה פרוכת חדשה לפתחו של היכל, אלא מוציאים את פרוכת הדביר מבפנים, קופלים את גובהה לשנים (ונמצא ארכה עשרים אמה), ושוב קופלים את רוחבה (ונמצא רוחבה עשר אמות), ותולים אותה בפתח ההיכל.<br>ונראה שר' יהודה אף הוא סובר שלא היתה אלא פרוכת אחת של דכיר, כר' יוסי במשנת יומא רפ\"ה,<sup class=\"footnote-marker\">20</sup><i class=\"footnote\">ועיין בבבלי שם נ\"א ב', בגירסת ר\"ח שם, ובדק\"ס, עמ' 138, הע' נ', ס'.</i> והיו עושים שתי פרוכות בכל שנה, אחת לדביר, ואחת לעליה להבדיל בין עליית היכל לעליית קדשי קדשים, כדעת הת\"ק להלן, עיין מ\"ש להלן, שו' 42–43, ד\"ה אלא זו.",
                "<small>39-40.</small> <b>אמרו לו מי ששימש בקדושה חמורה יחזור וישמש בקדושה קלה. </b>כלומר, וכיצד מורידין מקדושת מחיצת קדשי קדשים לקדושת מחיצת ההיכל. ועיין מ\"ש באור שמח פ\"ז מה' כלי המקדש הט\"ז בבאור דעת ר' יהודה. "
            ],
            [
                "<small>40-41.</small> <b>דבר אחר בזו כת' מעשה חושב ובזו כת' מעשה רוקם. </b>בברייתא דמלאכת המשכן פ\"ד: כשם שהיה אורג את פרכת המסך, כך היה אורג את מסך הפתח, אלא שהפרוכת מעשה חושב שנ' ועשית פרכת וכו' מעשה חשב, והמסך מעשה רוקם שנא' ועשית מסך וכו' מעשה רקם. דברי ר' נחמיה, שהיה ר' נחמיה אומר כל מקום שנאמר מעשה חושב שני פרצופין וכו'. ועיי\"ש בהערות רמא\"ש, עמ' 130. וכבר העירו המפרשים שר' יהודה יכול לסבור כר' אלעזר (בבבלי יומא ע\"ב ב') שרוקמין במקום שחושבין, ופירש\"י: מתחילה מתקן הצורה ע\"י צבע, ואח\"כ רוקמה במחט. ועיין באור שמח הנ\"ל שהעיר על סיגנון דומה לשתי התשובות שלנו בבבלי יומא י\"ב ב'. ",
                "<small>41-42.</small> <b>ר' נחמיה אומ' מעשה חושב שני פרצופות, מעשה רוקם פרצוף אחד. </b>וכ\"ה בברייתא דמלאכת המשכן הנ\"ל. וביומא ע\"ב ב' הנ\"ל: תנא משמיה דר' נחמיה רוקם מעשה מחט, לפיכך פרצוף אחד, חושב מעשה אורג, לפיכך שני פרצופים. ופירש\"י ועוד: מעשה אורג שיש לה ליריעה שתי קירות (כלומר, בטנה), ושתי צורות על שתי קירותיה אינן דומות זו לזו, פעמים שמצד זה ארי ומצד זה נשר וכו', אבל רוקם כצורתו מכאן כך צורתו מכאן. אבל בר\"מ פ\"ח מה' כלי המקדש הט\"ו פירש: מעשה רוקם הוא שתהיינה הצורות הנעשות באריגה נראות מצד אחד בפני האריג, ומעשה חושב הוא שתהיה הצורה נראית משני צדדים פנים ואחור. וכן פירשו בריטב\"א ובמאירי ביומא במקומו, וכאן, עמ' 111. ועיין במשנה למלך על הר\"מ שם. וכוונת הר\"מ היא, כנראה, שבמעשה חושב נראית הצורה מצד השני כמו במראה המחליפה ימין לשמאל ושמאל לימין, ועיין בתיקונים והוספות לפי' הר\"א בן הרמב\"ם על התורה, הוצ' ר\"ס ששון, עמ' תקל\"ה.<br>ובירושלמי פ\"ח ה\"ד, נ\"א ע\"ב:<sup class=\"footnote-marker\">21</sup><i class=\"footnote\">אלא שהגירסא נשתבשה שם, והנכון הוא בנספח לבבלי בד\"ו, בכי\"מ ובראשונים, ועל פיהם אני מעתיק.</i> מעשה רוקם, פרצוף אחד, מעשה חושב, שתי פרצופות. ר' יהודה ור' נחמיה חד אמר מעשה רוקם, ארי מכאן וחלק מכאן, מעשה חושב, ארי מכאן וארי<sup class=\"footnote-marker\">22</sup><i class=\"footnote\">וכ\"ה בפי' תלמיד רשב\"ש, עמ' 93, וכן הגיה ר' משולם שם. אבל בנוסח הירושלמי שם: ואחד. ובכי\"מ: ואחר, והיא היא והכוונה לארי אחר.</i> מכאן. ואוחרנא (צ\"ל: וחורנה) אמר מעשה רקם, ארי מכאן וארי מכאן, מעשה חשב, ארי מכאן ונשר מכאן. ופסק הר\"מ הנ\"ל כלשון ראשון. ועיין מאירי, עמ' 111 הנ\"ל. ולפי מסורת הירושלמי אף ר' יהודה מודה שיש הבדל בין מעשה רוקם למעשה חושב.",
                "<small>42-43.</small> <b>אלא זו שמוציאין אותה מבפנים היתה מקופלת אחד לשנים ושנים לארבעה, והיתה נתונה בעליה כנגד התחתונה וכו'. </b>וכ\"ה בד, בכי\"ע ובכי\"ל, ואין להגיה. ואף העליה היתה גובהה ארבעים ורחבה עשרים (כמפורש במשנת מדות פ\"ד ומ\"ז), אלא שלא היה צורך לעשות שם פרוכת עד התקרה (עיין מדות פ\"ד מ\"ה. ובתיו\"ט שם, ומ\"ש להלן), ולפיכך קופלין את גובה הפרוכת לשנים, ושוב קופלין את הגובה לשנים, שהם ארבעה קפולין, ונמצא עכשיו רוחב הפרוכת עשרים (כמתחילה), וגובהה עשר אמות (רביע שיעורה הקודם), והיא חוצצת את כל רוחב העלייה בגובה של עשר אמות.<br>נמצאנו למדים שכל התנאים שבתוספתא כאן היו מקובלים שהיתה פרוכת מקופלת במקדש, וכולם סוברים שלא עשו אלא שתי פרוכות חדשות בשנה, וכולם סוברים שלא היתה אלא פרוכת אחת בדביר, וממילא סכרו שהיתה פרוכת אחת בעליה, כדי להבדיל בין קדש לקדשי קדשים (כמפורש להלן יומא פ\"ב, שו' 106, עיין מש\"ש). ולדעת הת\"ק כאן עשו שתי פרוכות בכל שנה, אחת לדביר, ואחת לפתח ההיכל (כנגד מסך פתח האהל שבמשכן), ופרוכת של העלייה היתה באה מפרוכת הדביר של השנה שעברה, ויש כאן העלאה בקודש,<sup class=\"footnote-marker\">23</sup><i class=\"footnote\">עיין להלן כלים ב\"ק פ\"א ה\"ז, ומ\"ש בתס\"ר ח\"ג, עמ' 3.</i> ולכל הפחות אין כאן הורדה, מה שאין כן בפתח ההיכל, שאין להשתמש שם בפרוכת ישנה של הדביר, ולפיכך עשו בשבילו פרוכת חדשה בכל שנה, כמו שאמרו ברישא.<br>ור' יהודה יסבור שעשו שתי פרכות חדשות בכל שנה, אחת לדביר, ואחת לעלייה, ולפתח ההיכל היו משתמשים בישנה של דביר. ועיין מ\"ש להלן בדעת ר' חנינא בן אנטיגנוס וחכמים של משנתנו.",
                "<small>43-44.</small> <b>כנגד התחתונה שנ' והבדילה וכו'. </b>עיין להלן יומא פ\"ב, שו' 105 ואילך. "
            ],
            [
                "<small>44-45.</small> <b>ר' חנינא בן אנטיגנוס או' שתי פרכות היו שם אחת פרוסה ואחת מקופלת וכו'. </b>המלה \"היו\" נשמטה בכי\"ו, אבל ישנה בד, בכי\"ע, בכי\"ל, בילקוט הנ\"ל ובראשונים שנציין להלן. ופירש בבאר שבע (תמיד כ\"ט ב') שר' חנינא מבאר את משנתנו הנ\"ל (\"ושתים עושין בכל שנה\") שהכוונה שהן עושין שתי פרוכות לדביר, אחת לשימוש ואחת למילואים (שמא תטמא אחת מהן), וציין למשנתנו סוף חגיגה. ואף ר' חנינא בן אנטיגנוס יסבור כר' יוסי שלא היתה אלא פרוכת אחת לדביר, ובעלייה היו משתמשים בפרוכת ישנה של הדביר, כדעת הת\"ק למעלה.<br>ונראה שר' חנינא ב\"א אינו מודה בפרוכת של פתח ההיכל, שהיא באה כנגד מסך פתח אוהל מועד, והיא חובה כפרוכת הדביר, ומשנתנו אינה עוסקת אלא בפרוכות הדביר, ודווקא אותן עושים שתים בכל שנה. וכן לדעת סתם משנתנו ביומא רפ\"ה הנ\"ל הסוברת שהיו שתי פרוכות בדביר, הכוונה במשנת שקלים שלנו לשתי פרוכות של הדביר. ובעלייה לא היו עושים פרוכות כלל, כמשנת מדות פ\"ד מ\"ה, וכפירוש הירושלמי יומא פ\"ה סה\"ב, מ\"ב ע\"ב. ורב הסובר (בבלי יומא נ\"ה א' וכתובות ק\"ו א') שלדעת החכמים היו שתי פרוכות אף בעלייה. יכול לסבור שהיו באות מפרוכות הישנות של הדביר, ושאר הפרוכות (לרבות שעל פתח ההיכל) הן לצניעות בעלמא, ואינן באות חדשות בכל שנה, ולא דברה בהן משנתנו. ברם משנת מדות פ\"ה מ\"ה הנ\"ל צריכה ברור לשיטתו, עיין בתיו\"ט שם, וצ\"ע בדבר.",
                "<small>45.</small> <b>נטמאת פרוסה פורסין את המקופלת וכו'. </b>במשנתנו פ\"ח מ\"ה: ושלש מאות כהנים מטבילין אותה וכו'. והקשו הראשונים ממנה על מה שאמרו בבבלי ביצה י\"ד סע\"ב: אמר עולא מפני מה אמרו וילון טמא (משנת כלים פ\"כ מ\"ו, שם פכ\"ד מי\"ג ועוד) מפני שהשמש מתחמם כנגדו. ואלמלא כן היה וילון טהור כאחד ממחיצות הבית, והרי בפרוכת אסור להתעטף ולהתחמם, ולמה מקבלת טומאה. ויש שתירצו שמשנתנו מדברת בנטמאה באריגה לפני שפרסוה, ולפיכך מקבלת טומאה, כסדין בעלמא. ובחידושי הרא\"ה (מראה האופנים, י\"ד ע\"ד), בחידושים לבנו של הרמב\"ן (מחנה דוד, י\"ג ע\"ד), בס' המכתם, עמ' 202, בבית הבחירה למאירי, עמ' 86, ובחידושים שנדפסו על שם שטמ\"ק לביצה שם הביאו את התוספתא כאן והוכיחו ממנה שפרוכת מקבלת טומאה אף אחרי שנפרסה כוילון, והעירו גם על משנתנו כאן פ\"ח מ\"ד (פרוכת שנטמאת בולד הטומאה וכו'). ובפירוש הרא\"ש תמיד כ\"ט ב': מיהו קשה דבתוספתא קתני אחד פרוכת שנטמאה באב הטומאה וכו'. ויש שם השמטה, וצ\"ל: דבתוספתא קתני [שתי פרכות היו שם אחת פרוסה ואחת מקופלת, נטמאת פרוסה פורסין את המקופלת. ובמתניתין קתני] אחד פרוכת וכו', כעין מה שכתבו בראשונים הנ\"ל. ",
                "<small>46.</small> <b>מערב יום הכפורים מכניסין את החדשה. </b>כנראה שבבא זו אינו מדברי ר\"ח בן אנטיגנוס, אלא ברייתא המבארת את משנתנו הנ\"ל ששתים עושים בכל שנה, והיינו מערב יום הכפורים לערב יום הכפורים. ובבבא זו מסתיימת הפיסקא בילקוט סוף תרומה הנ\"ל. "
            ],
            [
                "<small>46-48.</small> <b>בשר קדשי הקדשים שנטמא בין באב הטומאה בין בולד הטומאה בין בפנים ובין מבחוץ. </b>פיסקא ממשנתנו פ\"ח מ\"ו, תו\"כ צו, פ\"ח ה\"ו, ל\"ג ע\"ב. ובכי\"ע וכן בכי\"ל אין כאן יותר מפיסקא קטועה זו של משנתנו, ומיד באה הסיפא: ר' יהודה אומ' ר' ליעזר או' וכו'. ובכי\"ו ובד השלימו כאן את לשון כל המשנה. וכעין משנה זו אף במע\"ש פ\"ג מ\"ט ובתוספתא שם פ\"ב הט\"ז, עיין מ\"ש לעיל ח\"ב, עמ' 744 ואילך. ",
                "<small>48.</small> <b>הכל ישרף בפנים חוץ משנטמא באב הטומאה בחוץ. </b>בתו\"כ הנ\"ל אמרו שאלה הם דברי ר' יהודה אליבא דבית שמאי, אבל ר\"מ סובר שב\"ש אומרים הכל ישרף בפנים, כלומר אפילו נטמא באב הטומאה בחוץ. ודווקא כאן, בבשר קודש, שאינו נעשה אב הטומאה, נחלקו ב\"ש אליבא דר\"מ וסוברים ששורפין אותו בפנים, אבל בפרוכת שנטמאה באב הטומאה אפשר שאף ב\"ש יודו שמטבילין אותח בחוץ, כמשנתנו פ\"ג מ\"ד, עיין בבלי עירובין ק\"ד ב' וירושלמי נזיר ספ\"ז, נ\"ו ע\"ד. ועיין זבחים פי\"א מ\"ה ואילך, ובס' יריאים השלם סי' רע\"ז, קנ\"ו ע\"ב, ובהערות שם ציין למנחת חינוך מצוה שס\"ג, עיין שם במנחת חינוך שהאריך בזה. ועיין בירושלמי כאן פ\"ח סה\"ה, נ\"א ע\"ב, בפי' ר' משולם שם, עמ' 94, בפי' הרש\"ס, ס' ע\"ד, ובהגהות הגר\"א. ועיין ספרי במדבר פי' א', עמ' 3, ותו\"כ תזריע, נגעים ספי\"ב, ס\"ח ע\"ב. ",
                "<small>49.</small> <b>חוץ משנטמ' בולד הטומאה בפנים. </b>כ\"ה בד ובמשנתנו הנ\"ל ובמקבילות. ובכי\"ו בטעות: באב הטומאה וכו'. ",
                "<small>49-50.</small> <b>ר' ליעזר אומ' מה שנטמא באב הטומאה וכו'. </b>דברי ר\"א ור\"ע אף במשנתנו פ\"ח מ\"ז, בתו\"כ הנ\"ל, ובמקבילה שבתוספתא מע\"ש פ\"ב הט\"ז. ובתוספתא כאן לא נזכרו דברי ר\"ע גם בד, וכבר ראינו לעיל שבכי\"ע ובכי\"ל נתקצרה כל המשנה, ואף לפנינו אינו אלא קיצור. אבל במשנת מע\"ש פ\"ג מ\"ט לא נזכרו דברי ר\"א ודברי ר\"ע. וכבר העירותי לעיל ח\"ב, עמ' 745, שבמע\"ש סתם רבי כר' יהודה להלן בסיפא, שמעולם לא נחלקו ר\"א ור\"ע במחלוקת מיוחדת, ומשנתנו בשקלים, וכן התוספתא במע\"ש היא בשיטת ר' אלעזר בר' שמעון אליבא דר' יהודה. ",
                "<small>51-52.</small> <b>ר' יהודה אומ' ר' ליעזר או' כדברי בית שמיי, ר' עקיבא או' כדברי בית הלל. </b>וכע\"ז בכי\"ע ובכי\"ל. ובד נשמטו המלים \"ר' ליעזר אומר\" בטעות. ור' יונה בר\"ג הגיה כן בתוספתא מדעתו, אלא שפירש שר' יהודה סובר ששיטת ר' אליעזר של משנתנו היא דעת ב\"ש, ושיטת ר\"ע במשנתנו היא דעת בית הלל. ופירוש זה נסתר מן הספרא הנ\"ל, ולא עוד אלא שלפירושו קשה למה לא הביאו דעת ר' אליעזר ור' עקיבא במשנת מע\"ש פ\"ג. ויותר מחוור שהכוונה היא שר' יהודה סובר שר' אליעזר ור' עקיבא לא נחלקו במחלוקת של משנתנו פ\"ח מ\"ז, אלא ר' אליעזר סובר כב\"ש של מ\"ו, ור\"ע כב\"ה שם, עיין מ\"ש לעיל בסמוך.<br>ועיין בתוספות העזרה לתו\"כ צו, נ\"ח ע\"א, שהגיה הרבה בתוספתא, ואין שום יסוד להגהתו נגד כל הנוסחאות."
            ],
            [
                "<small>52-54.</small> <b>איברי תמיד שאמרו נותנין למטה, נותנין מחצי כבש ולמטה במזרח, ושאמרו נותנין למעלה, נותנין מחצי כבש ולמעלה במערב. </b>וכע\"ז בד ובכי\"ע. ובכי\"ל הגירסא מעורבבת ולקויה בחסרון. והנכון כלפנינו, ואין להגיה, וכן מוכרח מהמשך העניין להלן. ובמשנתנו פ\"ח מ\"ח: איברי התמיד נתנין מחצי כבש ולמטה במזרח, ושל מוספין נתנין מחצי כבש ולמטה במערב. ויש גורסין להפך: במערב... במזרח,<sup class=\"footnote-marker\">24</sup><i class=\"footnote\">וכ\"ה בד' נפולי, במשנה שבירושלמי, בהוצ' לו, פרמה, גליון כ\"י קויפמן (בפנים שם השמטה), במשניות סדר מועד על קלף שבביה\"מ כאן, בקטעים מן הגניזה (לשון חכמים של פורת, עמ' 70, ובקטע אחר מן הגניזה שבקנטבריא, 138, TS, Box EI), בפירוש ריבב\"ן למשנתנו, פירוש תלמיד רשב\"ש, סוף עמ' 90 ועוד.</i> עיין מלא\"ש, דק\"ס כאן, בבלי סוכה נ\"ד סע\"ב, ברש\"י, בתוספות ובדק\"ס שם. ובתמיד ספ\"ד: הלכו ונתנום מחצי כבש ולמטה במערבו. ובמיוחס להראב\"ד שם העיר על גירסת משנתנו כאן (לפי הגירסא: במזרח... במערב), שהיא חולקת על משנת תמיד. ומשנת תמיד היא כר' חנניא בן עקשיא שבתוספתא כאן להלן. ועיין בבאר שבע שם. ועיין בגירסא שהביא המאירי שם, עמ' 133 בשם גדולי המחברים.<sup class=\"footnote-marker\">25</sup><i class=\"footnote\">בר\"מ פ\"ו מה' תמידין ומוספין הגירסא היא: במערבו... במזרחו, כמו שהעיר הר\"א סופר שם. ובדקתי בכמה כתי\"י של הר\"מ, וביניהם שנים על קלף, ובכולם הגירסא כלפנינו בהוצאות.</i><br>ואין ספק שלפני מסדר התוספתא היתה הגירסא במשנתנו: ושל מוספין נתנין מחצי כבש <b>ולמעלה</b> במערב, ועשו מעלה יתירה שלא לערבב את האיברים. וכן מצאתי בקטע מן הגניזה:<sup class=\"footnote-marker\">26</sup><i class=\"footnote\">בקטע של TS שהבאנו לעיל, הע' 24.</i> מחצי הכבש <b>ולמעלה</b> במזרח (והיא כגירסת השניה שהבאנו, שגרסה: במערב... במזרח). וכן עדיין נשאר שריד של גירסת המשנה שלפני התוספתא בגליון כ\"י ב' של הבבלי בסוכה הנ\"ל: מחצי כבש <b>ולמעלה</b> במערב, עיין דק\"ס שם, סוף עמ' 180, שהעיר: ואיני יודע למה הגיהו כן. ועל שיטה זו חולק ר\"ח בן עקשיא להלן. ועיין בס' לחם שמים למשנתנו שהאריך בברור הגירסא של משנתנו ובטעמה.<br>ואשר לשאלה מה עניינה של הלכה זו לכאן, רצה במיוחס להראב\"ד בסוף תמיד לפרש שהכוונה כאן לאיברים שנטמאו, ובאה לכאן אגב בשר הקודש שנטמא שלעיל, אבל בטהורים נותנין במערבו של כבש. וכנראה שהנכון הוא בפירוש הרש\"ס, ס' סע\"ד, שאיידי דתני גבולין לשריפה תנא נמי גבולין להנחת האברים."
            ],
            [
                "<small>54.</small> <b>ר' חנניא בן עקשיא וכו'. </b>הובא במיוחס להראב\"ד תמיד ספ\"ד הנ\"ל. ",
                "<small>55.</small> <b>מחצי כבש ולמטה אלא שהתמידין במערב וכו'. </b>ומשנתנו פ\"ח מ\"ח הנ\"ל (לפי הגירסא השניה שהבאנו לעיל, והיא ברוב הנוסחאות): \"במערב... במזרח\" היא כר\"ח בן עקשיא, כפירוש המיוחס להראב\"ד. ",
                "<small>55-56.</small> <b>ושל ראשי חדשים נותנין תחת כרכב המזבח מלמטה. </b>וכ\"ה גם בד ובכי\"ל. אבל בכי\"ע: מלמעלה. והיא פיסקא ממשנתנו פ\"ח מ\"ח הנ\"ל, אלא ששם (ברוב הנוסחאות): <b>על</b> כרכוב המזבח מלמעלה. ואפשר שבבא זו דברי הכל היא. ועיין רש\"י סוכה נ\"ד סע\"ב, ומ\"ש בערוך לנר שם, ועיין בס' לחם שמים הנ\"ל, ועיין מ\"ש להלן. "
            ],
            [
                "<small>56-57.</small> <b>ואי זהו כרכב המזבח בין קרן לקרן, מקום הילוך רגלי הכהנים ואילך. </b>בירושלמי פ\"ח רה\"ו, נ\"א ע\"ב: אי זהו כרכוב המזבח אמה בין קרן לקרן מקום הילוך רגלי הכהנים. ובבבלי זבחים ס\"ב א': ת\"ר איזהו כרכוב בין קרן לקרן מקום הילוך רגלי הכהנים אמה. ושואל התלמוד: אטו הכהנים בין קרן לקרן הוו אזלי (ופירש\"י: והלא כשיגיע לקרן הקרן מעכבן מלהקיף המזבח).<sup class=\"footnote-marker\">27</sup><i class=\"footnote\">כבר העיר ר' יונה בר\"ג שלפי הגירסא שלפנינו בתוספתא \"ואילך\" אין מקום לקושיית הבבלי.</i> אלא אימא ומקום רגלי הכהנים אמה. ופירש\"י (שמות כ\"ז, ה'): וכן שנינו בזבחים אי זהו כרכב בין קרן לקרן, והיה רוחב אמה, ולפנים מהם אמה של הלוך רגלי הכהנים, שתי אמות הללו קרוין כרכב. ועיין מ\"ש להלן סוכה פ\"ג, שו' 66, ד\"ה ר' יוסה בי ר' יהודה.<br>ונראה ששתי אמות אילו היו של עץ מצופה נחושת<sup class=\"footnote-marker\">28</sup><i class=\"footnote\">ובזה היה כל הנס שלא היו נשרפות מאש המערכה, עיין ויקרא רבה פ\"ז, ה', הוצ' ר\"מ מרגליות עמ' קנ\"ט ואילך, ותנחומא סוף תרומה.</i> (עיין מדות רפ\"ג, בפירוש ר' שמעיה ובפי' הרע\"ב שם), ועליהן (כגירסת רוב הנוסחאות במשנת שקלים פ\"ח) היו מניחין את האיברים של מוספי ראש חדש, כדברי הר\"מ בפ\"ו מה' תמידין ומוספין ה\"ג.<sup class=\"footnote-marker\">29</sup><i class=\"footnote\">וממנו במאירי כאן, עמ' 112. אבל עיין מ\"ש רבינו בסוכה נ\"ה א' ד\"ה פייס.</i> ולכאן רמז הירושלמי בסוף חגיגה פ\"ג, ע\"ח ע\"ד: ויהא כטבלא שהיא עשויה לילך ולהניח ? כלומר, לילך לכהנים, ולהניח את האברים. וטבלא של עץ זו היא משמשי אדם ומשמשי כלים<sup class=\"footnote-marker\">30</sup><i class=\"footnote\">היא מקום הנחת הכוסות היא מקום הנחת חתיכות (ירוש' ע\"ז ספ\"ב, מ\"ב סע\"א).</i> וצריכה להיות טמאה, והשאלה היא על מזבח הנחושת, עיין מ\"ש על כ\"ז בתרביץ ש\"ה, עמ' 104 ואילך.<br>ובארו בבבלי סוכה נ\"ה א' שהיו נותנין איברים של מוספי ר\"ח על כרכוב המזבח כדי לפרסמו שהוא ר\"ח. ובירושלמי נוסח הרש\"ס, ס\"א ע\"א, הוסיף, כנראה, את המאמר של ר' יוחנן ע\"פ הבבלי הנ\"ל, ואינו נמצא בשום נוסח, אלא להלן שם (ובמקבילה) לעניין שירו של ר\"ח, עיי\"ש."
            ],
            [
                "<small>57-58.</small> <b>גר מעוכב לוכל בזבחים עד שיביא קינו וכו'. </b>הברייתא הובאה לכאן אגב הסיפא: קינו של גר אין נוהגת אלא בפני הבית, והיא נסמכת למשנתנו פ\"ח מ\"ח שמנתה דברים שאין נוהגין אלא בפני הבית. ובמשנת כריתות רפ\"ג: ר' אליעזר בן יעקב אומר גר מחוסר כפרה עד שיזרוק עליו הדם. ובבבלי שם ח' ב': ות\"ק מאי טעמא לא תני גר, כי קתני מדעם דמשרי למיכל בקדשים, גר כי קא מייתי קרבן לאכשורי נפשיה למיעל בקהל וכו', ת\"ר גר מעוכב לאכול בקדשים וכו' (כל הברייתא שלנו). ופירש\"י שהברייתא שלנו דברי הכל היא, אלא שהת\"ק לא מנה גר בין מחוסרי כפרה, משום דלא מיקרי מחוסר כפרה, כלומר, שאינו אסור לוכל בקדשים אלא משום שעדיין לא נגמרה כל גירותו. ובהשמטות וחידושין לשטמ\"ק שם, אות ג', מפורש שבין לרבנן ובין לר\"א בן יעקב גר אסור בבת ישראל ובקדשים עד שיזרק עליו הדם, וכרבי להלן שם ט' א', ובזמן הזה מקבלים גרים (אעפ\"י שאין קרבן), משום ריבויא דקרא, עיי\"ש בגמרא.<br>ברם בפיה\"מ להר\"מ בכריתות שם מפורש שלחכמים גר מותר לאכול בקדשים (לפני שהביא את קינו), והבאת הקן היא מצוה מיוחדת שהגר מצווה עליה, ויכול להביא את קינו אח\"כ, ואינה פוגמת את גירותו. ולפ\"ז הברייתא שלנו אינה כחכמים, אלא כר\"א בן יעקב. וכן משמע מן הלשון להלן כריתות פ\"א סהי\"א: ר' אליעזר בן יעקב אומר גר מחוסר כפרה לאכול בזבחים, והוא כלשון הברייתא שלנו. וכן כתב במיוחס לר\"ג בכריתות שם (בהוצ' ראם ט' סע\"ב): ור' אליעזר סבר גר מייתי קרבן בין לאכשורי למיעל בקהל ובין לאכשורי למיכל בקדשים, כדאמרינן לקמן בברייתא גר מעוכב לוכל בקדשים, וההוא סתמא ר' אליעזר היא. ועיין לעיל שם ב' ב' ובמיוחס לר\"ג שם. ועיין ספרי זוטא שלח, ריש עמ' 283, והרי כבר העירו החכמים, שכמה סתמות של הספרי זוטא הן כר\"א בן יעקב.<br>ובכי\"מ בבבלי שם: כי קתני מידי דמשתרי למיכל בקדשים, גר לא משתרי למיכל בקדשים, וכי קמייתי קרבן לאכשורי נפשיה למיעל [בקהלא] וכו', כלומר, שעיקר הקרבן הוא כדי לעשותו ישראל גמור ולהכשירו לקהל, וממילא מותר אף בקדשים. ובערוך לנר שם שער שלשיטת פיה\"מ להר\"מ אף לפני הקרבן מותר לוכל בקדשים ואסור בבת ישראל, והקרבן מכשירו לבוא בקהל, ולפני כן דינו כגרים פסולים (עמוני, מצרי) שמותרים לוכל בקדשים ואסורים לבוא בקהל, והברייתא שלנו שלא כחכמים. והר\"מ בפ\"א מה' מחוסרי כפרה ה\"ב, חזר בו מפירושו בפיה\"מ, ופירש כפירש\"י בסוגיין, ולפ\"ז אין מחלוקת בין החכמים ור\"א בן יעקב, אלא שלת\"ק אסור לוכל בזבחים מפני שעדיין לא נשלמה גירותו לעניין אכילת קדשים, ומטעם זה אינו דומה למחוסרי כפרה אחרים. ועיין מ\"ש בצפנת פענח פי\"ג מה' איסורי ביאה ה\"ד. ועיין מס' גרים פ\"ב ה\"ד, הוצ' היגר, עמ' ע\"ב, ומפשוטה של לשון משמע שם שלחכמים גר מותר בכל לפני הבאת קרבנו (כשיטת הר\"מ בפיה\"מ), ולר\"א בן יעקב הקרבן מעכבו (אף מלישא בת ישראל). ועיין מכילתא דרשב\"י בא י\"ב, מ\"ח, עמ' 37. ועיין מה שהאריך בזה הגאון מסוכטשוב בשו\"ת אבני נזר יו\"ד ח\"ב, סי' שמ\"ג ואילך.",
                "<small>58.</small> <b>הביא פרידה אחת אוכל בזבחים לערב. </b>בבבלי כריתות הנ\"ל: הביא פרידה אחת <b>שחרית</b> אוכל וכו'. ועיין בהשמטות וחידושין משטמ\"ק שם אות י\"ח. והסיקו שם בברייתא שבבבלי שחייב להביא אח\"כ את הפרידה השניה משום שלא מצינו בכל התורה שפרידה אחת קריבה, עיי\"ש ט' א', והוא מן הספרי שלח פיס' ק\"ח, עמ' 112. ופירשו בבבלי שם, שלא מצינו בחובה שפרידה אחת קריבה (כשהיא לבדה). "
            ],
            [
                "<small>58-59.</small> <b>כל חייבי קינין שבתורה חציין חטאות וחציין עולות וכו'. </b>להלן כריתות פ\"א הי\"ב, בבלי הנ\"ל. ובספרי שלח הנ\"ל: מכאן אמרו כל הקינין שבתורה חציין עולה חציין לחטאת, חוץ משל גר מפני שכולו כליל לאשים. ",
                "<small>60.</small> <b>רצה להביא חובתו מן הבהמה יביא. </b>בכי\"ע: מין בהמה וכו'. וכן בספרי הנ\"ל, עמ' 112 (לפי גירסת הילקוט): אי מה ישראל מין בהמה, אף הגרים מין בהמה וכו'. ולהלן מעילה פ\"א הנ\"ל: מן בהמה יביא. אבל בבבלי הנ\"ל: הביא חובתו מן הבהמה <b>יצא</b>. עולה ושלמים יצא. ומשמע לכאורה בדיעבד, אבל מסתבר שלא נקטו כן אלא אגב סיפא שבמנחה לא יצא. וכן פסק הר\"מ בפ\"א מה' מעשה הקרבנות ה\"ו ובפ\"א מה' מחוסרי כפרה ה\"ב. ועיין להלן. ",
                "<small>60-61.</small> <b>עולות בהמה לכפוריו יצא. </b>וכ\"ה בתוספתא כריתות הנ\"ל. וכן במה\"ג שלח, עמ' של\"ו: תנא הביא עולות בהמה לכפורים יצא. ועיין מה שפירש בזה בהר המריה פ\"א מה' מעשה הקרבנות ה\"ו, ופירושו דחוק. וכנראה שברישא \"חובתו מין בהמה\" כוונתו לעולה ושלמים, ועושה כן לכתחילה, כמו שעשו אבותינו, אבל אם הביא שתי עולות בהמה (במקום שני תורים או בני יונה לעולות) יצא, כמו שפירש רח\"ש הורוביץ בהערותיו לספרי הנ\"ל, עמ' 112. ובבבלי הנ\"ל הוא פירוש ע\"פ התוספתא כאן. ועיין רש\"י שם ובהשמטות וחידושין לשטמ\"ק שם אות י\"ט. ועיין בקרית ספר על הר\"מ פ\"א מה' מעשה הקרבנות ה\"ו הנ\"ל, ובהר המריה שם אות י\"ב. ",
                "<small>61.</small> <b>מנחות ונסכים לא יצא. </b>וכ\"ה במה\"ג הנ\"ל. ובבבלי הנ\"ל: מנחה ושלמים לא יצא. ובספרי שלח, ריש עמ' 112: או אינו אלא מין מנחה וכו'. ובבבלי שם ט' רע\"א: יכול שאני מרבה אפילו מנחה וכו'. ואף לפנינו הכוונה למנחת נסכים, שהיא כולה כליל, עיין בתוספות שם ד\"ה יכול. ועיין ספרי זוטא, ריש עמ' 283. ",
                "<b>לא אמרו קן אלא להקל עליו. </b>וכ\"ה להלן כריתות פ\"א הנ\"ל, ובמה\"ג הנ\"ל, ובבבלי שם ח' ב'. וכנראה שהיתה לפניהם הלכה זו בברייתא שבספרי הנ\"ל, עיי\"ש ט' א': <b>ולא</b> (כ\"ה בד\"ו) אמרו קן וכו'. ובד\"ח שבבבלי הפכוה ל\"פיסקא\" מלעיל, ואינו נכון, כפי שמוכח מהמשך הסוגיא. ",
                "<small>61-62.</small> <b>הביא לצרעתו יחזור ויביא לכפרתו. </b>כלומר, ואינו דומה לטבילה, שגר שטבל לקיריו, או נדה שטבלה לנדתה, יצאו ידי חובת טבילת גירות, כירושלמי קידושין פ\"ג הי\"ד, ס\"ד ע\"ד, ובבלי יבמות מ\"ה ב'. ",
                "<small>62.</small> <b>לנזירותיו יחזור ויביא לכפרתו. </b>כלומר, אעפ\"י שהביא למצות נזירות של טהרה עולה ושלמים של בהמה, כמו שעשו אבותינו, אף הוא לא יצא בזה. ועיין בס' משך חכמה להגרמ\"ש, בהעלותך, קל\"ג ע\"ג ד\"ה ויתכן, שחידש שגר אם הביא קרבן פסח יצא והרי הוא ככל כשרי ישראל לכל הלכותיו בלא קרבן, כמו שישראל אכלו פסח בלא קרבן. ואף שרבינו אמר כן בלשון \"ויתכן\", חידוש זה צריך עיון רב, ומן התוספתא כאן לא משמע כן. ועיין מ\"ש לעיל פסחים פ\"ח, הערה 4.<br>ובבא זו חסרה בכי\"ע, אבל ישנה בד ובכי\"ל ולהלן כריתות פ\"א סהי\"ב, ונשמטה בכי\"ע בטעות ע\"י הדומות."
            ],
            [
                "<small>62-63.</small> <b>קינו של גר אין נוהגת אלא בפני הבית, וצריך להביא<sup class=\"footnote-marker\">31</sup><i class=\"footnote\">במשניות ובברייתות \"להביא\" (בקרבנות) פירושו להקדיש, להפריש, עיין במשנת כריתות רפ\"ו ובפי' הראב\"ד לקינין ספ\"ב. ועיין בתוספות רבינו פרץ מעילה י\"ט א' ד\"ה כיון שהביא, ואף שם פירושו, כיון שקנה, כיון שהקדיש.</i> מעכשיו. </b>כל הברייתא בפירוש הריבב\"ן פ\"ח מ\"ח בשם התוספתא. ובירושלמי פ\"ח ה\"ו, נ\"א ע\"ב: תני הגר בזמן הזה צריך להביא קינו ריבעת כסף. ובבבלי ר\"ה ל\"א ב', כריתות ט' א': גר בזמן הזה צריך שיפריש רובע לקינו.<sup class=\"footnote-marker\">32</sup><i class=\"footnote\">עיין מ\"ש לעיל, שו' 5, ד\"ה הביא בפחות.</i> ובספרי זוטא שלח, עמ' 283: <b>ולגר הגר</b>. מכאן היה ר' אליעזר אומר גר שנתגייר (כלומר, בזמן הזה) צריך רבעת הקן. וכן במס' גרים פ\"ב (בכי\"מ=נוסח החיד\"א בשמחת הרגל, ס\"ב ע\"א): ר' אליעזר אומר גר שנתגייר צריך שיפריש רביעית לקינו. ועיין לעיל שם פ\"א ה\"ב, ירושלמי קידושין פ\"ג הי\"ד, ס\"ד ע\"ד, בבלי יבמות מ\"ו א', ע\"א א'. אבל ברוב הנוסחאות במס' גרים שם: כך היה ר' אליעזר <b>בן יעקב</b> אומר גר שנתגייר וכו', עיין בהוצ' ר\"מ היגר, עמ' ע\"ב. ועיין מ\"ש להלן.<br>ומלשון התוספתא משמע, שקן בזמן הבית מעכב, ולא הכשירוהו בלי קן אלא בזמן הזה, מחמת ריבוי הכתוב (כריתות ט' א'), כשיטת הריטב\"א ביבמות מ\"ו סע\"ב, והמאירי, עמ' 194 (ועיין ברמב\"ן שם). ולפיכך צריך לכל הפחות להפריש רובע לקינו. ומתוך הגירסא במס' גרים מוכח שר\"א בן יעקב היא, והוא הרי סובר שקן בזמן הבית מעכב.",
                "<small>63-64.</small> <b>ר' שמעון אומר אין צריך להפריש מעכשיו מפני תקלה. </b>וכ\"ה בד, בכי\"ע, בכי\"ל ובפירוש ריבב\"ן הנ\"ל. ובכי\"ו נשמט ע\"י הדומות. ובמס' גרים הנ\"ל: ר' שמעון אומר אינו צריך. ובירושלמי הנ\"ל: אמר ר' שמעון ביטלה ר' יוחנן בן זכאי מפני התקלה. וכע\"ז גם בבבלי ר\"ה (עיי\"ש בגמרא ובר\"ח) וכריתות הנ\"ל, ופירשו שם שמא יהנה מן הכסף, ונמצא מועל בקדשים. ובספרי זוטא הנ\"ל: ר' <b>יהושע</b> אומר אינו צריך שהיא תקלה לו. וכנראה שצ\"ל שם: ר' שמעון, והסופרים תקנו \"ר' יהושע\", משום שהוא בעל מחלוקתו של ר' אליעזר. אבל כבר ראינו לעיל שמסתבר שר' אליעזר שם הוא ר' אליעזר בן יעקב, ור' שמעון חולק עליו להלן כריתות פ\"א הי\"א (והשוה לשון המשנה שם רפ\"ב). "
            ],
            [
                "<small>64-65.</small> <b>מפני מה אמרו שקלים אין נוהגין אלא בפני הבית, לפי שאין תורמין מן הישנה. </b>וכ\"ה בפי' ריבב\"ן הנ\"ל. והכוונה למשנתנו פ\"ח מ\"ח: השקלים והבכורים אין נוהגין אלא בפני הבית, כלומר, אפילו בארץ ישראל. ובארו כאן שהטעם הוא מפני שאפילו אם יבנה בית המקדש יתכן שלא ישתמשו בשקלים אילו לשם קרבנות, אלא יתרמו מן החדשה, וכמו שמפורש בירושלמי, עיין להלן. ועיין סמ\"ג עשין מ\"ה, קכ\"ב רע\"ב, ודבריו לקוחים מסדר רב עמרם<sup class=\"footnote-marker\">33</sup><i class=\"footnote\">והנוסח הנכון הוא בכ\"י, עיין מ\"ש ר\"א מרכס ביאהרבוך הפרנקפורטי ח\"ה, עמ' 21. ועיין במחזור וויטרי, עמ' 205.</i> השלם ח\"ב, צ\"ה סע\"א: דכתיב ולקחת את כסף הכפורים וכו' בזמן שאין אוהל מועד אין נוהגין.<br>ואמרו להלן במשנתנו שם: המקדיש שקלים ובכורים הרי זה קדש. ר' שמעון אומר האומר בכורים קדש אינן קדש.<sup class=\"footnote-marker\">34</sup><i class=\"footnote\">הר\"ח אלבק בהשלמות ותוספות למשנת מועד, עמ' 464, העיר על גירסת ערוגת הבושם ח\"ב, עמ' 296, שגרס בדברי ר' שמעון: האומ' ביכורים, קודש ואינן קודש. ופירש שאינן קדושים וודאי, אלא קודש ואינו קודש, ולהלן שם בערוגת הבושם חזר כמה פעמים על פירושו זה. ולא מצאתי חבר לנוסחא זו בכל כתה\"י שבדקתי, לרבות קטעי הגניזה והראשונים.</i> ולפי פשוטה פירושה שאף שאמרנו ששקלים ובכורים אין נוהגין בזמן הזה מ\"מ בדיעבד אם הקדישן מקודשין. ור' שמעון חולק ואומר שבכורים אפילו בדיעבד אינן קדושים. וכן פירשו הגאונים את משנתנו, עיין סדר רב עמרם השלם הנ\"ל, צ\"ה סע\"א ואילך. ואוה\"ג מגילה, עמ' 17. וכן פירשו רוב המפרשים.<br>וכן מוכח בירושלמי סוף מכילתין: ר' שמעון בן יהודה אמר משם ר' שמעון בין אילו ובין אילו (כלומר, בין שקלים ובין בכורים) לא קדשו וכו', הכא את אמר קדשו (כלומר, בגר שהקדיש קן בזמן הזה) והכא (כלומר, בשקלים) את אמר לא קדשו. אמר ליה תמן שמא יבנה הבית כבראשונה. ותיתרם תרומת הלשכה בזמנה באחד בניסן, הכא מה אית לך.<sup class=\"footnote-marker\">35</sup><i class=\"footnote\">כ\"ה הגירסא בגוף כי\"ל, וכן מעתיק בערוגת הבושם ח\"ב, עמ' 297, ובפי' הריבב\"ן בסוף מכילתין. וכע\"ז אף בנוסח הנספח לפירוש ר' משולם, עמ' 95, ובפירושו שם, ובפירוש תלמיד רשב\"ש שם. ובהוצאות שלפנינו הכניסו את גליון המגיה של כי\"ל. ובנספח לבבלי עירבוביא של שתי גירסאות, ושתיהן באו מן הגליון. ואף הגר\"א ז\"ל מחק מדעתו את הנוסף בגליון, עיי\"ש.</i> וכבר פירש הגר\"א בסוף מכילתין ששאני שקלים שאפילו אם יבנה בית המקדש אפשר שלא ישתמשו בהן (כמו שכתבנו לעיל), והרי לדעת החכמים (בבלי יומא ס\"ה א') אין תורמין על הישנה, לכל הדעות.<br>ובפיה\"מ להר\"מ סוף מכילתין, וכן בחיבורו פ\"ו מה' ערכין הט\"ז (וממנו במאירי כאן, עמ' 113), פירש את משנתנו \"המקדיש שקלים וכו' \" כוונתה למקדיש שקלים בזמן הבית לבדק הבית, כלומר אם אמר על שקליו שהן קודש לבדק הבית, וכן בבכורים, עיי\"ש. ומן התוספתא כאן בוודאי שאין סתירה לפירושו, שהרי היא מפרשת את הטעם למה אין שקלים נוהגים בזמן הזה, ואינה מדברת כלל במקדיש שקלים בזמן הבית לבדק הבית. אבל מלשון הירושלמי הנ\"ל שאמרו שם: הא שקלים קדשו וכו', בין אילו ובין אילו לא קדשו וכו', תמן שמא יבנה הבית כבראשונה ותיתרם וכו', מוכח שבירושלמי פירשו את משנתנו כפירוש רוב המפרשים, ולא כפירוש הר\"מ. ועיין מ\"ש בצפנת פענח במקומו, ודבריו ז\"ל לא נתבררו לי. ועיין בתשובת הגרא\"י קוק ז\"ל לחותני הר\"מ ברלין ז\"ל במשפט כהן סי' נ\"ז."
            ],
            [
                "<small>65-66.</small> <b>ומפני מה אמרו בכורים אין נוהגין אלא בפני הבית משום שנ' ראשית בכורי אדמתך וכו'. </b>פירוש ריבב\"ן הנ\"ל, תלמיד רשב\"ש, עמ' 91, פירוש הרא\"ש, ס\"ז ע\"א, ה' ארץ ישראל לר' יעקב בעל הטורים (לונדון תר\"ס), עמ' 7, פירוש הרש\"ס, ס\"ז ע\"א. ועיין במשנת בכורים פ\"ב מ\"ג, ובר\"מ רפ\"ב מה' בכורים.<br>ובספרי כי תבוא פי' ש', הוצ' ר\"א פינקלשטין, עמ' 318: והניחו לפני מזבח ה' אלקיך, כל זמן שיש לך מזבח יש לך בכורים, וכל זמן שאין לך מזבח אין לך בכורים. ולפי דרשה זו אפשר לומר שבכורים נוהגים בנוב וגבעון, שהרי יש שם מזבח, ואין שם בית.<sup class=\"footnote-marker\">36</sup><i class=\"footnote\">כשיטת תוספות ישנים יומא מ\"ד א' סד\"ה שילה.</i> ובפי' הרמב\"ן ריש כי תבוא נראה כמסתפק בזה, והעיר על דברי הספרי לעיל שם: והלכת אל המקום אשר יבחר ה' אלקיך בו, זה שילה ובית עולמים. והוא פקפק שם אם הכוונה למעט אף נב וגבעון, מפני שלא היה שם בית. ועיין בפירוש בעל הטורים על התורה שם, ומה שהאריך בזה הגרי\"פ פערלא במניין המצות לרס\"ג, עשין פ\"ד, ח\"א, ש\"ה ע\"א ואילך, עיי\"ש."
            ],
            [
                "<small>68-69.</small> <b>כהן גדול אין נכנס לעזרה לעבודה אלא אם כן נמשח שבעה ונתרבה שבעה וכו'. </b>כל הברייתות עד סוף הפרק נעתקו (מן התוספתא?) במדרש במ\"ר פ\"ו, ג'. וכבר העיר לנכון הרי\"ן אפשטין במבוא לנוה\"מ שלו, עמ' 987, שכל הברייתות הללו שייכות כבר לראש יומא, והסופרים טעו והתחילו מ\"למה מפרישין וכו' \", משום שהברייתא ההיא מתאימה למשנתנו בריש יומא, אבל למעשה יש לפנינו כאן פתיחה למס' יומא, עיי\"ש. ועיין בגי' כי\"ל ומ\"ש הרי\"ן אפשטין שם, עמ' 461 ואילך.<br>ובתו\"כ אמור פרש' ב' ה\"ב, צ\"ד ע\"ד: <b>אשר יוצק על ראשו שמן המשחה</b>. לפי שנאמר <b>שבעת ימים ילבשם הכהן תחתיו מבניו</b> וגו' שיכול אין לי אלא שנמשח שבעה ונתרבה שבעה, נמשח שבעה ונתרבה יום אחד, נמשח יום אחד ונתרבה שבעה, נתרבה יום אחד ונמשח יום אחד, ואפילו שעה אחת מנין וכו'. וכע\"ז בבבלי יומא ה' א' (אלא שהדרשה נסמכה לפסוק אחר).<sup class=\"footnote-marker\">37</sup><i class=\"footnote\">ועיין בתוספות ישנים שם ד\"ה נתרבה ומ\"ש בשיח יצחק שם (ו' ע\"ב מן הספר, ולהלן שם קמ\"ג ע\"א) על דברי בעל פני יהושע ובעל צדה לדרך (שתמה על הרמב\"ן בפירושו לפרש' אמור) עיי\"ש.</i> ומלשון ברייתא זו אינו מוכח כלל אם הכהן עובד בזמן הימים שנתרבה בהם, והכתובים אינם מלמדים אלא שמצוה על כהן הגדול להמשח שבעה (פעם בכל יום) ולהתרבות בבגדי כהן גדול שבעה ימים, כדי להיות כשר לעבודת יום הכיפורים, אלא שעבודתו כשרה לעולם, אף אם נמשח פעם (כהן משוח), או נתרבה (נעשה מרובה בבגדים) פעם. ונחלקו בזה הר\"מ והראב\"ד בפ\"ד מה' כלי המקדש הי\"ג. לשיטת הר\"מ אינו עובד לכתחילה במשך שבעת הימים שום עבודה, לא של כהן גדול, ולא של כהן הדיוט, ולשיטת הראב\"ד עובד עבודה של כהן הדיוט, ולא הצריכו משיחה וריבוי לכתחילה כל שבעה, אלא לעבודת כהן גדול.<br>והעיר בח\"ד שמלשון התוספתא כאן \"אין נכנס לעזרה לעבודה וכו' \" מוכח כשיטת הר\"מ. ועיין מ\"ש בכ\"מ בשם מהר\"י קורקוס בבאור שיטת הר\"מ, ואעפ\"י שקשה להעמיס כן בלשון הר\"מ (שכתב: לובש שמנה בגדים <b>ופושטן</b> וכו'), אבל את התוספתא כאן אפשר לפרש שביום הכיפורים גרידא עסיקינן (עיין מ\"ש לעיל סד\"ה כהן גדול) ואינו נכנס לעזרה ביוה\"כ לעבודת היום אלא אם כן נמשח שבעה ונתרבה שבעה, ואם נכנס ועבד עבודתו כשרה, אעפ\"י שלא נמשח או שלא נתרבה אלא שעה אחת. אבל בשבעה ימים שהוא מתרבה, עובד בעבודות שכהן הדיוט כשר בהן, ועובד בשמנה בגדים (שהרי בדיעבד עבודתו כשירה אפילו בעבודה שצריכה כהן גדול דווקא), והיא היא מצות חינוכו, כלומר שעובד עבודות של כהן הדיוט שבעה ימים בשמונה בבגדים, ובזה נעשה כהן גדול לכל דבר, לעבודת יום הכיפורים לכתחילה. ואין מן התוספתא סתירה לדברי הראב\"ד כלל.<br>אלא שדברי הר\"מ מוסברים מבלי ראייה מן התוספתא, וסובר רבינו שכל זמן שאינו כהן גדול הכשר לעבודת יוה\"כ לכתחילה, אינו עובד לא בארבעה של כהן הדיוט ולא בשמונה של כהן גדול, ולובש את הבגדים כדי להתרבות בהם ופושטן מיד, עיין מ\"ש במרכבת המשנה ח\"ג במקומו כאן. ועיין ר\"מ פ\"י מה' כלי המקדש ה\"ד וה\"ה, בתוספות יומא י\"ב ב' ד\"ה כ\"ג, בתוספות ישנים וריטב\"א שם ע\"ג א'<sup class=\"footnote-marker\">38</sup><i class=\"footnote\">אבל עיין מ\"ש בדק\"ס יומא, עמ' 28, הע' מ', בשם רבינו אליקים.</i> ובצפנת פענח פי\"ז מה' איסורי ביאה ה\"א, ד\"ה ואחד כה\"ג. ועיין בס' שער יוסף להחיד\"א, ק\"ח ע\"ג ואילך, ומ\"ש להלן יומא פ\"א, שו' 13- 16, ד\"ה וכהן גדול.",
                "<small>70-71.</small> <b>כהן הדיוט אין נכנס לעזרה לעבודה אלא אם כן הביא עשירית האיפה וכו'. </b>וכ\"ה בבמ\"ר הנ\"ל. ולעיל עסיקינן בעבודת כהן גדול שהוא לבדו כשר בה, וכאן עסיקינן בעבודת כהן הדיוט בכל זמן, כל אחד כדינו. ועיין במקבילות שנציין להלן. ",
                "<small>71.</small> <b>משלו<sup class=\"footnote-marker\">39</sup><i class=\"footnote\">בירושלמי: שלו, וכ\"ה בתו\"כ בכי\"י, והיא היא, והכוונה שבאה משלו.</i> ועובדה בידו. </b>בכי\"ו חסרה המלה \"משלו\" בטעות, וישנה במקבילות. וכן היא ההלכה שבאה משלו, ולא משל ציבור. וכ\"ה בבמ\"ר הנ\"ל ובמקבילות להלן חגיגה פ\"ב, שו' 66, סנהדרין פ\"ז סה\"א, תו\"כ צו פרש' ג' ה\"ג, ל\"א ע\"ב, וירושלמי כאן פ\"ז ה\"ז, נ' ע\"ד. אלא שלהלן בחגיגה וסנהדרין מוסיף: אע\"פ שאין המשמר שלו, עיין מש\"ש, שו' 66, ד\"ה ומביא. ובס' יריאים השלם סי' תמ\"ז, עמ' 516 (בשם התו\"כ): \"ועובדה בידו, פי' בעצמו\". כלומר, מנחה זו אינה קרבן להכשירו לכהונה (כקנו של גר שעושה אותו ככשירי ישראל), אלא חלק מחינוכו, ולפיכך עובדה בעצמו דווקא,<sup class=\"footnote-marker\">40</sup><i class=\"footnote\">ועיין בס' ראשון לציון (לבעל אור החיים על התורה) ברכות נ\"ד א' (כ\"ג ע\"ב מן הספר) שתפס כדבר פשוט שאם עבד כהן אחר אינו מעכב, וכבר נתחנך ונפטר ממנחת חינוך אחרת. ועיין במנחת חינוך סי' קל\"ו ומ\"ש הגרזו\"ו לייטר בס' ההשלמה על ס' מנחת חינוך, ק\"ח ע\"ג, ובספרו בית דוד סי' ע\"ז.</i> ואין דינה כמנחת חביתין שאין כה\"ג צריך לעובדה בידו. ועיין מ\"ש להלן על מנחת חינוך של כה\"ג אם צריך לעובדה בידו. ובקטעים ממדרש הלכה לויקרא שפרסם הר\"ל גינצבורג בגנזי שכטר ח\"א, סוף עמ' 801: והוציא את הדשן, כל שהוא למד וכשר לעבודה מרגילין אותו לשרת. ומכאן שגם בכהן מרגילין אותו לשרת, ובעבודות שאינן עלולות לגרום פסול וטומאה בקדשים, כהערת הר\"ל גינצבורג שם. ",
                "<small>71-72.</small> <b>אע\"פ שלא הביא עשירית האיפה משלו ועובדה בידו ועבד עבודתו כשיר'. </b>וכ\"ה בד ובמ\"ר הנ\"ל. ובכי\"ע ובכי\"ל חסר כאן \"ועובדה בידו\". ובתוספתא חגיגה וסנהדרין הנ\"ל, וכן בירושלמי הנ\"ל: אחד כהן גדול ואחד כהן הדיוט שעבדו עד שלא הביאו עשירית האיפה (בירושלמי מוסיף: שלהן) עבודתן כשירה. ובוודאי שאף לפנינו הכוונה גם לכהן גדול, שבו עסיקינן (עיין מ\"ש לעיל ברישא), ובכי\"ע ובכי\"ל לא נזכר שעובדה בידו. ובצפנת פענח פי\"ז מה' איסורי ביאה ה\"א, ד\"ה ואחד כה\"ג, דייק מלשון הר\"מ ספ\"ה מה' כלי המקדש שמנחת חינוך של כה\"ג אין צורך שיעבדה בידו, ודינה כמנחת חביתין, שאפילו כהן הדיוט מקריבה. ועיין בתוספות העזרה לתו\"כ צו, כ\"ט ע\"א. ובפירוש תלמיד רשב\"ש כאן, עמ' 87, ד\"ה כר' שמעון, כתב: ועובדה הוא בעצמו בידו כל העשרון, חציו משום חינוכו, וחציו משום עבודת היום וכו', ומתוך פירושו בירושלמי שם<sup class=\"footnote-marker\">41</sup><i class=\"footnote\">הוא ממשיך את הברייתא שלנו לדברי ר' ישמעאל, אלא שהוא גרס שם \"ר' שמעון\" כגירסת הנספח לבבלי.</i> ומתוך המשך הירושלמי (לפי פירושו) שר' מנא שאל על דברי ר' שמעון, ברור שהוא סובר שאף מנחת חינוך של כהן גדול שכבר עבד עובדה בידו. אלא שעצם דבריו שכתב \"חציו משום חינוכו\" קשים מאד, ועיין במשנה למלך ספ\"ה מה' כלי המקדש. אבל עיין מ\"ש בשירי קרבן ליומא פ\"א ה\"א, ד\"ה עשירית האיפה, ומ\"ש עליו בתוספות העזרה לתו\"כ צו, ל\"ו ע\"א. ועיי\"ש, כ\"ט ע\"א, שהסיק שמנחת חינוך של כה\"ג שכבר עבד אינה אלא מדרבנן.<br>ובתו\"כ צו, ל\"א ע\"ב הנ\"ל, גורס: עבודתם <b>פסולה</b>. וכן מעתיק בפסיקתא זוטרתא שם, ט' ע\"ד. אבל בכל כתה\"י שבדקתי גורס שם: עבודתן <b>כשירה</b>, וכן הגיה בהגהות שבתמת ישרים. וכ\"ה במדרש הגדול ויקרא, עמ' 126, וכן מעתיק בס' יריאים השלם סי' תמ\"ז, עמ' 516, ובסמ\"ג עשין קפ\"ו, רט\"ז ע\"ג, בשם התו\"כ. וכן מוכח קצת מפי' הראב\"ד והמיוחס להר\"ש שלא העירו כלום. וכן פסק הר\"מ פ\"ה מה' כלי המקדש הט\"ז.<br>ובירושלמי יומא פ\"א ה\"א, ל\"ח ע\"ב: עשירית האיפה ומכנסים מעכבין, ועיי\"ש בגליון הש\"ס. וכבר תפס עליו במעיני יהושע במקומו, וכתב: מה עניין מילואים לכאן, עיין בבלי שם ה' ב'. אבל בוי\"ר פ\"ח, ד': ביום המשח אתו עשירית האיפה. ר' יוחנן בשם ר' שמעון בן יהוצדק מלמד שעשירית האיפה מעכבת לכהונת אהרן ובניו. וביפה תאר שם פירש שאף כאן במילואים עסיקינן, ודבריו אינם מובנים כלל, שהרי הפסוק מדבר כאן לדורות, וכן הבינו בתו\"כ כאן במקומו ובבבלי מנחות נ\"א ב'. ובתוספות העזרה לתו\"כ צו, ל' ע\"א, פירש: ר\"ל שלא יעבוד לכתחילה. ועכשיו שזכינו להוצאה המדעית של ר\"מ מרגליות אנו רואים (שם, עמ' קע\"א) שהגירסא הנכונה היא: מעכבת <b>בגדולת</b> אהרן ובניו. וכן אמרו בספרי קרח פיס' קי\"ז, עמ' 135: למשחה, אין משחה אלא גדולה שנא' (ויקרא ז' ל\"ה) זאת משחת אהרן ומשחת בניו. וכן כמה פעמים בירושלמי ובבבלי: למשיחה, לגדולה (עיין בהערות הרח\"ש הורוביץ שם), וכן בתרגום כאן במקומו ובכ\"מ, ועיין גם במדרש שמואל פי\"ט, א', הוצ' בובר, ל' רע\"א. והכוונה שכל זמן שלא הקריבו מנחת חינוך הכהנים מעכבים אותם מלעבוד, מעכבים את גדולתם, אבל אם עברו ועבדו עבודתם כשירה.<br>סוף דבר הגירסה \"פסולה\" במנחת חינוך אין לה יסוד. ועיין מ\"ש באור שמח בפ\"ה מה' כלי המקדש הט\"ז, ועדיין לא היו לפניו גירסת כתה\"י בתורת כהנים, ולפיכך נדחק."
            ],
            [
                "<small>72-73.</small> <b>בן לויאין נכנס לעזרה לעבודה אלא אם כן למד חמש שנים וכו'. </b>במ\"ר הנ\"ל. ובר\"מ פ\"ג מה' כלי המקדש ה\"ז: אין בן לוי נכנס לעזרה לעבודתו עד שילמדוהו חמש שנים תחלה וכו', ואינו נכנס לעבודה עד שיגדיל ויהיה איש וכו'. ועיין בכ\"מ שם ובפי' הרמב\"ן בהעלתך ח', כ\"ה, ומשמע שהכוונה כאן לשיר גרידא (ובשעת המשא אף למשא), ולא להגפת דלתות. ועיין רש\"י חולין כ\"ד א' ד\"ה דתקיפין. ועיין באמבוה דספרי לספרי זוטא, ק\"ח ע\"א, הערה ד'. ",
                "<small>73-74.</small> <b>שנ' זאת אשר ללוים מבן חמש ועשרים שנה ולהלן הוא אומ' ומבן שלשים וכו'. </b>ספרי בהעלותך פי' ס\"ב, עמ' 60, בבלי חולין כ\"ד א', אלא שבספרי נשנית בשם ר' נתן, עיין בפי' הרמב\"ן הנ\"ל פסוק כ\"ד. "
            ],
            [
                "<small>79.</small> <b>זקן אין מושיבין אותו בלשכת הגזית וכו'. </b>במדבר רבה פ\"ו הנ\"ל. ועיין להלן חגיגה פ\"ב, שו' 60 ואילך, סנהדרין פ\"ז ה\"א, ירושלמי שם פ\"א ה\"ד, י\"ט ע\"ג, בבלי שם פ\"ח ב'.<br>ובהוצ' צוקרמ': בלשכת <b>הגזיז</b> וכו' ומושיבין אותו בלשכת <b>הגזיז</b>. וכן להלן יומא שם פ\"א רה\"י: נכנסין ללשכת <b>הגזיז</b> וכו'. וכן בסוכה פ\"ד רהט\"ז: נכנסין ללשכת <b>הגזיז</b> וכו'. ובכל המקומות הללו הגירסא בכי\"ע: <b>הגזית</b>. ועיין בשנו\"ס של צוקרמנדל לחגיגה, עמ' 235 שו' 9.",
                "<small>81.</small> <b>ומושיבין אותו בחייל. </b>עדיין מ\"ש להלן חגיגה פ\"ב, שו' 46–47, ד\"ה שני בתי דינין. "
            ]
        ]
    ],
    "sectionNames": [
        "Chapter",
        "Halakhah",
        "DH"
    ]
}