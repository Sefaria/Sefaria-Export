{
    "language": "he",
    "title": "Tosefta Kifshutah on Chagigah",
    "versionSource": "https://www.nli.org.il/he/books/NNL_ALEPH001234513/NLI",
    "versionTitle": "Tosefta Kifshuta. Third Augmented Edition, JTS 2001",
    "status": "locked",
    "license": "CC-BY",
    "digitizedBySefaria": true,
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "תוספתא כפשוטה על חגיגה",
    "categories": [
        "Tosefta",
        "Lieberman Edition",
        "Commentary",
        "Tosefta Kifshutah",
        "Seder Moed"
    ],
    "text": [
        [
            [
                "<small>1-2.</small> <b>הטמא פטור מן הראיה, שנ' ובאת שמה והבאתם שמה, בראוי ליכנס לעזרה וכו'. </b>במשנתנו רפ\"א: הכל חייבין בראייה חוץ מחרש שוטה וקטן וכו'. ובירושלמי בריש מכילתין: מתניתא בראיית קרבן, אבל בראיית פנים אפילו קטן חייב, מן הדא הקהל את העם האנשים והנשים והטף. ובר\"ח ב' ב': ירושלמי מתניתין בראיית קרבן אבל בראיית פנים אפילו קטן <b>אביו</b><sup class=\"footnote-marker\">1</sup><i class=\"footnote\">רבינו הוסיף כן מעצמו דרך פירוש, שהרי קטן איננו בר חיובא.</i> חייב להעלותו שנאמר הקהל את העם האנשים והנשים והטף. ובתוספ' ב' א' ד\"ה הכל: אבל בראיית פנים בעזרה הכל חייבין כמו בהקהל וכו', ועיין גם מ\"ש בתוספ' ערכין ב' ב' ד\"ה הכל.<sup class=\"footnote-marker\">2</sup><i class=\"footnote\">וציין לכל הראשונים הנ\"ל באהצו\"י כאן, עמ' 54.</i> ועיין בהשלמות ותוספות של הר\"ח אלבק למס' חגיגה, עמ' 509. אבל בבבלי משמע שראייה של משנתנו כוללת ראיית פנים וקרבן, עיין בתוספות הנ\"ל, במאירי ב' א', עמ' 4, ובאוה\"ג, עמ' 1 (ומש\"ש: ומשנתינו בראיית קרבן, הכוונה למשנה ב', כמו שראה לנכון בערה\"ש ערך חג).<br>והברייתא שלנו הובאה בירושלמי פ\"א ה\"א, ע\"ו ע\"א, והוכיחו ממנה שראיית פנים היא בעזרה, ולא בהר הבית, שהרי טמא נכנס להר הבית. ועיין להלן שם בירושלמי ברייתא אחרת, אלא שהגירסא שם קשה, עיין בס' ניר שהפך את הגירסא. ועיין היטב במכילתא משפטים פ\"כ, עמ' 333, ובהערה 4 שם. וכל הברייתא שלנו בבבלי ד' ב' (ועיין לעיל שם, ויבמות ע\"ב ב'). ופירש\"י: פטורים מן הראייה אין חייבין לשלוח עולות ראיותיהן על ידי שליח. וכן מפורש בירושלמי הנ\"ל, כמו שהעיר בשיח יצחק במקומו. ועיין בתוספות שם ד\"ה דכתיב.<br>ומברייתא זו למדנו שאם אינו חייב בראיית פנים פטור גם מן הקרבן, אבל בר\"מ פ\"א מה' חגיגה ה\"א פסק שאם לא הביא קרבן עבר על לאו, ואף את העשה לא קיים. ומכאן שאם אינו יכול להביא קרבן פטור גם מראיית פנים. ועיין בטורי אבן בריש מכילתין ולהלן ז' א' ד\"ה א\"נ ריקנין שהתקשה מאד במקורו. ועיין מה שהאריך בזה הגרי\"פ פערלא בספר המצות לרס\"ג ח\"א, ר\"ה ע\"ב ואילך, ועיי\"ש ר\"ז ע\"א, מ\"ש על התוספתא כאן. ברם במכילתא דרשב\"י, ריש עמ' 218: תחג לי, בחגיגה הבאה לשמה אדם יוצא ידי חובתו, אין אדם יוצא ידי חובתו בחגיגה שאין באה לשמה. אם כן למה נאמר תחג לי, כל זמן שאתה חוגג כמצותו מעלה אני עליך כאלו נדבה הבאתו, ובזמן שאי אתה חוגג <b>כראוי</b><sup class=\"footnote-marker\">3</sup><i class=\"footnote\">עיין להלן, הע' 4.</i> מעלה אני עליך כאלו אתה מועל בהר הבית ובעזרות, כן הוא אומר כי תבואו לראות פני מי בקש זאת מידכם רמוס חצרי (ישעי' א', י\"ב). והמכילתא דורשת מתחילה את המלה \"תחג\" שהקרבן צריך לחיות לשם חגיגה, ואם הביא עולה שכבר נתחייב בה אינו יוצא בה (כמשנתנו פ\"א מ\"ג), משום \"שאי אתה חוגג כראוי\".<sup class=\"footnote-marker\">4</sup><i class=\"footnote\">וכן הלשון במכילתא לדברים פרש' ראה (שפרסם שכטר מן הגניזה) בס' היובל לכבוד ר' ישראל לוי, עמ' 192: ואכלתם שם לפני ה' אלקיכם (דברים י\"ב, ז') את <b>הראוי</b> לך... והקרבתם <b>הראוי</b> לכם וכו', ושמחתם בכל משלח ידכם. מגיד שאדם יוצא ידי שמחתו <b>בכל.</b> והמדרש דרש את הפסוקים גם לעניין שלמי חגיגה (עיין בתוספות פסחים ע' סע\"ב) ושלמי שמחה (עיין ספרי ראה פי' ס\"ד, עמ' 130, ובמקבילות שצוינו בהערת הר\"א פינקלשטין שם), ובשלמי חגיגה אינו יוצא <b>אלא בראוי</b> לו, והיינו מן החולין שהקדישן לשם כך, במיועדין מתחילה לכך, עיין מ\"ש על הדיבור \"ראוי\" לעיל ביצה פ\"ג, עמ' 952, הע' 22, אבל בשמחה יוצא בכל, בכל מיני שמחות, כלשון הספרי הנ\"ל פי' קמ\"א, עמ' 195. ובבבלי כאן ח' א': ושמחת בחגך לרבות כל מיני שמחות לשמחה, מכאן אמרו חכמים ישראל יוצאין ידי חובתן בנדרים ובנדבות וכו'. ואף מכאן משמע ש\"הראוי לך\" שהזכרנו לעיל הם חולין שהוקדשו לשם כך. וכן בירושלמי כאן פ\"א ה\"ב, ע\"ו ע\"ב: שהשמחה נוהגת וכו', בין בדבר <b>שדרכו לכן</b> בין בדבר <b>שאין דרכו לכן,</b> ואילו (כלומר, קרבנות ראיה וחגיגה) אינן נוהגין אלא משלו, ובלבד מדבר <b>שדרכו לכן.</b> ועיין בפירוש שדה יהושע, מ' ע\"א. וכן הכריע בס' ניר שם ש\"דרכו לכך פירושו חולין שהקדישן לשם כך, והיינו הראוי לו לקרבן.</i> ואח\"כ דורש \"לי\" שיחוג כמצותו, ואם לא חגג כמצותו אף ידי ראייה לא יצא, ומעלין עליו כאילו מעל בהר הבית והעזרות, אעפ\"י שאין בהן מעילה שהרי אין מועלין במחובר. ועיין בבלי קידושין נ\"ד א' ומ\"ש בצפנת פענח פי\"ד מה' מאכלות אסורות הי\"ב. ומכל שכן שאם לא הביא עולת ראייה כלל שלא קיים את מצות ראיית פנים, שהרי לא חגג כמצותו, כדעת הר\"מ הנ\"ל. אבל בוודאי ששיטת הירושלמי אינה כן, ויש שחייבים בראייה ואינם חייבים בקרבן (נשים וטף).",
                "<small>2-3.</small> <b>יוחנן בן רחביי אמ' משם ר' יהודה אף הסומא שנאמ' יראה פרט לסומא. </b>וכ\"ה בירושלמי פ\"א ה\"א, ע\"ו ע\"א (בלי הראייה מן הפסוק), שבת פי\"ט ה\"ג, י\"ז ע\"ב, יבמות פ\"ח ה\"א, ט' ע\"א. ובמכילתא משפטים פ\"כ, עמ' 333: יראה להוציא את הסומין. ובמכילתא דרשב\"י שם: יראה פרט לסומה שאין יכול לראות. והמקורות הללו דורשים את המסורת \"יראה\" פרט לסומא בשתי עיניו שאינו יכול לראות, כמפורש במכילתא דרשב\"י. ובבבלי ד' א': רגלים פרט לחיגר ולחולה ולסומא וכו'. ואף כאן מדברים בסומא בשתי עיניו, וממעטים אותו מרגלים מפני שאינו יכול לעלות ברגליו.<br>ברם בבבלי ב' א': הכל לאתויי מאי? לאתויי סומא באחת מעיניו, ודלא כי האי תנא דתניא יוחנן בן דהבאי אומר משום ר' יהודה סומא באחת מעיניו פטור מן הראייה שנאמר יראה יראה כדרך שבא לראות כך בא ליראות, מה לראות בשתי עיניו אף ליראות בשתי עיניו. ועיין גם להלן שם ד' ב', סנהדרין ד' ב', וערכין ב' ב'. וכתב במיוחס לר\"ג בערכין במקומו: ואיכא דאמרי מהכא ויקרא אברהם שם המקום ההוא ה' יראה אשר יאמר היום בהר ה' יראה (בראשית כ\"ב, י\"ד), כלומר יראה את המקום ואת הבאים שם, ויראה לבאין שם. ועיין ביד רמה לסנהדרין ד' ב'. וכבר ראינו לעיל שבמקורות א\"י לא נזכר בשום מקום שסומא באחת מעיניו פטור מן הראייה. ובדברי יוחנן בן דהבאי לא נזכר לא בתוספתא ולא בירושלמי סומא באחת מעיניו, ובוודאי שלפי פשוטה של לשון בתוספתא ובירושלמי בסומא בשתי עיניו עסיקינן שאינו יכול לראות. ובספרי ראה פי' קמ\"ג, הוצ' הר\"א פינקלשטין, סוף עמ' 195: יראה כדרך שבא לראות כך בא לראות. ובכ\"י ברלין שם: יראה יראה, כדרך שבא וכו', עיין בשנו\"ס שם.<sup class=\"footnote-marker\">5</sup><i class=\"footnote\">והגירסא שבדפוסים: כך בא <b>ליראות</b> היא גירסא בודדת.</i> ולפי שיטת בני א\"י הנ\"ל המכילתא מתפרשת שאנו דורשים יֵרָאה, יִרְאֶה, וסומא בשתי עיניו אינו יכול לראות, עיין במפרשי הבבלי כאן וסנהדרין ובפירוש רבינו הלל לספרי, נ' ע\"ד. ובספרי סובר שיש אם למסורת, או שלמדים מן הפסוק בבראשית הנ\"ל (כפירוש המיוחס לר\"ג ורמ\"ה הנ\"ל), שיראה פירושו אף שיראה את הבאים שם בעיניו.<br>ובמשנתנו רפ\"א שנינו שהסומא פטור מן הראייה, וכ\"ה בכל הנוסחאות, וכן מוכח מסוגיית הבבלי כאן, שריבו מן הכלל שסומא באחת מעיניו חייב בראייה, שלא כיוחנן בן דהבאי בשם ר' יהודה (לפי גירסתם), אבל סומא בשתי עיניו פטור מן הראייה. ובאהצו\"י, עמ' 54, בשערי תורת א\"י, עמ' 618, והרי\"ן אפשטין במבוא לנוה\"מ, עמ' 1307, פסקו שהירושלמי לא גרס במשנתנו \"והסומא\", משום שלא פירשוהו בירושלמי שם, ומשום שהביאו את התוספתא כאן, ומכאן שלא היה לפניהם במשנה \"והסומא\". ברם ברור שאין לשבש את כל הנוסחאות, ואין דבריהם מספיקים לשבש את משנתנו. והירושלמי הביא את התוספתא משום ששנו בה <b>אף</b> הסומא, ומכאן שר' יהודה מודה בשאר המנויים וגם אנדרוגינוס בכלל. ומה שלא פירשו את טעמו, הרי הירושלמי מקוצר בכמה מקומות, תדע לך שהוא כן, שהרי אף בברייתא זו שהביאו השמיטו את הטעם, שהוא עיקר חידושו של יוחנן בן דהבאי, ולא באו לדון אלא במלה \"אף\". והמשנה הראשונה לא שנתה \"סומא\", והוסיף ר' יהודה \"סומא\" במשנתו, ורבינו הקדוש שנה כאן את משנת ר' יהודה.<br>ובירושלמי מכות פ\"ב ה\"ה, ל\"א ע\"ד: <b>והסומא</b>. אמר ר' בא מאן תנא סומא ר' יודה, דר' יודה פוטרו מכל מצות האמורות בתורה. [תיקונים והשלמות: עיין ירושלמי סוטה פ״ב סה״ה, י״ח ע״ב. ושם לא נזכר ר׳ בא, ורחוק לשער שהירושלמי במכות כיוון לברייתא זו.] ועיי\"ש במפרשים ופירושיהם הם דוחקי דוחק. וקרוב מאד בעיני שהכוונה למשנתנו כאן, ואמר ר' בא שהתנא בחגיגה שנה את משנת ר' יהודה, וסובר שהסומא פטור מן המצוות, ויוחנן בן דהבאי יחידאה הוא.<sup class=\"footnote-marker\">6</sup><i class=\"footnote\">ולא עוד אלא שבירושלמי כאן, שבת ויבמות (שצוינו בפנים) לא הביאו כלל את הדרשה של יוחנן בן דהבאי, ואפשר שבאמת פירשו גם שם שטעמו הוא משום שסומא פטור מן המצות.</i> ומה שלא הוכיחו כן בירושלמי בחגיגה שמשנתנו היא משנת ר' יהודה, משום שהברייתא עדיפא ששנו בה בפירוש בשם ר' יהודה <b>אף</b> הסומא, ומוכח שהוא מודה בשאר המנויים.<br>ויוחנן בן רחביי שבתוספתא סובר שאין למעט סומא משום שהוא פטור מן המצות, שהרי בפירוש אמרו בירושלמי כאן פ\"א ה\"א, ע\"ו ע\"א: ולמען ילמדון פרט לחרש וכו', גזירת הכתוב הוא כל זכורך לרבות את הקטן, הייתי אומר א[פ]ילו <b>קטן</b><sup class=\"footnote-marker\">7</sup><i class=\"footnote\">כ\"ה (\"קטן\") בכי\"ל. ובכ\"י מאוחר יותר הגיהו \"גדול\". ובק\"ע הגיה מדעתו כגירסת כי\"ל.</i> חרש יהא חייב שלא לחלוק בהלכות זכורך, הוי צורכה לההיא דאמר ר' יוסה מאחר שכתוב אחד מרבה וכו', הרי לך מפורש שאלמלא הכתוב היינו מרבים אף חרש גדול וחרש קטן, אעפ\"י שהם פטורים מן המצות. ועיין בבלי ד' א', ו' א', ושיטת הבבלי היא שקטנים חייבים משום חינוך, וחרש ושוטה פטורים, משום שפטורים מכל המצוות, עיי\"ש בבבלי ב' ב'.<br>סוף דבר במקורות של א\"י אין זכר שסומא באחת מעיניו פטור מן הראייה, וסומא בשתי עיניו נתמעט משום שאינו יכול לראות ובכתוב מפורש יראה כל זכורך, ולפי המסורת פירושו שיראה את הבאים עמו. ואם צדקנו בפירושנו בירושלמי מכות הנ\"ל הרי יש שסברו שסומא בשתי עיניו חייב בראייה, ויש אם למקרא ואנו קוראים ייראה, והרי הוא יכול להראות, ואף לא נתמעט מרגלים, שהרי סומא יכול ללכת בדרך שהוא רגיל בה, ועיין מ\"ש להלן בסמוך.",
                "<small>3-4.</small> <b>השיב ר' על דברי יוחנן בן רחביי. הכריעו חכמים לסייע דברי ר' יהודה. </b>וכ\"ה בד. ובכי\"ע חסרה הרישא. ובכי\"ל במקום כל זה גורס: השיב ר' על דברי ב\"ש. וקרוב לוודאי בעיני שגירסת כי\"ל היא תיקון ע\"פ הבבלי ו' א',<sup class=\"footnote-marker\">8</sup><i class=\"footnote\">ועיי\"ש בדק\"ס, עמ' 17, הע' ק', ומ\"ש בפתח עינים להרחיד\"א במקומו, ק\"ז סע\"א ואילך, וגירסא זו היא בכ\"י קורוניל, עיין בהשמטות לדק\"ס, עמ' 95. ועיין בהשגות הראב\"ד על בעל המאור ר\"ה פ\"א ב\"הסגלה\" של הרמ\"ז חסידה חמ\"ג, עמ' 35. ועיין באור שמח פ\"א מה' חגיגה ה\"א סד\"ה חגיגה, ופירושו בתוספתא כאן רחוק מאד. ועיין מש\"ש על גירסת הר\"ח ומ\"ש לעיל סוכה פ\"ב, שו' 4–5, ד\"ה ומכל.</i> והסיפא שלהלן בסמוך מפרשת את דברי רבי. ואין לשבש את גירסת כי\"ו וד המקויימת בחלקה גם ע\"י כי\"ע. ופירושה שרבי השיב על דברי יוחנן בן דהביי שאין למעט מיראה סומא, משום שיש אם למקרא ואנו קורים ייראה, והרי אף סומא יכול להראות, וכשיטתו שיש אם למקרא, עיין בבלי סנהדרין ד' רע\"א, מכילתא משפטים פט\"ו, עמ' 302, ירושלמי סנהדרין פ\"א ה\"א, י\"ח ע\"א. ולא נתברר מכאן אם רבי חולק עליו וסובר שסומא חייב בראייה (עיין מ\"ש לעיל), או שרבי חולק על הדרשה וממעטו ממקום אחר. והחכמים הכריעו לסייע דברי ר' יהודה משום שהם סוברים יש אם למסורת, ומיעטוהו מיראה, כשיטת מכילתא דרשב\"י ומכילתא דר' ישמעאל שהעתקנו לעיל, שו' 2–3, ד\"ה יוחנן. ",
                "<small>5.</small> <b>וחנה לא עלתה. </b>כלומר, וחנה לא עלתה כי אמרה לאישה עד יגמל הנער והביאתיו ונראה את פני ה' וכו' (שמואל א' א', כ\"ב). ופיסקא זו משלימה את דברי בית הלל במשנתנו פ\"א מ\"א: איזהו קטן, כל שאינו יכול לרכוב על כתיפיו של אביו ולעלות מירושלם להר הבית דברי בית שמאי. ובית הלל אומרים כל שאינו יכול לאחוז בידו של אביו ולעלות וכו'. ומביאים ראייה משמואל שלא העלו אותו לירושלים [תיקונים והוספות: צ״ל: לשילו, וכצ״ל בפירוש הקצר.] אעפ\"י שהיה יכול לרכוב על כתיפיו של אביו, עיין בבלי ו' א'. ופיסקות קטועות כאלו המשלימות את המשנה מצויות בתוספתא, עיין, לדוגמא, לעיל ח\"א, סוף עמ' 176 (לשו' 69). "
            ],
            [
                "<small>5-6.</small> <b>קטן יוצא בעירוב אמו וחייב בסוכה ומערבין עליו מזון שתי סעודות בעירובי תחומין. </b>בד: קטן שאינו צריך לאמו חיי' בסוכה, קטן שצרי' לאמו יוצא בעירוב אמו ושאינו צריך לאמו מערבין עליו מזון וכו'. וכ\"ה בכי\"ל. ובכי\"ע: קטן שאינו צריך לאמו חייב בסוכה, והשאר חסר שם. ואפשר שהשמיטו שם בכוונה משם שכן הוא לעיל עירובין פ\"ו סהי\"ב, שו' 39–41, כגי' ד וכי\"ל כאן, עיין מש\"ש ד\"ה קטן וד\"ה ושאין.<br>ומכל מקום שיבוש ברור אין כאן בכי\"ו, וכאן מדברים בקטן שאין צריך לאמו, והיינו כל שנפנה ואין אמו מקנחתו, עיין מ\"ש לעיל עירובין הנ\"ל, והוא קטן שיכול לעזוב את אמו<sup class=\"footnote-marker\">9</sup><i class=\"footnote\">עיין תוספתא טהרות פ\"ג רה\"ט.</i> ולאחוז בידו של אביו ולעלות ברגליו, כדברי בית הלל במשנתנו, ועיי\"ש בבבלי ו' רע\"א. וקטן שאינו צריך לאמו חייב בסוכה כמפורש במשנת סוכה פ\"ב מ\"ח, ושלא כדברי שמאי הזקן שם. ועיין בבלי ערכין ב' ב'. והוא יוצא בעירוב אמו, כלומר, אעפ\"י שאינו צריך לאמו, אם אמו ערבה עליו למקום אחד ואביו למקום אחר, יוצא בעירוב אמו, ולא בעירוב אביו, ומערבין עליו מזון שתי סעודות. והיא תני ר' הושעיה שבירושלמי סוכה פ\"ב ה\"ט, כ\"ג ע\"ב: תני ר' הושעיה קטן שאינו צריך לאמו חייב בסוכה ויוצא בעירובה של אמו. ועיין בפ\"מ שם ובבבלי עירובין פ\"ב ב'. אבל בתוספתא בעירובין הנ\"ל מחלקים בין קטן שצריך לאמו שיוצא בעירוב שעירבה אמו לעצמה, ואין צורך לערב עליו כלל (כפירש\"י בבבלי עירובין פ\"ב א'), ובין קטן שאינו צריך לאמו, שצריך לערב עליו, עיין מש\"ש במקומו.<sup class=\"footnote-marker\">10</sup><i class=\"footnote\">ועיין על כל העניין בחקרי לב או\"ח ח\"א סי' קכ\"ז, רנ\"ב ע\"ד ואילך.</i><br>ושמא צ\"ל בכי\"ו: קטן <b>יודע לפרוש מאמו</b> חייב בסוכה וכו'. וכ\"ה בה\"ג ה' ציצית ד\"ו, מ\"ח ע\"א, ד\"ב, עמ' 237: יודע לפרוש מאמו חייב בסוכה ומערבין עליו מזון שתי סעודות. ובה\"ג שם שלשלו לתוך הברייתא שבבבלי סוכה מ\"ב א' כמה בבות מתוך התוספתא כאן, עיין להלן.",
                "<small>6-7.</small> <b>יודע לנענע חייב בלולב יודע להתעטף חייב בציצית. </b>ספרי זוטא שלח, עמ' 288, ירושלמי סוכה ספ\"ג, נ\"ד ע\"א (ועיין ראבי\"ה ח\"ב סי' תרפ\"ג, סוף עמ' 388, ובהערה 15 שם, ועיין שו\"ת הרדב\"ז ח\"ג סי' תק\"ח), בבלי שם מ\"ב א', ערכין ב' ב'. ובריש מס' ציצית: כל קטן שהוא יודע להתעטף בציצית אביו עושה לו ציצית.<sup class=\"footnote-marker\">11</sup><i class=\"footnote\">עיין בס' חסידים הוצ' מק\"נ סי' תתתתס\"ז, עמ' 403, וציין לו ר\"א אפטוביצר בראבי\"ה שהזכרנו בפנים ח\"ב, עמ' 389, הע' 1, עיי\"ש.</i> ובכי\"י אפשטין ואדלר (עיין בשנו\"ס בהוצ' היגר, עמ' נ') חסר \"אביו עושה לו ציצית\". ועיין בס' המכתם<sup class=\"footnote-marker\">12</sup><i class=\"footnote\">וממנו, כנראה במאירי שם, 113 ע\"א, ד\"ה זה ביאור. ועיין בחקרי לב הנ\"ל סי' קכ\"ח, רנ\"ד ע\"ב.</i> סוכה, סוף עמ' 99 ואילך, בתוספות ערכין ב' ב' ד\"ה אביו, ובשטמ\"ק שם אות ה'. ועיין הלשון לעיל תרומות פ\"א ה\"י, ובמקבילות שצוינו שם, עמ' 109. ועיין מ\"ש להלן, שו' 8–9, ד\"ה יודע לשמר.<br>ובס' המנהיג ה' אתרוג סי' ל\"א, עמ' 68: תוספתא קטן היודע לנענע חייב בלולב וכו'. והעתיק שם את לשון הברייתא שבבבלי סוכה הנ\"ל והכניס לתוכה גם את פירושי האמוראים שם.",
                "<small>7-8.</small> <b>יודע לדבר אביו מלמדו שמע ותורה ולשון קודש, ואם לאו ראוי לו שלא בא לעולם. </b>בכי\"ע הסדר הוא: יודע לשמר תפילין אביו לוקח לו תפילין יודע לדבר וכו' <b>כאילו</b> לא בא לעולם. וכ\"ה הסדר בספרי זוטא ובבבלי הנ\"ל. וכלשון התוספתא כאן (בכי\"ו, ד' וכי\"ל) כ\"ה גם בספרי זוטא הנ\"ל. ובה\"ג הנ\"ל: יודע לדבר אביו חייב ללמדו שמע ותורה ולשון הקודש, ואם לאו ראוי לו <b>כאילו לא</b> (כגי' כי\"ע) בא לעולם.<sup class=\"footnote-marker\">13</sup><i class=\"footnote\">בה\"ג ד\"ב, עמ' 237: ואם לאו <b>ראתוי</b> לו וכו'. והיא היא, עיין בהערה שם. ואף במשנת חגיגה פ\"ב מ\"א קיימות שנויי נוסחאות בזה, והיינו: כאילו לא בא וכו', או: שלא בא וכו'.</i> וכן בספרי עקב פי' מ\"ו, עמ' 104: מיכן אמרו כשהתינוק מתחיל לדבר אביו מדבר עמו בלשון הקודש, ומלמדו תורה, ואם אין מדבר בלשון קודש ואינו מלמדו תורה ראוי לו <b>כאילו</b> (כגי' כי\"ע כאן) קוברו וכו'. ובמדרש הגדול שם (י\"א, י\"ט): ראוי לו כאלו לא בא לעולם וכאלו קברו וכו'. ובירושלמי הנ\"ל: יודע לדבר אביו מלמדו לשון תורה. ובבבלי הנ\"ל: אביו מלמדו תורה וקריאת שמע, תורה מאי היא? א\"ר המנונא תורה צוה לנו משה מורשה קהלת יעקב (עיין בבלי ב\"ב י\"ד א'). ק\"ש מאי היא? פסוק ראשון. ",
                "<small>8-9.</small> <b>יודע לשמר תפליו אביו לוקח תפלין אליו. </b>בשאר הנוסחאות: אביו לוקח לו תפלין. וכ\"ה בבבלי סוכה וערכין הנ\"ל. ובמכילתא בא פי\"ז, עמ' 163: מכאן אמרו קטן היודע לשמור תפילין הרי הוא עושה לו תפילין (כלשון שנקטו במס' ציצית לעניין ציצית עיין מ\"ש לעיל, שו' 6–7, ד\"ה יודע לנענע). ובספרי זוטא הנ\"ל: וכל שהוא יודע לשמור תפילין חייב בתפילין. וכן במס' תפילין ה\"ג: וכל קטן שיודע לשמור את תפיליו חייב בתפילין.<br>ובירושלמי הנ\"ל חסרה הלכה זו. ואמרו שם בברכות פ\"ג ה\"ג, ו' ע\"ב: קטנים מניין? למען תהיה תורת ה' בפיך (שמות י\"ג, ט'), בשעה שהוא תדיר בה. ומן הפסוק שמביא מוכח שבפטור תפילין עסיקינן, כפירוש הרש\"ס ובעל פ\"מ. ועיין בתוספ' ר' יהודה שם כ' סע\"א, ובתוספות שם כ' א' ד\"ה וקטנים.",
                "<small>9-10.</small> <b>כיצד בודקין אותו מטבילין אותו ונותנין לו חולין לשם תרומה יודע לשמר גופו אוכלין על גופו טהרות, ידיו אוכלין על ידיו טהרות. </b>וכ\"ה בד ובכי\"ל, ובשניהם חסר \"ידיו אוכלין על ידיו טהרות\", אלא שבכי\"ל נכפלה להלן בסמוך כל ההלכה בשלימותה. ובכי\"ע לנכון: יודע לשמור את גופו אוכלין על גב גופו טהרות, לשמור את ידיו אוכלין על גב ידיו טהרות. כיצד בודקין אותו מטבילין אותו ונותנין לו חולין לשם תרומה, יודע לשמ' את גופו אוכלין על גב גו' טהר', לשמור את ידיו אוכלין על גב ידיו טהרות. וכ\"ה להלן טהרות פ\"ג ה\"י ובר\"מ ספט\"ז מה' אבות הטומאות. ופירושה שמספק אי אפשר לתת לו תרומה שמא יטמאנה, אלא מתחילה מטבילין אותו ונותנין לו חולין לשם תרומה ומסתכלים כיצד הוא מתנהג, ואם רואים אחר כך שיודע לשמור את גופו מטומאה שמטמאת אפילו את הגוף אוכלין על גבי גופו טהרות, כלומר אוכלין שנגע בגופו, ואם יודע לשמור אפילו את ידיו מטומאת ידים,<sup class=\"footnote-marker\">14</sup><i class=\"footnote\">עיין ידים פ\"ג מ\"ב, בבלי שבת י\"ד א' ובתוספות שם ד\"ה תנא.</i> אוכלין גם טהרות שנגע בידיו. וכן צ\"ל גם לפנינו, וצריך להשלים גם ברישא: יודע לשמור גופו וכו' כיצד בודקין אותו וכו'. וכן תיקן לנכון בתכ\"מ ע\"פ התוספתא טהרות והר\"מ הנ\"ל.<br>וההלכה שלנו גם בירושלמי סוכה ספ\"ג ובבלי שם מ\"ב א' הנ\"ל,<sup class=\"footnote-marker\">15</sup><i class=\"footnote\">ועיין מ\"ש להלן בפנים, שו' 11–12, ד\"ה יש בו דעת, על הסדר בירושלמי ובבבלי.</i> ובשניהם לא נזכר כיצד בודקים אותו, אבל בה\"ג ד\"ו וד\"ב הנ\"ל מסיים שם: כיצד <b>עושין לו</b> מטבילין אותו ונותנין לו חולין לשם תרומה. ובר\"ח סוכה מ\"ב סע\"א: כיצד בודקין אותו וכו', והוא מן התוספתא. וכן בס' המכתם שם, עמ' 98: לשמור את ידיו, כלומר, כשמזהירין אותו שלא ליגע במה שאין ראוי <b>אחרי שהטבילו וטהרו אותו</b> וכו'.",
                "<small>10-11.</small> <b>יודע לפרוש חוקו חולקין לו על הגורן. </b>וכ\"ה בד. אבל בכי\"ע ובכי\"ל: יודע לפרוס את <b>חיקו</b>. וכבר העירותי בתס\"ר ח\"א (ירושלים תרצ\"ז), עמ' 245, על ספרי זוטא, עמ' 289 הנ\"ל שגרס: לפתוח חקו (=חיקו), ועל לשון הר\"מ בספי\"ב מה' תרומות. והפירוש הוא, איפוא, לפרוס את כנף בגדו כדי לקבל את התרומה, עיין מ\"ש מהרי\"ן אפשטין בתרביץ ש\"ו, עמ' 47, ומ\"ש לעיל ח\"א, סוף עמ' 479 ואילך. ובבבלי הנ\"ל: היודע לפרוס <b>כפיו</b> חולקין לו תרומה וכו'. וכ\"ה בכל כתה\"י, ובה\"ג הנ\"ל, בר\"ח ובשאר ראשונים. וכבר נתקשו בו הראשונים במקומו, שהרי מפורש במשנתנו (מגילה פ\"ד מ\"ו) שאין קטן נושא את כפיו. אבל לפי המקבילות בתוספתא כאן ובספרי זוטא הנ\"ל מוכח שאין כפיו אלא כנפיו (כשם שלפעמים כנפיו פירושו כפיו, עיין מ\"ש לעיל ח\"א, עמ' 215), כלומר, חיקו. ",
                "<small>11-12.</small> <b>יש בו דעת לישאל ספיקו ברשות היחיד טמא וכו'. </b>וכ\"ה הסדר גם בד, ונקטו מקודם יודע לשמור את גופו ואח\"כ יש בו דעת לישאל, כלומר, מונה ממעלה למטה, שהרי יודע לשמור את גופו הוא גדול מיש בו דעת לישאל. וכן הוא הסדר בבבלי הנ\"ל. וכן לעיל שם בכי\"י ובראשונים (עיין דק\"ס, עמ' 130, הערה ג'): לשמור ידיו וכו' לשמור גופו וכו', וכ\"ה בירושלמי ספ\"ג שם. ואף כאן קטן היודע לשמור ידיו גדול מקטן היודע לשמור גופו. ובמאירי שם (113 ע\"ב): היה ראוי להקדים יודע לשמור גופו, אלא שאין מוקדם ומאוחר. ומ\"מ בקצת גמרות מדוייקות מצאתי כן, ר\"ל שהקדים יודע לשמור גופו ליודע לשמור ידיו. וכ\"ה הסדר בהוצאות שלפנינו ובה\"ג ד\"ו וד\"ב הנ\"ל.<br>ברם בכי\"ע גרס לעיל ברישא: יש בו דעת לישאל וכו', ואח\"כ יודע לשמור את גופו וכו'. ובכי\"ל גרס כלפנינו, אלא שאח\"כ כפל את כל ההלכה שלעיל: כיצד בודקין אותו וכו' יודע לשמור את גופו וכו'. ויש כאן עירבוב של שתי הגירסאות. ואף בה\"ג ד\"ו וד\"ב הנ\"ל גרס מתחילה: יודע לשאל וכו', ואח\"כ: יודע לשמר את גופו וכו' לשמר את ידיו וכו'. וכ\"ה הסדר בתוספתא טהרות פ\"ג ה\"ט וה\"י, ומונה ממטה למעלה, עיין מ\"ש ע\"ז בתס\"ר ח\"ד, עמ' 57.<br>ועצם העניין במשנת טהרות פ\"ג מ\"ו: וכל שאין בו דעת להשאל ספיקו טהור, כלומר, בין ברשות הרבים ובין ברשות היחיד, כמפורש בבבלי פסחים י\"ט ב', סוטה כ\"ח ב', נדה ד' ב'. ופירש\"י בסוכה כאן: והיודע לישאל. שאם שואלין אותו נגעת בטומאה זו יודע להשיב הן, או לאו, או איני יודע. ועיין בפירושו לפסחים י\"ט סע\"ב ובתוספות שם ד\"ה מכדי. ועיין במה שהאריך בס' משנה אחרונה לטהרות פ\"ג מ\"ו הנ\"ל. ועיין בירושלמי כאן פ\"א ה\"א, ע\"ו ע\"א, ומ\"ש בתס\"ר ח\"ד, ריש עמ' 57. ועיין ירושלמי סוטה פ\"א ה\"ב, ט\"ז ע\"ג.",
                "<small>12.</small> <b>יודע לשחוט שחיטתו כשירה. </b>וכ\"ה בה\"ג, ד\"ו מ\"ח ע\"א, וד\"ב, עמ' 237. וכ\"ה להלן חולין פ\"א סה\"ג. ובבבלי סוכה מ\"ב ב' הנ\"ל: היודע לשחוט אוכלין משחיטתו. ובאו\"ז ח\"א ה' שחיטה סי' שס\"ז, נ\"א ע\"ג: ותניא בתוספתא פ\"ק (כלומר, של חולין) יודע לשחוט שחיטתו כשירה, משמע דווקא דיעבד. וס\"פ לולב הגזול מייתי ואמר רב הונא והוא שגדול עומד על גביו.<sup class=\"footnote-marker\">16</sup><i class=\"footnote\">עיין במהר\"ם שיף גיטין כ\"ב ב' (לתוספ' שם ד\"ה והא לאו בני דעה) שכתב: ובהכי מדוייק לישנא, התם (כלומר, במשנת חולין פ\"א מ\"א) אחרים רואין אותו, והכא (כלומר, בגיטין) נקיט עומד על גבו. אבל מדברי הראשונים שהבאנו להלן בפנים משמע שלא חילקו בין הלשונות הללו, והרי אותו רב הונא עצמו נקט בלשון זו בין גבי קטן בגט ובין גבי קטן בשחיטה.</i> ופי' רש\"י התם אפי' אינו יודע הלכות שחיטה, אלא שיודע לאמן את ידיו. ונראה בעיני דההיא בדיעבד וכו' אסור לכתחילה אפילו בעומד על גביו, דהכי משמע לשון תוספתא דתני שחיטתו כשירה, דהיינו דיעבד, הלכך מומחה ואינו מוחזק שחיטתו כשירה בדיעבד, וכגון שאחרים רואין אותן, וה\"ה למוחזק ואינו מומחה וכו'. וקטן מומחה ומוחזק וכו' ובעומד על גבו שוחט לכתחלה. וכן פסק במרדכי ריש חולין שאפילו מומחין אין שוחטין לכתחילה, אפילו גדול עומד על גביהן. ובעיטור ח\"ב ח' שחיטה ש\"ב, הוצ' רמא\"י, כ\"א ע\"ב, חולק, עיי\"ש בשער החדש אות ס'. ועיין בשו\"ע יו\"ד סי' א' ס\"ק ג', בהגהת הרמ\"א שם, להלן שם ס\"ק ה', בש\"ך ובפר\"ח שם. ועיין במשנת חולין רפ\"א ובבלי שם ג' ב', י\"ב ב'.<br>ואשר לשיעור הקטן כאן פסק בעיטור הנ\"ל, כ\"א ע\"ג, שהוא י\"ג שנה ויום אחד לזכר וי\"ב שנה ויום אחד לנקבה. ועיין מ\"ש באו\"ז הנ\"ל בשם ר' שמואל בן חפני. ועיין בהגהת הרמ\"א בשו\"ע יו\"ד סי' א' ס\"ק ה'.",
                "<small>12-13.</small> <b>יכול לוכל כזית דגן פורשין מצואתו וממימי רגליו ארבע אמות. </b>ספרי זוטא, עמ' 288 הנ\"ל, לעיל ברכות פ\"ב רהט\"ז, עמ' 9, ירושלמי שם פ\"ג ה\"ה, ו' ע\"ד, בבלי סוכה הנ\"ל. ועיין מ\"ש בבאור ברייתא זו לעיל ח\"א, עמ' 23, שם, עמ' 84. ",
                "<small>13-14.</small> <b>כזית צלי שוחטין עליו את הפסח. </b>וכ\"ה בבבלי סוכה מ\"ב ב' הנ\"ל, ובה\"ג ד\"ו, מ\"ח סע\"א הנ\"ל. ועיין בתוספות שם ד\"ה יכול, בס' המכתם, עמ' 99, ובמאירי ספ\"ג. אבל בה\"ג ד\"ב, עמ' 237: יכול לאכול כזית <b>בשר</b> שוחטין עליו את הפסח. ועיין בערוך לנר סוכה ספ\"ג ד\"ה יכול. ובמכילתא בא פ\"ד, עמ' 12: יצאו החולה והקטן שאין יכולין לאכול כזית שאין שוחטין עליהן. ובמכילתא דרשב\"י, עמ' 10: מה איש שיכול לאכל כזית, אף קטן שיכול לאכל כזית. ודווקא עם אחרים שוחטין עליו את הפסח, אבל לא כשהיו כולם קטנים, כמפורש לעיל פסחים פ\"ח ה\"ו ובמקבילות. ועיין בס' המכתם סוכה, עמ' 99 הנ\"ל. ועיין ירושלמי תרומות פ\"א ה\"ג, מ' ע\"ג, יבמות פי\"ג ה\"ב, י\"ג ע\"ד, ומ\"ש הר\"ז יאסקאוויטץ בפירושו לספרי זוטא, עמ' 360. ועיין ר\"מ פ\"ב מה' קרבן פסח ה\"ג ומ\"ש לעיל פסחים פ\"ד, שו' 12–13, ד\"ה כיצד. ",
                "<small>14-15.</small> <b>ר' יהודה אומ' לעולם אין שוחטין עליו את הפסח אלא אם יודע הפרש אכילה. </b>וכ\"ה בבבלי הנ\"ל בכ\"י ב', עיין דק\"ס שם, עמ' 130, הערה ז'. ובמכילתא דרשב\"י הנ\"ל: ר' יהודה או' מה איש שיודע הפרש אכילה, אף קטן היודע הפרש אכילה. ובספרי זוטא, עמ' 288 הנ\"ל: כל שהוא יודע <b>להכיר לאביו</b> שוחטין עליו את הפסח. ופירש בזית רענן שלדעת הספרי זוטא אם אינו מכיר את אביו אין שוחטין עליו (אפילו אם יכול לאכול כזית צלי). ובירושלמי כאן פ\"א ה\"א, ע\"ו ע\"א: את שהוא רואה כתיפו של אביו ומפסיע, והוא שיעור ב\"ש בקטן שחייב בחגיגה, כלומר, שמכיר את אביו. ",
                "<small>15-16.</small> <b>אי זו היא הפרש אכילה כל שנותנין לו ביצה ונוטלה אבן וזורקה. </b>במכילתא דרשב\"י הנ\"ל: אבן וזורקו אגוז ונוטלו. ובבבלי הנ\"ל: צרור וזורקו אגוז ונוטלו. ועיין ירושלמי מע\"ש פ\"ד ה\"ד, נ\"ה ע\"א, עירובין פ\"ז ה\"ו, כ\"ד ע\"ג, גיטין פ\"ה ה\"ט, מ\"ז ע\"ב, בבלי שם ס\"ד ב', ס\"ה א'. "
            ],
            [
                "<small>16-17.</small> <b>תינוקת שהביאה שתי שערות חייבת בכל מצות האמורות בתורה או חולצת או מתיבמת, וכן תינוק וכו'. </b>כל ההלכה במשנת נדה פ\"ו מי\"א, וכגירסת הוצ' לו, קויפמן, בה\"ג ד\"ו ה' מיאון, ס\"ג ע\"ג, ד\"ב, עמ' 302, משניות כת\"י עם פיה\"מ להר\"מ, מאירי, עמ' 191, מלא\"ש ועוד (וברובם: וחולצת או מתייבמת, אבל בה\"ג כלפנינו, והיא היא). ובראבי\"ה ח\"ב סי' תת\"ה, עמ' 491: תניא בתוספתא תינוקת שהביאה שתי שערות חייבת בכל המצות האמורות בתורה, וכן תינוק וכו', ורבינו קיצר את לשון התוספתא, משום שלא כיון אלא לסיפא כאן, לעניין שליח ציבור. ובארו בבבלי נדה נ\"ב א' שמשנתנו באה להוציא משיטת ר' יוסי (יבמות ק\"ה ב') הסובר שאף קטנה חולצת, אע\"פ שאינה חייבת במצות. ולשיטת ר' מאיר (ירושלמי יבמות פ\"ד ה\"א, ה' ע\"ג ומקבילות, בבלי שם ס\"א ב' ומקבילות) קטנה אינה מתייבמת. ",
                "<small>18.</small> <b>ראוי להיות בן סורר ומורה. </b>וכ\"ה בד. ובכי\"ע חסר. ובכי\"ל: וראוי לעשות בן סורר ומורה עד שיקיף זקן, התחתון ולא העליון, אלא שדברו חכמים (בהווה) בלשון נקיה. והכל הוא המשך לשון משנת נדה הנ\"ל (אלא ששם: וראוי להיות). ועיין גם במשנת סנהדרין רפ\"ח. והמלה \"בהווה\" היא ט\"ס, ובאה באשגרה ממשנת שבת פ\"ו מ\"ו ועוד. ונראה שכן היתה הגירסא גם לפני בעל ס' המחכים,<sup class=\"footnote-marker\">17</sup><i class=\"footnote\">והביאו בארחות חיים ח\"א סי' ע\"ח, י\"ח רע\"א.</i> סוף עמ' 1, שכתב: ולהיות שליח ציבור קבוע עד שיתמלא זקנו התחתון. והוא משום שפירש מ\"ש להלן בסמוך: נתמלא זקנו, הכוונה לזקנו שהזכירו כאן. ",
                "<small>18-19.</small> <b>נתמלא זקנו ראוי לעשות שליח צבור לעבור לפני התיבה ולישא את כפיו. </b>וכ\"ה (\"לעבור\") גם בד ובכי\"ע. אבל בכי\"ל ובראבי\"ה הנ\"ל: <b>ולעבור</b> וכו'. ובבבלי חולין כ\"ד ב': ת\"ר נתמלא זקנו ראוי ליעשות שליח ציבור <b>ולירד</b> לפני התיבה ולישא את כפיו. ופירש\"י: שליח ציבור לכל צרכיהם לתקוע שופר ולהלקות ולנדות ולימנות פרנס ולירד לפני התיבה ולהתפלל (כגי' בשטמ\"ק שם, אות ב'). ובפירוש ר\"ג שם: שליח ציבור. פרנס. וכבר תמהו ברמב\"ן ורשב\"א חולין שם על פירש\"י, שלא מצאנו בשליח ציבור שממלא התפקידים שמנה רש\"י, אלא החזן הוא שתוקע שופר, מלקה ומנדה,<sup class=\"footnote-marker\">18</sup><i class=\"footnote\">עיין מ\"ש לעיל מגילה פ\"ג, שו' 75–76, ד\"ה ונראה.</i> ואין שליח ציבור אלא היורד לפני התיבה. והסיקו שם: חדא קתני ראוי ליעשות שליח ציבור לירד לפני התיבה. וברור מתוך דבריהם שלא תיקנו את הגירסא, אלא פירשו שהוי\"ו של \"ולירד\" היא וי\"ו הפירוש, ו\"ממנין\" אותו שליח ציבור לירד לפני התיבה וכו' (עיין להלן). ובמאירי חולין שם, עמ' ק\"ג העתיק: ראוי לעשותו שליח ציבור <b>לירד</b> לפני התיבה וכו', ויש גורסים ראוי לעשותו ש\"צ <b>ולירד</b> (בו) לפני התיבה, ופירשו בו ש\"צ להחרים ולנדות וכו'. ומתוך דברי הרמב\"ן והרשב\"א בבבלי אנו רואים שאף לפי הגירסא \"ולירד\" הכוונה לשליח ציבור היורד לפני התיבה. ולפי זה אין חילוק למעשה גם בגירסאות בתוספתא, ורש\"י וסייעתו יפרשו גירסת כי\"ו, ד וכי\"ע על דרך או, או, כלומר ראוי לעשות שליח ציבור, לעבור לפני התיבה וכו', ולפי הרמב\"ן והרשב\"א חדא קתני.<br>וברמב\"ן וברשב\"א הנ\"ל דייקו מן הלשון שאמרו \"שליח ציבור ולירד לפני התיבה\", ולא אמרו \"נתמלא זקנו יורד לפני התיבה\" שדווקא לשליח ציבור קבוע אינו ראוי לפני שנתמלא זקנו, אבל באופן ארעי בוודאי כשר, כמפורש במשנת מגילה פ\"ד מ\"ו: קטן וכו' אינו פורס על שמע ואינו עובר לפני התיבה, ומכאן שדווקא קטן ממש אינו עובר לפני התיבה, אבל אם הגדיל אע\"פ שלא נתמלא זקנו כשר לעבור לפני התיבה, ועיי\"ש ברמב\"ן<sup class=\"footnote-marker\">19</sup><i class=\"footnote\">כל דברי הרמב\"ן נעתקו בארחות חיים ח\"א ה' תפילה סי' ע\"ח, י\"ח ע\"א, ועל פיו צריך לתקן את סוף דברי הרמב\"ן שם. וכ\"ה ברמב\"ן שיצא מכ\"י בנויורק תשט\"ו.</i> וברשב\"א שהביאו ראייה מדברי רב נטרונאי שבסדור רב עמרם, עיין באוה\"ג מגילה, עמ' 42, ובהערה ו' שם. ועיין גם בתוספות חולין שם ד\"ה נתמלא, מגילה כ\"ד א' ד\"ה ואינו, ברשב\"א ובריטב\"א שם. וכן מסיק בראבי\"ה ח\"ב סי' תקס\"ט, ריש עמ' 295, ועיין בהערה 2 שם. ועיין ר\"מ פי\"ב מה' תפילה הי\"ב, בכ\"מ ובמעשה רוקח שם.<br>ברם בירושלמי סוכה ספ\"ג: אבל אינו עובר לפני התיבה ואינו נושא את כפיו, ואינו עומד על הדוכן (כנראה שהכוונה לשיר, וכר' אליעזר בן יעקב במשנת ערכין ספ\"ב) עד שיתמלא זקנו. ולא הזכירו כלל שליח ציבור, ומכאן שאפילו באופן ארעי אינו עובר לפני התיבה, כפי שמשמע מפירש\"י ור\"ג בחולין כ\"ד ב' הנ\"ל. ובפירוש אמרו בירושלמי מגילה פ\"ד ה\"ו, ע\"ה ע\"ב: ואם היה קטן אביו או רבו עוברין על ידו. והא תנינן קטן לא יפרוש את שמע (כלומר, והרי ממשנתנו שם מוכח שאם היה קטן אביו או רבו עוברין על ידו לפני התיבה דווקא, אבל את שמע הקטן פורש בעצמו). אמר ר' יודן כאן בשהביא שתי שערות, וכאן בשלא הביא שתי שערות. כלומר, קטן שבמשנתנו פ\"ד מ\"ה הוא קטן שהביא שתי שערות,<sup class=\"footnote-marker\">20</sup><i class=\"footnote\">וכע\"ז מחלק בירושלמי שקלים פ\"א ה\"ג, מ\"ו ע\"א, בין קטן שלא הביא שתי שערות ובין קטן שהביא שתי שערות. ופירשו ברוקח סי' רל\"ג, ובפי' הרא\"ש לשקלים, עמ' י', וברע\"ב שם פ\"א מ\"ג, שעד עשרים שנה נקרא קטן לעניין שקלים, ועיין להלן בסמוך בדברי רבי. ובאהצו\"י שקלים, עמ' 4, העיר ליוצר לפרשת שקלים (אל מתנשא לכל לראש): מבן עשרים שנה יתנדבו בחנינה.</i> ומ\"מ אינו עובר לפני התיבה, אבל קטן שבמ\"ו שם הוא קטן שלא הביא שתי שערות, ואף את שמע אינו פורס.<br>ובראבי\"ה ח\"ב סי' תקס\"ט, סוף עמ' 294 ואילך: קטן אינו פורס על שמע ואינו עובר לפני התיבה ואינו נושא את כפיו, וגרסינן עלה בירושלמי עד אימתי עד שיהיה בן שלש עשרה ויום אחד, במה דברים אמורים לשאר מצות, אבל לישא את כפיו עד שיתמלא זקנו וכו', ובתוספתא בריש חגיגה ובירושלמי בפרק לולב הגזול בסופו גרסינן הגיע [לי\"ג] שנה ויום אחד חייב בכל מצות שבתורה, אבל אינו עובר לפני התיבה ואינו עומד על הדוכן עד שיתמלא [זקנו], רבי אומר וכו'. ואין ספק שהיתה לפניו הוספה עתיקה בירושלמי ע\"פ גאוני א\"י. וכן בס' הפרדס (י\"ט ע\"ב, מהדורת הרח\"י עהרענרייך זצוק\"ל, עמ' ע\"א): קטן קורא ומתרגם, קטן ממש אבל לשאר מצות עד שיביא שתי שערות, ואינו נעשה שליח ציבור, ולא יעבור לפני התיבה, ולא ישא את כפיו עד שיתמלא זקנו. ויפה שער רב\"מ לוין באוה\"ג מגילה, עמ' 42, שהדברים לקוחים מס' המעשים.<sup class=\"footnote-marker\">21</sup><i class=\"footnote\">ועיין בס' המעשים לבני א\"י בתרביץ ש\"א ס\"ג, עמ' 7. והגירסא שם משובשת, ויש שם סתירה מיניה וביה, ובתחילה משמע שדין עובר לפני התיבה כפורס את שמע, ולבסוף מסיים: ואם עלה זקנו משמונה עשרה ולמעלה מותר לעבוד. ועיין בהערות שם, ואין להשגיח בהן כלל.</i> וכן בה\"ג ד\"ו ה' צרכי ציבור, מ\"ה ע\"ד, ד\"ב עמ' 224: אבל אינו פורס על שמע עד שיהא בן י\"ג שנה ויום אחד ויביא ב' שערות<sup class=\"footnote-marker\">22</sup><i class=\"footnote\">עיין בס' האשכול ח\"א, הוצ' הר\"ש אלבק, עמ' 40, הע' ז'. והגאון שם השוה ש\"צ שאינו קבוע לפורס על שמע, וכדברי בה\"ג.</i> וכו', אבל אינו עובר לפני התיבה ואינו נושא את כפיו<sup class=\"footnote-marker\">23</sup><i class=\"footnote\">בה\"ג השמיט \"ואינו עומד על הדוכן\" משום שהכוונה לזמן המקדש, וכמו שפירשנו לעיל בפנים, ואינו נוהג בזמן הזה.</i> עד שיתמלא זקנו. והוא כדברי הירושלמי הנ\"ל, וכעין שהביא הראבי\"ה הנ\"ל. וכן פסק הר\"מ בפ\"ח מה' תפילה סהי\"ב. ומפשוטו של לשון בודאי שהכוונה לזקנו העליון, ועיין מ\"ש לעיל, שו' 18, סד\"ה ראוי להיות בשם ס' המחכים.<br>ובמאירי מגילה כ\"ד א' (כ\"ח סע\"א): ובתלמוד המערב אמרו שאינו פורס אלא א\"כ הביא שתי שערות, הא הביא שתי שערות פורס, אעפ\"י שהוא קטן, אבל אינו עובר לפני התיבה אעפ\"י שהביא שתי שערות עד שיראה כגדול, רוצה לומר שיהיה גדול ובר מצוה, הא כל שנראה כגדול אעפ\"י שלא נתמלא זקנו וכו', מכל מקום גדולי המפרשים (כלומר, הראב\"ד) כתבו שעניין נראה כגדול ונתמלא זקנו שיעור אחד הוא. ואף לפניו היתה הוספה בירושלמי מגילה פ\"ד הנ\"ל: אבל אינו עובר לפני התיבה עד שיראה כגדול. והמאירי פירש מה שפירש, אבל ברור שלפני הראב\"ד שהביא לא היתה שום הוספה, אלא שהמאירי הסיק מדבריו שעניין נראה כגדול ונתמלא זקנו שיעור אחד הוא, עיין בפירוש הראב\"ד שהביא בשו\"ת הרשב\"א ח\"א סוף סי' רל\"ט.<br>ובמס' סופרים פי\"ד הי\"ג, הוצ' היגר, עמ' 267: והעובר לפני התיבה והנושא את כפיו עד שיהא בן עשרים שנה,<sup class=\"footnote-marker\">24</sup><i class=\"footnote\">עיין להלן בסמוך שו' 20–21, ומש\"ש.</i> ובעל זקן (כלומר, או בעל זקן). אבל אם אין לו זקן והוא בן עשרים אף על פי שנראה כסריס, ויש אומרים סריס עצמו מותר, אבל אם עלה זקנו אפילו מבן שמנה עשרה מותר לעבור לפני התיבה ולישא את כפיו. ובכ\"י אדלר שם: אעפ\"י שנראה כסריס אינו פורס. ובראבי\"ה ח\"ב סי' תקס\"ט, עמ' 295: אבל אם אין לו זקן אפילו בן עשרים לא, מפני שנראה כסריס. וכנראה שכן צ\"ל גם לפנינו: אם אין לו זקן אעפ\"י שהוא בן עשרים [לא] שנראה כסריס. ואף לפני הרמב\"ן בחולין כ\"ד ב' היתה, כנראה, הגירסא שאם אין לו זקן והוא בן עשרים אינו עובר. ומדבריו שם מוכח שהוא פירש שאם אין לו שערות כלל, ופניו חלקים אינו עובר אפילו הוא בן עשרים, משום שנראה כסריס. אבל אם יש לו קצת שערות אעפ\"י שאין זקנו מגודל<sup class=\"footnote-marker\">25</sup><i class=\"footnote\">עיין ברמב\"ן שם ובא\"ח שהבאנו לעיל, הע' 19. ובב\"י טאו\"ח סי' נ\"ג: וכתוב בנמוקי יוסף פרק הקורא עומד בשם הגאונים דמי שאין לו רק זקן מועט, כיון שהוא בן שנים כמי שנתמלא זקנו דמי. ועיין שם בדרכי משה אות ב'.</i> עובר אם הוא בן עשרים. ואם זקנו מגודל עולה אפילו אינו אלא בן שמונה עשרה. ועיין בס' המעשים לבני א\"י בתרביץ ש\"א ס\"ג, עמ' 7, ומ\"ש לעיל, הערה 21.<br>סוף דבר, שיטת בני א\"י היא שאם לא נתמלא זקנו אינו עובר לפני התיבה אפילו באופן ארעי, ו\"שליח ציבור לעבור לפני התיבה\" הוא לאו דווקא שליח ציבור קבוע, אלא כל העובר לפני התיבה שליח ציבור הוא. אבל הגאונים (עיין מ\"ש לעיל ד\"ה וברמב\"ן) פירשו את הבבלי בשליח ציבור העובר לפני התיבה דווקא, וכן הלכה רווחת בישראל. ועיין בשלטה\"ג מגילה שם בשם הריא\"ז, שאם אין הציבור מקפיד בכך עובר לפני התיבה ונושא את כפיו משהביא שתי שערות, ועיין בב\"ח טאו\"ח סי' נ\"ג ד\"ה ואין ממנין.<br>ואשר לנשיאת כפים הרי אף הגאונים הנ\"ל מודים שאין נושאין את כפיהם אלא עד שיתמלאו זקנם, ומה שאמרו במשנתנו מגילה פ\"ד מ\"ו שקטן אינו נושא את כפיו, ומשמע קטן דווקא, היינו שאפילו עם אחרים אינו נושא את כפיו, אבל כשהביא שתי שערות נושא את כפיו עם אחרים ולבדו לא ישא את כפיו עד שיתמלא זקנו. אבל רבותינו הראשונים הנ\"ל חילקו גם בנשיאת כפים בין קביעות וארעי, כשם שחילקו בשליח ציבור, ואף קטן ממש יכול לישא את כפיו עם אחרים, מפני דברי הבבלי בסוכה מ\"ב סע\"א: היודע לפרוס כפיו וכו', ומשמע שאף קטן ממש פורס את כפיו, ובהכרח שהכוונה עם אחרים, ומכאן שאם הביא שתי שערות אפילו בעצמו פורס, והיינו באופן ארעי, עיין בראשונים בסוכה שם ובמגילה כ\"ד א', ועיין בטאו\"ח סי' קכ\"ה, בשו\"ע שם ס\"ק ל\"ד, ובמפרשים האחרונים שם. ברם מתוך דברי הגאונים הנ\"ל (לעיל ד\"ה וברמב\"ן) משמע שאם לא נתמלא זקנו לא ישא את כפיו אפילו באופן ארעי (ועיין בהערות ר\"א אפטוביצר לראבי\"ה ח\"ב, עמ' 294, הערה 14). וכ\"ה שיטת בני א\"י הנ\"ל בלי שום חולק, ואשר לפריסת כפים שהזכירו בבבלי סוכה מ\"ב א' הנ\"ל, עיין מ\"ש ע\"ז לעיל, שו' 10–11, ד\"ה יודע לפרוש חוקו.",
                "<small>19-20.</small> <b>אבל אין חולק בקדשי מקדש עד שיביא שתי שערות. </b>וכ\"ה בד ובכי\"ל. אבל בכי\"ע: ובמקדש משהביא שתי שערות. ולפי גירסת כי\"ע פירושו שבמקדש נושא את כפיו משיביא שתי שערות, וקשה להבין למה מותר במקדש, ואסור בבית הכנסת. ובירושלמי הנ\"ל: ואינו נושא את כפיו ואינו עומד על הדוכן עד שיתמלא זקנו. ועיין במשנת ערכין ספ\"ב. ואף הגירסא שלנו קשה מאד, אלא שהיא מקורית ואין לשבשה. וכנראה שלשונה בא ממקור אחר, ושנו שם: [קטן] יודע לפרוס חיקו חולקין לו על הגורן (לעיל שו' 11), אבל אין חולק בקדשי המקדש עד שיביא שתי שערות,<sup class=\"footnote-marker\">26</sup><i class=\"footnote\">וכאן בתוספתא הכוונה היא: אבל חולק בקדשי מקדש משיביא ב' שערות.</i> ולפי השערה זו מובנת גם גירסת כי\"ע: [חולקין לו על הגורן], ובמקדש (כלומר, חולקין לו) משהביא שתי שערות.<sup class=\"footnote-marker\">27</sup><i class=\"footnote\">ובדרך שמא ואולי אפשר לקיים את הגירסא שלפנינו כמו שהיא, והיינו שאם נתמלא זקנו עובר לפני התיבה וכו', ואין בודקין אותו אם הביא שתי שערות, אבל לעניין חלוקה בקדשים (שהם דיני ממונות) אין הכהנים משגיחים במלוי זקנו ואינו חולק עד שיביא שתי שערות בזקן התחתון, ולפני כן עדיין קטן הוא, ואינו חולק, עיין מ\"ש בבית שמואל אה\"ע סי' קע\"ב אות ה' בפירוש דברי התוספות יבמות פ' ב' ד\"ה דהביא. וכן העיר בבאורי הגר\"א לחו\"מ סי' ל\"ה ס\"ק א, אות ה', שמדברי התוספות הנ\"ל משמע לכאורה שאפילו אם נתמלא זקנו צריך בדיקה. ועיי\"ש שציין לדברי הר\"מ פ\"ב מה' אישות הט\"ו. ואפילו לדברי הר\"מ שם אם לא הביא שתי שערות והביא סימן העליון עדיין הוא ספק קטן.</i> ועצם הדין שקטן אינו חולק בקדשי מקדש (אע\"פ שבעל מום חולק) הוא בתו\"כ צו פרק י' ה\"ט, ל\"ד ע\"ב, להלן זבחים פי\"א ה\"ו, ירושלמי סוטה פ\"ג סה\"א, י\"ח רע\"ד, בבלי קידושין נ\"ג א' ומנחות ע\"ג א'.<br>ולהלן זבחים פי\"א ה\"ו הנ\"ל: קטן מאימתי כשר לחלק בקדשי מקדש משיביא שתי שערות, אבל אין מקריבין אותו לעבודה עד שנתמלא זקנו. רבי אומר וכו'. ובבבלי חולין כ\"ד ב' הנ\"ל: מאימתי כשר לעבודה משיביא שתי שערות, רבי אומר וכו'. ובגליון הש\"ס לירושלמי סוכה ספ\"ג העיר גם לתוספתא כאן ולתוספתא זבחים הנ\"ל.",
                "<small>20-21.</small> <b>ר' אומ' אומ' אני עד שיהא בן עשרים שנה. </b>וכ\"ה בתוספתא זבחים ובבבלי חולין הנ\"ל. ולפי גירסת כי\"ו, ד וכי\"ל הנ\"ל בהכרח שרבי חולק על הרישא וסובר שאף אם נתמלא זקנו אינו כשר אלא עד שיהא בן עשרים. וכן בירושלמי סוכה ספ\"ג הנ\"ל: רבי אומר <b>וכולהם</b> מבן עשרים שנה ומעלה וכו'. ובראבי\"ה ח\"ב, עמ' 295: רבי אומר <b>כולהן</b> מבן עשרים ומעלה וכו', והיינו כההיא דשחיטת חולין, <b>ולא פליגי</b>. ופירש רבינו שאף בבבלי חולק רבי על הכל, ולאו דווקא על כשרות העבודה. ובעמודי ירושלים בירושלמי שם במקומו העיר על דברי האו\"ז ח\"ב ה' סוכה סי' שי\"ד, ס\"ח ע\"ד, שכתב על הירושלמי הנ\"ל: ואין בידי לפרש מילתיה דרבי אי על כל השנוין קאי, וכוונתו לברייתא שבבבלי, אבל בירושלמי הרי מפורש שעל כולם הוא חולק, ואף בעובר לפני התיבה מצריך עשרים שנה אעפ\"י שנתמלא זקנו. ועיין מ\"ש לעיל, שו' 18–19, ד\"ה ובמס' סופרים, והיא שלא כרבי, ובחד מנהון (עשרים שנה, או נתמלא זקנו) מספיק. ויש לפנינו שתי ברייתות, ובשתיהן חולק רבי, ומצריך עשרים שנה בין בעובר לפני התיבה ובין בנושא את כפיו כמפורש כאן ובירושלמי הנ\"ל, וכן מצריך עשרים שנה גם בעבודת בית המקדש, כבתוספתא זבחים הנ\"ל וכבברייתא שבחולין הנ\"ל, אבל החכמים סוברים שמדינא כשר לעבודה כשהביא שתי שערות, אלא שהכהנים אין מקריבין אותו לעבודה עד שיתמלא זקנו כבתוספתא זבחים הנ\"ל, והוא הדין אם נעשה בן עשרים, אעפ\"י שלא נתמלא זקנו, ואף פסול דרבנן ליתא, וכאיכא דאמרי השני שבבבלי חולין כ\"ד ב'.<br>ובמדרש משלי פ\"א משמע שיש שהחמירו<sup class=\"footnote-marker\">28</sup><i class=\"footnote\">והגירסא הנכונה שם היא בד\"ר ובילקוט ריש משלי. ובהוצ' בובר, כ\"א סע\"ב, שיבשו את הפסוק שם.</i> שאינו עובר לפני התיבה עד שיהא בן שלשים, כר' עקיבה שם הסובר שעד שלשים שנה נקרא נער. ובארחות חיים ה' תפילה סי' ע\"ח, י\"ז ע\"ד: וצריך לדקדק שיהיה בשניו כמספר שני העובדים עבודה מכ\"ה שנה ולמעלה (כר' מאיר במדרש משלי הנ\"ל), והמצוה מן המובחר מבן ל' שנה, שאז הוא בחצי ימי הזקנה, ולבו נכנע ונשבר יותר.",
                "<small>21.</small> <b>שנא' ויעמידו את הלוים מבן עשרים שנה ומעלה וכו'. </b>עזרא ג', ח'. וכ\"ה בתוספתא זבחים ובירושלמי סוכה הנ\"ל. ובבבלי חולין הנ\"ל הוא בשם רב חסדא, ואמרו שם שבכ\"ד מקומות נקראו הכהנים לוים, וזה אחד מהן והכהנים הלוים בני צדוק (יחזקאל מ\"ד, ט\"ו). "
            ],
            [
                "<small>22-23.</small> <b>בית שמיי או' מרובה מדת הראיה ממדת חגיגה וכו'. </b>במשנתנו פ\"א מ\"ב: בית שמאי אומרים הראייה (כלומר, עולת ראייה) שתי כסף, וחגיגה (כלומר, שלמי חגיגה) מעה כסף. ובית הלל אומרים הראייה מעה כסף, וחגיגה שתי כסף. והביאו בית שמאי סברא לדבריהן שצריך לרבות בעולה מאשר בשלמים. וכל הברייתא בהוספות בבבלי חגיגה ו' א'. ועיין ירושלמי פ\"א ה\"ב, ע\"ו ע\"א. ",
                "<small>24-25.</small> <b>חגיגה נוהגת לפני דבור ולאחר דבור, מה שאין כן בראיה. </b>בבבלי ו' א': ובית הלל מאי שנא חגיגה דישנה לפני הדבור, דכתיב ויזבחו זבחים שלמים (שמות כ\"ד, ה'), ראייה נמי הכתיב ויעלו עולות (שם). קסברי בית הלל עולה שהקריבו ישראל במדבר עולת תמיד היתה. ובירושלמי פ\"א ה\"ב, ע\"ו ע\"ב: חגיגה נוהגת לפני הדיבר? לשון חגיגה נוהגת לפני הדיבר, שלח את עמי ויחוגו לי במדבר (שמות ה', א'). ועיין מאירי, עמ' 12, ורש\"י ו' ב' ד\"ה שחגיגה, ובבלי י' ב'. וב\"ש סוברים שאף לשון ראייה נוהגת לפני הדיבור, שהרי כתוב שם (כ\"ד, י\"א): ויחזו את האלקים. ושניהם סוברים שהמזבח שנזכר בשמות כ\"ד שם היה לפני מתן תורה, ואין מוקדם ומאוחר בתורה. ועיין מכילתא יתרו מס' דבחדש רפ\"ג, עמ' 211, ספרי פנחס ריש פי' קמ\"ג, עמ' 189, ספרי זוטא, עמ' 324, ירושלמי מגילה פ\"א הי\"ג, ע\"ב ע\"ב, בבלי כאן ו' א' ואילך ומקבילות. ועיין דעת ר' יוסי בר' יהודה במכילתא הנ\"ל, עמ' 212. ",
                "<small>25-26.</small> <b>שלש מצות נוהגות ברגל אילו הן ראיה חגיגה ושמחה. יש בראיה מה שאין בשתיהן וכו'. </b>בספרי ראה פי' קל\"ח, עמ' 193: <b>ר' יוסי הגלילי אומר</b> שלש מצות וכו'. וכ\"ה בבבלי ו' ב'. אבל אף בירושלמי פ\"א ה\"ב, ע\"ו ע\"ב: תני יש בראייה מה שאין בחגיגה וכו', ולא נזכר שם ר' יוסי הגלילי. ובתוספות קידושין ל\"ד ב' ד\"ה אשה הביאוה בשם התוספתא, וכיוונו לברייתא שבבבלי (אלא שהשמיטו את שמו של ר' יוסי הגלילי, ועיין בתוספות כאן ב' א' ד\"ה הכל), עיין מ\"ש במחברתי תשלום תוספתא, עמוד 6 ואילך. ועיין להלן בסמוך בבאור טיבה של \"שמחה\" שנזכרה כאן. ",
                "<small>26-27.</small> <b>חגיגה נוהגת לפני דיבור וכו'. </b>כבית הלל לעיל, שו' 24, ד\"ה חגיגה. ",
                "<small>27-28.</small> <b>שמחה נוהגת באנשים ובנשים ונוהגת כל שבעה מה שאין כן בשתיהן. </b>וכ\"ה בד, בכי\"ע ובכי\"ל. והנה מן התורה ישנן שני מיני שמחות בחג, האחד שחייב להקריב קרבן מיוחד לשם שלמי שמחה, כמו שכתב הר\"מ בסה\"מ שלו עשה נ\"ד, בפיה\"מ כאן פ\"א מ\"ב, בהקדמה לפיה\"מ קדשים ד\"ה והחלק הרביעי, ובחיבורו פ\"א מה' חגיגה ה\"א. ומדבריו בסה\"מ ובפיה\"מ כאן משמע שפסק כר\"י בן בתירא בבבלי פסחים ק\"ט א', ועיין גם במאירי כאן, עמ' 2 ועמ' 16. וכשיטת הר\"מ מורה גם פשטות דברי הברייתות, עיין מ\"ש לעיל פסחים פ\"ה, שו' 16–17, ד\"ה חגיגה. והשני הוא שחייב לאכול מבשר קרבן כל ימי החג.<br>וההבדל בין שני סוגי השמחה הוא שבקרבן שלמי שמחה אינו יוצא אלא אם הביא קרבן מיוחד לשם שמחה, ואפילו נדר ונדבה יוצא בו ידי קרבן שמחה (כמפורש להלן, שו' 37, ובמקבילות) [תיקונים והשלמות: אעפ״י שהדין דין אמת (עיין גם מ״ש להלן שם, עמ׳ 1282, ד״ה ולפיכך), אבל דווקא להלן פירשתי את הברייתא ואת המשנה שמדברים באכילת הקרבן לשמחה, והציון, איפוא, אינו מדוייק. ועיין מ״ש להלן בסמוך.], שהרי אין עליו חיוב להביאו ברגל דווקא, ויכול היה להקריבו לפני הרגל, אבל אינו יוצא ידי חובתו בקרבן שבא מחמת הרגל, כלעיל פסחים פ\"ה, שו' 16–17 (עיין מש\"ש) ומקבילה, כשם שאינו יוצא ידי קרבן שמחה בקרבן חגיגה. אבל שמחת אכילת בשר קרבן יוצא בכל, והכהנים יוצאים בבשר חטאת וכו', כמפורש במשנתנו פ\"א מ\"ד ולהלן בתוספתא. ונראה שיוצא ידי אכילת בשר שמחה אפילו בבשר חגיגה. והבדל שני הוא שבקרבן שלמי שמחה אינו חייב אלא פעם אחת כראייה וכחגיגה, אבל בשמחת אכילת הקרבן חייב כל ימי החג, עיין בח\"ד במקומו, צל\"ח כאן ו' ב', ערוך לנר סוכה מ\"ז א' ד\"ה לינה, מ\"ח א' ד\"ה במתניתן, מנחת חינוך סי' תפ\"ח, אמרי ברוך שבסוף טורי אבן כאן ו' ב'.<br>ומלשון התוספתא מוכח שהבבא שלנו דבוקה לשלש מצות שנשנו לעיל, ומדברים כאן בחיוב הקרבת קרבן שמחה, ואף אשה חייבת בהקרבת קרבן שמחה, כמפורש בדברי הר\"מ במקורות שהבאנו לעיל ד\"ה שמחה (חוץ מהקדמה לקדשים, שאינו מזכיר שם אשה, אלא רומז למה שכתב במקומו). ופסק הר\"מ כר' זירא בבבלי ר\"ה ו' ב', ועיין בבלי כאן ו' א'. ואף הראב\"ד בהשגות על בעל המאור לר\"ה שם (הסגלה של הרמ\"ז חסידה חמ\"ג, עמ' 35) מסיים: ובמס' קידושין (ל\"ה א') איכא תנא דסבירא ליה דמחייבא, כר' זירא, ומנו ר' יהודה. ולא נחלק על הר\"מ אלא במהות השמחה, עיי\"ש ועיין בהשגות פ\"א מה' חגיגה סה\"א, בהר המריה שם אות י' ובח\"ד כאן. ואשה חייבת בקרבן שמחה מריבוי הכתוב, עיין ספרי ראה פי' ס\"ד, סוף עמ' 130 ואילך, ומקבילות.<br>ולפי פירוש זה התוספתא שלנו תמוהה, שהרי חיוב קרבן שמחה אינו נוהג אלא פעם אחת, ולא כל שבעה. ובספרי ראה פי' קל\"ח באמת חסירה בבא זו, ואינה גם בירושלמי ובבלי הנ\"ל.<br>ברם בתוספות ו' ב' ד\"ה יש: \"ובתוספתא גרסינן שהשמחה <b>יש לה תשלומין</b> כל שבעה ולא בשתיהן. ושמעתתא שלנו דלא גריס ליה סבירא ליה דגם באינך יש להן תשלומין\". וכבר הרעישו עליהן באחרונים (עיין בח\"ד, בטורי אבן, אבני מלואים, ובצל\"ח ו' ב'). ברם לפי דברינו לעיל היא גירסא משובחת, והכוונה שראייה וחגיגה אינן אלא ביום ראשון, אלא שאם לא הקריב בראשון חוגג בשאר ימות החג, כמפורש במשנתנו פ\"א מ\"ו. אבל אם היה פטור ביום ראשון מכולם, כגון שהיה חולה,<sup class=\"footnote-marker\">29</sup><i class=\"footnote\">עיין במשנתנו פ\"א מ\"א, ירושלמי פ\"א ה\"א, ע\"ו ע\"א, ובס' ניר שם, ס\"ז ע\"ד, ד\"ה חולה. ועל כל פנים חזקיה סובר כן במפורש בירושלמי. ועיין מ\"ש לעיל פסחים פ\"ח, שו' 13–14, ד\"ה ונראה.</i> פטור מראייה ומחגיגה,<sup class=\"footnote-marker\">30</sup><i class=\"footnote\">כספרי ראה פי' קמ\"ב, עמ' 195, ירושלמי פ\"א ה\"א, ע\"ו ע\"א, בבלי ט' א'. וכן פסקו הפוסקים.</i> משום שכולם תשלומין לראשון, אבל חייב בקרבן שמחה שהוא חיוב החג, ולאו דווקא בראשון, כפי שמוכח מלשון הר\"מ פ\"א מה' חגיגה ה\"ד, כמו שהעיר לנכון בח\"ד כאן. ולפיכך אמרו בתוספות שהבבלי כאן סובר כמ\"ד שכולן תשלומין זה לזה,<sup class=\"footnote-marker\">31</sup><i class=\"footnote\">עיין ירושלמי ובבלי הנ\"ל.</i> ואף ראייה וחגיגה יש להן תשלומין כל שבעה.<sup class=\"footnote-marker\">32</sup><i class=\"footnote\">ולפ\"ז מדוייקת הלשון \"כל שבעה\" (לרבות שמיני של חג), שהרי פטור ביום ראשון, ובתשלומין עסיקינן, ואין צורך לומר שבפסח גרידא הדברים אמורים כאן. ולעניין שמחה אין השמיני רגל לעצמו, שהרי בזו אינו חלוק משאר ימות החג, עיין בלשון הריטב\"א סוכה מ\"ז ב' ד\"ה רגל. וכן ברור שלפי פירוש זה אם היה פטור מעולת ראייה וחגיגה ביום ראשון אינו משלים אפילו בשמיני של חג, שלא כשיטת הריטב\"א בסוכה שם ויש מפרשים שהביא במאירי שם, עיין מ\"ש לעיל סוכה פ\"ד, הע' 32.</i> ואפשר שיש לפרש כן בלשון התוספתא שלפנינו.<sup class=\"footnote-marker\">33</sup><i class=\"footnote\">כן העליתי מדברי האחרונים, ובעיקר מפירוש בעל שיח יצחק ו' ב'.</i>",
                "<small>28-29.</small> <b>אי זו היא ראיה אילו עולות הבאות לראיה אי זו היא חגיגה אילו שלמים הבאין לחגיגה. </b>במשנתנו פ\"א מ\"ב: בית שמאי אומרים הראיה שתי כסף וחגיגה מעה כסף. ובית הלל אומרים הראיה מעה כסף וחגיגה שתי כסף. ובקטעים מס' המפתח לרבינו נסים שפרסם הר\"ש אברמסון בתרביץ שכ\"ו, עמ' 59: בית שמאי אומ' הראיה שתי כסף כול', פי אלתוספה איזו היא ראיה אילו עולות הבאות לראיה, חגיגה אילו שלמים הבאים לחגיגה, ובגמ' דבני מער' (פ\"א רה\"ב, ע\"ו ע\"ב) נמי גרס' ראיה עולות וחגיגה שלמים. הרי לך שרבינו הבין שברייתא זו באה לפרש מה היא ראייה. ונראה שבאו להוציא ממה שאמרו בספרי ראה פי' קמ\"ג, הוצ' הר\"א פינקלשטין, עמ' 196: ולא יראה את פני ה' ריקם. <b>מן הצדקה</b>. וחכמים נתנו שיעור בית שמאי אומרים הראיה שתי כסף <b>ושמחה</b> מעה כסף, ובית הלל אומרים הראיה מעה כסף <b>ושמחה</b> שתי כסף. ואין למחוק \"מן הצדקה\", שהרי כן הוא בכל כתה\"י ובפסיקתא זוטרתי ובתרגום יונתן, כמו שהעיר רמא\"ש. וכן בס' יראים השלם סי' תכ\"ה, סוף עמ' 492. וכתב שם: וכאשר יבאו לראות צריכין לעשות צדקה, <b>או קרבן</b>, דכתיב לא יראו פני ריקם, ותני בספרי ריקם מן הצדקה. ובצדקה זו (כלומר, של ראיה) אין שיעור כדתנן (פאה רפ\"א) אלו דברים שאין להם שיעור הפאה והבכורים והראיון וכו' אבל חכמים נתנו בו שיעור בית שמאי אומרים הראיה שתי כסף וכו'. ומ\"ש רבינו: וכאשר יבאו לראות צריכין לעשות צדקה, <b>או קרבן</b> וכו' צע\"ג.<sup class=\"footnote-marker\">34</sup><i class=\"footnote\">בס' יראים ד\"ו סי' ת\"ג: וראייה זו קרבן, דכתיב לא יראו פני ריקם, ריקם מן הצדקה, ובצדקה זו אין לה שיעור, דתנן וכו'. והלשון מגומגמת.</i> ולפי שיטת הספרי ראיה היא צדקה של כסף, ושמחה הם שלמים, שאף העניים אוכלים מהם, כמפורש בכתוב (דברים ט\"ז, י\"א), ודלא כמשנתנו והתוספתא כאן והירושלמי והבבלי. וכן במכילתא משפטים פ\"כ, עמ' 333: לא יראו פני ריקם בזבחים. אתה אומר בזבחים, או אינו אלא בכספים וכו', ובא להוציא מדעת הספרי, כמו שפירש ווייס בהגהות שם. ",
                "<small>29-31.</small> <b>אם יש לו להביא מתוך ביתו הרי זה מביא ואם לאו, משתתף הוא עם אחרים, ובלבד שלא יפחות מכשיעור. </b>כלומר, אם יש לו בהמה מביאה מתוך ביתו, ואם לאו, ואין בידו לקנות<sup class=\"footnote-marker\">35</sup><i class=\"footnote\">ואפילו לשיטת הר\"מ ברפ\"א מה' חגיגה שיוצא ידי עולת ראיה בעוף (ועיין במאירי, עמ' 16), פעמים שהעופות ביוקר משום קני הנשים.</i> משתתף הוא עם אחרים, וקונים בשותפות.<sup class=\"footnote-marker\">36</sup><i class=\"footnote\">עיין בתוספות כאן ו' א' ד\"ה הראייה, ב\"ב קס\"ו ב' ד\"ה רבעתים, מנחות ק\"ז ב' ד\"ה כבש, ומ\"ש בטורי אבן שנביא להלן בפנים ובס' מרכבת המשנה למכילתא משפטים, קל\"ז ע\"ד.</i> ולפי פשוטה הלכה זו היא בין בראייה ובין בחגיגה, ואפילו עולת חיוב של תורה (אפי' שלא בנדר) באה בשותפות, וכמו שאמרו להלן תמורה פ\"א הי\"ח: קרבנות יחיד עושין תמורה ובאים בשותפות, ומשמע כל קרבנות יחיד אפילו חיובי הרגל. ועיין בבלי מנחות ק\"ד ב'. והר\"מ השמיט הלכה זו, וכנראה שסמך על מה שכתב ברפ\"ג מה' מעשה הקרבנות. ועיין בטורי אבן ו' א' ד\"ה הראיה, ובמנחת חינוך מצוה פ\"ח ומצוה ת\"צ, וכבר תפס עליו בקונטרס אחרון לטורי אבן שנעלמה ממנו התוספתא.<sup class=\"footnote-marker\">37</sup><i class=\"footnote\">בקומץ מנחה מצוה פ\"ח כתב בעל מנחת חינוך שמדברי רש\"י פסחים פ\"ט ב' ד\"ה המוכר משמע שרש\"י סובר שאין חגיגת הרגל באה בשותפות, ודייק וכתב \"משמע\", ובוודאי שאין משם הוכחה גמורה.</i> ",
                "<small>31.</small> <b>זה וזה קרוין חגיגה. </b>לפי פשוטה דברי הכל היא, ואף ב\"ש סוברים שבלשון חכמים אף עולת ראייה נקראת חגיגה, ודווקא כשבאה אצל עולת ראייה, חגיגה היא שלמי חגיגה, עיין ח\"ד. ומה שאמרו בבבלי ביצה י\"ט א': דב\"ש סברי וחגותם אותו חג לה'. חגיגה אין, עולת ראייה לא. הרי במקורות א\"י (תו\"כ אמור פט\"ו ה\"ה, ק\"ב ע\"ג) מוכח שאף לב\"ש \"תחוג\" כולל עולת ראייה, וממעטינן לה שאינה קריבה ביום טוב מ\"אך\" (ויקרא כ\"ג, ל\"ט), ומכאן ש\"חגותם\" תרתי משמע. ועיין ירושלמי פ\"ב ה\"ג, ע\"ה ע\"א, ובבלי ביצה כ' ב'.<sup class=\"footnote-marker\">38</sup><i class=\"footnote\">ועיין בפירוש הרא\"ה שם י\"ט ב' ובפירוש בנו של הרמב\"ן שם (ט\"ו רע\"ג).</i> ועיין מ\"ש להלן פ\"ב ה\"י, שו' 76, ד\"ה אף חגיגה. ",
                "<small>31-33.</small> <b>אמ' ר' שמעון בן לעזר לא נחלקו בית שמיי ובית הלל על עולות הבאות לעולם שלא יביא אלא מן החולין, ועל שלמים הבאין בשאר ימות השנה שאם רוצה לסמוך מן המעשר סומך. </b>במשנתנו פ\"א מ\"ג: עולות במועד באות מן החולין והשלמים (כלומר, שלמי שמחה) מן המעשר. יום טוב הראשון של חג<sup class=\"footnote-marker\">39</sup><i class=\"footnote\">כ\"ה נוסח כל הספרים מטיפוס של א\"י וכ\"ה במשניות כ\"י על קלף שבביה\"מ כאן (ובין השורות תלוי שם בכ\"י אחד: פסח), וכן מעיד ר' יהוסף אשכנזי (לפי מלא\"ש במקומו) בשם רוב הספרים. ובמשנה שבבבלי: של פסח. וכן יוצא מסוגיית הבבלי ז' סע\"ב.</i> בית שמאי אומרים מן החולין ובית הלל אומרין מן המעשר. ובבבלי ז' ב' פירשוה על דרך חסורי מיחסרא. אבל בירושלמי לא העירו עליה כלום. ונראה שבא\"י פירשוה ע\"פ התוספתא כאן, והיינו שהמשנה נקטה ברישא לשון שאין בה מחלוקת, והיינו עולות שבאות בחולו של מועד, והכוונה לעולות ראייה שבאות במועד לב\"ש תמיד, ולבית הלל כשחל יום ראשון בשבת, ובזה כ\"ע מודים שאין באות אלא מן החולין גרידא שהרי הן חובות, ולא עוד שאין לקנות עולה, שאינה לאכילת אדם, ממעות מעשר שני (עיין בתוספות ח' א' ד\"ה אמאי), אבל קרבנות הבאים ביו\"ט ראשון של חג, והכוונה לשלמי חגיגה, שבהן כולם מודים שהם באים ביום טוב (עיין להלן פ\"ב ה\"י, שו' 76, ד\"ה אף חגיגה ומש\"ש) בהן נחלקו בית שמאי וב\"ה.<br>ואף בתוספתא כאן הפירוש הוא שבעולות הבאות בכל זמן אין מחלוקת בין ב\"ש וב\"ה, שהרי אין לוקחין עולות במעות מע\"ש (עיין מ\"ש לעיל), וכן לא נחלקו על שלמים של שאר ימות השנה שיכול לטפול להן ממעות מעשר שני, ולקנות בהמה יותר גדולה מן השיעור שקבעו חכמים<sup class=\"footnote-marker\">40</sup><i class=\"footnote\">במשנת מנחות פי\"ג מ\"ח. ואף שמן הברייתות שבספרי ראה פי' קכ\"ט והבבלי ח' א' משמע שאנו זקוקים לריבוי מיוחד שמותר לטפול מעות מע\"ש לשלמי חגיגה, הטעם הוא משום שהראיון (כלומר, עולת ראייה ושלמי חגיגה, עיין ברע\"ב ריש פיאה) הוא חובת הרגל ואין לו שיעור מן התורה לא למעלה ולא למטה (עיין בבלי כאן ז' א'), וצריך להקדישן לשם חגיגה (עיין בלשון התוספות פסחים ע' ב' ד\"ה שלמים) והייתי סבור שכל הבהמה יש לה דין חובה ותופסת את כל המעות, ואין לטפל לה ממעות מעשר שני, מה שאין כן נדרים ונדבות שיש להם שיעור, ומה לי אם קונה בכסף מעשר קרבן מיוחד, מה לי אם מוסיף את העודף על נדבה שנתחייב בה מכבר.</i> (עיין מ\"ש להלן בסיפא). ועיין בבלי ביצה י\"ט א', והיא דומה בסיגנון.",
                "<small>34.</small> <b>על מה נחלקו על חגיגת יום טוב עצמ' שבי' שמאי אומרין וכו'. </b>כמשנתנו הנ\"ל, והם סוברים שאינו יכול לטפול להם ממעות מעשר שני, והם צריכים להיות מחולין גרידא, ואף שהוא מוסיף על שיעור מעה כסף, הכל קדושת שלמי חגיגה עליהן, ואין קונים בכסף מעשר דבר שבחובה. ",
                "<small>35-36.</small> <b>ובית הלל אומרין יבא חובתו מן החולין ואם רצה לסמוך מן המעשר סומך. </b>והתוספתא משלימה את משנתנו, ומפרשת שמה שאמרו בית הלל שם \"מן המעשר\" פירושו שמביא כשיעור חובתו (והיינו שתי כסף) מן החולין, והשאר מן המעשר, וכר' יוחנן<sup class=\"footnote-marker\">41</sup><i class=\"footnote\">ירושלמי פיאה פ\"א ה\"א, ט\"ו ע\"ב, כאן פ\"א ה\"ב, ע\"ו ע\"ב, בבלי ח' א'.</i> הסובר שאדם טופל מעות מעשר שני למעות של חולין כשיעור שקבעו חכמים. וכן מוכח מן הברייתא הראשונה שהביאו בבבלי שם כראייה לר' יוחנן,<sup class=\"footnote-marker\">42</sup><i class=\"footnote\">והיא הברייתא שבספרי ראה פי' קל\"ז, עמ' 192, בתוספת פירוש, כפירוש התוספתא כאן למשנתנו.</i> ואף מן השנייה אין סתירה לדבריו, עיין ר\"מ פ\"ב מה' חגיגה ה\"ח ומ\"ש בהר המריה שם,<sup class=\"footnote-marker\">43</sup><i class=\"footnote\">ברם בתוספ' רי\"ד ח' א' טרח לפרש שהברייתות חולקות, עיי\"ש.</i> ועיין מ\"ש להלן. אבל אסור לו להביא הכל ממעות מע\"ש, שהרי כל דבר שבחובה אינו בא אלא מן החולין, כמשנת מנחות ספ\"ז ומקבילות.<sup class=\"footnote-marker\">44</sup><i class=\"footnote\">עיין ספרי ראה פי' קכ\"ט, עמ' 187, ובמקבילות שציין הר\"א פינקלשטין שם בהערות.</i> ",
                "<small>36.</small> <b>ושאר כל ימות השנה יביא חובתו מן החולין. </b>\"חובתו\" כאן פירושו חובה ממש, דוגמת שלמי חגיגה, והיינו חטאת ואשם, ובהם אינו יכול לערב כסף מעשר. "
            ],
            [
                "<small>36-37.</small> <b>ישראל יוצאין ידי חובתן בנדרים ונדבות וכו'. </b>משנתנו פ\"א מ\"ד, ספרי ראה פי' קמ\"א, עמ' 195, בבלי ח' א'. ועיין במכילתא לדברים שפרסם שכטר בסה\"י לכבוד ר\"י לוי, עמ' 192. ובירושלמי פ\"א סה\"ד, ע\"ו רע\"ג: אבל לא בעופות ולא במנחות דכתיב זבח. ועיין בתוספות ח' ב' ד\"ה מי. ומדברים כאן באכילת קרבן שמחה, דוגמת \"כהנים בחטאת ואשם\", עיין מ\"ש להלן, שו' 39, ד\"ה ובלבד. [תיקונים והשלמות: פירשתי כן לפי שיטת הר״מ שהבאתי לעיל, עמ׳ 1277. ובחיבורו בה׳ חגיגה פ״ב ה״י כתב: יוצאין ישראל ידי חובת שלמי שמחה בנדרים ונדבות וכר, שמצוה זו היא לשמוח באכילת בשר לפני השם, והרי אכלו וכו׳. ועיין להלן שם. ועיין היטב בספרי ראה סוף פי׳ קמ״ב, הוצ׳ הר״א פינקלשטין, עמ׳ 195, וכגירסת כל הנוסחאות שם. וכל הפירושים כאן, ולעיל עמ׳ 1277, הם בשיטת הר״מ גרידא, אבל לשיטות שאר הראשונים אין הבדל בין קרבן שמחה ובין אכילת קרבן שמחה. ועיין גם מ״ש לעיל שם, עמ׳ 1266, הערה 4. ולא הארכתי בפירוש שיטת הר״מ אלא כדי להעיר שגירסת בעלי התוספות (ו׳ ב׳ ד״ה יש) בתוספתא אינו שיבוש ברור, ואין וודאי גמור שדווקא הנוסח שלפנינו נכון, עיין מ״ש שם, עמ׳ 1277—1278. ולפי פשוטו הגירסא שלפנינו בתוספתא המקויימת ע״י הדפוסים ושאר כתבי היד היא היא הנכונה, וממילא הכל מתפרש כפשוטו, וכפי שיטת שאר הראשונים, ואינו מחוייב בקרבן שמחה מיוחד אם הוא שמח בבשר קרבנות של אחרים, ובשמחה זו חייב כל החג.<br>ולפי זה טעות חמורה היתה בידי לפרש גם בפירוש הקצר, בסוף עמ׳ 377: ״כלומר, חובת אכילת שמחה, וכגון שהביאם במפורש לצאת ידי חובת נדרו, עיין בבה״א״, והכוונה שאם לא הביאם במפורש לכך, הרי יצא גם חובת הקרבן, ולאו דווקא ידי אכילת שמחה, שמצותה כל שבעה (עיין להלן שם, שו' 39). וכל זה הוא לשיטת רבינו הנ״ל, ואין מקום לפירוש כזה (וכן מה שכתבתי שם לשו׳ 28, והוא בשיטת הר״מ) בפירוש הקצר, אלא בבאור הארוך גרידא.]",
                "<small>38.</small> <b>נזיר יוצא באילו. </b>וכ\"ה בכי\"ל. ובד: באלו, ובכי\"ע בט\"ס: בעולות. וכבר העירותי על גירסת כי\"ל בתס\"ר ח\"א, עמ' 246. וכן כתב בפשיטות בח\"ד כאן: הנזיר יוצא באיל שלו. וכן הגיה בהר המריה על הר\"מ פ\"ב מה' חגיגה ה\"י אות ל\"ז, וכיוונו לגירסת כי\"ו וכי\"ל. ",
                "<small>38-39.</small> <b>בין שלו בין של אחרים. </b>כלומר יוצא ידי אכילת שמחה בין אם הקרבן שלו, בין אם הוא של אחרים. וכן בירושלמי פ\"א ה\"ב, ע\"ו ע\"ב: שהשמחה נוהגת בין בדבר שהוא משלו, בין בדבר שהוא משל אחרים. וכ\"ה בתוספות פסחים צ\"ה ב' סד\"ה טעון. ועיין בערוך לנר סוכה מ\"ח א' ד\"ה במתניתן דברים של טעם, אלא שנעלמו ממנו לפ\"ש התוספתא והירושלמי. ועיין גם בטורי אבן ר\"ה ו' סע\"ב, ומ\"ש להלן בסמוך. ",
                "<small>39.</small> <b>ובלבד שיאכל מן הזבח כל שבעה. </b>כבר הראינו לעיל, שו' 27–28, ד\"ה שמחה, שמן הדין חייב להביא קרבן מיוחד לשם שלמי שמחה, אלא שבזה אינו חייב אלא פעם אחת, אבל באכילת קרבן לשם שמחה חייב כל שבעה (עיין מ\"ש לעיל שם ד\"ה וההבדל). והבבא שלנו מדברת באכילת שמחה גרידא, דומיא דרישא \"כהנים בחטאת ואשם וכו'\", והוא הדין בנדרים ונדבות שהביאם במפורש כדי לצאת ידי חובתו שאינו יוצא בהם אלא ידי אכילת שמחה (עיין בתוספות ז' ב' סד\"ה עולות), אלא שנדרים ונדבות, אם רצה, יוצא בהם גם ידי קרבן שמחה אם הביאם ברגל לשם כך.<br>והברייתא שונה כאן שצריך לאכול מן הזבח כל שבעה (חוץ ממה שאכל משלמי שמחה גופן), ואינו יוצא בבשר של חולין, עיין בתוספות סוכה מ\"ב ב' ד\"ה לולב, במאירי שם ד\"ה ההלל, בבבלי פסחים ע\"א א' ובמקבילות שבירושלמי (אבל עיין בריטב\"א ובר\"ן סוכה רפ\"ד). ובירושלמי פ\"א ה\"ב, ע\"ו ע\"א: ר' יהושע בן לוי אמר ושמחת אפילו ממקילון (פירש\"י במנחות כ\"ט ב': מקום הקצבין, μάκελλον). אמר ר' לעזר נאמר כאן שמחה ונאמר להלן שמחה מה שמחה האמורה להלן שלמים, אף כאן שלמים. ובמאירי, עמ' 2: ואין הלכה כדברי האומר בתלמוד המערב ושמחת אפילו ממקולין, אלא צריך לעשותם שלמים, והם הנקראים שלמי שמחה. ועיין בספרי ראה פי' ס\"ד, עמ' 130, ובמקבילות שציין הר\"א פינקלשטין שם. וסבר ר' אלעזר שבאכילה עסיקינן שם, ולאו בהקרבה דווקא. ואף התוספתא כאן מלמדת שאין שמחת אכילת קרבן דומה לחיוב הקרבת שלמי שמחה, וחייב לאכול מן הזבח כל שבעה, ואין אנו אומרים שדי לו בבשר הזבח ביום אחד ושאר ימות החג אוכל בשר ממקולין."
            ],
            [
                "<small>39-41.</small> <b>אין מביאין תודה בחג המצות מפני חמץ שבה, ולא בעצרת מפני שהוא יום טוב, אבל מביאין תודה בחג הסוכות ויוצא בה ידי חובתו. </b>כ\"ה (\"שהוא יום טוב\") בכי\"ע ובכי\"ל, ובבלי ביצה י\"ט ב', אבל בכי\"ו ובד בטעות: ולא בעצרת מפני שהוא יום טבוח. ובבבלי חסר \"ויוצא בה ידי חובתו\", ובארו בבבלי הנ\"ל ובפסחים י\"ג ב' שבחג המצות כאן הכוונה לערב פסח, ואין מביאין תודה בערב הפסח משום שממעטים באכילת חלות התודה שהן חמץ ואינן נאכלות אלא עד זמן הביעור, ונמצא שבאות לידי נותר. אבל בחג המצות עצמו פשיטא שאינו מקריב תודה, ומאי קא משמע לן. ובביצה נשאו ונתנו בפירוש הברייתא ופירשוה שכולה מדברת בעניין בל תאחר, והת\"ק שלנו סובר שעובר בבל תאחר אם עברו שלש רגלים אפילו שלא כסדרן, ולפיכך מייעץ למי שנדר תודה לפני סוכות שיביאנה בחג הסוכות, שהרי אין מביאין תודה לא בחג המצות ולא בעצרת, ואם לא יקריבנה ברגל ראשון הרי יבוא לידי בל תאחר, ויצטרך לעלות במיוחד לירושלים כדי להקריבנה בחול לפני שיעברו שלש רגלים. ולפי מסקנא זו נדחה התירוץ הראשון, ובחג המצות פירוש חג המצות ממש, כפי שמשמע מפירש\"י שם ד\"ה כי פליגי, עיין בתולדות יעקב למהריק\"ש במקומו. וכן פירשו שם את דברי ר' שמעון להלן, שהרי הוא סובר שאינו עובר בבל תאחר אלא אחרי שלש רגלים כסדרן, וחג המצות ראשון, וכל שבא בחג המצות בא בחג השבועות ובחג הסוכות, וכל שלא בא בחג המצות אינו בא בחג השבועות וכו', כלומר, אם נדר לפני הפסח צריך להקריב בחג השבועות, או בחג הסוכות, וכל שלא בא בחג המצות, כלומר שלא נדר לפני הפסח, הרי יש לו עדיין פנאי לחכות עד שלא יעברו עליו שלשה רגלים אחרי הפסח הבא. וכן פירשו את דברי ר' אלעזר בר' שמעון להלן.<sup class=\"footnote-marker\">45</sup><i class=\"footnote\">אבל עיין בגירסת כי\"מ שם, לפי דק\"ס, עמ' 44, הע' ה-ו'. ועיי\"ש שהעיר שכן היא גם גירסת המאירי, עיי\"ש בחי' המאירי י\"ט ב' ובבית הבחירה שלו, עמ' 110 ואילך.</i><br>נמצאנו למדים שלשיטת הבבלי אין הת\"ק מדבר בתודה שרוצה לצאת בה גם ידי חובה אחרת ביום טוב, אלא בסתם קרבן תודה, ור\"א בר' שמעון גרידא הוא שמוסיף את עניין חובת יו\"ט. ברם ברור שבא\"י לא יכלו לפרש את התוספתא כפירוש הבבלי, שהרי בירושלמי סברו שמקריבים תודה בערב הפסח (עיין מ\"ש לעיל פסחים פ\"א, שו' 15, ד\"ה ומה, ובהערה 19 שם). ולא עוד אלא ששנינו בירושלמי ר\"ה פ\"א ה\"א, נ\"ו ע\"ב, (לעניין חיוב בל תאחר): ר' לעזר בי ר' שמעון אמר ובלבד <b>חג המצות אחרון</b>, וממילא לא יתכן כאן פירוש הבבלי. ואף שבתוספתא ערכין ספ\"ג המסורת בדברי ר\"א בר' שמעון היא כמסורת הבבלי (ביצה י\"ט ב' ור\"ה ד' ב'), מ\"מ הרי אף לפי מסורת זו אין הכרח לפרש אותה בשיטת הבבלי דווקא. ולא עוד אלא שכאן שנו בפירוש גם בדברי הת\"ק \"ויוצא בה ידי חובתו\",<sup class=\"footnote-marker\">46</sup><i class=\"footnote\">עיין בבית הבחירה למאירי בביצה שם, עמ' 110, ודבריו שם עונים על ר\"א בר' שמעון להלן.</i> ומשמע שכל הברייתא באה לכאן מחמת שלמי יום טוב, ואף בעצרת אינה קריבה אעפ\"י שהביאה לשם שלמי שמחה. וכן אי אפשר לפרש את דברי ר' שמעון כפירוש הבבלי, לפי גירסת התוספתא, עיין מ\"ש להלן בדברי ר' שמעון.<br>ולפיכך נראה שבא\"י פירשו שהתוספתא מדברת בתודה לשם שלמי שמחה, ומקדימה התוספתא שבפסח ובעצרת אין מביאים תודה לשם שלמי שמחה.<sup class=\"footnote-marker\">47</sup><i class=\"footnote\">והכוונה לימות הפסח ממש, ואין כאן שום חידוש, אלא יש כאן הקדמה לסיפא, עיין מ\"ש בפנים.</i> ומדברים כאן לא בשמחת אכילת בשר הקרבן, אלא במצות הקרבה לשם קרבן שמחה (עיין מ\"ש לעיל, שו' 39, ד\"ה ובלבד), ושונה הת\"ק שאעפ\"י שאין מקריבין תודה לשם שלמי שמחה בפסח ובעצרת, מקריבין אותה בסוכות (כלומר בחולו של מועד), ויוצא בה ידי נדרו וידי קרבן שמחה, שלא כדברי ר' שמעון להלן.<br>ואשר לעצרת הרי מפורש בתוספתא שאין מקריבין את התודה משום שהוא יום טוב, ואעפ\"י שמביאה לשם חובתו (לשם שלמי שמחה), כמפורש בסיפא כאן לעניין סוכות. ולכאורה הדבר תמוה שהרי שלמי שמחה לכולי עלמא קריבים ביום טוב. וכבר הקשה בטורי אבן כאן ז' ב' (לתוספות סד\"ה עולות) על הבבלי בביצה הנ\"ל למה אסור להקריב תודה בעצרת, אפילו למ\"ד שאין נדרים ונדבות קריבים ביו\"ט, יקריבנה לשם שלמי שמחה. והסיק שם שאין שלמי שמחה באים ביו\"ט אלא אם קרבו שלא מן החובות, אבל אם מביא תודה שכבר נתחייב בה מתחילה אינה קריבה ביו\"ט, אעפ\"י שמתכוין לשם שלמי שמחה,<sup class=\"footnote-marker\">48</sup><i class=\"footnote\">ודינם כשלמי נדבה שאינם קריבים ביו\"ט. ועיין בשטמ\"ק ביצה י\"ב רע\"א, והדברים תמוהים, שהרי בתוספות שם ד\"ה השוחט מפורש שאינו לוקה, אבל לא שמותר להקריב שלמי נדבה ביו\"ט. ועיין מה שהאריך בשער המלך פ\"א מה' חגיגה ה\"ח ובהר המריה על הר\"מ שם.</i> שהרי מכל מקום יוצא בה ידי חובת נדרו.<sup class=\"footnote-marker\">49</sup><i class=\"footnote\">ואינו דומה לשלמי שמחה שנקנו כולם בכסף מעשר שמותר להקריבן ביו\"ט (בבלי כאן ז' ב'), שהרי הוא רשאי לקנות בכסף מעשר כל מה שהוא רוצה לאכילה, ואם קנה בכסף מעשר שלמי שמחה אין בשלמים שום קדושה אחרת (עיין ירושלמי מע\"ש פ\"א ה\"ג, נ\"ב ע\"ד), ומותר להקריבם ביו\"ט כשלמי חגיגה, מה שאין כן תודה שאין שמה נפקע ממנה, ויוצא בה ידי נדרו, אין להקריבה ביו\"ט אפילו לשם שלמי שמחה אלא בחולו של מועד גרידא.</i> ובבבלי כאן ח' א' מוכח כדברי התוספות ז' ב' סד\"ה עולות, ושלא כדברי בעל טורי אבן, שהרי תמהו שם למה אין אדם יוצא ידי חובתו במעשר בהמה ביו\"ט, וכבר הקשה כן בטורי אבן עצמו שם ד\"ה ביו\"ט<sup class=\"footnote-marker\">50</sup><i class=\"footnote\">רבינו תפס כדבר פשוט שבשלמי שמחה גרידא עסיקינן, וכן פירש במאירי שם, אבל מתוך דברי רש\"י ד\"ה ביו\"ט מוכח שמדברים בחגיגה. ועיין גם בר\"מ פ\"ב מה' חגיגה ה\"ט ובהשגות שם. אבל עיין בלחם משנה להר\"מ הנ\"ל, ומ\"ש הגר\"ח עטר בראשון לציון כאן ח' א', ולפי פירושם בדברי הר\"מ אין כאן סתירה לשיטת בעל טורי אבן.</i> ולא העלה ארוכה. ובוודאי שאין לדחות את דברי התוספות שסוגיא ערוכה בבבלי מסייעת לדבריהם. ברם בעל פני יהושע לביצה י\"ט ב' ד\"ה ר\"א בר' שמעון, אף הוא סובר שלמ\"ד נדרים ונדבות אין קריבין ביו\"ט, אין מקריבין תודה אפילו לשם שלמי שמחה, שהרי הלחם שבא עמה, וזמן אכילתה, מוכיחים שמקריב לשם חובתו.<sup class=\"footnote-marker\">51</sup><i class=\"footnote\">ועיין גם בצל\"ח ביצה י\"ט ב' (לרש\"י ד\"ה מביא אדם) שכתב כן מדעתו, ולפלא שלא הזכיר את דברי בעל פני יהושע.</i> ולדבריו אין שום סתירה מן הבבבלי ח' א', שהרי מעשר בהמה נאכל לשני ימים ולילה אחד<sup class=\"footnote-marker\">52</sup><i class=\"footnote\">משנת זבחים ספ\"ה.</i> ואין לו לחם, והיה מותר להקריבו ביו\"ט לשם שלמי שמחה אלמלי הגזירה שמא יבוא לעשר ולסקור בסקרא ביו\"ט.<br>סוף דבר מה שהעלו האחרונים בפלפולם מפורש כאן בתוספתא, ובפירוש אסרו להקריב תודה ביו\"ט, אע\"פ שמביאה לשם שלמי שמחה, כמו שמוכח מן הסיפא.",
                "<small>41-44.</small> <b>ר' שמעון אומ' אין מביאין תודה בחג הסוכות שכל שבא בחג המצות בא בחג השבועות ובחג הסוכות, תודה שאינה באה בחג המצות אינה באה לא בחג השבועות ולא בחג הסוכות. </b>בבבלי ביצה י\"ט ב' הנ\"ל: <b>וכל שלא בא</b> בחג המצות אינו בא וכו', וכבר הבאנו את פירוש הבבלי לעיל ברישא, אבל לפי גירסת התוספתא \"תודה שאינה באה\" מוכח שבתודה גרידא עסיקינן, ואינה מתפרשת כפירוש הבבלי לפי גירסת רש\"י ותוספות שם.<sup class=\"footnote-marker\">53</sup><i class=\"footnote\">עיין מ\"ש לעיל הע' 45. ולפי גירסתם אין סתירה מלשון התוספתא לפירוש הבבלי, אבל כבר הראינו לעיל בפנים שאין לפרש את גירסת התוספתא שלנו ע\"פ הבבלי, ובא\"י בוודאי פירשוה אחרת.</i><br>והואיל וראינו לעיל שבשיטת בני א\"י אין לפרש כפירוש הבבלי לעניין בל תאחר, הרי בהכרח התוספתא היא כפשוטה שלר\"ש אין תודה באה בחג הסוכות ובחג השבועות, משום גזירת הכתוב שהקיש שלש הרגלים זה לזה, וכל מה שאינו קרב באחד מהם אינו קרב בכולם. ור\"ש סובר שנדרים ונדבות קריבים ביום טוב, ואלמלא ההיקש היתה תודה באה בחג השבועות, והיה יוצא בה ידי חובת קרבן שמחה, שהרי אף נדרים ונדבות סתם קריבות לדעתו ביום טוב. וכבר תמה הגרמ\"א אבוש בספרו צילותא דאברהם בביצה י\"ט ב' (תוספ' ד\"ה ר\"ש) על דברי ר' זירא: מנא ליה לר' זירא להקשות, דלמא דוקא תודה קאמר ר' שמעון דאינה קריבה מגזירת הכתוב, עיי\"ש שנדחק מאד.",
                "<small>44-45.</small> <b>ר' לעזר בי ר' שמעון אומ' תודה באה בחג הסוכות ויוצא בה ידי חובתו משם שמחה, ואין יוצא בה וכו'. </b>וכ\"ה בבבלי ביצה הנ\"ל. ולפי פירושנו בתוספתא ר\"א בר' שמעון חולק על אביו, וסובר שאין כאן היקש ומקריבים תודה בחג הסוכות כלומר, במועד של סוכות, אבל לא בחג המצות (משום חמץ) ולא בעצרת (משום שהוא יום טוב). וסובר כתנא קמא, אלא שמפרש יותר שאין יוצאים בתודה אלא משום שלמי שמחה, אבל לא משום שלמי חגיגה שאינם באים אלא מן החולין, כלעיל שו' 35. ואף כאן מדברים לא בחובת שמחה בבשר קרבן אלא בהקרבת שלמי שמחה, ויוצא בתודת חובה משום שלמי שמחה. "
            ],
            [
                "<small>45-46.</small> <b>עבר הרגל ולא חג אינו חייב באחריותו וכו'. </b>במשנתנו פ\"א מ\"ו: מי שלא חג ביום טוב הראשון של חג חוגג את כל הרגל ויום טוב האחרון של חג, עבר הרגל ולא חג וכו', כבתוספתא כאן, ולא באה התוספתא אלא להוסיף את הפסוק השני. ומשנתנו הנ\"ל גם להלן פ\"ב, שו' 76, ובמקבילות שצוינו שם. ",
                "<small>47.</small> <b>ואומ' לוה רשע ולא ישלם צדיק חונן ונותן. </b>וכ\"ה גם בכי\"ע (ושם: ולא ישלם וגו'). אבל בד, בכי\"ל ובמשנתנו הנ\"ל ובמדרש במ\"ר פ\"ט, ו', חסר הפסוק (תהלים ל\"ז, כ\"א). וגירסתנו וגירסת כי\"ע נכונה, והיא משלימה את משנתנו, ורשע שאינו חג ביום ראשון אינו משלם בשאר הימים, אעפ\"י שיש לו תשלומין כל שבעה, אבל צדיק חונן ונותן, וביום ראשון של חג מקריב הרבה, כברכת ה' אלקיך אשר נתן לך, עיין בפ\"א סמ\"ה. ",
                "<small>47-48.</small> <b>ר' שמעון בן מנסיא אומ' גנב אדם יכול שיחזיר גניבו וכו'. </b>עיין במשנתנו הנ\"ל ובקהלת רבה פ\"א, ט\"ו. וכל הברייתא בבבלי ט' ב' ובהרחבה במדרש במ\"ר הנ\"ל. ",
                "<small>48-49.</small> <b>בא על אשת איש ופסלה מתחת ידי בעלה וכו'. </b>בבבלי שם הקשו מכאן על משנתנו שלא אמרו שם אלא: הבא על הערוה והוליד ממנה ממזר, ותירצו: לא קשיא כאן באחותו פנויה כאן באשת איש וכו'. ובמ\"ר הנ\"ל: זה הבא על הערוה פנויה והוליד בן, או בא על אשת איש אע\"ג דלא הוליד. וניסחו ע\"פ הבבלי הנ\"ל. ",
                "<small>49-50.</small> <b>ועל זה נאמ' מעות לא יוכל לתקון. </b>וכ\"ה בד ובבבלי הנ\"ל. אבל בכי\"ע ובכי\"ל הוסיף כאן: ואו' לווה רשע ולא ישלם וגו'. והדברים מבוארים במדרש במ\"ר הנ\"ל: אבל הבא על אשת איש ואסרה על בעלה נטרד מן העולם והלך לו שאינו יכול לתקן שתהא אשתו מותרת לו כבתחילה, הוי מעוות לא יוכל לתקון, ואומר לוה רשע ולא ישלם וגו', יש אדם לוה ואינו פורע שאין הדניסטיס (הנושה, δανειστής) משבר שניו וגובה אותו וכו', אבל אם בא על אשת איש מהו משלם, אם משלם כך שגם הוא יתן לו אשתו לזנות עמו נמצא העולם מלא ממזרים, הוי לוה רשע וגו', הרשע עושה מלוה שאינו יכול לשלם שאוסר אשה על בעלה, אבל מי שהוא צדיק אינו לוה דבר מן חבירו, אלא <b>מה שיהיה</b> (כ\"ה בד' קושטא ובכ\"י אוקספורד. ולפנינו: מה שהוא), חונן ונותן.<sup class=\"footnote-marker\">54</sup><i class=\"footnote\">הלשון מגומגמת. ובילמדנו שהביא בילקוט תהלים רמז תש\"ל: וצדיק לוה ומשלם היה לו לומר, אלא מהו חונן? אמר ר' חייא בר אבא נותן מה שלוה וחוזר ונותן. וכאן מפורש שאינו לוה כלל, שמא לא יהיה לו ממה לשלם, אלא [מ]מה שיהיה לו הוא חונן ונותן.</i> ואף לפנינו בתוספתא הפירוש הוא, ואו' לוה רשע ולא ישלם, כלומר רשע לוה דבר שאינו יכול לשלם, \"שמשעה שהוא לוה נותן עיניו שלא לפרוע\",<sup class=\"footnote-marker\">55</sup><i class=\"footnote\">לשון הילמדנו שבילקוט הנ\"ל.</i> שכן דרכו בכל מקום. "
            ],
            [
                "<small>50.</small> <b>ר' שמעון בן יוחיי אומ' אין אומ' בקרו וכו'. </b>בבלי ט' ב', קה\"ר פ\"א הנ\"ל. ",
                "<small>53.</small> <b>ואומ' לוה רשע ולא ישלם. </b>וכ\"ה בד, בכי\"ע ובכי\"ל. אבל בבבלי ובקה\"ר ליתא. ואף כאן הכוונה שרשע לוה דבר שאינו יכול לשלם, והוא מעות לא יכול לתקן. ובכותב לעין יעקב הביא בשם חדושין: תימא אמאי לא יוכל לתקון, הא אי בעי הדר וגמיר. וי\"ל מ\"מ חסר זמן הבטלה שעשה לא חזר ליה. ועיין בח\"ד שהעיר על הבבלי בעירובין ס\"ה א', וכאן בת\"ח שפירש מן התורה לגמרי עסיקינן, כמו שפירש בח\"ד. ",
                "<small>53-55.</small> <b>ר' יהודה אומ' עליו הוא אומ' כצפור נודדת מקינה, ואו' מה מצאו אבותיכם בי עול וגו'. </b>בבבלי ט' ב': ר' יהודה בן לקיש אמר כל תלמיד חכם שפירש מן התורה עליו הכתוב אומר כצפור וכו'. ובקה\"ר פ\"א ט\"ו הנ\"ל: יהודה בן לקיש בשם ר' שמעון בן גמליאל עליו הכתוב אומר וכו', ושם חסר הפסוק השני מירמיהו ב', ה', אבל הוא ישנו גם בבבלי הנ\"ל.<sup class=\"footnote-marker\">56</sup><i class=\"footnote\">ועיין בח\"ד מה שכתב בשם ס' בן סירא, ואינו שם, אלא בירושלמי סוף ברכות, י\"ד ע\"ד, ובריש מדרש שמואל. ועיין גם בספרי עקב פי' מ\"ח, עמ' 112, ובהע' הר\"א פינקלשטין שם. ועיין באהצו\"י ברכות, סוף עמ' 216, שהעיר שכ\"ה בס' בן סירא בהעתקת בן זאב פכ\"ה, ה'. אבל אין להוספה זו של בן זאב שום יסוד. ולא אלא שבח\"ד מעתיק: משל לשנים, זה פירש וכו', והוא לשון הירושלמי ומדרש שמואל הנ\"ל.</i> וכתב בפירוש (המיוחס בטעות להרמב\"ן) שבס' מהררי נמרים, י\"ט ע\"ב: \"ואילו ת\"ח שפירש לא יקרא מעוות, כיון שאינו עושה הפך מה שהוא היה עושה, וז\"ש כצפור נודדת מקינה, כלומר אין זה אלא נודד ממקומו, כאלו הוא באויר, כמו צפור, ואומרו ג\"כ כי רחקו מעלי ר\"ל, שעומדי' עלי מרחוק זהו פירושו\". ודעתו שר' יהודה חולק על ר' שמעון בן יוחי, ו\"אף תלמיד חכם ששכח תלמודו יכול הוא לחזור וללמדו כתחילה\" (לשון הירושלמי כאן פ\"ב ה\"א, ע\"ז ב'. ועיין גם בבבלי ט\"ו א'). ובאבות דר\"ן ספל\"ו: וחכמים אומרים כל תלמיד חכם ששנה ופירש אין לו חלק לעולם הבא שנאמר כי דבר ה' בזה, ואומר מה מצאו אבותיכם בי עול כי רחקו מעלי. ואין מכאן סתירה לפירוש הנ\"ל, והחכמים מדברים בזמן שלא עשה תשובה, והוא באמת מעוות יוכל לתקון בתשובה ובחזרה. "
            ],
            [
                "<small>55-56.</small> <b>התיר נדרים פורחין באויר ואין להם על מי שיסמוכו. </b>פיסקא ממשנתנו פ\"א מ\"ח, כגי' כי\"מ, אבל בשאר הנוסחאות שם וכאן: על <b>מה</b> שיסמוכו. ועיין לעיל ח\"א, עמ' 227, הערה 14. ועיין אוה\"ג, עמ' 32 ואילך. ",
                "<small>56.</small> <b>אבל חכם מתיר לפי חכמתו. </b>כלומר, אעפ\"י שאין להיתר נדרים אפילו מקרא ממועט, ואין להם על מה לסמוך, נתנה התורה רשות לכל חכם להתיר לפי חכמתו, ואין כאן כללים קבועים, ופעמים חכם אחד אינו יכול להתיר, והשני מתיר לפי חכמתו, עיין ירושלמי מו\"ק פ\"ג ה\"א, פ\"ב ע\"א, נדרים פ\"ט ה\"א, מ\"א ע\"ב, בבלי שם כ\"ג א', שם כ\"ב ב' ועוד. ",
                "<small>56-57.</small> <b>הלכות שבת חגיגות ומעילות כהררין תלוין בסערה מקרא מועט והלכות מרובות וכו'. </b>וכ\"ה בד. אבל בכי\"ע ובכי\"ל: מקרא מועט (כי\"ל: ממועט) והלכות מרובות כהררים וכו'. וכן היתה הגירסא לפני בעלי התוספות, עיין להלן. ובמשנתנו: הלכות שבת חגיגות ומעילות הרי הם כהררים התלוין בשערה שהן מקרא מועט וכו'. ולפי גירסא זו ברור שמקרא מועט דבוק להלכות שבת וכו'. אבל ברוב נוסחאות המשנה ובראשונים חסרה המלה \"שהן\" (עיין דק\"ס, עמ' 27, הערה ה'), ואינה בשום נוסח של משניות מטיפוס א\"י.<sup class=\"footnote-marker\">57</sup><i class=\"footnote\">משנה שבירושלמי, הוצ' לו, קויפמן, פרמה, משניות על קלף סדר מועד שבביה\"מ כאן, משניות כ\"י עם פיה\"מ להר\"מ.</i> ובתוספות י' ב' ד\"ה מעילות: ונראה לה\"ר אלחנן לפרש דמילתא באפי נפשה היא (כלומר, מקרא מועט ואילך היא הלכה אחרת, ואינה דבוקה להלכות שבת וכו'), מקרא מועט, וקאי לאהלות ויש בהן מקרא מועט אבל ההלכות מרובות (עיין בבלי י\"א א'). ובכמה ספרים יש ריוח בין מקרא מועט אדלעיל, א\"כ משמע דמילתא באפי נפשה היא, אך בתוספתא תנא מקרא מועט והלכות מרובות כהררין התלויין בשערה<sup class=\"footnote-marker\">58</sup><i class=\"footnote\">וגרסו כגירסת כי\"ע וכי\"ל כאן ולעיל סוף עירובין. אבל בכי\"ו ובד אף שם הסדר הוא כבמשנתנו, עיין מש\"ש.</i> ואין להם על מה שיסמוכו, מכאן היה אומר ר' יהושע <b>צבחר בצבחר</b>, ר\"ל מקרא מועט (צבחר=מועט) ותולה ברמז מועט דמשמע כדפירש רש\"י וכו'. ועיין מ\"ש לעיל סוף עירובין ד\"ה הלכות שבת בשם ר\"י אבן שועיב ור\"ש צרצא. ",
                "<small>58.</small> <b>צבתא בצבתא מתעבדא וכו'. </b>עיין בגירסת התוספות שהעתקנו לעיל, ועיין מ\"ש לעיל סוף עירובין בפירוש הברייתות עד סוף הפרק. ",
                "<small>61-62.</small> <b>שמונה מוקצעי תורה גופי הלכות. </b>עיין מ\"ש ע\"ז לעיל סוף עירובין ד\"ה ולעצם. "
            ]
        ],
        [
            [
                "<small>1.</small> <b>אין דורשין בעריות בשלשה אבל דורשין בשנים. </b>וכ\"ה בד ובכי\"ל. וכן במשנתנו רפ\"ב: אין דורשין בעריות בשלשה. אבל בכי\"ע: לשלשה וכו' לשנים. והוא תיקון ע\"פ הבבלי י\"א ב', ואין צורך, ואף בבבלי לא כיוונו לתקן את המשנה אלא לפרשה שהשלשה הם מחוץ לדרשן. ועיין ר\"מ פכ\"ב מה' איסורי ביאה הי\"ז. והוסיפו כאן \"אבל דורשין בשנים\" שלא נטעה לסבור שדורשים ביותר משלשה, כדי לברר את ההלכה. ועיין היטב בפי' ס' יצירה לר\"י ברצלוני, עמ' 268, ולהלן שו' 2.<br>ופירשו בבבלי שם שעריות פירושן סיתרי עריות. ופירש\"י: שאינן מפורשות, כגון בתו מאנוסתו ואם חמיו וכו', דנפקי מדרשא. ופירשו שם הטעם שאם דורשין לשלשה, שמא ישא ויתן אחד עם הרב והשנים ישאו ויתנו ביניהן לבין עצמן, ומתוך שנפשו של אדם מחמדת לא יקשיבו לדברי הרב כל צורכן, ויתירו את האסור. ובאוצר הכבוד לר' טודרוס אבולעפיא פירש שאף כאן הכוונה לסתרי עולם מתחילת בניינו (עולם חסד יבנה, תהלים פ\"ט, ג'), וכמו שאמרו קין נשא אחותו וכו', עיין ירושלמי יבמות פי\"א ה\"א, י\"א ע\"ד, ומקבילה בסנהדרין ובבלי סנהדרין נ\"ח ב' ובכ\"מ במדרשות. ועיין בחידושי אגדות למהרש\"א, וכנראה שהספר הישן שהזכיר שם הוא אוצר הכבוד הנ\"ל.<sup class=\"footnote-marker\">1</sup><i class=\"footnote\">ועיין בהשלמות והוספות של הר\"ח אלבק למשניות סדר מועד, עמ' 511, ובספרות שציין תיאודור בב\"ר, עמ' 18.</i><br>ברם בירושלמי פ\"ב ה\"א, ע\"ז ע\"א: אין דורשין בעריות בשלשה כו'. ר' בא בשם רב יהודה דר' עקיבה היא, ברם כר' ישמעאל, דר' ישמעאל תני אזהרות. לעובדה?<sup class=\"footnote-marker\">2</sup><i class=\"footnote\">כלומר, מותר לנהוג כן הלכה למעשה, עיין מ\"ש בירושלמי כפשוטו, עמ' 100,</i> מן דר' אמי יתיב מתני אזהרה לשוכב אזהרה לנשכב, הדא אמרה הלכה כר' ישמעאל. ובפי' ר\"ח י\"א ב': סתרי עריות כגון העראה ונשיקה (עיין בבלי יבמות כ\"ה ב' ומקבילות, ירושלמי שם פ\"ו ה\"א וסה\"ב, ז' ע\"ב) ואזהרה ועונש לדבר (צ\"ל: לזכר, כמו שתקנו בגליון) הנשכב, כמה שנים יהיה ויתחייב השוכב עמו. ורבינו פירש ע\"פ הירושלמי, וצירף לו את דברי הבבלי בשיטת ר' ישמעאל, כדרכו בכ\"מ. וכן בירושלמי סנהדרין פ\"ז ה\"ט, כ\"ה ע\"א: ואיש אשר ישכב את זכר משכבי אשה וכו', עד כדון לשוכב לנשכב מניין וכו' כר' ישמעאל לא יהיה קדש וכו' כרת לנשכב כר' ישמעאל מניין וכו', שניהם בסקילה, שניהם באזהרה, שניהן בהכרת וכו' תני הזכור לא עשה בו את הקטן כגדול וכו'. ועיין גם בבבלי שם נ\"ד סע\"א ואילך. ובירושלמי יבמות פ\"ו ה\"ב, ז' ע\"ב: עד כדון כר' עקיבה כר' ישמעאל ? תני ר' ישמעאל נאמר כאן לקיחה וכו' נעשה בה את המערה כגומר. ולעניין הערייה בזכר, עיין ירושלמי כתובות פ\"א סה\"ג, כ\"ה ע\"ב, קידושין פ\"א ה\"א, נ\"ח ע\"ג, בבלי יבמות נ\"ד ב', סנהדרין נ\"ה א'. ומתוך דברי הר\"ח משמע שפירש ע\"פ הירושלמי כאן שסיתרי עריות הם כולם לעניין משכב זכר. ועיין מ\"ש מהרי\"ן אפשטין במבואות לספרות התנאים, עמ' 640.",
                "<small>1-3.</small> <b>ולא במעשה בראשית בשנים, אבל דורשין ביחיד, ולא במרכבה ביחיד אלא אם כן היה חכם מבין מדעתו. </b>וכ\"ה במשנתנו, ולא נוסף כאן אלא \"אבל דורשין ביחיד\", דוגמת הרישא, עיין מש\"ש. ובכי\"ע: לשנים וכו', ליחיד וכו', ליחיד וכו', והוא תיקון ע\"פ הבבלי י\"א ב', עיין מ\"ש לעיל ד\"ה אין דורשין. ואשר לטיב מעשה בראשית ומרכבה, עיין בפיה\"מ להר\"מ כאן ובחיבורו פ\"ד מה' דעות ה\"י והי\"א.<sup class=\"footnote-marker\">3</sup><i class=\"footnote\">ועיין מ\"ש גרשם שלום בספרו הגדול Major Trends in Jewish Mysticism פ\"ב (נויורק 1954), עמ' 43 ואילך.</i> ועיין אוה\"ג, עמ' 11 ואילך, ומ\"ש להלן.<br>ובירושלמי רפ\"ב, ע\"ז ע\"ב: ולא במעשה בראשית בשנים. ר' בא בשם רב יהודה דר' עקיבה היא, ברם כר' ישמעאל דורשין. לעובדה? מן מה דר' יודה בר פזי יתיב דרש בתחילה היה העולם מים במים, הדא אמרה הלכה כר' ישמעאל (עיין מ\"ש לעיל ד\"ה ברם) וכו'. ולא במרכבה ביחיד, עוד היא כר' עקיבה ? דברי הכל היא, כדי שיהא אדם יודע לחוס על כבוד קונו. והוא \"כבוד קונו\" הוא מעשה מרכבה, עיין להלן, שו' 10, ד\"ה שיודע ומש\"ש, ועיין בבלי י\"ג א' עד היכן מעשה מרכבה.",
                "<small>3.</small> <b>מעשה ברבן יוחנן בן זכיי וכו'. </b>מכילתא דרשב\"י ריש משפטים, עמ' 158, ירושלמי פ\"ב ה\"א, ע\"ז ע\"א, בבלי י\"ד ב'. ובכי\"י ובראשונים שם: שיצא מירושלים והיה רוכב וכו'. ",
                "<small>5.</small> <b>במרכבה ביחיד. </b>אף כאן בכי\"ע: ליחיד, עיין מ\"ש לעיל. ",
                "<small>7-8.</small> <b>פתח ר' לעזר בן ערך ודרש במעשה מרכבה ירד רבן יוחנן בן זכיי מן החמור וכו'. </b>וכן בירושלמי הנ\"ל: כיון שפתח ר' לעזר בן ערך במעשה המרכבה ירד לו וכו'. ובכי\"ל כאן ובבבלי הנ\"ל: אמר לו אמור. מיד ירד וכו', וכע\"ז בכי\"ע: תן לי רשות וארצה לפניך. מיד ירד וכו', כלומר לפני שפתח לדרוש. ובמכילתא דרשב\"י הנ\"ל: היה ר' אלעזר בן ערך דורש עד שהייתה אש מלהטת מכל סביביו, כיון שראה רבן יוחנן בן זכי שהייתה האש מלהטת מכל סביביו ירד מן החמור וכו'. ומעשה האש לא נזכר בתוספתא, אבל ישנו גם בירושלמי ובבבלי הנ\"ל,<sup class=\"footnote-marker\">4</sup><i class=\"footnote\">ועיין גם בוי\"ר פט\"ז, ד', הוצ' ר\"מ מרגליות, עמ' שנ\"ד, ובמקבילות, עיין בהערות שם.</i> אלא שכבר היו ר' יוחנן בן זכיי ור' אלעזר יושבים על האבן באותו זמן, עיי\"ש. ",
                "<small>8.</small> <b>על גבי האבן תחת הזית. </b>כ\"ה בכי\"ע, בכי\"ל ובבבלי הנ\"ל. ובד: תחת הזית. ובכי\"ו בטעות: תחת האבן. ושמא צ\"ל שם: תחת האילן, וכן בירושלמי (בכי\"ל): תחת האילן (ונמחקה ההי\"א ע\"י נקודות) אחד. ובירושלמי ובבבלי מסופר שם שירדה אש מן השמים אחרי שישבו על האבן, עיין מ\"ש לעיל ד\"ה פתח. ",
                "<small>9-10.</small> <b>ברוך ה' אלהי ישראל אשר נתן בן לאברהם אבינו שיודע וכו'. </b>וכ\"ה בבבלי הנ\"ל. ובירושלמי הנ\"ל: ברוך ה' אלקי אברהם יצחק ויעקב שנתן לאברהם אבינו בן חכם שיודע וכו'. ובמכילתא דרשב\"י הנ\"ל: ואמר לו (ר') אלעזר בן ערך, אשרי יולדתך (עיין אבות פ\"ב מ\"ח), אשריך אברהם אבינו שזה יצא מחלציך. הוא היה אומר אם יהיו כל חכמי ישראל בכף מאזנים, ור' אלעזר בן ערך בכף שנייה מכריע הוא את כולם (עיין משנת אבות הנ\"ל). ומדברי המכילתא משמע קצת ששיבח אותו משום שידע לדרוש במעשה מרכבה. ואשר לנוסח הברכה בירושלמי, עיין עזרא ז', כ\"ז. ",
                "<small>10.</small> <b>שיודע להבין ולדרוש בכבוד אביו שבשמים. </b>וכע\"ז גם בירושלמי הנ\"ל. ובבבלי הנ\"ל: שיודע להבין ולחקור ולדרוש <b>במעשה מרכבה</b>. והיא היא. וכן לעיל בירושלמי במעשה שלנו: אינו בדין שאהא שומע כבוד קוני ואני רכוב וכו'. ובבבלי שם: אפשר אתה דורש במעשה מרכבה וכו' ואני ארכב וכו'. וכן לעיל בירושלמי: ולא במרכבה ביחיד וכו' שיהא אדם יודע לחוס על כבוד קונו. ובמשנתנו פ\"ב סמ\"א: וכל שלא חס על כבוד קונו וכו'. ועיין מ\"ש גרשם שלום בספרו הנ\"ל (לעיל, הערה 3), עמ' 358, הערה 16. ",
                "<small>10-11.</small> <b>יש נאה דורש ואין נאה מקיים וכו'. </b>ירושלמי ובבבלי כאן הנ\"ל. ועיין להלן יבמות ספ\"ח, בבלי שם ס\"ג ב', ב\"ר פל\"ד, י\"ד, הוצ' תיאודור, עמ' 327. ",
                "<small>11-12.</small> <b>לעזר בן ערך נאה דורש ונאה מקיים. </b>כנראה שנאה מקיים הוא הוא הגורם המכריע שלא יכשל במעשה מרכבה. ולהלן נראה מה שעלתה לו לבן עזיי, ואמרו עליו שלא היה נאה מקיים (להלן יבמות הנ\"ל), אעפ\"י שמן הדין היה עושה כהלכה. ובאבות דר\"ן רפל\"ט: בעונו אין ספק (כלומר, שפק, סיפק, יכולת) לאדם לידע מה דמות למעלה, ואלמלא כן היו מוסרין לו מפתחות ויודע במה נבראו שמים וארץ. ובילקוט אבות כת\"י (לפי הוספות שכטר, ע\"ה ע\"א) מוסיף: ויודע דעת עליון, אם הולך <b>בנתיב יושר</b> אשריו וטוב לו. ונראה שכוונת הברייתא שפעמים אין ספק בידי אדם לדעת מה למעלה וכו', משום שלא סיפקו בידו שמעשיו יהיו מכוונים לדרשותיו וחכמתו, אחרת היו מוסרין לו מפתחות הפנימיות (עיין בבלי שבת ל\"א רע\"ב), והיה יודע במה נבראו שמים וארץ. וכן קראו לסוד העיבור והתקופות (עיין ירושלמי ר\"ה פ\"א ה\"ג, נ\"ז ע\"ב, פסיקתא דר\"כ, נ\"ג ע\"ב, פסיקתא רבתי, ע\"ז ע\"א) מפתחות, טבעת, שומירה (עיין מ\"ש פירליס בסה\"י לכבוד שווארץ, עמ' 309). אבל עיין מ\"ש לעיל מגילה פ\"ג, שו' 121–122.<br>ור' עקיבא שעלה בשלום וירד בשלום (להלן, שו' 21) אמר על עצמו (שה\"ש רבה פ\"א, ד'): לא מפני שגדול אני מחברי, אלא כך שנו חכמים במשנה<sup class=\"footnote-marker\">5</sup><i class=\"footnote\">מלה זו חסרה בפסקא שבפגיון האמונה למרטיני, עמ' 320, וכנראה שהוסיפוה על פי משנת עדיות ספ\"ה.</i> מעשיך יקרבוך ומעשיך ירחקוך. והכוונה שסייעו לו מן השמים במעשים שלא יכשל אפילו באונס (עיין להלן, שו' 16, ד\"ה ור' עקיבא) כדי שיתקרב."
            ],
            [
                "<small>13-14.</small> <b>ר' יוסה בן יהודה או' ר' יהושע הרצה לפני רבן יוחנן בן זכיי וכו'. </b>בירושלמי פ\"ב ה\"א, ע\"ז ע\"ב: ר' יודה בר פזי בשם ר' יוסי בי ר' יודה שלשה הרצו תורתן לפני רבן, ר' יהושע וכו'. ובבבלי י\"ד ב': והתניא ר' יוסי בר' יהודה אומר שלשה הרצאות הן, ר' יהושע הרצה דברים לפני וכו'. ועיי\"ש שפירשו למה לא מנו את ר' אלעזר בן ערך. וכאן, וכן להלן, נמנה החוג המיוחד שהתעסק במסתורין. ",
                "<small>15.</small> <b>הרצה לפני ר' עקיבא. </b>בירושלמי הנ\"ל מסיים: מיכן והילך אין דעתן נקייה. "
            ],
            [
                "<b>ארבעה נכנסו לפרדס בן עזיי וכו'. </b>ובבבלי י\"ד ב': ת\"ר ארבעה נכנסו לפרדס (כגי' כי\"מ) ואלו הן בן עזאי וכו'. ובכי\"ל כאן וכן בירושלמי הנ\"ל חסרים השמות ברישא. ובשה\"ש רבה פ\"א, ד': תמן תנינן ארבעה נכנסו לפרדס בן עזאי וכו', והכוונה לתוספתא כאן. ועיין ברש\"י במקומו ובתוספות שם ד\"ה נכנסו, ובאוה\"ג, עמ' 13, ועמ' 61. ",
                "<small>16.</small> <b>אחר. </b>וכ\"ה בכל הנוסחאות ובירושלמי ובבבלי הנ\"ל. אבל הגאונים גרסו: אחור, עיין אוה\"ג, עמ' 13, הערה י\"ג, ועמ' 30 הערה ג'. וכבר העירותי שם (עיי\"ש הערה י\"ג) על ס' המפתח לברכות נ\"ח א' (כ\"ו ע\"א): נקרא אלישע אחור, מפני שחזר לאחוריו. וכן בספרו חיבור יפה מן הישועה, מהדורת הירשברג, עמ' ט': ואולם נקרא אחור, כלומר [נסוג] אחור, לאחר שיצא מן הדת. ועיין גם בקטעים מס' המפתח שפרסם ר\"ש אברמסון בתרביץ חכ\"ו, עמ' 61, ובהערה 1 שם.<sup class=\"footnote-marker\">6</sup><i class=\"footnote\">וצ\"ל שם: החלוץ י\"ג (במקום: ג').</i> ועיין בבלי ט\"ו א' ודק\"ס שם, עמ' 54, הערה ה' והערה ז', ומ\"ש בקונטריסים של ר\"ח ילון, ש\"א, עמ' 48, ובהערת העורך שם. ובמדרש שה\"ש רבה הנ\"ל: אלישע בן אבויה. ",
                "<b>ור' עקיבא. </b>בבבלי הנ\"ל מוסיף: אמר להם ר\"ע כשאתם מגיעין אצל אבני שיש טהור אל תאמרו מים מים, משום שנאמר דובר שקרים לא יכון לנגד עיני. ועיי\"ש בר\"ח ובאוה\"ג, עמ' 61. ועיין מ\"ש שלום בספרו הנ\"ל (לעיל, הערה 3), עמ' 361, הערות 47–48. ועל זהר אבני שיש אפילו בעולם הזה, עיין מ\"ש בהערתי אצל לוין אוה\"ג קידושין, עמ' 89, הערה ב', בשם מקור חיים לר\"ש צרצה סוף שלח, ק' סע\"א. ועיין גם במדרש תלפיות ערך אברהם, ה' ע\"א. וכנראה שאף הדברים שם נובעים ממקור המקובלים. ",
                "<small>16-17.</small> <b>וקיצץ בנטיעות. </b>עיין דב\"ר פ\"ז, ד'. ",
                "<small>17.</small> <b>ואחד עלה בשלום וירד בשלום. </b>וכ\"ה בד ובכי\"ל, ובכי\"ע יש כאן השמטה. ובירושלמי הנ\"ל: אחד <b>נכנס</b> בשלום <b>ויצא</b> בשלום. ועיין מ\"ש ע\"ז להלן, שו' 21, ד\"ה ר' עקיבה. ",
                "<b>בן עזיי הציץ ומת וכו'. </b>וכ\"ה בד, בכי\"ע ובבבלי י\"ד ב'. אבל בכי\"ל: בן <b>זומא</b> הציץ ומת וכו', בן עזאי הציץ ונפגע. וכן בירושלמי ושהש\"ר הנ\"ל: בן עזאי הציץ ונפגע וכו' בן זומא הציץ ומת. וכן משמע קצת להלן, שו' 33: לא היו ימים מועטים עד שנסתלק בן זומא. ועיין מ\"ש שם, ד\"ה כבר. ולפי מסורת הבבלי והתוספתא (בשלש הנוסחאות) בן זומא הוא שהציץ ונפגע. ופירשו ר\"ח ורש\"י: ונפגע. נטרפה דעתו. ובבבלי י\"ד ב' הפסיקו בין הברייתות כאן, ואמרו שאלו את בן זומא מהו לסרוסי כלבא וכו', <b>בתולה שעיברה מהו</b><sup class=\"footnote-marker\">7</sup><i class=\"footnote\">כ\"ה הגירסא בכ\"י ב' ובראשונים, ואף בכי\"מ חסר \"לכהן גדול\".</i> וכו', עיי\"ש בדק\"ס כמה נוסחאות שונות בסוגיין. ומשמע קצת שבחנו אותו עד כמה נפגעה דעתו. וברש\"י שבעין יעקב: שאלו את בן זומא <b>בשמים</b>. וכנראה שהיה קשה לו לרש\"י כיצד יזכיר בן זומא את שמואל, ולפיכך פירש כן, אבל פשוט הוא שהשאלה והתשובה שם הוא ניסוח הבבלי כתוספת באור משלהם.<br>ובאיכה רבה פ\"ב, ב', הוצ' בובר, עמ' 100, ובמדרש תהלים פ\"ט סי' י\"ג, עמ' 89, מנו את שמעון בן עזיי בין עשרה הרוגי מלכות, והוא נראה מתנגד לברייתא שלנו. ובמדרש שה\"ש, הוצ' גרינהוט, ה' סע\"א: הששי בן עזאי. אמרו עליו על בן עזאי שנשא בתו של ר\"ע (עיין בבלי כתובות ס\"ג א', ובתוספות יבמות ס\"ג ב' ד\"ה שיתקיים) וכו' וכשראה את המים בידה התחיל יושב ודורש על מי <b>מדד בשעלו מים</b> (ישעי' מ', י\"ב) מן הערב עד הבין (צ\"ל: הנץ). והיא עומדת על ראשו, בסוף תלה עיניו והסתכל בה, אמר לה עד עכשיו את עומדת כאן? אמרה לו הן. אמר לה לכי לבית אביך שאי אפשר (אולי צ\"ל: אפשי) לי באשה. אמרה לו אדוני אזכה להיות משמשת אותך. ותפשו אותו בביה\"מ והרגוהו. והיא אגדה מאוחרת מאד, ורצו לתרץ שהוא נתפס ונהרג אחרי שדרש כל הלילה בפסוק \"מי מדד בשעלו <b>מים</b>\". וכל נוסח האגדה נראה שנוצר ע\"פ הסיפור בבנו של ר' עקיבא במדרש תהלים פנ\"ט, ג', עמ' 302.",
                "<small>19-20.</small> <b>אלישע הציץ וקיצץ בנטיעות. </b>וכ\"ה (\"אלישע\") גם בד ובכי\"ל. ובכי\"ע: <b>אחר</b> הציץ וכו', וכ\"ה בירושלמי הנ\"ל ובבבלי י\"ד ב',<sup class=\"footnote-marker\">8</sup><i class=\"footnote\">בר\"ח שם: אחר קיצץ בנטיעות, כיון שכינו המקום ההוא פרדס א' (=אמרו) קיצץ בנטיעות, כלומר, דיבר כלפי מעלה.</i> ט\"ו א'. אבל גם בשהש\"ר הנ\"ל: אלישע בן אבויה קצץ וכו'. ועיין בבלי ט\"ו סע\"ב. ובירושלמי הנ\"ל: אחר הציץ וכו', מנו אחר, אלישע בן אבויה שהיה הורג רבי תורה וכו'. ובשה\"ש רבה הנ\"ל: כיצד קצץ בנטיעות, בשעה שהיה נכנס לבתי כנסיות ומדרשות ורואה תינוקות שמצליחין בתורה הוה אמר עליהון מיליא ומסתתמין. "
            ],
            [
                "<small>21.</small> <b>ר' עקיבה עלה בשלום וירד בשלום. </b>וכ\"ה בד ובכי\"ל. וכן (עלה וכו') לעיל, שו' 17, ד\"ה ואחד. וכן מעתיק בס' אוצר הכבוד לר\"ט אבולעפיא בשם הבבלי (ובשם נ\"א: נכנס בשלום). ובכי\"ע: נכנס בשלום ויצא בשלום. וכ\"ה במדרש שה\"ש פ\"א, ד', הנ\"ל. ובבבלי חסרה כאן כל הפיסקא בד' ישנים ובכי\"י (עיין דק\"ס), וכן חסרה פיסקא זו בירושלמי הנ\"ל, אבל לעיל שם: אחד נכנס בשלום ויצא בשלום. ובפגיון האמונה למרטיני, עמ' 320, מעתיק בשם מדרש שה\"ש: ר' עקיבא עלה בשלום <b>וירד</b> בשלום, ואף מתרגומו שם ברור שכן גרס במדרש. והואיל וכבר ראינו לעיל שמסדר המדרש שאב מן התוספתא, הרי הנוסחא הנ\"ל, מקיימת את גירסת כי\"ו, ד וכי\"ל. ",
                "<small>21-22.</small> <b>עליו הכתו' או' משכני אחריך נרוצה וגו'. </b>הכוונה לסוף הפסוק: הביאני המלך חדריו, כלומר, לחדרי מרכבה, עיין מ\"ש שלום בספרו הנ\"ל (לעיל, הערה 3), עמ' 359, הערה 20. ועיין סיום הדברים בשה\"ש רבה הנ\"ל, והעתקנו אותם לעיל, שו' 11–12, ד\"ה ור' עקיבא. "
            ],
            [
                "<small>22.</small> <b>משל למה הדבר דומה וכו'. </b>בכי\"ע הסדר הפוך, כלומר ה\"ו שלנו לפני ה\"ה, אבל בד ובכי\"ל הסדר הוא כלפנינו. ",
                "<small>22-23.</small> <b>לפרדס של מלך ועלייה בנויה על גביו וכו'. </b>כנראה שהכוונה לעלייה הבנוייה על גבי הפרדס, כדי לשמור עליו. ובירושלמי פ\"ב ה\"א (קרוב לסופה), ע\"ז סע\"ג: לפרדיסו של מלך ועלייה בנויה על גביו, עליו להציץ, <b>אבל לא ליגע</b>. ועיין מ\"ש להלן. ",
                "<small>23-24.</small> <b>מה עליו על אדם להציץ ובלבד שלא יזין את עיניו ממנו. </b>עיין בגירסת הירושלמי שהעתקנו לעיל בסמוך. ובכי\"ו, כי\"ע וכי\"ל הנו\"ן הזקופה (של \"יזין\") נראית לכאורה כמו זי\"ן, אבל כשמסתכלים היטיב נראה שאינה זי\"ן, אלא נו\"ן סופית קצרה. וכבר העיד לנו הרא\"ש בשו\"ת כלל מ\"ה סי' ב': \"יש מקומות שכותבין נון זקופה קטנה ונקראת זי\"ן\". ועיין מ\"ש בתס\"ר ח\"ג, סוף עמ' 18, שם, עמ' 57, ועוד בכ\"מ. ובד: שלא יזוז וכו', וכנראה שהיא טעות הקורא שקרא בכ\"י: יזוז, במקום יזון. וכן תיקן בח\"ד מדעתו. ובתוספתא אהלות פי\"ד ה\"ד: העושה (כלומר, חלון) לצות<sup class=\"footnote-marker\">9</sup><i class=\"footnote\">כ\"ה בד. ובכי\"ו: לצוות, עיין מ\"ש בתס\"ר ח\"ג, עמ' 137.</i> <b>ולשמירה</b> ולזון את עיניו וכו'. ועיין רשב\"ם ב\"ב נ\"ח ב' ד\"ה חלון המצרית. ואף כאן פירושו שעליו להציץ, כאדם המציץ לשמירה, אבל לא יזין את עיניו ממנו. וכן אמרו במשנת מדות פ\"ד סמ\"ה: כדי שלא יזונו עיניהם מבית קדשי הקדשים. ופירש\"י בפסחים כ\"ו א' שלא ישביעו את עיניהם ויהנו. ובוי\"ר פ\"כ, י', הוצ' ר\"מ מרגליות, עמ' תס\"ו: שזנו עיניהם מן השכינה, כאדם שהוא מביט בחבירו מתוך מאכל ומתוך משקה וכו', והגיסו את לבן וזנו עיניהם מן השכינה וכו', משה לא זן עיניו מן השכינה וכו'.<br>ובאבות דר\"ן נו\"ב פל\"ג, עמ' 72: הוא (כלומר, בן זומא)<sup class=\"footnote-marker\">10</sup><i class=\"footnote\">ואף הוא היה בין אלה שנכנסו לפרדס, עיין לעיל שו' 15.</i> היה אומר אל תציץ לכרמו של אדם, ואם הצצת אל תרד, ואם ירדת (כצ\"ל, עיין בתיקונים של שכטר, עמ' 172) אל תביט, ואם הבטת אל תיגע<sup class=\"footnote-marker\">11</sup><i class=\"footnote\">עיין בירושלמי שהעתקנו לעיל בפנים, שו' 22–23.</i> ואם הגעת אל תאכל, ואם אכל הרי אדם נמצא טורף נפשו מחיי העולם הזה ומחיי העולם הבא. והדברים סתומים, ומה איסור יש כאן להציץ ולהביט?<sup class=\"footnote-marker\">12</sup><i class=\"footnote\">נזק ראייה לא נזכר במקורות א\"י, אלא שהקפידו שלא יציצו לחצר, למקום שהיו מכבסים ועושים צרכים פרטיים. ועיין ירושלמי יבמות פי\"ב סה\"ג, י\"ד ע\"ב, וברמב\"ן ב\"ב נ\"ח א'.</i> ומהו מגזים כאן בסופו יותר משאר גזל? ובספר אליהו רבה (שציין לו שכטר) פ\"ה, עמ' 43: כי כרם ה' צבאות בית ישראל (ישעי ה', ז') ר' אליעזר הגדול אומר כרמו של הקב\"ה בית ישראל, אל תציץ בו, ואם הצצת בו אל תרד לתוכו, ואם ירדת לתוכו אל תהנה ממנו, ואם נהנית ממנו אל תאכל מפירותיו. ואם הצצת וירדת ונהניתה ואכלתה מפירותיו, סופו של אותו האיש להטרד (כ\"ה בילקוט) מן העולם. ובילקוט וארא רמז קפ\"ב: כרמו של הב\"ה אל תציץ בו וכו', וחסר שם \"בית ישראל\". ושמא יש לנו מטבע קבוע ממשל עתיק. [תיקונים והוספות: עיין ב״ר פס״ה, י׳, הוצ׳ תיאודור־אלבק, עמ׳ 720.]",
                "<small>24-25.</small> <b>ועוד משלו משל למה הדבר דומה לאיסתרטא העוברת בין שני דרכים וכו'. </b>בירושלמי פ\"ב ה\"א, ע\"ז ע\"א: התורה הזו דומה לשני שבילים וכו'. ",
                "<small>25-26.</small> <b>נכוה באור, הטה לכן נכוה בשלג וכו'. </b>בירושלמי הנ\"ל: היטה בזה מת באור, היטה בזו מת בשלג. [תיקונים והוספות: עיין אבות דר״ן נו״א ספכ״ח, עמ׳ 86, מכילתא יתרו בחדש רפ״ד, הוצ׳ הרח״ש הורוביץ, עמ׳ 215, ספרי וזאת הברכה סוף פי׳ שמ״ג, הוצ׳ הר״א פינקלשטין, עמ׳ 400.]",
                "<small>26.</small> <b>מה עליו על אדם, להלך באמצע, ובלבד שלא יהא נוטה וכו'. </b>וכ\"ה בד ובכי\"ל, אלא שבכי\"ל הושלמה המלה \"מה\" בין השורות. ובכי\"ע: מעלין על אדם וכו'. ובירושלמי הנ\"ל: מה יעשה, יהלך באמצע. ושמא הוא \"נתיב יושר\" שהבאנו לעיל, שו' 11–12, ד\"ה לעזר, בשם ילקוט כ\"י. וכבר אמר הפתגם העתיק שהממוצע הוא הטוב מכולם (πάντων μέσ’ ἅριστα).<sup class=\"footnote-marker\">13</sup><i class=\"footnote\">עיין במלונו של לידדל וסקוטט ערך μέσος</i> "
            ],
            [
                "<small>27-28.</small> <b>מעשה בר' יהושע שהיה מהלך באסתרטא והיה בן זומא בא כנגדו, הגיע אצלו ולא נתן לו שלום וכו'. </b>וכע\"ז בירושלמי פ\"ב ה\"א, ע\"ז סע\"א. ובבבלי ט\"ו א': ת\"ר מעשה בר' יהושע בן חנניה שהיה עומד על גב מעלה בהר הבית, וראהו בן זומא ולא עמד מלפניו. ונראה שהכוונה שבן זומא היה בא והולך ולא עמד מהליכתו, כדי להשתחוות, שזו היתה שאילת שלום שלהם, עיין מ\"ש ע\"ז לעיל מגילה פ\"ג, שו' 85–86, סד\"ה שאמרה. ובב\"ר פ\"ב, ד', הוצ' תיאודור, עמ' 17: כבר היה שמעון בן זומא עומד ותוהא (כלומר, משתומם, כשהוא נבוך), עבר ר' יהושע שאל בשלומו פעם ופעמיים ולא השיבו, בשלישית השיבו בבהילות. ובירושלמי הנ\"ל: ובן זומא בא כנגדו, שאל בשלומו ולא השיבו. וכנראה שר' יהושע שאל בשלום בן זומא, אחרי שראה שבן זומא לא הקדים לשאול בשלומו. ",
                "<small>28.</small> <b>אמ' לו מאין לאין בן זומא. </b>וכ\"ה בד ובבבלי הנ\"ל בכי\"י ובראשונים, עיין דק\"ס. ובכי\"ע: מאין <b>ולאין</b>. וכ\"ה בבבלי בהוצאות שלנו. וכן בירושלמי הנ\"ל: מאיין ולאיין. וכנראה ששאלה זו היתה רגילה בפי בני אדם כשראו אדם שנוהג כמתמיה.<sup class=\"footnote-marker\">14</sup><i class=\"footnote\">עיין בגליוני הש\"ס לר\"י ענגיל ט\"ו א' שהעיר: כלשון זה בירושלמי סנהדרין פרק חלק ה\"ב: מאיין ולאיין פינחס, ועוד שם מאיין ולאיין גיחזי. והמאמרים מרוחקים אחד מן השני, והראשון הוא, כ\"ח סע\"ד (ועיין גם ספרי בלק פי' קל\"א, עמ' 172), והשני הוא, כ\"ט ע\"ב.</i><br>אבל בב\"ר פ\"ב, עמ' 17: אמר לו מה זו בן זומא, מאיין הרגלים, אמר לו, <b>לא מאיין ר'</b>,<sup class=\"footnote-marker\">15</sup><i class=\"footnote\">בדפוסים בטעות: מעיין הייתי. אבל בכל כתה\"י הגירסא היא: לא מאיין (מאין) ר'. וכ\"ה בקטע מן הגניזה שפרסמו Lewis and Gibson בספר Palestinian Syriac Texts (לונדון 1900) טבלא II לא מאיין רבי. לפי השערת המו\"ל שם בהקדמה עמ' XII, הכת\"י הוא מן המאה העשירית או המאה האחת עשרה. כת\"י זה נעלם מעיני תיאודור.</i> אמר לו מעיד אני עלי שמים וארץ שאיני זז מכאן עד שתודיעני מאיין הרגלים. תשובת בן זומא היא עמומה וסתומה, ותגובת ר' יהושע אינה מובנת כל צורכה. כדי להבין את הדברים עלינו להקדים ברורי דברים על שאלה ידועה של המינים באותו זמן ותגובת חז\"ל עליה. אחת מן התשובות היסודיות על היודעים (הגנוסטיים) למהות האדם היתה: \"בעל הידיעה (gnosis) יודע מאין הוא בא ולאן הוא הולך\".<sup class=\"footnote-marker\">16</sup><i class=\"footnote\"> Evangelium Veritatis, 22, שו' 13 ואילך. ראה הערת המו\"ל שם, עמ' 54.</i> הוא גם כן יודע \"מי הוא\".<sup class=\"footnote-marker\">17</sup><i class=\"footnote\">Irenaeus בספרו adv. haer. ס\"א, כ\"א, ה'. ועיין להלן סוף הערה 19.</i> וכן נמצא בספר הגנוסטי אונגליון לפי תומס נ\"ה:<sup class=\"footnote-marker\">18</sup><i class=\"footnote\">J. Doresse בספרו The Secret Boooks of Egyptian Gnostics, עמ' 363.</i> \"אם ישאלך אדם לומר: מאין אתה בא? אמור לו אני בא מן האור, ממקום שהאור נוצר\". המינים הללו שחרפו וגדפו את אלקי ישראל טענו שהדימיאורגוס הוא שיצר את האדם, אבל נשמתו חוצבה מאל עליון. ובן אדם צריך תמיד לזכור את מקורו העיקרי: הוא בא מן האור והולך למקום האור.<br>עצם השאלה \"מאין באת ולאין אתה הולך\" אין בה שום פסול. והשיב עליה עקביא בן מהלאל במשנת אבות רפ\"ג: הסתכל בשלשה דברים ואין אתה בא לידי עבירה, דע מאין באת ולאן אתה הולך ולפני מי אתה עתיד ליתן דין וחשבון. מאין באת מטפה סרוחה, ולאן אתה הולך למקום עפר רמה ותולעה וכו'. ברור שתשובה זו מלמדת את האדם ענוה ויראת שמים. תשובת הגנוסטיים כשהיא לעצמה (בלי הרמז לחירוף וגידוף שלהם) אף בה אין שום פסול. וכן פירשו הקדמונים (לפי מנחה חדשה על אבות, כ\"ח ע\"א): ויש לפרש שקאי על הנפש והגוף. ולכך אמר מאין באתה, חצובה מתחת כסא הכבוד ולאן אתה הולך וכו' והנשמה והרוח הולך אל האלקים אשר נלקחה משם וכו'. המפרשים הללו, כמובן, לא ידעו כלום מדברי המינים.<sup class=\"footnote-marker\">19</sup><i class=\"footnote\">ופירשו כן לפי תומם, וכל אחד ואחד פירש את הדברים לפי שיטתו. ור\"א קמינקא (בספרו מחקרים במקרא ובתלמוד וכו', הוצ' דביר, תל-אביב תשי\"א, עמ' 50) העיד על דברי סיניקה מכתבים 82 [6] שכתב: sciat quo iturus sit, unde ortus וכו'. \"[וצריך ש]ידע [האדם] לאן הוא הולך ומאין הוא בא\". הדברים הם כמו במשנת אבות, אבל מסופק אני אם יש כאן אותו עניין. וכן מצאתי את אפיקטיטוס מדמה (Dissert. III. 12. 15) את העיון בטבע הנפש לשומר לילה השואל: τίς εῖ καὶ πόθεν ἔρχη מי אתה ומאין אתה בא?</i><br>ברם שנינו במס' דרך ארץ רבה פ\"ג:<sup class=\"footnote-marker\">20</sup><i class=\"footnote\">הוצ' היגר, עמ' 155 ואילך ובמקבילות שצוינו שם.</i> <b>בן עזאי</b> אומר וכו' מאין בא ממקום חושך, ולאן הוא הולך למקום חושך ואפילה, מאין בא ממקום טומאה, ולאן הוא הולך לטמא אחרים, מאין בא מליחה סרוחה וכו'. מסתבר מאד שהרחבת הדברים של בן עזאי לא באה אלא להוציא מדברי המינים, כלומר, לא באת ממקום אור וממקום קדוש, אלא ממקום הושך וממקום טומאה, ואינך חוזר למקום אור ולמקום קדוש, אלא הנך חוזר למקום חושך ואפילה ואתה הולך לטמא אחרים. בן עזאי כבר הכיר את התשובה היסודית של המינים. ועיין היטב בספרי פנחס פי' קמ\"ג, עמ' 191, ובהערות הורוביץ שם.<br>לעומת זה אנו מוצאים באבות דר\"ן נו\"ב פל\"ב, הוצ' שכטר, ל\"ה ע\"א: ר' שמעון בן אלעזר אומר <b>מאין הוא בא ממקום אש וחוזר למקום אש</b>. ומאין הוא בא ממקום לחוץ וחוזר למקום [ל]חוץ, ומאין הוא בא ממקום שאין בריה יכולה לראות, מאין הוא בא ממקום טומאה וחוזר ומטמא אחרים. התשובה הראשונה של ר\"א בר' שמעון היא מלה במלה כתשובת המינין שהבאנו לעיל ד\"ה אבל. ואעפ\"י שהתשובות הבאות סותרות את הראשונה, אפשר שיש כאן חסרון בנוסח, והתשובות הבאות אינן מדברי ר\"ש בן אלעזר, או שיש לפנינו מסורת עתיקה שדברה על הנשמה, ומשרבו המינים השמיטו אח\"כ תשובה זו במקורות האחרים. על כל פנים ברור שתשובת היודעים היתה מנסרת באויר באותה תקופה, ועליה הוא שהגיב בן עזאי בתוקף וברוגזה.<br>וכע\"ז במשנת אבות ספ\"ד: <b>לידע, להודיע ולהודע</b> שהוא אל, הוא היוצר, הוא הבורא וכו'. וכבר ראה ר\"נ קרוכמל (מורה נבוכי הזמן שט\"ו, הוצ' ראבידוביץ, עמ' רס\"ז, בהערה) שיש כאן תגובה נגד <b>היודעים</b>, ור\"א הקפר מכריז שעיקר <b>הידיעה</b> היא שהוא אחד והכל על ידו, ואלקינו שבשמים הוא גם היוצר וכו'.<br>עכשיו נבין את תשובת בן זומא במדרש שלנו. ר' יהושע שאל אותו לפי תומו: מאין הרגלים, או: מאין ולאין,<sup class=\"footnote-marker\">21</sup><i class=\"footnote\">עיין בחי' אגדות למהרש\"א חגיגה ט\"ו א' שראה בשאלה זו רמז למשנת אבות רפ\"ג. ופרופ' גרשום שלום העירני על דברי הר\"א אב\"ד שהביא שלום בספרו ראשית הקבלה, עמ' 69, הע' 2. אבל כבר הראינו לעיל, הע' 14, שיש כאן שאלה רגילה במקרים דומים. ולפי לשון המדרש כאן הרי בוודאי שאין להכניס לתוך שאלת ר' יהושע כוונות מיוחדות.</i> ועל זה ענה לו בן זומא: לא מאין, רבי, כלומר, הנני \"לא\" שבא מאין.<sup class=\"footnote-marker\">22</sup><i class=\"footnote\">עיין על \"לא\" ו\"אין\" בדברים רבה הוצ' ליברמן, עמ' 119, הע' 2.</i> התשובה היא כשרה בהחלט, ובפרט בשעה שאדם עוסק במעשה בראשית,<sup class=\"footnote-marker\">23</sup><i class=\"footnote\">עיין במס' כלה, הוצ' היגר, עמ' 302, שהביאו שם משל בשם ר' אלעזר בר' שמעון, וסיימו: ולא על הבריות בלבד אמרו, אלא אף על קונו הוא מתגאה וכו', ובירושלמי כאן פ\"א ה\"א, ע\"ז ע\"ג, ב\"ר פ\"א, ה', עמ' 3, הביאו משל זה על דורש במעשה בראשית. ועיין גם בבלי כאן ט\"ז א'. ולעיל שם בירושלמי: בגאוה ובוז, זה שהוא מתגאה לומר אני דורש במעשה בראשית וכו'.</i> אלא שמכל מקום יש כאן השתמטות מתשובה ברורה, ומליצה ריטורית.<sup class=\"footnote-marker\">24</sup><i class=\"footnote\">οὐδεν γίνεται ἐκ τοῦ υὴ ὄντος (מכתב אפיקורוס להירודוט 38), או: gigni de nihilo nihilum, עיין בפירושו של C. Bailey לספרו של Lucretius ח\"ב (אוקספורד 1947), עמ' 624 ואילך, ועמ' 636. מאמר זה היה ידוע יפה לחכמי הזמן, ואף חז\"ל היו יכולים להשתמש בו כמליצה בעלמא, לפי דרכם ופירושם. ועיין מ\"ש וולפסון בצופה האנגלי חל\"ו (1946), עמ' 379 ואילך, שם עמ' 388 ואילך.</i> ולא עוד אלא שדבריו הוכיחו שהוא טרוד בשאלה שגם המינים היו עסוקים בה בקביעות, אלא שהוא, כמובן, הגיב עליה כחבירו בן עזאי שהבאנו לעיל ד\"ה ברם. ר' יהושע דרש ממנו תשובה ברורה, והוא השיב מה שהשיב, עיין להלן.",
                "<small>29.</small> <b>צופה הייתי במעשה בראשית וכו'. </b>וכ\"ה בבבלי ט\"ו א' בנוסח אגדות התלמוד. ובירושלמי ובב\"ר הנ\"ל: מסתכל הייתי במעשה בראשית וכו'. ",
                "<small>29-30.</small> <b>ואין בין מים העליונים למים התחתונים אפילו טפח. </b>כ\"ה (\"אפילו טפח\") בד, כי\"ע וכי\"ל, וכן מפורש להלן אף בכי\"ו. ובכי\"ו כאן בטעות: <b>אלא</b> טפח. ובירושלמי הנ\"ל: אלא כמלוא פותח טפח. אבל בכי\"ל שם: אלא <b>אחד</b> פותח טפח, ונמחקה המלה \"אחד\", ובכ\"י אחר הושלם בין השורות: כמלא. וקרוב לוודאי שבכי\"ל צ\"ל: אלא א' (=אפילו) פותח טפח. ובב\"ר הנ\"ל: כב' וג' אצבעות, ועיי\"ש בשנו\"ס, ולהלן שם, עמ' 29, ובבבלי הנ\"ל: ואין בין זה לזה אלא שלש אצבעות. ",
                "<small>31.</small> <b>נוגע ואינו נוגע וכו'. </b>בב\"ר הנ\"ל, עמ' 17: ורוח אלקים מנשבת אין כתיב כאן, אלא מרחפת, כעוף שפורח בכנפיו, וכנפיו נוגעות ואין נוגעות. מתוך העניין מוכח שבן זומא דבר על הרוח שבין המים העליונים לתחתונים<sup class=\"footnote-marker\">25</sup><i class=\"footnote\">כפירוש יפה תאר במקומו. ועיין להלן במקרא (בראשית א', ו'-ז'), ברש\"י שם ובב\"ר שם, סוף עמ' 26, ועמ' 29.</i> שהיא מרחפת בין הריוח הקטן שביניהם. המדרש סתם ולא באר מהו החשד שתשובה זו עוררה בר' יהושע. ועיין בהערות תיאודור במקומו, עמ' 18, הע' 2. עכשיו אנו יודעים שגם הגונסטיים התעסקו בשאלה זו,<sup class=\"footnote-marker\">26</sup><i class=\"footnote\">Doresse בספרו הנ\"ל (לעיל הע' 18), עמ' 150.</i> והיא היא שעוררה את חשדותיו של ר' יהושע. והארכתי בכל העניין במאמרי בכרך א' של Biblical and other Studies שמתפרסם ע\"י Philip W. Lown Institute וכו'. ועיין מ\"ש לעיל, שו' 17, ד\"ה ובאיכה. ",
                "<small>33.</small> <b>כבר בן זומא מבחוץ, לא היו ימים מועטים עד שנסתלק בן זומא. </b>וכ\"ה (\"כבר\") גם בבבלי הנ\"ל בכי\"י ובראשונים. ובפירוש אוצר הכבוד לר\"ט אבולעפיה מביא את נוסחת הוצאות שלנו: עדיין בן זומא מבחוץ, ומוסיף: או, כבר הו' מבחוץ. ובקטעים מן התלמוד שנדפסו עם פירוש אוצר הכבוד בנאוווי דואהר, ל\"ב ע\"א: עדיין בן זומא מבחוץ. ובגרסאות מדוייקות ראיתי כבר בן זומא מבחוץ הוא הנכון. והסיום: ולא היו ימים מועטים וכו', חסר בבבלי. ובירושלמי הנ\"ל: הרי בן זומא מבחוץ, ולא היו ימים קלים עד שנפטר בן זומא. ובב\"ר הנ\"ל, עמ' 18: נהפך ר' יהושע ואמר לתלמידים הלך לו בן זומא, ולא שהו ימים קלים ובן זומא בעולם.<sup class=\"footnote-marker\">27</sup><i class=\"footnote\">וכ\"ה בקטע מן הגניזה שהזכרנו לעיל, הע' 15.</i> ובכ\"י אוקספורד: אינו בעולם. ועיין בהגהות הרד\"ל במקומו. וכבר הראיתי בגנזי קדם של לוין ח\"ה, עמ' 178 ואילך, שבמקורות א\"י שימש הדיבור \"אינו בעולם\" לשתי משמעיות, מת, או נטרפה דעתו, ומכאן שתי המסורות ביחס לבן זומא, עיין מ\"ש לעיל, שו' 17, ד\"ה בן עזיי. ולפי מסורת התוספתא והבבלי לעיל, צריך לפרש שנפגע, ואחרי ימים מועטים נסתלק מן העולם. "
            ],
            [
                "<small>33-34.</small> <b>כל המסתכל בארבעה דברים ראתוי לו כאילו לא בא לעולם. </b>וכן בד: רתוי לו וכו', וכ\"ה במשנתנו פ\"ב מ\"א בנוסחאות מטיפוס א\"י, ועיין במלא\"ש ובדק\"ס, עמ' 32, הערה ב' והערה ד', ומ\"ש בין השורות בכי\"ל של ב\"ר שהביא תיאודור בפירושו, עמ' 9. ובכי\"ע ובכי\"ל: ראוי לו וכו', כגירסת המשנה בהוצאות שלנו. ובילקוט ת\"ת כ\"י דברים ל\"ב, ד' (בשם התוספתא): כל המסתכל בארבעה רתוי לו שלא בא לעולם. ועיין מ\"ש לעיל פ\"א, הערה 13. ",
                "<small>34-35.</small> <b>מה למעלה מה למטה. </b>פיסקא ממשנתנו הנ\"ל. ובירושלמי פ\"ב ה\"א, ע\"ז ע\"ג: יכול לידע מה למעלה מן השמים ומה למטה מן התהום וכו'. וכ\"ה בפסיקתא רבתי פכ\"א, ק\"ט ע\"א, ומסיים שם: אין לך לדרוש אלא עולם שאתה עומד בו. ועיין מ\"ש להלן. ",
                "<small>35.</small> <b>מה לפנים מה לאחור. </b>וכ\"ה בד ובמשנתנו הנ\"ל. וכ\"ה בבבלי מגילה כ\"ה רע\"ב ותמיד ל\"ב א'. ופירש רש\"י במשנתנו (י\"א ב') ובתוספות מגילה כ\"ה ב' (בלשון ראשון) שהכוונה לממדי המקום, כלומר מה למזרח ומה למערב. וכן בתוספות כאן י\"א ב' ד\"ה יכול: משמע הכא דלפנים ולאחור וכו' מזרח ומערב, והוא הדין צפון ודרום וכו'. והעיר יפה מר שמואל א' ליונשטם<sup class=\"footnote-marker\">28</sup><i class=\"footnote\">ספר היובל ליחזקאל קויפמן, עמ' קי\"ז.</i> על מכתב מלך אררט למלך אשור:<sup class=\"footnote-marker\">29</sup><i class=\"footnote\">R. F. Harper, Assyrian and Babylonian letters, No. 1240, II. 11-13.</i> אשר פוקד מה לפנים ומה לאחור, מה לימין ומה לשמאל, מה למעלה ומה למטה וכו'. והחכם הנ\"ל מסתייע ממכתב זה לפירוש הנ\"ל. ובוודאי צדק שלמד משם שהיה קיים מטבע קבוע בנוסח זה, והכל מכוון לממדי המקום. וכן ראיתי בספר הגנוסטי עדות פטר פ\"ט:<sup class=\"footnote-marker\">30</sup><i class=\"footnote\">Martyrium Petri הוצ' Lipsius עמ' 94: ἐὰν μὴ ποιήσητε τὰ δεξιὰ ὡς τὰ ἀριστερὰ, καὶ τὰ ἀριστερὰ ὡς τὰ δεξιὰ καὶ τὰ ἅνω ὡς τὰ κάτω, καὶ τὰ ὀπίσω ὡς τὰ ἔμπροσθεν κτλ.</i> אם לא תעשו ימין שמאל, ושמאל ימין, ומה למעלה למטה, ומה לאחור לפנים וכו', והוא בדיוק כנוסח מכתב המלך הנ\"ל (בשינוי סדר), אלא שחכמינו ז\"ל הטו אותו גם לממדי הזמן. ובכי\"ע ובכי\"ל כאן: מה היה ומה עתיד להיות. וכ\"ה בהוספה לרש\"י למשנתנו י\"א ב', בתוספ' רי\"ד ט\"ז א' (ט\"ו ע\"א) ד\"ה כל,<sup class=\"footnote-marker\">31</sup><i class=\"footnote\">ועיין ברש\"י יחזקאל ספ\"ב, בתרגום שם ובספרי בהעלתך פי' ק\"ג ובמקבילות.</i> ועיין גם בתוספות י\"א ב' סד\"ה יכול הנ\"ל. וכן בילקוט ת\"ת כ\"י הנ\"ל (לעיל שו' 33–34): מה היה ומה יהיה. וכן מוכח מלהלן, שו' 40. וכן בשמו\"ר רפ\"ג, שם פמ\"ה, ה' (בד' קושטא): היה מגלה לו הב\"ה מה למעלן ומה למטן ומה היה ומה עתיד להיות. ובהשבעה מאוחרת (גרשם שלום במדעי היהדות ח\"א, עמ' 124): אני משביע עליך, רמרמי, במה שהיה ובמה שיהיה שתביט מה לפנים ומה לאחור וכו'. ועיין מ\"ש להלן, שו' 40, ד\"ה מה. ",
                "<small>35-36.</small> <b>יכול קודם למעשה בראשית, ת\"ל למן היום אשר ברא אלים אדם על הארץ. </b>וכ\"ה בד. ובכי\"ע: יכול יִשְאַל אַדַם קודם שיברא העולם, תלמ' לומ' כי שאל נא לימים ראשונים (דברים ד', ל\"ב). וכ\"ה בכי\"ל, אלא שחסר שם \"ישאל אדם\". ואף לפי גירסתנו פירושו, יכול ישאל אדם קודם למעשה בראשית, והיינו קודם שיברא העולם, כדכתיב בראש הפסוק שהביא (כי שאל נא לימים ראשונים). ת\"ל למן היום אשר ברא וכו', ולא קודם לכן. וכן בירושלמי הנ\"ל: כי שאל נא לימים ראשונים אשר היו לפניך, יכול קודם למעשה בראשית, ת\"ל למן היום אשר ברא וכו'. וכ\"ה במדרש תנאים, עמ' 110. ובבבלי י\"א ב': כי שאל נא וכו', יכול ישאל אדם קודם שנברא העולם, ת\"ל למן היום וכו'. והוא \"קודם למעשה בראשית\" שברישא כאן ושבירושלמי, הוא \"קודם שנברא העולם\" שבבבלי. והכוונה לעולמות שהיו לפני בריאת העולם, לעולמות דלא הוינן בהון, עיין מ\"ש לעיל ח\"א, עמ' 123, ובהערה 86 שם. ",
                "<small>36-37.</small> <b>יכול עד שלא נבראו סדרי תקופות. ת\"ל ולמקצה השמים ועד קצה השמים. </b>כלומר, יכול ישאל עד שלא נבראו וכו'. ואע\"פ שהכתוב אומר \"למן היום אשר ברא אלים אדם על הארץ\", מ\"מ יכול לשאול ולחקור אף לפני שנברא האדם, מיום שנבראו סדרי תקופות, אבל לא לפני כן. וסדרי תקופות כאן הוא \"מעשה בראשית\" במשמעותו המצומצמת,<sup class=\"footnote-marker\">32</sup><i class=\"footnote\">עיין במשנת ברכות פ\"ט מ\"ב.</i> שהרי על השמים, חמה ולבנה מברך עושה מעשה בראשית,<sup class=\"footnote-marker\">33</sup><i class=\"footnote\">עיין לעיל ברכות פ\"ו ה\"ו, ומ\"ש בח\"א, סוף עמ' 109.</i> ומחמה ולבנה אנו למדים סדרי תקופות, ולפיכך מוכיחים מדברי הכתוב ולמקצה השמים וכו', שאינו חוקר לפני שנבראו השמים, אבל שואל וחוקר במה שהיה אחרי שנבראו. ובכי\"ע כאן: יכול יִשְאַל קודם למעשה בראשית תלמ' לומ' למקצה וכו'. וכ\"ה בכי\"ל, אלא שחסר שם \"ישאל\". וכבר הראינו שהן הן סדרי תקופות הוא הוא מעשה בראשית. ",
                "<small>37-39.</small> <b>מה ת\"ל למן היום אשר ברא אלים אדם על הארץ, מן היום אשר ברא אלים אדם על הארץ אתה דורש. </b>כלומר, מכיוון שהוכחנו שאין אתה שואל לפני קצה השמים וכו', ומכאן שאחרי שנבראו השמים והמזלות אתה שואל, ומה ת\"ל למן היום אשר ברא אלקים אדם וכו', והרי אף לפני שנברא האדם אתה שואל, אלא מן היום וכו' אדם על הארץ אתה דורש וקולך הולך מסוף העולם ועד סופו, כמפורש בירושלמי, אבל מיום שנבראו השמים והמזלות אין אתה דורש, אלא שואל וחוקר גרידא. ועיין בב\"ר פ\"א, י', עמ' 8 ואילך, ובפסיקתא רבתי הנ\"ל. ובבבלי י\"א ב' ואילך שיטה אחרת. ",
                "<small>40.</small> <b>מה היה ומה עתיד להיות. </b>כלומר \"לפנים\" שבמשנתנו פירושו מה שהיה, ו\"לאחור\" פירושו מה שעתיד להיות, עיין מ\"ש לעיל, שו' 35, ד\"ה מה. וכן בב\"ר הנ\"ל: למן היום שנבראו ימים את <b>דורש, ואין את דורש לפנים</b> מיכן, מקצה השמים ועד קצה השמים אתה <b>חוקר</b> (כלומר, אבל אינו דורש), ואין אתה חוקר <b>לפנים</b> מיכן. וכן במדרש תנאים, עמ' 110: יכול קודם מעשה בראשית וכו', אין אתה חוקר לפנים מיכן. הרי לך מפורש ש\"לפנים\" פירושו \"מה שהיה\". "
            ],
            [
                "<small>40-41.</small> <b>מימיהן לא נחלקו אלא על הסמיכה. </b>בירושלמי פ\"ב רה\"ב, ע\"ז ע\"ד: בראשונה לא היתה מחלוקת בישראל אלא על הסמיכה, ועמדו שמאי והלל ועשו אותן ד'. ובתוספות ט\"ז א' סד\"ה יוסי העירו על הבבלי בשבת ט\"ו א' שמנו שם שלש מחלוקות של משנת עדיות פ\"א מ\"א-ג', ולא מנו את המחלוקת שלנו משום שנחלקו בה גם אחרים. וכבר העירו כמה מן האחרונים<sup class=\"footnote-marker\">34</sup><i class=\"footnote\">שו\"ת חות יאיר סי' קצ\"ב, קפ\"ד ע\"א, בטורי אבן כאן במקומו, ביד דוד כאן, בשיח יצחק ז' ב' (לתוספות ד\"ה מביאין), בערוך לנר ובהגהות מהר\"צ חיות לסנהדרין פ\"ח ב'.</i> שאף בירושלמי פירושו ששמאי והלל הוסיפו עוד שלש מחלוקות, ונמצא שעשו ד' מחלוקות בין כולן. וכן משמע מן הלשון \"אותן\", כלומר שכל המחלוקות לא היו אלא ארבע.<sup class=\"footnote-marker\">35</sup><i class=\"footnote\">ועיין בהשמטות לתשובה הנ\"ל בחות יאיר, רס\"ט ע\"א.</i><br>ברם בירושלמי לא נזכר שבבוצר לגת נחלקו הלל ושמאי עצמן, עיין במשנת אהלות רפי\"ה, בס' משנה אחרונה שם, בבבלי שבת י\"ז א' ובירושלמי שם פ\"א ה\"ד, ג' ע\"ג. ועיין רא\"ה ביצה כ' סע\"א, והעתקנו את דבריו להלן, הערה 42.<br>ומהות הסמיכה כאן ועניינה נתבארה להלן, שו' 68, ד\"ה אי זו היא סמיכה.",
                "<small>41-43.</small> <b>שלשה מזוגות הראשונים שאמרו שלא לסמוך ושנים מזוגות האחרנים שאמרו לסמוך היו נשיאים, ושנים להן אבות בית דין וכו'. </b>וכ\"ה בד. ובמשנתנו פ\"ב מ\"ב: יוסי בן יועזר אומר שלא לסמוך, יוסי בן יוחנן אומר לסמוך, יהושע בן פרחיה אומר שלא לסמוך, נתאי הארבלי אומר לסמוך, יהודה בן טבאי אומר שלא לסמוך, שמעון בן שטח אומר לסמוך, שמעיה אומר לסמוך, אבטליון אומר שלא לסמוך וכו', שמאי אומר שלא לסמוך הלל אומר לסמוך. הראשונים היו נשיאים והשניים להם אבות בין דין. ובבבלי (ט\"ז ב') סמכו לה למשנתנו את הברייתא שלנו. ולפי הגירסא שלנו במשנתנו קשה איך אמרו הראשונים היו נשיאים, והרי שמאי שנזכר ראשון לא היה נשיא. ועיין בתוספות ט\"ז א' ד\"ה שנים שנדחקו.<sup class=\"footnote-marker\">36</sup><i class=\"footnote\">והיה לפניהם הסדר במשנתנו כבהוצאות שלנו. וכן מעתיקים במיוחס לר\"ג וברש\"י תמורה ט\"ז רע\"א.</i> וכבר העיר במלא\"ש במקומו שהגירסא הנכונה במשנתנו היא: הלל אומר לסמוך, שמאי אומר שלא לסמוך. ועיין בשיח יצחק במקומו (לתוספות הנ\"ל) שהעיר שכ\"ה גם בבבלי שבת ט\"ו א'. ועיין דק\"ס, עמ' 63, הערה צ', ומה שכתב מהרי\"ן אפשטין במבוא לנוה\"מ, עמ' 133. ויש להוסיף שגם במשניות כ\"י על קלף שבביה\"מ כאן ובמשניות כ\"י עם פיה\"מ להר\"מ אף שם הסדר: הלל אומר לסמוך, שמאי וכו'.<br>ובכי\"ע: שלשה מזוגות הראשונים שאמרו שלא לסמוך היו נשיאים ושנים אבות בית דין, שנים מזוגות האחרונים שאמרו לסמוך היו נשיאים ושניים אבות בית דין. וכע\"ז גם בכי\"ל. ולשון ארוכה היא, והנכון כלפנינו, וכ\"ה בבבלי הנ\"ל. וכנראה שהיה ידוע לו לתנא של הברייתא הסדר שבהוצאות שלפנינו, ששנו את שמאי לפני הלל, ולפיכך נתן סימן ברור, ולא נקט לשון קצרה כמשנתנו הנ\"ל.",
                "<small>43.</small> <b>ר' יהודה או' שמעון בן שטח נשיא וכו'. </b>וכ\"ה בד ובכי\"ל. ובכי\"ע: וחכמ' אומ' וכו'. וכ\"ה בבבלי הנ\"ל. ומשנתנו הנ\"ל ששנתה יהודה בן טבאי ראשונה, ואמרה שהראשונים היו נשיאים, היא כר\"מ כאן ושלא כר' יהודה. ובירושלמי פ\"ב ה\"ב, ע\"ז ע\"ד: אנן תנינן יהודה בן טבאי נשיא ושמעון בן שטח אב בית דין. אית תניי תני ומחלף. ובירושלמי סנהדרין פ\"ו רה\"ט, כ\"ג ע\"ג: אית תניי תני יהודה בן טבאי נשיא. אית תניי תני שמעון בן שטח נשיא. "
            ],
            [
                "<small>44.</small> <b>אמ' ר' יוסי כתחלה לא היתה מחלוקת בישראל וכו'. </b>בכי\"ו בטעות: אמ' ר' יהודה וכו', והוא באשגרה מלעיל, ובד, כי\"ע וכי\"ל: ר' יוסי. וכ\"ה להלן סנהדרין רפ\"ז בכל הנוסחאות (לרבות גם כי\"ו), בירושלמי שם פ\"א ה\"ד, י\"ט ע\"ג, בבלי שם פ\"ח ב'. ובבבלי שם: מתחילה לא היו מרבין מחלוקת בישראל וכו', ועיי\"ש בדק\"ס. וחלק גדול מן התוספתא הביא במאירי, פתיחה לאבות, ד' ווינה, ז' ע\"ב, בשם ברייתא של חגיגה, ופ' אלו הן הנחנקין (בבלי הנ\"ל), אבל העתיק את לשון התוספתא. ",
                "<small>46-47.</small> <b>שני בתי דינין של שלשה שלשה חיו בירושלם. אחד בהר הבית ואחד בחיל. </b>וכ\"ה בכל הנוסחאות כאן, במאירי הנ\"ל<sup class=\"footnote-marker\">37</sup><i class=\"footnote\">אלא שקיצר קצת, וז\"ל: ושני בתי דינין של ג' אחד בהר הבית ואחד בחיל.</i> ולהלן סנהדרין רפ\"ז הנ\"ל ובירושלמי שם, וכן מוכח לעיל סוף שקלים. ועיין על מקום החיל במדות פ\"ב מ\"ג. ובבבלי הנ\"ל: ושני בתי דינין של <b>עשרים ושלשה, עשרים ושלשה</b> (כ\"ה בכ\"י פריס), אחד יושב על פתח הר הבית ואחד יושב על פתח העזרה. וכן במשנתנו שם פי\"א מ\"ב: ג' בתי דינין היו שם, אחד יושב על פתח הר הבית, ואחד יושב על פתח העזרה, ואחד יושב בלשכת הגזית וכו'. וכן הוא בספרי שופטים פי' קנ\"ב, עמ' 206, ובב\"ר פ\"ע, ח', עמ' 807. ועיין מ\"ש הר\"ח אלבק במבואו למס' סנהדרין, עמ' 164, הערות 5–6. ולפי הבבלי שם ישב בית הגדול בחיל בשבתות ובימים טובים, ועיין להלן בתוספתא, שו' 55–56, ד\"ה ובשבתות. ואשר לישיבתם בחיל עיין מה שהאריך בח\"ד לסנהדרין רפ\"ז. ",
                "<small>47-48.</small> <b>נצרך אחד מהן וכו'. </b>במאירי הנ\"ל: נצרך אחד <b>להוראה</b> הולך וכו'. והיא הוספת פירוש של רבינו. ",
                "<small>48-49.</small> <b>אין בית דין בעירו הולך אצל בית דין הסמוך לעירו. </b>וכ\"ה בד, בכי\"ל ולהלן סנהדרין רפ\"ז. וכע\"ז גם במאירי הנ\"ל. ובכי\"ע יש כאן השמטה ע\"י הדומות. ובירושלמי: ושואלה בבית דין שבעירו, אם שמעו<sup class=\"footnote-marker\">38</sup><i class=\"footnote\">מלשון הירושלמי והתוספתא להלן ברור שבנידן שלפנינו \"שמעו\" פירושו ששמעו וידעו את ההלכה. ועיין ר\"מ פ\"א מה' ממרים ה\"ד ופ\"ג שם ה\"ח ובכ\"מ ובלח\"מ שם ומ\"ש בחקרי לב יו\"ד ח\"א סי' פ\"ו, קכ\"ט ע\"א.</i> אמרו לו, ואי לא, היה הוא ומופלא שבהן באין ושואלין אותה בבית דין הסמוך לעירו. ובתוספתא שמדברים באין בית דין בעירו הולך בעל השאלה. ועיין מ\"ש הר\"ח אלבק על מופלא שבב\"ד בהשלמות ותוספות לסנהדרין, עמ' 458 ואילך, ולהוריות, עמ' 504 ואילך, עיי\"ש שציין לספרות של חכמי זמננו בעניין זה. ובבבלי הנ\"ל<sup class=\"footnote-marker\">39</sup><i class=\"footnote\">בכי\"י ובראשונים, עיין דק\"ס, עמ' 239, הע' י'.</i> הנוסח בבבא זו כמו בירושלמי, אלא שבבבלי לא נזכר כלל בברייתא זו המופלא, אלא: באין, כלומר, כולם באין, עיין מ\"ש ר\"ח אלבק הנ\"ל, עמ' 458. ועיין בח\"ד שהעיר שמכאן הוא מקור הר\"מ בפ\"א מה' ממרים ה\"ד. ועיין בפיה\"מ להר\"מ למשנה שם, ובהערות ר\"מ גאטטליעב לפיה\"מ סנהדרין שהוציא לאור, עמ' 101, ד\"ה הלכה ב'. ",
                "<small>52-53.</small> <b>אע\"פ שהו של שבעים ואחד אין פחות מעשרים ושלשה נצרך אחד מהן לצאת רואה אם יש שם וכו'. </b>וכע\"ז בירושלמי הנ\"ל בברייתא זו. אבל בבבלי ליתא, וישנו לעיל שם ל\"ז א'. וכ\"ה במדרש במ\"ר פ\"א, ד', שהש\"ר פ\"ז, ג', תנחומא כי תשא סי' ב' (בובר סי' א'), להלן שם במדבר סי' ד' בשתי המהדורות. ובפסיקתא רבתי פ\"י, הוצ' רמא\"ש, ל\"ה ע\"א, בהרחבת הלשון: כך לא היתה סנהדרין חסרים לעולם מעשרים ושלשה, כיצד שבעים סנהדרין היו יושבים בה, וכיון שהיו מבקשים לילך ולאכול, לא היו כולהם נפנים כאחד, אלא מהם היו הולכים ואוכלין, ומהם היו משתמרים עד שיהיו אותם באים, ואח\"כ היו הולכים, ולא חסרה וכו'. וברש\"י סנהדרין שם: לצאת לעסקיו חוץ ללשכה. ועיין בערוך לנר שם. ",
                "<small>55-56.</small> <b>ובשבתות ובימים טובים באין לבית המדרש שבהר הבית. </b>בד: נכנסין לבי' המדרש. ובכי\"ע ובכי\"ל: לא היו נכנסין אלא לבית המדרש וכו'. וכ\"ה להלן בסנהדרין בכל הנוסחאות (לרבות כי\"ו). והיא נוסחא משובחת שלא נכנסו כלל ללישכת הגזית, שלא יראו כיושבים בדין בשבת וביו\"ט, אבל בבית המדרש מורים את ההלכה, עיין רש\"י במקומו ד\"ה יושבין בחיל. ובירושלמי הנ\"ל: היו יושבין בבית המדרש וכו'. ובבבלי הנ\"ל: יושבין בחיל. ועיין לעיל, שו' 46–47, ד\"ה שני. ועיין לעיל סוכה פ\"ד, שו' 15–16. ",
                "<small>58-59.</small> <b>משרבו תלמידי שמיי והלל שלא שימשו כל צרכן הרבו מחלוקות בישראל ונעשו שתי תורות. </b>להלן סוטה ספי\"ד. ובד שם: <b>כשתי</b> תורות, וכן מעתיק גם במאירי הנ\"ל (לעיל, סוף שו' 44), והוא תיקון ע\"פ הבבלי בסנהדרין הנ\"ל וסוטה מ\"ז ב'. ובירושלמי סנהדרין הנ\"ל: משרבו תלמידי שמאי והלל שלא שימשו <b>רביהן</b> כצורכן רבו מחלוקות בישראל ונעשו שתי תורות. ובירושלמי כאן פ\"ב רה\"ב, ע\"ז ע\"ד: משרבו תלמידי <b>ב\"ש</b> ותלמידי <b>ב\"ה</b> ולא שימשו את רביהן כל צורכן, ורבו המחלוקות בישראל, ונחלקו לשתי כיתות, אילו מטמאין ואילו מטהרין, ועוד אינה עתידה לחזור למקומה עד שיבוא בן דוד. ועיין בהקדמת המשנה להר\"מ חלק שלישי, הוצ' האמבורגער, עמ' 26 ואילך, ומ\"ש בשו\"ת חות יאיר סי' קצ\"ב, ובחקרי לב יו\"ד ח\"א סי' פ\"ו, קכ\"ט ע\"ב ואילך. ",
                "<small>59-60.</small> <b>ומשם היו יושבין ובודקין כל מי שהו חכם ועניו ושפוי וירא חטא ופרק טוב וכו'. </b>להלן סנהדרין פ\"ז הנ\"ל. ובירושלמי סנהדרין פ\"א הנ\"ל: ומשם היו שולחין בכל עיירות שבארץ ישראל וכל מי שהיו מוצאין אותו חכם, עניו, שפוי, עין טובה, נפש שפלה, רוח נמוכה, לב טוב, יצר טוב, חלק טוב וכו'. ושפוי פירושו נעים, נוח ורך, ורגיל במשמעות זו בסורית, ובעיקר מי שמתאים עצמו לאחרים, עיין במלון ללשון סורית של מרגליות ערך שף. ובספרי דברים פיס' י', עמ' 20: שמא אינו שפוי בתוך ביתו, ופירושו שאינו נוח לבני ביתו. וכן בנוסח של שטר מיאון להלן יבמות רפי\"ג: לא <b>שפיא</b> ליה. ובמקבילה שבירושלמי מו\"ק פ\"ג ה\"ג, פ\"ב ע\"א: לא שוינא ליה. ובסנהדרין שם פ\"א, י\"ט ע\"א: לא שוייהנא ליה. והיא היא, ופירושו איני מתאימה לו. וחלק טוב שבירושלמי הוא פרק טוב שבתוספתא. ובתפילתן של דבית ר' ינאי בירושלמי ברכות פ\"ז ה\"ב, ז' ע\"ד: יהי רצון וכו' שתתן לי לב טוב, חלק טוב, יצר טוב, סבר טוב, שם טוב, עין טובה, ונפש טוב ונפש שפלה, ורוח נמוכה. ואף כאן \"חלק טוב\" היא מדה טובה שבאדם. ובירושלמי סוטה פ\"א ה\"ז, י\"ז ע\"א: הוא <b>חלק רע</b> באנשים, שנתן עיניו בה לגרשה. וחלק רע כאן היא מדה רעה. ומכאן שחלק טוב היא מדה טובה. ורגיל במצבות של בית שערים εϋμοιρος, כלומר, חלק טוב.<sup class=\"footnote-marker\">40</sup><i class=\"footnote\">ושם כלול גם המושג של בעל מזל טוב, felix.</i> וספק הוא אם פרק טוב הוא פרקו נאה שפירשוהו בבבלי תענית ט\"ז א' שלא יצא עליו שם רע בילדותו. ועיין מ\"ש ע\"ז בספרי היונית שבא\"י היהודית (אנגלית), עמ' 72 ואילך. ובבבלי סנהדרין הנ\"ל: משם כותבין ושולחין בכל מקומות, כל מי שהוא חכם ושפל ברך ודעת הבריות נוחה הימנו יהא דיין בעירו. והוא ע\"פ המטבע שבבבלי תענית ט\"ז א', ועיי\"ש במקבילה שבירושלמי פ\"ב רה\"ב, ס\"ה סע\"ב. ",
                "<small>60-61.</small> <b>עושין אותו דיין בעירו, משנעשה דיין בעירו וכו'. </b>וכע\"ז גם בבבלי הנ\"ל. אבל בירושלמי הנ\"ל: היו מושיבין אותו בבית דין שבהר הבית וכו', וכנראה שיש שם השמטה ע\"י הדומות. וכן מפורש לעיל סוף שקלים: זקן אין מושיבין אותו בלשכת הגזית אלא אם כן נעשה דיין בעירו, משנעשה דיין וכו'. ",
                "<small>63.</small> <b>ושם יושבין ובודקין יחסי כהונה יחסי לויה וכו'. </b>וכ\"ה גם להלן סנהדרין פ\"ז הנ\"ל, ובירושלמי ובבבלי ליתא. ובמשנתנו סוף מדות: לשכת הגזית, שם היתה סנהדרי גדולה של ישראל יושבת ודנה את הכהונה וכו', ולא הזכירו שם יחוסי לווייה. ובבבלי קידושין ע\"ו ב': דאמר מר ששם היו יושבין (מלה זו ליתא בכי\"מ ובריטב\"א שנביא להלן) מייחסי כהונה ומייחסי לוייה. ובריטב\"א שם: ששם היו מיוחסי כהונה ולוייה, פי' הכי תנן התם לשכת הגזית וכו', ומפרש במתני' כשם שהיו בודקים את הכהנים כך היו בודקים את הלויים. ועיין בפיה\"מ להר\"מ שם.<br>ובספרי קרח פי' קט\"ז, עמ' 133: ולמבית לפרוכת, מיכן אמרו מקום היה אחורי בית לפרוכת ששם בודקים יחוסי כהונה. וכבר פירשתי בספרי היליניסמוס בא\"י היהודית (אנגלית), עמ' 172, שאין סתירה בין המשנה והתוספתא ובין הספרי, ובלשכת הגזית היו פוסקים ביחס ליחוס שלהם, אבל מגילות היוחסין היו מונחים מאחורי הבית,<sup class=\"footnote-marker\">41</sup><i class=\"footnote\">ὀπισθόδομος, מקום בית הגנזים.</i> מקום האוצר, ושם היה תחילת הברור, ולאו דווקא ע\"י סנהדרין גדולה, עיין מש\"ש. [תיקונים והשלמות: העירני ד\"ר חיים דב מנטל (על ספרי היליניסמוס הנ״ל) שכבר קדמני בזה בהגהות הגר״א לבבלי קדושין ע״ו ב׳.]",
                "<b>כהן שנמצא בו פסול וכו'. </b>כל ההלכה במשנה סוף מדות הנ\"ל. ",
                "<small>66-67.</small> <b>ומביא עשירית האיפה משלו ועובדה בידו, אע\"פ שאין המשמר שלו. </b>וכ\"ה להלן סנהדרין פ\"ז הנ\"ל. וכל הברייתא עד הסוף גם לעיל סוף שקלים, שו' 70 ואילך, אלא ששם חסר \"אע\"פ שאין המשמר שלו\", וכן חסרה הלכה זו במקבילות שצוינו שם. והכוונה כאן לפי שהסברנו בשקלים הנ\"ל במקומו שמנחה זו אינה קרבן להכשירו לכהונה (כקנו של גר שעושה אותו ככשרי ישראל), אלא חינוכו והתחלת עבודתו, ולפיכך עובדה בידו, וממילא יכול לעשות כן אע\"פ שאין המשמר שלו, כמפורש במשנת תמורה פ\"ג מ\"ד, להלן מנחות פי\"ג הי\"ז, ולמדוה מן הכתוב בספרי שופטים פי' קס\"ח בכי\"י, עיין בשנו\"ס בהוצ' הר\"א פינקלשטין, עמ' 217, ספרי נשא פי' ו', עמ' 9, ירושלמי יבמות פי\"א ה\"ו, י\"ב ע\"א, בבלי ב\"ק ק\"ט ב', מנחות ע\"ד א'.<br>יתר על כן אנו למדים מכאן שאין הכהנים יכולים לעכב את חינוך העבודה של הכהן עד שיגיע משמרו, או עד הרגל, או עד זמן שיצטרך להביא קרבן, אלא רשאי הוא להתחנך כל זמן שירצה. ולעניין משלו ועובדה בידו, עיין מ\"ש לעיל סוף שקלים הנ\"ל.",
                "<small>68.</small> <b>עבדתן כשירה. </b>עיין מ\"ש ע\"ז לעיל סוף שקלים, שו' 71, ד\"ה אע\"פ שלא הביא. "
            ],
            [
                "<small>68-69.</small> <b>אי זו היא סמיכה שנחלקו עליה וכו'. </b>הברייתא חוזרת לרה\"ח (שו' 41), ומבארת שלא היתה מחלוקת ביחס לשלמי חובה אם הם טעונים סמיכה (כדעת ר' יוסי בר' יהודה בבבלי ביצה כ' א'), אלא השאלה היתה אם סומכין על הקרבן ביו\"ט. וזה הוא עיקר המחלוקת של הזוגות ושל שמאי והלל, ולא נחלקו כלל אם מביאין עולות ביו\"ט,<sup class=\"footnote-marker\">42</sup><i class=\"footnote\">וכן כתב הרא\"ה ביצה כ' א': והאמת ששמאי והלל לא נחלקו מעולם בעולת ראיה, שלא נחלקו אלא בג', וסמיכה א' (=אחרת?), אבל התלמידים שלא שמשו כל צורכן טעו בדבר. ולפי פירוש רבינו מובן יותר למה הקדימה התוספתא לפני ההלכה שלנו את העניין של תלמידי ב\"ש וב\"ה.</i> ומסמיכה לכאן גם מחלוקת ב\"ש וב\"ה לעניין עולות. ובארו בירושלמי פ\"ב ה\"ב, ע\"ז ע\"ד, ובבבלי ט\"ז ב', שהאיסור הוא משום שבות, שמשתמש בבעלי חיים ביו\"ט. וכמה מחכמי זמננו רצו להטות את הסמיכה לעניין אחר, ואין שום יסוד לדבריהם, עיין עכשיו מ\"ש הר\"ח אלבק בהשלמות ותוספות למשנה סדר מועד, עמ' 511. והרי חז\"ל בוודאי שלא היתה שבות קלה בעיניהם, והסמיכה על הקרבן היתה מאד חביבה גם בעיני העם. ויפה העיר א\"א הלוי (אפשטין) בתרביץ שכ\"ח, עמ' 155 ואילך, שמתוך המקורות להלן ברור שהעם לא רצה בשום אופן לוותר על הסמיכה בזמנה, ונמנעו להביא אפילו שלמים ביו\"ט, שמותר להביאם גם לבית שמאי, והיתה העזרה שוממת ביו\"ט, ואין פלא ששאלה זו העסיקה את החכמים במשך דורות. ועיין מ\"ש יעקב הלוי באוצר נחמד ח\"ג, עמ' 27 ואילך. ",
                "<small>69-70.</small> <b>בית שמיי או' אין סומכין ביום טוב, ושלמים החוגג בהן סומך עליהן מערב יום טוב וכו'. </b>במשנתנו פ\"ב מ\"ג, וביצה פ\"ב מ\"ד: בית שמאי אומרים מביאים שלמים ואין סומכין עליהן, אבל לא עולות, ובית הלל אומרים מביאין שלמים ועולות וסומכין עליהם. ועיין בבלי מגילה ה' א', ירושלמי פסחים פ\"ו סה\"ב, ל\"ג ע\"ב, בגליון אפרים שם, ומ\"ש בירושלמי כפשוטו, עמ' 472, ד\"ה הרי. ומבארת התוספתא שלא אמרו ב\"ש שאין סומכין עליהם כלל (כדעת ר' יוסי בר' יהודה בברייתא שבבבלי ביצה כ' א'), אלא סומך עליהם מערב יו\"ט. וב\"ה סוברים שמביאים גם עולות וסומכין עליהם ביו\"ט, משום שתיכף לסמיכה שחיטה, כמפורש במשנת מנחות פ\"ט סמ\"ח ובמקבילות. וכן מפורש בברייתות שבבבלי ביצה י\"ט סע\"א, כ' א'.<br>וביתר באור בירושלמי בסוגיין פ\"ב רה\"ג, ע\"ח ע\"א, וביצה פ\"ב רה\"ד, ס\"א ע\"ב, אלא שהמפרשים הגיהו ונדחקו. אבל אין שום צורך בהגהה, והפירוש הנכון הוא בנועם ירושלמי כאן, בהגהות יפה עינים לביצה כ' א', ובאור שמח פ\"ב מה' חגיגה ה\"י, ד\"ה והנה. וכן אמרו שם: בית שמאי אומרים הותרה (כלומר, במקום שאי אפשר) סמיכה שלא כדרכה, ובית הלל אומרים לא הותרה סמיכה שלא כדרכה. אי זו היא סמיכה שלא כדרכה מאתמול. אמר ר' זעורה כל עמא מודיי באשם מצורע שסמך עליו מאתמול (כלומר, ביום שביעי) לא יצא (כלומר, שהרי היה מחוסר זמן, ולא היה ראוי עדיין להביא קרבן), שלמי נדבה שסמך עליה מאתמול יצא.<sup class=\"footnote-marker\">43</sup><i class=\"footnote\">לא יצא, ונמחקה המלה \"לא\". וכן נכון ואינה במקבילה שבביצה גם בכי\"ל. והכוונה שכולם מודים שבדיעבד יצא אם סמך על שלמי נדבה מאתמול, שהרי היו ראויים לקרבן באותו זמן.</i> מה פליגין בשלמי חגיגה, בית שמאי עבדין לון כשלמי נדבה, בית הלל עבדין לון כאשם מצורע.<sup class=\"footnote-marker\">44</sup><i class=\"footnote\">שהרי שלמים ששחטן מערב יו\"ט אינו יוצא בהן אף ידי שמחה לשיטת הירושלמי כאן פ\"א ה\"ד, ע\"ו ע\"ב, וסוכה פ\"ד ה\"ה, נ\"ד ע\"ג. ועיין בבלי פסחים ע\"א א'.</i> אמר ר' יסא הן דת אמר אשם מצורע שסמך עליו מאתמול לא יצא בזמנו (כלומר, כשרוצה להקריבו בזמנו, ביום שמיני שלו), עיבר זמנו (כלומר, אם מקריבו ביום תשיעי ואילך) נעשה כשלמי חגיגה.",
                "<small>71.</small> <b>אמרו בית הלל ומה אם בשעה שאי אתה מותר לעשות להדיוט וכו'. </b>וכ\"ה (\"בשעה\") בירושלמי כאן וביצה הנ\"ל. ובבבלי ביצה כ' ב': ומה במקום שאסור להדיוט<sup class=\"footnote-marker\">45</sup><i class=\"footnote\">עיין בח\"ד שהקשה למה לא אמרו דיו לבא מן הדין וכו'. וכבר דנו בקושיא זו ברא\"ה, בחידושים לבנו של הרמב\"ן בביצה שם במקומו, ועיין גם בתולדות יעקב למהריק\"ש ובמהר\"ם שיף שם.</i> וכו'. ופירש\"י: שבת שאסור לעשות להדיוט כלום, מותר לגבוה, תמידין ומוספין. ",
                "<small>73-74.</small> <b>נדרים ונדבות יוכיחו שאתה מותר לעשות להדיוט ואין אתה מותר לעשות לגבוה. </b>וכע\"ז בירושלמי ובבבלי הנ\"ל. וקיצור לשון יש כאן, והכוונה שאף בשעה שאתה מותר לעשות להדיוט (כלומר, ביו\"ט), אין אתה מותר לעשותן לגבוה אפילו לשיטתכם, ואף אנו נביא עולת ראייה שאסורה ביו\"ט. ",
                "<small>75.</small> <b>תאמרו בחגיגה שזמנה קבוע. </b>וכ\"ה בירושלמי הנ\"ל. ובבבלי הנ\"ל: תאמר <b>בעולת ראייה</b> שקבוע לה זמן, ועיין מ\"ש על \"חגיגה\" להלן בסמוך. ובר\"מ פ\"א מה' חגיגה ה\"ח: שאין להם זמן קבוע כקרבנות הצבור, שאם אינו חוגג היום חוגג למחר, כלומר, ולפיכך אין דוחין את השבת, אבל דוחין את יו\"ט. ועיין מה שהאריך בזה בחקרי לב או\"ח ח\"א סי' קכ\"ט, רנ\"ד ע\"ג ואילך. ועיין תוספתא תמורה פ\"א הי\"ז. ",
                "<small>76.</small> <b>אף חגיגה פעמים שאין זמנה קבוע. </b>וכע\"ז בירושלמי הנ\"ל. אבל בבבלי הנ\"ל: אף זו (כלומר, עולת ראייה שהזכיר לעיל שם) אין קבוע לה זמן. ובתוספות י\"ז א' ד\"ה יום טבוח (השני) הבינו מתוך לשון הירושלמי שב\"ש סוברים שאף חגיגה אין קריבה ביו\"ט. וכבר העירו כמה מן האחרונים שהדברים תמוהים מאד, שהרי כן מפורש לעיל ברישא בדברי ב\"ש עצמן ששלמים החוגג בהן סומך עליהן מערב יו\"ט, כלומר, וקריבין ביו\"ט.<sup class=\"footnote-marker\">46</sup><i class=\"footnote\">ועיין להלן הע' 47.</i> ועיין גם בבלי מגילה ה' א'. ועיין באו\"ש פ\"א מה' חגיגה ה\"ח. וכבר הבינו האחרונים שאף בירושלמי ובתוספתא כאן \"חגיגה\" פירושה עולת ראייה, ולא שלמי חגיגה, עיין בהר המריה על הר\"מ פ\"א מה' חגיגה אות כ\"ח. וכבר הראינו לעיל פ\"א, שו' 31, ד\"ה זה וזה, שאף לב\"ש כלולה עולת ראייה ב\"חגיגה\". ",
                "<small>76-77.</small> <b>שמי שלא חג ביום טוב הראשון של חג חוגג את כל הרגל וכו'. </b>משנתנו פ\"א מ\"ו, תו\"כ אמור פי\"ז ה\"ב, ק\"ב ע\"ד, ועיי\"ש ספט\"ו, ק\"ב ע\"ג, ירושלמי ובבלי הנ\"ל, בבלי כאן י\"ז א', ר\"ה ד' ב', יומא ג' א', מגילה ה' א', במ\"ר פ\"ט, ו'. ועיין ספרי ראה פי' קמ\"ב, עמ' 195, מכילתא בא ספ\"ז, עמ' 25 ואילך. ",
                "<small>77.</small> <b>ויום טוב האחרון של חג. </b>וכ\"ה בבבלי ביצה כ' ב' הנ\"ל. ומכאן משמע שאף ב\"ש מודים שאם לא חג כל הרגל מקריב עולת ראייה ביום טוב אחרון של חג, והוכיחו מכאן שמכל מקום דינה כאילו זמנה קבוע. וכן כתב במהר\"מ שיף שם.<sup class=\"footnote-marker\">47</sup><i class=\"footnote\">ובהשמטות והוספות מהגהות הגאון ר' יצהק חבר בש\"ס הוצ' ראם סוף סדר טהרות רצה לחדש שבעצרת אפילו שלמים אין קריבים לב\"ש, משום שיש להם תשלומין לאחר החג, אבל בפסח וסוכות שאין להם תשלומין לאחר החג הרי בהכרח קריבים ביום טוב האחרון (אם לא הקריב לפני כן), וממילא אין לחלק בין יו\"ט אחרון לראשון, ומיושבים בזה דברי רש\"י י\"ז א' שהם מרפסים איגרי. ולא ירדתי לסוף דעתו בזה, שהרי לפי סברא זו יקריבו גם עולות לב\"ש ביו\"ט של פסח וסוכות, ואם הוא סובר שעולות אינן קריבות אפילו ביו\"ט האחרון, אף שלמים לא יקריבו.</i> והוא קשה מאד, שהרי כל שיכול לעשות מקודם, אין כאן זמן קבוע, עיין במשנת שבת רפי\"ט ובמקבילות, ובתוספתא תמורה פ\"א הי\"ז. וכן תפס כדבר פשוט בטורי אבן, אבני שהם, י\"ז א'. ולפיכך מסתבר יותר כלשון שני שבהגהות חכמת מנוח לביצה שם, שב\"ש השיבו לבית הלל לפי מדותיהם (אבל לשיטתם הם אין עולת ראייה באה ביו\"ט האחרון של חג), וכמו שרצה לומר גם במהר\"מ שיף שם. ובירושלמי הנ\"ל (כאן וביצה) באמת חסר הסיום, והלשון שם: חגיגה אין זמנה קבוע, שאם לא חג בראשון חוגג בשני, שאם לא חג בשיני חוגג בשלישי, ולא נזכר שם כלל יום טוב האחרון של חג.<br>ובירושלמי שם מסיים: אמרו להם בית הלל חגיגה זמנה קבוע שאם לא חג ברגל אינו יכול לחוג לאחר הרגל. אמרו להם בית שמאי, והלא כבר נאמר אך אשר יאכל לכל נפש הוא לבדו יעשה לכם, אמרו להם בית הלל משם ראייה, לכם אינו נעשה, נעשה<sup class=\"footnote-marker\">48</sup><i class=\"footnote\">כ\"ח בכי\"ל בביצה ובחגיגה, ובשני המקומות תלה המגיה בין השורות: אבל.</i> הוא לגבוה. כלומר, אפילו כולו לגבוה. וכע\"ז בבבלי הנ\"ל,<sup class=\"footnote-marker\">49</sup><i class=\"footnote\">עיין דק\"ס שם, עמ' 47, הע' ט', וברא\"ה שם. וגירסא זו היתה גם לפני הרע\"ב כאן פ\"ב מ\"ג סד\"ה אבל ובביצה פ\"ב מ\"ד, ועיי\"ש בהגהות יש סדר למשנה, ומן הירושלמי מוכח שהנכון כלפנינו.</i> אלא ששם מסיים בדברי בית הלל: והלא כבר נאמר לה' כל דלה'. ומוסיפים שם: אם כן מה תלמוד לומר לכם, לכם ולא לגוים, לכם ולא לכלבים. ועיי\"ש ברש\"י, ומ\"ש בתורה שלמה בא חי\"א, עמ' 150, הערה שס\"א.",
                "<small>77-79.</small> <b>אבא שאול היה אומרה בלשון אחרת משם בית הלל, ומה אם בשעה שכירתך סתומה כירת רבך פתוחה וכו'. </b>וכע\"ז בבבלי הנ\"ל, אלא ששם: ומה <b>במקום</b> שכירתך וכו'. וכ\"ה בכי\"ע. ובירושלמי הנ\"ל: אבא שאול אומר <b>טעם אחר</b> מה אם בשעה שכירתך וכו'. ובבבלי שם מוכח שאין כאן \"לשון\" אחרת גרידא, אלא שמחלוקת ביניהם, ולת\"ק אין נדרים ונדבות קריבים ביו\"ט אפילו לבית הלל, כמפורש לעיל, וכפשוטם של דברים (עיין להלן), אבל אבא שאול שלומד מק\"ו סובר שלב\"ה נדרים ונדבות קרבים ביו\"ט, שאם כירתו פתוחה, ק\"ו לכירת רבו שתהא פתוחה גם לנדרים ולנדבות. ולשיטת הבבלי ממעט הת\"ק נדרים ונדבות מלכם, לכם ולא לגבוה, אבל אבא שאול דורש לכם ולא לגוים, ומק\"ו מרבה אפילו נדרים ונדבות.<br>וכן בבבלי פסחים מ\"ז א' בכ\"י אוקספורד (לפי דק\"ס שם, עמ' 132, הערה ט'): כאבא שאול דאמר לכם ולא לנכרים, אבל לגבוה שרי מק\"ו ומה במקום שכירתך סתומה, כירת רבך פתוחה, במקום שכירתך פתוחה אינו דין שתהא כירת רבך פתוחה. וכן במכילתא הבבלית, מכילתא דרשב\"י (בא י\"ב, ט\"ז, עמ' 21): לכם, ולא לגבוה (כלומר, שאין מקריבין נדרים ונדבות ביו\"ט), <b>שהיה</b> (כגירסת מדרש הגדול) אבא שאול דנו דין אחר, ומה אם בשעה שלא נפתחו כירי הדיוט נפתחו כירי שמים, בשעה שנפתחו כירי הדיוט אינו דין שיפתחו כירי שמים. והכוונה שאבא שאול חולק ולא דרש כלל לכם ולא לגבוה, כשיטת הבבלי. ועיין בפירוש רבינו שמואל שהביאו בתוספות ביצה כ' ב' ד\"ה נדרים, והפירוש קשה גם מבחינות אחרות, ורוב הראשונים פירשו כפירש\"י.",
                "<small>79-80.</small> <b>דבר אחר שלא יהא שלחנך מלא ושלחן רבך ריקן. </b>וכן בירושלמי הנ\"ל: דבר אחר אינו בדין שיהא שולחנך מלא וכו'. ובבבלי הנ\"ל: וכן בדין שלא יהא שולחנך וכו'. וכ\"ה גם במכילתין ז' א'. ופירש בשטמ\"ק ביצה בשם רבו שאף בדיון בין ב\"ש וב\"ה לא נזכרו כלל נדרים ונדבות, \"וכן בדין\" פירושו בדין של ב\"ש וב\"ה. אבל בתוספתא ובירושלמי בוודאי שאין לפרש כן, והכוונה שלפי הלשון השנייה לא למד אבא שאול יום טוב משבת אלא שכן הדין מחייב, כפירוש מהריק\"ש בתולדות יעקב בביצה במקומו בלשון הבבלי. ובפי' הרא\"ה שם: ומשום דק\"ו לא סגי שפיר דא\"ל כדאמר לעיל, מה לנו\"נ שכן לא קבוע להן זמן, אמר עלה וכן בדין שלא יהיה שלחנך מלא. וכן בשטמ\"ק שם בשם הריטב\"א: דמשום דמרבה האי ק\"ו אפי' נדרים ונדבות, אמ' דין הוא שיהא שלחן רבך מלא במיני תבשילין כשלחנך. ולפ\"ז \"וכן בדין\" משלים ומחזק את הלשון הראשונה. אבל מן התוספתא והירושלמי משמע יותר כפירוש מהריק\"ש. "
            ],
            [
                "<small>80-81.</small> <b>מעשה בהלל הזקן שסמך על העולה בעזרה וכו'. </b>ירושלמי כאן וביצה פ\"ב הנ\"ל, בבלי ביצה כ' א'. ועיין בבלי פסחים ס\"ו ב', נדרים ט' ב', ובמשנה למלך פ\"ב מה' שחיטה ה\"ג. ",
                "<small>81-82.</small> <b>בואו וראו שהיא נקבה וצריך אני לעשותה זבחי שלמים וכו'. </b>בירושלמי הנ\"ל: התחיל מקשקש בזנבה, אמר להן ראו נקיבה היא וכו'. וכע\"ז בבבלי הנ\"ל, עיי\"ש ברש\"י. ועל הסמיכה לא מיחו, כי שמא לא ראו את הסמיכה, עיין במהרש\"א שם שציין לתוספות כאן ז' ב' ד\"ה מביאין. ועיין מ\"ש לעיל, הערה 42, בשם הרא\"ה. ",
                "<small>84-85.</small> <b>שהלכה כדברי בית הלל בכל מקום. </b>וכ\"ה בד. אבל בכי\"ע, בכי\"ל, בירושלמי ובבבלי חסר \"בכל מקום\", וכן מחקה בח\"ד, שהרי באותו זמן עדיין לא נקבעה הלכה כב\"ה אפילו ברוב המקומות. וכן ברא\"ה ביצה שם: שהלכה כב\"ה. פי' בזה. ",
                "<small>85.</small> <b>הלך והביא את כל צאן קידר והעמידן בעזרה. </b>וכע\"ז בבבלי הנ\"ל: שלח והביא כל צאן קדר שבירושלים והעמידן בעזרה, וגירסת התוספתא היא מליצה ע\"פ ישעי' ס', ז'. ועיין מ\"ש בספרי היליניסמוס בא\"י היהודית (אנגלית), עמ' 153. ובירושלמי הנ\"ל: פעם אחת נכנס לעזרה ומצאה שוממת, אמר ישמו בתיהן של אילו שהישמו את בית אלהינו, מה עשה שלח והביא שלשת אלפים טלים מצאן קדר וביקרן ממומין והעמידן <b>בהר הבית</b><sup class=\"footnote-marker\">50</sup><i class=\"footnote\">עיין בחי' הרשב\"א בביצה שם כ' א' מה שדייק מלשון זו.</i> וכו'. ומכאן ברור שאף שלמי שמחה ושלמי חגיגה לא הקריבו, משום איסור הסמיכה לב\"ש שהיתה חביבה עליהם, עיין מ\"ש לעיל, שו' 68–69, ד\"ה אי זו היא סמיכה, בשם א\"א הלוי. ועיין להלן. ",
                "<small>85-86.</small> <b>כל מי שצריך להביא עולות ושלמים יבוא ויטול ויסמוך. </b>וכ\"ה (\"עולות ושלמים\") גם בד ובכי\"ל. וכן בירושלמי הנ\"ל: ואמר להן שמעוני אחיי בית ישראל כל מי שהוא רוצה יביא עולות יביא ויסמוך, יביא <b>שלמים</b> ויסמוך. ומכאן ברור שאף שלמים לא הביאו, עיין מ\"ש לעיל בסמוך. אבל בכי\"ע כאן: כל מי שצריך להביא יביא ויטול ויסמוך. וכנראה שהוא תיקון ע\"פ הבבלי בביצה שם שגרס: כל מי שרוצה לסמוך יביא ויסמוך. ובכי\"מ שם וכן ברא\"ה וכמאירי (עיין דק\"ס): כל מי שרוצה להביא <b>עולה</b> יביא ויסמוך. וגירסא זו היא ע\"פ ההנחה שמעולם לא נמנעו מלהביא שלמי חגיגה ושלמי שמחה ביו\"ט אפילו לב\"ש. וכבר ראינו שלפי מסורת בני א\"י אין הדבר כן. ועיין להלן. ועיין ירושלמי פסחים פ\"ח ה\"ג, ל\"ו ע\"א, ביצה פ\"ה ה\"ב, ס\"ג ע\"ב, בבלי שבת קמ\"ח ב', פסחים ס\"ו ב'. ",
                "<small>86-87.</small> <b>באו ונטלו את הבהמה והעלו עולות וסמכו עליהן וכו'. </b>וכ\"ה בד ובכי\"ע (ושם: ולקחו). ובכי\"ל: והעלו עולות <b>ושלמי'</b> וסמכו וכו'. ולפנינו קיצרו, והזכירו עולות, מפני שכן עשו מתחילה, שהרי עולה קודמת לשלמים, כמפורש במשנת זבחים פ\"י מ\"ב. "
            ],
            [
                "<small>88-89.</small> <b>שסמך על העולה, מצאו תלמיד אחד מתלמידי שמיי אמ' לו מה זה וכו'. </b>וכן בירושלמי הנ\"ל: שהביא עולתו לעזרה <b>וסמך</b> עליה וכו'. ובבבלי הנ\"ל: שהביא עולתו לעזרה <b>לסמוך</b> עליה וכו'. אבל בחי' הרשב\"א שם: ובאידך (כלומר, במעשה שלנו) גרסינן <b>וסמך</b> והעמידן בעזרה, כלומר בעזרת ישראל וכו'. ולגירסא זו כיוון מהריק\"ש בתולדות יעקב כ' א'. ועיין ברש\"י ובתוספות חגיגה ז' ב' ד\"ה מביאין (וגרסו כגירסת הרשב\"א). ועיין ברא\"ה ביצה שם. ",
                "<small>89-90.</small> <b>אמ' לו מה זה שתיקה וכו'. </b>כלומר, אתה רמזת לי שאינני בקי בהלכות סמיכה, ואף אני רומז לך שאינך בקי בהלכות שתיקה. ואמרו עלה בבבלי: אמר אביי הלכך האי צורבא מרבנן דאמר ליה חבריה מלתא, לא להדר ליה מלתא טפי ממאי דאמר ליה חבריה, דאיהו אמר ליה מה זו סמיכה, וקא מהדר ליה מה זו שתיקה. ובכי\"ל כאן: אמ' לו מה <b>סמכיא</b>, אמ' לו מה זה שתקיה. ",
                "<small>90.</small> <b>שתקו בנזיפה. </b>וכ\"ה בד, בכי\"ל ובמקבילות. ובכי\"ע: שיתקו <b>בגערה</b>. והוא כנראה ע\"פ פירש\"י בביצה שם: בנזיפה. בגערה. "
            ],
            [
                "<small>90-91.</small> <b>עצרת שחל להיות בשיני או בחמשי או בששי וכו'. </b>וכ\"ה בד. אבל בכי\"ע ובכי\"ל חסר \"או בששי\", וכן נכון שהרי אם חלה עצרת בערב שבת אי אפשר להקריב ביום שלאחריה. ולפי גירסת הדפוסים וכי\"ו צריך לגרוס אח\"כ בדברי ב\"ש: יום טבוח לאחריה, כמו שהגיה הגר\"א. ובמשנתנו פ\"ב מ\"ד: עצרת שחל להיות בערב שבת ב\"ש אומרים יום טבוח (פירש\"י: יום טבוח של קרבנות ראייה וחגיגה) אחר השבת, שהרי לב\"ש אין עולות ראייה באות ביום טוב. ומ\"ש רש\"י \"וחגיגה\" כבר השיגו עליו בתוספות שם במקומו, ודברנו על כך לעיל, שו' 76, ד\"ה אף חגיגה. ועיין בבלי שבת קכ\"ט ב'. ",
                "<small>92.</small> <b>בית הלל אומ' אין לה יום טבוח. </b>בד: אין יום טבוח. ובמשנתנו: אין יום טבוח אחר השבת. ופירש\"י: אינה צריכה יום טבוח, שמותר להקריבן ביום טוב. וברוב רובן של הנוסחאות של משנתנו כגירסת כי\"ו בתוספתא, וכ\"ה לפני רש\"י, עיין דק\"ס, עמ' 66, הערה א'. וכ\"ה להלן בבבלי י\"ז ב' ובמשנה הוצ' לו, קויפמן, פרמה, משניות כ\"י על קלף שבביה\"מ כאן, משניות כ\"י עם פיה\"מ להר\"מ. ובמשנה שבירושלמי: אין להן (כלומר, לקרבנות) יום טבוח. ובכי\"ע כאן: בית הילל אומ' יום טביחה. ובכי\"ל: ליום הטביחה. וצ\"ל בשניהם: יומה טבוחה. וכן בירושלמי פ\"ב רה\"ד, ע\"ח ע\"א: בית הלל אומרי' אין לה יום טבוח, אלא יומה הוא טבוחה. ",
                "<small>92-93.</small> <b>ומעשה שמת אלכסא<sup class=\"footnote-marker\">51</sup><i class=\"footnote\">צוקרמנדל בשנו\"ס מביא בשם ד וכי\"ו \"אלכסנדר\" (במקום \"אלכסא\"), והוא אינו מדוייק, ובד\"ר של התוספתא: אלכסא, ובד\"ח הגיהו \"אלכסנדר\", ועיין בגירסת הבבלי שבעין יעקב. ומ\"ש בשם כי\"ו אף הוא אינו נכון.</i> בלוד ובאו אנשי העיר להספידו וכו'. </b>בד ובכי\"ע: אנשי עיירות וכו', ובכי\"ל: אנשי עירו וכו'. ובבבלי י\"ח א': מעשה ומת אלכסא (בעין יעקב: אליסכנדראי) בלוד ונכנסו כל ישראל להספידו וכו'. ובמשנתנו פ\"ב מ\"ד: ומותרין (כלומר, ביום טבוח) בהספד ובתענית שלא לקיים דברי האומרין עצרת אחר השבת. ומשנתנו היא לכאורה בשיטת ב\"ה שאין יום טבוח אלא אם חלה עצרת בשבת שאי אפשר להקריב עולות ראייה ושלמים, וממילא יום טבוח הוא דווקא אם חלה עצרת בשבת. ועיין להלן. ",
                "<small>93.</small> <b>אמ' להם ר' טרפון צאו, אין מספידין ביום טוב. </b>בבבלי הנ\"ל: ולא הניחם ר' טרפון, מפני שיום טוב של עצרת היה. יום טוב ס\"ד וכו', אלא אימא מפני שיום טבוח היה. ושאלו שם ממשנתנו הנ\"ל שאמרו בפירוש שמותרין בהספד ביום טבוח. ותירצו: לא קשיא כאן ביו\"ט שחל להיות אחר השבת, כאן ביו\"ט שחל להיות בשבת, כלומר והמעשה באלכסא היה בעצרת שחלה להיות באמצע השבוע. וכתב בתוספות רי\"ד במקומו (ט\"ו סע\"א מן הספר): קשיא לי דא\"כ ר' טרפון כבית שמאי, דאי בית הלל הא אמרו דאין לה יום טבוח, דמקרבי ביו\"ט. וי\"ל הכי קאמר בית הלל אין צריך יום טבוח, דאי בעי כולהו מקרבי ביו\"ט, אבל מיהו סתמא דמילתא אין כל ישראל יכולין להספיק ולהקריב שלמי חגיגה ועולת ראייה ביום ראשון, והרבה מקריבין ביום שני, והילכך יום שני של עצרת הוא אסור בהספד מפני שהוא יום טבוח, ואע\"פ שכל שבעה יש להם תשלומין לא נוכל לעשות מכולן יו\"ט אלא יום אחד וכו', ודוקא עצרת יש לה יום טבוח למוצאי יו\"ט, אבל לא שאר ימים טובים, שפסח וסוכות יש להן תשלומין כל שבעת ימי החג ולא יותר וכו', ומכאן מוכיח שאסור להספיד במוצאי יו\"ט של עצרת אף בזמן הזה, דהא מעשה דר\"ט אחר חורבן הוה. ובפסקיו באהלי יצחק, ס\"ז ע\"ב, הסתפק בפסק גרידא: ומיכן מוכח וכו', כסיומו בתוספ' רי\"ד, ולא יותר. וכ\"ה בעיקר הדברים בס' יד דוד (אופיבאך תקנ\"ט) בסוגיין י\"ז א', ועל פיו לכאורה ניסח הרב בשו\"ע שלו או\"ח סי' תצ\"ד ס\"ק י\"ט.<sup class=\"footnote-marker\">52</sup><i class=\"footnote\">והעיר על דברי אדמו\"ר ועל תוספ' רי\"ד הנ\"ל ידידי הגרש\"י זוין בספרו סופרים וספרים ח\"א, עמ' 16. ברם כל הדברים שם, לרבות הסיום של אדמו\"ר: \"אבל במוצאי יו\"ט האחרון של פסח ושל סוכות לא היה יום טבוח אף לדברי ב\"ש שכל עולות ראייה היו נקרבות במוצאי יום טוב הראשון שהוא חולו של מועד, לפיכך אין בהם איסור להתענות מעיקר הדין אלא מחמת מנהג בעלמא\" מכוונים בפסק ובלשון לתוספות רי\"ד (שנדפסו בשנת תרכ\"ב). וכנראה שכיוון להם אדמו\"ר מדעתו.</i> ועיין במשנה למלך פ\"ו מה' כלי המקדש ה\"ט וה\"י, ומה שהאריך בברכי יוסף או\"ח סי' תצ\"ד אות ד', והעיר שם על שבה\"ל השלם סי' רס\"ב (קכ\"ו ע\"א), וצדק בכתבו שמדברי ר' ישעי' שמביא בשבה\"ל משמע שלא אסר בהספד אלא במוצאי שבועות גרידא. ועכשיו אנו רואים שכן מפורש בתוספ' רי\"ד הנ\"ל. ובשבה\"ל וכן בשלטה\"ג העתיקו מפיסקי רי\"ד הנ\"ל, ולא מתוספות רי\"ד. ועיין גם בשיח יצחק י\"ח א'.<br>ופירוש הרי\"ד הנ\"ל מוכרח, שהרי לא מצאנו בשום מקום שר\"ט נהג כבית שמאי, חוץ מן המקומות שמנו, עיין בברכי יוסף הנ\"ל. ולפי זה יום טבוח נוהג אפילו לב\"ה, ולאו דווקא בחלה עצרת בשבת. וכן מוכח מדברי ר\"ן בס' המפתח<sup class=\"footnote-marker\">53</sup><i class=\"footnote\">בקטעים שנתפרסמו ע\"י הר\"ש אברמסון בתרביץ שכ\"ו, עמ' 64, ועיי\"ש בתרגום הע' 8.</i> והר\"ח י\"ח סע\"א. ובירושלמי כאן פ\"ג ה\"ז, ע\"ט ע\"ד: יום טוב שחל להיות בערב שבת אוכל,<sup class=\"footnote-marker\">54</sup><i class=\"footnote\">כלומר, והמאכל הוא בחזקת טהרה, אע\"פ שהיה בידי ע\"ה, כדין מאכל ומשקה ברגל עצמו.</i> אף תשבות הרגל<sup class=\"footnote-marker\">55</sup><i class=\"footnote\">ערבה עלי הגהת הגרמ\"ש באו\"ש פי\"א מה' מטמאי משכב ומושב הי\"א שהגיה: <b>שבתות</b> הרגל, כלומר, שבת שלפני הרגל, או לאחריה.</i> כרגל. אמר ר' זעורה מתניתא אמרה כן, ערב הפסח כפסח ויום טבוח כעצרת. ולפי הנ\"ל יום טבוח כעצרת, אף אם חל בשאר ימות השבוע (ולאו דווקא ביום ראשון), ואפילו לשיטת בית הלל.<br>ברם בראבי\"ה ח\"ב סי' תת\"ו, עמ' 494, מביא בשם אביו מן הבבלי פרק בתרא דמועד קטן (כ\"ד ב'): אמר ר' אלעזר אמר ר' אושעיא מנין לאחר עצרת שאסור <b>בהספד ובתענית</b><sup class=\"footnote-marker\">56</sup><i class=\"footnote\">לא מצאתי גירסא זו לא במו\"ק ולא במקבילות.</i> עד שבעה ימים, שנאמר בחג המצות ובחג השבועות, מקיש חג שבועות לחג המצות וכו' יש לו תשלומין כל שבעה, אפילו לאחר חורבן כדמוכח התם. ומה שמותר בהספד ותענית הני מילי יום טבוח כשחל להיות אחר השבת התירו מפני הצדוקין, הא לאו הכי אסור, ואפילו כשחל לאחר השבת לא התירו אלא אותו יום ותו לא. וכ\"ה בקיצור (בשמו) באגודה כאן פ\"ב סי' ג', קע\"ב ע\"ד.<sup class=\"footnote-marker\">57</sup><i class=\"footnote\">עיין כנה\"ג או\"ח סי' קל\"א שציין לשו\"ת בנימין זאב סי' רי\"ב שהביא את לשון האגודה. ועיין בשו\"ת זכרון יוסף להגר\"י שטיינהארט או\"ח סי' י\"ח, ועיין בהערות לראבי\"ה שם (עמ' 494), הע' 17, ועיין בס' המחכים, עמ' 29, והביאו בארחות חיים ח\"א ה' הבדלה סי' ל\"ג ס\"ט ע\"א, ובהגהה לסדר טרוייש, עמ' 7.</i> וכן מוכח מן הירושלמי פ\"ב ה\"ד, ע\"ח ע\"א. ואפשר שלמעשה כולם נקראו ימי טבוח אפילו לב\"ה, וכן פסק בבית הבחירה למאירי, עמ' 34, ועיי\"ש, עמ' 36. ובר\"ח י\"ח א': <b>ומותרין בו ביום</b> בהספד ובתענית, אבל אם חלה להיות באמצע שבת <b>אסורין</b> (כלומר, העם אסורין בו ביום) בהספד ובתענית. ואין הכרח מדבריו לא לכאן ולא לכאן (לעניין ימי התשלומין).<sup class=\"footnote-marker\">58</sup><i class=\"footnote\">וכ\"ה בערך גם בס' המפתח לר\"ן גאון הנ\"ל (עיין לעיל הע' 53), אלא שהגאון דבר בכלים שכהן גדול מתלבש בהם, ואין שם רמז לשאר ימי התשלומים.</i>"
            ]
        ],
        [
            [
                "<small>1.</small> <b>אי זו היא חזקה כל שעקר רגליו מן המים. </b>בתוספתא מתחיל פרק חדש בענייני טומאה וטהרה שחלק גדול מהם הוא בעניין הרגל. ובמשנתנו פ\"ב מ\"ו: הטובל לחולין והוחזק לחולין אסור למעשר. טבל למעשר והוחזק למעשר אסור לתרומה, טבל לתרומה והוחזק לתרומה אסור לקודש וכו'. ומפרשת התוספתא שהחזקה מתבררת מיד כשעקר רגליו מן המים, ואם עקר רגליו שוב אינו יכול להחזיק את עצמו לקדושה חמורה יותר, וכמפורש להלן בסיפא. ובבבלי י\"ט א': אמר ר' אלעזר טבל ועלה (כלומר, ועודנו לה, עיין בתוספ' ד\"ה טבל) מחזיק עצמו לכל מה שירצה. והקשו עליו מן הסיפא להלן. ועיין במאירי, עמ' 42, שהביא בשם יש מפרשים שאפילו מנוגב יכול להחזיק את עצמו, ופירוש זה בוודאי מנוגד לפשוטה של הברייתא. ",
                "<small>1-2.</small> <b>עודהו רגליו במים טבל לקל שבהן והוחזק לחמור שבהן מה שעשה עשוי. </b>ירושלמי פ\"ב ה\"ו, ע\"ח ע\"ב, בבלי י\"ט א', ועיין בגירסת הר\"ח שם ובדק\"ס, עמ' 72, הערה ר'. ובבבלי שם נחלקו אמוראים אם הלכה זו דברי הכל היא, משום שבמעלות דרבנן כולם מודים שאנו אומרים גוד אחית ורואים את המים שעליו כאילו הן במקוה, או שאף בה נחלקו, והברייתא שלנו היא כר' יהודה במשנת מקואות פ\"ז מ\"ו. ועיין גם בירושלמי הנ\"ל שהביאו שם משנה זו, ולעיל שם הביאו גם את משנת טהרות ספ\"ח, והקשו מהן לריש לקיש שסובר שבטומאה דאורייתא כולם סוברים שאין אומרים גוד אחית, והעמיד את הברייתא שלנו כאן באוכל אוכלים טמאים ושותה משקים טמאים שאין טומאתו אלא מדרבנן. ובירושלמי שם לכולי עלמא הברייתא שלנו היא כר' יהושע (בטהרות ספ\"ח), או כר' יהודה הנ\"ל. "
            ],
            [
                "<small>2-3.</small> <b>הטובל על מנת לעלות מטומאה לטהרה הרי זה טהור בכולן. </b>בכי\"ע: לכולן, והמלים \"על מנת\" חסרות שם ובכי\"ל. ובמשנתנו הנ\"ל: טבל ולא הוחזק כאילו לא טבל. ופירש\"י: ולא הוחזק. לא נתכוון לשם טבילת טהרה אלא לרחיצה בעלמא.<sup class=\"footnote-marker\">1</sup><i class=\"footnote\">עיין בטורי אבן כאן י\"ח ב' ד\"ה טבל. אבל מה שהסמיך לכאן את דברי הבבלי כריתות ח' א' לא זכיתי לעמוד על כוונתו, ומה עניין כוונה לטומאה שנטהר ממנה, לכוונה לטהרה מעולה. ועיין ירושלמי שבועות פ\"ב ה\"א, ל\"ג ע\"ד, ובמה\"פ שם ד\"ה ירד. וצ\"ע אם לשיטת הירושלמי שם נוהגת גם ההלכה של התוספתא כאן, והיינו שאם טבל על מנת לעלות מטומאה לטהרה טהר מכולן. ועיין מ\"ש לעיל יומא, עמ' 723, הע' 22.</i> ועיין בתוספות י\"ט א' ד\"ה לא. ובפיה\"מ להר\"מ: וכשטבל סתם, ולא כיוון לשום דבר לא למעשר ולא לזולתו כאילו לא טבל, ואינו אוכל באותה טבילה אלא חולין בלבד, וכ\"ה בפי\"ג מה' אבות הטומאה ה\"ב. ועיין במאירי, עמ' 42, שהוסיף: אעפ\"י שנתכוון לטבילה, הואיל ולא כיון לאיזה דבר הוא טובל. ובס' ראשון לציון להגר\"ח עטר ובשיח יצחק בסוגיין הקשו על הר\"מ מתוספתא זו. ברם שיטת התוספתא והירושלמי היא בלי ספק שאף טבילה לחולין צריכה כוונה, כפי שנוכיח להלן, ובהכרח שהפירוש בתוספתא כאן שכיוון במפורש לעלות לכל טהרה, כפי שפירש הירושלמי שנביא להלן. והר\"מ הרי פסק בפ\"א מה' מקוואות ה\"ח שמותר בחולין אפילו טבל בלא כוונה ואסור בתרומה, כרב נחמן בסוגיין וחולין ל\"א א'. והוא שלא כשיטת התוספתא להלן והירושלמי.<br>ובירושלמי שבת פ\"ב ה\"א, ד' ע\"ג (ומקבילה במגילה פ\"ב, ע\"ג סע\"ב): נדה שנאנסה וטבלה, שמי בשם רב טהורה לביתה וטמאה לטהרות. ר' לעזר בשם ר' חנינה טמיאה בין לביתה בין לטהרות. ולא חילקו שם בין חולין לתרומה. ואף בבבלי חולין ל\"א ב' מבואר שר' יונתן בר יוסף ור' יוחנן סוברים שטבילה צריכה כוונה אפילו לחולין. ובירושלמי כאן פ\"ב רה\"ו, ע\"ח ע\"ב: וחולין צריכין כוונה?<sup class=\"footnote-marker\">2</sup><i class=\"footnote\">השאלה היא על לשון משנתנו \"והוחזק לחולין\", למה צריך החזקה לשם אכילת חולין בטהרה.</i> כלומר, וכי צריך הטובל לכוין לשם אכילת חולין, והרי כשהוא טובל סתם לשם טהרה מותר בחולין.<sup class=\"footnote-marker\">3</sup><i class=\"footnote\">עיין בפיה\"מ להר\"מ ובלשון המאירי שהבאנו לעיל בפנים ד\"ה הטובל. ועיין בשי\"ק שבת פ\"ב ה\"א ד\"ה טמאה. אבל הירושלמי פירש את הסיפא של משנתנו \"כאילו לא טבל\", כאילו לא טבל כלל, ואסור אפילו בחולין, עיין מ\"ש להלן בפנים.</i> ותירצו: דרובא אתא מימר לך אפילו טובל לחולין (כלומר, לשם אכילת חולין בטהרה) והוחזק לחולין אסור במעשר וכו'. הטובל סתם מותר בכולן. אמר ר' יוחנן במזוקק לכולן,<sup class=\"footnote-marker\">4</sup><i class=\"footnote\">עיין בלשון הירושלמי להלן פ\"ג רה\"א, ע\"ח רע\"ד, ובסה\"א שם, ע\"ח סע\"ד, והפירוש הנכון הוא בס' ניר שם.</i> כלומר, דווקא כשהוא יודע שיאכל גם תרומה וקדשים, והוא טובל סתם לשם טהרה מותר בכולן, ואינו צריך לחשוב במפורש שהוא טובל לקודש. ומיכן שאם אינו מזוקק לכולן וטבל כדי לעלות מטומאה לטהרה אינו מותר אלא בחולין, אבל כוונה לשם טבילה צריך אפילו לחולין, וכפשוטה של משנתנו כאן: טבל ולא הוחזק (כלומר, לא כיוון) כאילו לא טבל, כלומר כאילו לא טבל כלל. וכן להלן שם: לא כן אמר וכו' רשב\"ל האוכל אוכלין טמאין ושותה משקין טמאין גופו טהור בלי כונה? מכיון שנתן דעתו לטהרה מעולה ממנה <b>צריך</b><sup class=\"footnote-marker\">5</sup><i class=\"footnote\">כ\"ה בכי\"ל, והמגיה תלה בין השורות \"אינו\", וקלקל.</i> כוונה. ומכאן שאפילו לרשב\"ל אינו צריך כוונה לחולין אלא בטבל מטומאה דרבנן, אבל בטבל מטומאה דאורייתא אף הוא מודה שחולין צריכים כוונה. וכ\"ה שיטת התוספתא, עיין להלן בסמוך.",
                "<small>3-4.</small> <b>הטובל אם נתכוון טהור, ואם לאו טמא. </b>לפי פשוטה, יש כאן באור למשנתנו: טבל ולא הוחזק כאילו לא טבל, עיין מ\"ש לעיל. וכבר ראה הגר\"ח עטר בראשון לציון י\"ט א' ד\"ה וראיתי שהברייתא שלנו היא כר' יונתן בר יוסף בבבלי חולין ל\"א ב' הסובר שצריך כוונה לטבילה לחולין. ברם כבר הראינו בתס\"ר ח\"ד, סוף עמ' 112, שם, סוף עמ' 151 ואילך, ששיטת התוספתא בכל מקום היא שצריך כוונה לטבילה לחולין. וכן משמע גם מלשון התוספתא לעיל שבת פט\"ז הי\"ב, שו' 29, עיין מ\"ש לעיל שם ד\"ה ומחשב. ואף שבמשנתנו מכשירין פ\"ד מ\"ז שנינו: פירות שנפלו לתוך אמת המים פשט מי שהיו ידיו טמאות ונטלן ידיו טהורות וכו', ובגירסא זו הובאה משנתנו בסוגיין י\"ט א', חולין ל\"א ב', אבל התוספתא שם פ\"ב ה\"ח חולקת במפורש ושונה: ידיו טמאות, ועיי\"ש בר\"ש פ\"ד מ\"ז. ולא עוד אלא שבקטעים מן הגניזה של משנתנו, אף שם: ידיו טמאות (עיין בתס\"ר ח\"ד, סוף עמ' 112), והיא גירסא של מסורת א\"י במשנתנו. ",
                "<small>4.</small> <b>אבל המטביל את ידיו בין כך ובין כך ידיו טהורות. </b>בתוספתא להלן ידים פ\"ב ה\"ג: הנוטל את ידיו אם נתכוין ידיו טהורות, אם לאו ידיו טמאות, אבל המטביל את ידיו בין כך ובין כך ידיו טהורות. והנה שיטת התוספתא לעיל שם פ\"א הי\"ג שבנטילת ידים צריך כוונה של הנותן לידים, או של הנוטל (אפילו לת\"ק שם). והביאוה כמה מן הראשונים, עיין מ\"ש בתס\"ר ח\"ד, סוף עמ' 147 ואילך, והוכיחו ממנה שבנטילת ידים צריך כוונה. ולפי פשוטה מחלקת התוספתא בין נטילת ידים שצריכה כוונה ובין מטביל את ידיו במ' סאה,<sup class=\"footnote-marker\">6</sup><i class=\"footnote\">כמפורש בירושלמי כאן פ\"ב ה\"ה, ע\"ח ע\"ב: כל הן דתנינן מטבילין בארבעים סאה אנן קיימין. והביאוהו בר\"ח י\"ח סע\"ב ובמאירי, עמ' 37.</i> שבטבילה במקום כזה שמועיל אפילו לטומאת הגוף, אינו צריך כוונה בטהרת ידים. וכאן מבדילים בין טבילת הגוף לטבילת ידים, ולהלן מבדילין בין נטילת ידים לטבילתן. ומה שאמרו בתוספתא מכשירין פ\"ב ה\"ח הנ\"ל שאם הושיט ידיו לתוך אמת המים כדי להוציא את הפירות ידיו טמאות, באמת המים של מים שאובין עסיקינן,<sup class=\"footnote-marker\">7</sup><i class=\"footnote\">תדע לך שהוא כן, שהרי במקבילה במשנתנו שם פ\"ד מ\"ז הזכירו במפורש במשנה שלפניה ושלאחריה \"מקוה\", וכאן שינו ושנו \"אמת המים\" כלומר, שאינה ראוייה לטבול בה, והמים שבה אין מכשירין כל זמן שלא נתלשו, עיין ר\"מ פט\"ו מה' טומאת אוכלין ה\"א ובפיה\"מ מקוואות פ\"א, מ\"ד. ומה שאמרו בתוספתא מקוואות פ\"א הי\"ג: כל מקום שאדם טובל ידים וכלים טובלין, אין אדם טובל אין ידים וכלים טובלין (והביאוה כמה מן הראשונים, והוכיחו ממנה שלא כשיטת רבינו יונה, עיין תס\"ר ח\"ד, עמ' 5), הכוונה לידים שצריכות טבילה בארבעים סאה, או במעיין, עיין במפרשי המשנה שם פ\"א מ\"ז, ואינה עניין לכאן שמדברים בנטילת ידים לחולין. ועיין בבלי חולין ק\"ז א' ובדק\"ס שם, קמ\"ה ע\"ב, הע' מ', ובפיסקי תוספות כאן פ\"ב סי' כ\"ה, ויפרשוה בפחות מארבעים סאה, ועיין בתוספות, ברמב\"ן, ברשב\"א, בריטב\"א ובחי' הר\"ן לחולין שם.</i> ודינן כנוטל, וצריך כוונה. ועיין בהשגות הראב\"ד פ\"ו מה' ברכות ה\"ה, ובב\"י טאו\"ח סי' קנ\"ט ובשו\"ע שם ס\"ק ט\"ז.<br>ובבבלי כאן י\"ח ב': ת\"ר הנוטל ידיו נתכוון ידיו טהורות, לא נתכוון ידיו טמאות, וכן המטביל ידיו נתכוון ידיו טהורות לא נתכוון ידיו טמאות, והתניא בין נתכוון בין לא נתכוון ידיו טהורות. אמר רב נחמן לא קשיא כאן לחולין כאן למעשר. והנה מדברי כמה מן הראשונים<sup class=\"footnote-marker\">8</sup><i class=\"footnote\">עיין שו\"ת הרשב\"א ח\"א סי' תק\"י, מיוחסות סי' קנ\"א, תוה\"ב שלו בית ו' ש\"ד, ק\"ס ע\"ב, ועוד, עיין תס\"ר ח\"ד, סוף עמ' 147 ואילך.</i> משמע שאפילו למ\"ד שטבילה לחולין אינה צריכה כוונה, מ\"מ בנטילת ידים צריך כוונה אפילו לחולין. וכבר תמהו (עיין בב\"י טאו\"ח סי' קנ\"ט ובשיח יצחק י\"ח ב' ד\"ה גמרא) מבבלי כאן שמוכח ממנו שאף בנוטל אין צריך כוונה. וכבר שערתי בתס\"ר ח\"ד, עמ' 152, שקושיית הבבלי היא מן הסיפא גרידא, ממטביל למטביל, והעמידוה שבמטביל לחולין אין צורך בכוונה, מה שאין כן למעשר. וכל הסוגיא שם מדברת במטביל גרידא, ובמשנת מכשירין פ\"ד מ\"ז מדברים באמת המים של מים חיים, או בארבעים סאה של מי גשמים<sup class=\"footnote-marker\">9</sup><i class=\"footnote\">כלומר, כן יפרש הבבלי, שלא כשיטת בני א\"י, שהרי בבבל גרסו במשנתנו: ידיו טהורות (עיין מ\"ש לעיל בפנים, שו' 3–4, סד\"ה הטובל). ועיין מ\"ש לעיל הע' 7. והבבלי יפרש שנקטו \"אמת המים\" משום שהיו רגילים להשיט פירות בסירה באמת המים.</i> (עיין בפיסקי תוספות כאן פ\"ב סי' כ\"ה ובר\"מ פ\"ו מה' ברכות ה\"ה), וידיו טהורות משום שבמטביל אין צורך בכוונה לאכילת חולין. אבל הרשב\"א בתשובה הנ\"ל<sup class=\"footnote-marker\">10</sup><i class=\"footnote\">לעיל הע' 8.</i> ובפי' לחולין ל\"א ב' לא פירש כן. ועיין בשבה\"ל השלם סדר ברכות סי' קל\"ה, נ\"ד ע\"א, ומדבריו משמע שבנוטל ידיו צריך כוונה, ואח\"כ מסיים: והמטביל ידיו בין נתכוין בין שלא נתכוין יצא, בד\"א לחולין, אבל לתרומה אחד הנוטל ואחד המטביל אם נתכוין יצא, ואם לאו לא יצא. ולפ\"ז אפילו בחולין לא יצא אלא במטביל דווקא, אבל לא בנוטל שלא בכוונה. וכנראה שפירש את הבבלי כמו שפירשנו לעיל."
            ],
            [
                "<small>5-7.</small> <b>רבן גמליאל היה אוכל על טהרת חולין כל ימיו, והיתה מטפחתו מדרס לקודש, אנקלוס הגר היה אוכל על טהרת הקודש כל ימיו והיתה מטפחתו מדרס לחטאת. </b>בכי\"ל לנכון: <b>עקילס</b> היה אוכל וכו'. ובמשנתנו ספ\"ב: בגדי עם הארץ מדרס לפרושין, בגדי פרושין מדרס לאוכלי תרומה, בגדי אוכלי תרומה מדרס לקודש וכו', יוסי בן יועזר היה חסיד שבכהונה והיתה מטפחתו מדרס לקודש, יוחנן בן גודגדא היה אוכל על טהרת הקדש כל ימיו, והיתה מטפחתו מדרס לחטאת. ויפה העיר בח\"ד שמשנתנו שנתה כהן (יוסי בן יועזר) ולוי (יוחנן בן גודגדא),<sup class=\"footnote-marker\">11</sup><i class=\"footnote\">עיין מ\"ש לעיל שקלים פ\"ב, שו' 63–64, ד\"ה יוחנן. ודברי המאירי כאן, עמ' 39, תמוהים.</i> והוסיפה התוספתא ישראל (רבן גמליאל) וגר (עקילס).<br>ואנו רואים מכאן שהמעולים ביוחסין החמירו פחות, והכהן בשעה שלא היה מזוקק לקדשי המקדש היה טובל לשם אכילת תרומה גרידא, וממילא נחשב לגבי קדשי מקדש כאילו לא טבל (כמפורש לעיל במשנה ובתוספתא), ובגדיו טמאים מדרס ביחס לאוכלי קודש, והלוי היה אוכל חולין בטהרת הקודש ונזהר שלא יגעו אפילו בשלישי לטומאה, אבל מ\"מ לא טבל לטפל במי חטאת, והיתה מטפחתו מדרס לחטאת. ודווקא אחרי החורבן שפסקו קדשי מקדש התחילו הכהנים להחמיר יותר, עיין ספרי קרח פי' קט\"ז, עמ' 133, בבלי פסחים ע\"ב סע\"ב ואילך, בכורות ל' ב'. ונקטה התוספתא כאן דוגמא מאחרי החורבן שגר החמיר יותר מישראל. וכן להלן מקואות פ\"ו ה\"ד: ומעשה ברבן גמליאל ואונקלס הגר שהיו באין באשקלון וטבל רבן גמליאל במרחץ, ואונקלס הגר בים וכו'. ואף שם החמיר עקילס בטהרה יותר מרבן גמליאל. ורבן גמליאל כאן הוא רבן גמליאל דיבנה, שהרי נזכר ביחד עם עקילס הגר, ועליו הוא שאמרו בסדר אליהו רבה רפט\"ז, הוצ' רמא\"ש, עמ' 72: והתקדשתם והייתם קדושים, מיכן היה רבן גמליאל אוכל חולין בטהרה, ועיין בתוספות חולין ב' ב' ד\"ה טמא ובהגהות מהר\"י לנדא בגליון שם.<br>ועל רבן גמליאל הזקן שהיה בזמן הבית אמרו במשנה סוף סוטה: משמת רבן גמליאל הזקן (עיין דק\"ס מגילה כ\"א א', עמ' 114, הערה ו') בטל כבוד התורה ומתה <b>טהרה ופרישות</b>, ואף הטהרה כאן היא טהרת פרישות, עיין במשנת טהרות פ\"ד רמי\"ב, והיה אוכל חולין בטהרת הקודש, ואמרו עליו להלן בתוספתא ע\"ז פ\"ג ה\"י שהשיא את בתו לשמעון בן נתנאל <b>הכהן</b>, ופסק עמו על מנת שלא תעשה טהרות על גביו. ואף כאן החמיר רבן גמליאל, שהיה ישראל, יותר מן הכהן, והיה אוכל על טהרת הקודש, וחתנו הכהן היה אוכל על טהרת תרומה, והיתה מטפחתו מדרס לקודש כמטפחתו של יוסף בן יועזר חסיד שבכהונה, כמפורש במשנתנו הנ\"ל. ועיין ירושלמי נדה פ\"ב ה\"א, מ\"ט ע\"ד, בבלי שם ו' ב' (שתי עובדות), וי\"ר פי\"ט, ד', הוצ' ר\"מ מרגליות, סוף עמ' תכ\"ו ואילך, ובמקבילות שצוינו שם, ומשמע מן הירושלמי ומן הבבלי (עיין בתוספות שם ד\"ה בשפחתו) שברבן גמליאל הזקן עסיקינן.<br>והנה פירשנו לעיל מדרס לחטאת, כלומר שמטפחתו היא כבגד הזב לגבי מי חטאת, ולגבי האדם הטהור לחטאת. והוא הפירוש הפשוט של משנתנו ספ\"ב, כפירוש רוב המפרשים, וכן מוכרח מן התוספתא כאן, עיין להלן. ברם רבינו נסים גאון (בקטעים מס' המפתח שפרסם ר\"ש אברמסון בתרביץ שכ\"ו, עמ' 66) כתב בשם פירושי הגאונים, שהסכימו להם כל חכמי דורו, שהכוונה במשנה זו שבגדי אוכלי קודש מדרס <b>לאוכלי קרבן</b> חטאת. וכן בר\"ח כ' א': בגדי אוכלי קודש, כגון זבחי שלמים בכור ומעשר שהם קדשים קלים, מדרס לאוכלי חטאת שהוא קדש קדשים. וכנראה שכן גרסו בפירוש במשנתנו כאן: מדרס <b>לאוכלי</b> חטאת.<sup class=\"footnote-marker\">12</sup><i class=\"footnote\">ולא מצאתי גירסא זו בשום נוסח, ואינו גם בבבלי חולין ל\"ה א' בשום נוסח, עיין דק\"ס שם, ל\"ג ע\"ב, הע' ז'.</i> וכן בר\"ח כ\"ג א': ובגדי אוכלי הקדש מדרס <b>לכהן</b> אוכל חטאת כי הקדש קדשים קלים, והחטאת קדשי קדשים. ופירוש זה נתקבל גם ע\"י המקובלים, שכן כותב ר' משה קורדואירו בספרו אור יקר (הוצ' הרמ\"ז חסידה, ירושלים ת\"ש) שער א' סי' ד', י\"ד ע\"א: כי אפילו הקדשים בערכה (כלומר, בערך הנשמה שהיא קדשי קדשים) חול, כדאמרינן בגדי אכלי קדשים מדרס <b>לאוכלי קדשי קדשים</b>. ובהערה ג' שם מעיר המו\"ל שכ\"ה לשונו גם בשער כ' סי' ח', ונדחק שם בפירושו.<br>ופירוש זה לכאורה תמוה מאד, והיכן מצינו שהחמירו בטומאה לעניין קדשי קדשים יותר מקדשים קלים, והרי כמניין (שלישי ורביעי) הקדשים, כן מניין קדשי קדשים. וכנראה שעיקר ההבדל הוא בין קדשים קלים שנאכלים מחוץ לעזרה ובין קדשי קדשים שאינם נאכלים אלא בעזרה. והואיל וכל הנכנס לעזרה אפילו שלא לעבודה צריך טבילה (עיין ירושלמי יומא פ\"ג רה\"ג, מ' ע\"ב, ועיין בתוספות שם ל' א' ד\"ה אין), נחשבו אוכלי קדשים קלים כטמאים לגבי אוכלי קדשי קדשים במקדש.<sup class=\"footnote-marker\">13</sup><i class=\"footnote\">ואפילו אם אכל קדשים קלים בעזרה (עיין מ\"ש בתס\"ר ה\"ג, עמ' 217) צריך טבילה, משום \"לא פלוג,\" כמו שאמרו להלן שו' 17–18: כלים הנגמרין בטהרה <b>אפילו בעזרה</b> צריכין טבילה. ועיין ר\"ח ביצה י\"ט א' ובפיה\"מ להר\"מ שם פ\"ב מ\"ג ובחיבורו פ\"ד מה' יו\"ט הי\"ז. ולפי פירוש הגאונים והר\"ח הנ\"ל אפשר לפרש מחבורה לחבורה, מאוכלי קדשים קלים לאוכלי קדשי קדשים. ועיין בירושלמי שם פ\"ב סה\"ג, ס\"א ע\"ב, וברשב\"א שם י\"ט א', ומ\"ש לעיל, סוף עמ' 951.</i> ולפי זה אף במ\"ו כאן: טבל לקודש והוחזק לקדש אסור לחטאת, פירושו שצריך לטבול בכוונה לשם כניסה למקדש (ופשיטא שחטאת של מ\"ה שם אי אפשר לפרש כן), כדי לאכול שם חטאת.<sup class=\"footnote-marker\">14</sup><i class=\"footnote\">עיין בתוספות זבחים י\"ז ב' ד\"ה קסבר, ולפי דבריהם יש שהחמירו בכניסה למקדש יותר מבאכילת קדשים, אלא שדבריהם קשים, עיין בזבחי אפרים במקומו. ועיין ר\"מ פי\"ח מה' פסולי המוקדשין הי\"ד ובאור שמח שם. ועיין במשנת פרה פי\"א סמ\"ה, ובס' משנה אחרונה שם. ואפשר שפירשוה כפשוטה, שאפילו טבול יום מטומאת דברי סופרים אסור להכנס למקדש מדרבנן, ובקדשים אוכל לכתחילה, עיי\"ש ועיין בפיה\"מ להר\"מ שם.</i> ברם בתוספתא כאן בוודאי שאין לפרש כן, שהרי עקילס אחר זמן הבית היה, ולא היו שם אוכלי חטאת, ולמעשה הרי אין שום הבדל בין טהרת הקודש וטהרת קדשי קדשים אלא בכוונה גרידא, כלומר על מנת לאכול ממש קדשי קדשים, מה שאי אפשר אחרי החורבן.<br>ולפי פשוטו נראה שכשם שהצריכו לפי הירושלמי (עיין לעיל, הע' 1) כוונה בטבילה לשם טומאה שטהר ממנה כן הצריכו כוונה בטבילה לשם קדושה שטהר לה."
            ],
            [
                "<small>7-9.</small> <b>שמטבילין כלים בתוך כלים, כוסות בתוך כוסות. תמחויין בתוך תמחויין, בתרומה אבל לא בקדש. </b>פיסקא ממשנתנו רפ\"ג, ועיין כלים פכ\"ה מ\"ט, ותוספתא שם ב\"ב פ\"ג הי\"ב. והוסיפה התוספתא כאן כבאור ל\"כלים בתוך כלים\": כוסות בתוך כוסות, תמחויין בתוך תמחויין. ובבבלי כ\"א א' ואילך נחלקו בזה אמוראים. ר' אילא סובר שאיסור הטבילה לקודש הוא משום חציצה, מפני שכובדו של הכלי הפנימי חוצץ, שאין המים נכנסים בין העליון לתחתון. ורבא סובר שהטעם הוא משום גזירה שמא יטביל מחטין וצנורות בתוך כלי שאין בפיו נקב מרווח כשפופרת הנוד, עיי\"ש. ואמרו שם כ\"ב א', שלמ\"ד שהטעם הוא משום חציצה אין מטבילין אפילו בסל וגרגותני, שהרי סוף כל סוף הכלי הפנימי מכביד גם על הסל, ואין המים נכנסים בנתים, אבל למ\"ד שהטעם הוא משום גזירה שלא יטביל בכלי שאין בפיו כשפופרת הנוד, מותר להטביל בתוך כלים שאין במינם שפיהם צר. ותלו שם את המחלוקת של האמוראים במחלוקת הת\"ק ואבא שאול בברייתא שלהלן בסמוך.<br>ברם בירושלמי לא נזכר אלא הטעם של חציצה, אעפ\"י שהזכירו שם את המחלוקת של החכמים ואבא שאול שלהלן, וכן, כנראה, פירשו שם גם את התוספתא באן ולהלן בסמוך. ואף הר\"מ בפיה\"מ פירש את משנתנו משום חציצה,<sup class=\"footnote-marker\">15</sup><i class=\"footnote\">ואמרו בירושלמי בריש פ\"ג: ר' לא בשם ר' יוחנן אם היה דבר טמא כבד כליטרא אין מטבילין אותו, כלומר אפילו לתרומה, שאם הפנימי כבד מאד יש באמת לחשוש שהמים לא יחדרו כלל תחת קרקעית הפנימי. ועיין מ\"ש הגאון רג\"ח מראדזין בסדרי טהרות כלים, רכ\"ז ע\"ג, ד\"ה ר' לא, אבל פשוטם של דברים הם כפי' בעל ק\"ע בירושלמי.</i> כפשוטה של משנתנו, אעפ\"י שלהלכה פסק (רפי\"ב מה' אבות הטומאה) כרבא. והברייתא שלנו דייקה ושנתה שאין טובלין כלים קטנים בתוך קטנים, וכן כלים גדולים שפיהם רחב בתוך גדולים שפיהם רחב, שהרי תמחוי היא קערה גדולה ורחבה, כפי שיוצא מכמה מקורות (עיין משנת כלים פי\"ז מ\"ב ובמלונות בערך תמחוי). וכנראה שהוא הדין כלים קטנים בתוך גדולים, הואיל והטעם הוא משום חשש חציצה. ובר\"ח כ\"ב א': ורבא סבר כי אמרינן אין מטבילין בתוך כלים, כגון כוסות בכוסות, או כוסות בקערות, או קערות בקערות, וכיוצא בהן שיש בהן מי שפיהן צר וכו'. וכנראה שרבינו ניסח ע\"פ התוספתא ורצה לפרשה אפילו לשיטת רבא, ופירש תמחוי \"קערה\", ואף בקערות יש מין שפיהן צר. ובמאירי, עמ' 47: שלא נאמרה גזרה זו אלא בכלים שיש במינן שפיהם צר, כגון אשישה וצלוחית והדומים להם, אבל כלים שאין במינן שפיהם צר, כגון סלים <b>וקערות</b> מותר וכו'. ולפי שיטה זו בהכרח שהתוספתא שלנו מתפרשת משום חציצה גרידא.<br>ועיין ברש\"י למשנתנו כ' ב' שפירש שאפילו שני הכלים טמאים אין מטבילים כלי בתוך כלי לקודש, ובתוספות כ\"ב א' ד\"ה מאי פירשו שאם שניהם טמאים מטבילין אף לקודש גם לר' אילא,<sup class=\"footnote-marker\">16</sup><i class=\"footnote\">הסובר שהטעם הוא משום חציצה. ועיין בתוספ' רי\"ד כ\"ד א' ד\"ה והני מילי.</i> וכן פסק הר\"מ בפי\"ב מה' אבות הטומאה סה\"א. ועיין בס' ראשון לציון כ\"א ב' ובשיח יצחק כ\"ב א' ד\"ה שם והני מילי, להלן שם, ל\"ח ע\"ג. אבל הנכון בפיה\"מ להר\"מ מקוואות פ\"ו מ\"ב: אין מטבילין כלים לתוך כלים <b>טהורים</b> לקודש, כמו שהוא בהוצ' דירינבורג, עמ' 96, ובכי\"י.",
                "<small>9-10.</small> <b>בקדש נותן לתוך הסל או לתוך גרגותני ומטביל, אבא שאול או' כך היו עושין בתרומה אבל לא בקודש. </b>מלשון התוספתא מוכח שאבא שאול סובר שאף בתרומה אין טובלין כלי בתוך כלי, אלא בסל וגרגותני<sup class=\"footnote-marker\">17</sup><i class=\"footnote\">סל נצרים, γυργαθόν.</i> בלבד, ובקודש אפילו בסל וגרגותני אינם טובלים. וכן מפורש בירושלמי פ\"ג ה\"א, ע\"ח ע\"ד: אבא שאול אומר אף בתרומה אין מטבילין אותו אלא סל וגרגותני בלבד. ואמרו שם שאבא שאול כר' שמעון (במשנת מקוואות ספ\"ח), וכלי בתוך כלי חוצץ, וכפירוש בעל ק\"ע. ובירושלמי הוא קטע מן התוספתא כאן, ולפיכך אמר אף בתרומה נוהג כמו שאתה שונה בקודש. אבל אף הוא מודה שיש כאן מעלה בקודש לגבי תרומה, ובקודש אין מטבילין כלל. ולדעת הירושלמי והתוספתא אין לחוש בסל וגרגותני משום חציצה, שהרי בכלי מתכת, ו\"היה דבר כבד כליטרא\" אין מטבילין אותו בתוך כלי אחר כלל,<sup class=\"footnote-marker\">18</sup><i class=\"footnote\">עיין מ\"ש לעיל הע' 15.</i> וכאן מדברים בכובד בינוני, ובכגון דא מטבילין אותו בסל וגרגותני, משום שהמים באים מלמטה ומכל צד, ואי אפשר שלא יחדרו כטופח להטפיח למטה מן הכלי הפנימי. וכבר ראינו לעיל שבירושלמי אין טעם אחר לאיסור טבילת כלי בתוך כלי, אלא משום חציצה בלבד, ומכאן שבסל וגרגותני אין לחוש לחציצה, כפשוטה של משנת מקוואות פ\"ו מ\"ה (ועיי\"ש במפרשים), אלא שבקודש החמירו גם בזה לאבא שאול. ועיין מ\"ש הגאון רג\"ח מראדזין בסדרי טהרות לכלים, רכ\"ז ע\"ב, וקשה להעמיס את שיטת הבבלי לתוך הירושלמי.<br>ובבבלי כ\"ב א': והא דרבא ודר' אילא תנאי היא דתניא סל וגרגותני שמילאן כלים והטבילן בין לקודש בין לתרומה טהורין. אבא שאול אומר לתרומה אבל לא לקודש. ולפי הבבלי טעם המחלוקת הוא שאבא שאול חושש לחציצה, ולפיכך אין הבדל בין סל וגרגותני לשאר כלים, והת\"ק אינו חושש לחציצה, ובקודש גזרו משום חשש שלא יבוא להטביל בכלי שפיו צר, שאין בו חלל כשפופרת הנוד, מה שאין כן סל וגרגותני שאין במינם פה צר. ואשר להיתר כלי בתוך כלי לתרומה, עיין בבבלי להלן שם ובפירש\"י ד\"ה למאן, ובפי' הר\"ח שם שפירש אחרת. ועיין בתוספות שם ד\"ה אבא שאול, ובהסבר שבהגהות הרש\"ש, ובשיח יצחק שם ד\"ה אבא שאול שהעיר על לשון התוספתא כאן."
            ],
            [
                "<small>10-11.</small> <b>אחורים ותוך ובית הצביעה בתרומה אבל לא בקדש. </b>פיסקא ממשנתנו פ\"ג מ\"א.<sup class=\"footnote-marker\">19</sup><i class=\"footnote\">ובכמה נוסחאות שם: <b>לקדש</b> (עיין דק\"ס, עמ' 75, הע' ב'), והיא היא, ואין שום הבדל בין הגירסאות. ועיין מה שהאריך בזה בסדרי טהרות לכלים, רכ\"ד ע\"ג, ד\"ה אחוריים, ודבריו ז\"ל אינם אלא לפילפולא בעלמא.</i> ובכי\"ל כאן חסר כ\"ז, כדרך הסופרים להשמיט לפעמים את הפיסקאות של משנתנו. ועיין גם להלן, שו' 15, ומש\"ש, ולהלן, שו' 18–20, ד\"ה כיצד. ובמשנת כלים פכ\"ה מ\"ז: כל הכלים יש להם אחוריים ותוך, ויש להם בית צביעה. כלומר כל כלי שטף שנטמאו אחוריהם בטומאת משקים דרבנן נטמאו אחוריהם, אבל לא בית צביעתם ולא תוכם, וכן אם נטמא בית צביעתם, לא נטמאו לא אחוריהם ולא תוכם, נטמא תוכם נטמאו כולם. ובית הצביעה הוא שקע בשפת הכלי שלפעמים מחזיקים בו את הכלי, צובעים (מלשון \"אצבע\") וצובטים בו את הכלי, ולפעמים שותים דרכו, עיין בירושלמי כאן פ\"ג ה\"א, ע\"ח ע\"ד, בבלי כ\"ב ב', בתוספתא כלים ב\"ב פ\"ג ה\"ט והי\"א, ומ\"ש בתס\"ר שם ח\"ג, עמ' 80, ומ\"ש ר\"י בראנד בספרו כלי החרס בתלמוד, עמ' ע\"ז-פ'.<br>ולהלן במשנת כלים שם מ\"ט: כלי הקדש אין להם אחוריים ותוך, ואין להם בית צביעה. ואין מטבילים כלים בתוך כלים לקדש. וכ\"ה בתוספתא שם ב\"ב פ\"ג הי\"ב. ומתוך צרוף לשון המשנה והתוספתא בכלים ולשון המשנה והתוספתא כאן משמע שאין הבדל בין כלי חול שרוצה ליתן קודש לתוכם ובין כלי קודש ממש (כלי שרת), ובכולם אם נטמאו אחוריהם או בית צביעתם נטמאו כולם. ובירושלמי בסוגיין ה\"א, ע\"ח ע\"ד: שאין בית צביעה תוך (כלומר, לעניין תרומה, אין בית צביעה נחשב לתוך, כפירוש בעל שדה יהושע). כלי קודש (השוה לשון משנת כלים הנ\"ל) כולן תוך, כלומר, אף האחוריים ובית הצביעה דינם כתוך.<sup class=\"footnote-marker\">20</sup><i class=\"footnote\">לעיל שם בירושלמי: אמר ר' יונה מתניתא דר' מאיר, אבל דברי חכמי' עושין כן אפילו בקודש. ועיי\"ש בפני משה. ושמא הכוונה היא לבבא שלאחריה: הנושא את המדרס נושא את התרומה, אבל לא את הקודש. ועליה אמר ר' יונה שהיא כר' מאיר ששנה שלש עשרה מעלות בקודש (כמפורש להלן שם בירושלמי, עיין מ\"ש ע\"ז להלן בפנים), אבל ר' יוחנן הסנדלר בשם ר' עקיבא לא מנה אלא שתים עשרה מעלות (כמפורש להלן שם בירושלמי), ולדעתו הנושא את המדרס נושא גם את הקודש, ואין כאן אלא י\"ב מעלות, ולא גזרו משום מעשה שהיה, עיין בירושלמי סה\"א, ע\"ח ע\"ד, ובבלי כ\"ב סע\"ב ואילך. וכ\"ה דרך הירושלמי בכ\"מ שמבאר בתחילה בקצרה כמה הלכות, ואח\"כ חוזר לדון בהן בפרט כסדרן במשנה, ואין כאן דוחק כלל.</i>",
                "<small>11-12.</small> <b>אמ' ר' יוסה זה לשון כפול, כל שיש לו אחורים ותוך יש לו בית הצביעה, כל שאין לו אחורים ותוך אין לו בית הצביעה. </b>וכ\"ה בתוספתא ב\"ב פ\"ג הי\"ב הנ\"ל, ועיין בר\"ש שם פכ\"ה מ\"ט, ומ\"ש בתס\"ר כאן ח\"א, עמ' 247, וח\"ג, עמ' 80. ופירש הגר\"א שם: מה זה לשון כפול, הואיל וכללא ידעינן דכל שיש לו אחורים ותוך יש לו בית הצביטה, וכל שאין לו וכו', והשתא דאמרת כלי הקודש אין להם אחורים ותוך שמעינן ממילא דאין להן בית הצביטה. והדברים מתבארים מתוך הירושלמי שם ה\"א, ע\"ח ע\"ד: כמה מעלות בקודש ובתרומה. ר' מאיר אומר שלש עשרה ר' יוסי אומר שתים עשרה. ובבבלי כ\"א ב': ר' אילא לטעמיה, דאמר ר' אילא אמר ר' חנינא בר פפא עשר מעלות שנו כאן וכו', ולהלן שם כ\"ב סע\"ב: אחת עשרה מעלות שנו כאן. ור' אילא מונה \"אין מטבילין כלי בתוך כלי בקודש\" ו\"שבקודש מתיר ומנגב ומטביל\" לאחת, משום שטעם שתיהן משום חציצה, ולרבא ורבה בר אבוה הן י\"א מעלות, ועיי\"ש באוה\"ג, עמ' 36 ואילך, בר\"ח כ\"א ב', בר\"מ פי\"ב מה' אבות הטומאות ובמאירי, עמ' 46 ואילך, שמונים כל מעלה ומעלה, וכולם י\"א מעלות.<br>ברם הירושלמי חולק על הבבלי במניין המעלות, ולשיטת הבבלי מונים אחורים ובית צביעה בתרומה אחת, אבל בירושלמי מונה אותן שתים. וכן להלן שם במשנתנו: ובתרומה אם נטמאת אחת מידיו חבירתה טהורה ובקודש מטביל את שתיהן <b>שהיד</b> (כ\"ה הגירסא במשנה שבבבלי) מטמאה את חבירתה, והכל היא מעלה אחת, עיי\"ש באוה\"ג, עמ' 36, 43, בר\"ח כ\"א סע\"ב, בר\"מ פי\"ב מה' אבות הטומאה הי\"ב ובמאירי, עמ' 51. אבל במשנה שבירושלמי: <b>והיד</b> מטמאה את חבירתה, ויש כאן שתי מעלות, וכן מוכח להלן בתוספתא, עיין מ\"ש להלן, שו' 23–26, ד\"ה וכל הדחוקים. ולפיכך מנו בירושלמי שלש עשרה מעלות. אבל ר' יוסי שאמר כאן במפורש שהוא לשון כפול לא מנה בית הצביעה כלל, ולשיטתו אין כאן אלא שתים עשרה מעלות, כמפורש בדבריו בירושלמי הנ\"ל."
            ],
            [
                "<small>13.</small> <b>הנושא את המדרס נושא את התרומה אבל לא את הקדש. </b>פיסקא ממשנתנו פ\"ג מ\"א. ופירש רש\"י במשנתנו שנושא את התרומה בכלי חרס. ועיין בתוספות שם ד\"ה הנושא, במהרש\"א, בס' ראשון לציון ובשיח יצחק שם. ובפיה\"מ להר\"מ: רוצה לומר שהוא נושא תרומה ובגד שנטמא במדרס הזב ביחד, והוא שישים שניהם בלוח וירים אותה ואסור לעשות כן בקודש. והר\"מ פירש שאין מדברים כאן בכלי חרס דווקא, אלא אפילו את התרומה עצמה מותר לישא. ובכלי שטף המקבל טומאה אסור, שאם ירים אותו בידיו ויגע בו הרי יטמא אותו, הואיל ולא פירש מן המדרס, והוא מטמא שנים ופוסל אחד, אבל אם לא נגע בכלי אינו מטמאו אפילו אם לא פירש מן המדרס, כמפורש במשנת זבים רפ\"ה: וכלי שטף במגע, אבל לא במשא, ופסקה הר\"מ בפ\"ו מה' משכב ומושב רה\"ב. ומ\"ש להלן שם: ואדם שנגע באחד מכל אלו או נשאן מטמא בגדים ושאר כלים בשעת נגיעתו או בשעת נשיאתו, פירושו בשעת נגיעתו, או נשיאתו של המדרס, אבל את הכלים אינו מטמא אלא במגע גרידא. ולפי זה אם נושא שניהם בלוח של עץ שאינו מקבל טומאה מותר לתת את המדרס מצד אחד ואת התרומה מצד שני, שלא יגעו זה בזה, כפי שמשמע מפשוטה של לשון פיה\"מ להר\"מ הנ\"ל, וכן צריך לפרש גם בר\"מ פי\"ב מה' אבות הטומאה ה\"ג שנושא את שניהם על גבי לוח של עץ שאינו מקבל טומאה. אבל דברי המאירי, עמ' 48, תמוהים מאד, כמו שהעירו המו\"ל שם.<sup class=\"footnote-marker\">21</sup><i class=\"footnote\">עיין בלשון הר\"ח כ\"ג א', ושאב מפירוש הגאון (עיין אוה\"ג, עמ' 41), אלא שהר\"ח קיצר בלשונו, וכוונתו שבידו האחרת קודש בחבית של חרס.</i> ומפרשת התוספתא להלן בסמוך שהנושא את המדרס פירושו שהיה נעול בסנדלים שהם טמאים מדרס. ועיין מאירי, עמ' 48 הנ\"ל, רד\"ה המעלה השלישית. ",
                "<small>13-14.</small> <b>כיצד היו סנדליו טמאין ונושא חבית של תרומה על כתיפו, ואין עושין כן בקודש. </b>עיין מ\"ש לעיל בסמוך. ואף כאן יכולים לפרש בחבית של עץ, ואחר נתנה על כתיפו, והבגד שעליו אינו מטמא כלי, והתרומה טהורה. ובפי' הראב\"ד לתו\"כ זבים ספ\"ב, ע\"ו ע\"ב: מניין לעשות שאר כלים <b>שעליו</b> בשעת מגעו כבגדים שיהו כולם טמאים ת\"ל וטמא. ונראה שכוונת רבינו לתכשיטים שעליו, שהוא לבוש בהם,<sup class=\"footnote-marker\">22</sup><i class=\"footnote\">כלומר, אעפ\"י שיש חציצה בינם לבין בשרו, עיין להלן שם פ\"ג ה\"ה, ע\"ו ע\"ג, ומ\"ש בתס\"ר ח\"ג, עמ' 64, שו' 14–15. ועיין לעיל שבת פ\"ח, שו' 42, ושם \"כליו עליו\" פירושו בגדיו (כלים, מני בארמית) שהוא לבוש בהם, כפי שמוכח מן הרישא (הי\"ז) שם.</i> אבל אם היו על כתיפו (עיין במשנת נגעים פי\"ג מ\"ט) דינם כשאר כלים, ואינם טמאים אלא הללו שהוא נוגע בהם בבשרו, ומכ\"ש שאינו מטמא חבית שעל בגדיו בכתיפו. ולפי פשוטו פירוש הספרא שדין כלים שנוגע בהן בידו כבגדים, כסיגנון הספרא לעיל שמיני פרש' ו' ה\"ח, נ\"ג ע\"א, עיי\"ש. ועיין בלשון הר\"מ בפ\"ו מה' משכב ומושב ה\"ב.<br>ובמאירי, עמ' 49: וכן יש מפרשים מעלה זו במי שסנדלו טמאה ונושאה על כתפו שנושא את התרומה בכתף השניה, ובלבד שלא יגעו זה בזה. ובבבלי כ\"ג א': סנדל טמא, סנדל טהור מהו. ובתוספתא כאן מפורש: היו סנדליו טמאין. ואמרו בירושלמי כאן סה\"א, ע\"ח ע\"ד: ר' בא בשם רב יהודה מפני מעשה שאירע. מעשה באחד שניקבה חביתו ופקקה בסנדלו. ובדברי הירושלמי אפשר לפרש שכן קרה מעשה, וראו שאדם עלול לפקוק בסנדל, ולפיכך גזרו שלא ישא קודש בסנדלים טמאים, ובתרומה לא חששו. ובבבלי כ\"ב סע\"ב: דאמר רב יהודה אמר שמואל מעשה באחד שהיה מעביר חבית <b>של יין קודש</b> ממקום למקום ונפסקה רצועה של סנדלו ונטלה והניחה<sup class=\"footnote-marker\">23</sup><i class=\"footnote\">בכ\"י ב' שם: נטלו והניחו (כלומר, משום שנפסקה הרצועה הסיר את הסנדל והניחו) ע\"פ החבית, ונכנסה רצועה של סנדלו לאויר החבית. ויפה העיר בדק\"ס שם שכן היתה הגירסא בתוספ' רי\"ד ופירשה שהסיר את הסנדל, וכן בתוספות כ\"ג א' סד\"ה ונפסקה (ע\"פ הירושלמי), ופירשוה שהסנדל בעצמו נכנס לשם, עיין מאירי, עמ' 58. וכן פירש מדעתו בשיח יצחק, מ\"ג ע\"א, ד\"ה בא\"ד.</i> ע\"פ חבית, ונפלה לאויר החבית ונטמאת. באותה שעה אמרו וכו', אי הכי תרומה נמי וכו', וכמעשה שהיה.",
                "<small>15.</small> <b>בגדי אוכלי תרומה מדרס לקודש. </b>פיסקא ממשנתנו פ\"ג מ\"א, ופ\"ב מ\"ז. ועיין לעיל, שו' 5–7, ד\"ה רבן גמליאל. ובכי\"ל חסרה פיסקא זו, ועיין מ\"ש לעיל שו' 10–11, ד\"ה אחורים. ",
                "<small>15-17.</small> <b>ולא כמידת הקדש מדת התרומה שבקדש מתיר ומטביל ומנגיב ואחר כך קושר, ובתרומה קושר ואחר כך מטביל. </b>וכ\"ה בכי\"ע. ובד: ולא כמדת וכו' מרובה מדות הקדש ממדות התרומה. שבקדש מטביל ומנגיב וכו', וכע\"ז בכי\"ל, וחסר שם \"מתיר\". אבל במשנתנו פ\"ג מ\"א: שבקודש מתיר ומנגב ומטביל ואחר כך קושר וכו'. וכ\"ה בבבלי שם כ\"א א'. ופירש\"י במשנתנו: מתיר את קשרו משום דדמי לחציצה. ומנגב, אם לח הוא מנגבו תחלה, ואח\"כ מטביל, וכל זה משום דדמי לחציצה הוא. ועיין בתוספות כ\"א ב' ד\"ה דקיטרא. אבל בכ\"י ב' שם במשנתנו: מתיר ומטביל ומנגיב, וכע\"ז גם בבבלי שם כ\"א א' בכ\"י, עיין דק\"ס, עמ' 75, הערה ג', עמ' 76, הערה כ'. וכ\"ה בפיה\"ג לטהרות, עמ' 158, ובתשובות גאונים קדמונים סי' ע\"ב, כ' סע\"ב (והעיר להם בדק\"ס שם), ובשניהם הגיה הסופר כלפנינו במשנה, אבל מתוך הפירוש ברור שאין להגיה, עיין בהערות מהרי\"ן אפשטין שם הערה 5. ועיין מ\"ש להלן בסמוך, ד\"ה ברם, בשם המשנה בכי\"ל. וכ\"ה בר\"ח כאן כ\"א ב', כ\"ג א'. ובמאירי, עמ' 50, כותב: ומ\"מ בתלמוד המערב ראיתי שהזכיר מנגב אחר ההטבלה, ר\"ל מתיר ומטביל ומנגב. ואני מפרש שהיא שנויה בדבר שצריך קשירה כגון טלית של ציצית שצריך להתיר הקשרים ולהטביל ואחר כך מנגב, כדי לקשרו יפה, שכל שהוא לח אינו מתקשר יפה. ואף עליו העיר בדק\"ס הנ\"ל, והיה לפניו בכ\"י, ועיין מ\"ש להלן.<br>ובירושלמי שלפנינו סה\"א, ע\"ט רע\"א: שבקודש מתיר את החוטים ומנגב את הנקבים, ואחר כך קושר, ובתרומה קושר ואחר כך מטביל. אוכלי תרומה זריזין הן והן חצין אותה, אוכלי הקודש אינן זריזין ואינן חצים אותה. ולא נזכר כאן כלל מתי מנגב לפני הטבילה, או לאחריה. ובאור שמח פי\"ב מה' אבות הטומאות סה\"ה כותב: ובירושלמי שבקודש מתיר את החוטים ומנגב את הנקבים ואח\"כ קושר, נראה דגריס שבקודש מתיר ומטביל ומנגיב ואח\"כ קושר, שנכנסו המים בין הנקבים בשעת טבילה, לכן מנגיב ואח\"כ קושר וכו'. ולא זכיתי להבין כיצד הסיק מפירוש הירושלמי על גירסתו במשנה, ובפרט שבאור שמח שם לא הביא שום סמך לגירסתו המשוערת במשנתנו,<sup class=\"footnote-marker\">24</sup><i class=\"footnote\">אלא שקרוב מאד בעיני שהרב ז\"ל השתמש בס' דקדוקי סופרים כאן, אע\"פ שלא הזכירו, ומשם למד את הגירסא במשנה.</i> והבין כן מפירוש הירושלמי גרידא.<br>ברם נאמנת עלינו עדות המאירי הנ\"ל שהירושלמי גרס: מתיר ומטביל ומנגיב וכו', וכן במשנה שבירושלמי בכי\"ל: שבקודש מתיר <b>ומטבל</b> ומנגב ומטביל, ונמחק \"ומטבל\", וצריך היה למחוק \"ומטביל\". והנה בירושלמי מפורש שבקדש צריך להתיר את הקשירה, מפני שאוכלי קודש אין <b>חצים</b> אותה, ועיין במפרשים שם. אבל \"חצים\" בכל מקום פירושו מהדקים, עיין מ\"ש הרי\"ן אפשטין בפיה\"ג, עמ' 88, הערה 17, ומ\"ש בתס\"ר ח\"ד, עמ' 32 ועוד. ומדברים כאן בקשר של קיימא גרידא, שהרי באינו של קיימא אף בחולין הקשר חוצץ, כמפורש במשנת מקוואות פ\"י מ\"ד. ובקשר של קיימא צריך שיהא חוצה, כמפורש במשנת מקוואות הנ\"ל מ\"ג: אילו שאינן צריכין שיבואו בהן המים קשרי העני וכו' ותפילה של ראש בזמן שהיא <b>חוצה</b> וכו'. ופירש הר\"ש: \"מחמת שקשור בחוזק וראוי להתקיים כך, אין צריך להתירו בשעת טבילה, והוא קשר של תפילין של ראש שאנו קורין דל\"ת, וחוצה, כמו אוצה, והוא לשון דוחק\". ולפ\"ז ברור שבתרומה קושר ומהדק לפני הטבילה ומטביל ואינו חושש, שהרי קשר של קיימא אינו חוצץ, אבל אוכלי קדשים אינם זריזין, ויש לחשוש שלא הדקו את הקשר, ובכגון דא הקשר חוצץ, ולפיכך מתירים אותו לפני הטבילה. ואחרי הטבילה מנגבים אותו, כדי שיתקשר יפה ויהא קשר של קיימא, שהרי באוכלי תרומה המזוקקין לקודש אנן קיימין,<sup class=\"footnote-marker\">25</sup><i class=\"footnote\">ואותם הכהנים בשעה שאוכלים תרומה אנו דנים אותם כזריזים, אבל בשעה שאוכלים קודש (שמותר לזרים בקדשים קלים), אין אנו דנים אותם כזריזים, עיין ירושלמי פסחים פ\"א ה\"א, כ\"ז ע\"ב, שם פ\"ב ה\"ז, כ\"ט ע\"ג.</i> כמפורש בירושלמי בריש פ\"ג, ע\"ה רע\"ד, ולפיכך מנגב ומהדק שלא יצטרכו להתירו לאחר זמן כשיצטרכו להטביל לשם תרומה גרידא.",
                "<small>17.</small> <b>אחד קדשי מקדש ואחד קדשי הגבול בכך. </b>בבבלי כ\"ב ב': תני רב ביבי קמיה דר\"נ כל הכלים אין להם אחורים ותוך, אחד קדשי המקדש ואחד קדשי הגבול. וכן להלן בתוספתא כלים ב\"ב הי\"ב: אין לו אחוריים ותוך אין לו בית הצביעה (כלומר, דברי ר' יוסי שלעיל, שו' 11–12) אחד קדשי מקדש ואחד קדשי הגבול לכך. ועיין ר\"ש שם פכ\"ה מ\"ט, ושאלו בבבלי: קדשי הגבול מאי נינהו תרומה, והתנן וכו', לחולין שנעשו על טהרת הקודש. אבל בירושלמי פ\"ג ה\"ב, ע\"ט ע\"א: כלים הנגמרים בטהרה צריכין טבילה בקודש וכו', אמר ר' יהושע בן לוי עד כאן בקודשי מקדש המקודשים, מיכן והילך בחולין שנעשו על טהרת הקודש. ועיין בס' ניר ובנוע\"י במקומו שהסיקו שהירושלמי חולק על הבבלי. ומתוך שני התלמודים משמע לכאורה שהחילוק בין המעלות לקודש חל אחרי המעלה של כלים הנגמרים בטהרה, עיין בבלי כ\"א ב', כ\"ב א', כ\"ב ב'. ומן התוספתא בכלים והבבלי כ\"ב ב' אין ראייה, משום שבמקום ששנו הלכות בודדות שנו אחריהן שדינן נוהג אפילו בחולין על טהרת הקודש, אבל מן התוספתא כאן מוכח שהדינים הנוהגים בחולין על טהרת הקודש מסתיימים אחרי התרת הקשר, ולפני כלים הנגמרים בטהרה. ונראה שאף בירושלמי הנ\"ל פירושו עד כאן, ולא עד בכלל, מיכן והילך, כלומר, מכלים הנגמרים בטהרה ואילך,<sup class=\"footnote-marker\">26</sup><i class=\"footnote\">וכ\"ה גם בירושלמי שבת פ\"ב ה\"א, ד' ע\"ג: ולא בזפת ולא בשעוה, עד כאן לפתילות, מיכן ואילך לשמנים. ושם הפירוש בהכרח הוא: עד כאן, עד זפת ושעוה ולא עד בכלל, ומכאן ואילך, מזפת ושעוה ואילך. וכן פירש גם הבבלי שם כ' סע\"ב. ועיין בבלי ברכות י\"ג סע\"א, שם ע\"ב (עד על לבבך בעמידה, מכאן ואילך וכו') ועוד בכ\"מ. וכן כנראה פירש הר\"מ את הירושלמי ע\"ז פ\"א סה\"ב, ל\"ט ע\"ג: יום הלידה ויום המיתה. עד כאן לציבור, מכאן ואילך ליחיד, כלומר, עד כאן ולא עד בכלל, עיין במה\"פ שם ד\"ה אותו יום, ודבריו מוכרחים בשיטת הרמב\"ם. אבל מן המציאות אנו יודעים שיום הולדת המלך הוא עיר צבורי, והפירוש בירושלמי הוא, איפוא, עד ועד בכלל.</i> וגבול החילוק בין קדשי מקדש וחולין על טהרת הקדש הוא לפני כלים הנגמרים בטהרה, כבתוספתא כאן. והטעם הוא שהיתה להם קבלה שיש הבדל בין שש המעלות הראשונות ובין האחרונות, כמפורש בבבלי כ\"ב א', כ\"ב ב', אלא שנחלקו בסדר של שתי הקבוצות ביחס למשנתנו. ולשיטת הבבלי שמנו אחורים ובית הצביעה למעלה אחת נגמרת המעלה הששית בכלים הנגמרים בטהרה. אבל לשיטת התוספתא והירושלמי שמנו אחורים ובית הצביעה לשתי מעלות (כמו שהוכחנו לעיל, שו' 11–12, ד\"ה ברם) מסתיימת המעלה הששית לפני כלים הנגמרים בטהרה. וכמובן שאין כאן אלא השערה בעלמא. וטעם ההבדל בין המעלות מבואר בבבלי כ\"א ב', ועיי\"ש בתוספות ובמאירי, עמ' 53. "
            ],
            [
                "<small>17-18.</small> <b>כלים הנגמרין בטהרה אפי' בעזרה צריכין טבילה לקודש אבל לא לתרומה. </b>פיסקא ממשנתנו פ\"ג מ\"ב, ולא הוסיפה התוספתא אלא \"אפי' בעזרה\". ובמאירי, עמ' 50: ובתוספתא ראיתי אפי' נגמרו בעזרה. ופירשו בבבלי כ\"ג א' שהחשש הוא משום צינורא של עם הארץ שניתזה מפיו, והחבר לא נזהר בה לפני שנגמר הכלי שאינו מקבל טומאה, ושמא היתה הצינורא לחה בשעה שנגמר הכלי. ובירושלמי פ\"ג רה\"ב הביאו את שתי הברייתות שבתוספתא כלים ב\"ב פ\"א ה\"ב וה\"ג, וגרסו שם בדברי ר' ישמעאל: גדולים הם דברי חכמים שאמרו כלים הנגמרים בטהרה צריכין טבילה לקודש אבל לא לתרומה. והירושלמי מוכיח מן הברייתות שכל כלי שלא נגמרה מלאכתו אינו נותן דעתו לשומרו, וכמעשה שהיה, שהאשה טמאה אותו ברוקה לפני שנגמרה מלאכתו, ועדיין היה הרוק לח כשנגמרה מלאכתו.<sup class=\"footnote-marker\">27</sup><i class=\"footnote\">וכפירוש ר' י\"ט בתוספות עירובין צ\"ט א' ד\"ה היה, וכאן כ' א' (בשם ר' יוסף) ד\"ה נימא.</i> ואין שום מחלוקת בין התלמודים, אעפ\"י ששנו את הברייתות בלשון אחרת, והביאו אותן לעניינים שונים.<br>ואף לפנינו פירושו שאפילו אם היה הכלי בעזרה ולא נגמרה מלאכתו, ובעזרה חשב עליו, ומחשבתו היא גמר מלאכתו (עיין כלים ספכ\"ה, וברש\"י קידושין נ\"ט סע\"א ועוד בכ\"מ), צריך טבילה. וכן בתוספתא כלים ב\"ב פ\"ב ה\"ד: כף <b>שכהנים</b> גובלים בה וכו', <b>וכולן</b> אם לא נתכוון לחוקקן טהורין, מצאן חקוקין וחישב עליהן מקבלין טומאה מכאן ולהבא. ואם חשבו הכהנים בעזרה על הכף להשתמש בה, אעפ\"י שמחשבתן היא גמר מלאכתה, ונמצא שנגמרה מלאכתה בעזרה צריכה טבילה, שמא ניתזה עליה לפני כן צינורא של עם הארץ, ולא נתנו דעתם לכך, ונתייבשה אחרי שנגמרה מלאכתה.<sup class=\"footnote-marker\">28</sup><i class=\"footnote\">עיין בס' הישר לר\"ת, ל\"ד ע\"א, סוף סי' שכ\"ו. ועיין בס' משנה אחרונה טהרות פ\"ד מ\"ה סד\"ה בגדי ע\"ה, ומ\"ו ומפרשים שם. ולפ\"ז רוקו של ע\"ה אף הוא מטמא יבש כשהוא יכול להשרות ולחזור כמו שהיה. ומ\"ש בבבלי כאן כ\"ג א' \"לח\" הוא לאו דווקא לח, אלא כל שהוא יכול לחזור ולהיות לח (ע\"י שרייה) לח קרי ליה. וצ\"ע בדבר.</i> ובמשנתנו כאן פ\"ג מ\"ח: מטבילין את הכלים שהיו במקדש. ופירשו בירושלמי שם ה\"ח, ע\"ט ע\"ד, שחוששים משום ספק משקין, וחומר הוא בקודש על תרומה, והפירוש הנכון בירושלמי שם הוא בנועם ירושלמי, פ\"ט ע\"ג.",
                "<small>18-20.</small> <b>כיצד סלת שנתערבה בביסא ונגע טבול יום במקצתה פסל את כולה, בתרומה לא פסל אלא מקום מגעה. </b>המלה \"בביסא\" חסרה בד. ובכי\"ל: סלת שנתנה <b>בכסא</b>. ובכי\"ע: הכלי מצרף את מה שבתוכו לקודש אבל לא לתרומה, כיצד סולת שנתונה <b>בכסא</b><sup class=\"footnote-marker\">29</sup><i class=\"footnote\">עיין דק\"ס מנחות, עמ' 15, בתחילת ההגהות, שם, עמ' 55, הע' ג'-ד', שם, עמ' 141, הע' כ', שם עמ' 142, הע' ר'. וברוב המקומות: כיסא, ובמקום אחד: כוס.</i> וכו'. והרישא בכי\"ע היא פיסקא ממשנתנו פ\"ג מ\"ב (והובאה בבבלי פסחים י\"ט א', מנחות כ\"ד א'), ובשאר הנוסחאות השמיטוה, כדרך הסופרים, אלא שבד ובכי\"ו נכנסה להלן בסמוך שלא במקומה, אבל בכי\"ל אינה לא כאן ולא שם. ועיין לעיל, שו' 10–11, ד\"ה אחורים. ונראה שלפנינו נתערבו שתי נוסחאות, ובד צ\"ל: כיצד סולת שנת' [ב]ערבה, ואין ערבה אלא פירוש לביסא, וכן אמרו בבבלי מנחות נ\"ז ב': לא כתב רחמנא דלעבד ביסא <b>למילש</b> ביה. ולפיכך פירשו ביסא - עריבה, שלשין בה. אבל הגירסא העיקרית היא \"בביסא\", וצ\"ל: שנתנה בביסא, כעין גירסת כי\"ע וכי\"ל. ובד השמיטו את המלה \"בביסא\" משום שלא הבינו אותה, כשם שהשמיטוה לעיל יומא פ\"א, שו' 74, בד ובכי\"ו, ועיין מש\"ש, ד\"ה שלשה, על הירושלמי כאן פ\"ג ה\"ב, ע\"ט ע\"א (מנחה חלוקה בבסה, כגירסת כי\"ל). וביסה היא βῆσσα, בזך.<br>ובירושלמי פ\"ג ה\"ב, ע\"ט ע\"א, ובבבלי כ\"ג ב' ואילך, נחלקו אמוראים אם צרוף כלי במנחות הוא מדאורייתא, דאמר קרא כף אחת עשרה זהב מלאה קטרת<sup class=\"footnote-marker\">30</sup><i class=\"footnote\">הכתוב עשאו לכל מה שבכף אחת. ובבבלי כאן כ\"ג ב' (ובמקבילה בפסחים) היא בשם ר' חנין. אבל בירושלמי כאן: לא כן <b>תני</b> כף אחת שהיא עושה מה שבתוכה אחת. והיא ברייתא בספרי נשא פי' מ\"ט, עמ' 53.</i> והיא מדאורייתא, או אינה אלא מעלה דרבנן. והביאו שם בשני התלמודים את משנת עדיות רפ\"ח: הוסיף ר' עקיבא על הסולת ועל הקטורת וכו' שנגע טבול יום במקצתם שפסל את כולם, ומתוך העניין שם מוכח שאינו אלא מדרבנן, והעמידוה בשיירי מנחות שכבר אינם זקוקים לכליים, אבל נזקקו מתחילה בשעת הקמיצה לכליים. ומלשון התוספתא שמבארת צירוף כלי: סלת שנתנה בביסה וכו', משמע שמדברים כאן בסלת למנחה שנתנה לביסה על מנת לבוללה שם, ועיין בתוספות מנחות כ\"ד א' ד\"ה שאין, ואין כאן אלא מעלה דרבנן. ועיין בתוספות כאן כ\"ג ב' ד\"ה שאם ובלקוטים ממגילת סתרים של פוזננסקי סי' י\"ט, עמ' 45 ואילך, ועיי\"ש, עמ' 46, שהביא את הראשונים שהביאו את דבריו ודנו בהם.",
                "<small>20-21.</small> <b>הקרקע אינו מצרף לא את הקודש ולא את התרומה. </b>מכאן מוכח שדווקא הקרקע (של הבית) אינו מצרף את הקדש, אבל אם נתונים על כלי שאין לו תוך מצטרפים משום מעלה דרבנן, וכמו שאמרו בבבלי כ\"ד א'. ומכאן שאפילו כלי חול מצרף, עיין בתוספות כ\"ד א' ד\"ה דאורייתא, ובר\"ש טהרות פ\"א מ\"ט. ומלמדת הברייתא שאין דין צרוף כדין מוקף שהבית מצרפן, עיין ירושלמי חלה פ\"ב ה\"ג (ד\"ו רה\"ח), נ\"ח ע\"ד, פסחים פ\"ג ה\"ג, ל' ע\"א, ומ\"ש בירושלמי כפשוטו, עמ' 421, ומ\"ש לעיל ח\"א, עמ' 326. ועיין בבלי פסחים מ\"ח ב' ומ\"ש בטורי אבן כאן כ\"ד א' ד\"ה דאורייתא.<br>והכוונה בתוספתא כאן שאפילו נוגעים זה בזה אינם מצטרפים, אלא מונים בהם כמניין הקודש והתרומה.<sup class=\"footnote-marker\">31</sup><i class=\"footnote\">בפיסקי רי\"ד כ\"ג ב' (אהלי יצחק, ס\"ח ע\"א): אם היו האוכלין דתרומה נוגעין זה בזה אז הן מצטרפין אפי' בלא כלי, <b>אלא ע\"ג קרקע</b> וכו' שהן מצטרפין דווקא להשלים הביצה, אבל לא שיהיו כאוכל אחד, שאם נגע הטמא במקצתן טימא את כולן. ועיין במשנת טהרות ספ\"א, בר\"מ פ\"ט מה' טומאת אוכלין ה\"י, בפיה\"מ להר\"מ טהרות שם ובס' משנה אחרונה שם. ועיין בר\"ש טהרות שם ופירושו במשנה קשה. והפירוש הפשוט הוא באליהו רבא שם, ומדברים בככרות הקודש שאינם מונחים בכלי, ולולא המים המקודשים שבתוך הככרות היו מונים בהם, ומחמישי ואילך טהורים.</i>",
                "<small>21.</small> <b>הכלי מצרף מה שבתוכו לקודש אבל לא לתרומה. </b>וכ\"ה בד, ואינו בכי\"ע ובכי\"ל, ושער בח\"ד שהיא פיסקא ממשנתנו שנכנסה שלא במקומה, עיין מ\"ש לעיל, שו' 18–20, ד\"ה כיצד. אבל אפשר שכאן הכוונה, אבל הכלי מצרף, אע\"פ שאין לו תוך, שלא כקרקע. "
            ],
            [
                "<small>21-22.</small> <b>הרביעי בקודש פסול והשלישי בתרומה. </b>משנתנו פ\"ג מ\"ב, והובאה בבבלי פסחים י\"ט א'. ועיין במשנת טהרות פ\"ב מ\"ד ומ\"ה, סוטה פ\"ה מ\"ב, ירושלמי שם ה\"ב, כ' ע\"א, ולהלן, שו' 35–36, ד\"ה אמ' ר' יוסה ומש\"ש. "
            ],
            [
                "<small>22-23.</small> <b>ובתרומה אם נטמאת אחת מידיו חברתה טהורה, ובקודש מטביל את שתיהן. </b>פיסקא ממשנתנו פ\"ג מ\"ב. ובד: את שתיהן כאחת. והמלה \"כאחת\" היא באשגרה מלהלן, וליתא גם בכי\"ע, בכי\"ל, בראב\"ד, ברמב\"ן ובמאירי שנביא להלן. ",
                "<small>23-26.</small> <b>אין מטביל את הטהורה בפני עצמה ואת הטמאה בפני עצמה אלא מטביל שתיהן כאחת. הטובל את אחת מהן ועשה טהורות כל הטהרות שנעשו בטהרה עד שלא יטביל שנייה טמאות. </b>בבבלי כ\"ד א': ובתרומה אם נטמאת אחת [מידיו חבירתה טהורה, ובקודש מטביל שתיהן]. אמר רב שיזבי בחיבורין שנו, אבל שלא בחיבורין לא. איתיביה אביי יד <b>נגובה</b> מטמא חבירתה לטמא לקדש אבל לא לתרומה דברי רבי, ר' יוסי בר' יהודה אומר לפסול אבל לא לטמא, אי אמרת שלא בחיבורין, היינו רבותיה דנגובה, אלא אי אמרת בחיבורין אין, שלא בחיבורין לא, מאי רבותא דנגובה. ופירש הגאון (אוה\"ג, עמ' 43) והר\"ח: בחיבורין, כגון שחיבר ידו לידו, אבל אם לא חיבר הטמאה לידו הטהורה לא, ופסקו כוותיה. וברש\"י שם: כגון שבעוד שהיד הטמאה נוגעת לטהורה, היתה טהורה נוגעת בקדש. וכנראה שאף הגאון והר\"ח כיוונו לומר שחיבר ידו לידו בשעה שנגע בקודש, ויש כאן כעין \"טומאה בחיבורין\" (עיין נזיר מ\"ב ב', ב\"ב ט' ב', ע\"ז ל\"ז ב').<br>אבל בעל המאור (נדפס ברי\"ף אחר מס' מו\"ק) פירש \"בחיבורין שנו\", כגון שכבר נגעה הטמאה בטהורה (כלומר, אעפ\"י שפירשה מן הטמאה בשעה שנגעה בקודש), אבל אם לא נגעה הטמאה בטהורה כלל, לא נטמאה הטהורה, ושאלו מן הברייתא (עיין להלן פירושו בברייתא) והוכיחו ממנה שאפילו אם לא נגעה בטהורה נטמאה. ובהשגות שם (=תמים דעים סי' רל\"ד) תפס עליו גם מצד הלשון, שהיכן מצינו נגיעה שנקראת \"חיבורין\", וגם מצד העניין, ועיין להלן. ולפיכך פירש בחיבורין שנו, כלומר שהטהורה נגעה בטמאה בשעה שהטמאה נוגעת בטומאה, וכמו חיבורין בעלמא (נזיר, ב\"ב וע\"ז הנ\"ל), שהכוונה שהטהור נגע בטמא לפני שפירש מן הטומאה. וכן פירשו בתוספות כאן כ\"ד א' ד\"ה בחיבורין.<br>והנה בתוספתא כאן מבואר במפורש שכל זמן שלא הטביל את השנייה היא טמאה, וכל הטהרות שנוגעות בה טמאות, וכן הוכיחו מן התוספתא בתוספות הנ\"ל. והראב\"ד הנ\"ל, וכן בלקוטות הרמב\"ן סוף חגיגה, העירו שבעל המאור פירש את הברייתא בבבלי הנ\"ל ע\"פ התוספתא כאן, שכן פירש \"יד נגובה\", כלומר שלא הטבילה, מטמאה את חברתה שהטבילה, ומכאן הוכיח אביי שאפילו בלא נגעה טמאה בטהורה כלל נטמאה, שאם בנגעה מאי רבותא דנגובה. והברייתא מלמדת שלא סוף דבר בתחילת טומאה אם נטמאה האחת נטמאה השנייה, אלא אפילו בסוף טומאה, אם טבל את האחת וטיהרה, עדיין נשארת השנייה בטומאתה. ולפי פירושו היא מעין התוספתא כאן, והבבלי בעצמו הוכיח ממנה שהיד השניה טמאה אפילו לא נגעה בחברתה. והרמב\"ן בלקוטות הנ\"ל, והמאירי, עמ' 63, הסכימו שמן התוספתא מוכח כפירוש בעל המאור.<sup class=\"footnote-marker\">32</sup><i class=\"footnote\">ברמב\"ן שם לא נזכר החילוק שמביא בעל המאור בין תחילת טומאה וסופה, ושמא השמיטה בכוונה, מפני סברת הראב\"ד שהבאנו להלן בפנים שבסוף טומאה יש יותר מקום לומר שאם נטהרה הראשונה לא טהרה השנייה.</i> ועיין מאירי, עמ' 51.<br>ברם כבר ראינו שהראב\"ד השיג על בעל המאור בין מצד הלשון ובין מצד העניין, ובסוף דבריו סיים, שאין הברייתא שבבבלי עניין לבבא שלנו, אלא הרי היא הסיפא שבסמוך, שהבבלי פירשה בנגובה. ואשר לתוספתא אין מדברים כאן כלל בנטמאה יד אחת, אלא בנטמאו שתי הידים, ומלמדת הברייתא שאין טהרה לחצאין, וצריך להטביל שתיהן כאחת,<sup class=\"footnote-marker\">33</sup><i class=\"footnote\">לכאורה משמע שהואיל ובטבילה במ' סאה אנן קיימין (כדין טבילת ידים לקודש), טבילת ידים היא כטבילת אדם, ואין טהרה לחצאין. ועיין בס' הישר לר\"ת הוצ' מק\"נ סי' נ\"ז, עמ' 130, ולעיל שם, עמ' 93 ואילך. והנידון אינו דומה לראייה, שהרי אף לשיטת הראב\"ד אם נטמאה ידו אחת אינו מטביל אלא אחת, ואם יש טומאה לחצאין, למה לא תהא טהרה לחצאין. וכנראה שכוונת רבינו שאף הראשונה לא טהרה אלא אחרי שטבל גם את השנייה, וכן משמע בפירושו לסוגיית הבבלי, אבל לא שצריך להטביל שתיהן בבת אחת. ואם הטביל שתיהן זו אחר זו גם הוא מודה ששתיהן טהורות.</i> ואם הטביל אחת ועשה טהרות בידו שהטבילה, טמאות, אבל אם לא נטמאה אלא יד אחת יכול להטבילה לבדה, ומה שאמרו במשנתנו ובקדש מטביל שתיהן הוא בחיבורין, כפירוש הבבלי. וכן מה שאמרו למטה בסמוך: שהיד מטמא את חברתה וכו', אינו דבוק להלכה שלפנינו, ואינה נתינת טעם, למה צריך להטביל שתיהן, אלא חוזר למשנתנו, והיא פיסקא ממנה, אלא שנסמכו לה מחלוקת ר' ור' יוסה בר' יהודה.<br>והרמב\"ם למשנתנו פירש שאם היד הטמאה בלולה במשקה נטמאה חברתה אפילו אם לא נגע בה, אבל אם היא נגובה (כגון שנגע בספר) אין השניה טמאה אלא אם נגע בה. וכ\"ה בחיבורו פי\"ב מה' אבות הטומאות הי\"ב ופ\"ח שם ה\"ז. ולפי שיטתו מתפרשת כאן התוספתא כפשוטה, והיא גם פשוטה של משנתנו, אלא שמן הבבלי למד שבנגובה צריך נגיעה, עיין בס' ראשון לציון, בשיח יצחק בסוגיין ובמרכבת המשנה ח\"א על הר\"מ הנ\"ל.<br>וכל הדחוקים הללו הם רק אם אנו רוצים להשלים כאן בין שיטת בני בבל ובין שיטת בני א\"י. וכבר הראינו לעיל, שו' 11–12, ד\"ה ברם, שהבבלי מנה במשנתנו י\"א מעלות, והירושלמי מנה י\"ג מעלות, עיין מה שכתבנו שם. והנה במשנה שבבבלי: ובקודש מטביל שתיהן <b>שהיד</b> מטמא את חברתה בקודש וכו'. וכן מעתיקים (\"שהיד\") הגאונים, עיין אוה\"ג, עמ' 36, עמ' 43, הר\"ח כ\"ד סע\"א (אבל עיי\"ש ב\"א סע\"ב) ועוד. ולפי גירסא זו יש כאן נתינת טעם למה גזרו בקודש שיטביל את שתיהן, מפני שהיד מטמאה את חברתה, כמו שפירש בתוספות רי\"ד כ\"ד א' (ט\"ז סע\"א) ד\"ה ובתרומה, ואין כאן איפוא אלא מעלה אחת. ולפיכך פירשו בבבלי שבחיבורין שנו, ובכגון דא היד מטמאה את חברתה. ברם במשנה שבירושלמי, בהוצ' לו, קויפמן, פרמה, ומשניות על קלף סדר מועד הגירסא במשנתנו: <b>והיד</b> מטמא וכו', ויש כאן מעלה אחרת, והיינו בקודש אם נטמאה אחת צריך להטביל את השנייה אפילו אם לא נגעה בראשונה, ועוד שהיד מטמא את חברתה בקדש, כלומר, אם נגעה בה הטמאה, השניה מטמאה את הקודש, ולא פוסלת גרידא, וסתם משנתנו היא כר' להלן בסמוך, וכן מוכח מן הירושלמי שלהלן,<sup class=\"footnote-marker\">34</sup><i class=\"footnote\">עיין מ\"ש להלן הע' 35.</i> ושנו כאן במשנתנו שתי מעלות. וכן הפירוש גם בתוספתא כאן, והיא מפרטת ומבארת את שתי המעלות, עיין מ\"ש להלן בסמוך."
            ],
            [
                "<small>26-27.</small> <b>שהיד מטמא את חברתה לטמא בקודש דברי ר', ר' יוסה בר' יהודה או' לפסול בקודש. </b>וכ\"ה (\"שהיד\") בד, בכי\"ע, בראב\"ד, ברמב\"ן, בתוספות ובמאירי הנ\"ל. אבל בכי\"ל: <b>היד</b> מטמאה וכו'. ובכי\"ע: שהיד מטמאה את חבירתה לק' וש', לטמא בקודש וכו', ואין ספק שצ\"ל: את חבירתה <b>לקודש</b>, לטמא וכו', וכ\"ה (\"חברתה לקדש\") גם בתוספות הנ\"ל. ולפ\"ז ברור שיש לנו פיסקא ממשנתנו \"שהיד מטמא חברתה לקדש\", ולפיסקא זו נסמכה מחלוקת ר' ור' יוסה בר' יהודה בטיב הטומאה. ועיקר הגירסא כאן כגירסת כי\"ל: <b>היד מטמאה</b> וכו', והיא פיסקא ממשנתנו ע\"פ נוסח המשנה שבירושלמי (עיין מ\"ש לעיל בסמוך ד\"ה וכל), ובשאר הנוסחאות הוסיפו את הפיסקא ממשנתנו הנ\"ל ע\"פ גירסת הבבלי \"שהיד מטמא וכו'\". וכן בירושלמי פ\"ג סה\"ב, ע\"ט ע\"ב: לטמא את הקודש דברי רבי, ר' יוסי בי ר' יודה אומר לפסול בקודש. מה, רבי כר' יהושע? דתנינן וכו' והיד מטמא את חבירתה<sup class=\"footnote-marker\">35</sup><i class=\"footnote\">וסבר הירושלמי שאף ר' יהושע מדבר בקודש גרידא, והגירסא במשנתנו כאן היא בדיוק כמו במשנת ידים פ\"ג מ\"ב: <b>והיד</b> מטמא את חבירתה, אלא שכאן שנו בפירוש: בקודש. ועיין בפי' הר\"ש והרא\"ש בידים שם ובתוספות כאן כ\"ד ב' ד\"ה דתנן, ובס' שיח יצחק, מ\"ט ע\"ד, ד\"ה ודע, ובהגהות הרש\"ש על התוספות כאן. ואפשר שהראשונים פירשו שמסקנת הירושלמי הוא דיחוי בעלמא.</i> דברי ר' יהושע. ודר' יהושע רבא מן דר', מה דאמר רבי בקודש, ומה דאמר ר' יהושע בתרומה. ובהכרח שרבי לא אמר את דבריו אלא בנגעה הטמאה בטהורה, דומיא דר' יהושע, והמחלוקת היא במעלה האחרת שבידים לעניין קודש, בנגעה הטמאה בטהורה, אבל אם לא נגעה, כולם מודים שאין השנייה מטמאה אלא פוסלת. ומנו במשנתנו ובתוספתא שתי מעלות בידים לקודש, וכמו שכתבנו לעיל.<br>ובבבלי כ\"ד א' שנו ברייתא זו: יד <b>נגובה</b> מטמא חבירתה לטמא לקדש אבל לא לתרומה דברי רבי וכו'. ולפי הבבלי אין הברייתא דבוקה לסיפא של משנתנו דווקא, שהרי לשיטתם הסיפא מבארת את הרישא. ולהלן שם כ\"ד ב': דתניא יד נגובה וכו' ר' יוסי בר' יהודה אומר <b>אותה יד</b> לפסול, אבל לא לטמא. ומכאן ברור שהמחלוקת היא דווקא ביד שנגעה בטומאה דווקא, ופסקו בבבלי שם כר' יוסי בר' יהודה, ו\"שהיד מטמא\" שבמשנתנו פירושה: פוסלת."
            ],
            [
                "<small>27-28.</small> <b>אוכלין אוכלין נגובין בידים סואבות בתרומה אבל לא בקודש. </b>פיסקא ממשנתנו פ\"ג מ\"ג, ונבאר אותה להלן. "
            ],
            [
                "<small>28-30.</small> <b>אמ' ר' חנינא בן אנטיגנוס וכי יש נגובין בקודש, אלא תוחב את החררה בכוש או בקיסם ואוכל עמה זית או בצל, בתרומה, אבל לא בקודש. </b>בתוספות כ\"ד ב' ד\"ה לא: מיהו בתוספתא גרסינן ליה ר' חנינא בן אנטיגנוס אומר וכי יש נגובה בקודש אלא <b>תחב ליה חבריה או שתחב הוא</b> בכוש או בקיסם ואוכל עמה זית או בצל [ב]של תרומה. ולהכי נקט כוש דהוו ליה פשוטי כלי עץ דלא מקבלי טומאה ואפי' מדרבנן וכו'. ונזדמנה להם גירסא משובשת לרבותינו וגרסו \"ליה חבריה\" במקום \"את החררה\", ושוב תיקנו \"או שתחב הוא,\" והכל ע\"פ גירסת הבבלי שם. ובירושלמי פ\"ג רה\"ג, ע\"ט ע\"ב: אמר ר' חנניה בן אנטיגנס, וכי יש אוכלין נגובין אצל הקודש, תוחף את החררה בשפוד ואוכל עמה כזית בשר.<sup class=\"footnote-marker\">36</sup><i class=\"footnote\">כלומר, וע\"י שמהפך בבשר החולין שאינו רגיל לדקדק בו יגע ברוק, או בקודש עצמו, עיין בתוספות כ\"ד ב' ד\"ה לקדש ומ\"ש להלן בפנים, ועיין להלן הע' 43.</i> בתרומה, אבל לא בקודש. וסתם שפוד מקבל טומאה, אלא שאין ידים מסואבות מטמאין כלים. וכן בפיה\"מ להר\"מ במקומו: אם לא נגען בידיו אלא במלקחים וכו'. ועיין בתיו\"ט במקומו, בלחם שמים שם, בטורי אבן ובהגהות הרש\"ש כ\"ד ב'. ובבבלי כ\"ד ב': תניא א\"ר חנינא בן אנטיגנוס, וכי יש נגובה לקדש, והלא חיבת הקדש מכשרתן, לא צריכא, כגון שתחב לו חבירו לתוך פיו, או שתחב הוא לעצמו בכוש ובכרכר, וביקש לאכול צנון ובצל של חולין עמהן, לקדש גזרו בהו רבנן וכו'.<br>וכדי להבין את דברי ר' חנינא עלינו להביא את סוגיית הירושלמי; ומיד אחרי הברייתא שלנו אמרו שם: תמן תנינן (כלים פ\"ח מ\"י) היה אוכל דבילה בידים מסואבות הכניס ידו לתוך פיו ליטול את הצרור [ר' מאיר מטמא. ור' יהודה מטהר. ר' יוסי אומר אם הפך טמא, אם לא הפך טהור]<sup class=\"footnote-marker\">37</sup><i class=\"footnote\">עיין בבלי עירובין צ\"ט א' וברש\"י ובתוספ' שם.</i> וכו', ר' יוחנן אמר היא דבילה היא שאר כל הדברים וכו'. מתניתא פליגא על ר' יוחנן אוכלין אוכלין נגובין בידים מסואבות בתרומה אבל לא בקודש. פתר לה בזורק. אם בזורק, אפילו בקודש. שמא ישכח ויגע וכו', אוכלי הקודש אינן זריזין והוא שכח. ואנו למדים מכאן שר' יוחנן פירש את משנתנו שאוכלין אוכלין נגובין של תרומה שלא הוכשרו בידים מסואבות ממש. ושאלו הרי כשהוא נותן לתוך פיו מטמא את רוקו (ומשנתנו כר' מאיר, כמפורש בירושלמי כאן פ\"ג ה\"א, ע\"ח ע\"ד, שהוא שנה י\"ג מעלות בקודש) והרוק מכשיר ומטמא את התרומה (עיין בתוספות עירובין צ\"ט א' ד\"ה היה). ותירצו בזורק לפיו, ואינו נוגע בפה כלל. ושאלו אם בזורק אפילו בקודש יהא מותר, שיזרקו ע\"י כלי,<sup class=\"footnote-marker\">38</sup><i class=\"footnote\">ופשיטא שלא כיוונו לומר שאין אוכלין אוכלי קודש בידים מסואבות ממש, שהרי הידים מטמאות אותם אפילו לא הוכשרו, ובוודאי הכוונה שאין אוכלין אותם בידים מסואבות אפילו לא נגע בהם.</i> ותירצו שבקודש אסור לעשות כן שמא ישכח ויגע בפה. נמצאנו למדים שפירשו את המשנה כפשוטה שאסור לאכול קודש בידים מסואבות אפילו בשפוד, ואפילו אם זרק לתוך הפה ולא נגע בו.<br>ולפי זה אין ר' חנינא בן אנטיגנוס חולק על עיקר ההלכה של משנתנו, אלא מפרש את לשונה, שאין לומר \"אוכלין נגובין\" על אוכלים של קודש, שהרי בקודש אין הבדל בין נגובין לשאינן נגובין. ולפיכך הוא מפרש שאוכלין פירושו אוכלין של חולין, ונגובין פירושו שעכשיו הם נגובין, ובתרומה תוחב את החררה של תרומה בשפוד אם ידיו מסואבות, ואוכל עם התרומה זית או בצל של חולין נגובין<sup class=\"footnote-marker\">39</sup><i class=\"footnote\">כמו זיתים נגובים שבמשנת טבול יום ספ\"ג שהם בניגוד לזיתים פצועים, ואינם עניין לזיתים שלא הוכשרו.</i> בידים מסואבות (אבל אם היו לחין הרי נטמאו מידיו ומטמאין את התרומה שבפיו, כפירש\"י), אבל אם היה בפיו קודש<sup class=\"footnote-marker\">40</sup><i class=\"footnote\">כגון שהכניסו בידים טהורות ובנתים נטמאו ידיו בטומאה דרבנן, או שעבר ותחב בשפוד, עיין בשיח יצחק כ\"ד ב' ד\"ה לא צריכה.</i> אסור לו לאכול אפילו חולין בידים מסואבות, שמא ישכח ויגע. ולפי זה אף ר' חנינא בן אנטיגנס מודה שאסור לאכול קודש בידים מסואבות אפילו בכוש ובקיסם, אלא שהוא מוסיף שאף חולין אסור לאכול בידים מסואבות כשקודש בפיו. ומשנתנו חולקת<sup class=\"footnote-marker\">41</sup><i class=\"footnote\">כלומר, אינה מדברת כלל באוכלין של חולין. ועיין בפסקי רי\"ד כ\"ד ב' (אהלי יצחק ס\"ה ע\"ב) שפירש את משנתנו כפשוטה לגמרי, כלומר, שאוכלין תרומה שלא הוכשרה בידים מסואבות ממש, אבל לא קודש, משום שחיבת הקודש מכשרתו, וניטמא.</i> והיא מתפרשת כפשוטה, וכר' יוחנן בירושלמי הנ\"ל, שאין אוכלין קודש בידים מסואבות אפילו בשפוד, ואפילו בזורק לתוך פיו, שמא ישכח ויגע. ועיין מה\"פ שם ד\"ה וכי. ולפ\"ז אוכלין נגובין שבמשנתנו בוודאי פירושם אוכלין של תרומה ושל קודש והן נגובין שלא הוכשרו, והחשש הוא שמא יגע בפיו, וכמפורש בירושלמי. ואפילו לר' יוסי במשנת כלים פ\"ה מ\"י הנ\"ל (שהלכה כמותו) יש לחשוש שמא יהפך ברוקו וירצה להוציא אותו, והוא מכשיר. ואף רש\"י פירש במשנתנו אוכלים נגובים שלא הוכשרו, אבל בדברי ר' חנינא בן אנטיגנוס פירש נגובים שהם עכשיו נגובים,<sup class=\"footnote-marker\">42</sup><i class=\"footnote\">עיין לעיל הע' 39.</i> וכבר הוכשרו, שהרי בדברי ר\"ח בן אנטיגנס מפורש אוכלין - אוכלין של חולין. ובירושלמי הנ\"ל נקטו לדוגמא כזית בשר, ואין זו דוגמא לאוכלים שלא הוכשרו.<sup class=\"footnote-marker\">43</sup><i class=\"footnote\">עיין חולין פ\"ב מ\"ה ומאירי שם, ריש עמ' 122, ובבלי שם ל\"ו ב'. ולא עוד אלא שבכזית בשר לא איכפת לנו כלל אם הוכשר, או לא הוכשר, שהרי פחות מכביצה אינו מטמא אחרים לכולי עלמא. ועיין בפי' הר\"א לתענית, הוצ' ר\"ד הלבני, עמ' 62, אלא שדבריו תמוהים, עיין בה' 209 שם.</i> ועיין גם בפי' הר\"ח שם, ובמאירי, עמ' 52, ובתוספות שם ד\"ה לקודש.<br>והר\"מ פסק בפי\"ב מה' אבות הטומאות הי\"ג שאין אוכלין קודש שלא הוכשר בידים מסואבות אפילו בכוש, או שתחב לו חבירו לתוך פיו, אבל אוכלין תרומה שלא הוכשרה בידים מסואבות, והוא כסתם משנתנו, שהיא חולקת על ר\"ח בן אנטיגנוס. ובפיה\"מ פירש אחרת, ומתוך דבריו מוכח שפסק כר\"ח בן אנטיגנוס, אלא שפירש את הבבלי שלא כרש\"י, עיין בראשון לציון ובשיח יצחק במקומו, שבארו לנכון את דברי פיה\"מ. ועיין באוצר הגאונים, עמ' 43, ומדבריהם משמע שדווקא בקודש אסור לאכול ע\"י כוש או כרכר, אעפ\"י שלא הוכשר, ובתרומה מותר, אבל בידים מסואבות ממש אפילו בתרומה שלא הוכשרה אסור, כפי שמשמע גם מפיה\"מ שכנראה פירש שם ע\"פ הגאונים, עיי\"ש בלשונו. והוא כמו שאמרו בירושלמי הנ\"ל, שאם אוכל בידיו<sup class=\"footnote-marker\">44</sup><i class=\"footnote\">אלא שמן הירושלמי משמע שאוכל בידיו אם הוא זורק את האוכלין לתוך פיו, ואינו נוגע בפה.</i> הרי הוא נוגע במשקה שבפיו, ושמא הפך ברוקו, והוא מכשיר ומטמא."
            ],
            [
                "<small>30-31.</small> <b>חומר בקודש מבתרומה ומבחטאת שהכל נאמנין על החטאת ואין הכל נאמנין לא על הקדש ולא על התרומה. </b>וכ\"ה בד ובכי\"ע. וכבר העירותי בתס\"ר במקומו שהנכון הוא בכי\"ל: חומר בקדש ובתרומה מבחטאת וכו', וכן הגיה הגר\"א. והכל נאמנין על החטאת, כמפורש במשנת אהלות פ\"ה מ\"ה ופרה רפ\"ח, ובספרי זוטא חקת, עמ' 305. ואין הכל נאמנין על הקודש אלא ביהודה, כמשנתנו כאן פ\"ג מ\"ד, ועל כלי חרס הדקים אינם נאמנים אלא מן המודיעית ולפנים, כמפורש שם מ\"ה, ועיין בתוספתא להלן בפירקין. ועיין תוספתא שבת פ\"ב, שו' 35–36, ומש\"ש. וע\"ה אינו נאמן על תרומה, כמבואר בכ\"מ במשנה, בתוספתא, בירושלמי ובבבלי. "
            ],
            [
                "<small>32.</small> <b>שהטהור לקדש ולתרומה טמא לחטאת. </b>כמבואר במשנתנו פ\"ב מ\"ו, מ\"ז, פ\"ג מ\"א. ועיין במשנת פרה פ\"י מ\"ו, שם פי\"א מ\"ג ועוד. "
            ],
            [
                "<small>32-33.</small> <b>יש מנין לקודש ולתרומה ואין מנין לחטאת. </b>כמשנת פרה פי\"ב מ\"ו, תוספתא שם פי\"ב הט\"ו. ועיין במשנת טהרות פ\"ב מ\"ה ובר\"ש וברא\"ש שם. ",
                "<small>33-34.</small> <b>אונן אסור במעשר ומותר בתרומה ובפרה. </b>כל הבבות בבבלי יבמות ע\"ד א'. ועיין ירושלמי מע\"ש פ\"ג ה\"ב, נ\"ד ע\"א. ואונן אסור במע\"ש, כמפורש בדברים כ\"ו, י\"ד, ועיין במשנת מע\"ש פ\"ה מי\"ב, בכורים פ\"ב מ\"ב, ושם מבואר שמותר בתרומה, וכ\"ה במשנתנו כאן פ\"ג סמ\"ג. ועיין גם בתוספתא בכורים פ\"א ה\"ז. ולמדוהו מן הכתוב, כירושלמי יבמות רפ\"ח, ח' ע\"ג, בבלי שם ס\"ח ב', ע' ב', ע\"א א'. ועיין בבלי פסחים ל\"ו ב', שבת כ\"ה א', יבמות ע\"ג ב', ע\"ד ב' ועוד. ואונן מותר בפרה כמפורש בתוספתא להלן פרה פ\"ד ה\"ג, בבלי יבמות ע\"ד א' בברייתא שלנו ובברייתא מתוספתא פרה. וכ\"ה בזבחים י\"ז ב'. ועיין ברש\"י ובתוספות שם. "
            ],
            [
                "<small>34.</small> <b>טבול יום אסור בתרומה ומותר במעשר ובפרה. </b>בבלי יבמות ע\"ד א' הנ\"ל. ובתו\"כ אמור פ\"ד ה\"ח, צ\"ו ע\"ד, למדוהו מן הכתוב (ויקרא כ\"ב, ז'), והובא בבבלי ברכות ב' א'. ועיין ירושלמי חלה פ\"ג ה\"ז, נ\"ט סע\"ב, סוטה פ\"ה ה\"ב, כ' ע\"א. ומבואר במשנתנו כלים פ\"א מ\"ה ונגעים פי\"ד מ\"ג ופרה פי\"א מ\"ד שהוא אסור בתרומה ומותר במעשר. ועיין תו\"כ אמור רפ\"ד, צ\"ו ע\"ג, בבלי יבמות ע\"ד ב'. ופרה נעשית בטבול יום דווקא, להוציא מדעת הצדוקים שסוברים שהיא נעשית במעורבי שמש, כמבואר במשנת פרה פ\"ג מ\"ז. ולמדוהו מן הכתוב בבבלי יומא מ\"ג ב', יבמות ע\"ג א' וזבחים י\"ז ב'. ובתוספתא פרה פ\"ג ה\"ו שנו שישמעאל בן פאבי רצה להכשיר פרה במעורבי שמש מק\"ו, שהרי מעשר נאכל בטבול יום ותרומה החמורה ממנו נאכלת במעורבי שמש כל שכן פרה שנעשתה במעורבי שמש שהוסיפו עליה קדושה, ונצחוהו חכמים. ועיין ה\"ז וה\"ח שם ובתוספות זבחים י\"ז ב' ד\"ה שרפה ומ\"ש בתס\"ר ח\"ג, עמ' 217 ועמ' 218 (וצ\"ל שם, בסוף שו' 18–19: תוספות חגיגה כ\"א א' ד\"ה האונן). "
            ],
            [
                "<small>35.</small> <b>מחוסר כפרה אסו' בפרה ומותר במעשר ובתרומה. </b>בבלי יבמות ע\"ד א', והעמידוה כר' יוסף (איסי) הבבלי בתוספתא פרה פ\"ד ה\"ג, אבל הת\"ק מכשיר פרה במחוסר כפרה. ולפני רש\"י ותוספות היתה שם גירסא אחרת בבבלי, אבל בזבחים י\"ז ב' מפורש כבתוספתא פרה, כפי שמוכח מן הסוגיא, ועיי\"ש בתוספות יבמות ד\"ה ה\"ג. ומחוסר כפרה מותר בתרומה ובמעשר, כמפורש במשנת כלים פ\"א מ\"ה, נגעים פי\"ד מ\"ג. ועיין במשנתנו כאן פ\"ג סמ\"ג. ולמדוהו מן הכתוב בתו\"כ אמור פ\"ד ה\"ח, צ\"ו ע\"ד, בבלי ברכות ב' א', ועיין יבמות ע\"ד ב' ועוד. "
            ],
            [
                "<small>35-37.</small> <b>אמ' ר' יוסה מנין לרביעי בקודש שהוא פסול, ודין הוא ומה מחוסר כפורים שאין פסול בתרומה פסול בקודש וכו'. </b>תו\"כ צו ריש פרשה ט' ה\"ב, ל\"ז ע\"ב, כי\"ר הוצ' הר\"א פינקלשטין, עמ' קס\"ה, ירושלמי כאן פ\"ג ה\"ב, ע\"ט ע\"ב, סוטה פ\"ה ה\"ב, כ' ע\"ב, בבלי כאן כ\"ד א', פסחים י\"ח ב', סוטה כ\"ט ב'. ובר\"ח פסחים שם: ור' יוסי תני בתוספתא בסוף חגיגה מנין לרביעי בקודש שפסול וכו', והעתיק את לשון הבבלי. והגירסא \"פסול בקודש\" גם בירושלמי סוטה הנ\"ל, אבל בכל שאר הנוסחאות כאן ובכל המקבילות הנ\"ל: פוסל בקודש. ",
                "<small>37.</small> <b>רביעי שפסול בתרומה וכו'. </b>וכן בד ובכי\"ל: <b>רביעי</b> שהוא פסול (בכי\"ל: פוסל) בתרומה וכו'. וכ\"ה בירושלמי כאן הנ\"ל (אלא ששם: פוסל). אבל בכי\"ע: <b>שלישי</b> שהוא פוסל בתרומה, וכ\"ה בתו\"כ. וכן בירושלמי סוטה ובבלי הנ\"ל: שלישי שהוא פסול (שפסול) בתרומה. וכצ\"ל לפנינו. ",
                "<small>38.</small> <b>למדנו לשלישי מן הכת' וכו'. </b>וכ\"ה בתו\"כ ובירושלמי הנ\"ל. ובבבלי הנ\"ל: ולמדנו שלישי לקודש מן הכתוב וכו', שלישי לקודש מן התורה מנלן דכתיב והבשר אשר יגע בכל טמא לא יאכל, מי לא עסיקינן דנגע בשני, ואמר רחמנא לא יאכל. "
            ],
            [
                "<small>38-39.</small> <b>אמ' ר' נחמיה מפני מה הכל נאמנין על החטאת ואין הכל נאמנין על הקודש ולא על התרומה וכו'. </b>וכ\"ה בד, אלא ששם: לא על הקדש ולא וכו'. ובכי\"ע: וכן היה ר' יוסי אומ' מפני מה הכל נאמנין על החטאת וכו', כגי' ד. ובכי\"ל: ר' נחמיה או' מפני מה וכו' ואין הכל נאמנין על התרומה ולא על הקדש וכו'. ובלבול הסדר שבכי\"י כבר מראה שיש כאן שיבוש, והגירסא הנכונה נשתמרה בילקוט ת\"ת כ\"י במדבר י\"ח, ז' (בשם התוספתא): א\"ר <b>יוסי</b> מפני מה הכל נאמנין על החטאת ועל הקדש ואין הכל נאמנין על התרומה וכו', כמו שהגיהו המפרשים מדעתם.<sup class=\"footnote-marker\">45</sup><i class=\"footnote\">הגר\"י נוניס בשיח יצחק כ\"ב א' (ל\"ט ע\"ב) רצה לקיים את הגירסא שלפנינו, ופירשה שקודש כוונתו כאן לחמי תודה ורקיקי נזיר שלא נשחט עליהן הזבח, שדינם כתרומה לעניין טומאה, כמפורש להלן טהרות פ\"א ה\"ג ובר\"מ פי\"א מה' אבות הטומאות סהי\"ב. ופשיטה שקשה מאד להכניס פירוש זה לתוספתא. ולא עוד אלא שלא זכיתי להבין את דבריו, כי מה עניין מניין הטומאה לנאמנות ע\"ה, והרי הכין את הלחם והרקיקים למזבח, והוא נאמן על טהרת הקודש (עיין בבלי כ\"ה ב' ובתוספות שם ד\"ה במטהר), ומה בכך שעדיין אין בהן אלא קדושת תרומה, והרי הן עומדין למזבח, ואין להן פדיון כל זמן שהן טהורין (עיין מנחות ק\"א א'), והן בחזקת טהורין אפילו הן של ע\"ה.</i> והכוונה ליהודה, כמשנתנו פ\"ג מ\"ד. ובבבלי כ\"ב א': דתניא אמר ר' יוסי (כגירסת כי\"ע וילקוט ת\"ת) מפני מה הכל נאמנין על טהרת יין ושמן כל ימות השנה כדי שלא וכו'. ",
                "<small>40.</small> <b>שלא יהא כל אחד או' הריני בונה מזבח לעצמי הריני שורף פרה לעצמי וכו'. </b>בכל הנוסחאות ובילקוט ת\"ת הנ\"ל: כל אחד ואחד וכו'. ובבבלי הנ\"ל: שלא יהא כל אחד ואחד הולך ובונה במה לעצמו ושורף וכו'. ועיין בתוספות שם, ד\"ה שלא, ובדק\"ס, עמ' 79, הערה צ'. ומתוך דברי ר' נחמיה משמע שמן הדין אין נאמנין על טהרת חטאת (ונקט קודש אגב גררא).<sup class=\"footnote-marker\">46</sup><i class=\"footnote\">עיין מ\"ש בתיו\"ט אהלות פ\"ה מ\"ה בשם מהר\"מ ופרה רפ\"ה. ועיין מ\"ש להלן, שו' 44–46, ד\"ה ברם.</i><br>ומכאן ואילך מתחיל קטע מן הגניזה שבבית המדרש כאן, אלא שהוא קטוע הרבה מן הצדדין.",
                "<small>41-42.</small> <b>שנ' ואתה ובניך אתך תשמרו את כהנתכם לכל דבר המזבח, או לכל דבר המזבח יכול אף לתרומה ולתרומת מעשר וכו'. </b>כבר העירותי בתס\"ר במקומו על הספרי זוטא קרח, עמ' 293: ואתה ובניך אתך תשמרו את כהונתכם (במדבר י\"ח, ז'), מגיד שעון הקדשים אינו מסור אלא בידי הכהנים, אין לי אלא עון קדשי קדשים, קדשים קלים, קדשים נאכלים. קדשים שאינן נאכלין מניין, ת\"ל לכל דבר המזבח. יכול אף תרומה ותרומת מעשר וחלה וכו'. ומפרש בספרי זוטא שהכוונה לטומאת קדשים, וכמו שאמרו לעיל שם (י\"ח, א'): אתה ובניך ובית אביך אתך תשאו את עון המקדש וכו'. ובתו\"כ ויקרא, נדבה פ\"ד ה\"ט, ה' סע\"ד: וכשהוא אומר ונשא אהרן את עון הקדשים (שמות כ\"ח, ל\"ח) וגו', ואיזה עון הוא נושא עון טומאה וכו'. וכ\"ה בבבלי פסחים ט\"ז ב' ובמקבילות. ומוסיף התנא או \"לכל דבר המזבח\" הייתי סבור לרבות מן המלים \"לכל דבר\" שהכוונה גם לקדשי הגבול, שהרי אכילתם בגבולין כעבודת מקדש במקדש,<sup class=\"footnote-marker\">47</sup><i class=\"footnote\">כ\"ה בכל המקורות בשם ר' טרפון, והוא באמת סובר להלן, שו' 75, שאף על התרומה ע\"ה נאמן, עיין מש\"ש.</i> כמפורש בספרי שם פי' קט\"ז, עמ' 133, ובספרי זוטא להלן בסמוך שם, עמ' 293, ובבלי פסחים ע\"ב סע\"ב, ואף טומאת קדשי הגבול מסור בידי הכהנים ואפילו הם עמי הארץ, ולא בידי ב\"ד, והכל נאמנין עליהן. ",
                "<small>43-44.</small> <b>ת\"ל ולמבית לפרכת, מה מבית לפרכת מיוחד שאין לדעתן של ישראל, יצאת תרומה ותרומת מעשר וחלה שהו לדעתן של ישראל. </b>וכ\"ה בילקוט ת\"ת הנ\"ל, אלא ששם: שהן (במקום \"שהו\"). ובד: שיש לדעתן של ישראל. ובכי\"ע: שאין דעתן של ישר' וכו' שדעתן של ישראל. ובקג\"נ: שלדעתן של וכו'. ובכי\"ל: שהוא לדעתן של ישראל יצאו אלו שאינן לדעתם של ישראל. והנכון כלפנינו, וכילקוט ת\"ת הנ\"ל. וכ\"ה בספרי זוטא הנ\"ל: מה בית לפרוכת מיוחד דבר שאי אפשר לדעת צבור, יצא דבר שאפשר לדעת צבור. כלומר, דבר שאין הציבור יכול להכיר בהם, כגון טומאה מבית לפרוכת (עיין בבלי גיטין נ\"ד ב'), מסור לכהנים גרידא, אבל דבר שהציבור יכול להכיר בהם, כגון קדשי הגבול, ב\"ד מצווים לתקן לפי הזמן, ואם ע\"ה היו חשודים על הטומאה אסרו להאמין להם.<br>ובספרי קרח פי' קט\"ז, סוף עמ' 130, פירשו שדבר המזבח הוא מסור בידי ב\"ד, והכוונה לכשרות הכהנים שב\"ד בודקין את יחוסיהן בלשכת הגזית. ואף הפסוק שלנו דרשו להלן שם (עמ' 133): ולמבית לפרוכת וכו' ששם בודקים יחוסי כהונה. עיין מ\"ש לעיל פ\"ב, שו' 63, ד\"ה ובספרי."
            ],
            [
                "<small>44-46.</small> <b>ר' יהודה או' והיתה לעדת בני ישראל למשמרת למי נדה שהכל נאמנין על שמירתה. </b>וכ\"ה (\"ר' יהודה\") גם בד, בכי\"ע, בכי\"ל ובר\"ש טהרות פ\"ז מ\"ה. ובקג\"נ מטושטש. ובתוספות חגיגה כ\"ב א' ד\"ה שלא: ושורף פרה לעצמו, דהא לכך נאמנין ע\"ה על שמירתה, והכי תניא בתוספתא דחגיגה ר' <b>יוסי</b> אומר הכל נאמנין על שמירתה. ולכאורה משמע שבעלי התוספות גרסו כאן \"ר' יוסי\" (במקום \"ר' יהודה\"). אבל נראה יותר שהתוספות קיצרו, וכוונתם לתחילת הברייתא שלעיל, וגרסו שם כגי' כי\"ע, אלא שרצו לומר שר' יוסי בבבלי שם התחיל בנאמנות על הקודש וסיים בפרה, משום שכשם שתקנו בפרה כן תקנו בקדשים, עיין מ\"ש בשיח יצחק במקומו.<br>ברם לפי פשוטו משמע שר' נחמיה (או' ר' יוסי) לעיל חולק על ר' יהודה וסובר שמדאורייתא אין נאמנין על פרה, אלא שתיקנו חכמים להאמינו, וכמפורש בספרי זוטא חקת, עמ' 305 (ובקטעים מן הגניזה בתרביץ ש\"א ס\"א, סוף עמ' 59): לעדת בני ישראל למשמרת. כיצד היו משמרים אותה היו מוסרים אותה לאדם נאמן והוא משמרה, אלא <b>שחזרו לומר</b> הכל נאמנין על טהרת הקדש ועל החטאת. ולפי זה מתחילה לא האמינו לע\"ה על החטאת משום שכתוב \"למשמרת\", ואנו זקוקים לשומר נאמן. אבל אח\"כ חזרו ואמרו שהכל נאמנין גם על טהרת חטאת, כשם שהם נאמנים על טהרת הקודש. ור' נחמיה (או ר' יוסי) הנ\"ל נותן טעם למה האמינום אח\"כ לטהרת חטאת, כדי שלא יהא כל אחד וכו'. אבל על קודש נאמנים מן הכתוב, עיי\"ש. אמנם בברייתא שבבבלי כ\"ב א' אין לפרש כן, וכנראה שר' נחמיה לחוד ור' יוסי לחוד, ויש כאן שתי שיטות חולקות. אבל ר' יהודה כאן סובר שמן התורה נאמן כל אדם על חטאת, ודורש \"בני ישראל למשמרת\", שכל בני ישראל נאמנים על שמירתה. ועיין בסדרי טהרות אהלות, צ\"ג ע\"ג, ד\"ה שנאמר. ובר\"מ ספי\"ג מה' פרה: והרי נאמר בתורה והיתה לעדת ישראל למשמרת, כל ישראל ראויין לשמירה."
            ],
            [
                "<small>46.</small> <b>ספק רשות עם הארץ מדרסו וכו'. </b>ס' המפתח לר\"ן גאון ברכות נ\"ב ב' (כ\"ב ע\"ב), ר\"ש טהרות פ\"ז מ\"ה, תוספ' כאן י\"ט ב' ד\"ה בגדי, גיטין ס\"א ב' ד\"ה וליחוש, נדה ל\"ד א' ד\"ה ותיפוק, רמב\"ן שם ל\"ג סע\"ב, מאירי כאן, עמ' 39, 45, גיטין ס\"א ב', עמ' 255. ונתקשו הראשונים מכמה מקומות שמשמע מתוכם שאין ע\"ה עושה מדרס, עיין בראשונים הנ\"ל וברשב\"א ובריטב\"א גיטין ונדה הנ\"ל. ועיין מ\"ש להלן בשם הירושלמי. ",
                "<b>וחצצו. </b>וכן בכי\"ע: וחציצו, וכ\"ה ברוב הראשונים הנ\"ל. ובקג\"נ ובכי\"ל: והציצו, והיא היא. ובד נשמטה מלה זו. והכוונה שקדירה של חרס של ע\"ה אינה חוצצת בפני הטומאה לעניין תרומה, אבל חוצצת שלא לטמא חולין, עיין במשנת אהלות פ\"ה מ\"ג ואילך ובתוספתא שם פ\"ה ח\"ט. ועיין בשיח יצחק י\"ט ב' (כ\"ח ע\"ב). ועיין להלן. ",
                "<small>47.</small> <b>והסיטו טהורין לחולין וטמאין לתרומה. </b>וכ\"ה בראשונים הנ\"ל. ובירושלמי כאן ספ\"ב, ע\"ח ע\"ג: לא כן אמר ר' יוחנן לא חצצות ולא הסיטות ולא רשות היחיד ולא רשות עם הארץ<sup class=\"footnote-marker\">48</sup><i class=\"footnote\">כן מעתיקים כמה מן הראשונים הנ\"ל בפנים. ובירושלמי כי\"ל: ולא הסיטות ולא עם הארץ וכו', ובגליון הושלם: \"רשות היחיד ולא\", והיה צריך להשלים עוד מלה (\"רשות\").</i> אצל התרומה, והגיה בר\"ש טהרות פ\"ז הנ\"ל: <b>אלא</b> אצל התרומה, וכן מוכרח מתוך הסוגיא בירושלמי שם. ואשר לסוגיית הבבלי בגיטין ס\"א הנ\"ל שמוכח משם שאין היסט לע\"ה אפילו לתרומה, משער הר\"ש שהברייתא שלנו היא מדברי ר' יהודה שלעיל, וחכמים חולקים עליו. ועיין על כל העניין בשיח יצחק לדברי התוספות הנ\"ל, כ\"ח ע\"ב ואילך.<br>ובמאירי ספ\"ב, עמ' 45: ואם מתורת משא, הרי בתוספתא אמרו אין עם הארץ מטמא במשא, שא\"כ אין לך עם הארץ מעביר חבית ממקום למקום. וכע\"ז כתב לעיל שם, עמ' 39 (ואין מקום להשלמה שהשלימו בפנים שם). ובמאירי גיטין ס\"א ב': ובמקום חששא לבד לא גזרו על היסטו, וכן היא בתוספ', <b>ופירשו בו</b> הטעם שאם כן אין לך עם הארץ מעביר חבית ממקום למקום. וכוונתו לפירוש ר\"ת בתוספות חגיגה י\"ט ב' הנ\"ל (ר\"ש טהרות פ\"ז הנ\"ל) שכתב: דודאי אינו מטמא מדרס והיסט, דמשום תקנת השוק נגעו בה, כדאמרינן <b>בעלמא</b>,<sup class=\"footnote-marker\">49</sup><i class=\"footnote\">כהגהת הב\"ח, והכוונה לבבלי ב\"מ פ\"ג א'. ועיין תיו\"ט טהרות פ\"ז מ\"ה והגהות הרש\"ש כאן במקומו.</i> לפי שלעולם לא ימצאו אדם מעביר חבית ממקום למקום. והמאירי בחגיגה הנ\"ל צרף את הפירוש לגוף הפיסקא מן התוספתא, כמו שמצוי אצלו, עיין מ\"ש לעיל מגילה פ\"ג, הערה 91."
            ],
            [
                "<small>47-48.</small> <b>שש מעלות בחטאת ממלאין ומקדשין מי חטאת בכל מקום וכו'. </b>בד חסר \"שש מעלות בחטאת\", אבל כ\"ה גם בכי\"ע, בכי\"ל, בקג\"נ ולהלן פרה פ\"ד הי\"ב ובר\"ש שם פ\"ה מ\"א. ובד חסרה המלה \"מקום\". ובכי\"ע כאן: <b>מכל</b> מקום, אבל בשאר הנוסחאות ולהלן פרה: בכל מקום. ופירש בר\"ש פרה הנ\"ל את שש המעלות ע\"פ כל הברייתות כאן עד הכ\"ח. והנה בהי\"ב בפרה ובהכ\"ב-כ\"ג כאן נשנו שש מעלות, ואח\"כ נראה שמתחיל עניין אחר: עם הארץ שהביא וכו', ולפירוש הר\"ש אין צורך לחזור על המלה \"עם הארץ\", אלא היה צריך לומר: הביא כלים וכו', שהרי אף כאן בעם הארץ עסיקינן, כמפורש בסמוך: עם הארץ שאמר טהור אני וכו'. אלא שרבינו נדחק לפרש אחרת, מפני שקשה לחשוב את ההלכות השנויות כאן למעלות. ברם אף במשנת מקוואות רפ\"א שנינו: שש מעלות במקואות וכו'. ופירש ר\"ת בס' הישר (ד' וויען, ע\"ח ע\"ג, הוצ' מק\"נ, עמ' 129) שיש מהן להחמיר ויש מהן להקל, ולפ\"ז אין מעלות אלא מדות.<br>ואשר למעלה הראשונה פירש הר\"ש בפרה פ\"ה שם שהכוונה לכלים שהיו תלושין ולבסוף חיברן, כמשנת פרה פ\"ה מ\"ז. ולפי פשוטו נראה שהכוונה בכל מקום בארץ ישראל, ובניגוד ליין ושמן לנסכים וסולת למנחות שהיו מביאין ממקומות מיוחדים, כמשנת מנחות פ\"ח מ\"א, מ\"ג ומ\"ו.<sup class=\"footnote-marker\">50</sup><i class=\"footnote\">ואמרו שם בכל המשניות הנ\"ל (בפנים): כל הארצות היו כשירות, אלא מכאן היו מביאים. ובניגוד לזה אמרו כאן: ממלאין ומקדשין וכו' בכל מקום.</i> ועיין בלשון הר\"מ ספי\"ג מה' פרה אדומה.",
                "<small>48-49.</small> <b>מביאין מי חטאת ואפר חטאת ממקום למקום. </b>וכ\"ה בד. אבל בכי\"ע, כי\"ל וקג\"נ: מכל מקום. ולהלן פרה הנ\"ל: מזין מי חטאת ואפר חטאת בכל מקום. וכ\"ה בר\"ש פרה הנ\"ל, ופירש: \"וכן הזאה\", כלומר שאף בהזאה פירושו שמזין מכלי תלוש שלבסוף חברו, עיין מ\"ש לעיל. אבל הגירסא כאן יש לה חמש עדיות, והיא כנראה הנכונה, ופירושה שמביאין מי חטאת אף לגליל, בניגוד לקודש, עיין במשנתנו כאן פ\"ג מ\"ד, ובירושלמי רה\"ד, ע\"ט רע\"ג, ובבלי כ\"ה א'. ואשר למי חטאת, עיין בתוספות שם ד\"ה שרצועה. ובוודאי שאפשר היה להביא בטהרה,<sup class=\"footnote-marker\">51</sup><i class=\"footnote\">כדברי התוספות שהבאנו בפנים. וכן מפורש בירושלמי ע\"ז פ\"ה ה\"ד, מ\"ד ע\"ד: ארץ כותים טהורה וכו' ושביליה טהורים (תוספתא מקוואות רפ\"ו). שביליה טהורין, חזקה שאין בוררים להם שביל אלא בטהרה, ועיין מ\"ש להלן, הע' 52.</i> אלא שבקודש לא האמינו שאדם נדחק והביא הנסכים בטהרה,<sup class=\"footnote-marker\">52</sup><i class=\"footnote\">וכפשוטו של הירושלמי, עיין שי\"ק ד\"ה בן דרום. וכן הכריע בס' ניר, ע\"ד סע\"ד, ד\"ה בלא כך. אבל מסוגיית הבבלי אינו משמע כן, ולפיה לכאורה אפילו חבר אינו נאמן. ועיין בס' ראשון לציון כ\"ה א' ד\"ה ביאודה ובשיח יצחק שם, נ\"א ע\"ג, ד\"ה רש\"י. ובאוה\"ג, עמ' 44: שמפסקת רצועה של כותים, וכיון שצריך לעבוד בה <b>חושש</b> מפני טומאה. ומתוך פירוש הר\"ח כ\"ה א' משמע שפירש שבארץ הכותים חיישינן שמא אף היא מטמאה משום ארץ העמים, ובבבלי הרי לא נזכר בשום מקום שארץ הכותים טהורה (ולא השגיח בתוספתא ובירושלמי שהבאנו לעיל הע' 51). ועיין בתוספות הנ\"ל ומ\"ש בתס\"ר ה\"ג, סוף עמ' 28 ואילך. ועיין ירושלמי שביעית פ\"ו ה\"א, ל\"ו סע\"ג, וע\"ז פ\"ה סה\"ד, מ\"ד ע\"ד. ואף שגם בירושלמי כאן פ\"ג רה\"ד, ע\"ט רע\"ג אמרו: מפני שפסיקייא של כותים מפסקת, נראה שלמ\"ד כותי כגוי חששו על מדורותיהם שמא יש בהם קברים (עיין להלן אהלות פי\"ח סה\"ו), והדרכים היו בחזקת טמאות (עיין ר\"מ פי\"א מה' טומאת מת ה\"ז), אבל מ\"מ היו להם <b>שבילים</b> טהורים, כמפורש בתוספתא ובירושלמי שהבאנו לעיל הע' 51.</i> אבל מי חטאת בוודאי שהביאו אותם מיהודה לגליל, כדי שיוכלו הכהנים שם להטהר (אם נטמאו לקרוביהם, או בשוגג) ולאכול בתרומה. וזו היא המעלה השניה. ",
                "<small>49.</small> <b>עם הארץ שאמר טהור אני לחטאת מקבלין אותו. </b>וכ\"ה בד (אלא ששם חסר \"אני\"), בכי\"ע, בכי\"ל ובקג\"נ (אלא ששם: <b>טהרוני</b><sup class=\"footnote-marker\">53</sup><i class=\"footnote\">בר\"ש פרה רפ\"ה: טהרתי, ושמא צ\"ל גם בר\"ש: טהרוני, ונתחברו הוי\"ו והנו\"ן לתי\"ו. ועיין מ\"ש להלן בפנים.</i> לחטאת). ולהלן פרה הנ\"ל: מקבלין הימנו (בד: הימנה), אבל בר\"ש שם: מקבלין אותו, ומפרש: מקבלין אותו. שהכל נאמנין על החטאת. ולפי פירושנו לעיל זו היא מעלה שלישית. ועיין בבלי כ\"ב ב' ובתוספות שם ד\"ה מתוך, ובמאירי, עמ' 57. אבל כאן מפורש \"לחטאת\", ומדברים גם בטבילה גרידא, כדי שיוכל להזות על אחרים. ",
                "<small>49-50.</small> <b>כלים הללו טהורין וכו'. </b>וזו היא מעלה רביעית. ",
                "<small>50-51.</small> <b>טבל להזות ולא הזה הרי זה אוכל בתרומות לערב. </b>וכ\"ה בד ובכי\"ל. וכן נכון. ובכי\"ע: טבל להזות אוכל בתרומה וכו'. ובין המלים \"להזות\" ו\"אוכל\" נמצא פער ונקודות. ומכאן שהיתה שם מלה שהסופר לא היה יכול לקרוא אותה. ובקג\"נ: טבל להזות <b>ולחוזה</b> אוכל בתרומת (צ\"ל: בתרומה, או בתרומות) לערב. וכנראה שכן היה גם לפני סופר כי\"ע, ולא הבין אותה, אבל באמת \"ולחוזה\" פירושה: ולא חוזה, ולא הוזה, ונכתבה במלה אחת כמו שמצוי תכופות במקורות, עיין מ\"ש לעיל ח\"ב, עמ' 794, הערה 17. וכן גרס הר\"ש בפרה הנ\"ל: טבל להזות ולא <b>הוזה</b> אוכל בתרומתו לערב, ופירש: דטבל לחטאת הוחזק לתרומה (כמשנתנו כאן פ\"ב מ\"ו). והכוונה כאן שהטמא שרצה הע\"ה להזות עליו לא הוזה, או שצ\"ל: ולא היזה. ואנו מאמינים לע\"ה שלא הסיח את דעתו כל היום (עיין טהרות פ\"ז מ\"ח), ואוכל בתרומתו בתחילת הערב. וזו היא מעלה חמישית. "
            ],
            [
                "<small>51-52.</small> <b>ראו בידיו מי חטאת ואפר חטאת אוכלין על גביו טהרות ועל גב בגדיו ועל גב סנדליו. </b>להלן פרה הנ\"ל: עושין על גביו טהרות וכו', וכ\"ה בר\"ש שם רפ\"ה, ופירש הר\"ש שם: ראו בידיו מי חטאת ואפר חטאת. לא במקודשין, דהנושא מי חטאת שיש בהן כדי הזייה טמא (כלים פ\"א מ\"ב), אלא אוחז בידיו המים בפני עצמן, והאפר בפני עצמו, שרוצה לקדש וכו'. ומה שהזכירו כאן \"סנדליו\" במיוחד, כבר העיר המאירי כאן, עמ' 48: מדרס עיקר הנחתו למנעל של זב שהוא דורס בו, והושאל אחר כן לכל מה שדרס הזב וכו'. ולפיכך אמרו כאן שאין כאן חשש טומאת מדרס של ע\"ה. וזו היא המעלה הששית. "
            ],
            [
                "<small>52-53.</small> <b>עם הארץ שהביא כלים לחטאתו חבר לוקח ממנו לחטאתו ולתרומתו. </b>המלים \"כלים לחטאתו\" חסרות בכי\"ו, אבל ישנן בד, כי\"ע, כי\"ל, קג\"נ ולהלן פרה פ\"ד הי\"ג. ופירושו שאם ע\"ה הביא כלים לחטאת מותר לו לחבר להשתמש בהם בין לחטאת ובין לתרומה, שאם אתה מאמין לו על כלי זה לחטאת כל שכן שתאמין לו לתרומה.<br>ברם להלן אהלות פ\"ה ה\"ט: כנס לתוכה מי חטאת ואפר חטאת מצלת על החטאת ואינה מצלת על התרומה, כשתימצא אמור<sup class=\"footnote-marker\">54</sup><i class=\"footnote\">כ\"ה בכי\"ו שם. ועיין מ\"ש על סיגנון זה לעיל ח\"א, עמ' 368, ובהערות שם.</i> טהור מציל לעצמו, כיצד היו שם כלים, טהורין לחטאת וטמאים לתרומה, נמצא טהור מציל לעצמו. ומכאן שאין כלי טהור לחטאת חוצץ בפני הטומאה אלא לעניין הצלת כלים שהכין לחטאת, אבל אם היו בעלייה כלים שנטהרו וודאי ע\"י חבר אסור להשתמש בהם תרומה, שאין הכלי הטהור לחטאת חוצץ. ולכאורה הברייתא שבאהלות חולקת על התוספתא כאן ופרה הנ\"ל, כמו שהסיק בסדרי טהרות לאהלות, צ\"ג ע\"ג, ד\"ה אבל. ואפשר שיש לחלק, ובאותו כלי אף התנא של תוספתא אהלות יודה שמאמינו כדי להשתמש בו תרומה (במקום מי חטאת) אם ירצה, אבל כלי אחר אינו מציל, כשם שכלי חרס של חבר<sup class=\"footnote-marker\">55</sup><i class=\"footnote\">כשיטת הר\"מ רפכ\"ג מה' טומאת מת, שם ה\"ד, הראב\"ד בפי' לעדיות ספ\"א, מאירי, עמ' 56.</i> מוקף צמיד פתיל אינו מציל אלא על אוכלין ומשקין וכלי חרס, ולא עוד אלא שאם היו משקין בלגין של מתכת<sup class=\"footnote-marker\">56</sup><i class=\"footnote\">והוא בעלייה שיש בה ארובה לבית שיש מת בתוכו, וכלי חרס של חבר סותם בגבו את הארובה. והוא הדין אם הוא נתון בכלי חרס מוקף צמיד פתיל.</i> הוא טמא והן טהורין. אבל בר\"מ ספי\"ג מה' פרה אדומה (והעיר לו בסדרי טהרות הנ\"ל): לפיכך עם הארץ שהביא כלי מביתו אפילו כלי חרס, ואמר כלי זה טהור לחטאת ה\"ז טהור, ומקדשין בו ומזין ממנו, ואע\"פ שאותו כלי <b>טמא</b> לקודש ולתרומה."
            ],
            [
                "<small>53-54.</small> <b>הביא לתרומתו אין חבר לוקח וכו'. </b>שהרי ע\"ה אינו נאמן על תרומה, והכלי נחשב לטמא. "
            ],
            [
                "<small>54-55.</small> <b>הביא לחטאתו ולתרומתו, של חטאת חבר לוקח וכו'. </b>וכ\"ה להלן פרה פ\"ד הנ\"ל בגירסת הר\"ש שם רפ\"ה (ובד ובכי\"ו יש שם השמטה). ופירש הר\"ש שם שהביא שני כלים אחד לחטאת ואחד לתרומה, והייתי סבור לומר כיוון שהביאם יחד מיגו דנאמן על חטאת נאמן גם על התרומה, דאגב של חטאת נזהר בשמירתו של תרומה, או להפך, מתוך שלא נזהר בשל תרומה לא נזהר גם בשל חטאת, משמיעה לנו הברייתא שבשל חטאת נאמן ובשל תרומה אינו נאמן. "
            ],
            [
                "<small>56-57.</small> <b>חבר שאמ' לעם הארץ הבא כלים לחטאתי, חבר לוקח וכו'. </b>ופירש בר\"ש הנ\"ל: חבר שאמר לע\"ה, איצטריך לאשמועינן דלא תימא בהביא מעצמו סתם הוא דהימנוהו חכמים, כדפי' לעיל שלא יהא כל אחד ואחד הולך ושורף פרה אדומה לעצמו, אבל לכתחילה לא סמכינן עליה למימר ליה להביא, ועוד דבסתמא לא זהירי, וכשאמר לו חבר להביא הוה ליה כפותח פיו לאלם (כלומר, שהוא מלמדו לע\"ה שהוא נאמן על מי חטאת), וכי אמר לו עם הארץ דיש לו, הוה אמינא דילמא שקורי קא משקר, אלא אם כן אומר מעצמו. ",
                "<small>57-58.</small> <b>לתרומתו אין חבר לוקח וכו'. </b>בכי\"ע: הביא לתרומתו אין חבר וכו'. וכ\"ה להלן פרה בד ובכי\"ו ובר\"ש, והכוונה שע\"ה הביא לתרומתו של החבר ושינה ממה שאמר לו. ובד כאן: <b>לתרומתי</b> וכו'. וכן בקג\"נ: הביא לי תרומתי אין חבר וכו'. וגירסא משובשת היא, שהרי החבר לא יאמר לו לע\"ה הבא לתרומתי, ועוד שפשיטא שאינו נאמן, והנכון כלפנינו ובמקבילה, ובקג\"נ צ\"ל: הביא ליתרומתו (במלה אחת) וכו'. והחידוש כאן שאעפ\"י ששינה מדברי החבר, ואמר אין לי כלי טהור לחטאת, אבל יש לי כלי טהור לתרומה, והייתי סבור שהוא נאמן לתרומה שהרי אינו משקר, מ\"מ אינו נאמן. ",
                "<small>58-59.</small> <b>הביא לחטאתי ולתרומתי של חטאת חבר לוקח הימנו וכו'. </b>בד: הבא לחטאתי <b>ולתרומתו</b> וכו'. ובקג\"נ: הבא לי חטאת <b>ולתרומתו</b> וכו'. והנכון הוא בכי\"ע ולהלן פרה בכל הנוסחאות שם ובר\"ש: הביא לחטאתו ולתרומתו וכו', והכל דבוק לבבא שלעיל, והיינו חבר שאמר לע\"ה הבא כלים לחטאתי, והביא לחטאתו ולתרומתו, כלומר שהוסיף על דבריו והביא לו כלים גם לתרומה, והייתי סבור לומר שכאן אינו נאמן כלל גם על החטאת שהרי אנו רואים שהוא בהול למכור כלים. ",
                "<small>59.</small> <b>בין לו ובין לאחר. </b>וכ\"ה בד ולהלן פרה. ובכי\"ע חסרות המלים \"בין לו ובין\", אלא שבכי\"ע יש ריוח פנוי (מקום של שבע, שמונה מלים) ונקודות במקום המלים החסרות. ועיין גירסת קג\"נ. וכנראה שהכוונה כאן שאם הביא לו כלים הרבה לחטאת מותר לו לחבר לקחתם בשביל אחרים. ועיין להלן בסמוך. ",
                "<b>ובלבד שלא יערים. </b>ופירש בר\"ש פרה הנ\"ל: שלא יאמר כן מפני שאין יכול למוכרם. ולפי פירושו הכוונה שאם הביא כלים הרבה (עיין מ\"ש לעיל בסמוך) ויש מקום לחשד שע\"ה מערים אינו נאמן. אבל בבאור הגר\"א פרה שם פירש, ובלבד שהחבר לא יערים ויאמר לו שיביא לחטאתו בשעה שהוא צריך לתרומתו גרידא. ",
                "<small>60.</small> <b>ואם הערים הרי אילו טמאין. </b>וכ\"ה בד ולהלן פרה בכל הנוסחאות. ובכי\"ע ובקג\"נ: חסרות המלים \"הרי אילו\" ובמקומן פער, ובכי\"ע נקודות בתוך הפער. ומן הלשון \"הרי אילו טמאין\" משמע כפירוש הגר\"א לעיל שהכוונה שהחבר הוא המערים, ולפיכך קנסו אותו ואמרו שהכלים טמאין, אבל אם ע\"ה הוא המערים, היה צריך לומר \"אינו נאמן\", כברוב המקומות.<br>ובכי\"ע כאן נוסף: ושל תרומה אין חבר לוקח הימנו לחטאתו ולתרומתו. וכ\"ה בקג\"נ אלא ששם: הימנו תרומתי (ובין שתי המלים פער כשיעור מלה של חמש או שש אותיות). וכגירסת כי\"ע כ\"ה במקבילה בפרה הנ\"ל. ולגירסא זו הוא חוזר למעלה ל\"הביא לחטאתו ולתרומתו\", ואמרו שלחטאת נאמן בין לו בין לאחרים, ובלבד שלא יערים, ובשל תרומה אינו נאמן כלל, אעפ\"י שנראה כאומר אמת, שאינו נותן לחבר כל הכלים שהוא דורש, ואומר לו השאר אינן לחטאתך, אלא לתרומתך, מ\"מ אינו נאמן."
            ],
            [
                "<small>60-62.</small> <b>עם הארץ שאמר כלים אילו הבאתים לחטאתי ונמלכתי עליהן לתרומתי הואיל ונתייחדו ברשות עם הארץ הרי אילו טמאין. </b>בד, בכי\"ע, בכי\"ל ולהלן פרה בכל הנוסחאות: ונתייחדו ברשות עם הארץ שעה אחת וכו'. וכן הלשון במשנת טהרות פ\"ח סמ\"ג: מפני שהונח ברשות עם הארץ שעה אחת. ואף כאן תיכף כשנמלך ע\"ה להשתמש בכלים לתרומה, בטלה ממנו הנאמנות לחטאת, וחזר להיות ע\"ה אצל תרומה, וממילא נטמאו הכלים, ככל הכלים שברשות ע\"ה. ועיין בח\"ד, ואין הכרח לומר שהבבא שלנו חולקת על ההלכה שלעיל, שו' 50, שהרי שם לא נזכר כלל שהע\"ה נמלך שלא להזות, אלא שכך נזדמן שנתעכב ולא היזה, ולא היה שם היסח הדעת כלל, עיין מש\"ש סד\"ה טבל להזות. "
            ],
            [
                "<small>62-63.</small> <b>מן המודיעין ולפנים נאמנין על כלי חרס דקים לקודש, מן המודיעים ולחוץ אין נאמנין. </b>בד: על כלי חרס <b>רקים</b>. ועיין במרכבת המשנה ח\"ג פי\"א מה' מטמאי משכב ומושב ה\"ו שפירש רקים - ריקים. ופשיטא שיש כאן שיבוש בד. ועיין במשנתנו פ\"ג מ\"ה, והוסיפה התוספתא \"דקים לקודש\". וכ\"ה בבבלי כ\"ו א' בשם \"תנא\". ובירושלמי רה\"ה, ע\"ט ע\"ג: מתניתא בכלי חרש הדקים. וברש\"י למשנתנו כ\"ה ב': מודיעים שם כרך רחוק מירושלים ט\"ו מיל כדאמר במסכת פסחים (צ\"ג ב'), ממנו ולפנים לצד ירושלים נאמנין קדרין עמי הארץ ליקח מהן כלי חרס דקין, כגון קדרות כוסות וקיתוניות שאי אפשר בלא הם, ובירושלים אין עושין כבשונות וכו', והוא ע\"פ הבבלי שם כ\"ו א' (בעניין כלי חרס גסין), ומן המודיעין ולחוץ היא דרך רחוקה, כמשנת פסחים פ\"ט מ\"ב.<br>ובכי\"ע ובכי\"ל הסדר אחר, וגרסו כאן: הגבאים שנכנסו וכו' (להלן ה' ל\"ד), עיין בשנו\"ס. וכן כנראה היה הסדר בקג\"נ, כפי שנראה מן הקטע השני שם."
            ],
            [
                "<small>63-64.</small> <b>ביהודה נאמנין על טהרת יין ושמן כל השנה. </b>פיסקא ממשנתנו פ\"ג מ\"ד. ",
                "<small>64.</small> <b>אבל לא על התרומה. בשעת הגיתות והבדים אף על התרומה. </b>משנתנו הנ\"ל, ושם חסר \"אבל לא על התרומה\", אלא שכן מוכח מאליו. ",
                "<small>65-66.</small> <b>קודם לגיתות והבדים שבעים יום נאמנין על הקודש ועל המדומע ועל הקנקן אבל לא על התרומה. </b>וכן מעתיק הר\"מ בפיה\"מ פ\"ג מ\"ד בשם לשון התוספתא (אלא שחסר שם \"והבדים\"). ובמשנתנו הנ\"ל: כדי יין וכדי שמן המדומעות<sup class=\"footnote-marker\">57</sup><i class=\"footnote\">בהוצ' לו, פרמה, מאירי, עמ' 64, ופיסקא שבירושלמי: המדמיעות, ובכ\"י ב': המדמעות, ובכ\"י קויפמן: והמדמעות, ונמחקה הוי\"ו הראשונה, ובין השורות תלויה יו\"ד, כלומד, קרי: המדמיעות.</i> נאמנין עליהן בשעת הגתות והבדים, וקודם לגתות שבעים יום. ובירושלמי סה\"ד, ע\"ט ע\"ג: כדי יין וכדי שמן המדמיעות (עיין לעיל, הערה 57). אמר ר' יוסי בי ר' בון אילו שקודחין בהן את הדמע. ובפיה\"מ להר\"מ למשנתנו הנ\"ל: ובירושלמי אמרו קודחין בהם את הדמע ועניינו קנקנים שמכניסים בהם המדומע.<br>והנה הלשון קודחים ברור, וכוונתו ששואבים בו את הדמע.<sup class=\"footnote-marker\">58</sup><i class=\"footnote\">עיין מ\"ש לעיל שקלים פ\"ב, שו' 60–61.</i> ופירש הירושלמי כדים המדמעות, כדים שמסירין בהן את הדמע,<sup class=\"footnote-marker\">59</sup><i class=\"footnote\">דוגמת דשן, שרש, סקל וכדומה.</i> ששואבים ומפרישים בהן את התרומה.<sup class=\"footnote-marker\">60</sup><i class=\"footnote\">ושמא אין \"המדומעות\" אלא כתיב א\"י עתיק במקום \"המדמעות\", דוגמת ציצין המעוכבים (כ\"ה בכ\"י קויפמן, ונמחקה הוי\"ו) את המילה (משנת שבת ספי\"ט). ועיין גם לעיל שבת פ\"י, שו' 43: ומעורבין, כלומר, ומערבין. ובפרט היה כתיב זה מצוי ביחס לתוארים המסמנים סגולות קבועות, תוארים לאנשים, או לכלים, כדי לסמן שמלאכתן בכך, עיין במבוא לנוה\"מ של מהרי\"ן אפשטין, עמ' 1256. ואף הגירסא \"המדמיעות\" שבמשניות מטיפוס א\"י (עיין לעיל הע' 57) פירושו כן, עיין בירושלמי כתובות רפי\"ג, ל\"ה סע\"ג (סוטה פ\"א ה\"ד, ט\"ז סע\"ד): את אשר ישכבון, <b>ישכיבון</b> כתיב וכו', והיו משהין אותן וכו', כלומר, מנעו את שכיבתן. וכן פירשו הריבמ\"ץ (לפי או\"ז ח\"א סי' שס\"ג) והר\"ש את משנת מקואות פ\"ה מ\"ה: אין מזחילין בו, כלומר אין מעמידים (מונעים) בו את הזחילה. ובתוספתא שם פ\"ד ה\"ח: מזחילין על גבי המת וכו', ופירושו מונעין את הזחילה ע\"י מת, עיי\"ש.</i> והכוונה ששבעים יום קודם לגיתות ולבדים מכינים את הכלים בטהרה לשם הפרשת תרומה, והאמינו לע\"ה על הכדים ששואבים ומפרישים בהן את התרומה.<br>ושמא הכוונה לכדים שהיו מצילים בהן את המדומע, והדימוע בשעת ההפרשה מצוי, עיין במשנתנו סוף טבול יום. ולפעמים התרומה נשפכת לגת, ומשם היא יורדת לבור שהוא מלא יין או שמן (עיין במשנת תרומות פ\"ח מ\"ט, ורש\"י פסחים ט\"ו א', ועיין מ\"ש לעיל ח\"א, עמ' 324, ד\"ה ברם), וקודחים את המדומע מן העליונה<sup class=\"footnote-marker\">61</sup><i class=\"footnote\">תרומות פ\"ז הי\"ט: הכל מודים שתרד ותדמע ואל <b>ידמענה</b> (וכ\"ה בד) ביד. ושמא אף שם פירושו שלא ימנע את הדמוע בידים, כלומר, בטומאה, עיי\"ש.</i> כדי להציל את התחתונה שלא ירדו לשם יותר מאחד למאה. והתירו באותם שבעים יום להאמין לו לע\"ה על הכדים הללו שכנראה היו מיוחדים בצורתם,<sup class=\"footnote-marker\">62</sup><i class=\"footnote\">והיה כתוב עליהן \"דמוע\", כגירסת הבבלי (יבמות קט\"ו ב') במשנת מע\"ש פ\"ד מי\"א. אלא שבשעת הסכנה היו כותבים דלי\"ת במקום דמוע, עיי\"ש בבבלי. ובהן היו מחזיקים את המדומע.</i> משום הפסד הכהן.<br>וכן האמינו לו על המדומע של תרומה באותו זמן, משום שהדימוע היה מצוי, ומדאורייתא בטל ברוב, ומשום הפסד כהן,<sup class=\"footnote-marker\">63</sup><i class=\"footnote\">כשם שהאמינו לו על המדומע לעניין אחר, משום הפסד, עיין לעיל דמאי פ\"ה ה\"ב, ומ\"ש בח\"א סוף עמ' 246 ואילך. ובמקום הפסד פעמים מאמינים לו בין על התרומה ובין על המדומע, אלא שבמדומע ההפסד גדול יותר.</i> עיין רש\"י כ\"ה ב' ד\"ה ובמלאין. וכן האמינו לו באותו זמן על היין והשמן שייחדן לקודש, ולא הקדישן, עיין ר\"מ פי\"א מה' מטמאי משכב ומושב ה\"ה ותוספות כ\"ה ב' סד\"ה במטהר.<sup class=\"footnote-marker\">64</sup><i class=\"footnote\">ועיין בשיח יצחק כ\"ד ב' (נ' ע\"ד) ד\"ה שביהודה.</i> אבל לא האמינו לו על התרומה עצמה באותו זמן, אלא בשעת הגיתות והבדים בלבד. וכן האמינו לו על הקנקן, כלומר של קודש (עיין ר\"מ הנ\"ל) ושל מדומע. ולפי פירושנו הנ\"ל היינו ממש כדי יין וכדי שמן המדמעות שבמשנתנו הנ\"ל.<br>ועיין בירושלמי רה\"ד, ע\"ט רע\"ג, שם ה\"ה, ע\"ט ע\"ג, בבלי כ\"ה ב', ומה שהאריך בזה במרכבת המשנה ה\"ג פי\"א מה' מטמאי משכב ומושב ה\"ד, באור שמח שם, באוה\"ג, סוף עמ' 44, ובשיח יצחק, נ\"ג ע\"ב ואילך.",
                "<small>66.</small> <b>בשעת הגיתות והבדים אף על התרומה. </b>וכ\"ה בפיה\"מ להר\"מ הנ\"ל. והוא חוזר על מה שכבר שנו לעיל, כדי להדגיש שאעפ\"י שהוא נאמן על המדומע אינו נאמן על התרומה עצמה. ובכי\"ל כאן: בשעת הרגל אף על התרומה. וכ\"ה להלן, שו' 80. אבל בכי\"ל חסרה שם הלכה זו. "
            ],
            [
                "<small>67.</small> <b>נאמנין על היין בשעת היין וכו'. </b>בבלי כ\"ה א', ועיין בתוספות כ\"ב א' סד\"ה לא, ומ\"ש בשיח יצחק שם, ל\"ט ע\"ג, ד\"ה בא\"ד. "
            ],
            [
                "<small>68.</small> <b>עברו הגיתות והבדים וכו'. </b>משנתנו פ\"ג מ\"ד. ",
                "<small>69-70.</small> <b>אלא אם כן אמ' לו יש לי בתוכה רביעית קודש. </b>במשנתנו הנ\"ל: ואם אמר לו הפרשתי לתוכה רביעית קדש נאמן. וכ\"ה בבבלי חולין ל\"ה ב'. ופירושו בתוספות זבחים פ\"ח א' סד\"ה מן שהכוונה שייחד שם רביעית של יין כדי להקדישה לנסכים אחרי שיפריש ממנה תרומה. ומלשון התוספתא להלן, שו' 77, משמע שכן היו רגילים ליתן בתוך התרומה יין ושמן לקודש. ושמא נהגו כן לשם סגולה כדי שלא יפגום הטעם,<sup class=\"footnote-marker\">65</sup><i class=\"footnote\">עיין סוטה פ\"ט מי\"ג, תוספתא סוף מע\"ש ובמקבילות שצוינו שם ולעיל ח\"ב, עמ' 790.</i> ושלא יחמיץ היין.<sup class=\"footnote-marker\">66</sup><i class=\"footnote\">עיין ירושלמי דמאי פ\"א ה\"א, כ\"א ע\"ד, פסחים פ\"ג ה\"א, כ\"ט ע\"ד, בבלי שם מ\"ב ב'.</i> ",
                "<small>70-71.</small> <b>הביאה לו לגת הבאה אע\"פ שמכירה שהיא היא לא יקבלה ממנו. </b>בכי\"ו בטעות: ממנה. והגירסא \"<b>לא</b> יקבלה\" היא בכל הנוסחאות. וכן בכי\"ע: <b>לא</b> יקבל הימנו, אלא שנתנו נקודות למלה \"לא\" לסימן מחיקה. ומדברי התוספות כ\"ד סע\"ב משמע שגרסו בתוספתא: יקבלה ממנו, כמו שתיקנו בכי\"ע, עיין מ\"ש בתס\"ר במקומו. וכן פסק הר\"מ בפי\"א מה' משכב ומושב ה\"ב: יקבלה ממנו, אע\"פ שהוא יודע שהיא של אשתקד. ועיין בס' ראשון לציון כ\"ה א' ד\"ה עבר, אבל באמת הר\"מ פסק ע\"פ התוספתא, וגרס: יקבלה ממנו. ועיין להלן הערה 67. וכן משמע ממשנתנו הנ\"ל: אבל מניחה לגת הבאה. אלא שאין כאן ראייה גמורה, והמשנה מייעצת לע\"ה להניחה לגת הבאה, והכהן הרי לא ידע שהיא משל אשתקד. ובבבלי כ\"ה סע\"א: בעו מיניה מרב ששת עבר וקיבלה מהו שיניחנה לגת הבאה וכו', ולא נפשטה השאלה. ואין משם ראייה לא לכאן ולא לכאן, ואפשר שאפילו לא הניח אצלו, לא יקבל לכתחילה מן ע\"ה, אם הוא מכירה.<sup class=\"footnote-marker\">67</sup><i class=\"footnote\">אבל בתוספ' רי\"ד שם (ט\"ז ע\"ג): עבר וקבלה מהו. פירוש בוודאי אם עם הארץ מניחה לגת הבאה <b>אע\"פ שיודע החבר שמאשתקד היא מקבלה ממנו</b> בשעת הגיתות (כשיטת הר\"מ שהבאנו בפנים), אבל זה שואל אם החבר יכול להשהותה עד שעת הגיתות, מי חיישי' דילמא אתי בה לידי תקלה וישתנה בשאר ימות השנה, אי לא וכו'.</i><br>ולפיכך נראה שאין כאן וודאי כלל שהגירסא בתוספתא משובשת, שהרי יש לנו עליה ארבע עדיות, והסופר בכי\"ע אפשר שתיקן ע\"פ הרמב\"ם והתוספות. וכן במאירי, ריש עמ' 65: מניחה עם הארץ זה בביתו עד שנה אחרת לגת הבאה ומקבלה ממנו, ואעפ\"י שמכיר בה שהיא ישנה וכו', וי\"מ אותה דוקא שנותנה לו בחזקת של עכשיו, ואין הדברים נראים כלל. הרי לך מפורש שלדעת \"יש מפרשים\", אם הוא מכירה שהיא של אישתקד <b>לא</b> יקבלה ממנו. ובוודאי שסמכו כאן על התוספתא, וגרסו בה כבנוסחאות שלנו. [תיקונים והשלמות: נשמט: ועל הלשון ״אע״פ״ לפי גירסא זו, עיין מ״ש לעיל ח״א (תרומות), עמ׳ 429, ש' 16, ובהערה 27 שם.]"
            ],
            [
                "<small>71.</small> <b>מעשה בר' טרפון שהיה מהלך בדרך וכו'. </b>לא מצאתי מעשה זה בשום מקום אחר. [תיקונים והוספות: כל המעשה הובא (בשם התוספתא) בס׳ יחוסי תו״א, ערך ר׳ טרפון הוצ׳ רי״ל מימון, עמ׳ תמ״ב, והבאתיו מכת״י בתוספת ראשונים ח״ב (כתובות), עמ׳ 33.]",
                "<small>72-73.</small> <b>והלא כל דבריך אמת וישר הן. </b>וכ\"ה בד. ובכי\"ע, בכי\"ל ובקג\"נ: והלא כל דרכיך וכו' (ובקג\"נ: וישר הוא). והואיל ולהלן מפורש שבאותו זמן היו עדיין מפרישין לקודש, הרי מוכח מכאן שר' טרפון היה גדול ומפורסם בזמן הבית, שכבר ידעו שכל דרכיו הן אמת וישר. וכן מוכח להלן שבאותו זמן היו לו בנים שנשבע בהם. ושמא היה מעשה זה בזמן המרד של בן כוזבא, וכבר התחילו להפריש יין ושמן בטהרה למקדש. ",
                "<small>73.</small> <b>שאתה מקבל תרומה בשאר ימות השנה מכל אדם. </b>ופירש בח\"ד שהדברים דבוקים למעלה, והכוונה שהיה מקבל תרומה והיה מניחה עד הגת הבאה (ועיין בבלי כ\"ה סע\"א ואילך). ברם העיקר חסר מן הספר, ולא עוד אלא שמדברי ר' יוחנן בן זכאי להלן מוכח שמותר לקבל תרומה מע\"ה בשאר ימות השנה. יתר על כן בכי\"ע אין המעשה הזה סמוך כלל להלכה של הגת הבאה, ושם סדר ההלכות הוא אחר לגמרי. ולפיכך נראה שהדברים הם כפשוטם, ור' טרפון סובר שאף לתרומה ע\"ה נאמן, ואכילת תרומה כעבודה במקדש, עיין מ\"ש לעיל, שו' 41–42, סד\"ה שנא', ובהערה 47 שם. ",
                "<small>74.</small> <b>אקפח את בני וכו'. </b>וכ\"ה בד ובכי\"ל. אבל בכי\"ע ובקג\"נ: את <b>בניי</b>. וכ\"ה בכי\"ע לעיל שבת פי\"ג ה\"ה, זבחים פ\"א ה\"ח, בספרי בהעלותך פי' ע\"ה, עמ' 70, בירושלמי יומא פ\"א ה\"א, ל\"ח ע\"ד, מגילה פ\"א הי\"ב, ע\"ב ע\"ב, הוריות פ\"ג ה\"ה, מ\"ז ע\"ד. וכ\"ה בכתי\"י גם במשנת אהלות רפט\"ז, עיין בהוצ' גולדברג, עמ' 116. ואף במקום שכתוב \"בני\" ניקדו: בָּנַי, עיין במבוא שם, עמ' כ\"ה. והוא קיפח את כל בניו, עיין בבלי ב\"מ פ\"ה א'. ",
                "<b>מרבן יוחנן בן זכיי. </b>בכי\"ע: מרבן גמליאל יוחנן בן זכאי וכו', ונמחק \"גמליאל\" ע\"י נקודות. ",
                "<small>76.</small> <b>גוזר אני עלי שאיני מקבל וכו'. </b>וכ\"ה בד ובכי\"ל. ובכי\"ע ובקג\"נ: מקבל אני עלי שלא אקבל וכו'. ",
                "<small>77.</small> <b>אלא אם כן יאמר לי יש לי בתוכה רביעית קודש. </b>מכאן משמע שכן היה מצוי לעשות כן, עיין מ\"ש לעיל, שו' 69–70, ד\"ה אלא. ובכי\"ע ובקג\"נ מסתיים כאן סדר מועד. ובכי\"ל גורס אחר ברייתא זו הכ\"ט שלעיל, ואחריה הל\"ו כלפנינו, עד סוף הפרק. ואף בכי\"ע ובקג\"נ נמצאות הברייתות שלהלן לעיל, עיין מ\"ש לעיל, שו' 62–63, ד\"ה ובכי\"ע. "
            ],
            [
                "<small>78-79.</small> <b>שנכנסו לבית וכתבו עליו מבחוץ כל שבבית טהור נאמנין על טהרת החטאת ואין נאמנין על טהרת תרומה. </b>וכ\"ה בד, בכי\"ע (אלא ששם: וכתוב) ובכי\"ל. ובמשנתנו פ\"ג מ\"ו: הגבאים שנכנסו לתוך הבית, וכן הגנבים שהחזירו את הכלים, נאמנין לומר לא נגענו. וברש\"י שם: נאמנים לומר שלא נגעו לתוכו. לקדש נאמנין אבל לא לתרומה וכו', ובהדיא שנינו בתוספתא הגבאין שנכנסו לתוך הבית נאמנין על טהרת חטאת, ואין נאמנין על טהרת תרומה. והאי חטאת בשר קדש, ולא אפר חטאת, כדמוכח התם. והנה גם רש\"י מקיים את גירסת הנוסחאות, אלא שקיצר, והשמיט \"וכתבו עליו כל שבבית טהור\". אבל בתוספות שם כ\"ו א' ד\"ה הגבאין: לקדש ובתרומה קאי, ולא לחטאת, ובהדיא תנא בתוספתא הגבאים שנכנסו לבית נאמנין לומר לא נגענו על טהרת חטאת <b>ועל טהרת תרומה</b>, והא חטאת הוי קודש, כדקתני התם, ולא אפר חטאת. ונזדמנה להם לרבותינו נוסחא משובשת בתוספתא. ומתוך דברי רש\"י ובעלי התוספות מוכח שהיה לפניהם הסדר בתוספתא כמו בד ובכי\"ו, ולפיכך הסיקו שטהרת חטאת כאן פירושו טהרת בשר חטאת, בשר קודש, ואין מדברים כאן במי חטאת ובאפר חטאת, ונדחקו לפרש כן, מפני שבהלכה שלפניה ושלאחריה מדברים בקודש, ומי חטאת מאן דכר שמיה.<br>ברם הכרח אין כאן, ולא עוד אלא שבכי\"ע, בכי\"ל (וכנראה, גם בקג\"נ) נשנית הלכה זו אחרי הכ\"ח שלעיל, כלומר, מיד אחרי ההלכות שעסקו בהבדלים בין אפר חטאת ובין תרומה. ולפי הסדר ההוא בהכרח שטהרת חטאת כאן, היא טהרת מי חטאת כבהכ\"ד-הכ\"ח שלפניה. ואף ההלכה הסמוכה לכאן: ובירושלים נאמנין וכו', לא נשנית שם אחרי ההלכה שלפנינו, אלא אחרי הכ\"ט שלנו (מן המודיעים ולפנים וכו' בירושלים נאמנין וכו'), ולפי סדר זה אין שום מקום להוציא טהרת חטאת מפשוטה, ולא עוד אלא שמהמשך הדברים מוכח בפירוש שטהרת חטאת כוונתה מי חטאת ואפר חטאת, כמו שכתבנו.<br>ולפיכך נראה שלא דברה התוספתא אלא בהווה, ובגבולים אין קדשי מקדש מצויים, אבל ישנן בבתים תרומה ומי חטאת (עיין ר\"מ ספי\"ג מה' פרה). והיו כותבים על הכלים מה שנמצא בתוכם, ובשעת הסכנה גרידא היו כותבים בקיצור וברמז, כמפורש במשנת מע\"ש פ\"ד מ\"י-מי\"א ובמקבילות. והכתובת שמשה אזהרה לבני הבית שלא יגעו בכלי, וגם היתה סגולה לגבאים שלנו שלא יקחו אותו, עיין במשנת נדרים פ\"ג מ\"ד. והגבאים שנכנסו אינם לפנינו שישאלו אותם, אלא שהם בעצמם כתבו על הבית מבחוץ \"כל שבבית טהור\", ואנו מאמינים להם על טהרת חטאת, כשם שמאמינים לכל ע\"ה, אבל אין מאמינים להם על טהרת תרומה, וכסתם משנת טהרות פ\"ז מ\"ו. והברייתא שלנו משלימה את משנתנו פ\"ג מ\"ו, ושונה הלכה אחרת הנוהגת בגבולים, והוא הדין אם היו שם יין ושמן מוקדשים לנסכים היו נאמנין, כפירש\"י במשנתנו. ועיין בירושלמי למשנתנו, בבבלי כ\"ו א', ומ\"ש בתס\"ר ח\"ד, עמ' 83, ובמבוא שם, עמ' ט\"ו.",
                "<small>79-80.</small> <b>ובירושלם נאמנין על טהרת כל הכלים לקודש אבל לא לתרומה, ובשעת הרגל אף על התרומה. </b>המלה \"כל\" חסרה בכי\"ע ובקג\"נ. ובמשנתנו פ\"ג מ\"ו: ובירושלים נאמנין על הקדש, ובשעת הרגל אף על התרומה. ובבבלי שם כ\"ו א': ובירושלים נאמנין על הקדש. תנא נאמנין על כלי חרס גסין לקודש וכו'. וברש\"י שם: בהדיא תניא, בירושלם<sup class=\"footnote-marker\">68</sup><i class=\"footnote\">כ\"ה בד\"י, עיין שיח יצחק כ\"ו סע\"א ודק\"ס, עמ' 91, הע' ר'.</i> נאמנין על טהרת <b>כל</b> (כגי' כי\"ו, ד וכי\"ל) הכלים לקדש. וכן בתוספות שם ד\"ה ובירושלם: וכן תנא בהדיא בירושלם<sup class=\"footnote-marker\">69</sup><i class=\"footnote\">עיין שיח יצחק ודק\"ס הנ\"ל.</i> נאמנין על טהרת <b>כל</b> הכלים. ובתוספ' רי\"ד שם, ט\"ז ע\"ד, מביא שכן פירשו שאר מפרשים והריבמ\"ץ שהברייתא שבבבלי \"נאמנין על כלי חרס הגסין וכו'\" מפרשת את \"נאמנין על הקדש\" שבמשנתנו. והוא השיג עליהם מן הסדר שבמשנתנו, שלפי פירוש רש\"י וסייעתו \"אמאי אפסיק ותנא הגבאין והגנבין, והדר תני ובירושלים נאמנין על הקדש, ברישא דתנא מן המודיעים ולפנים נאמנין על כלי חרס וכו' התם הוה ליה למיתני ובירושלים נאמנין על הקודש\". והנה בכי\"ע ובכי\"ל (וכנראה שכן היה גם בקג\"נ) הסדר הוא באמת כמו שהציע בתוספ' רי\"ד: מן המודיעים ולפנים נאמנין על כלי חרס הדקין, מן המודיעין ולחוץ אינן נאמנין. בירושלם נאמנין על טהרת הכלים (בכי\"ל: כל הכלים) לקודש וכו'. נמצאנו למדים שגירסאות התוספתא מקיימות את פירש\"י וסייעתו. והכוונה שבירושלים האמינו להם אף על הכלים הגסים הריקנים. "
            ],
            [
                "<small>81-82.</small> <b>הלוקח כלים מאומני עם הארץ והמוסר כלים לאומני עם הארץ נאמנים על טהרת החטאת וכו'. </b>בד בטעות: <b>והמוכר</b> כלים וכו', והנכון כלפנינו, וכ\"ה בכי\"ע, בכי\"ל ובקג\"נ. ובתס\"ר ח\"א, עמ' 249, ציינתי לתוספתא טהרות פ\"ח ה\"ט, ששנו שם: והלוקח כלים מאומני עם הארץ, והמוסר כלים לאומני עם הארץ טמאין מדרס וטמאין טמא מת וכו', עיין מ\"ש בתס\"ר ח\"ד, סוף עמ' 85 ואילך. ושנו כאן שלחטאת נאמנין, ובתרומה אינם נאמנין, והם טמאים מדרס וטמא מת. והחידוש כאן שאעפ\"י שהכלים אינם שלהם, ומסר אותם לרשותם, נאמנין על טהרת חטאת. ועיין בתוספ' רי\"ד כ\"ו א' ד\"ה ובירושלים שכתב שבקודש אין ע\"ה נאמן על שאינו שלו, עיי\"ש הטעם. ",
                "<small>82-83.</small> <b>שלחן שנטמא מטבילין אותו בזמנו ואפילו בשבת. </b>וכ\"ה (\"שלחן\") גם בד, בכי\"ל ובקג\"נ. וכ\"ה בר\"ח כ\"ז א'. ובכי\"ע בטעות: <b>כלי שלהם שניטמא</b> וכו'. ובכי\"ע, קג\"נ ור\"ח: אפילו בשבת. ובמשנתנו פ\"ג מ\"ח: ואומרין להם הזהרו שלא תגעו בשלחן ובמנורה<sup class=\"footnote-marker\">70</sup><i class=\"footnote\">כ\"ה במשניות מטיפוס א\"י: הוצ' לו, קויפמן פרמה, משניות סדר מועד על קלף שבביה\"מ כאן (אלא ששם: או במנורה). ועיין דק\"ס, עמ' 92, הע' ח'. אבל לפני הבבלי חסרה המלה \"ומנורה\", כמפורש שם כ\"ו ב': ותנא דידן מ\"ט לא תני מנורה וכו'.</i> וכו'. ופירשו בבבלי כ\"ו ב' משום שכתוב בהם תמיד, ואסור לטלטלם ממקומם (עיין בהשגות הראב\"ד כלים פ\"ג ה\"א)<sup class=\"footnote-marker\">71</sup><i class=\"footnote\">ועיין מה שתמה עליו במרכבת המשנה ח\"ג במקומו.</i> כדי להטבילם. ובשולחן, אעפ\"י שהיו מוציאין אותו ברגל מן ההיכל,<sup class=\"footnote-marker\">72</sup><i class=\"footnote\">עיין בירושלמי ספ\"ג, ע\"ט ע\"ד. ועיין בבלי כ\"ו ב', יומא כ\"א ב', מנחות כ\"ט א', שם צ\"ו ב', ולהלן מנחות פי\"א סהי\"ב ובמשנה למלך פי\"א מה' מטמאי משכב ומושב הי\"א. ומ\"ש בתס\"ר ח\"ב ע\"ב, עמ' 262, היא טעות ואין \"לעזרה\" אלא \"בעזרה\", כרגיל במשנה ובתוספתא, שהרי אם הוציאוהו מחוץ לעזרה נפסל הלחם ביוצא, כמו שכתב בח\"ד שם. והכוונה שהוציאו אותו מן ההיכל, והביאו אותו עד פתח העזרה, וראו את הנס בחוץ, עיין ריטב\"א יומא כ\"א א' ומ\"ש בשיח יצחק כאן כ\"ו ב'. ועיין גם מ\"ש בתס\"ר ח\"ג, עמ' 79, והעיקר הוא כפירוש השני שם, עיי\"ש ד\"ה אבל יותר נראה.</i> מ\"מ צריך ליזהר שלא יגעו בו ויטמאו גם את הלחם. ומפרש כאן שאם נטמא מטבילין אותו (עיין בבלי פסחים ק\"ט ב') בזמנו וכו'. ועיין מ\"ש להלן.<br>ובירושלמי פ\"ג ה\"ח, ע\"ט ע\"ד: תני שולחן שניטמא מטבילין אותו בזמנו אפילו בשבת דברי ר' מאיר. וחכמים אומרים מיד וכו'. ועיי\"ש בגליון הש\"ס ובפי' הרידב\"ז. והנכון הוא בח\"ד כאן, בנוע\"י ובס' ניר, והכוונה שלדעת ר' מאיר מטבילין אותו בזמנו דווקא, כלומר בשעה שמסלקים את הישן, ואפילו בשבת שאסור לטבול התירו, משום שאין שבות במקדש. וחכמים סוברים שמטבילים אותו מיד, ביום שניטמא. והמשך הירושלמי מבואר בח\"ד ובנועם ירושלמי שם, ועיי\"ש בירושלמי שפירשוהו בניטמא בספק טומאת משקין.",
                "<small>83-84.</small> <b>מעשה והטבילו את המנורה ביום טוב והיו צדוקין אומ' בואו וראו פרושין שמטבילין מאור הלבנה. </b>וכ\"ה (\"ביום טוב\") גם בד. אבל בכי\"ע, כי\"ל וקג\"נ חסר \"ביום טוב\". ובר\"ח הנ\"ל: ומעשה שהטבילו <b>המנורה בלילי יום</b><sup class=\"footnote-marker\">73</sup><i class=\"footnote\">בלילי יום [טוב], כמו שהגיהו בגליון.</i> כו'. ובכל הנוסחאות כאן: מאור הלבנה. ובירושלמי הנ\"ל: פעם אחת הטבילו את המנורה<sup class=\"footnote-marker\">74</sup><i class=\"footnote\">ולא נזכר \"ביום טוב\", והוא כגירסת כי\"ע, כי\"ל וקג\"נ כאן.</i> אמרו צדוקים ראו פרושים מטבילין גלגל <b>חמה</b>. ונראה שגירסת הר\"ח \"בלילי יום [טוב]\" אין לה קיום בשום נוסח, והואיל ובטומאת משקין אנן קיימין בוודאי לא היו מבטלין את נר תמיד משום טומאה דרבנן, עיין בתוספות כ\"ו ב' ד\"ה מנורה, במהרש\"א שם, ומה שהאריך בזה ר\"א מזרחי ריש תצוה. ומה שאמרו כאן \"מאור הלבנה\" הוא משום שזהבה הנוצץ נראה כאור הלבנה, אבל הטבילוה ביום.<br>ופירש בח\"ד שהצדוקים לא היו מודים בטומאת משקים, ולפיכך תמהו שמטבילין את הלבנה, או את החמה, שאין בהן טומאה."
            ]
        ]
    ],
    "sectionNames": [
        "Chapter",
        "Halakhah",
        "DH"
    ]
}