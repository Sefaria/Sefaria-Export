{
    "language": "he",
    "title": "Likutei Halakhot",
    "versionSource": "http://www.orhaganuz.co.il",
    "versionTitle": "Likutei Halachot: Even HaEzer 1",
    "status": "locked",
    "versionTitleInHebrew": "ליקוטי הלכות, אבן העזר א",
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "ליקוטי הלכות",
    "categories": [
        "Chasidut",
        "Breslov"
    ],
    "text": {
        "Author's Introduction": [],
        "Orach Chaim": {
            "Laws of Morning Conduct": [],
            "Laws of Morning Hand Washing": [],
            "Laws of Fringes": [],
            "Laws of Phylacteries": [],
            "Laws for Morning Blessings": [],
            "Laws of Torah Blessings": [],
            "Laws of Kaddish": [],
            "Laws of Reciting Shema": [],
            "Laws of Prayer": [],
            "Laws of Priestly Blessings": [],
            "Laws of Tachanun": [],
            "Laws of Sidra Kaddish": [],
            "Laws of Reading the Torah": [],
            "Laws of the Synagogue": [],
            "Laws of Business": [],
            "Laws of Washing One's Hands for a Meal": [],
            "Laws of Meals": [],
            "Laws of Grace After Meals and Washing after Meals": [],
            "Laws of Blessings Over Fruit": [],
            "Laws of Blessing on Fragrance": [],
            "Laws of Thanksgiving Blessings": [],
            "Laws of Blessing on Sights and Other Blessings": [],
            "Laws for Afternoon Prayer": [],
            "Laws for Evening Prayer": [],
            "Laws of Reciting Shema Before Retiring": [],
            "Laws of the Sabbath": [],
            "Laws of Joining Domains": [],
            "Laws of the New Moon": [],
            "Laws of Passover": [],
            "Laws of Counter the Omer": [],
            "Laws of the Shavuot Festival": [],
            "Laws of the Festival Day": [],
            "Laws of the Week Days of a Festival": [],
            "Laws of the Ninth of Av and Other Fast Days": [],
            "Laws of the New Year": [],
            "Laws of the Day of Atonement": [],
            "Laws of the Festival of Booths": [],
            "Laws of the Palm Branch": [],
            "Laws of the Hoshana Rabba Festival": [],
            "Laws of the Hannukah Festival": [],
            "Laws of the Four Festive Torah Portions": [],
            "Laws of Purim": []
        },
        "Yoreh Deah": {
            "Laws of Slaughtering": [],
            "Laws of Unfit Animals": [],
            "Laws of Priestly Gifts": [],
            "Laws of a Limb from a Live Animal": [],
            "Laws of Meat that was Unobserved": [],
            "Laws of Fat and Blood": [],
            "Laws of Blood": [],
            "Laws of Salting": [],
            "Laws of Domesticated and Undomesticated Animals": [],
            "Laws of Things that Come from a Live Animal": [],
            "Laws of Birds": [],
            "Laws of Fish": [],
            "Laws of Insects": [],
            "Laws of Eggs": [],
            "Laws of Meat and Milk": [],
            "Laws of Mixtures": [],
            "Laws of Non Jewish Food": [],
            "Laws of Kashering Vessels": [],
            "Laws of Taste Transfer": [],
            "Laws of Libational Wine": [],
            "Laws of Wine Vessels": [],
            "Laws of Idol Worship": [],
            "Laws of Interest": [],
            "Laws of Idolatrous Practices": [],
            "Laws of Sourcerers and Enchanters": [],
            "Laws of Shaving and Tatooing": [],
            "Laws of Shaving": [],
            "Laws of Forbidden Dresss": [],
            "Laws of a Menstruant": [],
            "Laws of Ritual Baths": [],
            "Laws of Vows": [],
            "Laws of Oaths": [],
            "Laws of Honouring One's Father and Mother": [],
            "Laws of Honouring One's Rabbi and a Torah Scholar": [],
            "Laws of Teachers": [],
            "Laws of Torah Study": [],
            "Laws of Charity": [],
            "Laws of Circumcision": [],
            "Laws of Slaves": [],
            "Laws of Converts": [],
            "Laws of a Torah Scroll": [],
            "Laws of a Mezuzah": [],
            "Laws of Sending Away the Mother Bird": [],
            "Laws of New Grain": [],
            "Laws of Three Year Old Trees": [],
            "Laws of Mixed Crops": [],
            "Laws of Mixed Breeding": [],
            "Laws of Fobidden Fabric Blends": [],
            "Laws of Redeeming the Firstborn": [],
            "Laws of Firstborn Kosher Animals": [],
            "Laws of Firstborn Donkey": [],
            "Laws of Separating From Dough": [],
            "Laws of Tithes": [],
            "Laws of First Shearings": []
        },
        "Even HaEzer": {
            "Laws of Procreation": [
                [
                    [
                        "כֹּהֵן אָסוּר לִשָּא, גְּרוּשָׁה, זוֹנָה וַחֲלָלָה וְכוּ'. כֹּהֲנִים וּלְוִיִּים וְיִשְׂרְאֵלִים מֻתָּרִים לָבוֹא זֶה בָּזֶה, וְהַוָּלָד הוֹלֵךְ אַחַר הַזָּכָר. לְוִיִּים וְיִשְׂרְאֵלִים וַחֲלָלִים גֵּרִים וְכוּ' מֻתָּרִים לָבוֹא זֶה בָּזֶה וְכוּ':",
                        " עַיֵּן הַתּוֹרָה \"חֲדִי רַבִּי שִׁמְעוֹן\" מֵרֹאשׁוֹ לְסוֹפוֹ, עַיֵּן שָׁם הֵיטֵב (סִימָן סא). וְהַכְּלָל, שֶׁהַכֹּל קָשׁוּר זֶה בָּזֶה, וְכֻלָּא חַד, דְּהַיְנוּ כָּל הַבְּחִינוֹת הַנֶּאֱמָרִין שָׁם כֻּלָּא חַד, כִּי כֻּלָּם בִּבְחִינַת אַחַת, הַיְנוּ שֶׁעַל-יְדֵי שְׁלֵמוּת אֱמוּנַת חֲכָמִים, שֶׁעַל-יְדֵי-זֶה הַסְּמִיכָה כָּרָאוּי, שֶׁעַל-יְדֵי-זֶה כְּתַב יִשְׂרָאֵל כְּתִקּוּנוֹ, שֶׁעַל-יְדֵי-זֶה נַעֲשֶׂה בְּחִינַת אֶרֶץ יִשְׂרָאֵל, וְעַל-יְדֵי-זֶה נוֹלָדִין נְשָׁמוֹת גְּדוֹלוֹת. וּמַסִּיק שָׁם, שֶׁעַל-יְדֵי שְׁלֵמוּת הָאֱמוּנָה הַנַּ\"ל שֶׁעַל-יְדֵי-זֶה נַעֲשֶׂה בְּחִינַת רִבּוּי סְפָרִים, עַל-יְדֵי-זֶה נִמְתָּקִין כָּל הַדִּינִים, עַל-יְדֵי שֶׁנִּשְׁלָם תּוֹרָה שֶׁבִּכְתָב עַל-יְדֵי תּוֹרָה שֶׁבְּעַל פֶּה, וּמְקַבֶּלֶת מֵחָכְמָה עִלָּאָה שֵׂכֶל הַכּוֹלֵל קָדְשֵׁי קָדָשִׁים, וְעַל-יְדֵי-זֶה נִמְתָּקִין כָּל הַצִּמְצוּמִים וְהַדִּינִים, הֵן לְהַמְתִּיק כָּל צִמְצוּם וָדִין עַל-יְדֵי שֵׂכֶל הַפְּרָטִי הַשַּׁיָּךְ לוֹ שֶׁצְּרִיכִין לְהַמְשִׁיךְ מֵחָכְמָה עִלָּאָה לְזֶה הַשֵּכֶל כְּדֵי שֶׁיִּהְיֶה לוֹ כֹּחַ לְהַמְתִּיק, וְהֵן לְהַמְתִּיק עַל-יְדֵי חָכְמָה עִלָּאָה כָּל הַצִּמְצוּמִים וְהַדִּינִים מֵאֵיזֶה בְּחִינַת שֵׂכֶל שֶׁהֵם. וּכְשֶׁיֵּשׁ לְהַתּוֹרָה שְׁלֵמוּת נִמְתָּקִין כֻּלָּם בִּכְלָל וּבִפְרָט עַל-יְדֵי בְּחִינַת חָכְמָה עִלָּאָה כַּנַּ\"ל, שֶׁעַל-יְדֵי-זֶה נַעֲשֶׂה בְּחִינַת שִׂמְחָה, עַל-יְדֵי הַכְּלָלוּת שֶׁנִּכְלָלִין כֻּלָּם בְּתוֹךְ בְּחִינַת קָדְשֵׁי קָדָשִׁים, אֶבֶן שְׁתִיָּה, חָכְמָה עִלָּאָה הַנַּ\"ל, עַיֵּן שָׁם כָּל זֶה הֵיטֵב:",
                        " וְהִנֵּה הַכֹּל בְּחִינָה אַחַת, כִּי זֹאת הַהַמְתָּקָה הִיא בִּבְחִינַת כְּתָב, בְּחִינַת סְמִיכָה הַנַּ\"ל, כִּי הַהַמְתָּקָה עַל-יְדֵי שֶׁמְּקַבְּלִין הַצִּמְצוּמִים מֵחָכְמָה עִלָּאָה, וְזֶה בְּחִינַת כְּתָב, כִּי הָאוֹתִיּוֹת הַכְּתָב הֵם בְּחִינַת הַצִּמְצוּמִים, כִּי כָּל אוֹת הִוא צִמְצוּם, וְיֵשׁ לְכָל אוֹת וָאוֹת שֵׂכֶל פְּרָטִי הַמְלֻבָּשׁ בְּאוֹתוֹ הַתְּמוּנָה וְהַצִּמְצוּם, וְכַמּוּבָא שָׁם בַּמַּאֲמָר הַנַּ\"ל. וְכָל אֵלּוּ הַצִּמְצוּמִים וְהַשִּכְלִיִּים, שֶׁהֵם הָאוֹתִיּוֹת, שֶׁהֵם בְּחִינַת חָכְמָה תַּתָּאָה מַלְכוּת, צְרִיכִין לְקַבֵּל מֵהַשֵּכֶל הָעֶלְיוֹן, שֵׂכֶל הַכּוֹלֵל, שֶׁהוּא הַמֹּחַ, שֶׁהִוא בְּחִינַת חָכְמָה עִלָּאָה. וּכְשֶׁכּוֹתֵב בְּחִינַת כְּתַב יִשְׂרָאֵל בִּשְׁלֵמוּת, אֲזַי מַמְשִׁיךְ הַשֵּכֶל הָעֶלְיוֹן לְתוֹךְ הָאוֹתִיּוֹת שֶׁכּוֹתֵב, וְנִתְחַבֵּר חָכְמָה עִלָּאָה שֶׁבַּמֹּחַ וְחָכְמָה תַּתָּאָה שֶׁבָּאוֹתִיּוֹת שֶׁהֵן צִמְצוּמִים, וְעַל-יְדֵי-זֶה נִמְתָּקִין כָּל הַדִּינִים הַנֶּאֱחָזִין בָּהֶם עַל-יְדֵי שֶׁמְּקַבְּלִין מֵהַחָכְמָה עִלָּאָה כַּנַּ\"ל. וְעַל-כֵּן הַכְּתָב מְקַבֵּל כֹּחַ מִן הַסְּמִיכָה, כִּי הַסְּמִיכָה שֶׁמַּסְמִיךְ הָרַב לַתַּלְמִיד הוּא גַּם כֵּן בְּחִינָה זוֹ, כִּי רַב וְתַלְמִיד הֵם בְּחִינַת חָכְמָה עִלָּאָה וְחָכְמָה תַּתָּאָה, שֵׂכֶל עֶלְיוֹן וְשֵׂכֶל תַּחְתּוֹן, כַּמּוּבָא בְּרֵישׁ מַאֲמָר \"מֵשְׁרָא דְּסַכִּינָא\" (סִימָן ל). וְעַל-כֵּן עַל-יְדֵי הַסְּמִיכָה שֶׁמְּקַבֵּל הַתַּלְמִיד חָכְמָה מֵהָרַב, דְּהַיְנוּ בְּחִינַת חָכְמָה תַּתָּאָה מֵחָכְמָה עִלָּאָה, עַל-יְדֵי-זֶה מְקַבֵּל כֹּחַ הַכְּתָב שֶׁהוּא גַּם כֵּן בִּבְחִינָה זוֹ כַּנַּ\"ל, וְעַל-כֵּן עַל-יְדֵי-זֶה נַעֲשֶׂה בְּחִינַת אֶרֶץ יִשְׂרָאֵל, כְּמוֹ שֶׁמְּבֹאָר שָׁם, עַיֵּן שָׁם, הַיְנוּ שֶׁנִּתְגָּרֵשׁ וְנִמְתָּק אֲוִיר הַטָּמֵא שֶׁל חוּץ לָאָרֶץ, וְנִמְשָׁךְ בְּחִינַת קְדֻשַּׁת אֶרֶץ יִשְׂרָאֵל, וְכָל זֶה עַל-יְדֵי הַכְּתָב וְהַסְּמִיכָה כְּמוֹ שֶׁמְבֹאָר שָׁם, כִּי נַעֲשֶׂה עַל-יְדֵי-זֶה הַמְתָּקָה שֶׁנִּמְתָּקִין כָּל הַדִּינִים הַנֶּאֱחָזִין בְּהַצִּמְצוּמִים שֶׁל הָאוֹתִיּוֹת כַּנַּ\"ל, וְעַל-יְדֵי-זֶה נִמְתָּק בְּחִינַת הָאָרֶץ, שֶׁהִיא בְּחִינַת מַלְכוּת, כַּמּוּבָא. וְנִמְתָּק וְנִתְבָּרֵר כָּל הָרַע מִשָּׁם, עַד שֶׁנִּתְבָּרֵר הָאֲוִיר שֶׁל חוּץ לָאָרֶץ וְנַעֲשִׂים בְּחִינַת אֶרֶץ יִשְׂרָאֵל עַל-יְדֵי הַהַמְתָּקָה שֶׁל הַכְּתָב כַּנַּ\"ל. וְתַכְלִית כָּל הַהַמְתָּקוֹת שֶׁנּוֹלָדִין נְשָׁמוֹת קְדוֹשׁוֹת, כִּי הַהוֹלָדָה הִיא עִקַּר הַהַמְתָּקָה, כַּמּוּבָא. וְכָל זֶה נַעֲשֶׂה עַל-יְדֵי אֱמוּנַת חֲכָמִים, כִּי אֱמוּנָה הִיא בְּחִינַת מַלְכוּת חָכְמָה תַּתָּאָה. וּכְשֶׁאֱמוּנַת חֲכָמִים בִּשְׁלֵמוּת, אֲזַי מְקַבֶּלֶת חָכְמָה תַּתָּאָה אֱמוּנָה מֵחָכְמָה עִלָּאָה עַל-יְדֵי שֶׁמַּאֲמִין בַּחֲכָמִים, וְעַל-כֵּן עַל-יְדֵי-זֶה נַעֲשֶׂה בְּחִינַת סְמִיכָה כָּרָאוּי, וּבְחִינַת כְּתָב וּבְחִינַת אֶרֶץ יִשְׂרָאֵל, וְעַל-יְדֵי כָּל זֶה נִמְתָּקִין כָּל הַדִּינִים, עַל-יְדֵי שֶׁמְּקַבְּלִין הַצִּמְצוּמִים, שֶׁהֵם בִּבְחִינַת חָכְמָה תַּתָּאָה מַלְכוּת, בְּחִינַת אוֹתִיּוֹת כַּנַּ\"ל מִבְּחִינַת חָכְמָה עִלָּאָה כַּנַּ\"ל. וְזֶה בְּחִינַת הוֹלָדָה שֶׁנּוֹלָדִים נְשָׁמוֹת גְּדוֹלוֹת שֶׁהוּא מִבְּחִינַת הַמְתָּקָה כַּנַּ\"ל. וְזֶה בְּחִינַת נִשּוּאִין, כִּי הַנִּשּוּאִין הוּא הַמְתָּקָה עַל-יְדֵי שֶׁמְּקַבֶּלֶת בְּחִינַת חָכְמָה תַּתָּאָה מִבְּחִינַת חָכְמָה עִלָּאָה, כַּמּוּבָא, וְעַל-כֵּן עִקַּר הַמִּצְוָה לְהוֹלִיד, שֶׁזֶּה עִקַּר הַהַמְתָּקָה כַּנַּ\"ל:"
                    ],
                    [
                        "וְזֶה בְּחִינַת קִדּוּשִׁין, בְּחִינַת קֹדֶשׁ, שֶׁהוּא בְּחִינַת שֵׂכֶל שֶׁעַל-יְדֵי-זֶה הַהַמְתָּקָה, כְּמוֹ שֶׁכָּתוּב שָׁם בַּמַּאֲמָר הַנַּ\"ל. וְזֶה בְּחִינַת קִדּוּשִׁין בִּכְתָב, דְּהַיְנוּ שְׁטָר, כִּי בְּחִינַת הַכְּתָב הוּא בְּחִינַת שְׁלֵמוּתָהּ, שֶׁהִיא חָכְמָה תַּתָּאָה שֶׁנִּשְׁלֶמֶת וְנִמְתֶּקֶת עַל-יְדֵי בְּחִינַת כְּתָב כַּנַּ\"ל, וְעַל-כֵּן אֲפִלּוּ אִם אֵינוֹ מְקַדְּשָׁהּ בִּשְׁטָר, נוֹתֵן לָהּ כְּתַב הַכְּתֻבָּה, כִּי הִיא מְקַבֶּלֶת מִמֶּנּוּ עַל-יְדֵי בְּחִינַת כְּתָב כַּנַּ\"ל. וְזֶה בְּחִינַת גֵּט כְּרִיתוּת שֶׁהוּא בִּכְתָב דַּיְקָא, כִּי סֵפֶר כּוֹרְתָהּ וְאֵין דָּבָר אַחֵר כּוֹרְתָהּ, כִּי אַחַר שֶׁנִּתְחַבְּרָה וְנִתְקַשְּׁרָה אֵלָיו וְנַעֲשׂוּ אֶחָד, אִי אֶפְשָׁר לְהַפְרִידָהּ וּלְכָרְתָהּ מִמֶּנּוּ כִּי אִם מִשָּׁרְשׁוֹ, דְּהַיְנוּ שֶׁיַּפְרִיד וְיַכְרִית הֶאָרָתָהּ מִמֶּנּוּ בְּשָׁרְשׁוֹ וְיַמְשִׁיךְ לָהּ הֶאָרָה זוֹ שֶׁל בְּחִינַת כְּרִיתוּת מִשָּׁרְשׁוֹ, וְעַל-יְדֵי-זֶה נִפְרֶדֶת מִמֶּנּוּ. וְזֶה אִי אֶפְשָׁר כִּי אִם עַל-יְדֵי כְּתָב, וְזֶהוּ בְּחִינַת הַגֵּט כְּרִיתוּת, דְּהַיְנוּ שֶׁחוֹזֵר וּמַמְשִׁיךְ לָהּ הֶאָרָתָהּ מֵחָכְמָה עִלָּאָה לְחָכְמָה תַּתָּאָה עַל-יְדֵי בְּחִינַת כְּתָב שֶׁל כְּרִיתוּת, וְעַל-יְדֵי-זֶה נִכְרֶתֶת מִמֶּנּוּ מִשָּׁרְשׁוֹ. וְעַל-כֵּן אֲסוּרָה לְהִנָּשֵׂא לְכֹהֵן, כִּי כֹּהֵן הוּא בְּחִינַת חָכְמָה עִלָּאָה, כַּמּוּבָא בְּחִינַת קֵץ, בְּחִינַת הַמְתָּקָה עֶלְיוֹנָה שֶׁנַּעֲשֵׂית עַל-יְדֵי שֵׂכֶל הַכּוֹלֵל חָכְמָה עִלָּאָה בְּעַצְמוֹ, כִּי יֵשׁ שְׁתֵּי בְּחִינוֹת הַמְתָּקוֹת כַּנַּ\"ל, הַיְנוּ שֶׁיֵּשׁ הַמְתָּקָה בִּפְרָט, שֶׁמַּמְתִּיקִין הַצִּמְצוּם וְהַדִּין עַל-יְדֵי שֵׂכֶל פְּרָטִי הַשַּׁיָּךְ לוֹ. וְזֶהוּ בְּחִינַת לֵוִי וְיִשְׂרָאֵל שֶׁהֵם בְּחִינַת שִׂכְלִיִּים פְּרָטִיִּים, כִּי לֵוִי וְיִשְׂרָאֵל הֵם לְמַטָּה מִשֵּכֶל הַכּוֹלֵל הָעֶלְיוֹן, כַּמּוּבָא. וְעַל-כֵּן הֵם בִּבְחִינַת שִׂכְלִיִּים פְּרָטִיִּים, אֲבָל כֹּהֵן הוּא בְּחִינַת חָכְמָה עִלָּאָה הַנַּ\"ל, שֶׁזֶּה בְּחִינַת הַמְתָּקָה עֶלְיוֹנָה עַל-יְדֵי שֵׂכֶל הַכּוֹלֵל, וְזֹאת הַהַמְתָּקָה אִי אֶפְשָׁר כִּי אִם עַל-יְדֵי בְּחִינַת הַכְּלָלוּת, כַּמּוּבָן שָׁם בַּמַּאֲמָר הַנַּ\"ל, שֶׁצְּרִיכִין שֶׁיִּהְיוּ כָּל הַנְּפָשׁוֹת, שֶׁהֵם הַצִּמְצוּמִים וְהַשִּכְלִיִּים, לְהִכָּלֵל יַחַד בִּכְלָלִיּוּת גָּמוּר בְּתוֹךְ בְּחִינַת אֶבֶן הַשְּׁתִיָּה, שֵׂכֶל הַכּוֹלֵל הַנַּ\"ל. וַאֲזַי יְכוֹלִין לְהַמְתִּיק בְּחִינַת הַמְתָּקָה זוֹ עַל-יְדֵי שֵׂכֶל הַכּוֹלֵל בְּעַצְמוֹ. וְזֶה בְּחִינַת וְאָהַבְתָּ לְרֵעֲךָ כָּמוֹךָ, אָמַר רַבִּי עֲקִיבָא, זֶה כְּלָל גָּדוֹל בַּתּוֹרָה. כִּי כָּל הַתּוֹרָה כֻּלָּהּ תְּלוּיָה בָּזֶה, כִּי עִקַּר שְׁלֵמוּת הַתּוֹרָה שֶׁתּוּכַל לְקַבֵּל מֵחָכְמָה עִלָּאָה כְּמוֹ שֶׁמְּבֹאָר שָׁם, כִּי מִשָּׁם הַתּוֹרָה יוֹצֵאת, וְאִי אֶפְשָׁר כִּי אִם עַל-יְדֵי הָאַהֲבָה וְהַכְּלָלוּת כַּנַּ\"ל, וְאוֹרָיְתָא וְיִשְׂרָאֵל כֻּלָּא חַד, כִּי נַפְשׁוֹת יִשְׂרָאֵל הֵם הֵם אוֹתִיּוֹת הַתּוֹרָה, וְעַל-כֵּן כְּשֶׁיֵּשׁ אַהֲבָה בֵּין יִשְׂרָאֵל שֶׁזֶּה בְּחִינַת כְּלָלוּת שֶׁנִּכְלָלִין זֶה בָּזֶה, וַאֲזַי נִכְלָלִין כֻּלָּם בִּבְחִינַת חָכְמָה עִלָּאָה, וַאֲזַי יֵשׁ שְׁלֵמוּת לְהַתּוֹרָה כַּנַּ\"ל. וְזֶה בְּחִינַת כְּלָלִיּוּת גָּדוֹל שֶׁנִּכְלָלִין וְנִתְאַחֲדִין זֶה בָּזֶה, וַאֲזַי מְקַבְּלִין מֵחָכְמָה עִלָּאָה שֶׁכָּל הַתּוֹרָה תְּלוּיָה בָּזֶה כַּנַּ\"ל, וְעַל-כֵּן אַהֲרֹן הַכֹּהֵן אִישׁ הַחֶסֶד בְּחִינַת שֵׂכֶל הַכּוֹלֵל חָכְמָה עִלָּאָה כַּנַּ\"ל, עַל-כֵּן הָיָה אוֹהֵב שָׁלוֹם וְרוֹדֵף שָׁלוֹם, כְּדֵי לַעֲשׂוֹת אַהֲבָה וּכְלָלוּת בְּנַפְשׁוֹת יִשְׂרָאֵל, כְּדֵי שֶׁיּוּכַל לְהַמְתִּיק עַל-יְדֵי-זֶה בְּחִינַת הַמְתָּקָה עֶלְיוֹנָה שֶׁל שֵׂכֶל הַכּוֹלֵל, שֶׁהִיא בְּחִינַת כֹּהֵן כַּנַּ\"ל. וְעַל-כֵּן עִקַּר הַתּוֹרָה נִמְסְרָה לַכֹּהֲנִים, כְּמוֹ שֶׁכָּתוּב, \"יוֹרוּ מִשְׁפָּטֶיךָ לְיַעֲקֹב\", וּכְמוֹ שֶׁכָּתוּב, \"וַיִּתְּנָהּ לַכֹּהֲנִים\" וְכוּ', כִּי הֵם בְּחִינַת שֵׂכֶל הַכּוֹלֵל שֶׁשָּׁם תָּלוּי עִקַּר הַתּוֹרָה כַּנַּ\"ל. וְעַל-כֵּן גְּרוּשָׁה אֲסוּרָה לְכֹהֵן, כִּי הִיא בִּבְחִינַת שְׂנֵאָהּ, כְּמוֹ שֶׁכָּתוּב, \"וּשְׂנֵאָהּ וְכָתַב לָהּ סֵפֶר כְּרִיתֻת\". וְעַל-יְדֵי-זֶה נִכְרְתָה וְנִפְרְדָה מִבַּעְלָהּ, שֶׁהוּא בְּחִינַת שֵׂכֶל כַּנַּ\"ל, וְעַל-כֵּן אֵינָהּ יְכוֹלָה לְהִנָּשֵׂא עוֹד לְכֹהֵן, כִּי אֵינָהּ יְכוֹלָה לְהִכָּלֵל בִּבְחִינַת כְּלָלוּת לְקַבֵּל הַמְתָּקָה מִבְּחִינַת שֵׂכֶל הַכּוֹלֵל בְּחִינַת כֹּהֵן, מֵאַחַר שֶׁכְּבָר יֵשׁ לָהּ כְּרִיתוּת וּפֵרוּד מֵאֶחָד מִיִּשְׂרָאֵל, שֶׁהוּא בְּחִינַת שֵׂכֶל כַּנַּ\"ל:"
                    ],
                    [
                        "וְזֶה בְּחִינַת שֶׁכֹּהֵן אָסוּר בְּגִיּוֹרֶת וּמְשֻׁחְרֶרֶת, כִּי כֹּהֵן, לֵוִי וְיִשְׂרָאֵל עַד כָּאן גְּבוּל הַקְּדֻשָּׁה, עַד כָּאן רַחֲמֵי הָאָב עַל הַבֵּן, כַּמֻּזְכָּר בְּדִבְרֵי רַבֵּנוּ נֵרוֹ יָאִיר (סִימָן סד) עַל פָּסוּק \"וּלְמַעַן תְּסַפֵּר בְּאָזְנֵי בִנְךָ וּבֶן בִּנְךָ\" עַד כָּאן רַחֲמֵי הָאָב עַל הַבֵּן, הַיְנוּ שֶׁבְּחִינַת הָרַחֲמָנוּת, שֶׁהוּא בְּחִינַת הַשֵּכֶל, נִמְשָׁךְ עַד בֶּן הַבֵּן, שֶׁהוּא בְּחִינַת יִשְׂרָאֵל שֶׁהֵם גְּבוּל הַקְּדֻשָּׁה, כִּי כֹּהֵן, לֵוִי וְיִשְׂרָאֵל הֵם בְּחִינַת אַבְרָהָם יִצְחָק וְיַעֲקֹב, כִּי כֹּהֵן בְּחִינַת אַבְרָהָם אִישׁ הַחֶסֶד, כְּמוֹ שֶׁכָּתוּב, \"אַתָּה כֹּהֵן לְעוֹלָם\". וְלֵוִי הוּא בְּחִינַת יִצְחָק שֶׁמִּשָּׁם דִּינִין מִתְעָרִין, כַּמּוּבָא, וְיִשְׂרָאֵל הוּא בְּחִינַת יַעֲקֹב יִשְׂרָאֵל, שֶׁהוּא בֶּן הַבֵּן שֶׁל תְּחִלַּת הַקְּדֻשָּׁה, שֶׁהוּא אַבְרָהָם, וְעַד שָׁם נִמְשָׁךְ הָרַחֲמָנוּת, שֶׁהוּא גְּבוּל הַקְּדֻשָּׁה, כִּי הָרַחֲמָנוּת הִוא בְּחִינַת שֵׂכֶל, בְּחִינַת קֹדֶשׁ, כְּמוֹ שֶׁכָּתוּב שָׁם. וְכָל אֶחָד מִיִּשְׂרָאֵל יֵשׁ לוֹ שֹׁרֶשׁ וְחֵלֶק מַמָּשׁ בַּקְּדֻשָּׁה, וְעַל-כֵּן כֻּלָּם נִכְלָלִים זֶה בָּזֶה וְכֻלָּא חַד, וְעַל-כֵּן כֹּהֲנִים, לְוִיִּים וְיִשְׂרְאֵלִים מֻתָּרִים לָבוֹא זֶה בָּזֶה, כִּי יֵשׁ לְכָל אֶחָד מִיִּשְׂרָאֵל חֵלֶק בַּקְּדֻשָּׁה וִיכוֹלִים לְהִכָּלֵל לְקַבֵּל הַמְתָּקָה מִשֵּכֶל הַכּוֹלֵל בְּעַצְמוֹ בְּלִי שׁוּם הִתְלַבְּשׁוּת, כִּי עַד סִיּוּם הַקְּדֻשָּׁה מְלֻבָּשׁ שֵׂכֶל הַכּוֹלֵל בְּעַצְמוֹ בְּלִי שׁוּם הִתְלַבְּשׁוּת אַחֵר בִּבְחִינַת כֻּלָּם בְּחָכְמָה עָשִׂית. וְעַל-כֵּן מֻתָּרִים לָבוֹא זֶה בָּזֶה, וַאֲפִלּוּ בַּת יִשְׂרָאֵל יְכוֹלָה לְהִנָּשֵׂא לְכֹהֵן וִיכוֹלָה לְקַבֵּל הַמְתָּקָה מִמֶּנּוּ, מִבְּחִינַת קֹדֶשׁ קָדָשִׁים שֵׂכֶל הַכּוֹלֵל כַּנַּ\"ל. וְעַל-כֵּן הַוָּלָד הַנּוֹלָד, שֶׁהוּא בְּחִינַת הַהַמְתָּקָה כַּנַּ\"ל, הוֹלֵךְ אַחַר הַזָּכָר וְהוּא כֹּהֵן גַּם כֵּן, כִּי הַהַמְתָּקָה נַעֲשֵׂית בִּבְחִינַת הַמְתָּקָה עֶלְיוֹנָה בְּעַצְמוֹ, בְּחִינַת שֵׂכֶל הַכּוֹלֵל, בְּחִינַת כֹּהֵן כַּנַּ\"ל, כִּי בְּכָל מָקוֹם שֶׁיֵּשׁ קִדּוּשִׁין וְאֵין עֲבֵרָה, הַוָּלָד הוֹלֵךְ אַחַר הַזָּכָר, כִּי כְּשֶׁהַקִּדּוּשִׁין עַל-פִּי הַתּוֹרָה אֲזַי נַעֲשֶׂה הַמְתָּקָה עַל-יְדֵי-זֶה כַּנַּ\"ל, וַאֲזַי הִיא נִמְתֶּקֶת וְנִתְהַפְּכָה לְחֶסֶד וְשֵׂכֶל כְּמוֹתוֹ. וְעִקַּר הַהַמְתָּקָה הִיא הַוָּלָד כַּנַּ\"ל, וְעַל-כֵּן הַוָּלָד הוֹלֵךְ אַחֲרָיו, כִּי מִמֶּנּוּ הַהַמְתָּקָה כַּנַּ\"ל, וּכְשֶׁנִּשֵּאת לְכֹהֵן אֲזַי הַהַמְתָּקָה בִּבְחִינַת קֹדֶשׁ קָדָשִׁים שֵׂכֶל הַכּוֹלֵל, וְעַל-כֵּן הַוָּלָד גַּם כֵּן כֹּהֵן כַּנַּ\"ל, וְעַל-כֵּן הַגֵּרִים וּמְשֻׁחְרָרִים שֶׁהֵם מִזֶּרַע אֻמּוֹת הָעוֹלָם, שֶׁהֵם אֲחוֹרֵי הַקְּדֻשָּׁה וְשָׁם הַקְּדֻשָּׁה וְהַחָכְמָה מְלֻבָּשׁ בְּתוֹךְ הִתְלַבְּשׁוּת אַחֵר, כַּמּוּבָא וַאֲפִלּוּ כְּשֶׁמִּתְגַּיְּרִים הֵם בָּאִים תַּחַת כַּנְפֵי הַשְּׁכִינָה דַּיְקָא, וְעַל-כֵּן אֵינָם יְכוֹלִים לְקַבֵּל בְּעַצְמָן הַמְתָּקָה מִשֵּכֶל הַכּוֹלֵל בְּעַצְמוֹ, וְעַל-כֵּן אֵינָם יְכוֹלִים לְהִנָּשֵׂא לְכֹהֵן כַּנַּ\"ל, וְאֵינָם יְכוֹלִים לְהִתְחַבֵּר רַק בְּלֵוִי וְיִשְׂרָאֵל שֶׁהֵם בְּחִינַת שִׂכְלִיִּים פְּרָטִיִּים, שֶׁהֵם מְלֻבָּשִׁים אֲפִלּוּ בָּעוֹלָמוֹת הַתַּחְתּוֹנִים כַּמּוּבָא, וְאֵינָם יְכוֹלִים לְקַבֵּל הַמְתָּקָה כִּי אִם מֵהֶם, וְתֵכֶף כְּשֶׁנִּתְחַבְּרִים בְּיִשְׂרָאֵל וְנִתְעָרְבִים בָּהֶם, אֲזַי יְכוֹלִים אַחַר כָּךְ לְהִכָּלֵל וּלְקַבֵּל אֲפִלּוּ מִשֵּכֶל הָעֶלְיוֹן בְּחִינַת כֹּהֵן, כִּי תֵּכֶף כְּשֶׁבָּאִים בְּתוֹךְ יִשְׂרָאֵל וְיֵשׁ לָהֶם אֲחִיזָה וָחֵלֶק בְּתוֹכָם עַל-יְדֵי צַד אֶחָד מִיִּשְׂרָאֵל, אֲזַי יְכוֹלִים לַעֲלוֹת וּלְקַבֵּל מִשֵּכֶל הָעֶלְיוֹן גַּם כֵּן עַל-יְדֵי שֶׁנִּתְלַבְּשׁוּ וְנִשְׁתָּרְשׁוּ בְּיִשְׂרָאֵל, וְעַל-כֵּן בְּגֵרִים כְּשֶׁיֵּשׁ צַד אֶחָד מִיִּשְׂרָאֵל הַוָּלָד יִשְׂרָאֵל לְכָל דָּבָר:"
                    ],
                    [
                        "וְזֶה בְּחִינַת זֹנָה וַחֲלָלָה, שֶׁהִיא בְּחִינַת מַלְכוּת הָרְשָׁעָה שֶׁנִּקְרֵאת \"אִשָּׁה זֹנָה וַחֲלָלָה\", וַאֲפִלּוּ כְּשֶׁחוֹזֶרֶת אֶל הַקְּדֻשָּׁה וְרוֹצָה לְהִנָּשֵׂא לְיִשְׂרָאֵל בְּהֶתֵּר, אֵינָהּ יְכוֹלָה לְקַבֵּל הַמְתָּקָה כִּי אִם מִבְּחִינַת שִׂכְלִיִּים פְּרָטִיִּים, שֶׁהֵם, לֵוִי וְיִשְׂרָאֵל. וְלֹא מִשֵּכֶל הַכּוֹלֵל, שֶׁהוּא בְּחִינַת כֹּהֵן הַנַּ\"ל, כִּי נַעֲשֵׂית בִּבְחִינַת הַסִּטְרָא אָחֳרָא, שֶׁאֲפִלּוּ כְּשֶׁחוֹזֶרֶת וְנִתְהַפֶּכֶת אֶל הַקְּדֻשָּׁה, הִיא בָּאָה תַּחַת הַשְּׁכִינָה וְאֵינָהּ יְכוֹלָה לְקַבֵּל בְּעַצְמָהּ מִלְּמַעְלָה כַּנַּ\"ל. כִּי הָאִשָּׁה הִיא בְּחִינַת מַדְרֵגָה אַחֲרוֹנָה מִן הַקְּדֻשָּׁה וּסְמוּכָה אֲלֵיהֶם מְאֹד, וְתֵכֶף שֶׁפּוֹגֶמֶת בִּפְגַם הַכּוֹלֵל, דְּהַיְנוּ זְנוּת, יוֹצֵאת מִן הַקְּדֻשָּׁה לְגַמְרֵי, כִּי יוֹרֶדֶת מִמַּדְרֵגָתָהּ, מִן הַקְּדֻשָּׁה, וַאֲזַי בָּאָה מִיָּד בֵּינֵיהֶם, וְעַל-כֵּן נִקְרֵאת זוֹנָה, שֶׁתִּרְגֵּם אוּנְקְלוֹס, נָפְקַת בָּרָא, וּכְמוֹ שֶׁפֵּרֵשׁ רַשִׁ\"י, כִּי הִיא יוֹצֵאת לַחוּץ לְגַמְרֵי כַּנַּ\"ל. וְעַל-כֵּן הָאִשָּׁה נִתְחַלְּלָה עַל-יְדֵי זְנוּת, אֲבָל אֵין הָאִישׁ נִתְחַלֵּל, כִּי אֵין יוֹצֵא לְגַמְרֵי מִן הַקְּדֻשָּׁה כְּמוֹ הָאִשָּׁה, מֵאַחַר שֶׁסְּמוּכָה לָהֶם כַּנַּ\"ל, וְזֶהוּ גַּם כֵּן בְּחִינַת גְּרוּשָׁה שֶׁהֵקִישָׁהּ הַכָּתוּב לְזוֹנָה וַחֲלָלָה וַאֲסָרָהּ לְכֹהֵן, כִּי מֵאַחַר שֶׁיּוֹרֶדֶת וְנִתְגָּרְשָׁה מֵאֶחָד מִיִּשְׂרָאֵל, אֲזַי יוֹרֶדֶת בֵּינֵיהֶם וְנֶאֱחָזִין בָּהּ, כִּי גַּם כָּל אִשָּׁה כְּשֶׁאֵין לָהּ בַּעַל הֵם נֶאֱחָזִין בָּהּ, כַּמּוּבָא. אַךְ אַף-עַל-פִּי-כֵן עֲדַיִן לֹא נִפְגֶּמֶת כְּמוֹ הַגְּרוּשָׁה, כִּי לֹא נִתְרַחֲקָה וְאֵין לָהּ שְׂנֵאָהּ וּכְרִיתוּת מֵאֶחָד מִיִּשְׂרָאֵל, וַעֲדַיִן הִיא נִכְלֶלֶת בְּכֻלָּם, אֲבָל הַגְּרוּשָׁה שֶׁיֵּשׁ עָלֶיהָ שְׂנֵאָהּ וּכְרִיתוּת מֵאֶחָד מִיִּשְׂרָאֵל לְגַמְרֵי, עַל-כֵּן סְמוּכָה אֲלֵיהֶם בְּיוֹתֵר, עַד שֶׁהִקִּישָׁהּ הַכָּתוּב לְזוֹנָה וְכוּ' בְּכַמָּה מְקוֹמוֹת, וְעַל-כֵּן אֲסוּרָה לְכֹהֵן כַּנַּ\"ל:"
                    ],
                    [
                        "וְעַל-כֵּן בַּיִת שֵׁנִי לֹא נֶחֱרַב כִּי אִם עַל-יְדֵי שִׂנְאַת חִנָּם, כְּמַאֲמַר רַבּוֹתֵינוּ זִכְרוֹנָם לִבְרָכָה. כִּי עַל-יְדֵי-זֶה לֹא נִכְלְלוּ וְלֹא יָכְלוּ לְקַבֵּל הַמְתָּקָה מֵחָכְמָה עִלָּאָה בְּחִינַת אֶבֶן שְׁתִיָּה קֹדֶשׁ קָדָשִׁים, וְעַל-כֵּן עַל-יְדֵי-זֶה נֶחֱרַב הַבֵּית הַמִּקְדָּשׁ, שֶׁהוּא אֶבֶן שְׁתִיָּה הַנַּ\"ל. וְעִקַּר הַמְתָּקָה זוֹ תִּהְיֶה בְּבִיאַת הַמָּשִׁיחַ בִּמְהֵרָה בְּיָמֵינוּ, בִּבְחִינַת (תְּהִלִּים יח) וְעֹשֶׂה חֶסֶד לִמְשִׁיחוֹ, שֶׁאָז תִּהְיֶה הַהַמְתָּקָה בִּבְחִינַת שֵׂכֶל הַכּוֹלֵל שֶׁיִּתְגַּלֶּה אָז, כִּי תִּמָּלֵא הָאָרֶץ דֵּעָה לָדַעַת אֶת ה' כַּמַּיִם לַיָּם מְכַסִּים (יְשַׁעְיָה יא), כִּי אָז יִהְיֶה אַהֲבָה וּכְלָלוּת בֵּין יִשְׂרָאֵל, כִּי יִהְיוּ לְמַמְלָכָה אַחַת וְלֹא יֵחָצוּ לִשְׁתֵּי מַמְלָכוֹת עוֹד וּכְמוֹ שֶׁכָּתוּב, \"אֶפְרַיִם לֹא יְקַנֵּא אֶת יְהוּדָה וְכוּ'\", כִּי יִהְיֶה אַהֲבָה וּכְלָלוּת וְאַחְדוּת בֵּינֵיהֶם, וְאָז יִבָּנֶה בֵּית מִקְדָּשֵׁנוּ וְיַחֲזֹר הָאָרוֹן עִם הַלּוּחוֹת עַל אֶבֶן שְׁתִיָּה, וְאָז יִהְיֶה בִּבְחִינַת לוּחוֹת הָאֶבֶן, כְּמוֹ שֶׁמְּבֹאָר שָׁם, עַיֵּן שָׁם, וְאָז יָשׁוּבוּ כֹּהֲנִים לַעֲבוֹדָתָם וְכוּ', וְיִהְיֶה נִמְשָׁךְ הַמְתָּקָה עֶלְיוֹנָה מִבְּחִינַת שֵׂכֶל הַכּוֹלֵל וְעֶלְיוֹן מְאֹד מְאֹד בִּמְהֵרָה בְּיָמֵינוּ, אָמֵן:"
                    ],
                    [
                        " וְעַל-כֵּן אֵין מְקַבְּלִין גֵּרִים לִימוֹת הַמָּשִׁיחַ, כִּי לֹא יִהְיֶה לָהֶם מָקוֹם וַאֲחִיזָה לִכְנֹס בְּתוֹךְ יִשְׂרָאֵל, מֵאַחַר שֶׁיִּהְיוּ נִכְלָלִים כֻּלָּם וִיקַבְּלוּ כֻּלָּם מִבְּחִינַת חָכְמָה עִלָּאָה שֶׁיִּתְגַּלֶּה אָז כַּנַּ\"ל. וְהַגֵּר אֵין יָכוֹל לִכָּנֵס לְשָׁם לְקַבֵּל תֵּכֶף מִבְּחִינַת קֹדֶשׁ קָדָשִׁים כַּנַּ\"ל וְעַל-כֵּן לֹא יוּכְלוּ לִכְנֹס כְּלָל לִקְדֻשַּׁת יִשְׂרָאֵל. וְזֶה שֶׁכָּתוּב, \"מִי גָר אִתָּךְ עָלַיִךְ יִפּוֹל\". שֶׁפֵּרֵשׁ רַשִׁ\"י עַל הַגֵּרִים שֶׁבַּזְּמַן הַזֶּה שֶׁהֵם יִפְּלוּ בִּגְבוּל יִשְׂרָאֵל, וְזֶהוּ 'אִתָּךְ' דַּיְקָא, דְּהַיְנוּ כָּל זְמַן שֶׁאַתָּה בְּעַצְמְךָ לְבַדְּךָ, דְּהַיְנוּ בָּעוֹלָם הַזֶּה שֶׁיִּשְׂרָאֵל מְפֻזָּרִין וּמְפֹרָדִין וְאֵינָם נִכְלָלִים יַחַד, אָז רָאוּי לְקַבֵּל גֵּרִים, כִּי יְכוֹלִים לִכְנֹס לְקַבֵּל מִבְּחִינַת שִׂכְלִיִּים פְּרָטִיִּים כַּנַּ\"ל, אֲבָל לֶעָתִיד לָבוֹא שֶׁיִּכָּלְלוּ יַחַד וְיִתְגַּלֶּה בְּחִינַת שֵׂכֶל הַכּוֹלֵל, אֲזַי אֵין מְקַבְּלִין גֵּרִים כַּנַּ\"ל, וְזֶהוּ בְּעַצְמוֹ בְּחִינַת מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה, 'מִי גָר אִתָּךְ' בַּעֲנִיּוּתֵךְ וְכוּ', אֲבָל לֶעָתִיד לָבוֹא שֶׁיִּהְיֶה גְּדֻלָּה לְיִשְׂרָאֵל אֵין מְקַבְּלִין גֵּרִים, דְּהַיְנוּ שֶׁעַכְשָׁו שֶׁהֵם בַּעֲנִיּוּתָם וְצַעַר מֵחֲמַת שֶׁאֵין יְכוֹלִים לְגַלּוֹת עֲדַיִן שֵׂכֶל הָעֶלְיוֹן הַנַּ\"ל, עַל-כֵּן מְקַבְּלִין גֵּרִים כַּנַּ\"ל, אֲבָל לִימוֹת הַמָּשִׁיחַ שֶׁיִּהְיֶה כָּל הַגְּדֻלָּה וְהַטּוֹב לְיִשְׂרָאֵל, כִּי אָז יִתְגַּלֶּה הַמְתָּקָה שֶׁל שֵׂכֶל הָעֶלְיוֹן, עַל-כֵּן אֵין מְקַבְּלִין גֵּרִים אָז כַּנַּ\"ל:"
                    ],
                    [
                        " וְזֶה בְּחִינַת אִסּוּר הוֹצָאַת זֶרַע לְבַטָּלָה שֶׁהוּא עָווֹן הַגָּדוֹל בַּתּוֹרָה, וְעָלָיו נֶאֱמַר, \"יְדֵיכֶם דָּמִים מָלֵאוּ\", שֶׁהוּא בְּחִינַת פְּגַם הַיָּדַיִם, בְּחִינַת פְּגַם הַכְּתַב יִשְׂרָאֵל, כִּי הַיָּדַיִם צְרִיכִין לְקַבֵּל בְּחִינַת חָכְמָה מֵחָכְמָה עֶלְיוֹנָה עַל-יְדֵי הַסְּמִיכָה, לְהַמְשִׁיכָהּ לְתוֹךְ אוֹתִיּוֹת הַכְּתָב, שֶׁהֵם בְּחִינַת מַדְרֵגָה אַחֲרוֹנָה שֶׁל הַחָכְמָה וּמִשָּׁם נִמְשָׁךְ הֶאָרָה וְהַמְתָּקָה לִבְחִינַת אֶרֶץ בִּבְחִינַת אֶרֶץ יִשְׂרָאֵל, שֶׁעַל-יְדֵי-זֶה נוֹלָדִין נְשָׁמוֹת גְּדוֹלוֹת, שֶׁכָּל זֶה הוּא בְּחִינַת נִשּוּאִין וְזִוּוּג כַּנַּ\"ל. וְעַל-כֵּן כְּשֶׁמּוֹצִיא טִפֵּי הַמֹּחַ לְבַטָּלָה, חַס וְשָׁלוֹם, הוּא פְּגַם בִּכְתַב, פְּגַם הַיָּדַיִם, וְעַל-כֵּן נֶאֱמַר עָלָיו \"יְדֵיכֶם\" וְכוּ', כִּי עִקַּר פְּגַם עָווֹן הַגָּדוֹל הַזֶּה הוּא בִּבְחִינַת אֱמוּנַת חֲכָמִים, כִּי עָווֹן זֶה חָמוּר מְאֹד מְאֹד רַחֲמָנָא לִצְלַן, כִּי הוּא פְּגָם בְּמַחֲשָׁבָה עֶלְיוֹנָה בִּבְחִינַת חָכְמָה שֶׁבַּמֹּחַ, וּמִמֵּילָא נִפְגָּם בְּחִינַת אֱמוּנָה חָכְמָה תַּתָּאָה שֶׁמְּקַבֶּלֶת מֵחָכְמָה עִלָּאָה, כִּי הִיא מַלְבֶּשֶׁת אֶת חָכְמָה עִלָּאָה, כִּי חָכְמָה עֶלְיוֹנָה נִמְשֶׁכֶת עַד גְּבוּל הַקְּדֻשָּׁה שֶׁהִיא בְּחִינַת מַלְכוּת אֱמוּנָה בְּלִי לְבוּשׁ אַחֵר, רַק, שֶׁכִּבְיָכוֹל, הַחָכְמָה בְּעַצְמָהּ מְלֻבֶּשֶׁת שָׁם, וְשָׁם בִּגְבוּל הַקְּדֻשָּׁה מִתְלַבֶּשֶׁת הַחָכְמָה עִלָּאָה, בִּבְחִינַת חָכְמָה תַּתָּאָה מַלְכוּת אֱמוּנָה וְשָׁם מִסְתַּיֶּמֶת הַחָכְמָה, כִּי אֵינָהּ יוֹרֶדֶת לְמַטָּה מִגְּבוּל הַקְּדֻשָּׁה וְכָל הָעוֹלָמוֹת הַתַּחְתּוֹנִים שֶׁשָּׁם יֵשׁ אֲחִיזָה לַסִּטְרָא אָחֳרָא אֵינָם מְקַבְּלִים כִּי אִם דֶּרֶךְ לְבוּשִׁין, כַּמְבֹאָר בְּכִתְבֵי הָאֲרִ\"י זַ\"ל, וְעַל-כֵּן זֶה הֶעָווֹן חָמוּר מְאֹד מְאֹד רַחֲמָנָא לִצְלַן, כִּי מַמְשִׁיךְ בְּחִינַת הַחָכְמָה בְּעַצְמָהּ, דְּהַיְנוּ טִפֵּי הַמֹּחַ לְמַטָּה בְּלִי לְבוּשׁ, וּכְאִלּוּ נוֹתֵן לָהֶם, חַס וְשָׁלוֹם, יְנִיקָה וַאֲחִיזָה בְּהַחָכְמָה בְּעַצְמָהּ, וְעַל-כֵּן זֶה הוּא עָווֹן הַגָּדוֹל בַּתּוֹרָה, כִּי כָּל הָעֲבֵרוֹת אֵינָם פּוֹגְמִים בָּזֶה רַק שֶׁהַסִּטְרָא אָחֳרָא נֶאֱחֶזֶת וְיוֹנֶקֶת מִן הַקְּדֻשָּׁה עַל-יְדֵי בְּחִינַת לְבוּשִׁין, אֲבָל עַל-יְדֵי עָווֹן זֶה חַס וְשָׁלוֹם, כְּאִלּוּ אַפְשִׁיט שְׁכִינָה מַלְבּוּשָׁהָא חַס וְשָׁלוֹם, כִּי בְּחִינַת הַחָכְמָה עִלָּאָה הַנִּמְשֶׁכֶת לְמַטָּה לְהִתְלַבֵּשׁ בְּחָכְמָה תַּתָּאָה הוּא מַפְשִׁיט מַלְבּוּשָׁהָא וְיוֹנְקִים חַס וְשָׁלוֹם, מֵהַחָכְמָה בְּעַצְמָהּ, וְעַל-כֵּן הוּא פּוֹגֵם בַּמַּחֲשָׁבָה בְּעַצְמָהּ, וְזֶה שֶׁכָּתוּב, אָדָם הָרִאשׁוֹן בְּמַחֲשָׁבָה חָאב, וְהַיְנוּ עַל עָווֹן זֶה, כִּי הוּא פָּגַם בָּזֶה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, כִּי אַף שֶׁכָּל הָעֲווֹנוֹת פּוֹגְמִים בַּמַּחֲשָׁבָה כִּי אִי אֶפְשָׁר לַעֲשׂוֹת דָּבָר בְּלִי מַחֲשָׁבָה, אֲבָל כָּאן פּוֹגֵם בְּהַמַּחֲשָׁבָה בְּעַצְמָהּ שֶׁנִּמְשֶׁכֶת לָהֶם, חַס וְשָׁלוֹם, בְּלִי לְבוּשׁ, שֶׁזֶּה בְּחִינַת חֵטְא דּוֹר הַמַּבּוּל שֶׁהִשְׁחִיתוּ דַּרְכָּם, שֶׁנֶּאֱמַר בָּהֶם \"עָרוֹם הִלְכוּ בְּלִי לְבוּשׁ\" כַּנַּ\"ל. וְעַל-יְדֵי-זֶה מִמֵּילָא נִפְגַּם הָאֱמוּנָה, עַל-יְדֵי שֶׁבִּטֵּל חִיּוּתָהּ וְהִרְחִיק הַחָכְמָה מִמֶּנָּה שֶׁמִּשָּׁם חִיּוּתָהּ כַּנַּ\"ל. וְעַל-כֵּן הַפְּגָם הוּא בִּבְחִינַת אֱמוּנַת חֲכָמִים, כִּי עִקַּר שְׁלֵמוּת אֱמוּנָה הוּא בְּחִינַת אֱמוּנַת חֲכָמִים, דְּהַיְנוּ שֶׁאֱמוּנָה מֻלְבֶּשֶׁת וּמְקַבֶּלֶת חִיּוּת מֵחָכְמָה כַּנַּ\"ל. וְהוּא פָּגַם בָּזֶה כַּנַּ\"ל, וְעַל-כֵּן עַל-יְדֵי-זֶה גָּלִינוּ מֵאַרְצֵנוּ, כַּמּוּבָא בַּסְּפָרִים. כִּי הַפְּגָם הוּא בִּבְחִינַת אֶרֶץ יִשְׂרָאֵל שֶׁנִּפְגָּם עַל-יְדֵי פְּגַם הַיָּדַיִם, שֶׁהוּא בְּחִינַת פְּגַם עָווֹן זֶה כַּנַּ\"ל. וְזֶה בְּחִינַת חֻרְבַּן בֵּית הַמִּקְדָּשׁ מִפְּנֵי הַיָּד שֶׁנִּשְׁתַּלְּחָה וְכוּ', כִּי חֻרְבַּן בֵּית הַמִּקְדָּשׁ הוּא בְּחִינַת בִּצַּע אֶמְרָתוֹ, בָּזַע פּוּרְפִּירָא דִּילֵיהּ, בְּחִינַת דְּאַפְשִׁיט מַלְבּוּשָׁהָא עַל-יְדֵי-זֶה כַּנַּ\"ל. וְזֶה בְּחִינַת מַה שֶּׁכָּתוּב שָׁם, שֶׁעַל-יְדֵי-זֶה נִלְקַח סוֹד הָעִבּוּר מֵאִתָּנוּ, כִּי אֵין יְכוֹלִין לְהוֹלִיד נְשָׁמוֹת גְּדוֹלוֹת, עַיֵּן שָׁם, כִּי עַל-יְדֵי עָווֹן זֶה, חַס וְשָׁלוֹם, גַּם כֵּן אֵין יְכוֹלִין לְהוֹלִיד נְשָׁמוֹת גְּדוֹלוֹת, כִּי נֶעֱשָׁקִין שָׁם, כִּי הַנְּשָׁמוֹת הָעֲשׁוּקוֹת עַל-יְדֵי-זֶה הֵם נְשָׁמוֹת גְּדוֹלוֹת מְאֹד, כַּמּוּבָא:",
                        " וְעַל-יְדֵי-זֶה אֵין לוֹ עֵצָה שְׁלֵמָה, כִּי נִדּוֹן בְּמוֹתָרוֹת מִדָּה כְּנֶגֶד מִדָּה עַל-יְדֵי שֶׁהִפְשִׁיט לְבוּשֵׁי הַמֹּחַ וְהִמְשִׁיךְ טִפֵּי הַמֹּחַ בְּלִי לְבוּשִׁין, עַל-יְדֵי-זֶה עוֹלִין הַמּוֹתָרוֹת, שֶׁהֵם סִטְרָא אָחֳרָא, וּמַלְבִּישִׁין וּמְסַבְּבִין אֶת מֹחוֹ מִדָּה כְּנֶגֶד מִדָּה, וְעַל-יְדֵי-זֶה אֵין לוֹ עֵצָה שְׁלֵמָה, כִּי נִפְגֶּמֶת הָעֵצָה, שֶׁהִיא בְּחִינַת טִפֵּי הַמֹּחַ, בִּבְחִינַת כְּלָיוֹת יוֹעֲצוֹת שֶׁהֵם כְּלֵי הַהוֹלָדָה שֶׁמְּבַשְּׁלִין הַטִּפָּה, כְּמוֹ שֶׁמְּבֹאָר בְּמָקוֹם אַחֵר בְּדִבְרֵי רַבֵּנוּ נֵרוֹ יָאִיר. וְעַל-כֵּן עֲצָתוֹ בִּבְחִינַת עֲצַת נָשִׁים שֶׁאֵין עֲצָתָם שְׁלֵמָה, כִּי הֵם סְמוּכִין אֶל הַסִּטְרָא אָחֳרָא, כַּמּוּבָא,, וְעַל-כֵּן הֵם נֶאֱחָזִין בָּהֶם וּמְבַלְבְּלִין עֲצָתָם, אֲבָל הָאִישׁ אֵין סָמוּךְ לָהֶם כָּל כָּךְ, וְעַל-כֵּן מֹחוֹ וַעֲצָתוֹ אֵין מִתְלַבֵּשׁ בָּהֶם וְאֵין נֶאֱחָזִין בּוֹ, רַק עֲצָתוֹ מִתְלַבֵּשׁ בִּבְחִינַת אֱמוּנָה בְּתוֹךְ גְּבוּל הַקְּדֻשָּׁה בִּבְחִינַת עֵצוֹת מֵרָחֹק אֱמוּנָה אֹמֶן, שֶׁהָעֵצוֹת הַנִּמְשָׁכִין מֵרָחוֹק, שֶׁהִיא בְּחִינַת חָכְמָה, כַּמּוּבָא, מִתְלַבְּשִׁין בְּתוֹךְ אֱמוּנָה כַּנַּ\"ל. אֲבָל כְּשֶׁפּוֹגֵם וְאֵין מַלְבִּישׁ עֲצָתוֹ, שֶׁהוּא בְּחִינַת טִפֵּי הַמֹּחַ, בִּבְחִינַת אֱמוּנָה, רַק שֶׁמַּמְשִׁיכָם לְמַטָּה לַחוּץ חַס וְשָׁלוֹם, עַל-יְדֵי-זֶה הֵם מַלְבִּישִׁין אוֹתָם חַס וְשָׁלוֹם, וְנַעֲשֶׂה עֲצָתוֹ בִּבְחִינַת עֲצַת נָשִׁים כַּנַּ\"ל:"
                    ],
                    [
                        " וְתִקּוּנוֹ עַל-יְדֵי בְּחִינַת מַיִם טְהוֹרִים, בְּחִינַת וְזָרַקְתִּי עֲלֵיכֶם מַיִם טְהוֹרִים וְכוּ', שֶׁהִיא בְּחִינַת מִקְוֶה עֶלְיוֹנָה, חֶסֶד עֶלְיוֹן וְדַעַת גָּדוֹל, שֶׁעַל-יְדֵי-זֶה נִמְשָׁךְ שֶׁפַע רַב לְתַקֵּן פְּגָם זֶה, כִּי עִקַּר תִּקּוּן עָווֹן זֶה עַל-יְדֵי דַּעַת עֶלְיוֹן, כִּי עַד שָׁם פָּגַם כַּנַּ\"ל, וְכֵן אִיתָא בַּמַּאֲמָר \"וּבְיוֹם הַבִּכּוּרִים\" (סִימָן נו) שֶׁמַּיִם טְהוֹרִים הַנֶּאֱמָרִים בַּפָּסוּק וְזָרַקְתִּי הַנַּ\"ל, הֵם בְּחִינַת מִקְוֶה עֶלְיוֹנָה שֶׁל דַּעַת גָּדוֹל וְחֶסֶד עֶלְיוֹן, בְּחִינַת מִקְוֶה שֶׁל שָׁבוּעוֹת, שֶׁהוּא קַבָּלַת הַתּוֹרָה, וְהִיא בִּבְחִינַת מָן וּבְחִינַת מַצָּה, שֶׁהִיא עֻגָּה שֶׁהוֹצִיאוּ מִמִּצְרַיִם וְכוּ', שֶׁהִיא בְּחִינַת מַחֲלֹקֶת לְשֵׁם שָׁמַיִם וְכוּ', עַיֵּן שָׁם. נִמְצָא, שֶׁבְּחִינַת מִקְוֶה עֶלְיוֹנָה נַעֲשֵׂית עַל-יְדֵי מַחֲלֹקֶת שֶׁבִּקְדֻשָּׁה דַּיְקָא שֶׁהוּא בְּחִינַת מַצָּה כַּנַּ\"ל, וּמִקְוֶה הִיא מְתַקֶּנֶת עִנְיָן זֶה, כִּי עִקַּר הַטְּבִילָה לְבַעֲלֵי קֶרְיָן בְּיוֹתֵר, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, עֶזְרָא תִּקֵּן טְבִילָה לְבַעֲלֵי קֶרְיָן דַּיְקָא. נִמְצָא, שֶׁמִּקְוֶה הִיא תִּקּוּן עִנְיָן זֶה, וְזֶהוּ בְּחִינַת מַיִם טְהוֹרִים הַנֶּאֱמָרִים כָּאן, שֶׁהֵם בְּחִינַת מֵי מְרִיבָה שֶׁנַּעֲשִׂין מִמַּחֲלֹקֶת, הַיְנוּ בְּחִינַת מִקְוֶה עֶלְיוֹנָה שֶׁנַּעֲשֵׂית מִבְּחִינַת מַחֲלֹקֶת שֶׁבִּקְדֻשָּׁה כַּנַּ\"ל, וְהִיא בְּחִינַת מִקְוֶה שֶׁל קַבָּלַת הַתּוֹרָה, כִּי עִקָּרָהּ עַל-יְדֵי שְׁלֵמוּת הַתּוֹרָה שֶׁנִּשְׁלָם תּוֹרָה שֶׁבִּכְתָב עַל-יְדֵי תּוֹרָה שֶׁבְּעַל פֶּה, עַל-יְדֵי הַמַּחֲלֹקֶת, כְּמוֹ שֶׁמְּבֹאָר שָׁם. כִּי עִנְיָן זֶה נִתְתַּקֵּן עַל-יְדֵי מַחֲלֹקֶת שֶׁבִּקְדֻשָּׁה דַּיְקָא, שֶׁהוּא בְּחִינַת תִּקּוּן הַבְּרִית דְּאַפְרִישׁ בֵּין מַיִן עִלָּאִין לְתַתָּאִין, בְּחִינַת מַחֲלֹקֶת שַׁמַּאי וְהִלֵּל, כַּמּוּבָא בַּזֹּהַר הַקָּדוֹשׁ, וְעַל-יְדֵי תִּקּוּן זֹאת הַמַּחֲלֹקֶת שֶׁבִּקְדֻשָּׁה, עַל-יְדֵי-זֶה נִתְתַּקֵּן וְנִמְתָּק מַחֲלֹקֶת דְּסִטְרָא אָחֳרָא, שֶׁהִוא בְּחִינַת הִתְגַּבְּרוּת מַיִן מְסָאֲבִין עַל מַיִן דַּכְיָן, בְּחִינַת פְּגַם עֵץ הַדַּעַת טוֹב וָרַע, שֶׁהוּא בְּחִינַת פְּגַם עָווֹן זֶה שֶׁנִּתְעָרֵב טוֹב וָרַע וּמִתְגַּבֵּר חַס וְשָׁלוֹם מַחֲלֹקֶת דְּסִטְרָא אָחֳרָא שֶׁבָּזֶה פָּגַם אָדָם הָרִאשׁוֹן בְּעֵץ הַדַּעַת, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (סַנְהֶדְרִין לח), אָדָם הָרִאשׁוֹן מָשׁוּךְ בְּעָרְלָתוֹ הָיָה, וְעַל-כֵּן נֶאֱמַר בּוֹ, \"וַיֵּדְעוּ כִּי עֵירֻמִּם הֵם\", כִּי זֶה עִקַּר פְּגַם חֵטְא הַזֶּה, שֶׁנַּעֲשִׂין בִּבְחִינַת עָרֹם בְּלִי לְבוּשׁ כַּנַּ\"ל. וְעַל-יְדֵי זֹאת הַמַּחֲלֹקֶת שֶׁל בְּחִינַת פְּגַם עֵץ הַדַּעַת טוֹב וָרַע מִתְגַּבְּרִין מַיִן מְסָאֲבִין בִּבְחִינַת וְהַמַּיִם גָּבְרוּ מְאֹד מְאֹד עַל הָאָרֶץ, שֶׁהֵם מֵי הַמַּבּוּל שֶׁבָּאוּ עַל עָווֹן זֶה כַּנַּ\"ל, שֶׁמִּתְגַּבְּרִין, חַס וְשָׁלוֹם, עַד אֲשֶׁר וַיְכֻסּוּ כָּל הֶהָרִים הַגְּבֹהִים, שֶׁעוֹלִין, חַס וְשָׁלוֹם, עַד הַמֹּחִין, שֶׁהֵם בְּחִינַת הָרִים גְּבוֹהִים, וּמְכַסִּין וּמְסַבְּבִין אוֹתָם, בִּבְחִינַת רָשָׁע מַכְתִּיר אֶת הַצַּדִּיק, בִּבְחִינַת מוֹתָרוֹת שֶׁהֵם סִטְרָא אָחֳרָא הָעוֹלִין אֶל הַמֹּחַ כַּנַּ\"ל, שֶׁזֶּה בְּחִינַת מִשְׁפָּט מְעֻקָּל שֶׁאֵין הַמִּשְׁפָּט בָּרוּר, כִּי אֵין יְכוֹלִין לְבָרֵר הַמִּשְׁפָּט וְהַדִּין עַל-יְדֵי הִתְגַּבְּרוּת מַחֲלֹקֶת שֶׁל הַסִּטְרָא אָחֳרָא שֶׁמְּקַבֶּלֶת הַדַּעַת כַּנַּ\"ל, שֶׁזֶּה בְּחִינַת עֵצָה שֶׁאֵינָהּ שְׁלֵמָה, שֶׁהִיא נֶחֱצֵית לִשְׁנַיִם לְכָאן וּלְכָאן וְאֵינוֹ יָכוֹל לְהַטּוֹתָהּ לְצַד אֶחָד, שֶׁהִיא בְּחִינַת מַחֲלֹקֶת דְּסִטְרָא אָחֳרָא שֶׁאֵינָהּ נִכְנַעַת וְהִיא תָּמִיד נֶחֱצֵית וְנֶחֱלֶקֶת, כִּי אֵינָהּ רוֹצָה בְּהַכְרָעָה כַּמּוּבָא. וְעַל-כֵּן תִּקּוּנָהּ עַל-יְדֵי מַחֲלֹקֶת שֶׁבִּקְדֻשָּׁה, כִּי אֵין הַדִּין נִמְתָּק אֶלָּא בְּשָׁרְשׁוֹ, וְעַל-כֵּן עַל-יְדֵי מַחֲלֹקֶת שֶׁבִּקְדֻשָּׁה, בְּחִינַת מֵי מְרִיבָה, נִמְתָּק מַחֲלֹקֶת שֶׁבְּסִטְרָא אָחֳרָא, שֶׁהִיא בְּחִינַת מַיִן מְסָאֲבִין מוֹתָרוֹת, וְעַל-כֵּן הַמֵּי מְרִיבָה מְטַהֲרִין הַמּוֹתָרוֹת, עַיֵּן שָׁם הֵיטֵב. וְזֶהוּ גַּם כֵּן בְּחִינַת מַה שֶּׁאָמַר רַבֵּנוּ נֵרוֹ יָאִיר בַּמַּאֲמָר \"בַּחֲצֹצְרוֹת\" (סִימָן ה) וְזֶה לְשׁוֹנוֹ, וְתַאֲמִין שֶׁכָּל הַמַּחֲלֹקֶת מַצּוּת וּמְרִיבוֹת שֶׁיֵּשׁ בֵּין הַצַּדִּיקִים הַשְּׁלֵמִים הָאֲמִתִּיִּים אֵינָהּ אֶלָּא בִּשְׁבִילְךָ, בְּחִינַת אֹזֶן שֹׁמַעַת תּוֹכַחַת חַיִּים בְּקֶרֶב חֲכָמִים תָּלִין, לְשׁוֹן תְּלוּנָה וּמְרִיבָה, שֶׁכְּשֶׁשּׁוֹמֵעַ הַתְּלוּנוֹת וּמְרִיבוֹת שֶׁבְּקֶרֶב חֲכָמִים צָרִיךְ לְהַאֲמִין שֶׁהוּא בִּשְׁבִילוֹ, בְּחִינַת תּוֹכַחַת חַיִּים לְהוֹכִיחוֹ עַל שֶׁפָּגַם בְּטִפֵּי מֹחוֹ, שֶׁעָלָיו נֶאֱמַר, \"וְלֹא יַשִּיגוּ אָרְחוֹת חַיִּים\" וְכוּ', עַיֵּן שָׁם. וְיוֹצֵא מִשָּׁם, שֶׁדַּיְקָא מַחֲלֹקֶת שֶׁבִּקְדֻשָּׁה שֶׁבֵּין הַצַּדִּיקִים הִוא בִּשְׁבִיל תּוֹכָחָה וְתִקּוּן לִפְגַם טִפֵּי הַמֹּחַ, בְּחִינַת תּוֹכַחַת חַיִּים. נִמְצָא, שֶׁמַּחֲלֹקֶת שֶׁבִּקְדֻשָּׁה הִוא תִּקּוּן עָווֹן זֶה בְּחִינַת מֵי מְרִיבָה כַּנַּ\"ל:"
                    ],
                    [
                        " וְעַל-יְדֵי-זֶה נַעֲשִׂין רִבּוּי סְפָרִים, בְּחִינַת עֲשׂוֹת סְפָרִים הַרְבֵּה אֵין קֵץ, וְעַל-יְדֵי-זֶה נִתְתַּקֵּן וְנִמְתָּק בְּחִינַת קֵץ כָּל בָּשָׂר בָּא לְפָנַי, שֶׁזֶּה נֶאֱמַר עַל פְּגַם עֲווֹן דּוֹר הַמַּבּוּל שֶׁחָטְאוּ בָּזֶה כַּנַּ\"ל. וְעַל-כֵּן נִמְתָּק עַל-יְדֵי בְּחִינַת עֲשׂוֹת סְפָרִים הַרְבֵּה אֵין קֵץ, כִּי רִבּוּי הַסְּפָרִים שֶׁנַּעֲשִׂין מֵחִדּוּשִׁין דְּאוֹרָיְתָא, מֵהֶם נַעֲשִׂין בְּחִינוֹת גּוּפִין לְאֵלּוּ הַנְּשָׁמוֹת שֶׁל הַטִּפּוֹת שֶׁהוֹלְכִים עֲרֻמִּים, כַּמּוּבָא בְּמָקוֹם אַחֵר שֶׁחִדּוּשִׁין דְּאוֹרָיְתָא נַעֲשִׂין מֵהֶם בְּחִינַת גּוּפִין לָהֶם, כִּדְמַשְׁמַע בַּמַּאֲמָר \"וַיְהִי מִקֵּץ\" (סִימָן נד). וְזֶה בְּחִינַת חֲלוּקָא דְּרַבָּנָן, בְּחִינַת תּוֹרָה שֶׁבְּעַל פֶּה, שֶׁהוּא רִבּוּי הַסְּפָרִים, כִּי עַל-יְדֵי חִדּוּשִׁין דְּאוֹרָיְתָא שֶׁמְּחַדֵּשׁ עַל-יְדֵי שֶׁמְּהַרְהֵר וְחוֹשֵׁב בְּדִבְרֵי תוֹרָה, עַל-יְדֵי-זֶה מְתַקֵּן פְּגַם הַמַּחֲשָׁבָה שֶׁחָשַׁב בְּהִרְהוּרִים רָעִים עַד שֶׁבָּא לְחֵטְא זֶה, וְעַל-כֵּן צָרִיךְ שֶׁיִּהְיֶה לוֹ אֱמוּנָה בְּהַחִדּוּשִׁין שֶׁמְּחַדֵּשׁ, כְּמוֹ שֶׁכָּתוּב שָׁם כְּדֵי לְחַבֵּר אֱמוּנָה בְּחָכְמָה, בִּבְחִינַת אֱמוּנַת חֲכָמִים לְתַקֵּן מַה שֶּׁפָּגַם כַּנַּ\"ל:"
                    ],
                    [
                        "וְעַל-יְדֵי-זֶה נַעֲשֶׂה הַמְתָּקָה עֶלְיוֹנָה, בִּבְחִינַת חָכְמָה עִלָּאָה שֶׁעַל-יְדֵי-זֶה נִתְתַּקֵּן זֶה הֶעָווֹן, כִּי עִקַּר הַתִּקּוּן שֶׁל זֶה הֶעָווֹן עַל-יְדֵי חָכְמָה עִלָּאָה דַּיְקָא, כִּי פָּגַם עַד שָׁם כַּנַּ\"ל. וְזֶה בְּחִינַת מַה שֶּׁאִיתָא בַּזֹּהַר הַקָּדוֹשׁ שֶׁאִי אֶפְשָׁר לְתַקֵּן זֶה הֶעָווֹן עַל-יְדֵי הַתְּשׁוּבָה, וְכֻלְּהוּ חַטָּאִין בְּתִיוּבְתָּא תַּלְיָן בַּר מֵהַאי, כִּי כֻּלָּם אֵינָם פּוֹגְמִים אֶלָּא עַד בְּחִינַת תְּשׁוּבָה, שֶׁהוּא בְּחִינַת בִּינָה אִמָּא עִלָּאָה, כִּי אֵין הַפְּגָם אֶלָּא בָּעוֹלָמוֹת הַתַּחְתּוֹנִים, שֶׁהֵם בְּשִׁשָּׁה קְצָווֹת שֶׁשָּׁם אֲחִיזָתָם וְשָׁם אֵינוֹ מְלֻבָּשׁ אֶלָּא מִבְּחִינַת בִּינָה. וּלְמַטָּה בִּבְחִינַת אִמָּא מְקַנֶּנֶת בְּכֻּרְסַיָּא, וְעַל-כֵּן לְכָל הַחֲטָאִים מוֹעִיל תְּשׁוּבָה, כִּי עַד שָׁם הִגִּיעַ הַפְּגָם, אֲבָל זֶה הֶעָווֹן אֵין תָּלוּי בִּתְשׁוּבָה, כִּי פָּגַם לְמַעְלָה מִשָּׁם וְחָאב בַּמַּחֲשָׁבָה, כִּבְיָכוֹל, בִּבְחִינַת הַחָכְמָה בְּעַצְמָהּ כַּנַּ\"ל, וְעַל-כֵּן אֵין מוֹעִיל לוֹ תְּשׁוּבָה, רַק תִּקּוּנוֹ עַל-יְדֵי הַתּוֹרָה, וְעִקָּר עַל-יְדֵי אֱמוּנַת חֲכָמִים, שֶׁהוּא בְּחִינַת תּוֹרָה שֶׁבְּעַל פֶּה שֶׁמִּתְחַבֵּר עִם תּוֹרָה שֶׁבִּכְתָב וּמְקַבֵּל מֵחָכְמָה, וְאָז נִתְתַּקֵּן בְּמָקוֹם שֶׁפָּגַם כַּנַּ\"ל, כִּי תּוֹרָה עוֹלָה לְמַעְלָה מִן הַתְּשׁוּבָה, כַּמּוּבָא בַּסְּפָרִים, שֶׁתּוֹרָה הִיא תִּקּוּן גָּדוֹל בְּיוֹתֵר מִכָּל תִּקּוּנֵי הַתְּשׁוּבָה. וְזֶה שֶׁאָנוּ מְבַקְּשִׁים \"הֲשִׁיבֵנוּ אָבִינוּ לְתוֹרָתֶךָ וְכוּ' וְהַחֲזִירֵנוּ בִּתְשׁוּבָה שְׁלֵמָה\" וְכוּ'. שֶׁמִּתְפַּלְּלִין שֶׁתְּשׁוּבָתֵנוּ יִהְיֶה עַל-יְדֵי הַתּוֹרָה, שֶׁאֲזַי יִהְיֶה נִתְתַּקֵּן כָּל מִינֵי חֲטָאִים שֶׁבָּעוֹלָם וַאֲפִלּוּ פְּגַם הַמֹּחַ עַל-יְדֵי עָווֹן זֶה כַּנַּ\"ל, וְעִקַּר זֹאת הַהַמְתָּקָה הָעֶלְיוֹנָה יִהְיֶה עַל-יְדֵי מָשִׁיחַ כַּנַּ\"ל, כִּי עִקַּר הַגָּלוּת בִּשְׁבִיל עִנְיָן זֶה, שֶׁעַל-יְדֵי-זֶה אָנוּ מְפֻזָּרִין וּמְפֹרָדִין בֵּין הָאֻמּוֹת וּמָשִׁיחַ יָבוֹא לְקַבֵּץ נִדָּחִים. וְזֶה בְּחִינַת וּנְפֻצוֹת יְהוּדָה יְקַבֵּץ וְכוּ' וְסָרָה קִנְאַת אֶפְרַיִם וִיהוּדָה וְכוּ', דְּהַיְנוּ שֶׁיָּסוּר הַקִּנְאָה וְהַשִּנְאָה וְיִהְיֶה אַהֲבָה וּכְלָלוּת, שֶׁהִיא בְּחִינַת הַמְתָּקָה עֶלְיוֹנָה שֶׁעִקָּרָהּ עַל-יְדֵי אַהֲבָה וּכְלָלוּת כַּנַּ\"ל, שֶׁעַל-יְדֵי-זֶה וּנְפֻצוֹת יְהוּדָה יְקַבֵּץ עַל-יְדֵי הַמְתָּקָה זוֹ כַּנַּ\"ל:",
                        " וְזֶה בְּחִינַת וּבָא לְצִיּוֹן גּוֹאֵל וּלְשָׁבֵי פֶשַׁע בְּיַעֲקֹב, שֶׁהוּא רָאשֵׁי תֵּבוֹת גּוּף, שֶׁהוּא בְּחִינַת תִּקּוּן עָווֹן זֶה, כַּמּוּבָא בַּכַּוָּנוֹת. וַאֲזַי יָבוֹא גּוֹאֵל צֶדֶק לְצִיּוֹן וְיַמְתִּיק הַמְתָּקָה עֶלְיוֹנָה הַנַּ\"ל עַל-יְדֵי הַתּוֹרָה, בִּבְחִינַת וַאֲנִי זֹאת בְּרִיתִי אוֹתָם וְכוּ', לֹא יָמוּשׁוּ מִפִּיךָ וְכוּ' שֶׁעַל-יְדֵי הַתּוֹרָה יָבוֹא לְצִיּוֹן גּוֹאֵל, עַל-יְדֵי הַמְתָּקָה עֶלְיוֹנָה כַּנַּ\"ל:",
                        " כִּי מֵרֵאשִׁית הוֹלָדַת מָשִׁיחַ הָיָה לְתַקֵּן עָווֹן זֶה, כִּי הַתְחָלַת הִתְגַּלּוּת מָשִׁיחַ הָיָה מִיהוּדָה שֶׁהוֹלִיד מִתָּמָר אֶת פֶּרֶץ וְזֶרַח, וְהֵם הָיוּ תִּקּוּן עַל חֵטְא עֵר וְעוֹנָן שֶׁהִשְׁחִיתוּ דַּרְכָּם, כַּמּוּבָא, וְעַל-כֵּן הֻצְרַךְ יְהוּדָה לְהַמְשִׁיךְ בְּחִינַת נִשְׁמַת מָשִׁיחַ שֶׁעַל-יְדֵי-זֶה יִתְתַּקְּנוּ, כִּי תִּקּוּן עָווֹן זֶה תָּלוּי בַּמָּשִׁיחַ כַּנַּ\"ל:"
                    ],
                    [
                        "וְזֶה בְּחִינַת דָּוִד הַמֶּלֶךְ, עָלָיו הַשָּׁלוֹם, שֶׁהוּא בְּחִינַת מָשִׁיחַ, שֶׁהִתְפַּלֵּל תָּמִיד עַל הַחַיִּים, כְּמוֹ שֶׁכָּתוּב (תְּהִלִּים טז), \"תּוֹדִיעֵנִי אֹרַח חַיִּים\" וְכוּ' וְכַיּוֹצֵא, כִּי הֻצְרַךְ לְתַקֵּן פְּגַם טִפֵּי הַמֹּחַ שֶׁל בְּנֵי יְהוּדָה כַּנַּ\"ל. וְזֶה בְּחִינַת (שָׁם ה) כִּי לֹא אֵל חָפֵץ רֶשַׁע אָתָּה לֹא יְגֻרְךָ רָע, שֶׁהוּא נֶאֱמַר עַל עָווֹן זֶה, בְּחִינַת וַיְהִי עֵר בְּכוֹר יְהוּדָה רַע בְּעֵינֵי ה', כְּמוֹ שֶׁאִיתָא בַּזֹּהַר, אֲבָל אַף-עַל-פִּי-כֵן אֲנִי בָּטוּחַ, 'וַאֲנִי בְּרֹב חַסְדְּךָ אָבוֹא בֵיתֶךָ', בְּחִינַת הַמְתָּקָה עֶלְיוֹנָה הַנַּ\"ל, שֶׁהוּא בְּחִינַת רַב חֶסֶד. וְזֶהוּ 'אָבוֹא בֵיתֶךָ', בְּחִינַת בֵּית הַמִּקְדָּשׁ קָדְשֵׁי קָדָשִׁים, שֶׁשָּׁם הוּא הַהַמְתָּקָה עֶלְיוֹנָה הַנַּ\"ל, שֶׁעַל-יְדֵי-זֶה אֶזְכֶּה לְתַקֵּן עָווֹן הַנַּ\"ל. וְזֶה בְּחִינַת תּוֹדִיעֵנִי אֹרַח חַיִּים שֹׂבַע שְׂמָחוֹת וְכוּ', כִּי עַל-יְדֵי הַמְתָּקָה עֶלְיוֹנָה הַנַּ\"ל שֶׁנַּעֲשֵׂית עַל-יְדֵי הַכְּלָלוּת וְהָאַהֲבָה כַּנַּ\"ל, נַעֲשֶׂה בְּחִינַת שִׂמְחָה, בְּחִינַת אוֹר צַדִּיקִים יִשְׂמָח כְּמוֹ שֶׁכָּתוּב שָׁם, וְהוּא תִּקּוּן עָווֹן הַנַּ\"ל, שֶׁעָלָיו נֶאֱמַר, \"לֹא יִזְכֵּי לְמִחְמֵי אַפֵּי מַלְכָּא\". כִּי אִי אֶפְשָׁר לִרְאוֹת אוֹר פְּנֵי מֶלֶךְ חַיִּים כִּי אִם עַל-יְדֵי בְּחִינַת לְבוּשִׁין, בִּבְחִינַת (שָׁם יז) אֲנִי בְּצֶדֶק אֶחֱזֶה פָנֶיךָ, בְּחִינַת (אִיּוֹב כט) צֶדֶק לָבַשְׁתִּי, וְעַל-יְדֵי עָווֹן זֶה הוּא עָרוֹם בְּלִי לְבוּשׁ כַּנַּ\"ל, וְעַל-כֵּן אֵינוֹ זוֹכֶה לְמִחְמֵי אַפֵּי מַלְכָּא, אֲבָל עַל-יְדֵי הַמְתָּקָה הַנַּ\"ל, עַל-יְדֵי מָשִׁיחַ כַּנַּ\"ל, עַל-יְדֵי-זֶה זוֹכִין לְאוֹר הַפָּנִים, בִּבְחִינַת (תְּהִלִּים כא) תְּחַדֵּהוּ בְשִׂמְחָה אֶת פָּנֶיךָ, שֶׁזֶּה נֶאֱמַר עַל מֶלֶךְ הַמָּשִׁיחַ, כְּמוֹ שֶׁכָּתוּב שָׁם, \"חַיִּים שָׁאַל מִמְּךָ נָתַתָּה לּוֹ\" וְכוּ', שֶׁזָּכָה לְהַמְשִׁיךְ חַיִּים לְתַקֵּן פְּגָם הַנַּ\"ל. וְזֶהוּ \"תְּחַדֵּהוּ בְשִׂמְחָה אֶת פָּנֶיךָ, כִּי הַמֶּלֶךְ בֹּטֵחַ בַּה' וּבְחֶסֶד עֶלְיוֹן בַּל יִמּוֹט\", 'בְּחֶסֶד עֶלְיוֹן' דַּיְקָא, בְּחִינַת הַמְתָּקָה עֶלְיוֹנָה שֶׁהוּא חֶסֶד עֶלְיוֹן וְגָבֹהַּ מְאֹד, שֶׁעַל יָדָהּ זוֹכִין לִבְחִינַת תְּחַדֵּהוּ בְשִׂמְחָה אֶת פָּנֶיךָ כַּנַּ\"ל. וְזֶהוּ (שָׁם טז), \"כִּי מִימִינִי בַּל אֶמּוֹט כִּי לֹא תַעֲזֹב נַפְשִׁי וְכוּ' לִרְאוֹת שָׁחַת\" חַס וְשָׁלוֹם, עַל פְּגָם שֶׁהִשְׁחִיתוּ דַּרְכָּם בְּנֵי יְהוּדָה גִּלְגּוּלֵי נִשְׁמָתוֹ, כִּי עַל-יְדֵי הַתּוֹרָה 'תּוֹדִיעֵנִי אֹרַח חַיִּים' לָשׁוּב וּלְהַשִּיג 'אָרְחוֹת חַיִּים', 'שֹׂבַע שְׂמָחוֹת אֶת פָּנֶיךָ' לִרְאוֹת בְּאוֹר הַפָּנִים עַל-יְדֵי בְּחִינַת שִׂמְחָה כַּנַּ\"ל, וְזֶהוּ \"נְעִמוֹת בִּימִינְךָ נֶצַח\", בְּחִינַת הַמְתָּקָה הָעֶלְיוֹנָה, שֶׁהִיא יָמִין הָעֶלְיוֹן כַּנַּ\"ל:"
                    ],
                    [
                        "וּכְשֶׁיָּבוֹא מָשִׁיחַ בִּמְהֵרָה בְּיָמֵינוּ, אָז נִזְכֶּה לְאוֹרָיְתָא דְּעַתִּיקָא סְתִימָאָה, שֶׁהִיא חָכְמָה עֶלְיוֹנָה וְגָבֹהַּ מְאֹד, וְאָז יִהְיֶה גְּמַר הַתִּקּוּן בִּשְׁלֵמוּת, וְדַיְקָא בַּמֶּה שֶׁפָּגַם שָׁם יִתְתַּקֵּן, בִּבְחִינַת עֲווֹנוֹת נַעֲשִׂין לוֹ כִּזְכֻיּוֹת, דְּהַיְנוּ שֶׁהַפְּגָם הָיָה, שֶׁכִּבְיָכוֹל, הִפְשִׁיט הַחָכְמָה מִלְּבוּשָׁהָא. וְעַל-כֵּן גְּמַר תִּקּוּנוֹ שֶׁיִּזְכֶּה לְאוֹרָיְתָא דְּעַתִּיקָא סְתִימָאָה, שֶׁזֹּאת הַתּוֹרָה הִיא בְּחִינַת תּוֹרָה בְּלִי שׁוּם לְבוּשׁ, בִּבְחִינַת אֲנִי חָכְמָה שָׁכַנְתִּי עָרְמָה, לְשׁוֹן עָרֹם שֶׁאֵין שׁוּם לְבוּשׁ לְהַלְבִּישׁ אוֹתָהּ, כִּי שָׁם לֵית עֲנָוָה וְלֵית בֹּשֶׁת תַּמָּן, וְשָׁם אֵין צְרִיכִין שׁוּם לְבוּשׁ, בִּבְחִינַת מַה שֶּׁנֶּאֱמַר בְּאָדָם הָרִאשׁוֹן קֹדֶם הַחֵטְא, \"וַיִּהְיוּ שְׁנֵיהֶם עֲרוּמִּים וְלֹא יִתְבֹּשָׁשׁוּ\". וְזֶה בְּחִינַת יְקָרָה הִיא מִפְּנִינִים, שֶׁזֶּה נֶאֱמַר עַל הַתַּלְמִיד חָכָם שֶׁהוּא יָקָר מִכֹּהֵן גָּדוֹל שֶׁנִּכְנָס לִפְנַי וְלִפְנִים, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (סוֹטָה ד עַמּוּד ב), כִּי הַתַּלְמִיד חָכָם עַל-יְדֵי הַתּוֹרָה עוֹלֶה לְמַעְלָה לְמַעְלָה עַד אוֹרָיְתָא דְּעַתִּיקָא סְתִימָאָה, שֶׁהִיא לְמַעְלָה מִבְּחִינַת כֹּהֵן גָּדוֹל שֶׁמִּתְלַבֵּשׁ בִּלְבוּשִׁין וְנִכְנָס לִפְנַי וְלִפְנִים, כִּי הוּא עוֹלֶה לְמַעְלָה מַעְלָה שֶׁאֵין שָׁם בְּחִינַת לְבוּשִׁין כַּנַּ\"ל. וְזֶה בְּחִינַת תּוֹרַת ה' תְּמִימָה, הִוא אוֹרָיְתָא דְּעַתִּיקָא סְתִימָאָה, כְּמוֹ שֶׁכָּתַב רַבֵּנוּ נֵרוֹ יָאִיר (סִימָן מט), מְשִׁיבַת נָפֶשׁ, מִדַּרְכֵי מִיתָה לְדַרְכֵי חַיִּים, כְּמוֹ שֶׁפֵּרֵשׁ רַשִׁ\"י, כִּי שָׁם נִתְתַּקְּנִין וְשָׁבִין מִדַּרְכֵי מִיתָה לְדַרְכֵי חַיִּים, שֶׁהוּא תִּקּוּן עָווֹן הַנַּ\"ל בִּשְׁלֵמוּת כַּנַּ\"ל, בְּחִינַת תּוֹדִיעֵנִי אֹרַח חַיִּים שֹׂבַע שְׂמָחוֹת אֶת פָּנֶיךָ 'אֶת פָּנֶיךָ' דַּיְקָא, בְּחִינַת פָּנִים בְּפָנִים בְּלִי לְבוּשִׁין כַּנַּ\"ל:"
                    ],
                    [
                        "וְזֶה שֶׁאָמְרוּ רַבּוֹתֵינוּ זִכְרוֹנָם לִבְרָכָה, הַשָּׁרוּי בְּלֹא אִשָּׁה, שָׁרוּי בְּלֹא שִׂמְחָה, בְּלֹא תּוֹרָה. כִּי בְּחִינַת תּוֹרָה שֶׁבְּעַל פֶּה [הוּא], בְּחִינַת אֱמוּנַת חֲכָמִים כַּנַּ\"ל שֶׁעַל-יְדֵי-זֶה נִשְׁלָם בְּחִינַת תּוֹרָה שֶׁבִּכְתָב כַּנַּ\"ל, שֶׁעַל-יְדֵי-זֶה בְּחִינַת שִׂמְחָה כַּנַּ\"ל:",
                        " שַׁיָּךְ לְעֵיל:"
                    ],
                    [
                        "מִקְוֶה הוּא בְּחִינַת יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד וְתֵרָאֶה הַיַּבָּשָׁה, כַּמּוּבָא, שֶׁזֶּה בְּחִינַת הַכְרָעַת מַחֲלֹקֶת שֶׁבִּקְדֻשָּׁה, כַּמּוּבָא בַּזֹּהַר הַקָּדוֹשׁ. נִמְצָא שֶׁמִּקְוֶה הִיא בְּחִינַת מַחֲלֹקֶת שֶׁבִּקְדֻשָּׁה שֶׁיֵּשׁ לָהּ הַכְרָעָה, וְעַל-כֵּן מְתַקֶּנֶת פְּגָם הַנַּ\"ל, בִּבְחִינַת מֵי מְרִיבָה, בְּחִינַת מַיִם טְהוֹרִים כַּנַּ\"ל:"
                    ],
                    [
                        " וְזֶה בְּחִינַת מַה שֶּׁכָּתוּב שָׁם, \"הוֹלֵךְ רָכִיל מְגַלֶּה סוֹד\", 'מְגַלֶּה' דַּיְקָא, בְּחִינַת פְּגָם הַנַּ\"ל גָּלֵי דְּכַסְיָא, \"וְנֶאֱמַן רוּחַ מְכַסֶּה דָבָר\", בְּחִינַת הַתִּקּוּן שֶׁחוֹזֵר לַעֲשׂוֹת לְבוּשִׁין לְכַסּוֹת אוֹר הַחָכְמָה, בִּבְחִינַת עַל כַּפַּיִם כִּסָּה אוֹר, כִּי שָׁם צָרִיךְ הַתִּקּוּן בִּבְחִינַת הַיָּדַיִם, בִּבְחִינַת כְּתָב כַּנַּ\"ל:"
                    ]
                ],
                [
                    [
                        "חַיָּב כָּל אָדָם לִשָּא אִשָּׁה וְכוּ', כֵּיוָן שֶׁיֵּשׁ לָאָדָם זָכָר וּנְקֵבָה קִיֵּם מִצְוַת פְּרִיָּה וּרְבִיָּה וְכוּ':",
                        " עַל-פִּי הַתּוֹרָה \"וַיְהִי מִקֵּץ\" כִּי מְרַחֲמָם יְנַהֲגֵם וְכוּ' (בְּלִקּוּטֵי תִּנְיָנָא סִימָן ז), עַיֵּן שָׁם כָּל הַמַּאֲמָר הֵיטֵב עִנְיַן בֵּן וְתַלְמִיד, שֶׁצָּרִיךְ הָאָדָם לְהַשְׁאִיר אַחֲרָיו כְּדֵי שֶׁיָּאִיר דַּעְתּוֹ גַּם בָּעוֹלָם הַזֶּה הַשָּׁפָל אֲפִלּוּ כְּשֶׁיִּסְתַּלֵּק לְמַעְלָה וְכוּ', עַיֵּן שָׁם, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה אֲשֶׁר אֵין חֲלִיפוֹת לָמוֹ חַד אָמַר בֵּן. וְחַד אָמַר תַּלְמִיד, כִּי עִקַּר הַתַּעֲנוּג וְהַשַּׁעֲשׁוּעַ שֶׁל הַשֵּׁם יִתְבָּרַךְ הוּא כְּשֶׁעוֹלָה הָעֲבוֹדָה שֶׁל הָעוֹלָם הַזֶּה הַשָּׁפָל, כְּמוֹ שֶׁנֶּאֱמַר, \"וְאָבִיתָ תְּהִלָּה מִגּוּשֵׁי עָפָר וְכוּ'\", עַיֵּן שָׁם. וּכְשֶׁרוֹצֶה לְדַבֵּר עִם חֲבֵרוֹ בְּיִרְאַת שָׁמַיִם, צָרִיךְ שֶׁיִּהְיֶה לוֹ יִרְאַת שָׁמַיִם כְּדֵי שֶׁיִּתְקַיְּמוּ דְּבָרָיו אֵצֶל חֲבֵרוֹ וְכוּ' וְכוּ', וְעַל-יְדֵי שֶׁמֵּאִיר בַּחֲבֵרוֹ וּמִתְרוֹקֵן הַמֹּחַ שֶׁלּוֹ, עַל-יְדֵי-זֶה זוֹכֶה לְקַבֵּל הֶאָרַת הַמַּקִּיפִים וְכוּ', וְצָרִיךְ שֶׁיִּהְיֶה לוֹ בְּחִינַת כֹּל, בִּבְחִינַת כִּי כֹל בַּשָּׁמַיִם וּבָאָרֶץ וְכוּ', שֶׁיּוּכַל לְהָאִיר בְּדָרֵי מַעְלָה וּבְדָרֵי מַטָּה וְכוּ', וְזֶה בְּחִינַת בֵּן וְתַלְמִיד, בְּחִינַת אַסְפַּקְלַרְיָא הַמְאִירָה וְאַסְפַּקְלַרְיָא שֶׁאֵינָהּ מְאִירָה וְכוּ'. וְצָרִיךְ לִכְלֹל הָעוֹלָמוֹת עֶלְיוֹן בְּתַחְתּוֹן וְתַחְתּוֹן בְּעֶלְיוֹן וְכוּ' וְעַל-יְדֵי כְּלָלִיּוּת בֵּן וְתַלְמִיד, עַל-יְדֵי-זֶה זוֹכֶה לְקַבֵּל בִּשְׁעַת אֲכִילָה הֶאָרַת הָרָצוֹן וְכוּ', כִּי הַמַּלְכוּת מְקַבֶּלֶת הַפַּרְנָסָה מִיַּם הַחָכְמָה שֶׁמֵּאִיר עַל-יְדֵי בֵּן וְתַלְמִיד וְכוּ', וְהַמַּלְכוּת הוּא בְּחִינַת יִרְאָה, כְּמוֹ שֶׁכָּתוּב, אִלְמָלֵא מוֹרָאָהּ שֶׁל מַלְכוּת, עַיֵּן שָׁם כָּל זֶה הֵיטֵב, כִּי לֹא נִרְשַׁם כָּאן רַק רְמָזִים וּמַרְאֵה מָקוֹם בְּעָלְמָא, וְעַיֵּן שָׁם הָעִנְיָן בַּאֲרִיכוּת גָּדוֹל וְתִרְאֶה נִפְלְאוֹת תְּמִים דֵּעִים:",
                        " וְזֶה בְּחִינַת מַה שֶּׁצְּרִיכִין לְהוֹלִיד בֵּן וּבַת, כִּי בֵּן וּבַת זֶה בְּחִינַת בֵּן וְתַלְמִיד הַנַּ\"ל, כִּי הַשָּגַת הַבֵּן, שֶׁהוּא הַשָּגַת דָּרֵי מַעְלָה, זֶה בְּחִינַת עָלְמָא דִּדְכוּרָא, וְהַשָּגַת הַתַּלְמִיד, שֶׁהוּא בְּחִינַת הַשָּגַת דָּרֵי מַטָּה, בְּחִינַת מְלֹא כָל הָאָרֶץ כְּבוֹדוֹ, זֶה בְּחִינַת מַלְכוּת, בְּחִינַת עָלְמָא דְּנוּקְבָּא כַּיָּדוּעַ כִּי דָּרֵי מַעְלָה וְדָרֵי מַטָּה הֵם בִּבְחִינַת דְּכַר וְנוּקְבָּא, בְּחִינַת בֵּן וּבַת. וּכְמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, 'הָבִיאִי בָנַי מֵרָחוֹק' אֵלּוּ גָּלֻיּוֹת שֶׁבְּאֶרֶץ יִשְׂרָאֵל שֶׁדַּעְתָּן מְיֻשֶּׁבֶת עֲלֵיהֶן כְּבָנִים, 'וּבְנוֹתַי' אֵלּוּ גָּלֻיּוֹת שֶׁבִּשְׁאָר אֲרָצוֹת שֶׁדַּעְתָּן אֵינָן מְיֻשָּׁבוֹת עֲלֵיהֶן כְּבָנוֹת וְכוּ'. וְהוּבָא בְּדִבְרֵי רַבֵּנוּ זִכְרוֹנוֹ לִבְרָכָה (סִימָן ל). נִמְצָא, שֶׁבֵּן הוּא בְּחִינַת יִשּׁוּב הַדַּעַת, וְזֶה בְּחִינַת דָּרֵי מַעְלָה שֶׁהַשָּגָתָן גָּבֹהַּ מְאֹד בִּבְחִינַת אַסְפַּקְלַרְיָא הַמְאִירָה, וּבַת הוּא בְּחִינַת דָּרֵי מַטָּה, שׁוֹכְנֵי עָפָר, שֶׁהִיא בְּחִינַת דַּעַת שֶׁאֵינוֹ מְיֻשָּׁב כָּל כָּךְ, בְּחִינַת אַסְפַּקְלַרְיָא שֶׁאֵינָהּ מְאִירָה, וְכַמּוּבָן שָׁם בַּמַּאֲמָר הַנַּ\"ל. כִּי כָּל אָדָם חַיָּב לִשָּא אִשָּׁה כְּדֵי לְהוֹלִיד בֵּן וּבַת, כְּדֵי לְקַיֵּם מִצְוַת פְּרִיָּה וּרְבִיָּה. וְזֶה הָעִנְיָן מְבֹאָר הֵיטֵב בְּדִבְרֵי רַבֵּנוּ בַּמַּאֲמָר הַנַּ\"ל, כִּי צָרִיךְ הָאָדָם שֶׁיִּשָּׁאֵר אַחֲרָיו הַדַּעַת, בְּחִינַת בֵּן וְתַלְמִיד, כְּדֵי שֶׁיָּאִיר דַּעְתּוֹ גַּם בָּעוֹלָם הַזֶּה הַשָּׁפָל, כִּי זֶה עִקַּר הַשַּׁעֲשׁוּעַ שֶׁל הַשֵּׁם יִתְבָּרַךְ כַּנַּ\"ל כְּשֶׁמְּקַשְּׁרִין גַּם הָעוֹלָם הַזֶּה הַשָּׁפָל אֵלָיו יִתְבָּרַךְ וְכוּ', וְזֶה עִקַּר מִצְוַת פְּרִיָּה וּרְבִיָּה, כִּי זֶה עִקַּר בְּחִינַת קְדֻשַּׁת הַזִּוּוּג כְּדֵי לְקַשֵּׁר גַּם בְּחִינַת הָעוֹלָמוֹת הַתַּחְתּוֹנִים אֵלָיו יִתְבָּרַךְ, כִּי אִישׁ וְאִשָּׁה הֵם בְּחִינַת דָּרֵי מַעְלָה וְדָרֵי מַטָּה כַּנַּ\"ל, וּכְשֶׁמִּתְחַבְּרִים יַחַד בִּקְדֻשָּׁה וּבְטָהֳרָה, עַל-יְדֵי-זֶה מִתְחַבְּרִים עוֹלָמוֹת עֶלְיוֹנִים וְתַחְתּוֹנִים, דָּרֵי מַעְלָה עִם דָּרֵי מַטָּה, וְעַל-יְדֵי-זֶה נוֹלָד וְנִתְגַּלֶּה הַדַּעַת בְּחִינַת הֶאָרַת בֵּן וְתַלְמִיד כַּנַּ\"ל, דְּהַיְנוּ כִּי עַל-יְדֵי-זֶה נוֹלָד בֵּן וּבַת שֶׁהֵם מְאִירִים גַּם כֵּן בִּשְׁתֵּי בְּחִינוֹת הַנַּ\"ל, בִּבְחִינַת דָּרֵי מַעְלָה וּבִבְחִינַת דָּרֵי מַטָּה, וְזֶה עִקַּר קִיּוּם הָעוֹלָם. וְעַל-כֵּן אֲפִלּוּ מִי שֶׁהוּא קָדוֹשׁ גָּדוֹל אֵינוֹ רַשַּׁאי לִפְרֹשׁ עַצְמוֹ לְגַמְרֵי לִבְלִי לִשָּא אִשָּׁה כְּלָל, רַק צָרִיךְ לְקַיֵּם מִצְוַת פְּרִיָּה וּרְבִיָּה, כִּי זֶהוּ עִנְיָן הַמְבֹאָר בַּמַּאֲמָר הַנַּ\"ל, שֶׁאֵין זֶה תַּכְלִית הַשְּׁלֵמוּת לִהְיוֹת רַק לְמַעְלָה וְלֹא לְמַטָּה, כִּי עִקַּר הַשְּׁלֵמוּת שֶׁל הַצַּדִּיק הָאֲמִתִּי הוּא רַק שֶׁיִּהְיֶה לְמַעְלָה וּלְמַטָּה שֶׁיּוּכַל לְהָאִיר בְּדָרֵי מַעְלָה וּבְדָרֵי מַטָּה. וְכָל מַה שֶּׁהַצַּדִּיק גָּבֹהַּ וְקָדוֹשׁ יוֹתֵר וְיוֹתֵר, כְּמוֹ כֵן הוּא צָרִיךְ לְהָאִיר גַּם לְמַטָּה בְּיוֹתֵר, כְּדֵי שֶׁיְּקַשֵּׁר גַּם כָּל הַתַּחְתּוֹנִים הַשּׁוֹכְנֵי עָפָר, אֲפִלּוּ הַמֻּנָּחִים לְמַטָּה מְאֹד, לְקָרְבָם כֻּלָּם אֵלָיו יִתְבָּרַךְ, וְזֶה בְּחִינַת זִוּוּג דִּקְדֻשָּׁה שֶׁצָּרִיךְ לְקַשֵּׁר כָּל הָעוֹלָמוֹת הַתַּחְתּוֹנִים אֵלָיו יִתְבָּרַךְ, כִּי אִשָּׁה יִרְאַת ה' הִיא בְּחִינַת עֲקֶרֶת הַבַּיִת שֶׁנּוֹתֶנֶת טֶרֶף לְבֵיתָהּ וְכוּ', שֶׁכָּל הָעוֹלָמוֹת מְקַבְּלִין חִיּוּת עַל יָדָהּ כַּיָּדוּעַ. וְזֶה עִקַּר בְּחִינַת נִשּוּאִין דִּקְדֻשָּׁה כְּדֵי שֶׁיִּתְקַשְּׁרוּ כָּל הָעוֹלָמוֹת יַחַד, דְּהַיְנוּ לְקַשֵּׁר גַּם הָעוֹלָם הַזֶּה הַשָּׁפָל, שֶׁהוּא בְּחִינַת סִטְרָא דְּנוּקְבָּא, כְּנֶגֶד הָעוֹלָמוֹת הָעֶלְיוֹנִים, לְקַשְּׁרוֹ גַּם כֵּן אֵלָיו יִתְבָּרַךְ עַל-יְדֵי זִוּוּג דִּקְדֻשָּׁה כָּרָאוּי:",
                        " וְזֶה בְּחִינַת פְּגַם נָדָב וַאֲבִיהוּא שֶׁנִּכְנְסוּ לַמִּשְׁכָּן לְהַקְטִיר קְטֹרֶת אֲשֶׁר לֹא צִוָּה אוֹתָם, וְאִיתָא שֶׁהַפְּגָם שֶׁלָּהֶם הָיָה בְּגִין דְּלָא אִנְסִיבוּ, כִּי הֵם מִגֹּדֶל קְדֻשָּׁתָם הָעֲצוּמָה לֹא רָצוּ לְהוֹרִיד עַצְמָן לְקַשֵּׁר גַּם עוֹלָמוֹת הַתַּחְתּוֹנִים. וְזֶה בְּחִינַת פְּגַם דְּלָא אִנְסִיבוּ כַּנַּ\"ל, וְרָצוּ לִכָּנֵס לַמִּשְׁכָּן לִפְנִים אֶל הַקְּדֻשָּׁה, דְּהַיְנוּ לְקַשֵּׁר עַצְמָם לְהַשֵּׁם יִתְבָּרַךְ כָּרָאוּי לָהֶם, אֲבָל לֹא הוֹרִידוּ עַצְמָן לְקַשֵּׁר גַּם הַתַּחְתּוֹנִים לְהַשֵּׁם יִתְבָּרַךְ, שֶׁזֶּהוּ בְּחִינַת פְּגַם דְּלָא אִנְסִיבוּ כַּנַּ\"ל:",
                        " וְעַל-כֵּן הָיָה הַפְּגָם שֶׁלָּהֶם בַּקְּטֹרֶת, שֶׁהִקְרִיבוּ קְטֹרֶת שֶׁלֹּא בִּרְשׁוּת אֲשֶׁר לֹא צִוָּה אוֹתָם, כִּי בֶּאֱמֶת קְטֹרֶת גָּבֹהַּ מְאֹד מְאֹד כַּיָּדוּעַ, וּכְמוֹ שֶׁאִיתָא בַּזֹּהַר הַקָּדוֹשׁ, סְלִיקוּ דְּקֻרְבָּנָא עַד אֵין סוֹף. וּבִפְרָט קְטֹרֶת שֶׁעוֹלָה לְמַעְלָה לְמַעְלָה בְּתַכְלִית הַמַּעֲלָה עַד אֵין סוֹף, וְאַף-עַל-פִּי-כֵן הָיָה בָּא בְּתוֹךְ הַקְּטֹרֶת חֶלְבְּנָה שֶׁרֵיחָהּ רַע, שֶׁמְּרַמֵּז עַל פּוֹשְׁעֵי יִשְׂרָאֵל, וּבְמִצְוָה זוֹ שֶׁל קְטֹרֶת הֶרְאָה לָנוּ הַשֵּׁם יִתְבָּרַךְ עִנְיָן הַנַּ\"ל הַמְבֹאָר בְּדִבְרֵי רַבֵּנוּ בְּכַמָּה מְקוֹמוֹת, וּבִפְרָט בַּמַּאֲמָר הַנַּ\"ל, שֶׁדַּיְקָא מִי שֶׁהוּא קָדוֹשׁ בְּיוֹתֵר וְגָבֹהַּ מְאֹד מְאֹד, כְּמוֹ כֵן הוּא יָכוֹל לְהוֹרִיד עַצְמוֹ מְאֹד מְאֹד לְהַגְבִּיהַּ אֲפִלּוּ הַתַּחְתּוֹנִים הַמֻּנָּחִים בְּשֵׁפֶל הַמַּדְרֵגָה בְּיוֹתֵר. וְזֶהוּ עִקַּר שְׁלֵמוּת מַעֲלָתוֹ הַגָּבֹהַּ, כִּי כְּשֶׁהוּא רַק לְמַעְלָה לְמַעְלָה וְלֹא לְמַטָּה, אֵין זֶה שְׁלֵמוּת וְכוּ' וְכַנַּ\"ל. וְזֶהוּ אָנוּ רוֹאִין בְּמִצְוָה זוֹ שֶׁל קְטֹרֶת שֶׁגָּבֹהַּ מְאֹד, וּמֵחֲמַת גֹּדֶל מַעֲלָתוֹ וּקְדֻשָּׁתוֹ שֶׁל קְטֹרֶת שֶׁעוֹלָה לְמַעְלָה לְמַעְלָה, מֵחֲמַת זֶה דַּיְקָא הָיָה בָּא בְּתוֹךְ הַקְּטֹרֶת חֶלְבְּנָה שֶׁרֵיחָהּ רַע, לְהוֹרוֹת שֶׁאִי אֶפְשָׁר לַעֲלוֹת לְמַעְלָה לְמַעְלָה כִּי אִם כְּשֶׁיְּכוֹלִין לֵירֵד לְמַטָּה לְמַטָּה לְהַעֲלוֹת כָּל הַשּׁוֹכְנֵי עָפָר לְהַשֵּׁם יִתְבָּרַךְ, כִּי קְטֹרֶת מְקַשֵּׁר כָּל הָעוֹלָמוֹת לְהַשֵּׁם יִתְבָּרַךְ אֲפִלּוּ מַדְרֵגוֹת הַתַּחְתּוֹנוֹת מְאֹד בְּחִינַת חֶלְבְּנָה. וְזֶה עִקַּר מַעֲלַת הַקְּטֹרֶת, וְעַל-כֵּן קְטֹרֶת מְטַהֵר עוֹלַם הָעֲשִׂיָּה כַּיָּדוּעַ, אַף-עַל-פִּי שֶׁעֲלִיַּת הַקְּטֹרֶת לְמַעְלָה לְמַעְלָה, אַף-עַל-פִּי-כֵן , אַדְּרַבָּה מֵחֲמַת זֶה דַּיְקָא הוּא מְטַהֵר עוֹלָם הַשָּׁפָל הַזֶּה, עוֹלַם הָעֲשִׂיָּה וְכַנַּ\"ל. וְעַל-כֵּן אֵין שׁוּם דָּבָר שֶׁיַּכְנִיעַ אֶת הַקְּלִפּוֹת כְּמוֹ קְטֹרֶת, כִּי קְטֹרֶת מְטַהֵר כָּל הַמְקוֹמוֹת מֵהַקְּלִפּוֹת אֲפִלּוּ הַנְּמוּכִים מְאֹד, וּמַעֲלֶה וּמְקַשֵּׁר הַכֹּל לְהַשֵּׁם יִתְבָּרַךְ, כִּי לְגֹדֶל מַעֲלָתוֹ יָכוֹל לֵירֵד אֲפִלּוּ לְמַטָּה וְכַנַּ\"ל. וְזֶה בְּחִינַת שֶׁמֶן וּקְטֹרֶת וְכוּ', כִּי עִקַּר מִצְוַת קְטֹרֶת בִּשְׁעַת הַדְלָקַת הַנֵּרוֹת כְּמוֹ שֶׁנֶּאֱמַר, \"וּבְהַעֲלֹת אַהֲרֹן אֶת הַנֵּרֹת יַקְטִירֶנָּה\" וְכוּ'. כִּי שֶׁמֶן זֶה בְּחִינַת מַקִּיפִים, בְּחִינַת לְהַצְהִיל פָּנִים מִשָּׁמֶן, כַּמְבֹאָר בַּמַּאֲמָר הַנַּ\"ל. כִּי עַל-יְדֵי קְטֹרֶת שֶׁמְּקַשֵּׁר כָּל הַמַּדְרֵגוֹת הַתַּחְתּוֹנוֹת לְהַשֵּׁם יִתְבָּרַךְ וְעוֹלֶה לְמַעְלָה לְמַעְלָה, שֶׁזֶּהוּ בְּחִינַת הֶאָרַת בֵּן וְתַלְמִיד, כַּמּוּבָן בַּמַּאֲמָר הַנַּ\"ל, עַל-יְדֵי-זֶה מְאִירִין הַמַּקִּיפִים בְּחִינַת שֶׁמֶן כַּנַּ\"ל:",
                        " וְנָדָב וַאֲבִיהוּא שֶׁנִּכְנְסוּ לְהַקְטִיר קְטֹרֶת וְלָא אִנְסִיבוּ, שֶׁרָצוּ לַעֲלוֹת לְמַעְלָה לְמַעְלָה, שֶׁזֶּהוּ בְּחִינַת קְטֹרֶת, אֲבָל לָא אִינְסִיבוּ, שֶׁלֹּא יָרְדוּ לְמַטָּה לְקַשֵּׁר גַּם כָּל הָעוֹלָמוֹת הַתַּחְתּוֹנִים כַּנַּ\"ל, וְעַל-כֵּן פָּגְמוּ בְּהַקְּטֹרֶת שֶׁהִקְרִיבוּ, כִּי עִקַּר שְׁלֵמוּת הַקְּטֹרֶת כְּשֶׁמְּקַשְּׁרִין הַכֹּל לְהַשֵּׁם יִתְבָּרַךְ אֲפִלּוּ הַנְּמוּכִים מְאֹד, וּכְשֶׁאֵין מַקְרִיבִין הַקְּטֹרֶת בִּבְחִינָה זוֹ, הוּא פָּגוּם, וַהֲרֵי הוּא כְּאִלּוּ חִסֵּר חֶלְבְּנָה מֵהַקְּטֹרֶת שֶׁאָז בְּוַדַּאי הַקְּטֹרֶת פָּסוּל לְגַמְרֵי, כְּמוֹ כֵן כְּשֶׁאֵין מְקַשְּׁרִין וּמַעֲלִין כָּל הַמַּדְרֵגוֹת הַתַּחְתּוֹנוֹת לְהַשֵּׁם יִתְבָּרַךְ, אָז אֵין יְכוֹלִין לִכָּנֵס לִפְנִים לְהַקְטִיר קְטֹרֶת וְכַנַּ\"ל. וְזֶהוּ שֶׁנֶּאֱמַר לְאַהֲרֹן אַחֲרַי מוֹת שְׁנֵי בָּנָיו הַנַּ\"ל, \"וְאַל יָבֹא בְכָל עֵת אֶל הַקֹּדֶשׁ\". כִּי אִם בְּיוֹם הַכִּפּוּרִים עַל-יְדֵי הַקָּרְבָּנוֹת וְהַקְּטֹרֶת, וְכָל סֵדֶר הָעֲבוֹדָה שֶׁל יוֹם הַכִּפּוּרִים, כִּי בְּיוֹם הַכִּפּוּרִים אָז הוּא סְלִיחַת הָעֲווֹנוֹת, וְעִקַּר הַכַּפָּרָה עַל-יְדֵי הַכֹּהֵן הַגָּדוֹל, עַל-יְדֵי עֲבוֹדָתוֹ, כְּמוֹ שֶׁכָּתוּב, \"וְכִפֶּר עַל בְּנֵי יִשְׂרָאֵל\" וְכוּ'. וְאָז דַּיְקָא כְּשֶׁהוּא מְכַפֵּר עַל בְּנֵי יִשְׂרָאֵל, וְאָז יָכוֹל לְהָרִים כָּל הַפּוֹשְׁעֵי יִשְׂרָאֵל, כָּל הַמֻּנָּחִים בְּמַדְרֵגָה שְׁפָלָה וּנְמוּכָה, לְהָרִים כֻּלָּם לְהַשֵּׁם יִתְבָּרַךְ, אָז דַּיְקָא הוּא יָכוֹל לִכָּנֵס לִפְנַי וְלִפְנִים, אֲבָל בְּכָל הַשָּׁנָה אָסוּר לוֹ לִכָּנֵס לִפְנַי וְלִפְנִים כִּי אִי אֶפְשָׁר לִכְנֹס לִפְנַי וְלִפְנִים, כִּי אִם כְּשֶׁיְּכוֹלִין לְקַשֵּׁר וּלְהַעֲלוֹת כָּל הַנְּמוּכִים וְהַשְּׁפָלִים אֵלָיו יִתְבָּרַךְ וּלְטַהֲרָם כֻּלָּם מֵעֲווֹנוֹת, אָז דַּיְקָא יְכוֹלִין לַעֲלוֹת לְמַעְלָה וְלִכְנֹס לִפְנַי וְלִפְנִים וְכַנַּ\"ל. וְעַל-כֵּן הַכֹּהֵן הַגָּדוֹל בְּיוֹם הַכִּפּוּרִים צָרִיךְ שֶׁיִּהְיֶה לוֹ אִשָּׁה כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, וּכְמוֹ שֶׁכָּתוּב, \"וְכִפֵּר בַּעֲדוֹ וּבְעַד בֵּיתוֹ\", זֶה בְּחִינַת הַנַּ\"ל, כִּי כְּשֶׁיֵּשׁ לוֹ אִשָּׁה, עַל-יְדֵי-זֶה מְקַשֵּׁר גַּם עוֹלָם הַתַּחְתּוֹן לְהַשֵּׁם יִתְבָּרַךְ וְכַנַּ\"ל, וְזֶה עִקַּר עֲבוֹדוֹת יוֹם הַכִּפּוּרִים לְקַשֵּׁר כָּל הָעוֹלָמוֹת הַתַּחְתּוֹנִים אֵלָיו יִתְבָּרַךְ וְכוּ' וְכַנַּ\"ל:",
                        " בָּרוּךְ ה' לְעוֹלָם אָמֵן וְאָמֵן, בָּרוּךְ הַנּוֹתֵן לַיָּעֵף כֹּחַ:"
                    ]
                ],
                [
                    [
                        "עַל-פִּי הַתּוֹרָה עַל פָּסוּק, \"שָׂשׂוֹן וְשִׂמְחָה יַשִּיגוּ וְנָסוּ יָגוֹן וַאֲנָחָה\" בְּלִקּוּטֵי תִּנְיָנָא סִימָן כג:"
                    ],
                    [
                        "ַכְּלָל שֶׁצָּרִיךְ הָאָדָם לִהְיוֹת בְּשִׂמְחָה תָּמִיד וּלְהִתְגַּבֵּר בְּשִׂמְחָה כָּל כָּךְ עַד שֶׁיַּחֲטֹף אֶת הַיָּגוֹן וְהָאֲנָחָה, שֶׁהֵם כָּל הַמָּרָה שְׁחוֹרָה וְהָעַצְבוּת, יַחֲטֹף אוֹתָם וְיַכְנִיסֵם לְתוֹךְ הַשִּמְחָה בְּעַל כָּרְחָם, עַד שֶׁיַּהֲפֹךְ הַיָּגוֹן וַאֲנָחָה לְשִׂמְחָה, כִּי דַּיְקָא עַל-יְדֵי מַה שֶּׁהַבַּעַל דָּבָר מַכְנִיס בְּלִבּוֹ יָגוֹן וַאֲנָחָה וּמָרָה שְׁחוֹרָה, עַל-יְדֵי-זֶה דַּיְקָא יִהְיֶה שָׂמֵחַ מְאֹד, כִּי יֹאמַר בְּלִבּוֹ, אַף-עַל-פִּי שֶׁאֲנִי רָחוֹק כָּל כָּךְ מֵהַשֵּׁם יִתְבָּרַךְ, אַף-עַל-פִּי כֵּן אֲנִי מִזֶּרַע יִשְׂרָאֵל, וְלֹא עָשַׂנִי גּוֹי, וַאֲנִי זוֹכֶה בְּכָל יוֹם לְקַיֵּם כַּמָּה מִצְווֹת צִיצִית וּתְפִלִּין וְכַמָּה בְּרָכוֹת וְדִבּוּרִים קְדוֹשִׁים בִּתְפִלָּה וּבְתוֹרָה שֶׁאֲנִי זוֹכֶה לוֹמַר בְּכָל יוֹם וָיוֹם, וְאַדְּרַבָּא, זֶהוּ עִקַּר שִׂמְחָתִי שֶׁמְּרֻחָק כָּמוֹנִי יִזְכֶּה גַּם כֵּן לְהַנִּיחַ תְּפִלִּין בְּכָל יוֹם שֶׁהֵם כִּתְרֵי דְּמַלְכָּא וְכוּ', וְכַיּוֹצֵא בָּזֶה בִּשְׁאָר הַמִּצְווֹת שֶׁכָּל יִשְׂרָאֵל מְקַיְּמִין בְּכָל יוֹם. וּמִי שֶׁמִּתְגַּבֵּר אֶת עַצְמוֹ עַד שֶׁבָּא לְשִׂמְחָה כָּזֹאת, עַד שֶׁמְּהַפֵּךְ כָּל הַיָּגוֹן לְשִׂמְחָה, הוּא דָּבָר גָּדוֹל מְאֹד, וְרַק זֶהוּ עִקַּר מִצְוַת הַשִּמְחָה לִהְיוֹת שָׂמֵחַ כָּל כָּךְ עַד שֶׁיַּהֲפֹךְ הַיָּגוֹן וַאֲנָחָה לְשִׂמְחָה, וּמִזֶּה נַעֲשֶׂה יִחוּדִים גְּדוֹלִים וְשַׁעֲשׁוּעִים גְּדוֹלִים מְאֹד מְאֹד לְמַעְלָה לְמַעְלָה בְּכָל הָעוֹלָמוֹת, כַּאֲשֶׁר הֵבַנְנוּ מִתּוֹךְ דִּבְרֵי רַבֵּנוּ זִכְרוֹנוֹ לִבְרָכָה, בְּשָׁעָה שֶׁזָּכִינוּ לִשְׁמֹעַ הַחִדּוּשׁ הַנִּפְלָא וְהַנּוֹרָא הַזֶּה, גֹּדֶל הַפְלָגַת מַעֲלַת זֹאת הַבְּחִינָה כְּשֶׁזּוֹכִין לְשִׂמְחָה כָּזֹאת עַד שֶׁמְּהַפֵּךְ הַמָּרָה שְׁחוֹרָה וְכָל הַיָּגוֹן וַאֲנָחָה לְשִׂמְחָה וְכוּ':",
                        " וְזֶהוּ בְּחִינַת שָׂשׂוֹן וְשִׂמְחָה יַשִּיגוּ וְכוּ', שֶׁהַשָּשׂוֹן וְשִׂמְחָה מַשִּיגִים וּמַגִּיעִים וְחוֹטְפִים הַיָּגוֹן וַאֲנָחָה לְתוֹךְ הַשִּמְחָה בְּעַל כָּרְחָם וְכוּ', כַּמְבֹאָר שָׁם, עַיֵּן שָׁם, וְעַיֵּן שָׁם עוֹד בְּסָמוּךְ (סִימָן כד) מַה שֶּׁכָּתוּב שָׁם מִגֹּדֶל הַמִּצְוָה לִהְיוֹת בְּשִׂמְחָה תָּמִיד, כִּי עַל-יְדֵי הַשִּמְחָה זוֹכִין לִרְפוּאָה לְכָל מִינֵי תַּחֲלוּאִים וּמַכְאוֹבוֹת, כִּי כָּל מִינֵי חוֹלַאַת בָּאִין עַל-יְדֵי קִלְקוּל הַשִּמְחָה, כִּי הַשִּמְחָה הִיא בְּחִינַת עֲשָׂרָה מִינֵי נְגִינָה שֶׁהֵן מְחַיִּין כָּל הָעֲשָׂרָה מִינֵי דְּפִיקִין שֶׁבָּהֶם תּוֹלֶה כָּל חִיּוּת הָאָדָם וְכָל הָרְפוּאוֹת, שֶׁכֻּלָּם תְּלוּיִים בְּהָעֲשָׂרָה מִינֵי דְּפִיקִין שֶׁחִיּוּתָם עַל-יְדֵי עֲשָׂרָה מִינֵי נְגִינָה, שֶׁהֵם בְּחִינַת הַשִּמְחָה וְכוּ', וְעַל-כֵּן הָעִקָּר בַּעֲבוֹדַת ה', בִּפְרָט לְהָרְחוֹקִים הַבָּאִין לְהִתְקָרֵב לְהַשֵּׁם יִתְבָּרַךְ, שֶׁיִּתְגַּבְּרוּ בְּכָל עֹז לִהְיוֹת בְּשִׂמְחָה תָּמִיד, עַיֵּן שָׁם מֵעִנְיַן גֹּדֶל הָאַזְהָרָה יְתֵרָה שֶׁהִזְהִיר רַבֵּנוּ זִכְרוֹנוֹ לִבְרָכָה בְּכַמָּה לְשׁוֹנוֹת שֶׁיַּכְרִיחַ הָאָדָם אֶת עַצְמוֹ בְּכָל הַכֹּחוֹת לִהְיוֹת אַךְ שָׂמֵחַ תָּמִיד. וְזֶה בְּחִינַת קְדֻשַּׁת הַבְּרִית שֶׁעִקָּרוֹ עַל-יְדֵי הַשִּמְחָה, כַּמּוּבָן בְּדִבְרֵי רַבֵּנוּ זִכְרוֹנוֹ לִבְרָכָה בְּכַמָּה מְקוֹמוֹת, שֶׁעִקַּר קְדֻשַּׁת הַבְּרִית זוֹכִין עַל-יְדֵי שִׂמְחָה, וְכַאֲשֶׁר שָׁמַעְתִּי מִפִּיו הַקָּדוֹשׁ בְּפֵרוּשׁ שֶׁעִקַּר הִתְגַּבְּרוּת תַּאֲוָה זֹאת שֶׁל נִאוּף הוּא עַל-יְדֵי עַצְבוּת וּמָרָה שְׁחוֹרָה, עַל-כֵּן צְרִיכִין לְהִתְגַּבֵּר עַצְמוֹ בְּיוֹתֵר לִהְיוֹת בְּשִׂמְחָה תָּמִיד וְכַנַּ\"ל:"
                    ],
                    [
                        "וְזֶהוּ בְּחִינַת מִצְוַת פְּרִיָּה וּרְבִיָּה, כִּי זֶה יָדוּעַ שֶׁעִקַּר אֲחִיזַת הָעַצְבוּת וְהַמָּרָה שְׁחוֹרָה הוּא בִּבְחִינַת הָאִשָּׁה שֶׁהִיא סִטְרָא דְּנוּקְבָּא, שֶׁהִיא סִטְרָא דְּדִינָא קַשְׁיָא, שֶׁשָּׁם עִקַּר אֲחִיזַת הָעַצְבוּת, שֶׁהִוא תָּקְפָּא דְּדִינָא, וְזֶהוּ בְּחִינַת מַה שֶּׁנֶּאֱמַר בְּסִטְרָא דְּנוּקְבָּא (מִשְׁלֵי ה), \"רַגְלֶיהָ יֹרְדוֹת מָוֶת\". כִּי הָעַצְבוּת הוּא בְּחִינַת סִטְרָא דְּמוֹתָא כַּיָּדוּע בִּדְבָרֵינוּ כַּמָּה פְּעָמִים. וְזֶהוּ בְּחִינַת וְאַחֲרִיתָהּ מָרָה כְּלַעֲנָה וְכוּ', בְּחִינַת (קֹהֶלֶת ז) וּמוֹצֶא אֲנִי מַר מִמָּוֶת אֶת הָאִשָּׁה וְכוּ', בְּחִינַת הָעַצְבוּת וְהַמָּרָה שְׁחוֹרָה, בְּחִינַת יָגוֹן וַאֲנָחָה שֶׁנֶּאֱחָז בְּהָאִשָּׁה בְּיוֹתֵר כַּנַּ\"ל, כִּי אַף-עַל-פִּי שֶׁכָּל זֶה נֶאֱמַר בְּאִשָּׁה רָעָה, אִשָּׁה זוֹנָה, אַף-עַל-פִּי-כֵן זֶה יָדוּעַ שֶׁכָּל אֲחִיזָתָם בְּהַקְּדֻשָּׁה מִשְׁתַּלְשֶׁלֶת מִסִּטְרָא דְּנוּקְבָּא, וְעִקַּר הַשִּמְחָה וְהַחֶדְוָה הִיא בִּבְחִינַת סִטְרָא דִּדְכוּרָא, בִּבְחִינַת עֹז וְחֶדְוָה בִּמְקֹמוֹ שֶׁנֶּאֱמַר עַל קְדֻשַּׁת הַבְּרִית, כִּי בּוֹ עֹז, וְהוּא חֶדְוָה דְּמַטְרוֹנִיתָא וְכוּ'. וְזֶהוּ בְּחִינַת מִצְוַת פְּרִיָּה וּרְבִיָּה שֶׁצָּרִיךְ הָאָדָם דַּוְקָא לְקַיֵּם מִצְוָה זֹאת בִּקְדֻשָּׁה וּבְטָהֳרָה, וְעַל-יְדֵי מִצְוָה הַזֹּאת הוּא זוֹכֶה לַחֲטֹף אֶת הַמָּרָה שְׁחוֹרָה וְהַיָּגוֹן וְהָאֲנָחָה לְתוֹךְ הַשִּמְחָה בִּבְחִינַת הַנַּ\"ל, בְּחִינַת שָׂשׂוֹן וְשִׂמְחָה יַשִּיגוּ וְנָסוּ יָגוֹן וַאֲנָחָה כַּנַּ\"ל. וְזֶהוּ בְּחִינַת יְשַׂמַּח אֶת אִשְׁתּוֹ בִּדְבַר מִצְוָה שֶׁאָמְרוּ רַבּוֹתֵינוּ זִכְרוֹנָם לִבְרָכָה, כִּי עִקַּר קְדֻשַּׁת הַזִּוּוּג הִיא עַל-יְדֵי שִׂמְחָה, שֶׁהוּא קְדֻשַּׁת הַבְּרִית כַּנַּ\"ל, כִּי זֶה עִקַּר בְּחִינַת הַיִּחוּד וְהַזִּוּוּג דְּמִצְוָה שֶׁעַל יָדוֹ מִתְחַבְּרִים אִישׁ וְאִשָּׁה, וְאָז נִמְתָּק וְנִתְבַּטֵּל בְּחִינַת הַיָּגוֹן וַאֲנָחָה, שֶׁהוּא הָעַצְבוּת תָּקְפָּא דְּדִינָא הַנֶּאֱחָז בְּהָאִשָּׁה. וְעַל-יְדֵי קְדֻשַּׁת הַמִּצְוָה הַזֹּאת נִתְבַּטֵּל הַיָּגוֹן וְהָאֲנָחָה וְנִתְהַפֵּךְ לְשִׂמְחָה, שֶׁהוּא עִקַּר קְדֻשַּׁת הַזִּוּוּג, בְּחִינַת קְדֻשַּׁת הַבְּרִית כַּנַּ\"ל, וְעַל-כֵּן אָמְרוּ רַבּוֹתֵינוּ זִכְרוֹנָם לִבְרָכָה, הַשָּׁרוּי בְּלֹא אִשָּׁה שָׁרוּי בְּלֹא שִׂמְחָה וְכוּ'. וּכְמוֹ שֶׁנֶּאֱמַר, \"וְשִׂמַּח אֶת אִשְׁתּוֹ וְכוּ'\", כִּי זֶה עִקַּר מִצְוַת הַזִּוּוּג לַהֲפֹךְ הַיָּגוֹן וַאֲנָחָה לְשִׂמְחָה, שֶׁזֶּה עִקַּר שְׁלֵמוּת הַשִּמְחָה כַּנַּ\"ל, דְּהַיְנוּ לְיַחֵד וְלִכְלֹל אִשָּׁה בְּאִישׁ שֶׁיִּתְהַפֵּךְ הַיָּגוֹן וַאֲנָחָה הַנֶּאֱחָז בְּהָאִשָּׁה בְּסִטְרָא דְּנוּקְבָּא לְשִׂמְחָה כַּנַּ\"ל, וְעַל-כֵּן הַשָּׁרוּי בְּלֹא אִשָּׁה שָׁרוּי בְּלֹא שִׂמְחָה, כִּי אֵין שְׁלֵמוּת לְהַשִּמְחָה שֶׁל הָאִישׁ כְּשֶׁהוּא לְבַדּוֹ, כִּי אֵין שְׁלֵמוּת לְהַשִּמְחָה כִּי אִם כְּשֶׁמְּהַפֵּךְ יָגוֹן וַאֲנָחָה לְשִׂמְחָה, שֶׁזֶּהוּ עִקַּר שְׁלֵמוּת הַשִּמְחָה כַּנַּ\"ל:"
                    ],
                    [
                        "וְזֶהוּ בְּחִינַת הַשִּמְחָה שֶׁל הַחֲתֻנָּה שֶׁהִיא מִצְוָה גְּדוֹלָה, כְּמוֹ שֶׁהִפְלִיגוּ רַבּוֹתֵינוּ זִכְרוֹנָם לִבְרָכָה בְּגֹדֶל הַמִּצְוָה לְשַׂמֵּחַ חָתָן וְכַלָּה, כִּי עִקַּר קְדֻשַּׁת הַבְּרִית הוּא הַשִּמְחָה כַּנַּ\"ל, וְעִקָּר הוּא לַהֲפֹךְ הַיָּגוֹן וַאֲנָחָה בְּחִינַת סִטְרָא דְּנוּקְבָּא לְשִׂמְחָה, וְעַל-כֵּן בַּחֲתֻנָּה, שֶׁאָז נַעֲשֶׂה זֶה הַיִּחוּד, שֶׁעַל-יְדֵי-זֶה מִתְהַפֵּךְ הַיָּגוֹן וַאֲנָחָה לְשִׂמְחָה, עַל-כֵּן אָז הַשִּמְחָה גְּדוֹלָה מְאֹד מְאֹד, כִּי זֶה עִקַּר שְׁלֵמוּת הַשִּמְחָה כְּשֶׁמִּתְהַפֵּךְ יָגוֹן וַאֲנָחָה לְשִׂמְחָה, שֶׁזֶּהוּ בְּחִינַת הַיִּחוּד שֶׁל הַחֲתֻנָּה וְכַנַּ\"ל:"
                    ],
                    [
                        "וְזֶהוּ בְּחִינַת כְּלֵי זֶמֶר שֶׁמְּנַגְּנִין עַל הַחֲתֻנָּה בִּשְׁבִיל הַשִּמְחָה, כִּי הַכְּלֵי זֶמֶר הֵם בְּחִינַת עֲשָׂרָה מִינֵי נְגִינָה שֶׁעַל יָדָם עִקַּר הַשִּמְחָה כַּנִּרְאֶה בַּחוּשׁ, וּכְמוֹ שֶׁאָמַר רַבֵּנוּ זִכְרוֹנוֹ לִבְרָכָה כַּנַּ\"ל, כְּמוֹ שֶׁנֶּאֱמַר, \"עֲלֵי עָשׂוֹר וַעֲלֵי נָבֶל, כִּי שִׂמַּחְתַּנִי ה' בְּפָעֳלֶךָ וְכוּ'\". וְעִקַּר הַכְּלֵי זֶמֶר בְּחִינַת עֲשָׂרָה מִינֵי נְגִינָה שֶׁהֵם מַכְנִיסִין שִׂמְחָה בַּלֵּב, עִקַּר הַפְלָגַת מַעֲלָתָם הוּא בַּבְּחִינָה הַנַּ\"ל שֶׁיֵּשׁ כֹּחַ לָעֲשָׂרָה מִינֵי נְגִינָה, שֶׁהֵם כְּלָלִיּוּת הַנִּגּוּנִים וְהַכְּלֵי זֶמֶר, לְשַׂמֵּחַ אֶת הָאָדָם בְּתֹקֶף דַּאֲגָתוֹ וְהָעַצְבוּת שֶׁלּוֹ, כַּנִּרְאֶה בַּחוּשׁ שֶׁעַל-יְדֵי נִגּוּן אֲפִלּוּ בַּפֶּה, מִכָּל שֶׁכֵּן כְּשֶׁשּׁוֹמְעִים הַנִּגּוּן מִכְּלֵי זֶמֶר בָּא הָאָדָם לְתוֹךְ שִׂמְחָה מִתֹּקֶף הַדְּאָגָה וְהָעַצְבוּת, כִּי הָעֲשָׂרָה מִינֵי נְגִינָה יֵשׁ לָהֶם זֶה הַכֹּחַ לַחֲטֹף הַיָּגוֹן וַאֲנָחָה וּלְהָפְכָם לְשִׂמְחָה כַּנַּ\"ל. וְעַל-כֵּן אִתְעָרוּתָא דִּנְגִינָה הוּא מִסִּטְרָא דְּלֵוָאֵי שֶׁהָיוּ מְנַצְּחִים בְּשִׁיר עַל הַדּוּכָן, שֶׁהֵם בְּחִינַת סִטְרָא דִּשְׂמָאלָא כַּיָּדוּעַ, שֶׁזֶּהוּ בְּחִינַת רוּחַ צְפוֹנִית שֶׁהָיְתָה מְנַשֶּׁבֶת בַּכִּנּוֹר שֶׁל דָּוִד וְהָיָה מְנַגֵּן מֵאֵלָיו, כְּמוֹ שֶׁאָמְרוּ חֲכָמֵינוּ זִכְרוֹנָם לִבְרָכָה, כִּי עִקַּר הַנִּגּוּן מִבְּחִינַת צָפוֹן שֶׁהוּא שְׂמֹאל, בְּחִינַת סִטְרָא דְּלֵוָאֵי, כִּי שָׁם בְּסִטְרָא דִּשְׂמָאלָא שָׁם עִקַּר אֲחִיזַת הַדִּין שֶׁהוּא בְּחִינַת עַצְבוּת. וְעַל-כֵּן עִקַּר שְׁלֵמוּת הַשִּמְחָה, שֶׁהִוא עֲשָׂרָה מִינֵי נְגִינָה, בָּא מִשָּׁם דַּיְקָא מִבְּחִינַת שְׂמֹאל כַּנַּ\"ל. כִּי זֶה עִקַּר שְׁלֵמוּת הַשִּמְחָה הַבָּא עַל-יְדֵי עֲשָׂרָה מִינֵי נְגִינָה, כִּי יֵשׁ לָהֶם כֹּחַ לַהֲפֹךְ הַיָּגוֹן וַאֲנָחָה שֶׁבָּא מִשָּׁם מִבְּחִינַת שְׂמֹאל לְשִׂמְחָה, שֶׁזֶּה עִקַּר שְׁלֵמוּת הַשִּמְחָה כַּנַּ\"ל, כִּי אֵין הַדִּין נִמְתָּק אֶלָּא בְּשָׁרְשׁוֹ, וְעַל-כֵּן בְּשֹׁרֶשׁ הַקְּדֻשָּׁה הִתְעוֹרְרוּת הַשִּמְחָה הִוא דַּיְקָא מִסִּטְרָא דִּשְׂמָאלָא, וְעַל-כֵּן מִשָּׁם דַּיְקָא בָּאִין כָּל הָעֲשָׂרָה מִינֵי נְגִינָה, כִּי דַּיְקָא עַל-יְדֵי-זֶה יְכוֹלִין לְהַמְתִּיק וּלְבַטֵּל הַיָּגוֹן וַאֲנָחָה בְּשָׁרְשׁוֹ עַד שֶׁיִּתְהַפֵּךְ הַיָּגוֹן וַאֲנָחָה לְשִׂמְחָה, שֶׁזֶּה עִקַּר שְׁלֵמוּת הַשִּמְחָה כַּנַּ\"ל. וּמֵחֲמַת שֶׁעִקַּר הַיִּחוּד שֶׁל הַחֲתֻנָּה הוּא בִּבְחִינָה זוֹ לַהֲפֹךְ הַיָּגוֹן וַאֲנָחָה לְשִׂמְחָה, עַל-כֵּן נוֹהֲגִין לְחִיּוּב גָּדוֹל שֶׁיִּהְיֶה כְּלֵי זֶמֶר עַל הַחֲתֻנָּה, כִּי עֲשָׂרָה מִינֵי נְגִינָה יֵשׁ לָהֶם זֶה הַכֹּחַ לַהֲפֹךְ הַיָּגוֹן וַאֲנָחָה לְשִׂמְחָה, שֶׁזֶּהוּ בְּחִינַת רוּחַ צְפוֹנִית הַמְנַשֶּׁבֶת בַּכִּנּוֹר שֶׁל דָּוִד וְכַנַּ\"ל. וְזֶה שֶׁאִיתָא בַּזֹּהַר הַקָּדוֹשׁ, אִתְעָרוּתָא דְּזִוּוּגָא מִסִּטְרָא דְּצָפוֹן, כִּי דַּיְקָא מִשָּׁם מַמְשִׁיכִין הַשִּמְחָה לַהֲפֹךְ הַיָּגוֹן וַאֲנָחָה לְשִׂמְחָה, שֶׁזֶּהוּ בְּחִינַת רוּחַ צְפוֹנִית הַמְנַשֶּׁבֶת בַּכִּנּוֹר שֶׁל דָּוִד שֶׁמִּשָּׁם הַנְּגִינָה וְכוּ' כַּנַּ\"ל, כִּי הַנִּגּוּן הוּא בִּבְחִינַת עוֹלֶה וְיוֹרֵד, בְּחִינַת מִי עָלָה שָׁמַיִם וַיֵּרַד וְכוּ', שֶׁפֵּרֵשׁ רַבֵּנוּ זִכְרוֹנוֹ לִבְרָכָה עַל הַנְּגִינָה, כַּמְבֹאָר בְּהַתּוֹרָה \"וַיְהִי מִקֵּץ\" (סִימָן נד), שֶׁהַמְנַגֵּן מְבָרֵר הָרוּחַ טוֹבָה מִן הָרוּחַ רָעָה, שֶׁזֶּהוּ בְּחִינַת מִי עָלָה שָׁמַיִם וַיֵּרַד וְכוּ' עַיֵּן שָׁם. וְזֶהוּ בְּחִינַת הַנַּ\"ל שֶׁמְּהַפֵּךְ הַיָּגוֹן וַאֲנָחָה לְשִׂמְחָה עַל-יְדֵי הַנְּגִינָה, כִּי הִפּוּךְ יָגוֹן וַאֲנָחָה לְשִׂמְחָה, זֶהוּ עִקַּר בְּחִינַת בֵּרוּר הָרוּחַ טוֹבָה מִן הָרוּחַ רָעָה, בְּחִינַת עוֹלֶה וְיוֹרֵד שֶׁצָּרִיךְ הַמְנַגֵּן הַמַּמְשִׁיךְ הַשִּמְחָה לֵירֵד נִגּוּנוֹ בְּתֹקֶף הָרוּחַ רָעָה שֶׁהוּא עַצְבוּת מָרָה שְׁחוֹרָה, בְּחִינַת יָגוֹן וַאֲנָחָה, וּלְבָרֵר וּלְהַעֲלוֹת הַקְּדֻשָּׁה וְהַשִּמְחָה שֶׁיֵּשׁ שָׁם, שֶׁהוּא בְּחִינַת הָרוּחַ טוֹבָה, עַד שֶׁיַּעֲלֶה וִיבָרֵר הָרוּחַ רָעָה, בְּחִינַת יָגוֹן וַאֲנָחָה, לְהָפְכָהּ לְשִׂמְחָה, שֶׁזֶּה עִקַּר שְׁלֵמוּת הַשִּמְחָה, עִקַּר מַעֲלַת נְעִימוּת הַנִּגּוּן עַל-פִּי מִדּוֹתָיו, כִּי מִדּוֹת הַנִּגּוּן וְעֶרְכֵי וְצֵרוּפֵי קוֹלוֹת שֶׁל הַנִּגּוּן הַכְּלוּלִים בָּעֲשָׂרָה מִינֵי נְגִינָה שֶׁמֵּהֶם נִמְשָׁכִין כָּל הַנִּגּוּנִים שֶׁבָּעוֹלָם שֶׁיֵּשׁ לָהֶם כֹּחַ לְשַׁבֵּר אֶת הַלֵּב מְאֹד וּלְהַעֲלוֹתוֹ וּלְהַמְשִׁיכוֹ לְהַשֵּׁם יִתְבָּרַךְ מְאֹד מְאֹד, כִּי הַנִּגּוּן יֵשׁ לוֹ כֹּחַ גָּדוֹל לְהַמְשִׁיךְ אֶת לֵב הָאָדָם לְהַשֵּׁם יִתְבָּרַךְ כַּיָּדוּעַ, וּכְמוֹ שֶׁדִּבֵּר רַבֵּנוּ זִכְרוֹנוֹ לִבְרָכָה מִזֶּה כַּמָּה פְּעָמִים, וְאָמַר שֶׁטּוֹב מְאֹד לְהַחֲיוֹת אֶת עַצְמוֹ עִם אֵיזֶה נִגּוּן, וְאָמַר כַּמָּה וְכַמָּה תּוֹרוֹת נִפְלָאוֹת עַל עִנְיַן הַפְלָגַת רוּם מַעֲלוֹת הַנְּגִינָה הָעוֹלָה לְמַעְלָה מַעְלָה עַד תַּכְלִית הַמַּעֲלָה, כַּמּוּבָן בִּדְבָרָיו זִכְרוֹנוֹ לִבְרָכָה לְמִי שֶׁמְּעַיֵּן בָּהֶם וְרָגִיל בָּהֶם, וְעִקַּר מַעֲלַת הַנְּגִינָה בַּבְּחִינָה הַנַּ\"ל, מַה שֶּׁיֵּשׁ כֹּחַ עַל-יְדֵי הַנִּגּוּן לַעֲלוֹת וְלֵירֵד עַד שֶׁיַּחֲטֹף אֶת הַיָּגוֹן וַאֲנָחָה, שֶׁהוּא בְּחִינַת הָרוּחַ רָעָה וְהָעַצְבוּת, לְהָפְכָהּ לְשִׂמְחָה, שֶׁזֶּהוּ עִקַּר שְׁלֵמוּת הַקְּדֻשָּׁה וְכַנַּ\"ל:"
                    ],
                    [
                        "וְזֶהוּ בְּחִינַת קְטֹרֶת (כַּמּוּבָא בְּמָקוֹם אַחֵר ), כִּי קְטֹרֶת מַמְשִׁיךְ שִׂמְחָה בִּבְחִינַת קְטֹרֶת יְשַׂמַּח לֵב. וְעִקַּר שְׁלֵמוּת הַקְּדֻשָּׁה וְהַשִּמְחָה שֶׁנִּבְרָר עַל-יְדֵי הַקְּטֹרֶת הוּא בַּבְּחִינָה הַנַּ\"ל שֶׁמְּהַפְּכִין הַיָּגוֹן וַאֲנָחָה, שֶׁהוּא בְּחִינַת הַסִּטְרָא אָחֳרָא, לְשִׂמְחָה לְסִטְרָא דִּקְדֻשָּׁה, שֶׁזֶּהוּ בְּחִינַת חֶלְבְּנָה שֶׁרֵיחָהּ רַע שֶׁהָיָה בַּקְּטֹרֶת שֶׁמְּרַמֵּז עַל בֵּרוּר הַקְּדֻשָּׁה מִתֹּקֶף הַסִּטְרָא אָחֳרָא וְהַקְּלִפּוֹת כַּיָּדוּעַ בַּכְּתָבִים. הַיְנוּ בְּחִינָה הַנַּ\"ל, כִּי קְטֹרֶת מְבָרֶרֶת וּמַעֲלָה הַקְּדֻשָּׁה מֵעִמְקֵי עִמְקֵי הַקְּלִפּוֹת, כַּיָּדוּעַ שֶׁאֵין דָּבָר שֶׁיַּעֲלֶה הַקְּדֻשָּׁה מֵעֹמֶק הַסִּטְרָא אָחֳרָא כְּמוֹ הַקְּטֹרֶת. וְעַל-כֵּן צְרִיכִין לוֹמַר קְטֹרֶת בְּכַוָּנָה גְּדוֹלָה מְאֹד, כַּמּוּבָא בְּכַוָּנַת הָאֲרִ\"י, שֶׁזֶּה מוֹעִיל מְאֹד לִתְשׁוּבָה לָשׁוּב מִתּוֹךְ עֹמֶק הַחֹשֶׁךְ וְהַסִּטְרָא אָחֳרָא לְהַשֵּׁם יִתְבָּרַךְ, כַּמְבֹאָר בְּהַסִּדּוּר שֶׁל הָאֲרִ\"י זַ\"ל אֵצֶל קְטֹרֶת, הַיְנוּ כַּנַּ\"ל. כִּי קְטֹרֶת הָיָה בָּהֶם חֶלְבְּנָה שֶׁרֵיחָהּ רַע שֶׁמְּרַמֵּז עַל הַסִּטְרָא אָחֳרָא שֶׁגַּם כֵּן נִכְלְלָה בְּהַקְּדֻשָּׁה בְּתוֹךְ הַקְּטֹרֶת הַמְשַׂמַּחַת לֵב, שֶׁזֶּהוּ בְּחִינַת הַנַּ\"ל שֶׁמְּהַפְּכִין הַיָּגוֹן וַאֲנָחָה, שֶׁהֵם תֹּקֶף הַסִּטְרָא אָחֳרָא וְהַקְּלִפּוֹת, מְהַפְּכִין אוֹתָם לְשִׂמְחָה, שֶׁזֶּהוּ עִקַּר שְׁלֵמוּת הַקְּדֻשָּׁה וְהַשִּמְחָה כַּנַּ\"ל:"
                    ],
                    [
                        " וְעַל-כֵּן נָדָב וַאֲבִיהוּא שֶׁנִּכְנְסוּ לְהַקְטִיר קְטֹרֶת וְלָא אִנְסִיבוּ, עַל-כֵּן נֶעֶנְשׁוּ בְּמִיתָה, כִּי הַבֵּרוּר וְהַיִּחוּד הַנַּעֲשֶׂה עַל-יְדֵי הַקְּטֹרֶת הַמְשַׂמַּחַת לֵב הִוא בְּחִינָה הַנַּ\"ל שֶׁמְּהַפְּכִין הַיָּגוֹן וַאֲנָחָה לְשִׂמְחָה כַּנַּ\"ל, שֶׁזֶּהוּ בְּחִינַת חֲתֻנָּה, בְּחִינַת זִוּוּג דִּקְדֻשָּׁה כְּדֵי לְבָרֵר וְלַהֲפֹךְ הַיָּגוֹן וַאֲנָחָה הַנֶּאֱחָז בְּהָאִשָּׁה לְשִׂמְחָה כַּנַּ\"ל. וְעַל-כֵּן נָדָב וַאֲבִיהוּא שֶׁפָּגְמוּ בָּזֶה, כִּי לֹא רָצוּ לִשָּא אִשָּׁה, כִּי הָיוּ אֲנָשִׁים גְּדוֹלִים צַדִּיקִים נוֹרָאִים וּקְדוֹשִׁים מְאֹד, וְהָיוּ רוֹצִים לִהְיוֹת דְּבֵקִים בְּהַשֵּׁם יִתְבָּרַךְ בְּשִׂמְחָה גְּדוֹלָה מְאֹד תָּמִיד וְלֹא רָצוּ לָצֵאת לַחוּץ לְפִי שָׁעָה אֶל הַיָּגוֹן וַאֲנָחָה, לְהַכְנִיסוֹ לְתוֹךְ הַשִּמְחָה, שֶׁזֶּהוּ בְּחִינַת הַמִּצְוָה לִשָּא אִשָּׁה כַּנַּ\"ל, כִּי לֹא רָצוּ לְהוֹרִיד עַצְמָן לְשָׁם לַהֲפֹךְ הַיָּגוֹן וַאֲנָחָה לְשִׂמְחָה, אֲבָל פָּגְמוּ בָּזֶה, כִּי אֵין שְׁלֵמוּת הַקְּדֻשָּׁה וְהַשִּמְחָה כִּי אִם עַל-יְדֵי-זֶה דַּיְקָא כַּנַּ\"ל, וְעַל-כֵּן נֶעֶנְשׁוּ עַל-יְדֵי הַקְּטֹרֶת, כִּי עֲלִיַּת הַקְּדֻשָּׁה שֶׁל הַקְּטֹרֶת אִי אֶפְשָׁר כִּי אִם מִי שֶׁהוּא נָשׂוּי, שֶׁעַל-יְדֵי-זֶה יֵשׁ לוֹ כֹּחַ לְהַעֲלוֹת הַקְּדֻשָּׁה מֵעִמְקֵי הַקְּלִפּוֹת, וּלְבָרֵר הַיָּגוֹן וַאֲנָחָה לְשִׂמְחָה, שֶׁזֶּהוּ בְּחִינַת מִצְוַת נִשּוּאִין, בְּחִינַת קְטֹרֶת יְשַׂמַּח לֵב וְכַנַּ\"ל. וְעַל-כֵּן נֶעֶנְשׁוּ בְּמִיתָה, כִּי הַיָּגוֹן וַאֲנָחָה הוּא סִטְרָא דְּמוֹתָא כַּנַּ\"ל, כִּי עַל הַמֵּת, רַחֲמָנָא לִצְלַן, מִתְאַבְּלִין וּמִתְמַרְמְרִין בְּיָגוֹן וַאֲנָחָה, רַחֲמָנָא לִצְלַן, וּמֵחֲמַת שֶׁלֹּא הָיוּ נְשׂוּאִים וְלֹא זָכוּ לַהֲפֹךְ הַיָּגוֹן וַאֲנָחָה לְשִׂמְחָה, עַל-כֵּן נִתְאַחֲזָה בָּהֶם הַמִּיתָה הַנִּמְשֶׁכֶת מִשָּׁם בְּעֵת שֶׁנִּכְנְסוּ לְהַקְטִיר קְטֹרֶת, שֶׁאָז צְרִיכִין גַּם כֵּן לַעֲשׂוֹת בְּחִינָה זֹאת, לְהַעֲלוֹת הַיָּגוֹן וַאֲנָחָה לְהָפְכָהּ לְשִׂמְחָה, אֲבָל הֵם לֹא הָיָה לָהֶם כֹּחַ לָזֶה בְּגִין דְּלָא אִנְסִיבוּ, וְעַל-כֵּן נֶעֶנְשׁוּ דַּיְקָא עַל-יְדֵי-זֶה , כִּי כְּשֶׁרוֹצִין לְבָרֵר הַקְּדֻשָּׁה מֵעִמְקֵי הַקְּלִפּוֹת וְאֵין לוֹ כֹּחַ לָזֶה מֵחֲמַת שֶׁפָּגַם בָּזֶה כַּנַּ\"ל, עַל-כֵּן הֵם מִתְגָּרִים וּמִתְגַּבְּרִים חַס וְשָׁלוֹם, וְעַל-כֵּן נֶעֶנְשׁוּ בְּמִיתָה עַל-יְדֵי הַקְּטֹרֶת, כִּי לֹא הָיָה לָהֶם כֹּחַ לַהֲפֹךְ הַיָּגוֹן וַאֲנָחָה לְשִׂמְחָה בְּגִין דְּלָא אִנְסִיבוּ, וְעַל-כֵּן נִסְתַּלְּקוּ עַל-יְדֵי-זֶה כַּנַּ\"ל:"
                    ],
                    [
                        " וְעַל-כֵּן אֲפִלּוּ מִי שֶׁהוּא צַדִּיק גָּדוֹל וְקָדוֹשׁ מְאֹד וְיָכוֹל לִהְיוֹת פָּרוּשׁ לְגַמְרֵי בִּקְדֻשָּׁה גְּדוֹלָה, בְּהֶכְרֵחַ הוּא מְחֻיָּב לִשָּא אִשָּׁה, כִּי הִוא מִצְוָה רִאשׁוֹנָה שֶׁבַּתּוֹרָה כְּדֵי לִפְרוֹת וְלִרְבוֹת וּלְהַעֲמִיד תּוֹלָדוֹת, הַיְנוּ כַּנַּ\"ל. כִּי עִקַּר הַקְּדֻשָּׁה הִיא הַשִּמְחָה, כַּמְבֹאָר בְּהַתּוֹרָה הַנַּ\"ל, אֲבָל אֵין שְׁלֵמוּת לְהַשִּמְחָה כִּי אִם כְּשֶׁמְּבָרְרִין וּמַעֲלִין הַיָּגוֹן וַאֲנָחָה וּמְהַפְּכִין אוֹתוֹ לְשִׂמְחָה, שֶׁזֶּהוּ בְּחִינַת נִשּוּאִין כַּנַּ\"ל, וְעַל-כֵּן אֲפִלּוּ הַצַּדִּיק הַקָּדוֹשׁ שֶׁזּוֹכֶה לְשִׂמְחָה בִּשְׁלֵמוּת בְּהֶכְרֵחַ לִשָּא אִשָּׁה כְּדֵי לַהֲפֹךְ הַיָּגוֹן וַאֲנָחָה לְשִׂמְחָה וְכַנַּ\"ל, וְעַל-יְדֵי-זֶה עִקַּר הַהוֹלָדָה, כִּי עִקַּר הַהוֹלָדָה הִיא עַל-יְדֵי הַבֵּרוּר הַנַּעֲשֶׂה עַל-יְדֵי הַזִּוּוּג שֶׁל מִצְוָה שֶׁמְּבָרְרִין נִיצוֹצוֹת קְדוֹשׁוֹת מֵעִמְקֵי הַקְּלִפּוֹת. וְעַל-כֵּן נֶאֱחָז שָׁם הַסִּטְרָא אָחֳרָא מְאֹד מֵחֲמַת שֶׁצְּרִיכִין לְבָרֵר הַקְּדֻשָּׁה גְּדוֹלָה מְאֹד מְאֹד מֵעִמְקֵי הַקְּלִפּוֹת, וְעַל-כֵּן צְרִיכִין לְהִתְפַּלֵּל הַרְבֵּה לְהַשֵּׁם יִתְבָּרַךְ וְלִהְיוֹת גִּבּוֹר חָזָק לִזְכּוֹת לְקַיֵּם מִצְוָה זֹאת בִּקְדֻשָּׁה גְּדוֹלָה, וּלְקַדֵּשׁ עַצְמוֹ כָּרָאוּי, כַּמְבֹאָר בַּסְּפָרִים, וּצְרִיכִין לְהִתְגַּבֵּר מְאֹד אָז לְהַרְחִיק הַמָּרָה שְׁחוֹרָה וְהָעַצְבוּת, וּלְהִתְגַּבֵּר וּלְהִתְחַזֵּק בְּשִׂמְחָה גְּדוֹלָה עַד שֶׁיַּהֲפֹךְ הַיָּגוֹן וַאֲנָחָה לְשִׂמְחָה, שֶׁזֶּהוּ בְּחִינַת עֲלִיַּת הַקְּדֻשָּׁה מֵעִמְקֵי הַקְּלִפּוֹת, שֶׁעַל-יְדֵי-זֶה עִקַּר הַהוֹלָדָה, כִּי הַהוֹלָדָה נִמְשֶׁכֶת עַל-יְדֵי בֵּרוּר נְפָשׁוֹת הַקְּדוֹשׁוֹת מֵעִמְקֵי הַקְּלִפּוֹת כַּיָּדוּעַ, וְעַל-כֵּן עַל-יְדֵי הַהוֹלָדָה נִמְשָׁךְ שִׂמְחָה, כְּמוֹ שֶׁכָּתוּב, \"יִשְׂמַח אָבִיךָ וְאִמֶּךָ וְתָגֵל יוֹלַדְתֶּךָ\". וּכְמוֹ שֶׁכָּתוּב, \"בֵּן חָכָם יְשַׂמַּח אָב\". כִּי הַהוֹלָדָה נִמְשֶׁכֶת עַל-יְדֵי בֵּרוּר הַקְּדֻשָּׁה מֵהַקְּלִפּוֹת, שֶׁהוּא בְּחִינַת שֶׁמְּהַפְּכִין יָגוֹן וַאֲנָחָה לְשִׂמְחָה, שֶׁעַל-יְדֵי-זֶה עִקַּר הַשִּמְחָה כַּנַּ\"ל:"
                    ],
                    [
                        " וְעַל-כֵּן חַיָּב כָּל אָדָם לְהוֹלִיד בֵּן וּבַת, כַּמְבֹאָר בַּשֻּׁלְחָן עָרוּךְ, כִּי עִקַּר מִצְוַת פְּרִיָּה וּרְבִיָּה לְהַעֲמִיד תּוֹלָדוֹת לְקַיֵּם הָעוֹלָם הוּא בִּשְׁבִיל הַגְדָּלַת הַשִּמְחָה בַּבְּחִינָה הַנַּ\"ל, (דְּהַיְנוּ לַהֲפֹךְ בְּחִינַת יָגוֹן וַאֲנָחָה לְשִׂמְחָה כַּנַּ\"ל), שֶׁבִּשְׁבִיל זֶה נִבְרָא הָעוֹלָם כְּדֵי לְהַגְדִּיל הַשִּמְחָה בִּבְחִינַת יִשְׂמַח ה' בְּמַעֲשָׂיו, כִּי אֵין עַצְבוּת לִפְנֵי הַמָּקוֹם בָּרוּךְ הוּא, וּלְמַעְלָה לְמַעְלָה שָׁם עִקַּר הַשִּמְחָה בְּעֶצֶם כְּמוֹ שֶׁכָּתוּב, \"הוֹד וְהָדָר לְפָנָיו עֹז וְחֶדְוָה בִּמְקֹמוֹ\". אֲבָל ה' יִתְבָּרַךְ רָצָה לְהֵיטִיב וּלְהַגְדִּיל הַשִּמְחָה בְּיוֹתֵר שֶׁזֶּה עִקַּר הַטּוֹב וְהַתַּעֲנוּג הָאֲמִתִּי כְּשֶׁזּוֹכִין לִשְׂמֹחַ בּוֹ יִתְבָּרַךְ, בִּבְחִינַת יִשְׂמַח יִשְׂרָאֵל בְּעֹשָׂיו וְכוּ', עַל-כֵּן בָּרָא אֶת כָּל הָעוֹלָמוֹת מֵרֹאשׁ וְעַד סוֹף כְּדֵי שֶׁיַּכִּירוּ בִּכְבוֹדוֹ יִתְבָּרַךְ, וְעַל-יְדֵי שֶׁיַּכִּירוּ בּוֹ מֵעוֹלָם הַתַּחְתּוֹן הַשָּׁפָל הַזֶּה שֶׁבִּשְׁבִילוֹ נִבְרָא הַכֹּל, עַל-יְדֵי-זֶה תִּגְדַּל הַשִּמְחָה בְּיוֹתֵר וְיוֹתֵר, עַל-יְדֵי שֶׁתַּעֲלֶה הַשִּמְחָה מִמְּקוֹמוֹת הָרְחוֹקִים, מֵעוֹלָם הַשָּׁפָל הַזֶּה שֶׁבִּשְׁבִילוֹ נִבְרָא הַכֹּל, עַל-יְדֵי-זֶה תִּגְדַּל הַשִּמְחָה בְּיוֹתֵר וְיוֹתֵר עַל-יְדֵי שֶׁתַּעֲלֶה הַשִּמְחָה מִמְּקוֹמוֹת הָרְחוֹקִים מֵעוֹלַם הָעֲשִׂיָּה שֶׁיֵּשׁ שָׁם אֲחִיזַת הַיָּגוֹן וַאֲנָחָה, הַיְנוּ בְּחִינָה הַנַּ\"ל שֶׁעִקַּר הַגְדָּלַת הַשִּמְחָה בְּיוֹתֵר הוּא כְּשֶׁמְּהַפְּכִין הַיָּגוֹן וַאֲנָחָה לְשִׂמְחָה. וְעַל-כֵּן בָּרָא אֶת כָּל הָעוֹלָמוֹת עַד עוֹלָם הַשָּׁפָל הַזֶּה שֶׁבּוֹ אֲחִיזַת הַיָּגוֹן וַאֲנָחָה, וּכְשֶׁזּוֹכִין לְהַכִּיר אוֹתוֹ יִתְבָּרַךְ בְּזֶה הָעוֹלָם וְלִשְׂמֹחַ בּוֹ בְּזֶה הָעוֹלָם הַשָּׁפָל וְהַמְגֻשָּׁם, בִּבְחִינַת יִשְׂמַח יִשְׂרָאֵל בְּעֹשָׂיו, אֲזַי הַשִּמְחָה גְּדוֹלָה מְאֹד מְאֹד גַּם אֶצְלוֹ יִתְבָּרַךְ, בִּבְחִינַת יִשְׂמַח ה' בְּמַעֲשָׂיו, 'בְּמַעֲשָׂיו' דַּיְקָא, כִּי עִקַּר הַגְדָּלַת הַשִּמְחָה הוּא כְּשֶׁעוֹלָה הַשִּמְחָה מִזֶּה הָעוֹלַם הָעֲשִׂיָּה הַגַּשְׁמִי שֶׁיֵּשׁ בּוֹ אֲחִיזַת הַיָּגוֹן וַאֲנָחָה, כִּי זֶה עִקַּר שְׁלֵמוּת וּגְדֻלַּת הַשִּמְחָה כְּשֶׁמְּהַפְּכִין יָגוֹן וַאֲנָחָה לְשִׂמְחָה כַּנַּ\"ל. וְעַל-כֵּן לֶעָתִיד לָבוֹא שֶׁאָז נִזְכֶּה לְעִקַּר שְׁלֵמוּת הַתַּכְלִית שֶׁיִּזְכֶּה כָּל אֶחָד עַל-יְדֵי עֲבוֹדָתוֹ וִיגִיעָתוֹ וּתְשׁוּקָתוֹ וְכוּ' לְהַשֵּׁם יִתְבָּרַךְ, אָז תִּגְדַּל הַשִּמְחָה מְאֹד מְאֹד שֶׁזֶּה יִהְיֶה עִקַּר קִבּוּל הַשָּכָר, וְכַמְבֹאָר בְּכַמָּה פְּסוּקִים מִגֹּדֶל עֹצֶם הַפְלָגַת הַשִּמְחָה שֶׁלֶּעָתִיד כְּמוֹ שֶׁכָּתוּב, \"בֹּא יָבֹא בְרִנָּה נֹשֵׂא אֲלֻמֹּתָיו\". שֶׁזֶּה נֶאֱמַר עַל קִבּוּל הַשָּכָר שֶׁלֶּעָתִיד, כִּי אָז יִתְּעַר שִׁיר חָדָשׁ, כִּי יִתְעוֹרְרוּ כָּל הָעֲשָׂרָה מִינֵי נְגִינָה שֶׁעַל יָדָם עִקַּר הַשִּמְחָה, כְּמוֹ שֶׁכָּתוּב, \"תָּבוֹאִי תָּשׁוּרִי מֵרֹאשׁ אֲמָנָה וְכוּ'\". וּכְמוֹ שֶׁהִפְלִיגוּ רַבּוֹתֵינוּ זִכְרוֹנָם לִבְרָכָה בְּגֹדֶל הַשִּמְחָה שֶׁלֶּעָתִיד, וּכְמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, עָתִיד הַקָּדוֹשׁ-בָּרוּךְ-הוּא לַעֲשׂוֹת מָחוֹל לַצַּדִּיקִים לֶעָתִיד לָבוֹא וְכָל אֶחָד יִהְיֶה מַרְאֶה בְּאֶצְבָּעוֹ וְיֹאמַר, זֶה ה' וְכוּ', כְּמוֹ שֶׁכָּתוּב, \"וְאָמַר בַּיּוֹם הַהוּא הִנֵּה אֱלֹקֵינוּ זֶה קִוִּינוּ לוֹ וְכוּ' נָגִילָה וְנִשְׂמְחָה בִּישׁוּעָתוֹ\". וְעִקַּר הַשִּמְחָה שֶׁלֶּעָתִיד שֶׁזֶּה עִקַּר הַקִּבּוּל שָׂכָר הוּא בַּבְּחִינָה הַנַּ\"ל, בִּבְחִינַת שָׂשׂוֹן וְשִׂמְחָה יַשִּיגוּ וְנָסוּ יָגוֹן וַאֲנָחָה הַנֶּאֱמַר עַל הַשִּמְחָה שֶׁל יְמוֹת הַמָּשִׁיחַ וְלֶעָתִיד לָבוֹא, דְּהַיְנוּ מַה שֶּׁזּוֹכִין לַהֲפֹךְ הַיָּגוֹן וַאֲנָחָה לְשִׂמְחָה, שֶׁזֶּה עִקַּר הַשִּמְחָה שֶׁלֶּעָתִיד שֶׁיִּזְכֶּה כָּל אֶחָד וְאֶחָד כְּפִי מַה שֶּׁזָּכָה בַּעֲבוֹדָתוֹ עַל-יְדֵי תּוֹרָה וּמִצְווֹת וּמַעֲשִׂים טוֹבִים שֶׁעָשָׂה בְּזֶה הָעוֹלָם הַשָּׁפָל, וְעַל-יְדֵי-זֶה זָכָה לְהָרִים וּלְהַעֲלוֹת זֶה הָעוֹלָם, שֶׁבּוֹ אֲחִיזַת הַיָּגוֹן וַאֲנָחָה, לְתוֹךְ הַקְּדֻשָּׁה שֶׁהִוא הַשִּמְחָה, שֶׁזֶּה עִקַּר שְׁלֵמוּת הַשִּמְחָה כַּנַּ\"ל, כִּי נְקֻדַּת כָּל הַמִּצְווֹת וּמַעֲשִׂים טוֹבִים הוּא הַשִּמְחָה, כְּמוֹ שֶׁכָּתוּב, \"פִּקּוּדֵי ה' יְשָׁרִים מְשַׂמְּחֵי לֵב\". וּכְמוֹ שֶׁאָנוּ מְבַקְּשִׁים תָּמִיד, וְנִשְׂמַח בְּדִבְרֵי תוֹרָתֶךָ וּבְמִצְווֹתֶיךָ לְעוֹלָם וָעֶד, כִּי עִקַּר שְׁלֵמוּת הָעֲבוֹדָה שֶׁל תּוֹרָה וּמִצְווֹת הוּא דַּיְקָא כְּשֶׁזּוֹכִין לַעֲשׂוֹתָם בְּשִׂמְחָה, וְכַמּוּבָא בַּסְּפָרִים, וּבִפְרָט בְּכִתְבֵי הָאֲרִ\"י מִגֹּדֶל הָאַזְהָרָה לַעֲסֹק בְּתוֹרָה וּבְמִצְווֹת בְּשִׂמְחָה, וּכְמוֹ שֶׁכָּתוּב, \"תַּחַת אֲשֶׁר לֹא עָבַדְתָּ אֶת ה' אֱלֹקֶיךָ בְּשִׂמְחָה וּבְטוּב לֵבָב וְכוּ'\". וְעַל-כֵּן עִקַּר כָּל הַמִּצְווֹת וּמַעֲשִׂים טוֹבִים שֶׁהֵם בְּחִינַת שִׂמְחָה, עִקַּר עֲשִׂיָּתָם הוּא רַק בָּעוֹלָם הַזֶּה לְבַד, כְּמוֹ שֶׁאָמְרוּ, הַיּוֹם לַעֲשׂוֹתָם, וְלֹא לְמָחָר, בָּעוֹלָם הַבָּא, כִּי דַּיְקָא בָּעוֹלָם הַזֶּה שֶׁשָּׁם אֲחִיזַת הַיָּגוֹן וַאֲנָחָה, שָׁם דַּיְקָא זוֹכִין לְהַגְדִּיל הַשִּמְחָה בְּיוֹתֵר כְּשֶׁזּוֹכִין לַעֲבֹד אֶת ה' וּלְקַיֵּם הַתּוֹרָה וְהַמִּצְווֹת בְּשִׂמְחָה, כִּי זֶהוּ בְּחִינַת שֶׁמְּהַפְּכִין הַיָּגוֹן וַאֲנָחָה, שֶׁהוּא בְּחִינַת הָעוֹלָם הַזֶּה, לְשִׂמְחָה, שֶׁהוּא בְּחִינַת הַתּוֹרָה וְהַמִּצְווֹת כַּנַּ\"ל, וְעַל-יְדֵי-זֶה נִזְכֶּה לְהַקִּבּוּל שָׂכָר לֶעָתִיד, שֶׁהוּא גֹּדֶל הַשִּמְחָה שֶׁלֶּעָתִיד שֶׁנִּזְכֶּה אָז לְשִׂמְחָה נִפְלָאָה עַל שֶׁזָּכִינוּ לִכְלֹל הָעוֹלָם הַזֶּה בְּתוֹךְ הָעוֹלָם הַבָּא, שֶׁעַל-יְדֵי-זֶה עִקַּר הַגְדָּלַת הַשִּמְחָה וְהַתַּעֲנוּג שֶׁנִּזְכֶּה אָז, בִּבְחִינַת שָׂשׂוֹן וְשִׂמְחָה יַשִּיגוּ וְנָסוּ יָגוֹן וַאֲנָחָה הַנַּ\"ל שֶׁאָז יִתְהַפֵּךְ הַכֹּל לְשִׂמְחָה וְכַנַּ\"ל:"
                    ],
                    [
                        " וְזֶהוּ בְּחִינַת מַעֲלַת הַתְּשׁוּבָה שֶׁהִיא גְּדוֹלָה מִצַּדִּיקִים גְּמוּרִים, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, בְּמָקוֹם שֶׁבַּעֲלֵי תְּשׁוּבָה עוֹמְדִין אֵין צַדִּיקִים גְּמוּרִים יְכוֹלִים לַעֲמֹד. כִּי הַבַּעַל תְּשׁוּבָה שֶׁשָּׁב מֵעֲווֹנוֹתָיו, שֶׁהֵם בְּחִינַת יָגוֹן וַאֲנָחָה, בְּחִינַת אֶדְאַג מֵחַטָּאתִי, בִּבְחִינַת (בְּרֵאשִׁית ו) וַיִּתְעַצֵּב אֶל לִבּוֹ, רַחֲמָנָא לִצְלַן, וּכְשֶׁזּוֹכִין לָשׁוּב עֲלֵיהֶם, אָז הָעֲווֹנוֹת נִתְהַפְּכִין לִזְכֻיּוֹת. נִמְצָא, שֶׁנִּתְהַפֵּךְ הַיָּגוֹן וַאֲנָחָה, שֶׁהֵם בְּחִינַת עֲווֹנוֹת, לִזְכֻיּוֹת וּמִצְווֹת, שֶׁהֵם בְּחִינַת שִׂמְחָה כַּנַּ\"ל. וְעַל-כֵּן מַעֲלָתָם לֶעָתִיד גְּדוֹלָה מְאֹד, כִּי יִגְדַּל שְׂכָרָם אָז מְאֹד, כִּי עִקַּר הַשָּכָר הוּא בְּחִינַת הַמָּחוֹל וְהַשִּמְחָה שֶׁלֶּעָתִיד שֶׁיִּהְיֶה נַעֲשֶׂה דַּיְקָא עַל-יְדֵי הִתְהַפְּכוּת הַיָּגוֹן וַאֲנָחָה לְשִׂמְחָה כַּנַּ\"ל, שֶׁזֶּה עִקַּר שְׁלֵמוּת הַשִּמְחָה כַּנַּ\"ל:"
                    ],
                    [
                        "וְזֶהוּ בְּחִינַת רֹאשׁ הַשָּׁנָה וְיוֹם הַכִּפּוּרִים וַעֲשֶׂרֶת יְמֵי תְּשׁוּבָה, כִּי הֵם עֲשֶׂרֶת יְמֵי תְּשׁוּבָה כְּנֶגֶד עֲשָׂרָה מִינֵי נְגִינָה שֶׁהֵם כְּלָלִיּוּת הַשִּמְחָה כַּנַּ\"ל, וְעַל-כֵּן בְּרֹאשׁ הַשָּׁנָה שֶׁהוּא יוֹם רִאשׁוֹן שֶׁל עֲשֶׂרֶת יְמֵי תְּשׁוּבָה, אָז מְעוֹרְרִין כָּל עֲשָׂרָה מִינֵי נְגִינָה עַל-יְדֵי מִצְוַת קוֹל שׁוֹפָר, כִּי שְׁמִיעַת קוֹל שׁוֹפָר הוּא בְּחִינַת עֲשָׂרָה מִינֵי נְגִינָה, כְּמוֹ שֶׁנֶּאֱמַר, \"הֵיטִיבוּ נַגֵּן בִּתְרוּעָה\". וּכְמוֹ שֶׁאוֹמְרִים לִפְנֵי הַתְּקִיעוֹת, \"עָלָה אֱלֹקִים בִּתְרוּעָה ה' בְּקוֹל שׁוֹפָר, זַמְּרוּ אֱלֹקִים זַמֵּרוּ זַמְּרוּ לְמַלְכֵּנוּ זַמֵּרוּ\". כִּי הַשּׁוֹפָר הוּא בְּחִינַת זְמִירוֹת וְנִגּוּנִים, בְּחִינַת עֲשָׂרָה מִינֵי נְגִינָה שֶׁכְּנֶגְדָּם הֵם בְּחִינַת הָעֲשָׂרָה קוֹלוֹת שֶׁל הַשּׁוֹפָר שֶׁהֵם, תשׂר\"ת תשׂ\"ת תר\"ת שֶׁתּוֹקְעִין אֵצֶל עֲשָׂרָה מַלְכֻיּוֹת וַעֲשָׂרָה זִכְרוֹנוֹת וַעֲשָׂרָה שׁוֹפָרוֹת, שֶׁכָּל זֶה הוּא בִּבְחִינַת עֲשָׂרָה מִינֵי נְגִינָה כַּנַּ\"ל, וְכַמּוּבָן בַּתִּקּוּנִים. וְעַל-כֵּן סִיֵּם דָּוִד הַמֶּלֶךְ, עָלָיו הַשָּׁלוֹם, סֵפֶר תְּהִלִּים שֶׁכָּלוּל מִכָּל הָעֲשָׂרָה מִינֵי נְגִינָה שֶׁהֵם בְּחִינַת עֲשָׂרָה לְשׁוֹנוֹת, שֶׁנֶּאֱמַר בָּהֶם סֵפֶר תְּהִלִּים, וְכַמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה (בְּלִקּוּטֵי תִּנְיָנָא סִימָן צב), עַל-כֵּן סִיֵּם סֵפֶר תְּהִלִּים בַּמִּזְמוֹר \"הַלְלוּ אֵל בְּקָדְשׁוֹ\", שֶׁהוּא עֲשָׂרָה הִלּוּלִים, שֶׁהֵם בְּחִינַת עֲשָׂרָה מִינֵי נְגִינָה שֶׁתְּהִלִּים כָּלוּל מֵהֶם, וְסִיּוּם כָּל הָעֲשָׂרָה הִלּוּלִים, שֶׁהוּא סִיּוּם כָּל סֵפֶר תְּהִלִּים, סִיּוּם כָּל הָעֲשָׂרָה מִינֵי נְגִינָה הוּא, \"הַלְלוּהוּ בְּצִלְצְלֵי תְּרוּעָה\", כִּי תְּרוּעָה שֶׁהִוא בִּבְחִינַת קוֹל שׁוֹפָר בְּרֹאשׁ הַשָּׁנָה כָּלוּל מִכָּל עֲשָׂרָה מִינֵי נְגִינָה כַּנַּ\"ל, כִּי רֹאשׁ הַשָּׁנָה הוּא רִאשׁוֹן לַעֲשֶׂרֶת יְמֵי תְּשׁוּבָה, וְעִקַּר תִּקּוּן הַתְּשׁוּבָה הוּא בִּבְחִינַת עֲשָׂרָה מִינֵי נְגִינָה שֶׁהוּא כְּלָלִיּוּת הַשִּמְחָה, בְּחִינַת הִתְהַפְּכוּת יָגוֹן וַאֲנָחָה לְשִׂמְחָה כַּנַּ\"ל, וְכַמּוּבָן בְּדִבְרֵי רַבֵּנוּ זִכְרוֹנוֹ לִבְרָכָה בְּכַמָּה מְקוֹמוֹת כַּמָּה צָרִיךְ הָאָדָם שֶׁרָחוֹק מֵעֲבוֹדַת ה' לְהִתְחַזֵּק לְשַׂמֵּחַ אֶת עַצְמוֹ בְּכָל מַה דְּאֶפְשָׁר, בְּכָל מַה שֶּׁמּוֹצֵא בְּעַצְמוֹ אֵיזֶה נְקֻדָּה טוֹבָה עֲדַיִן, וְעַל-יְדֵי-זֶה עִקַּר תִּקּוּנוֹ, כִּי עַל-יְדֵי-זֶה נִכְנָס בֶּאֱמֶת לְכַף זְכוּת וְיָכוֹל לִזְכּוֹת לִתְשׁוּבָה, כַּמְבֹאָר הֵיטֵב עַל פָּסוּק \"אֲזַמְּרָה לֵאלֹקַי בְּעוֹדִי\" (בְּסִימָן רפב), עַיֵּן שָׁם הֵיטֵב, כִּי זֹאת הַתּוֹרָה \"אֲזַמְּרָה לֵאלֹקַי בְּעוֹדִי\" צְרִיכִין לַחֲזֹר הַרְבֵּה וְלֵילֵךְ עִמָּהּ, כַּאֲשֶׁר הִזְהִירָנוּ רַבֵּנוּ זִכְרוֹנוֹ לִבְרָכָה מְאֹד לֵילֵךְ עִם זֹאת הַתּוֹרָה, כִּי כָּל אָדָם כָּל זְמַן שֶׁיֵּשׁ לוֹ עֲדַיִן רַחֲמָנוּת עַל עַצְמוֹ וְחוֹשֵׁב עַל תַּכְלִיתוֹ הַנִּצְחִי, צָרִיךְ לְהִשְׁתַּדֵּל מְאֹד מְאֹד לְהַחֲיוֹת אֶת עַצְמוֹ וְלִרְאוֹת לְחַפֵּשׂ לִמְצֹא בְּעַצְמוֹ אֵיזֶה נְקֻדּוֹת טוֹבוֹת מַה שֶּׁזָּכָה מֵעוֹדוֹ לַעֲשׂוֹת אֵיזֶה מִצְווֹת וּדְבָרִים טוֹבִים כְּדֵי שֶׁלֹּא יִפֹּל בְּדַעְתּוֹ לְגַמְרֵי, וּלְשַׂמֵּחַ אֶת עַצְמוֹ בְּכָל מַה דְּאֶפְשָׁר, וּלְהַפֵּךְ כָּל הַיָּגוֹן וַאֲנָחָה לְשִׂמְחָה, וּלְהַרְגִּיל עַצְמוֹ לִפְעָמִים לְנַגֵּן אֵיזֶה נִגּוּן שֶׁל שִׂמְחָה, וּבִפְרָט בְּשַׁבָּתוֹת וְיָמִים טוֹבִים שֶׁאָז צְרִיכִים לִהְיוֹת שְׂמֵחִים מְאֹד מְאֹד בְּכָל מִינֵי שְׂמָחוֹת מֵעֶרֶב עַד בֹּקֶר וּלְהַרְבּוֹת בְּנִגּוּנִים שֶׁל שִׂמְחָה הַרְבֵּה, כִּי עִקַּר הַהִתְקָרְבוּת לְהַשֵּׁם יִתְבָּרַךְ, בִּפְרָט הִתְקָרְבוּת הָרְחוֹקִים הַצְּרִיכִים לָשׁוּב הוּא רַק עַל-יְדֵי בְּחִינַת עֲשָׂרָה מִינֵי נְגִינָה, שֶׁהוּא בְּחִינַת כְּלָלִיּוּת הַשִּמְחָה כַּנַּ\"ל, וְכַמּוּבָן בְּדִבְרֵי רַבֵּנוּ זִכְרוֹנוֹ לִבְרָכָה בְּהַמַּעֲשֶׂה הַנּוֹרָאָה וְהַנִּפְלָאָה אֲשֶׁר לֹא נִשְׁמַע כָּזֹאת מִימוֹת עוֹלָם, הִיא הַמַּעֲשֶׂה הַנּוֹרָאָה הָאַחֲרוֹנָה שֶׁל הַשִּׁבְעָה בֶּעטְלֶירְשׂ אֲשֶׁר אָמַר עַל עַצְמוֹ שֶׁאִם לֹא הָיָה יוֹדֵעַ כִּי אִם זֹאת הַמַּעֲשֶׂה הָיָה גַּם כֵּן חִדּוּשׁ גָּדוֹל וְנִפְלָא מְאֹד, כִּי הִיא כְּלוּלָה מִכַּמָּה תּוֹרוֹת וּמִכַּמָּה צַדִּיקִים קַדְמוֹנִים וְכוּ' וְכוּ'. וְשָׁם בְּסוֹף הַמַּעֲשֶׂה הַנַּ\"ל, בְּהַמַּעֲשֶׂה שֶׁל יוֹם הַשִּׁשִּׁי בַּמֶּה שֶׁהִתְפָּאֵר הַבֶּעטְלֶיר שֶׁהָיָה בְּלֹא יָדַיִם נֶגֶד כָּל אֶחָד וְאֶחָד שֶׁהִתְפָּאֵר בְּהַכֹּחַ שֶׁיֵּשׁ לוֹ בְּיָדָיו וְכוּ' וְכוּ', עַיֵּן שָׁם הָעִנְיָן הַנִּפְלָא וְהַנּוֹרָא הַזֶּה, אִם הָיִיתָ בֵּין מְחַצְּדֵי חַקְלָא, וְאִם רָאִיתָ בִּסְפָרִים, וּבִפְרָט בַּתִּקּוּנִים וְזֹהַר וּבַסָּבָא, תָּבִין מֵרָחוֹק, כְּמֵצִיץ מִן הַחֲרַכִּים, נוֹרְאוֹת נִפְלְאוֹת תְּמִים דֵּעִים, וְאֵין לְהַאֲרִיךְ בָּזֶה כָּאן:",
                        " וּבַסּוֹף מְבֹאָר שֶׁהוּא הִתְפָּאֵר כְּנֶגֶד כֻּלָּם, כִּי כֻּלָּם אַף-עַל-פִּי שֶׁהָיוּ גְּדוֹלִים בְּמַעֲלָה מֻפְלֶגֶת מְאֹד מְאֹד וְהָיָה לְכָל אֶחָד וְאֶחָד כֹּחַ נִפְלָא וְנוֹרָא בְּיָדָיו מַה שֶּׁלֹּא נִמְצָא כָּזֹאת אֲפִלּוּ לְחַד בְּדָרָא כִּי אִם לִיחִידֵי גְּדוֹלֵי צַדִּיקִים נִפְלָאִים שֶׁהָיוּ חִדּוּשִׁים מְיֻחָדִים בְּכַמָּה וְכַמָּה דּוֹרוֹת, כְּגוֹן שֶׁאֶחָד הִתְפָּאֵר שֶׁיָּכוֹל לְהוֹצִיא הַחִצִּים בְּיָדָיו אֲפִלּוּ לְאַחַר שֶׁזָּרְקוּ אֶת הַחֵץ, וּלְאַחַר שֶׁהִגִּיעַ הַחֵץ לְתוֹךְ מִי שֶׁנִּזְרַק לוֹ הַחֵץ, מִי שָׁמַע כָּזֹאת, מִי שָׁמַע צֵרוּפֵי אוֹתִיּוֹת כָּאֵלֶּה שֶׁיִּתְפָּאֵר אָדָם עִם חִדּוּשׁ כָּזֶה אֲפִלּוּ בְּגַשְׁמִיּוּת, שֶׁיּוּכַל הָאָדָם בִּמְקוֹמוֹ שֶׁזָּרַק הַחֵץ לַחֲזֹר וּלְהַמְשִׁיךְ הַחֵץ בַּחֲזָרָה לְאַחַר שֶׁיָּצְאָה הַחֵץ וְנִזְרְקָה לְתוֹךְ הַנּוֹכְחִי שֶׁנִּזְרֶקֶת בּוֹ, כִּי רַק ה' יִתְבָּרַךְ מִתְפָּאֵר בָּזֶה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, בָּשָׂר וָדָם זוֹרֵק חֵץ וְאֵינוֹ יָכוֹל לְהַחֲזִירָהּ, וְהַקָּדוֹשׁ-בָּרוּךְ-הוּא זוֹרֵק חֵץ וְאַחַר כָּךְ מַחֲזִירָהּ שֶׁנֶּאֱמַר, \"וְתֹאחֵז בְּמִשְׁפָּט יָדִי\". וּבִפְרָט שֶׁבֶּאֱמֶת מְרַמֵּז עִנְיַן הַחִצִּים עַל כָּל הַפְּגָמִים שֶׁל הָעֲווֹנוֹת הַמַּגִּיעִים לְהַשְּׁכִינָה שֶׁהֵם כְּחִצִּים הַנִּזְרָקִים וּפוֹגְמִים מְאֹד בְּנֶפֶשׁ הַיִּשְׂרְאֵלִי, וְכָל אָדָם וְאָדָם עַל כָּל עָווֹן וּפְגָם שֶׁהוּא עוֹשֶׂה, וּבִפְרָט פְּגַם הַבְּרִית, הוּא זוֹרֵק חֵץ מַמָּשׁ לְנַפְשׁוֹ, כִּי בְּרִית נִקְרָא קֶשֶׁת וְחִצִּים כַּיָּדוּעַ, בִּבְחִינַת מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה, כָּל זֶרַע שֶׁאֵינוֹ יוֹרֶה כְּחֵץ וְכוּ'. וּבְוַדַּאי זֶה שֶׁהִתְפָּאֵר שֶׁיָּכוֹל לַחֲזֹר וּלְהַמְשִׁיךְ הַחִצִּים לְאַחַר שֶׁהִשִּיגוּ וְהִגִּיעוּ לְתוֹךְ הַנִּזְרָק בּוֹ בְּוַדַּאי הָיָה צַדִּיק נִפְלָא וְנוֹרָא, וְחִדּוּשׁ נִפְלָא שֶׁלֹּא נִמְצָא דֻּגְמָתוֹ בְּכַמָּה דּוֹרוֹת שֶׁיִּתְפָּאֵר שֶׁיָּכוֹל לְתַקֵּן תִּקּוּן הַבְּרִית לְמִי שֶׁפָּגַם בּוֹ, שֶׁהוּא בְּחִינַת לְהוֹצִיא הַחִצִּים מִמָּקוֹם שֶׁנִּזְרַק לְשָׁם. וְאַף-עַל-פִּי שֶׁזֶּה שֶׁהִתְפָּאֵר בָּזֶה הָיָה חִדּוּשׁ נִפְלָא וְנוֹרָא כָּזֶה, אַף-עַל-פִּי-כֵן הָיָה נֶחֱשָׁב כְּלֹא נֶגֶד זֶה הַבֶּעטְלֶיר שֶׁהָיָה בְּלֹא יָדַיִם, כִּי זֶה בְּלֹא יָדַיִם שְׁאָלוֹ תֵּכֶף, אֵיזֶה מִין חִצִּים אַתָּה יָכוֹל לַחֲזֹר וּלְהַמְשִׁיךְ לַחוּץ? וֶהֱשִׂיבוֹ, מִין פְּלוֹנִי. עָנָה וְאָמַר, אֵין אַתָּה יָכוֹל לְרַפְּאוֹת אֶת הַבַּת מַלְכָּה, עַיֵּן שָׁם, וְאַף-עַל-פִּי שֶׁבְּוַדַּאי אֵינִי זוֹכֶה לֵידַע כְּטִפָּה מִן הַיָּם מִסּוֹד הַמַּעֲשִׂיּוֹת שֶׁסִּפֵּר רַבֵּנוּ זִכְרוֹנוֹ לִבְרָכָה הַמּוּבָאִים בַּסֵּפֶר סִפּוּרֵי מַעֲשִׂיּוֹת, וּמִכָּל שֶׁכֵּן וְכָל שֶׁכֵּן בַּמַּעֲשֶׂה הַנּוֹרָאָה הַזֹּאת הַקְּדוֹשָׁה מִכֻּלָּם כְּמוֹ שֶׁמְּבֹאָר שָׁם, אַף-עַל-פִּי-כֵן עִנְיָן זֶה בְּוַדַּאי מְרֻמָּז בִּדְבָרָיו בְּתוֹךְ כְּלָלִיּוּת שְׁאָר הָעִנְיָנִים וְהַסּוֹדוֹת הַנּוֹרָאוֹת שֶׁכִּוֵּן, אֲבָל עִנְיָן זֶה כָּלוּל בְּוַדַּאי גַּם כֵּן בִּדְבָרָיו הַקְּדוֹשִׁים שֶׁבְּהַמַּעֲשֶׂה הַנַּ\"ל, דְּהַיְנוּ שֶׁזֶּה שְׁאָלוֹ, אֵיזֶה מִין חִצִּים אַתָּה יָכוֹל לְהוֹצִיא? פֵּרוּשׁ, אֵיזֶה פְּגַם הַבְּרִית אַתָּה יָכוֹל לְתַקֵּן? כִּי יֵשׁ כַּמָּה וְכַמָּה בְּחִינוֹת בִּפְגַם הַבְּרִית אַלְפֵי אֲלָפִים וְרִבֵּי רְבָבוֹת, כִּי בְּוַדַּאי לֹא כָּל הַפְּגָּמִים וְהַחֲטָאִים שָׁוִים כַּיָּדוּעַ לַכֹּל, הֱשִׁיבוֹ, מִין פְּלוֹנִי. (וְעַיֵּן שָׁם מַה שֶּׁכָּתוּב מֵעִנְיַן הַסַּמִּים שֶׁמּוֹשְׁחִים בָּהֶם הַחִצִּים שֶׁעַל-יְדֵי-זֶה מַזִּיקִים וְכוּ', וְהַכֹּל מְרַמֵּז לָעִנְיָן הַנַּ\"ל), כְּלוֹמַר שֶׁזֶּה הַחֵלֶק מִפְּגַם הַבְּרִית שֶׁהוּא בְּחִינַת מִין חֵץ פְּלוֹנִי, הוּא יָכוֹל לַחֲזֹר וּלְהַמְשִׁיךְ לַחוּץ וּלְתַקֵּן, הֱשִׁיבוֹ זֶה שֶׁבְּלֹא יָדַיִם, עֲדַיִן אֵינְךָ יָכוֹל לְרַפְּאוֹת אֶת הַבַּת מַלְכָּה, מֵאַחַר שֶׁאֵין אַתָּה יָכוֹל לַחֲזֹר וּלְהַמְשִׁיךְ כִּי אִם מִין חֵץ אֶחָד:",
                        " וְזֶה יָדוּעַ שֶׁהַבַּת מַלְכָּה שָׁם מְרַמֵּז עַל הַשְּׁכִינָה שֶׁהִיא כְּנֶסֶת יִשְׂרָאֵל, כְּלָלִיּוּת נַפְשׁוֹת יִשְׂרָאֵל שֶׁנִּקְרֵאת \"בַּת מֶלֶךְ\", כְּמוֹ שֶׁכָּתוּב, \"כָּל כְּבוּדָּה בַת מֶלֶךְ פְּנִימָה\", וְכֵן בַּזֹּהַר וּבַתִּקּוּנִים נִקְרֵאת, \"בְּרַתָּא דְּמַלְכָּא\" בְּכַמָּה וְכַמָּה מְקוֹמוֹת. וְהַשְּׁכִינָה בְּגָלוּת מְדֻכֵּאת בְּיִסּוּרִים בַּעֲווֹנוֹתֵינוּ, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, בִּזְמַן שֶׁאָדָם מִצְטַעֵר שְׁכִינָה מָה אוֹמֶרֶת? קַלַּנִי מֵרֹאשִׁי קַלַּנִי מִזְּרוֹעִי. וּכְמוֹ שֶׁכָּתוּב, \"רָחֵל מְבַכָּה עַל בָּנֶיהָ מֵאֲנָה לְהִנָּחֵם עַל בָּנֶיהָ וְכוּ'\". וְעַל זֶה נֶאֱמַר (אֵיכָה ג), \"דָּרַךְ קַשְׁתּוֹ וַיַּצִיבֵנִי כַּמַּטָּרָא לַחֵץ, הֵבִיא בְּכִלְיֹתָי בְּנֵי אַשְׁפָּתוֹ\". כִּי כָּל הַחִצִּים הָרָעִים שֶׁל פְּגַם הַבְּרִית נִזְרָקִים לְהַשְּׁכִינָה וּכְנֶסֶת יִשְׂרָאֵל, חַס וְשָׁלוֹם, כַּיָּדוּעַ, וְזֶהוּ גַּם כֵּן בְּחִינַת (תְּהִלִּים לח) כִּי חִצֶּיךָ נִחֲתוּ בִי וַתִּנְחַת עָלַי יָדֶךָ. וְעַל-כֵּן אַף-עַל-פִּי-כֵן שֶׁזֶּה הִתְפָּאֵר שֶׁיָּכוֹל לְהוֹצִיא חֵץ, אַף-עַל-פִּי-כֵן עֲדַיִן אֵינוֹ יָכוֹל לְרַפְּאוֹת אֶת הַבַּת מַלְכָּה, שֶׁהִיא הַשְּׁכִינָה, כְּלָלִיּוּת נַפְשׁוֹת יִשְׂרָאֵל, מֵאַחַר שֶׁאֵינוֹ יָכוֹל לְהוֹצִיא כִּי אִם חֵץ אֶחָד, דְּהַיְנוּ שֶׁאֵינוֹ יָכוֹל לְתַקֵּן כִּי אִם פְּגַם הַבְּרִית אֶחָד יָדוּעַ, אֲבָל יֵשׁ עֲדַיִן חִצִּים רָעִים כָּאֵלּוּ שֶׁהֵם פְּגָמִים גְּדוֹלִים כָּאֵלּוּ שֶׁגַּם הוּא אֵינוֹ יָכוֹל לְהוֹצִיאָם וּלְתַקְּנָם, אֲבָל זֶה שֶׁבְּלֹא יָדַיִם הִתְפָּאֵר בַּסּוֹף שֶׁהוּא יָכוֹל לְהוֹצִיא כָּל הָעֲשָׂרָה מִינֵי חִצִּים שֶׁבָּהֶם כְּלוּלִים כָּל מִינֵי חֲטָאִים וְכָל מִינֵי פְּגַם הַבְּרִית שֶׁבָּעוֹלָם, כָּל הַחֲטָאִים וְהָעֲווֹנוֹת וְהַפְּשָׁעִים הַגְּדוֹלִים מְאֹד מְאֹד רַחֲמָנָא לִצְלַן, הַכֹּל כַּאֲשֶׁר לַכֹּל הוּא יָכוֹל לַחֲזֹר וּלְהַמְשִׁיךְ וּלְהוֹצִיא וּלְתַקֵּן הַכֹּל, כִּי הוּא יָכוֹל לִכְנֹס לְתוֹךְ כָּל הָעֲשָׂרָה מִינֵי חוֹמוֹת שֶׁל מַיִם שֶׁשָּׁם מֻנַּחַת הַבַּת מַלְכָּה שֶׁנָּפְלָה חַלָּשׁוּת זֶה כַּמָּה וְכַמָּה מֵאוֹת שָׁנִים, וְהוּא יָכוֹל לִכְנֹס לְשָׁם, לְתוֹךְ כָּל הָעֲשָׂרָה חוֹמוֹת שֶׁל מַיִם, וְיוֹדֵעַ לְהוֹצִיא כָּל הָעֲשָׂרָה מִינֵי חִצִּים וְיוֹדֵעַ כָּל הָעֲשָׂרָה מִינֵי דְּפִיקִין וְיוֹדֵעַ לְרַפְּאוֹתָהּ עַל-יְדֵי כָּל הָעֲשָׂרָה מִינֵי נְגִינָה. נִמְצָא, שֶׁעִקַּר הָרְפוּאָה שֶׁל הַבַּת מַלְכָּה, שֶׁהִיא הַשְּׁכִינָה, כְּלָלִיּוּת נַפְשׁוֹת יִשְׂרָאֵל, הוּא עַל-יְדֵי עֲשָׂרָה מִינֵי נְגִינָה שֶׁהֵם כְּלָלִיּוּת הַשִּמְחָה. וְזֶה שֶׁכָּתַב רַבֵּנוּ זִכְרוֹנוֹ לִבְרָכָה בְּהַתּוֹרָה הַנַּ\"ל, שֶׁעִקַּר כָּל הָרְפוּאוֹת בְּגַשְׁמִיּוּת וְרוּחָנִיּוּת הוּא עַל-יְדֵי שִׂמְחָה, שֶׁהוּא בְּחִינַת עֲשָׂרָה מִינֵי נְגִינָה, כִּי עֲשָׂרָה מִינֵי נְגִינָה מְחַיִּין כָּל הָעֲשָׂרָה מִינֵי דְּפִיקִין שֶׁהֵם חִיּוּת הָאָדָם, וְכָל הַחוֹלַאַת, חַס וְשָׁלוֹם, וְכָל הָרְפוּאוֹת תְּלוּיִים בָּהֶם בְּהָעֲשָׂרָה מִינֵי דְּפִיקִין כַּיָּדוּעַ, וְעִקַּר חִיּוּת הָעֲשָׂרָה מִינֵי דְּפִיקִין הוּא עַל-יְדֵי שִׂמְחָה, שֶׁהוּא בְּחִינַת עֲשָׂרָה מִינֵי נְגִינָה, עַל-כֵּן הַשִּמְחָה הוּא דָּבָר גָּדוֹל מְאֹד וּצְרִיכִין לְחַזֵּק אֶת עַצְמוֹ בְּשִׂמְחָה תָּמִיד בְּכָל הַכֹּחוֹת, כִּי הִיא עִקַּר רְפוּאוֹת הַנֶּפֶשׁ וְהַגּוּף, בְּחִינַת רְפוּאַת הַבַּת מַלְכָּה כַּנַּ\"ל:",
                        " נִמְצָא, שֶׁעִקַּר תִּקּוּן הַתְּשׁוּבָה, שֶׁהוּא רְפוּאַת הַנֶּפֶשׁ וְהַגּוּף, כְּמוֹ שֶׁכָּתוּב, \"לְכוּ וְנָשׁוּבָה אֶל ה' כִּי הוּא טָרָף וְיִרְפָּאֵנוּ\" וְכוּ', הוּא עַל-יְדֵי הַשִּמְחָה, שֶׁהוּא בְּחִינַת עֲשָׂרָה מִינֵי נְגִינָה, עַל-כֵּן בְּרֹאשׁ הַשָּׁנָה, שֶׁהוּא יוֹם רִאשׁוֹן לַעֲשֶׂרֶת יְמֵי תְּשׁוּבָה, מְעוֹרְרִין כָּל הָעֲשָׂרָה מִינֵי נְגִינָה עַל-יְדֵי מִצְוַת שְׁמִיעַת קוֹל שׁוֹפָר שֶׁכָּלוּל מֵעֲשָׂרָה מִינֵי נְגִינָה. וְזֶה שֶׁמּוּבָא בַּתִּקּוּנִים כַּמָּה פְּעָמִים, כְּדֵין בְּרַתָּא דְּמַלְכָּא עָאלַת בַּעֲשָׂרָה מִינֵי נְגִינָה, עַיֵּן שָׁם:"
                    ],
                    [
                        "וְזֶה בְּחִינַת עֲקֵדַת יִצְחָק שֶׁמַּזְכִּירִין בְּרֹאשׁ הַשָּׁנָה, שֶׁהוּא בְּחִינַת שׁוֹפָר שֶׁל אַיִל, אֵילוֹ שֶׁל יִצְחָק, כִּי אִתְעָרוּתָא דִּנְגִינָה מִצָּפוֹן בִּבְחִינַת רוּחַ צְפוֹנִית הַמְנַשֶּׁבֶת בַּכִּנּוֹר שֶׁל דָּוִד שֶׁהוּא סִטְרָא דִּשְׂמָאלָא קַדִּישָׁא, סִטְרָא דְּלֵיוָאֵי, בְּחִינַת דִּינָא קַדִּישָׁא כַּנַּ\"ל, בְּחִינַת הֵן יִתֵּן בְּקוֹלוֹ קוֹל עֹז, בְּחִינַת גְּבוּרַת יִצְחָק. וְעַל-כֵּן נִקְרָא יִצְחָק עַל שֵׁם הַצְּחוֹק וְהַשִּמְחָה, כִּי עִקַּר הַשִּמְחָה מִשָּׁם. וְזֶהוּ בְּחִינַת עֲקֵדַת יִצְחָק, שֶׁהוּא בְּחִינַת הַמְתָּקַת הַדִּינִים כַּיָּדוּעַ, הַיְנוּ בְּחִינָה הַנַּ\"ל, בְּחִינַת מַה שֶּׁתּוֹפְסִין הַיָּגוֹן וַאֲנָחָה וּמְהַפְּכִין אוֹתָהּ לְשִׂמְחָה, שֶׁזֶּהוּ בְּחִינַת עֲקֵדַת יִצְחָק, כִּי אֲחִיזַת הַדִּינִים הוּא בִּבְחִינַת גְּבוּרַת יִצְחָק, וּמֵהִשְׁתַּלְשְׁלוּת הַדִּינִים כְּשֶׁאֵין זוֹכִין לְהַמְתִּיק נֶאֱחָז מֵהֶם, חַס וְשָׁלוֹם, בְּחִינַת יָגוֹן וַאֲנָחָה שֶׁאֲחִיזָתָם מִשָּׁם, כִּי הֵם תָּקְפָּא דְּדִינָא קַשְׁיָא, רַחֲמָנָא לִצְלַן, כַּנַּ\"ל, אֲבָל עַל-יְדֵי עֲקֵדַת יִצְחָק נִמְתָּקִין הַדִּינִים בְּשָׁרְשָׁן, וְאָז נִמְתָּק בְּחִינַת הַיָּגוֹן וַאֲנָחָה עַד שֶׁנִּתְהַפֵּךְ הַיָּגוֹן וַאֲנָחָה לְשִׂמְחָה שֶׁזֶּה עִקַּר שְׁלֵמוּת הַשִּמְחָה, וְעַל-כֵּן יִצְחָק דַּיְקָא, נִקְרָא עַל שֵׁם הַשִּמְחָה, כִּי עִקַּר הַשִּמְחָה עַל-יְדֵי יִצְחָק דַּיְקָא, עַל-יְדֵי שֶׁנִּמְתְּקוּ הַדִּינִים בְּשָׁרְשָׁן שֶׁהוּא בְּחִינָה הַנַּ\"ל, בְּחִינַת הִפּוּךְ הַיָּגוֹן וַאֲנָחָה לְשִׂמְחָה, שֶׁזֶּה עִקַּר שְׁלֵמוּת הַשִּמְחָה וְכַנַּ\"ל. וּבְיוֹם הַכִּפּוּרִים אָז הוּא גְּמַר הָעֲשֶׂרֶת יְמֵי תְּשׁוּבָה וְנִשְׁלָמִין כָּל הָעֲשָׂרָה מִינֵי נְגִינָה, וְעַל-כֵּן אָז נִמְחָלִין כָּל הָעֲווֹנוֹת וְנִתְהַפְּכִין הָעֲווֹנוֹת לִזְכֻיּוֹת לְמִי שֶׁזּוֹכֶה לִתְשׁוּבָה בֶּאֱמֶת, כִּי הִתְהַפְּכוּת הָעֲווֹנוֹת לִזְכֻיּוֹת הוּא בְּחִינַת הִתְהַפְּכוּת הַיָּגוֹן וַאֲנָחָה לְשִׂמְחָה כַּנַּ\"ל, שֶׁזֶּהוּ בְּחִינַת פְּעֻלַּת הָעֲשָׂרָה מִינֵי נְגִינָה כַּנַּ\"ל. וְעַל-כֵּן כָּל הָעֲבוֹדָה שֶׁל יוֹם הַכִּפּוּרִים וְכָל חִיּוּת וַעֲלִיַּת הַשְּׁכִינָה בְּיוֹם הַכִּפּוּרִים הוּא עַל-יְדֵי קוֹלוֹת, שֶׁהֵם בְּחִינַת חֲמִשָּׁה עִנּוּיִים שֶׁל יוֹם הַכִּפּוּרִים, כַּמּוּבָא בַּכַּוָּנוֹת, כִּי קוֹלוֹת הוּא בְּחִינַת עֲשָׂרָה מִינֵי נְגִינָה שֶׁבָּהֶם כְּלוּלִים כָּל הַקּוֹלוֹת הַקְּדוֹשִׁים שֶׁל תְּפִלּוֹת יִשְׂרָאֵל וְשִׁירוֹת וְתֻשְׁבָּחוֹת וְכוּ'. וְכֵן כָּל הַקּוֹלוֹת הַקְּדוֹשִׁים שֶׁל עֵסֶק הַתּוֹרָה וְהַמִּצְווֹת הַכֹּל כָּלוּל בִּבְחִינַת עֲשָׂרָה מִינֵי נְגִינָה, וְזֶהוּ בְּחִינַת תִּקּוּן הַקּוֹלוֹת הַקְּדוֹשִׁים שֶׁל יוֹם הַכִּפּוּרִים שֶׁהוּא גְּמַר עֲשֶׂרֶת יְמֵי תְּשׁוּבָה שֶׁאָז נִגְמָרִים לְהִתְתַּקֵּן בְּחִינַת עֲשָׂרָה מִינֵי נְגִינָה הַנַּ\"ל עַל-יְדֵי הַחֲמִשָּׁה קוֹלוֹת שֶׁל יוֹם הַכִּפּוּרִים. כִּי ה' הוּא בְּחִינַת עֲשָׂרָה מִינֵי נְגִינָה, בְּחִינַת ד' עִם יוּד, שֶׁהוּא שִׁיר פָּשׁוּט, כָּפוּל, מְשֻׁלָּשׁ, מְרֻבָּע, שֶׁהוּא בְּחִינַת ד, וְהַיּוּד הוּא בְּחִינַת עֲשָׂרָה מִינֵי נְגִינָה, כְּמוֹ שֶׁכָּתַב רַבֵּנוּ זִכְרוֹנוֹ לִבְרָכָה בְּהַתּוֹרָה \"לַשֶּׁמֶשׁ שָׂם אֹהֶל בָּהֶם\" וְכוּ' (סִימָן מט), עַיֵּן שָׁם. וְיוֹם הַכִּפּוּרִים שֶׁהוּא בְּחִינַת עָלְמָא דְּאָתֵי, אָז זוֹכִין לְכָל הָעֲשָׂרָה מִינֵי נְגִינָה הַנַּ\"ל שֶׁכְּלוּלִין בְּהַחֲמִשָּׁה קוֹלוֹת שֶׁהֵם בְּחִינַת חֲמִשָּׁה עִנּוּיִים, חָמֵשׁ תְּפִלּוֹת וְעַל-יְדֵי-זֶה הוּא סְלִיחַת כָּל הָעֲווֹנוֹת בְּיוֹם הַכִּפּוּרִים בִּבְחִינַת אד' שְׁמָעָה אד' סְלָחָה אד' הַקְשִׁיבָה, כִּי עִקַּר הַסְּלִיחָה עַל-יְדֵי בְּחִינַת חוּשׁ הַשֶּׁמַע, בְּחִינַת ה' שְׁמָעָה ה' סְלָחָה. וְחוּשׁ הַשֶּׁמַע הוּא בְּחִינַת הָעֲשָׂרָה מִינֵי נְגִינָה שֶׁכּוֹלְלִין כָּל הַקּוֹלוֹת שֶׁבָּעוֹלָם שֶׁמַּרְגִישִׁין עַל-יְדֵי חוּשׁ הַשֶּׁמַע דַּיְקָא:",
                        " (וְעַיֵּן מִזֶּה \"בְּעֵץ חַיִּים\" בְּהֵיכַל אָדָם קַדְמוֹן בְּשַׁעַר אֹזֶן חֹטֶם פֶּה בְּפֶרֶק ה בְּסוֹפוֹ בְּסוֹד הָאֹזֶן וְחוּשׁ הַשֶּׁמַע מֵעִנְיַן יוֹם הַכִּפּוּרִים, וּמֵבִיא שָׁם זֶה הַפָּסוּק אֲדֹנָי שְׁמָעָה אֲדֹנָי סְלָחָה וְכוּ', מְבֹאָר שָׁם גַּם כֵּן שֶׁעִקַּר בְּחִינַת יוֹם הַכִּפּוּרִים הוּא בִּבְחִינַת חוּשׁ הַשֶּׁמַע, הַיְנוּ כַּנַּ\"ל, עַיֵּן שָׁם וְתָבִין):"
                    ],
                    [
                        "וְזֶהוּ בְּחִינַת הַחֲמִשָּׁה קוֹלוֹת שֶׁל הַחֲתֻנָּה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, כָּל הַנֶּהֱנֶה מִסְּעֻדַּת חָתָן וְכַלָּה וְאֵינוֹ מְשַׂמְּחָם עוֹבֵר בַּחֲמִשָּׁה קוֹלוֹת, שֶׁנֶּאֱמַר, \"קוֹל שָׂשׂוֹן וְקוֹל שִׂמְחָה קוֹל חָתָן וְקוֹל כַּלָּה וְכוּ'\". כִּי הַחֲמִשָּׁה קוֹלוֹת הֵם בְּחִינַת חֲמִשָּׁה קוֹלוֹת שֶׁל יוֹם הַכִּפּוּרִים שֶׁהֵם כְּלוּלִים מֵעֲשָׂרָה מִינֵי נְגִינָה, שֶׁזֶּהוּ בְּחִינַת הַכְּלֵי זֶמֶר שֶׁל הַחֲתֻנָּה כַּנַּ\"ל, כִּי גַּם הַחֲתֻנָּה הוּא בִּבְחִינַת יוֹם הַכִּפּוּרִים, כִּי הַנּוֹשֵׂא אִשָּׁה מוֹחֲלִין לוֹ כָּל עֲווֹנוֹתָיו, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, וּבִשְׁבִיל זֶה מִתְעַנִּין בְּיוֹם חֻפָּתוֹ, כִּי הוּא בְּחִינַת יוֹם הַכִּפּוּרִים, כִּי צְרִיכִין לְעוֹרֵר כָּל הָעֲשָׂרָה מִינֵי נְגִינָה שֶׁהוּא עִקַּר בְּחִינַת זִוּוּג שֶׁל מִצְוָה כַּנַּ\"ל, בְּחִינַת תִּקּוּן הַבְּרִית כַּנַּ\"ל:"
                    ],
                    [
                        "וְעַל-כֵּן חַיָּב אָדָם לְהוֹלִיד בֵּן וּבַת, כִּי עִקַּר מַה שֶּׁמְּחֻיָּב כָּל אָדָם לְהַעֲמִיד תּוֹלָדוֹת לְקַיֵּם הָעוֹלָם הוּא בִּשְׁבִיל הַגְדָּלַת הַשִּמְחָה, שֶׁבִּשְׁבִיל זֶה נִבְרָא הָעוֹלָם כְּדֵי לְהַגְדִּיל וּלְהַשְׁלִים הַשִּמְחָה עַל-יְדֵי שֶׁתַּעֲלֶה הַשִּמְחָה מִזֶּה הָעוֹלָם הַשָּׁפָל שֶׁבּוֹ אֲחִיזַת הַיָּגוֹן וַאֲנָחָה, כִּי עִקַּר שְׁלֵמוּת הַשִּמְחָה כְּשֶׁמְּהַפְּכִין הַיָּגוֹן וַאֲנָחָה לְשִׂמְחָה כַּנַּ\"ל, וּבִשְׁבִיל זֶה מְחֻיָּב כָּל אֶחָד לְהַעֲמִיד תּוֹלָדוֹת בְּיִשְׂרָאֵל כְּדֵי שֶׁיִּתְרַבּוּ בְּנֵי יִשְׂרָאֵל, שֶׁהֵם בְּחִינַת שִׂמְחָה, בְּחִינַת רָנּוּ וְשִׂמְחָה לְיַעֲקֹב, 'לְיַעֲקֹב' דַּיְקָא, וּכְמוֹ שֶׁנֶּאֱמַר, \"יָגֵל יַעֲקֹב יִשְׂמַח יִשְׂרָאֵל\". כִּי בְּנֵי יִשְׂרָאֵל יֵשׁ לָהֶם לִשְׂמֹחַ תָּמִיד כָּל יְמֵי חַיֵּיהֶם אֲשֶׁר זָכוּ לִהְיוֹת בְּחֶלְקוֹ הַקָּדוֹשׁ, אֲשֶׁר בָּחַר בָּנוּ מִכָּל עַם וְרוֹמְמָנוּ מִכָּל לָשׁוֹן וְקִדְּשָׁנוּ בְּמִצְווֹתָיו, וְאָנוּ יוֹדְעִים וּמַאֲמִינִים בּוֹ יִתְבָּרַךְ וּבְתוֹרָתוֹ הַקְּדוֹשָׁה אֲשֶׁר נָתַן לָנוּ עַל-יְדֵי נְבִיאוֹ נֶאֱמַן בֵּיתוֹ מֹשֶׁה רַבֵּנוּ עָלָיו הַשָּׁלוֹם, וְאָנוּ זוֹכִין לְיַחֵד שְׁמוֹ עֶרֶב וָבֹקֶר בְּכָל יוֹם פַּעֲמַיִם, וּכְמוֹ שֶׁאָנוּ מִתְפָּאֲרִין בָּזֶה בְּכָל יוֹם כְּמוֹ שֶׁאָנוּ אוֹמְרִים, \"אַשְׁרֵינוּ מַה טּוֹב חֶלְקֵנוּ וּמַה נָּעִים גּוֹרָלֵנוּ וְכוּ'\", 'אַשְׁרֵינוּ' וְכוּ', וְכָל מַה שֶּׁמִּתְרַבִּין יִשְׂרָאֵל בְּיוֹתֵר נִתְרַבֶּה וְנִתְגַּדֵּל הַשִּמְחָה בְּיוֹתֵר, כִּי בְּרָב עָם הַדְרַת מֶלֶךְ, וְהַדְרַת מֶלֶךְ הוּא בְּחִינַת שִׂמְחָה, כְּמוֹ שֶׁכָּתוּב, \"הוֹד וְהָדָר לְפָנָיו עֹז וְחֶדְוָה בִּמְקֹמוֹ\". וּכְמוֹ שֶׁכָּתוּב, \"הִרְבִּיתָ הַגּוֹי לוּ הִגְדַּלְתָּ הַשִּמְחָה שָׂמְחוּ לְפָנֶיךָ וְכוּ'\". שֶׁכָּל מַה שֶּׁיִּשְׂרָאֵל נִתְרַבִּין בְּיוֹתֵר, נִגְדָּל הַשִּמְחָה בְּיוֹתֵר, כִּי כָּל אֶחָד מִיִּשְׂרָאֵל עַל-יְדֵי עֲבוֹדָתוֹ אֶת ה' מַעֲלֶה וּמְבָרֵר הַשִּמְחָה מֵעִמְקֵי הַקְּלִפּוֹת, וּמְהַפֵּךְ בְּיוֹתֵר יָגוֹן וַאֲנָחָה לְשִׂמְחָה, שֶׁעַל-יְדֵי-זֶה תִּגְדַּל הַשִּמְחָה בְּיוֹתֵר עַד אֲשֶׁר תִּתְבָּרֵר כָּל הַשִּמְחָה בִּשְׁלֵמוּת מֵעִמְקֵי הַקְּלִפּוֹת שֶׁאֲחִיזָתָם בִּבְחִינַת רַגְלִין, בִּבְחִינַת רַגְלֶיהָ יֹרְדוֹת מָוֶת כַּיָּדוּעַ. וּכְשֶׁתִּתְבָּרֵר הַשִּמְחָה מִשָּׁם וְיַעֲלוּ הָרַגְלִין מֵהַקְּלִפּוֹת, אָז יָבוֹא מָשִׁיחַ וִיקֻיַּם, \"וְעָמְדוּ רַגְלָיו בַּיּוֹם הַהוּא עַל הַר הַזֵּיתִים\". שֶׁזֶּהוּ בְּחִינַת עַד דְּמָטוּ רַגְלִין בְּרַגְלִין, הַמּוּבָא בַּזֹּהַר הַקָּדוֹשׁ וּמְבֹאָר בְּכִתְבֵי הָאֲרִ\"י זַ\"ל. וְעִקַּר עֲלִיַּת הָרַגְלִין מִן הַקְּלִפּוֹת הוּא עַל-יְדֵי הַשִּמְחָה, שֶׁעַל-יְדֵי-זֶה מַעֲלִין הָרַגְלִין מִבְּחִינַת רַגְלֶיהָ יֹרְדוֹת מָוֶת, שֶׁהוּא עַצְבוּת וּמָרָה שְׁחוֹרָה, שֶׁהוּא סִטְרָא דְּמוֹתָא כַּנַּ\"ל:",
                        " וְזֶהוּ בְּחִינַת מַעֲלַת הָרִקּוּדִין שֶׁל אִישׁ הַיִּשְׂרְאֵלִי, שֶׁכְּשֶׁזּוֹכֶה לִהְיוֹת בְּשִׂמְחָה כָּל כָּךְ עַד שֶׁמְּרַקֵּד בָּזֶה מַעֲלֶה הָרַגְלִין מֵהַקְּלִפּוֹת, וְכַמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה בְּהַתּוֹרָה הַמַּתְחֶלֶת, כְּשֶׁאָדָם מְשַׂמֵּחַ אֶת עַצְמוֹ וְהַשִּמְחָה גְּדוֹלָה כָּל כָּךְ עַד שֶׁנּוֹגַעַת עַד רַגְלָיו, דְּהַיְנוּ שֶׁמְּרַקֵּד, שֶׁבָּזֶה מַעֲלֶה כָּל בְּחִינוֹת הָרַגְלִין, עַיֵּן שָׁם בְּסוֹף לִקּוּטֵי תִּנְיָנָא (סִימָן פא). וְכֵן הֶאֱרִיךְ בָּזֶה בְּכַמָּה מְקוֹמוֹת מִסּוֹד מַעֲלַת הָרִקּוּדִין, עַיֵּן שָׁם, וְזֶהוּ בְּחִינַת הַפְלָגַת הַשִּמְחָה שֶׁיִּהְיֶה בִּימֵי הַמָּשִׁיחַ שֶׁיָּבוֹא בִּמְהֵרָה בְּיָמֵינוּ, שֶׁעַל-יְדֵי-זֶה תִּהְיֶה עִקַּר הַגְּאֻלָּה, כְּמוֹ שֶׁכָּתוּב (יְשַׁעְיָה טו), \"כִּי בְּשִׂמְחָה תֵצֵאוּ\" וְכוּ', וּכְמוֹ שֶׁכָּתוּב, \"רָנִּי וְשִׂמְחִי בַת צִיּוֹן\" וְכוּ'. וְכַמְבֹאָר בְּכַמָּה וְכַמָּה פְּסוּקִים מִגֹּדֶל הַפְלָגַת הַשִּמְחָה שֶׁל יְמוֹת הַמָּשִׁיחַ וְלֶעָתִיד לָבוֹא וְאָז יִתְהַפֵּךְ כָּל הַיָּגוֹן וַאֲנָחָה לְשִׂמְחָה בִּבְחִינַת שָׂשׂוֹן וְשִׂמְחָה יַשִּיגוּ וְנָסוּ יָגוֹן וַאֲנָחָה, הַנֶּאֱמַר עַל יְמוֹת הַמָּשִׁיחַ. וּכְמוֹ שֶׁכָּתוּב, \"הָפַכְתִּי אֶבְלָם לְשָׂשׂוֹן וְנִחַמְתִּים וְשִׂמַּחְתִּים מִיגוֹנָם\". שֶׁהַיָּגוֹן וְהָאֵבֶל מִתְהַפֵּךְ לְשָׂשׂוֹן וְשִׂמְחָה, וּכְמוֹ שֶׁכָּתוּב, \"הָפַכְתָּ מִסְפְּדִי לְמָחוֹל לִי וְכוּ'\". וְעִקַּר הַשִּמְחָה שֶׁל יְמוֹת הַמָּשִׁיחַ יִהְיֶה עַל-יְדֵי קִבּוּץ גָּלֻיּוֹת, עַל-יְדֵי שֶׁיִּתְרַבּוּ יִשְׂרָאֵל, כְּמוֹ שֶׁכָּתוּב, \"הַקָּטֹן יִהְיֶה לָאֶלֶף וְכוּ' אֲנִי ה' בְּעִתָּהּ אֲחִישֶׁנָּה\". כִּי עַל-יְדֵי שֶׁיִּתְרַבּוּ יִשְׂרָאֵל וְיִתְקַבְּצוּ יַחְדָּו, עַל-יְדֵי-זֶה תִּגְדַּל הַשִּמְחָה מְאֹד בִּבְחִינַת בִּרְבוֹת צַדִּיקִים יִשְׂמַח הָעָם, וְיִשְׂרָאֵל נִקְרְאוּ כֻּלָּם צַדִּיקִים, כְּמוֹ שֶׁכָּתוּב, \"וְעַמֵּךְ יִשְׂרָאֵל כֻּלָּם צַדִּיקִים וְכוּ'\". וְעַל-כֵּן זֶה הַפָּסוּק \"שָׂשׂוֹן וְשִׂמְחָה יַשִּיגוּ\" וְכוּ', נֶאֱמַר עַל קִבּוּץ גָּלֻיּוֹת, כְּמוֹ שֶׁכָּתוּב, \"וּפְדוּיֵי ה' יְשֻׁבוּן וּבָאוּ צִיּוֹן בְּרִנָּה וְכוּ'\". שֶׁהוּא בְּחִינַת קִבּוּץ גָּלֻיּוֹת לְצִיּוֹן, וְאָז תִּגְדַּל הַשִּמְחָה מְאֹד, בְּחִינַת וְשִׂמְחַת עוֹלָם עַל רֹאשָׁם שָׂשׂוֹן וְשִׂמְחָה יַשִּיגוּ וְנָסוּ יָגוֹן וַאֲנָחָה שֶׁיִּתְהַפֵּךְ כָּל הַיָּגוֹן וַאֲנָחָה לְשִׂמְחָה, שֶׁזֶּהוּ בְּעַצְמוֹ בְּחִינַת קִבּוּץ גָּלֻיּוֹת, בְּחִינַת קִבּוּץ נִדְחֵי יִשְׂרָאֵל, כִּי נִדְחֵי יִשְׂרָאֵל הוּא בְּחִינַת הַנִּדָּחִין בַּעֲווֹנוֹתֵיהֶם, וּבִפְרָט עַל-יְדֵי פְּגַם הַבְּרִית שֶׁעַל-יְדֵי-זֶה , חַס וְשָׁלוֹם, גּוֹרֵם שֶׁהַנִּיצוֹצוֹת וְהַנְּפָשׁוֹת שֶׁבְּתוֹךְ הַטִּפּוֹת נִדְחִין וְנִתְפַּזְּרִין לְמָקוֹם שֶׁנִּדָּחִין, רַחֲמָנָא לִצְלַן, שֶׁעִקַּר אֲרִיכַת הַגָּלוּת הוּא בִּשְׁבִיל זֶה כַּיָּדוּעַ, וְעִקַּר הַתִּקּוּן יִהְיֶה עַל-יְדֵי מָשִׁיחַ כְּמוֹ שֶׁכָּתוּב, \"וּבָא לְצִיּוֹן גּוֹאֵל וּלְשָׁבֵי פֶשַׁע בְּיַעֲקֹב\", כַּמְבֹאָר בַּכַּוָּנוֹת, עַיֵּן שָׁם. וּכְמוֹ שֶׁכָּתוּב (תְּהִלִּים קמז), \"בּוֹנֵה יְרוּשָׁלַיִם ה' נִדְחֵי יִשְׂרָאֵל יְכַנֵּס\". שֶׁאָז בְּעֵת בִּנְיַן יְרוּשָׁלַיִם עַל-יְדֵי מְשִׁיחַ צִדְקֵנוּ, אָז יְכַנֵּס כָּל הַנִּדָּחִין וְכָל הַנִּיצוֹצוֹת הַנִּדָּחִין עַל-יְדֵי פְּגַם הַבְּרִית נוֹפְלִים, חַס וְשָׁלוֹם, לִבְחִינַת יָגוֹן וַאֲנָחָה, כִּי יָגוֹן וַאֲנָחָה הֵם סָמֶךְ מֵם וְלִילִית, כְּמוֹ שֶׁמּוּבָא בַּכַּוָּנוֹת, \"הָשִׁיבָה שׁוֹפְטֵינוּ וְכוּ'\", שֶׁהֵם עוֹשְׁקִין אֶת הַטִּפּוֹת, חַס וְשָׁלוֹם, וְעִקַּר עֲלִיּוֹתָם עַל-יְדֵי שִׂמְחָה כְּשֶׁמִּתְגַּבֵּר אִישׁ הַיִּשְׂרְאֵלִי אַף-עַל-פִּי שֶׁעָשָׂה מַה שֶּׁעָשָׂה וּמְשַׂמֵּחַ אֶת עַצְמוֹ בְּהַנְּקֻדָּה טוֹבָה שֶׁמּוֹצֵא בְּעַצְמוֹ עֲדַיִן, וּמְהַפֵּךְ כָּל הַיָּגוֹן וַאֲנָחָה לְשִׂמְחָה שֶׁאוֹמֵר, אַדְּרַבָּא, זֶהוּ עִקַּר שִׂמְחָתִי וְחֶדְוָתִי שֶׁמְּרֻחָק כָּזֶה שֶׁעָשָׂה מַעֲשִׂים כָּאֵלֶּה זוֹכֶה אַף-עַל-פִּי-כֵן לוֹמַר בְּכָל יוֹם פַּעֲמַיִם שְׁמַע יִשְׂרָאֵל וְכוּ', וְאִם לֹא הָיִיתִי זוֹכֶה אֶלָּא לָזֶה לְבַד גַּם כֵּן רָאוּי לִי לִשְׂמֹחַ כָּל יְמֵי חַיָּי, מִכָּל שֶׁכֵּן שֶׁאֲנִי זוֹכֶה עוֹד לְכַמָּה וְכַמָּה מִצְווֹת צִיצִית וּתְפִלִּין וּשְׁאָר מִצְווֹת שֶׁאֲפִלּוּ הַפְּחוּתִים שֶׁבְּיִשְׂרָאֵל מְקַיְּמִין בְּכָל יוֹם, וְאִם אֲנִי עֲדַיִן רָחוֹק מֵהַשֵּׁם יִתְבָּרַךְ, וַעֲדַיִן לֹא יָצָאתִי מֵחֹל אֶל הַקֹּדֶשׁ אֲפִלּוּ כְּחוּט הַשַּעֲרָה, אַדְּרַבָּא, זֶהוּ עִקַּר שִׂמְחָתִי בְּיוֹתֵר שֶׁאַף-עַל-פִּי-כֵן אֲנִי בִּכְלַל יִשְׂרָאֵל וְאוֹכֵל מַצָּה בְּפֶסַח וּמִתְעַנֶּה בְּיוֹם הַכִּפּוּרִים וְיוֹשֵׁב בְּסֻכָּה וְכוּ', וְכָל מַה שֶּׁהַבַּעַל דָּבָר וְכַת דִּילֵיהּ מַכְנִיס בּוֹ עַצְבוּת וּמָרָה שְׁחוֹרָה, הוּא שָׂמֵחַ בְּיוֹתֵר, כִּי, אַדְּרַבָּא, זֶהוּ עִקַּר שִׂמְחָתִי שֶׁמְּרֻחָק כָּמוֹנִי יִזְכֶּה לִגַּע בִּדְבָרִים קְדוֹשִׁים וְנוֹרָאִים כָּאֵלֶּה, וְכָל מַה שֶּׁאֲנִי רָחוֹק בְּיוֹתֵר שִׂמְחָתִי גְּדוֹלָה בְּיוֹתֵר, שֶׁגַּם אֲנִי זוֹכֶה לִדְבָרִים קְדוֹשִׁים וְנוֹרָאִים כָּאֵלֶּה צִיצִית וּתְפִלִּין וְשַׁבָּת וְיוֹם טוֹב וְכוּ' וְכוּ', כִּי מִי שֶׁיֵּשׁ לוֹ מֹחַ כָּל שֶׁהוּא וְיֵשׁ לוֹ אֱמוּנָה שְׁלֵמָה בַּה' וּבְתוֹרָתוֹ הַקְּדוֹשָׁה, יָכוֹל לְהִתְנוֹצֵץ לוֹ מֵרָחוֹק גֹּדֶל מַעֲלַת יִקְרַת קְדֻשַּׁת כָּל מִצְוָה וּמִצְוָה שֶׁאָנוּ זוֹכִין לְקַיֵּם בְּכָל יוֹם, אֲפִלּוּ הַפָּחוּת שֶׁבַּפְּחוּתִים, וּבִפְרָט מַה שֶּׁאָנוּ זוֹכִין לְיַחֵד שְׁמוֹ בְּכָל יוֹם פַּעֲמַיִם, שֶׁזֶּהוּ עִקַּר הַכֹּל, שֶׁאָנוּ זוֹכִין לְהַאֲמִין בַּה' אֱלֹקִים אֱמֶת יָחִיד קַדְמוֹן בּוֹרֵא כָּל עוֹלָמִים אֶחָד יָחִיד וּמְיֻחָד לְעֵלָּא מִן כֻּלָּא וְלֵית לְעֵלָּא מִינֵּיהּ, בָּרוּךְ הוּא וּמְבֹרָךְ שְׁמוֹ תָּמִיד לְעוֹלָם וָעֶד, וּלְמִי שֶׁזּוֹכֶה לְהַרְגִּיל עַצְמוֹ וְלִשְׂמֹחַ בַּשִּמְחָה הַזֹּאת, בְּוַדַּאי יִזְכֶּה לְכָל טוּב וְיִמָּחֲלוּ לוֹ כָּל עֲווֹנוֹתָיו, כִּי זֶהוּ בְּחִינַת שֶׁמְּהַפֵּךְ הַיָּגוֹן וַאֲנָחָה לְשִׂמְחָה כַּנַּ\"ל, שֶׁזֶּהוּ עִקַּר שְׁלֵמוּת הַשִּמְחָה וְעַל-יְדֵי-זֶה נַעֲשֶׂה יִחוּד גָּדוֹל לְמַעְלָה, כְּמוֹ שֶׁאָמַר רַבֵּנוּ זִכְרוֹנוֹ לִבְרָכָה שֶׁנַּעֲשֶׂה יִחוּד גָּדוֹל לְמַעְלָה עַל-יְדֵי בְּדִיחָא דַּעְתֵּיהּ, עַל-יְדֵי שֶׁאִישׁ הַיִּשְׂרְאֵלִי מְשַׂמֵּחַ אֶת עַצְמוֹ וּמְשַׁבֵּר הָעַצְבוּת וּמְהַפְּכוֹ לְשִׂמְחָה, וְעַל-יְדֵי-זֶה מְבָרְרִין וּמַעֲלִין כָּל הַנִּיצוֹצוֹת מֵעִמְקֵי הַקְּלִפּוֹת שֶׁנָּפְלוּ לְשָׁם עַל-יְדֵי פְּגַם הַבְּרִית, כִּי עִקַּר נְפִילָתָם הוּא לִבְחִינַת יָגוֹן וַאֲנָחָה כַּנַּ\"ל. וּכְשֶׁזּוֹכֶה לַהֲפֹךְ הַיָּגוֹן וַאֲנָחָה לְשִׂמְחָה, עַל-יְדֵי-זֶה מַעֲלֶה כָּל הַנְּפָשׁוֹת וְהַנִּיצוֹצוֹת שֶׁנִּדְּחוּ לְשָׁם וּמַחֲזִירָם לְתוֹךְ הַקְּדֻשָּׁה, שֶׁהוּא הַשִּמְחָה כַּנַּ\"ל:",
                        " וְעִקַּר זֶה הַתִּקּוּן בִּשְׁלֵמוּת יִהְיֶה עַל-יְדֵי מָשִׁיחַ שֶׁיָּבוֹא בִּמְהֵרָה בְּיָמֵינוּ בִּבְחִינַת וּפְדוּיֵי ה' יְשֻׁבוּן וּבָאוּ צִיּוֹן בְּרִנָּה, שֶׁזֶּה נֶאֱמַר עַל קִבּוּץ גָּלֻיּוֹת, שֶׁהוּא בְּחִינַת הַנִּיצוֹצוֹת הַנִּדָּחִין עַל-יְדֵי פְּגַם הַבְּרִית, שֶׁזֶּה עִקַּר הַגָּלוּת כַּנַּ\"ל. וְזֶהוּ, \"וּבָאוּ צִיּוֹן בְּרִנָּה\". כִּי עִקַּר תִּקּוּנָם הוּא כְּשֶׁחוֹזְרִים אֶל הַקְּדֻשָּׁה הָעֶלְיוֹנָה הַנִּקְרֵאת \"צִיּוֹן\", כַּיָּדוּעַ בַּכְּתָבִים. וְכָל תִּקּוּן אֵלּוּ הַנִּיצוֹצוֹת שֶׁיַּחְזְרוּ לְצִיּוֹן יִהְיֶה עַל-יְדֵי בְּחִינָה הַנַּ\"ל שֶׁמְּסַיֵּם בְּסוֹף הַפָּסוּק הַזֶּה, שֶׁהוּא בְּחִינַת שָׂשׂוֹן וְשִׂמְחָה יַשִּיגוּ וְנָסוּ יָגוֹן וַאֲנָחָה, שֶׁהוּא מַה שֶּׁזּוֹכִין לַהֲפֹךְ הַיָּגוֹן וַאֲנָחָה לְשִׂמְחָה וְכַנַּ\"ל, וְכָל הַבָּנִים שֶׁמּוֹלִידִין הֵם עַל-יְדֵי בְּחִינַת בֵּרוּר הַקְּדֻשָּׁה וְהַנִּיצוֹצוֹת שֶׁמְּבָרְרִין נִיצוֹצוֹת הַקְּדֻשָּׁה מֵעִמְקֵי הַקְּלִפּוֹת שֶׁהֵם נְפָשׁוֹת קְדוֹשׁוֹת שֶׁל הַבָּנִים כַּנַּ\"ל, וּבֵרוּר הַנִּיצוֹצוֹת וְהַנְּפָשׁוֹת הוּא בְּחִינַת מַה שֶּׁמַּעֲלִין הַיָּגוֹן וַאֲנָחָה לְשִׂמְחָה כַּנַּ\"ל שֶׁזֶּהוּ עִקַּר בְּחִינַת הַזִּוּוּג דִּקְדֻשָּׁה כַּנַּ\"ל. וְעַל-יְדֵי הַבָּנִים נִתְרַבֶּה הַשִּמְחָה מְאֹד כַּנַּ\"ל, כִּי זֶה עִקַּר הַשִּמְחָה כַּנַּ\"ל, וְעַל-כֵּן חַיָּב כָּל אָדָם לְהוֹלִיד בֵּן וּבַת, כִּי הַבֵּן הוּא עִקַּר בְּחִינַת הַשִּמְחָה כְּמוֹ שֶׁכָּתוּב, \"בֵּן חָכָם יְשַׂמַּח אָב\". אֲבָל הַבַּת שָׁם אֲחִיזַת הַיָּגוֹן וַאֲנָחָה שֶׁאֲחִיזָתָם בְּסִטְרָא דְּנוּקְבָּא כַּנַּ\"ל, אֲבָל הָאָדָם חַיָּב דַּיְקָא לְהוֹלִיד שְׁתֵּיהֶם בֵּן וּבַת, כִּי אֵין הַשִּמְחָה נִגְדֶּלֶת וְנִשְׁלֶמֶת כִּי אִם עַל-יְדֵי שְׁתֵּיהֶם דַּיְקָא, כִּי צְרִיכִים לְהוֹלִיד גַּם בַּת יִשְׂרָאֵל, כִּי עִקַּר שְׁלֵמוּת הַשִּמְחָה עַל-יְדֵי בַּת יִשְׂרָאֵל שֶׁעִקַּר הַהוֹלָדָה מִמֶּנָּה, כִּי עִקַּר הַהוֹלָדָה שֶׁהִוא שְׁלֵמוּת הַשִּמְחָה כַּנַּ\"ל הוּא עַל-יְדֵי שֶׁנִּכְלֶלֶת אִשָּׁה בְּאִישׁ וְנִתְיַחֵד מִדַּת הַדִּין בְּמִדַּת הָרַחֲמִים, וְעַל-יְדֵי-זֶה נִמְתָּק הַדִּין וְעַל-יְדֵי-זֶה נִתְהַפֵּךְ הַיָּגוֹן לְשִׂמְחָה כַּנַּ\"ל. וְעַל-כֵּן צָרִיךְ כָּל אֶחָד לְהוֹלִיד בֵּן וּבַת, כִּי עִקַּר הַגְדָּלַת הַשִּמְחָה בִּשְׁלֵמוּת הוּא עַל-יְדֵי שְׁנֵיהֶם כַּנַּ\"ל:"
                    ],
                    [
                        "וְזֶהוּ בְּחִינַת אִסּוּר לְהִתְחַתֵּן בְּעַכּוּ\"ם, כִּי הָעַכּוּ\"ם הֵם בְּחִינַת יָגוֹן וַאֲנָחָה מֵאַחַר שֶׁלֹּא זָכוּ לְקַבֵּל אֶת הַתּוֹרָה, שֶׁהוּא עִקַּר הַשִּמְחָה, כְּמוֹ שֶׁכָּתוּב, \"יֹלֵד כְּסִיל לְתוּגָה לוֹ\". כִּי הֵם כְּרוּכִים רַק אַחַר הָעוֹלָם הַזֶּה שֶׁהוּא מָלֵא יָגוֹן וַאֲנָחָה וְכַעַס וּמַכְאוֹבוֹת, כְּמוֹ שֶׁנֶּאֱמַר, \"גַּם כָּל יָמָיו כַּעַס וּמַכְאוֹבוֹת\". עַל-כֵּן אָסוּר לְיִשְׂרָאֵל לְהִתְחַתֵּן בְּעַכּוּ\"ם, כִּי אֵין בָּנוּ כֹּחַ לְהַמְתִּיק הַיָּגוֹן וַאֲנָחָה שֶׁל הָעַכּוּ\"ם, כִּי גַּם בְּהַיִּחוּד שֶׁל יִשְׂרָאֵל צְרִיכִין הִתְגַּבְּרוּת גָּדוֹל שֶׁיִּזְכֶּה שֶׁיִּהְיֶה זִוּוּגוֹ בִּקְדֻשָּׁה גְּדוֹלָה שֶׁיּוּכַל לְהַכְנִיעַ הַיָּגוֹן וַאֲנָחָה לְהָפְכוֹ לְשִׂמְחָה, כִּי עִקַּר תַּאֲוַת הַמִּשְׁגָּל הוּא בָּא מִבְּחִינַת עַצְבוּת, יָגוֹן וַאֲנָחָה, וּצְרִיכִין לְהִתְגַּבֵּר מְאֹד לְקַדֵּשׁ אֶת עַצְמוֹ לְשַׁבֵּר תַּאֲוָה הַגַּשְׁמִיִת, שֶׁהִוא בְּחִינַת יָגוֹן וַאֲנָחָה, וּלְדַבֵּק אֶת עַצְמוֹ בַּקְּדֻשָּׁה הָעֶלְיוֹנָה שֶׁהִוא בְּחִינַת שִׂמְחָה, וְאָז יִזְכֶּה לְהַמְתִּיק הַיָּגוֹן וַאֲנָחָה לְהָפְכוֹ לְשִׂמְחָה, שֶׁזֶּהוּ עִקַּר בְּחִינַת קְדֻשַּׁת הַבְּרִית, אֲבָל בַּת אֵל נֵכָר הִיא עֶצֶם הַיָּגוֹן וַאֲנָחָה אִשָּׁה זוֹנָה, שֶׁהִיא בְּעַצְמָהּ בְּחִינַת מַר מִמָּוֶת וְכוּ', בְּחִינַת כִּי שָׁחָה אֶל מָוֶת בֵּיתָהּ (מִשְׁלֵי ב). וְאֵין כֹּחַ בְּיַד יִשְׂרָאֵל לְהַמְתִּיק תֹּקֶף הַיָּגוֹן וַאֲנָחָה שֶׁלָּהֶם, וְעַל-כֵּן אָסוּר לְהִתְחַתֵּן עִמָּהֶם, כִּי אֵין בָּנוּ כֹּחַ לְהָפְכָם אֶל הַקְּדֻשָּׁה, לִבְחִינַת שִׂמְחָה, אַדְּרַבָּא, יִתְגַּבֵּר בּוֹ בְּחִינַת הַיָּגוֹן וַאֲנָחָה, שֶׁהוּא תֹּקֶף הַסִּטְרָא אָחֳרָא. וּתְעַקְּרוֹ מִשְּׁנֵי עוֹלָמוֹת, חַס וְשָׁלוֹם, וְיֵרֵד בְּיָגוֹן שְׁאוֹלָה. וְזֶה שֶׁנֶּאֱמַר בִּיפַת תֹּאַר, \"וּבָכְתָה אֶת אָבִיהָ וְאֶת אִמָּהּ יֶרַח יָמִים\". וְאָמְרוּ רַבּוֹתֵינוּ זִכְרוֹנָם לִבְרָכָה, כְּדֵי שֶׁתְּהֵא בַּת יִשְׂרָאֵל שְׂמֵחָה וְזוֹ עֲצֵבָה. כִּי בַּת יִשְׂרָאֵל אֲחִיזָתָהּ בִּבְחִינַת שִׂמְחָה, בְּחִינַת שִׂמְחִי וְגִילִי בַּת צִיּוֹן, כִּי הִיא מִשֹּׁרֶשׁ נִשְׁמַת יִשְׂרָאֵל, שֶׁהֵם עֶצֶם הַשִּמְחָה, רַק מֵחֲמַת שֶׁאַחַר כַּמָּה הִשְׁתַּלְשְׁלוּת מִשְׁתַּלְשֵׁל מִבְּחִינַת סִטְרָא דְנוּקְבָּא אֲחִיזַת הַיָּגוֹן וַאֲנָחָה, עַל-כֵּן צְרִיכִין קְדֻשָּׁה יְתֵרָה כְּדֵי לְהַמְתִּיק הַדִּין הַנֶּאֱחָז שָׁם כְּדֵי שֶׁלֹּא יִתְאַחֵז, חַס וְשָׁלוֹם, הַיָּגוֹן וַאֲנָחָה שֶׁהוּא אֲחִיזַת הַסִּטְרָא אָחֳרָא, שֶׁהוּא הִתְגַּבְּרוּת הַתַּאֲוָה, חַס וְשָׁלוֹם, אֲבָל בַּת עַכּוּ\"ם הִיא בְּחִינַת עֶצֶם הַקְּלִפָּה שֶׁשְּׁמָהּ עַל שֵׁם הָעַצְבוּת וְהַיְלָלָה כַּיָּדוּעַ, שֶׁהִיא בְּחִינַת יָגוֹן וַאֲנָחָה, וְעַל-כֵּן אָסוּר לְהִתְחַתֵּן עִמָּהֶם, וְגֹדֶל עֹצֶם הָאִסּוּר שֶׁל נשג\"ז (נִדָּה, שִׁפְחָה, גּוֹיָה, זוֹנָה) רַחֲמָנָא לִצְלַן, מְבֹאָר בַּסְּפָרִים, וּבִפְרָט בַּזֹּהַר וְתִקּוּנִים:"
                    ],
                    [
                        " וְעַל-כֵּן אֲפִלּוּ שְׁלֹמֹה הַמֶּלֶךְ, עָלָיו הַשָּׁלוֹם, הִתְחָרֵט אַחַר כָּךְ כְּמוֹ שֶׁכָּתוּב, \"לְאִיתִיאֵל וְאֻכָל\", וְדָרְשׁוּ רַבּוֹתֵינוּ זִכְרוֹנָם לִבְרָכָה שֶׁאָמַר אִיתִיאֵל וְכוּ' אֲנִי אַרְבֶּה וְלֹא אָסוּר וְכוּ'. אֲבָל בֶּאֱמֶת לֹא כֵן הוּא, כִּי מִי עָלָה שָׁמַיִם וַיֵּרַד מִי אָסַף רוּחַ בְּחָפְנָיו וְכוּ' (מִשְׁלֵי ל) וְדָרְשׁוּ רַבּוֹתֵינוּ זִכְרוֹנָם לִבְרָכָה כָּל הַפָּסוּק הַזֶּה עַל מֹשֶׁה רַבֵּנוּ, עָלָיו הַשָּׁלוֹם, שֶׁאָמַר שְׁלֹמֹה שֶׁאָסוּר לְשַׁנּוֹת מִדִּבְרֵי תּוֹרַת מֹשֶׁה שֶׁאָסַר לְהַרְבּוֹת נָשִׁים, כִּי מִי עָלָה שָׁמַיִם וַיֵּרַד כְּמוֹתוֹ וְכוּ', הַיְנוּ כִּי שְׁלֹמֹה סָבַר שֶׁלְּגֹדֶל חָכְמָתוֹ וְעֹצֶם קְדֻשָּׁתוֹ יֵשׁ לוֹ כֹּחַ לִשָּא נָשִׁים נָכְרִיּוֹת רַבּוֹת, וּלְהַמְתִּיק עֶצֶם הַיָּגוֹן וַאֲנָחָה שֶׁהֵם אֲחוּזִים בָּם, וּלְהָפְכוֹ לְשִׂמְחָה, שֶׁעַל-יְדֵי-זֶה הָיָה נַעֲשֶׂה תִּקּוּן גָּדוֹל לְפִי דַּעְתּוֹ, כִּי כָּל מַה שֶּׁהַיָּגוֹן וַאֲנָחָה, שֶׁהוּא הַסִּטְרָא אָחֳרָא, גָּדוֹל בְּיוֹתֵר כְּשֶׁזּוֹכִין לְהָפְכוֹ לְשִׂמְחָה לִבְחִינַת קְדֻשַּׁת הַבְּרִית, נִתְגַּדֵּל הַשִּמְחָה וְנִשְׁלֶמֶת בְּיוֹתֵר. וּמֵחֲמַת שֶׁיָּדַע בְּעַצְמוֹ תֹּקֶף קְדֻשָּׁתוֹ שֶׁהוּא מֻשְׁלָל מִתַּאֲוָה זֹאת לְגַמְרֵי בְּתַכְלִית הַקְּדֻשָּׁה, וְאֵין כַּוָּנָתוֹ כִּי אִם לַשָּׁמַיִם לְהַמְתִּיק הַיָּגוֹן וַאֲנָחָה לְהָפְכוֹ לְשִׂמְחָה, עַל-כֵּן יֵעָשֶׂה תִּקּוּן גָּדוֹל עַל-יְדֵי-זֶה , כִּי שְׁלֹמֹה בֶּן דָּוִד הוּא בְּחִינַת מָשִׁיחַ, שֶׁהוּא בָּנָה אֶת הַבֵּית הַמִּקְדָּשׁ, וּבְיוֹמוֹי קַיְּמָא סִהֲרָא בְּאַשְׁלְמוּתָא, וְאָז הָיְתָה הַשִּמְחָה גְּדוֹלָה מְאֹד, כְּמוֹ שֶׁכָּתוּב (מְלָכִים א ד), \"יְהוּדָה וְיִשְׂרָאֵל רַבִּים וְכוּ' אֹכְלִים וְשֹׁתִים וּשְׂמֵחִים\". כִּי הוּא בָּנָה אֶת הַבֵּית הַמִּקְדָּשׁ שֶׁשָּׁם עִקַּר הַשִּמְחָה, כְּמוֹ שֶׁכָּתוּב (יְשַׁעְיָה נו), \"וְשִׂמַּחְתִּים בְּבֵית תְּפִלָּתִי וְכוּ'\". וּכְמוֹ שֶׁכָּתוּב, \"בְּיוֹם חֲתֻנָּתוֹ וּבְיוֹם שִׂמְחַת לִבּוֹ\". וְדָרְשׁוּ רַבּוֹתֵינוּ זִכְרוֹנָם לִבְרָכָה, זֶה בִּנְיַן בֵּית הַמִּקְדָּשׁ. וְהוּא זָכָה לָעֲשָׂרָה מִינֵי נְגִינָה, שֶׁהוּא בְּחִינַת שִׁיר הַשִּׁירִים אֲשֶׁר לִשְׁלֹמֹה, שֶׁהוּא שִׁיר הַמְעֻלֶּה וְהַמֻּבְחָר מִכָּל הַשִּׁירִים, וְעַל-כֵּן סָבַר שֶׁיֵּשׁ לוֹ כֹּחַ לְהַמְתִּיק וְלַהֲפֹךְ עֶצֶם הַיָּגוֹן וַאֲנָחָה לְשִׂמְחָה כְּמוֹ שֶׁיִּהְיֶה בִּימֵי הַמָּשִׁיחַ, כְּמוֹ שֶׁכָּתוּב, \"וְהָפַכְתִּי אֶבְלָם לְשָׂשׂוֹן\" וְכַנַּ\"ל. וְעַל-כֵּן טָעָה וְנָשָׂא נָשִׁים נָכְרִיּוֹת, כִּי הָיָה בָּטוּחַ עַל כֹּחוֹ וּקְדֻשָּׁתוֹ עַל גֹּדֶל הַפְלָגַת הַשִּמְחָה שֶׁזָּכָה בְּיָמָיו שֶׁיַּהֲפֹךְ גַּם אוֹתָם אֶל הַקְּדֻשָּׁה וְהַשִּמְחָה כַּנַּ\"ל, אֲבָל אַחַר כָּךְ הֵעִיד עַל עַצְמוֹ שֶׁטָּעָה בָּזֶה, כִּי אֵין כֹּחַ לְשׁוּם חָכָם וְקָדוֹשׁ שֶׁבָּעוֹלָם, אֲפִלּוּ לִשְׁלֹמֹה הַמֶּלֶךְ, עָלָיו הַשָּׁלוֹם, לְשַׁנּוֹת שׁוּם דָּבָר מִתּוֹרַת מֹשֶׁה, וְאָסוּר לוֹמַר שׁוּם סְבָרָא לְבַטֵּל שׁוּם דָּבָר קַל אֲפִלּוּ יִהְיֶה חָכָם כִּשְׁלֹמֹה, כִּי אֵין נָבִיא רַשַּׁאי לְחַדֵּשׁ דָּבָר מֵעַתָּה, כִּי מִי עָלָה שָׁמַיִם וַיֵּרַד מִי אָסַף רוּחַ בְּחָפְנָיו וְכוּ', הַיְנוּ מִי יֵשׁ לוֹ כֹּחַ כְּמֹשֶׁה שֶׁעָלָה שָׁמַיִם וְיָרַד, כְּמוֹ שֶׁדָּרְשׁוּ רַבּוֹתֵינוּ זִכְרוֹנָם לִבְרָכָה:",
                        " וְעַל-כֵּן אָסוּר לְשַׁנּוֹת בְּתוֹרָתוֹ אֲפִלּוּ תְּנוּעָה קַלָּה, מִכָּל שֶׁכֵּן בְּדָבָר כָּזֶה, כִּי מֹשֶׁה רַבֵּנוּ בְּעַצְמוֹ שֶׁנָּשָׂא בַּת יִתְרוֹ, זֶה הָיָה קֹדֶם מַתַּן תּוֹרָה שֶׁעֲדַיִן לֹא נֶאֶסְרוּ, וְגַם הָיָה עַל-פִּי הַדִּבּוּר, וְגַם מִי יִתְפָּאֵר עוֹד שֶׁיִּהְיֶה לוֹ כֹּחַ כְּמֹשֶׁה, כִּי רַק מֹשֶׁה לְבַד הָיָה יָכֹל זֹאת לַהֲפֹךְ הַיָּגוֹן וַאֲנָחָה, אֲפִלּוּ שֶׁל הָעַכּוּ\"ם, לְשִׂמְחָה, שֶׁזֶּהוּ בְּחִינַת מַה שֶּׁגִּיֵּר אֶת יִתְרוֹ, כִּי הַגֵּרִים שֶׁמְּגַיְּרִין, זֶהוּ בְּחִינַת שֶׁמְּהַפְּכִין הַיָּגוֹן וַאֲנָחָה לְשִׂמְחָה, וְעַל-כֵּן עִקַּר נְתִינַת הַתּוֹרָה, שֶׁהִיא בְּחִינַת הַשִּמְחָה כַּנַּ\"ל \"וְשִׂמְחַת עוֹלָם עַל רֹאשָׁם\", כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, לֹא הָיְתָה עַד שֶׁבָּא יִתְרוֹ וְנִתְגַּיֵּר, כִּי עִקַּר שְׁלֵמוּת הַשִּמְחָה הוּא בִּבְחִינַת שָׂשׂוֹן וְשִׂמְחָה יַשִּיגוּ וְנָסוּ יָגוֹן וַאֲנָחָה שֶׁנִּסְמַךְ לִוְשִׂמְחַת עוֹלָם עַל רֹאשָׁם, שֶׁנֶּאֱמַר עַל מַתַּן תּוֹרָה, דְּהַיְנוּ כְּשֶׁמְּהַפְּכִין הַיָּגוֹן וַאֲנָחָה לְשִׂמְחָה, שֶׁאָז דַּיְקָא נִשְׁלֶמֶת הַשִּמְחָה בְּחִינַת וְשִׂמְחַת עוֹלָם, בְּחִינַת מַתַּן תּוֹרָה. וְזֶה בְּחִינַת בְּיוֹם חֲתֻנָּתוֹ זוֹ מַתַּן תּוֹרָה, כִּי מַתַּן תּוֹרָה שֶׁאָז נִתְגַּיֵּר יִתְרוֹ וְנִתְהַפֵּךְ אֶל הַקְּדֻשָּׁה וְהַשִּמְחָה, זֶהוּ בְּחִינַת חֲתֻנָּה כַּנַּ\"ל, וְזֶהוּ בְּחִינַת הַקּוֹלוֹת שֶׁל מַתַּן תּוֹרָה, בְּחִינַת קוֹל הַשּׁוֹפָר שֶׁל אֵילוֹ שֶׁל יִצְחָק שֶׁכָּל זֶה הוּא בְּחִינַת עֲשָׂרָה מִינֵי נְגִינָה כַּנַּ\"ל, שֶׁזֶּהוּ בְּחִינַת חֲתֻנָּה, בְּחִינַת הִתְהַפְּכוּת הַיָּגוֹן וַאֲנָחָה לְשִׂמְחָה וְכַנַּ\"ל. וּמֵחֲמַת שֶׁמֹּשֶׁה זָכָה לְכָל זֶה, לְגַיֵּר אֶת יִתְרוֹ וּלְקַבֵּל אֶת הַתּוֹרָה וּלְהַעֲלוֹת הַקְּדֻשָּׁה מֵעִמְקֵי הַקְּלִפּוֹת, לְהוֹצִיא כָּל יִשְׂרָאֵל מִיָּגוֹן לְשִׂמְחָה, וּלְהַפֵּךְ הַיָּגוֹן וַאֲנָחָה לְשִׂמְחָה, עַל-כֵּן לוֹ לְבַדּוֹ הָיָה כֹּחַ לִשָּא אֶת בַּת יִתְרוֹ, וְגַם שֶׁהָיָה פָּרוּשׁ גָּדוֹל אַחַר שֶׁהוֹלִיד בָּנִים כְּמוֹ שֶׁכָּתוּב, \"וְאַתָּה פֹּה עֲמֹד עִמָּדִי\", כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה. \"וְזֶהוּ מִי עָלָה שָׁמַיִם וַיֵּרַד\". עַל-פִּי מַה שֶּׁפֵּרֵשׁ רַבֵּנוּ זִכְרוֹנוֹ לִבְרָכָה פָּסוּק זֶה בְּהַתּוֹרָה \"וַיְהִי מִקֵּץ\" בְּלִקּוּטֵי הָרִאשׁוֹן (בְּסִימָן נד'), שֶׁזֶּה הַמִּקְרָא מִי עָלָה שָׁמַיִם הוּא מְדַבֵּר מִבְּחִינַת נְגִינָה, עַיֵּן שָׁם כָּל הָעִנְיָן, וּבָזֶה מְקֻשָּׁר הֵיטֵב מִקְרָא זֶה מִי עָלָה שָׁמַיִם לְעִנְיַן דִּבְרֵי שְׁלֹמֹה הַנַּ\"ל, הַיְנוּ שֶׁשְּׁלֹמֹה אָמַר, מִי עָלָה שָׁמַיִם וַיֵּרַד וְכוּ', כְּמוֹ מֹשֶׁה, הַיְנוּ מִי יֵשׁ לוֹ כֹּחַ לְגַלּוֹת כָּל הָעֲשָׂרָה מִינֵי נְגִינָה כְּמֹשֶׁה. וּבֶאֱמֶת עִנְיַן הַפְּשׁוּטוֹ שֶׁל מִקְרָא שֶׁמְּדַבֵּר מִמַּעֲלַת עֲלִיַּת מֹשֶׁה לַמָּרוֹם לְקַבֵּל הַתּוֹרָה הוּא עִנְיָן אֶחָד עִם פֵּרוּשׁ רַבֵּנוּ זִכְרוֹנוֹ לִבְרָכָה הַנַּ\"ל שֶׁפֵּרֵשׁ לְעִנְיַן נְגִינָה כַּנַּ\"ל, כִּי מְבֹאָר בְּהַתּוֹרָה \"וַיְהִי מִקֵּץ\" הַנַּ\"ל, שֶׁעַל-יְדֵי הַנְּגִינָה עִקַּר הַנְּבוּאָה שֶׁל הַנְּבִיאִים, כְּמוֹ שֶׁכָּתוּב, \"וְהָיָה כְּנַגֵּן הַמְנַגֵּן וַתְּהִי עָלָיו יַד ה'\". וְעַל-כֵּן מֹשֶׁה רַבֵּנוּ שֶׁזָּכָה לַעֲשָׂרָה מִינֵי נְגִינָה בִּשְׁלֵמוּת, שֶׁהוּא בְּחִינַת מִי עָלָה שָׁמַיִם וַיֵּרַד וְכוּ', כְּפִי מַה שֶּׁפֵּרְשׁוֹ רַבֵּנוּ זִכְרוֹנוֹ לִבְרָכָה, עַל-כֵּן זָכָה לִנְבוּאָה בְּרוּרָה בְּתַכְלִית הַשְּׁלֵמוּת יוֹתֵר מִכָּל הַנְּבִיאִים, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (יְבָמוֹת מט) שֶׁמֹּשֶׁה רָאָה בָּאַסְפַּקְלַרְיָא הַמְּאִירָה, שֶׁזֶּהוּ גַּם כֵּן בְּחִינַת מִי עָלָה שָׁמַיִם וַיֵּרַד עַל-פִּי פְּשׁוּטוֹ שֶׁנֶּאֱמַר לְעִנְיַן מַעֲלַת נְבוּאָתוֹ שֶׁעָלָה לַשָּׁמַיִם וְקִבֵּל הַתּוֹרָה וְכוּ'. נִמְצָא, שֶׁשְּׁנֵי הַפֵּרוּשִׁים כְּלוּלִים יַחַד כַּנַּ\"ל, וְעַל-כֵּן הוֹדָה שְׁלֹמֹה שֶׁאֵין לוֹ לְדַמּוֹת עַצְמוֹ לְמֹשֶׁה, כִּי מִי עָלָה שָׁמַיִם וַיֵּרַד כְּמוֹתוֹ וְכַנַּ\"ל:",
                        " הִלְכוֹת אִשּׁוּת:"
                    ],
                    [
                        " וְזֶה בְּחִינַת כֹּהֲנִים לְוִיִּים וְיִשְׂרְאֵלִים מֻתָּרִים לָבוֹא זֶה בָּזֶה וְהַוָּלָד הוֹלֵךְ אַחַר הַזָּכָר, וּכְמוֹ שֶׁאָמְרוּ בַּמִּשְׁנָה, כָּל מָקוֹם שֶׁיֵּשׁ קִדּוּשִׁין וְאֵין עֲבֵרָה, הַוָּלָד הוֹלֵךְ אַחַר הַזָּכָר, כָּל מָקוֹם שֶׁיֵּשׁ קִדּוּשִׁין וְיֵשׁ עֲבֵרָה, הַוָּלָד הוֹלֵךְ אַחַר הַפָּגוּם וְכוּ':",
                        " כִּי עִקַּר הַדְּבֵקוּת וְהִתְקָרְבוּת לְהַשֵּׁם יִתְבָּרַךְ הוּא עַל-יְדֵי קוֹלוֹת, שֶׁהֵם בְּחִינַת עֲשָׂרָה מִינֵי נְגִינָה, שֶׁבָּהֶם כְּלוּלִים כָּל הַקּוֹלוֹת שֶׁבָּעוֹלָם שֶׁעַל יָדָם עִקַּר הַהִתְקָרְבוּת יִשְׂרָאֵל לַאֲבִיהֶם שֶׁבַּשָּׁמַיִם. כִּי כָּל הַתְּפִלּוֹת וְהַשִּׁירוֹת וְהַתִּשְׁבָּחוֹת וְהַתְּחִנּוֹת וּבַקָּשׁוֹת וִדּוּיִים וְרִצּוּיִים וּפִיּוּסִים, וְכָל הַשִּיחוֹת שֶׁאָדָם מֵשִׂיחַ בֵּינוֹ לְבֵין קוֹנוֹ בְּהִתְבּוֹדְדוּת וְכוּ', הַכֹּל כָּלוּל בַּעֲשָׂרָה מִינֵי נְגִינָה שֶׁהֵם עֲשָׂרָה לְשׁוֹנוֹת שֶׁנֶּאֱמַר בָּהֶם סֵפֶר תְּהִלִּים, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (פְּסָחִים קז) בְּמִזְמוֹר, בְּנִצּוּחַ, בְּנִגּוּן וְכוּ', כַּמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה (סִימָן רה) לְעִנְיַן הָעֲשָׂרָה קַפִּיטְיל תְּהִלִּים שֶׁגִּלָּה שֶׁהֵם תִּקּוּן לְמִקְרֵה לַיְלָה, עַיֵּן שָׁם. וְזֶה יָדוּעַ שֶׁסֵּפֶר תְּהִלִּים כָּלוּל מִכָּל הַלְּשׁוֹנוֹת שֶׁל תְּפִלָּה וְתַחֲנוּנִים וְכוּ' כַּנַּ\"ל, כִּי רֹב סֵפֶר תְּהִלִּים מְדַבֵּר מִצְּעָקוֹת וּזְעָקוֹת וְשַׁוְעוֹת לְהַשֵּׁם יִתְבָּרַךְ, וְכַמָּה לְשׁוֹנוֹת שֶׁל תַּחֲנוּנִים שֶׁיַּעַזְרוֹ הַשֵּׁם יִתְבָּרַךְ לַעֲשׂוֹת רְצוֹנוֹ, וְלָצֵאת מִמְּצוּלוֹת יָם שֶׁל עֲכִירַת תַּאֲווֹת עוֹלָם הַזֶּה וַהֲבָלָיו וְכוּ', וּבְתוֹךְ אֵלּוּ הַצְּעָקוֹת וְהַתַּחֲנוּנִים שֶׁל דָּוִד הַמֶּלֶךְ, עָלָיו הַשָּׁלוֹם, בְּתוֹךְ זֶה הוּא מַתְחִיל לְזַמֵּר וּלְשַׁבֵּחַ וּלְהוֹדוֹת וּלְהַלֵּל לְהַשֵּׁם יִתְבָּרַךְ וְכוּ', וְכָל אֵלּוּ הַדְּרָכִים וְהַנְּתִיבוֹת הַקְּדוֹשִׁים שֶׁל סֵפֶר תְּהִלִּים כָּל זֶה הוּא בְּחִינַת עֲשָׂרָה מִינֵי נְגִינָה שֶׁהוּא בְּחִינַת עֲשָׂרָה לְשׁוֹנוֹת שֶׁנֶּאֱמַר בָּהֶם סֵפֶר תְּהִלִּים, שֶׁבָּהֶם כְּלוּלִים כָּל הַבַּקָּשׁוֹת וְכוּ' וְשִׁירוֹת וְתִשְׁבָּחוֹת וְכוּ' שֶׁאוֹמְרִים כָּל יִשְׂרָאֵל בְּכָל מָקוֹם שֶׁהֵם, שֶׁעִקַּר הַהִתְקָרְבוּת לְהַשֵּׁם יִתְבָּרַךְ הוּא עַל-יְדֵי-זֶה , וּכְמוֹ שֶׁכָּתַב רַבֵּנוּ זִכְרוֹנוֹ לִבְרָכָה, (בְּלִקּוּטֵי תִּנְיָנָא סִימָן פד), דַּע, שֶׁעִקַּר הִתְקָרְבוּת וּדְבֵקוּת יִשְׂרָאֵל לְהַשֵּׁם יִתְבָּרַךְ הוּא עַל-יְדֵי הַתְּפִלָּה וְכוּ'. נִמְצָא, שֶׁעִקַּר הִתְקָרְבוּת וּדְבֵקוּת יִשְׂרָאֵל לְהַשֵּׁם יִתְבָּרַךְ הוּא עַל-יְדֵי בְּחִינַת קוֹלוֹת הַקְּדוֹשִׁים שֶׁל שִׁירוֹת וְתִשְׁבָּחוֹת וּתְפִלּוֹת וְתַחֲנוּנִים וְכוּ', וְנִגּוּנִים וּזְמִירוֹת וְכוּ', שֶׁכָּל זֶה הוּא בְּחִינַת עֲשָׂרָה מִינֵי נְגִינָה שֶׁעַל יָדָם עִקַּר הִתְקָרְבוּת יִשְׂרָאֵל לַאֲבִיהֶם שֶׁבַּשָּׁמַיִם כַּנַּ\"ל:",
                        " כִּי כָּל הַקּוֹלוֹת, שֶׁהֵם בְּחִינַת עֲשָׂרָה מִינֵי נְגִינָה, זֶהוּ בְּחִינַת חוּשׁ הַשֶּׁמַע שֶׁשָּׁם הַרְגָּשַׁת הַנְּגִינָה וְהַקּוֹלוֹת, בְּחִינַת (בְּרָכוֹת טו) הַשְׁמַע לְאָזְנֶיךָ מַה שֶּׁאַתָּה מוֹצִיא מִפִּיךָ, וְעִקַּר יְדִיעַת הָאֱמוּנָה הַקְּדוֹשָׁה הוּא עַל-יְדֵי בְּחִינַת חוּשׁ הַשֶּׁמַע, כִּי שְׁמִיעָה בְּלִבָּא תַּלְיָא, כְּמוֹ שֶׁכָּתוּב, \"וְנָתַתָּ לְעַבְדְּךָ לֵב שֹׁמֵעַ\". כְּמוֹ שֶׁאִיתָא בַּזֹּהַר הַקָּדוֹשׁ וּמוּבָא בְּדִבְרֵי רַבֵּנוּ זִכְרוֹנוֹ לִבְרָכָה (סִימָן כב) שֶׁשָּׁם בְּהַלֵּב שֶׁשָּׁם תַּלְיָא שְׁמִיעָה, שָׁם עִקַּר יְדִיעַת תְּשׁוּקַת אֱמוּנָתוֹ יִתְבָּרַךְ בִּבְחִינַת נוֹדָע בַּשְּׁעָרִים בַּעְלָהּ כָּל חַד לְפוּם מַה דִּמְשַׁעֵר בְּלִבֵּיהּ. כִּי זֶה יָדוּעַ שֶׁהַשֵׁם יִתְבָּרַךְ מְרֻמָּם וּמְנֻשָּא לְמַעְלָה מִכָּל הַמַּחֲשָׁבוֹת, כִּי לֵית מַחֲשָׁבָה תְּפִיסָא בֵּיהּ כְּלָל, רַק הַשֵּׁם יִתְבָּרַךְ מִגֹּדֶל רַחֲמָנוּתוֹ שֶׁרָצָה לְהֵיטִיב לְנִבְרָאָיו לְהַטְעִימָם מִזִּיו טַעֲמוֹ וּלְהוֹדִיעָם מֵאֱלֹקוּתוֹ יִתְבָּרַךְ שְׁמוֹ, עַל-כֵּן צִמְצֵם עַצְמוֹ, כִּבְיָכוֹל, בְּכַמָּה וְכַמָּה צִמְצוּמִים לְאֵין תַּכְלִית עַד אֲשֶׁר הִכְנִיס הַשָּגוֹת אֱלֹקוּתוֹ בְּלֵב הַצַּדִּיקִים אֲמִתִּיִּים שֶׁבְּכָל דּוֹר וָדוֹר כְּמוֹ הָאָבוֹת הַקַּדְמוֹנִים, וְכֵן כָּל הַצַּדִּיקִים הָאֲמִתִּיִּים בְּכָל דּוֹר וָדוֹר, שֶׁכֻּלָּם זָכוּ עַל-יְדֵי עֲבוֹדָתָם הָאֲמִתִּית לְהַשִּיג הַשָּגוֹת אֱלֹקוּת דֶּרֶךְ כַּמָּה צִמְצוּמִים, וְכָל זֶה הוּא בְּחִינַת שְׁמִיעָה כְּמוֹ מִי שֶׁשּׁוֹמֵעַ קוֹל הַמְדַבֵּר וְהַמַּשְׁמִיעַ, אֲבָל אִי אֶפְשָׁר לִרְאוֹתוֹ וּכְמוֹ שֶׁכָּתוּב בְּמַתַּן תּוֹרָה, \"קוֹל דְּבָרִים אַתֶּם שֹׁמְעִים וּתְמוּנָה אֵינְכֶם רֹאִים זוּלָתִי קוֹל\". וַאֲפִלּוּ מֹשֶׁה רַבֵּנוּ עָלָיו הַשָּׁלוֹם אָמַר, \"הַרְאֵנִי נָא אֶת כְּבֹדֶךָ וְכוּ'\", וֶהֱשִׁיבוֹ ה' יִתְבָּרַךְ \"כִּי לֹא יִרְאַנִי הָאָדָם וָחָי וְכוּ', וְרָאִיתָ אֶת אֲחֹרָי וּפָנַי לֹא יֵרָאוּ\". וְעִקַּר הַהַשָּׁגָה שֶׁהִשִּיג הָיָה רַק בִּבְחִינַת חוּשׁ הַשְּׁמִיעָה, כְּמוֹ שֶׁכָּתוּב, \"וּבְבֹא מֹשֶׁה אֶל אֹהֶל מוֹעֵד וַיִּשְׁמַע אֶת הַקּוֹל\" וְכוּ'. מִכָּל שֶׁכֵּן שְׁאָר הַנְּבִיאִים וְהַצַּדִּיקִים שֶׁבְּוַדַּאי כָּל הַשָּגָתָם וִידִיעָתָם הוּא בִּבְחִינַת חוּשׁ הַשְּׁמִיעָה דְּתַלְיָא בְּלִבָּא, שֶׁהוּא בְּחִינַת נוֹדָע בַּשְּׁעָרִים בַּעְלָהּ, כָּל חַד כְּפוּם מַה דִּמְשַׁעֵר בְּלִבֵּיהּ, כְּמוֹ שֶׁכָּתוּב (חֲבַקּוּק ג), \"ה' שָׁמַעְתִּי שִׁמְעֲךָ יָרֵאתִי\" וְכוּ'. וּבִפְרָט שְׁאָר אֲנָשִׁים פְּשׁוּטִים כָּמוֹנוּ הַיּוֹם שֶׁכָּל חִיּוּתֵנוּ וּקְדֻשָּׁתֵנוּ הִיא בִּבְחִינַת חוּשׁ הַשֶּׁמַע שֶׁאָנוּ שׁוֹמְעִים לְקוֹל אֲבוֹתֵינוּ שֶׁמָּסְרוּ לָנוּ הַתּוֹרָה הַקְּדוֹשָׁה, שֶׁהִיא הָאֱמוּנָה הַקְּדוֹשָׁה מִדּוֹר לְדוֹר, וְאָנוּ מְחֻיָּבִים לִשְׁמֹעַ בְּקוֹלָם וּלְקַיֵּם אֶת כָּל דִּבְרֵי הַתּוֹרָה הַזֹּאת. וְזֶה שֶׁכָּתוּב, \"שְׁמַע יִשְׂרָאֵל ה' אֱלֹקֵינוּ ה' אֶחָד\", 'שְׁמַע' דַּיְקָא, כִּי עִקַּר הָאֱמוּנָה הִיא בִּבְחִינַת שְׁמִיעָה דְּתַלְיָא בְּלִבָּא כַּנַּ\"ל. וְכֵן בְּרֹב הַפְּסוּקִים מַזְהִיר עַל קִיּוּם הַתּוֹרָה בִּלְשׁוֹן שְׁמִיעָה, כְּמוֹ שֶׁכָּתוּב, \"לִשְׁמֹעַ בְּקֹלוֹ וּלְדָבְקָה בוֹ וְכוּ'\". וּכְמוֹ שֶׁכָּתוּב (דְּבָרִים יא), \"וְהָיָה אִם שָׁמֹעַ תִּשְׁמְעוּ וְכוּ'\". וְכַיּוֹצֵא בָּזֶה הַרְבֵּה:",
                        " וְזֶהוּ בְּחִינַת מַה שֶּׁהֶאֱרַכְנוּ לְעֵיל בְּעִנְיַן מַעֲלַת קְדֻשַּׁת הַנִּגּוּנִים שֶׁיִּשְׂרָאֵל מְזַמְּרִים בִּשְׁבִיל הִתְקָרְבוּת לְהַשֵּׁם יִתְבָּרַךְ, כִּי הַנִּגּוּנִים הֵם בִּבְחִינַת עֲשָׂרָה מִינֵי נְגִינָה שֶׁהֵם כְּלָלִיּוּת כָּל הַתְּפִלּוֹת וְשִׁירוֹת וְתִשְׁבָּחוֹת וְכוּ', כְּלָלִיּוּת הַקּוֹלוֹת דִּקְדֻשָּׁה, שֶׁהֵם בְּחִינַת חוּשׁ הַשְּׁמִיעָה שֶׁעִקַּר דְּבֵקוּת יִשְׂרָאֵל לְהַשֵּׁם יִתְבָּרַךְ הוּא עַל-יְדֵי-זֶה כַּנַּ\"ל, וְיוֹתֵר מִמַּה שֶּׁכָּתוּב כָּאן מוּבָן לְכָל אֶחָד וְאֶחָד, לְכָל חַד כְּפוּם מַה דִּמְשַׁעֵר בְּלִבֵּיהּ מַעֲלַת נְעִימַת הַנִּגּוּן כַּמָּה גָּדוֹל כֹּחוֹ לְעוֹרֵר וּלְהַמְשִׁיךְ אֶת הָאָדָם לְהַשֵּׁם יִתְבָּרַךְ, כִּי לִגְדֻלָּתוֹ יִתְבָּרַךְ אֵין חֵקֶר, וְאִי אֶפְשָׁר לְדַבֵּר מִגְּדֻלָּתוֹ יִתְבָּרַךְ כְּלָל רַק כָּל חַד כְּפוּם מַה דִּמְשַׁעֵר בְּלִבֵּיהּ, כְּמוֹ שֶׁכָּתוּב, \"נוֹדָע בַּשְּׁעָרִים בַּעְלָהּ\" כַּנַּ\"ל. וְכָל אֶחָד וְאֶחָד כְּפִי הַשִּׁעוּר שֶׁבְּלִבּוֹ יָכוֹל לֵידַע בְּעַצְמוֹ שֶׁעִקַּר הַדְּבֵקוּת לְהַשֵּׁם יִתְבָּרַךְ הוּא עַל-יְדֵי דִּבּוּרִים וְקוֹלוֹת וְנִגּוּנִים, שֶׁכָּל זֶה הוּא בְּחִינַת עֲשָׂרָה מִינֵי נְגִינָה כַּנַּ\"ל. וְגַם עֵסֶק הַתּוֹרָה הוּא גַּם כֵּן בְּחִינַת עֲשָׂרָה מִינֵי נְגִינָה, שֶׁזֶּהוּ בְּחִינַת הַטְּעָמִים שֶׁבַּתּוֹרָה שֶׁהֵם לְמַעְלָה לְמַעְלָה מִכָּל הַבְּחִינוֹת הַקְּדוֹשׁוֹת שֶׁהַתּוֹרָה כְּלוּלָה מֵהֶם, כִּי הַתּוֹרָה כְּלוּלָה מִטַּנְתָּ\"א, שֶׁהֵם, טְעָמִים, נְקֻדּוֹת, תָּגִין, אוֹתִיּוֹת כַּיָּדוּעַ. וְזֶה יָדוּעַ שֶׁבְּחִינַת הַטְּעָמִים הֵם לְמַעְלָה מִכָּל הַבְּחִינוֹת טַנְתָּ\"א שֶׁהַתּוֹרָה כְּלוּלָה מֵהֶם כַּמְבֹאָר בְּכִתְבֵי הָאֲרִ\"י זַ\"ל. וּטְעָמִים זֶה בְּחִינַת נְגִינָה, בְּחִינַת נְגִינוֹת הַטְּעָמִים, וְזֶה שֶׁאָמְרוּ רַבּוֹתֵינוּ זִכְרוֹנָם לִבְרָכָה לְעִנְיַן עֵסֶק הַתּוֹרָה, זַמֵּר בְּכָל יוֹם זַמֵּר בְּכָל יוֹם, כִּי גַּם עֵסֶק הַתּוֹרָה הוּא בְּחִינַת נִגּוּן וְזִמְרָה וְכוּ' כַּנַּ\"ל. וּכְמוֹ שֶׁנֶּאֱמַר, \"קוּמִי רֹנִּי בַלָּיְלָה\", (וְעַיֵּן מִזֶּה בְּדִבְרֵי רַבֵּנוּ זִכְרוֹנוֹ לִבְרָכָה בְּהַתּוֹרָה \"אַקְרוּקְתָא\" סִימָן ג לְעִנְיַן תִּקּוּן הַנְּגִינָה עַל-יְדֵי לִמּוּד גְּמָרָא, עַיֵּן שָׁם):",
                        " כִּי עִקַּר כְּלָלִיּוּת הַמְשָׁכַת הִתְגַּלּוּת קְדֻשַּׁת אֱלֹקוּתוֹ לַתַּחְתּוֹנִים הוּא עַל-יְדֵי בְּחִינַת קוֹלוֹת וְכוּ' כַּנַּ\"ל. וְזֶה בְּחִינַת (אָבוֹת פֶּרֶק ה) בַּעֲשָׂרָה מַאֲמָרוֹת נִבְרָא הָעוֹלָם, וְכָל הַמַּאֲמָרוֹת הֵם בְּחִינַת קוֹל וְדִבּוּר שֶׁבָּהֶם נִבְרָא הָעוֹלָם, וְהֵם עִקַּר הַחִיּוּת אֱלֹקוּת הַמְלֻבָּשׁ בְּכָל הָעוֹלָמוֹת. וְעַל-כֵּן עִקַּר הַדְּבֵקוּת שֶׁל יִשְׂרָאֵל לְהַשֵּׁם יִתְבָּרַךְ הוּא גַּם כֵּן בְּחִינַת קוֹלוֹת וְדִבּוּרִים כַּנַּ\"ל, כִּי עַל-יְדֵי קוֹלוֹת וְדִבּוּרִים קְדוֹשִׁים מְדַבְּקִין עַצְמָן בְּקוֹל ה', שֶׁהוּא עִקַּר הַחִיּוּת אֱלֹקוּת הַמְלֻבָּשׁ בְּכָל הָעוֹלָמוֹת כַּנַּ\"ל. וְזֶהוּ בְּחִינַת עֲשָׂרָה מִינֵי נְגִינָה, שֶׁהֵם בִּבְחִינַת חוּשׁ הַשְּׁמִיעָה כַּנַּ\"ל:"
                    ],
                    [
                        "וְזֶה בְּחִינַת כֹּהֵן, לֵוִי, יִשְׂרָאֵל, שֶׁהֵם בְּחִינַת יָמִין וּשְׂמֹאל וְאֶמְצַע, שֶׁהֵם כְּלָלִיּוּת הַקְּדֻשָּׁה כַּיָּדוּעַ. כִּי כֹּהֵן הוּא בְּחִינַת חֶסֶד, בְּחִינַת יָמִין, וְלֵוִי הוּא בְּחִינַת דִּין, בְּחִינַת שְׂמֹאל הַקָּדוֹשׁ, וְיִשְׂרָאֵל הוּא בְּחִינַת רַחֲמִים שֶׁכָּלוּל מִשְּׁנֵיהֶם בְּחִינַת קַו הָאֶמְצָעִי הַמַּכְרִיעַ כַּיָּדוּעַ כָּל זֶה, וְכָל זֶה הוּא כָּלוּל בִּבְחִינַת הַקּוֹל שֶׁהוּא עִקַּר הַמְשָׁכַת אֱלֹקוּת שֶׁכָּלוּל מֵהַכֹּל, כִּי אִיתָא בְּסִפְרֵי חַכְמֵי הַמּוּזִיקָא, שֶׁהוּא חָכְמַת הַנְּגִינָה, שֶׁיֵּשׁ שָׁלֹשׁ קוֹלוֹת, כִּי יֵשׁ קוֹל פָּשׁוּט, שֶׁהוּא קוֹל שֶׁאָדָם מוֹצִיא מִפִּיו בְּמָקוֹם רָחָב שֶׁאֵין מְחִצָּה נֶגְדּוֹ, וְיֵשׁ קוֹל חוֹזֵר שֶׁהוּא נִקְרָא בִּלְשׁוֹן רַבּוֹתֵינוּ זִכְרוֹנָם לִבְרָכָה \"קוֹל הֲבָרָה\", שֶׁהוּא הַקּוֹל שֶׁשּׁוֹמְעִים בַּיַּעַר אוֹ בֵּין הֶהָרִים הַגְּבוֹהִים כְּשֶׁמּוֹצִיאִים קוֹל, שֶׁאָז שׁוֹמְעִים כְּנֶגְדּוֹ קוֹל הֲבָרָה, כְּאִלּוּ אַחֵר עוֹמֵד כְּנֶגְדּוֹ וּמוֹצִיא זֶה הַקּוֹל וְהַדִּבּוּר שֶׁהוּא מוֹצִיא מִפִּיו. וְעוֹד יֵשׁ קוֹל שְׁלִישִׁי שֶׁהוּא הַקּוֹל הַמֻּרְכָּב מִשְּׁנֵיהֶם, שֶׁהוּא הַקּוֹל הַיּוֹצֵא מִתּוֹךְ כְּלִי דָּחוּק שֶׁהַקּוֹל פּוֹגֵעַ מִיָּד בְּהַקּוֹל הַחוֹזֵר, עַד שֶׁקּוֹל הַחוֹזֵר נִכְלָל מִיָּד עִם קוֹל הַיָּשָׁר וְנַעֲשֶׂה מִשְּׁנֵי הַקּוֹלוֹת קוֹל אֶחָד שֶׁהוּא קוֹל שְׁלִישִׁי, כִּי זֶה הַקּוֹל מְשֻׁנֶּה מִשְּׁנֵי הַקּוֹלוֹת הַנַּ\"ל, שֶׁהוּא קוֹל יָשָׁר וְקוֹל חוֹזֵר, כִּי זֶה הַקּוֹל כָּלוּל מִשְּׁנֵיהֶם יַחַד, וְזֶה הַקּוֹל נִקְרָא קוֹל חָזָק בְּחִינַת הֵן יִתֵּן בְּקוֹלוֹ קוֹל עֹז. נִמְצָא, שֶׁעִקַּר סוֹד כָּל הַקּוֹלוֹת שֶׁבָּעוֹלָם הוּא שְׁלֹשָׁה קוֹלוֹת הַלָּלוּ שֶׁהֵם קוֹל יָשָׁר וְקוֹל חוֹזֵר וְקוֹל מֻרְכָּב וּמְחֻבָּר מִשְּׁנֵיהֶם, וּבְאֵלּוּ הַשְּׁלֹשָׁה קוֹלוֹת כְּלוּלִים כָּל מִינֵי קוֹלוֹת שֶׁבָּעוֹלָם, וְעַל-פִּי עֶרְכֵי הַקּוֹלוֹת הָאֵלּוּ וְצֵרוּפֵיהֶם נִתְיַסְּדוּ וְנִתְחַבְּרוּ כָּל מִינֵי נִגּוּנִים שֶׁבָּעוֹלָם, כִּי כֻּלָּם יוֹצְאִים מֵאֵלּוּ הַשְּׁלֹשָׁה קוֹלוֹת שֶׁמִּשְׁתַּלְשֵׁל וְיוֹצְאִים מֵהֶם כַּמָּה וְכַמָּה שִׁנּוּיִים רַבִּים, כִּי יֵשׁ חִלּוּקִים גְּדוֹלִים בֵּין הַהַרְכָּבוֹת וְהַחִבּוּר שֶׁל קוֹל הַיָּשָׁר עִם קוֹל הַחוֹזֵר, כִּי בְּמָקוֹם שֶׁהַמְּחִצָּה רְחוֹקָה מְאֹד שָׁם מַכִּירִין הֵיטֵב בֵּין קוֹל הַיָּשָׁר וְקוֹל הַחוֹזֵר, וּבְמָקוֹם צַר שָׁם מִתְחַבְּרִים יַחַד כַּנַּ\"ל, וְיֵשׁ חִלּוּקִים גְּדוֹלִים בְּעִנְיַן הִתְחַבְּרוּתָם וְזֶהוּ הַחִלּוּק שֶׁבֵּין תַּבְנִית הַכֵּלִים שֶׁל הַנְּגִינָה (מִלְּבַד שְׁאָר טְעָמִים שֶׁיֵּשׁ לָהֶם עוֹד בְּעִנְיַן תַּבְנִית הַכֵּלִים כְּפִי מִדּוֹת הַנְּגִינָה לְהָרִים אוֹ לְהוֹרִיד וְכוּ', וּשְׁאָר הַבְּחִינוֹת שֶׁיֵּשׁ בָּזֶה וְכוּ', כִּי חָכְמָה זוֹ שֶׁל נְגִינָה גְּדוֹלָה וִיקָרָה מִכָּל הַחָכְמוֹת שֶׁבָּעוֹלָם כְּפִי מַה שֶּׁהֵבַנְתִּי מִפִּי רַבֵּנוּ זִכְרוֹנוֹ לִבְרָכָה). נִמְצָא, שֶׁכָּל הַקּוֹלוֹת כְּלוּלִים בִּשְׁלֹשָׁה קוֹלוֹת הַנַּ\"ל שֶׁמֵּהֶם יוֹצְאִים כָּל הַנִּגּוּנִים שֶׁבָּעוֹלָם שֶׁכְּלוּלִים בַּעֲשָׂרָה מִינֵי נְגִינָה כַּנַּ\"ל, וְזֶהוּ בְּחִינַת כֹּהֵן, לֵוִי יִשְׂרָאֵל, כִּי כֹּהֵן הוּא בְּחִינַת חֶסֶד שֶׁהוּא בְּחִינַת קוֹל הַיָּשָׁר, שֶׁהוּא בְּחִינַת חֶסֶד כַּיָּדוּעַ. וְלֵוִי הוּא בְּחִינַת דִּין שֶׁהוּא בְּחִינַת קוֹל הַחוֹזֵר, כִּי בְּכָל מָקוֹם אוֹר הַחוֹזֵר הוּא בְּחִינַת דִּין כַּיָּדוּעַ, וְיִשְׂרָאֵל הוּא בְּחִינַת קוֹל הַמֻּרְכָּב מִשְּׁנֵיהֶם שֶׁהוּא בְּחִינַת קַו הָאֶמְצָעִי הַמַּכְרִיעַ שֶׁהוּא בְּחִינַת רַחֲמִים הַכָּלוּל מִשְּׁנֵיהֶם מֵחֶסֶד וָדִין. וְזֶהוּ בְּחִינַת אַבְרָהָם יִצְחָק וְיַעֲקֹב שֶׁהֵם יְסוֹד הָאֱמוּנָה הַקְּדוֹשָׁה שֶׁהֵם בְּחִינַת שְׁלֹשָׁה קוֹלוֹת הַנַּ\"ל וְעִקָּר הוּא יַעֲקֹב שֶׁכָּלוּל מִשְּׁנֵי הַקּוֹלוֹת הַנַּ\"ל. וְזֶהוּ בְּחִינַת הַקֹּל קוֹל יַעֲקֹב, 'הַקֹּל קוֹל' דַּיְקָא, כִּי יַעֲקֹב כָּלוּל מִשְּׁנֵי הַקּוֹלוֹת הַנַּ\"ל, שֶׁזֶּהוּ בְּחִינַת קוֹל הַמֻּרְכָּב מִשְּׁנֵיהֶם, בְּחִינַת רַחֲמִים וְכוּ' כַּנַּ\"ל, כִּי אֵלּוּ הַשְּׁלֹשָׁה קַוִּין יָמִין וּשְׂמֹאל וְאֶמְצַע, הֵם כְּלַל כָּל הַסְּפִירוֹת וְהַמִּדּוֹת, שֶׁהֵם עֶשֶׂר סְפִירוֹת, שֶׁכֻּלָּם כְּלוּלִים בִּשְׁלֹשָׁה קַוִּין אֵלּוּ כַּיָּדוּעַ. וְזֶהוּ בְּחִינַת עֲשָׂרָה מִינֵי נְגִינָה שֶׁהֵם בְּחִינַת עֶשֶׂר סְפִירוֹת, בְּחִינַת שִׁיר פָּשׁוּט, כָּפוּל, מְשֻׁלָּשׁ, מְרֻבָּע, שֶׁכְּלוּלִים בְּשֵׁם הֲוָיָה, שֶׁהוּא כְּלָלִיּוּת הָעֶשֶׂר סְפִירוֹת, וְכֻלָּם כְּלוּלִים בִּשְׁלֹשָׁה קוֹלוֹת הַנַּ\"ל שֶׁהֵם בְּחִינַת שְׁלֹשָׁה קַוִּין הַנִּזְכָּרִים לְעֵיל שֶׁהֵם בְּחִינַת שְׁלֹשָׁה קַוִּין הַנַּ\"ל, כִּי עִקַּר שֵׁם הֲוָיָה בָּרוּךְ הוּא, הוּא רַק בְּחִינַת שָׁלֹשׁ אוֹתִיּוֹת, שֶׁהֵם יק\"ו, כִּי אוֹת רְבִיעִי הוּא כָּפוּל, כִּי שָׁלֹשׁ אוֹתִיּוֹת רִאשׁוֹנוֹת יק\"ו שֶׁהֵם שִׁיר פָּשׁוּט, כָּפוּל, מְשֻׁלָּשׁ, הֵם עֶרְכֵי הַקּוֹלוֹת שֶׁכְּלוּלִים בִּשְׁלֹשָׁה קוֹלוֹת כַּנַּ\"ל, וְאַחַר שֶׁיֵּשׁ שְׁלֹשָׁה קוֹלוֹת אֵלּוּ שֶׁיֵּשׁ בָּהֶם שִׁנּוּיִים, אֲזַי צְרִיכִין לְצָרֵף וּלְסַדֵּר וּלְהַעֲרִיךְ אוֹתָם וּלְחַבֵּר מֵהֶם נִגּוּנִים, שֶׁזֶּהוּ בְּחִינַת אוֹת רְבִיעִי שֶׁבַּשֵּׁם שֶׁהוּא אוֹת כָּפוּל, כִּי אוֹת הָרְבִיעִי הוּא ה כְּמוֹ אוֹת הַשֵּׁנִי, כִּי אוֹת הָרְבִיעִי אֵינוֹ קוֹל רְבִיעִי, רַק בְּכָאן מַתְחִיל צֵרוּף הַקּוֹלוֹת וְחִבּוּרָם לַעֲשׂוֹת מֵהֶם נִגּוּנִים לְצָרְפָם וּלְכָלְלָם וּלְחַבְּרָם יַחַד עַד עֲשָׂרָה מִינֵי נְגִינָה שֶׁהֵם בְּחִינַת עֶשֶׂר סְפִירוֹת שֶׁבָּהֶם כְּלוּלִים כָּל הַקּוֹלוֹת, שֶׁהֵם כְּלָלִיּוּת כָּל הָעוֹלָמוֹת שֶׁבְּכֻלָּם מְלֻבָּשׁ אֱלֹקוּתוֹ יִתְבָּרַךְ שֶׁהוּא בְּחִינַת קוֹלוֹת, שֶׁהוּא בְּחִינַת הַכֵּלִים שֶׁהֵם בְּחִינַת הַחִיּוּת וְהַנְּשָׁמוֹת שֶׁבְּכָל הָעוֹלָמוֹת, כִּי הַקּוֹל הוּא הָאֲוִיר כַּיָּדוּעַ וְהָאֲוִיר הוּא חִיּוּת הָאָדָם, שֶׁהוּא בְּחִינַת הַנְּשָׁמָה, בְּחִינַת כֹּל אֲשֶׁר נִשְׁמַת רוּחַ חַיִּים בְּאַפָּיו וְכָל זֶה כָּלוּל בִּשְׁלֹשָׁה קוֹלוֹת הַנַּ\"ל שֶׁהֵם בְּחִינַת שְׁלֹשָׁה קַוִּין הַנַּ\"ל:"
                    ],
                    [
                        "וְעַל-כֵּן עִקַּר הַנְּגִינָה הוּא מִסִּטְרָא דְּלֵיוָאֵי כַּנַּ\"ל, כִּי עִקַּר בְּחִינַת הַנִּגּוּן מַתְחִיל מִבְּחִינַת קוֹל הַשֵּׁנִי, שֶׁהוּא בְּחִינַת קוֹל הַחוֹזֵר, וְשָׁם מַתְחִיל עִקַּר הַבֵּרוּר שֶׁצְּרִיכִין לְבָרֵר הַטּוֹב מִן הָרַע, שֶׁזֶּהוּ בְּחִינַת עֲשָׂרָה מִינֵי נְגִינָה שֶׁהֵם מְבָרְרִין הַטּוֹב מִן הָרַע, רוּחַ טוֹבָה מִן רוּחַ נְכֵאָה כַּנַּ\"ל, כִּי זֶה יָדוּעַ שֶׁעִקַּר אֲחִיזַת הַקְּלִפּוֹת וְהַסִּטְרָא אָחֳרָא שֶׁמֵּהֶם כָּל הָעֲווֹנוֹת, חַס וְשָׁלוֹם, הוּא מִסִּטְרָא דִּשְׂמָאלָא, שֶׁהוּא בְּחִינַת הַדִּין שֶׁמִּשָּׁם מִשְׁתַּלְשֵׁל חִיּוּתָם כַּיָּדוּעַ. וְכַמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה סִימָן עב שֶׁעִקַּר אֲחִיזַת כָּל הַיְצָרִים רָעִים שֶׁל כָּל בְּנֵי אָדָם שֶׁבָּעוֹלָם שֶׁיֵּשׁ בָּהֶם שִׁנּוּיִים רַבִּים, וְעִקַּר אֲחִיזַת כֻּלָּם הוּא מִבְּחִינַת דִּין, כַּמְבֹאָר שָׁם בִּמְקוֹמוֹ, עַיֵּן שָׁם, וּבְחִינַת הַדִּין זֶה בְּחִינַת קוֹל חוֹזֵר כַּנַּ\"ל, וּבָזֶה מְבֹאָר הֵיטֵב מַה שֶּׁאָמַר רַבֵּנוּ זִכְרוֹנוֹ לִבְרָכָה בְּהַתּוֹרָה \"חוֹתָם בְּתוֹךְ חוֹתָם\" (סִימָן כב). מַה שֶּׁגִּלָּה שָׁם סוֹד נִפְלָא וְנוֹרָא מָה עִנְיַן קוֹל הֲבָרָה, וּבֵאֵר שָׁם שֶׁעִנְיַן קוֹל הֲבָרָה, שֶׁהוּא קוֹל הַחוֹזֵר, הוּא בְּחִינַת קוֹל הָעֲווֹנוֹת שֶׁצּוֹעֲקִין כְּנֶגֶד הָאָדָם, עַיֵּן שָׁם. כִּי כְּשֶׁהָאָדָם מִתְעוֹרֵר לְהַשֵּׁם יִתְבָּרַךְ וּמוֹצִיא קוֹל דִּקְדֻשָּׁה, אֲזַי תֵּכֶף מִתְעוֹרְרִים כְּנֶגְדּוֹ הַקְּלִפּוֹת שֶׁנִּבְרְאוּ עַל-יְדֵי עֲווֹנוֹתָיו וּמַתְחִילִים לִצְעֹק כְּנֶגְדּוֹ וְכוּ'. וְזֶהוּ בְּחִינַת קוֹל הֲבָרָה, עַיֵּן שָׁם. וְזֶהוּ בְּחִינַת הַתּוֹקֵעַ בְּבוֹר וְכוּ' אִם קוֹל שׁוֹפָר שָׁמַע יָצָא, וְאִם קוֹל הֲבָרָה שָׁמַע לֹא יָצָא, עַיֵּן שָׁם, הַיְנוּ כַּנַּ\"ל. כִּי קוֹל הַחוֹזֵר, שֶׁהוּא קוֹל הֲבָרָה בְּשָׁרְשׁוֹ, נִמְשָׁךְ מִבְּחִינַת הַדִּין, שֶׁהוּא בְּחִינַת קוֹל הַחוֹזֵר כַּנַּ\"ל, וּמִשָּׁם מִשְׁתַּלְשֵׁל אֲחִיזַת כָּל הַיְצָרִים רָעִים שֶׁהֵם כְּלַל הָעֲווֹנוֹת, חַס וְשָׁלוֹם, וְעַל-כֵּן לְמַטָּה אֵצֶל הָאָדָם הַגַּשְׁמִי קוֹל הֲבָרָה הוּא בִּבְחִינַת קוֹל עֲווֹנוֹת מַמָּשׁ שֶׁמִּתְעוֹרְרִין כְּנֶגְדּוֹ, כִּי אֲחִיזָתָם מִקּוֹל הַחוֹזֵר הָעֶלְיוֹן, שֶׁהוּא בְּחִינַת דִּין שֶׁמִּשָּׁם אֲחִיזָתָם כַּנַּ\"ל. נִמְצָא, שֶׁעִקַּר אֲחִיזַת הַיֵּצֶר הָרָע וְהַקְּלִפּוֹת שֶׁהוּא כְּלַל כָּל הַתַּאֲווֹת וְהַמִּדּוֹת רָעוֹת וְכָל הָעֲווֹנוֹת כֻּלָּם, רַחֲמָנָא לִצְלַן, עִקַּר אֲחִיזָתָם הוּא מִבְּחִינַת קוֹל הַחוֹזֵר הַנַּ\"ל שֶׁהוּא בְּחִינַת דִּין כַּנַּ\"ל, וְעַל-כֵּן עִקַּר הַנְּגִינָה מַתְחִיל מִשָּׁם כִּי שָׁם מַתְחִיל עִקַּר הַבֵּרוּר שֶׁצְּרִיכִין לְבָרֵר טוֹב מֵרַע שֶׁהוּא בְּחִינַת עֲשָׂרָה מִינֵי נְגִינָה כַּנַּ\"ל:"
                    ],
                    [
                        "כִּי עִקַּר הַבְּחִירָה, מַתְחִיל מִבְּחִינַת קוֹל הַחוֹזֵר, כִּי שָׁם עִקַּר הַבְּחִירָה כִּי בַּעֲשָׂרָה מַאֲמָרוֹת נִבְרָא הָעוֹלָם וְכוּ', כְּמוֹ שֶׁכָּתוּב, \"בִּדְבַר ה' שָׁמַיִם נַעֲשׂוּ וּבְרוּחַ פִּיו כָּל צְבָאָם\", 'דְּבַר ה', וְ'רוּחַ פִּיו', זֶה בְּחִינַת קוֹלוֹת וְדִבּוּרִים שֶׁכְּלוּלִים בַּעֲשָׂרָה מִינֵי נְגִינָה שֶׁבָּהֶם נִבְרְאוּ כָּל הָעוֹלָמוֹת כַּנַּ\"ל, וְעִקַּר אֲחִיזַת הַיֵּצֶר הָרָע הוּא מִבְּחִינַת כְּפִירוֹת וְאֶפִּיקוֹרְסִית וֶאֱמוּנוֹת כָּזְבִּיּוֹת, כַּמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה כַּמָּה פְּעָמִים שֶׁהַיֵּצֶר הָרָע נִקְרָא אֵל אַחֵר כְּפִירוֹת, כִּי עִקַּר כְּלָלִיּוּת הַתּוֹרָה וְהַמִּצְווֹת תְּלוּיִים בָּאֱמוּנָה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (מַכּוֹת כד), בָּא חֲבַקּוּק וְהֶעֱמִידָן עַל אַחַת, וְצַדִּיק בֶּאֱמוּנָתוֹ יִחְיֶה. וּכְמוֹ שֶׁכָּתוּב, \"כָּל מִצְוֹתֶיךָ אֱמוּנָה\". וְכֵן לְהֵפֶךְ, עִקַּר הַיֵּצֶר הָרָע וְהַתַּאֲווֹת וְהָעֲבֵרוֹת חַס וְשָׁלוֹם הֵם בְּחִינַת פְּגַם הָאֱמוּנָה, בְּחִינַת אֵל אַחֵר כְּפִירוֹת שֶׁנִּקְרָא הַיֵּצֶר הָרָע כַּנַּ\"ל, וְעִקַּר אֲחִיזַת הַכְּפִירוֹת שֶׁהוּא הַיֵּצֶר הָרָע הוּא מִבְּחִינַת קוֹל הַחוֹזֵר הַנַּ\"ל. כִּי אִם הָיוּ הַכֹּל שׁוֹמְעִים אֶת הַקּוֹל הַיָּשָׁר בְּעַצְמוֹ שֶׁהוּא קוֹל ה' בְּעַצְמוֹ שֶׁבָּרָא בּוֹ כָּל הָעוֹלָמוֹת כֻּלָּם, וַעֲדַיִן הוּא מְחַיֶּה בּוֹ כָּל הָעוֹלָמוֹת כֻּלָּם, כִּי דְּבָרָיו חַיִּים וְקַיָּמִים וְכוּ' לָעַד, כְּמוֹ שֶׁכָּתוּב, \"וּדְבַר אֱלֹקֵינוּ יָקוּם לְעוֹלָם\" (יְשַׁעְיָה מ). שֶׁהַקּוֹלוֹת וְהַדִּבּוּרִים שֶׁבָּהֶם בָּרָא שָׁמַיִם וָאָרֶץ וְכָל הָעוֹלָמוֹת הֵם חַיִּים וְקַיָּמִים גַּם עַכְשָׁו, וְקוֹלוֹ לֹא נִפְסָק עֲדַיִן וְהֵם מְחַיִּין גַּם עַתָּה כָּל הָעוֹלָמוֹת כֻּלָּם (וְכַמּוּבָא בְּשֵׁם הַבַּעַל שֵׁם טוֹב זִכְרוֹנוֹ לִבְרָכָה). וְאִלּוּ הָיוּ הַכֹּל זוֹכִים לִשְׁמֹעַ אֶת הַקּוֹל הַזֶּה שֶׁל הַשֵּׁם יִתְבָּרַךְ שֶׁבּוֹ בָּרָא אֶת הָעוֹלָם וּבוֹ מְקַיֵּם אֶת הָעוֹלָם כַּנַּ\"ל, בְּוַדַּאי לֹא הָיָה שׁוּם בְּחִירָה כְּלָל, מֵאַחַר שֶׁהַכֹּל הָיוּ רוֹאִים וְשׁוֹמְעִים שֶׁהוּא יִתְבָּרַךְ בְּעַצְמוֹ מְחַיֶּה אֶת הָעוֹלָם בְּרוּחַ פִּיו, אֲבָל בֶּאֱמֶת זֶה הַקּוֹל בְּעֶצֶם, שֶׁהוּא בְּחִינַת קוֹל הַיָּשָׁר הַנַּ\"ל, אִי אֶפְשָׁר לִשְׁמֹעַ כִּי אִם הָיוּ שׁוֹמְעִין קוֹלוֹ, הָיוּ בְּטֵלִים בַּמְצִיאוּת, כִּי אֲפִלּוּ בִּשְׁעַת מַתַּן תּוֹרָה שֶׁהָיוּ יִשְׂרָאֵל מְזֻכָּכִים מְאֹד בְּמַדְרֵגָה גָּבֹהַּ מְאֹד, אָמְרוּ, \"כִּי מִי כָל בָּשָׂר אֲשֶׁר שָׁמַע קוֹל אֱלֹקִים חַיִּים וְכוּ'\", אִם יֹסְפִים אֲנַחְנוּ לִשְׁמֹעַ אֶת קוֹל ה' אֱלֹקֵינוּ עוֹד וְכוּ'. וְעַל-כֵּן אִי אֶפְשָׁר לִשְׁמֹעַ אֶת בְּחִינַת קוֹל הַיָּשָׁר בְּעַצְמוֹ, וְעִקַּר בְּחִינַת הַשָּגַת הַקּוֹלוֹת שֶׁשּׁוֹמְעִין מִגְּדֻלָּתוֹ וֶאֱלֹקוּתוֹ יִתְבָּרַךְ שְׁמוֹ הוּא מִבְּחִינַת קוֹל הַחוֹזֵר, שֶׁהוּא בְּחִינַת יִרְאָה וָדִין, בִּבְחִינַת ה' שָׁמַעְתִּי שִׁמְעֲךָ יָרֵאתִי, וְזֶהוּ בְּחִינַת הַבְּחִירָה שֶׁמֵּחֲמַת שֶׁעִקַּר הַשְּׁמִיעָה מִגְּדֻלָּתוֹ יִתְבָּרַךְ נִמְשֶׁכֶת מִבְּחִינַת קוֹל הַחוֹזֵר כַּנַּ\"ל, עַל-כֵּן יֵשׁ בְּחִירָה, כִּי מִי שֶׁהוּא חֲכַם אֱמֶת מַטֶּה דַּעְתּוֹ אֶל הָאֱמֶת, כְּמוֹ אֲבוֹת הָעוֹלָם שֶׁהִטּוּ אָזְנָם אֶל הָאֱמֶת עַד שֶׁזָּכוּ לְהָבִין מֵהֵיכָן נִמְשָׁךְ בְּחִינַת זֶה הַקּוֹל הַחוֹזֵר, עַד שֶׁהִשִּיגוּ וְהֵבִינוּ שֶׁזֶּה הַקּוֹל הַחוֹזֵר אֵין לוֹ מְצִיאוּת בְּעֶצֶם, רַק עִקַּר הוּא קוֹל הַיָּשָׁר שֶׁנִּמְשָׁךְ מִמֶּנּוּ יִתְבָּרַךְ, רַק מֵחֲמַת שֶׁהִמְשִׁיכוֹ הוּא יִתְבָּרַךְ לְתוֹךְ בְּחִינַת מְחִצַּת הַצִּמְצוּם הָרִאשׁוֹן, עַל-כֵּן יָצָא הַקּוֹל, כִּבְיָכוֹל, בִּבְחִינַת הַכָּאָה לְתוֹךְ בְּחִינַת מְחִצַּת הַצִּמְצוּם, וְעַל-יְדֵי-זֶה נִשְׁמָע קוֹל הַחוֹזֵר הַזֶּה, שֶׁהוּא בְּחִינַת הַדִּין, אֲבָל בֶּאֱמֶת עִקַּר הוּא הַקּוֹל הַיָּשָׁר, כִּי זֶה קוֹל הַחוֹזֵר אֵין לוֹ שׁוּם מְצִיאוֹת רַק שֶׁהוּא הַחְזָרַת קוֹל הַיָּשָׁר בְּעַצְמוֹ, וְעַל-כֵּן דִּבְּקוּ עַצְמָם רַק לִבְחִינַת קוֹל הַיָּשָׁר, שֶׁהוּא בְּחִינַת עֶצֶם חִיּוּתוֹ יִתְבָּרַךְ הַמְלֻבָּשׁ בְּכָל הָעוֹלָמוֹת, וְחִבְּרוּ וְיִחֲדוּ יַחַד, בְּחִינַת קוֹל הַחוֹזֵר עִם בְּחִינַת קוֹל הַיָּשָׁר וְעַל-יְדֵי-זֶה הִפְרִידוּ כָּל אֲחִיזַת הַדִּין וְהַקְּלִפּוֹת, שֶׁהֵם הַכְּפִירוֹת הַנֶּאֱחָזִין בְּקוֹל הַחוֹזֵר, עַל-יְדֵי שֶׁיָּדְעוּ וְהֶאֱמִינוּ שֶׁקּוֹל הַחוֹזֵר אֵין לוֹ שׁוּם מְצִיאוּת בִּפְנֵי עַצְמוֹ, חַס וְשָׁלוֹם, רַק הוּא הַחְזָרַת קוֹל הַיָּשָׁר בְּעַצְמוֹ, כַּנַּ\"ל:",
                        " אֲבָל הָאֶפִּיקוֹרְסִים וְהַכּוֹפְרִים אֵינָם מַטִּים דַּעְתָּם אֶל הָאֱמֶת וְאֵינָם רוֹצִים לִשְׁמֹעַ כִּי אִם בְּחִינַת קוֹל הַחוֹזֵר בְּעַצְמוֹ, כִּי אֵינָם מַטִּים דַּעְתָּם כְּלָל לְהַאֲמִין וְלֵידַע תְּחִלַּת שֹׁרֶשׁ מְצִיאַת הַקּוֹל וְהַחִיּוּת הַמְחַיָּה כָּל הָעוֹלָמוֹת כֻּלָּם, כִּי זֶה דַּרְכָּם כֶּסֶל לָמוֹ שֶׁל הַמְחַקְּרִים וְהַפִּילוֹסוֹפִים שֶׁמְּחַקְּרִים חֲקִירוֹת גְּדוֹלוֹת וְחָכְמוֹת רַבּוֹת בְּכָל עִנְיְנֵי הַבְּרִיאָה, כְּגוֹן בְּמַהוּת וְתַבְנִית שֶׁל כָּל פְּרָטֵי הַדּוֹמֵם, צוֹמֵחַ, חַי, מְדַבֵּר, וּבְכָל הָאַרְבַּע יְסוֹדוֹת מַהוּ הַכֹּחַ שֶׁל כָּל אֶחָד וְאֶחָד וַעֲרִיכַת אֵיבְרֵיהֶם, וְכָל פְּרָטֵי כֹּחוֹתֵיהֶם וּסְגֻלּוֹתֵיהֶם וּרְפוּאוֹתֵיהֶם וְכוּ' וּשְׁאָר כָּל חָכְמוֹת וְכֵן בְּמַהוּת הַקּוֹל מַהוּ הַקּוֹל, וְכָל פְּרָטֵי חִלּוּקֵי הַקּוֹלוֹת וְעֶרְכֵיהֶם וְצֵרוּפֵיהֶם, וְאֵיךְ לַעֲשׂוֹת כֵּלִים לְכַוֵּן בָּהֶם קוֹלוֹת הַנְּגִינָה, וְכֵן בִּשְׁאָר כָּל הַחָכְמוֹת שֶׁהִמְצִיאוּ כֵּלִים רַבִּים לְתוֹעֶלֶת הָעוֹלָם וְכוּ', אֲבָל כָּל חֲקִירָתָם וְחָכְמָתָם הוּא הַכֹּל בְּעִנְיְנֵי הָעוֹלָם הַזֶּה הָעוֹבֵר כְּהֶרֶף עַיִן, כִּי זֶה הִמְצִיא כְּלִי אֵיךְ לְהִסְתַּכֵּל מֵרָחוֹק, וְזֶה הִמְצִיא כְּלִי אֵיךְ לִשְׁמֹעַ מֵרָחוֹק וְכַיּוֹצֵא בָּזֶה, וּמַה יִּתְרוֹן לָאָדָם בְּכָל זֶה, וּמַה יִּשָּא מִכָּל עֲמָלוֹ שֶׁיַּעֲמֹל בָּזֶה לָעוֹלָם הַנִּצְחִי, כִּי בָּעוֹלָם הַזֶּה יְכוֹלִים לִחְיוֹת חַיִּים טוֹבִים בְּלִי יְדִיעַת הַכֵּלִים הַלָּלוּ, כְּמוֹ שֶׁחָיוּ כָּל דּוֹרוֹת הַקּוֹדְמִים שֶׁלֹּא יָדְעוּ כְּלוּם מִכֵּלִים הַלָּלוּ, וְגַם עַכְשָׁו רֹב הָעוֹלָם אֵינָם יוֹדְעִים מֵהֶם כְּלָל וְחַיִּים חַיִּים טוֹבִים יוֹתֵר מֵהַחֲכָמִים שֶׁחָקְרוּ וְהִמְצִיאוּ כֵּלִים חֲדָשִׁים הַלָּלוּ, כִּי רֻבָּם הָיָה לָהֶם מַפָּלָה גְּדוֹלָה עַל-יְדֵי חָכְמָתָם הַחֲדָשָׁה שֶׁהִמְצִיאוּ בָּעוֹלָם, כַּמְבֹאָר בְּמָקוֹם אַחֵר. וְאֵין לְהַאֲרִיךְ בָּזֶה לְמִי שֶׁיֵּשׁ לוֹ שֵׂכֶל אֲמִתִּי כָּל שֶׁהוּא שֶׁאֵין שׁוּם תַּכְלִית אֲמִתִּי יוֹצֵא מֵחָכְמָתָם, מֵאַחַר שֶׁכָּל חָכְמָתָם הוּא בָּעִנְיָנִים הַגַּשְׁמִיִּים שֶׁל זֶה הָעוֹלָם, וְכָל הָעוֹלָם וּמְלֹאוֹ הוּא הֶבֶל וָרִיק וְאֵין יִתְרוֹן לָאָדָם מִכָּל עֲמָלוֹ שֶׁיַּעֲמֹל תַּחַת הַשֶּׁמֶשׁ, וְלֹא תִּשְׂבַּע עַיִן לִרְאוֹת וְלֹא תִּמָּלֵא הָאֹזֶן מִשְּׁמֹעַ אֲפִלּוּ בַּחוּשׁ הָרְאוּת וְהַשֶּׁמַע הַפָּשׁוּט שֶׁיֵּשׁ לְכָל אָדָם, כִּי יֵשׁ לָאָדָם כַּעַס וּמַכְאוֹבוֹת הַרְבֵּה מֵחוּשׁ הָרְאוּת וְכוּ' שֶׁיֵּשׁ לוֹ בְּטִבְעוֹ מַה שֶּׁמִּתְאַוֶּה לְמוֹתָרוֹת הַרְבֵּה הָרוֹצִים לְהַטְרִידוֹ מִן הָעוֹלָם, חַס וְשָׁלוֹם, מִכָּל שֶׁכֵּן שֶׁאֵין צָרִיךְ לְחַפֵּשׂ עוֹד אַחַר כֵּלִים חֲדָשִׁים בְּתַחְבּוּלוֹת הָעוֹלָם הַזֶּה לְהַרְבּוֹת כְּבוֹדוֹ וּמָמוֹנוֹ וּשְׁאָר תַּאֲווֹתָיו, כִּי כָּל כַּוָּנַת הַחֲכָמִים שֶׁחוֹקְרִים בְּכָל זֶה, הַכֹּל הוּא בְּעִנְיְנֵי הָעוֹלָם הַזֶּה וּבִשְׁבִיל הָעוֹלָם הַזֶּה לְהַרְבּוֹת כְּבוֹדוֹ וּשְׁמוֹ וּמָמוֹנוֹ וְכַיּוֹצֵא בָּזֶה כַּיָּדוּעַ לַבָּקִי בָּהֶם, וְאֵין אִישׁ שָׂם עַל לֵב לָשׂוּם כָּל דַּעְתּוֹ וְלִבּוֹ לְדַבֵּק עַצְמוֹ בְּאוֹר הַחַיִּים לַחֲשֹׁב עַל תַּכְלִיתוֹ וְסוֹפוֹ הַנִּצְחִי וְסוֹף כָּל סוֹף מַה יִּהְיֶה מִמֶּנּוּ, שֶׁזֶּהוּ בְּחִינַת קְדֻשַּׁת יִשְׂרָאֵל שֶׁקִּבַּלְנוּ מֵאֲבוֹתֵינוּ הַקְּדוֹשִׁים, שֶׁזֶּהוּ בְּחִינַת הַתּוֹרָה הַקְּדוֹשָׁה, שֶׁהוּא עִקַּר הַחָכְמָה הָאֲמִתִּית וְהַנִּצְחִית שֶׁכָּל חָכְמוֹתֵינוּ הוּא לְקַיֵּם אֶת כָּל דִּבְרֵי הַתּוֹרָה הַזֹּאת כְּדֵי לִזְכּוֹת לְחַיִּים נִצְחִיִּים, לַטּוֹב הַנִּצְחִי, לְעוֹלָם שֶׁכֻּלּוֹ אָרֹךְ וָטוֹב. וְרַק זֶהוּ נִקְרָאִים חָכְמָה בֶּאֱמֶת, כִּי יִשְׂרָאֵל עוֹבְרִים עַל כָּל הַחָכְמוֹת שֶׁלָּהֶם, כִּי אֵינָם רוֹצִים לַחֲקֹר כְּלָל בְּעִנְיְנֵי הָעוֹלָם הַגַּשְׁמִי, כִּי הַלְוַאי וְלֹא הָיִינוּ יוֹדְעִים אֲפִלּוּ מַה שֶּׁיּוֹדְעִים כָּל אֶחָד וְאֶחָד, דְּהַיְנוּ מַה שֶּׁכָּל אֶחָד וְאֶחָד יוֹדֵעַ מֵעִנְיְנֵי תַּאֲווֹת עוֹלָם הַזֶּה וַהֲבָלָיו, כִּי הַלְוַאי וְהָיִינוּ פּוֹרְשִׁים עַצְמֵנוּ גַּם מֵהֶם וְלִהְיוֹת תְּמִימִים לְגַמְרֵי כְּמוֹ צַדִּיקִים הָרִאשׁוֹנִים שֶׁלֹּא הִכִּירוּ צוּרַת מַטְבֵּעַ, רַק שֶׁרֹב הָעוֹלָם אֵינָם יְכוֹלִים לַעֲמֹד בָּזֶה, וְאֵין הַקָּדוֹשׁ-בָּרוּךְ-הוּא בָּא בִּטְרוּנְיָא וְכוּ', וּבְהֶכְרֵחַ לָדַעַת מַה שֶּׁמֻּכְרָח לְקִיּוּם הָעוֹלָם בִּשְׁבִיל פַּרְנָסָה, דְּהַיְנוּ מַשָּא וּמַתָּן וְכַיּוֹצֵא הַמֻּכְרָחִים יוֹתֵר, אֲבָל לַחֲשֹׁב תַּחְבּוּלוֹת בְּעִנְיְנֵי הָעוֹלָם הַזֶּה יוֹתֵר וְיוֹתֵר בִּשְׁבִיל תַּאֲוַת הָעוֹלָם הַזֶּה אֲפִלּוּ כְּשֶׁמַּמְצִיא חָכְמָה גְּדוֹלָה אֵין שְׁטוּת מִזֶּה, מֵאַחַר שֶׁלֹּא יַצְלִיחַ עַל-יְדֵי-זֶה בָּעוֹלָם הַנִּצְחִי, כִּי רֻבָּם כְּכֻלָּם נַעֲשִׂים אֶפִּיקוֹרְסִים גְּדוֹלִים עַל-יְדֵי-זֶה וְאַחֲרִיתָם עֲדֵי אוֹבֵד בָּעוֹלָם הַזֶּה וּבָעוֹלָם הַבָּא, וְכַמְבֹאָר בְּמָקוֹם אַחֵר. וְעַל-כֵּן יִשְׂרָאֵל עַם קָדוֹשׁ אֵין חוֹקְרִים כְּלָל בָּעִנְיָנִים הַגַּשְׁמִיִּים שֶׁאֵינָם מֻכְרָחִים לָהֶם, רַק שָׂמִים כָּל מְגַמָּתָם לְדַבֵּק אֶת עַצְמָם בֵּאלֹקִים חַיִּים עַל-יְדֵי קִיּוּם הַתּוֹרָה וְהַמִּצְווֹת, וְהֵם עוֹבְרִים עַל כָּל הַחָכְמוֹת שֶׁלָּהֶם, כִּי הֵם יוֹדְעִים הַחָכְמָה הָאֲמִתִּיִּית וְהַנִּצְחִית, שֶׁהִוא הָאֱמוּנָה הַקְּדוֹשָׁה, שֶׁיּוֹדְעִים וּמַאֲמִינִים שֶׁכָּל הָעוֹלָם וּמְלֹאוֹ דּוֹמֵם, צוֹמֵחַ, חַי וּמְדַבֵּר וְכוּ' וְכוּ' מֵרֹאשׁ וְעַד סוֹף, הֵם וְכָל אֲשֶׁר בָּהֶם, וְכָל כֹּחוֹתָם עִם כָּל דִּקְדּוּקֵיהֶם וּפְרָטֵיהֶם וְכָל מִינֵי חָכְמוֹת וְתַחְבּוּלוֹת שֶׁיֵּשׁ בָּהֶם, הַכֹּל כַּאֲשֶׁר לַכֹּל בָּרָא הַשֵּׁם יִתְבָּרַךְ בְּכֹחוֹ הַגָּדוֹל וְהוּא מְחַיֶּה אֶת כֻּלָּם בְּכָל עֵת וּבְכָל שָׁעָה, וְכֻלָּם נִבְרְאוּ בִּשְׁבִיל הָאָדָם הַשָּׁפָל הַזֶּה כְּדֵי שֶׁיֵּדַע זֹאת בֶּאֱמוּנָה שְׁלֵמָה כְּדֵי שֶׁיַעֲסֹק כָּל יָמָיו לְדַבֵּק אֶת עַצְמוֹ בְּהַשֵּׁם יִתְבָּרַךְ הַמְחַיֶּה אֶת כֻּלָּם עַל-יְדֵי עֵסֶק הַתּוֹרָה וְהַמִּצְווֹת, שֶׁזֹּאת הַחָכְמָה, שֶׁהִיא הָאֱמוּנָה הָאֲמִתִּית, שֶׁיּוֹדְעִים שֶׁהַשֵּׁם יִתְבָּרַךְ בָּרָא הַכֹּל עִם כָּל הַחָכְמוֹת שֶׁבָּהֶם הִיא עוֹלָה עַל כָּל הַחָכְמוֹת כֻּלָּם:"
                    ],
                    [
                        "וְעַל-כֵּן כָּל חָכְמָתָם שֶׁל הַמְחַקְּרִים הִוא בִּבְחִינַת קוֹל הַחוֹזֵר, שֶׁאֵין שׁוֹמְעִים אֶת קוֹלוֹ הָעֶצֶם יִתְבָּרַךְ כְּלָל, רַק הֵם מַבִּיטִים אַחַר הַבְּרִיאָה, אַחַר הַטֶּבַע לְבַד, וְחוֹקְרִים בְּכָל הָעִנְיָנִים שֶׁאַחַר הַטֶּבַע לְבַד, אֲבָל אֵין חוֹזְרִים פְּנֵיהֶם לְהַטּוֹת לְבָבָם וְאָזְנָם לְהַאֲזִין וּלְהַקְשִׁיב וְלִשְׁמֹעַ מִבֶּטֶן מִי יָצָא הַקּוֹל הַזֶּה כְּדֵי לָשׂוּם כָּל תְּשׁוּקָתָם לְדַבֵּק אֵלָיו יִתְבָּרַךְ, כִּי הֵם רַק חֲכָמִים לְהָרַע וּלְהֵיטִיב לֹא יָדָעוּ, וְהֵם רוֹצִים חַס וְשָׁלוֹם, לְהַפְרִיד בְּחִינַת קוֹל הַחוֹזֵר מִקּוֹל הַיָּשָׁר כְּאִלּוּ קוֹל הַחוֹזֵר, חַס וְשָׁלוֹם, יֵשׁ לוֹ מְצִיאוּת בִּפְנֵי עַצְמוֹ, שֶׁזֶּהוּ בְּחִינַת נִרְגָּן מַפְרִיד אַלּוּף, שֶׁמַּפְרִיד אַלּוּפוֹ שֶׁל עוֹלָם וּמְקַצֵּץ בַּנְּטִיעוֹת וְכוֹפֵר בֵּאלֹקִים חַיִּים, שֶׁכָּל זֶה נִמְשָׁךְ מִבְּחִינַת קוֹל הַחוֹזֵר שֶׁמִּשָּׁם אֲחִיזַת הַיֵּצֶר הָרָע וְהַכְּפִירוֹת כַּנַּ\"ל עַל-יְדֵי שֶׁאֵינָם מִשְׁתַּדְּלִים לֵידַע וּלְהַאֲמִין שֶׁהַכֹּל נִמְשָׁךְ מֵאִתּוֹ יִתְבָּרַךְ לְבַד הַמְחַיֶּה אֶת כֻּלָּם, וְכָל הַחָכְמוֹת שֶׁשּׁוֹמְעִים וּמְבִינִים וְכָל הַדְּבָרִים שֶׁבָּעוֹלָם כֻּלָּם הֵם רַק בְּחִינַת קוֹל הַחוֹזֵר שֶׁבֶּאֱמֶת אֵין לוֹ מְצִיאוֹת כְּלָל בִּפְנֵי עַצְמוֹ, רַק הִיא הַחְזָרַת קוֹל הַיָּשָׁר. וּמִי שֶׁטּוֹעֶה כְּשֶׁהוּא בַּיַּעַר וְשׁוֹמֵעַ קוֹל הֲבָרָה וְסוֹבֵר שֶׁהוּא קוֹל בִּפְנֵי עַצְמוֹ, הוּא אֱוִיל, פֶּתִי וּמְשֻׁגָּע, שׁוֹטֶה רָשָׁע, כִּי אֵין מְצִיאוּת לְקוֹל הַחוֹזֵר כְּלָל, רַק הוּא הַמְשָׁכַת וְהַחְזָרַת קוֹל הַיָּשָׁר. כֵּן הוּא מַמָּשׁ כָּל חָכְמָתָם שֶׁחוֹקְרִים אַחַר הַטֶּבַע וְאֵין מַחֲזִירִין פְּנֵיהֶם לְקַשֵּׁר קוֹל הַחוֹזֵר לְקוֹל הַיָּשָׁר, דְּהַיְנוּ לְקַשֵּׁר כָּל הַחָכְמוֹת לְשָׁרְשָׁם, לֵידַע וּלְהַאֲמִין שֶׁהַכֹּל נִמְשָׁךְ מִמֶּנּוּ יִתְבָּרַךְ וּלְבַלּוֹת כָּל דַּעְתּוֹ וְחָכְמָתוֹ כָּל יָמָיו לְקַשֵּׁר אֶת עַצְמוֹ בּוֹ יִתְבָּרַךְ, שֶׁזֶּהוּ עוֹלֶה לְמַעְלָה עַל כָּל הַחָכְמוֹת שֶׁבָּעוֹלָם וּבוֹ כְּלוּלִים וּטְפֵלִים כָּל הַחָכְמוֹת וְזוֹכֶה לְחַיִּים נִצְחִיִּים לְעוֹלָם וָעֶד. וְגַם מִי שֶׁזּוֹכֶה לְדַבֵּק אֶת עַצְמוֹ בְּתַכְלִית הַשְּׁלֵמוּת לְהַחָכְמָה הָאֲמִתִּית, שֶׁהִוא הַתְּמִימוּת, לַעֲבֹד אוֹתוֹ יִתְבָּרַךְ בִּתְמִימוּת בְּתוֹרָה וַעֲבוֹדָה בִּפְשִׁיטוּת, הוּא יָכוֹל לִזְכּוֹת אַחַר כָּךְ לְהַשִּיג גַּם כָּל הַחָכְמוֹת שֶׁבָּעוֹלָם בְּעַצְמוֹ, כְּמוֹ שֶׁמָּצִינוּ בְּכַמָּה צַדִּיקִים אֲמִתִּיִּים שֶׁבִּתְחִלַּת עֲבוֹדָתָם עָבְדוּ רַק בִּתְמִימוּת וּבִפְשִׁיטוּת, וְשִׁבְּרוּ כָּל הַתַּאֲווֹת וְעָסְקוּ בְּתוֹרָה וַעֲבוֹדָה וּתְפִלּוֹת וְכוּ' וְכוּ' בִּיגִיעָה גְּדוֹלָה עַד שֶׁבָּאוּ לְהַשָּגוֹת גְּדוֹלוֹת, וְאַחַר כָּךְ זָכוּ לְהַשִּיג מִמֵּילָא כָּל הַחָכְמוֹת שֶׁבָּעוֹלָם. וַאֲפִלּוּ מִי שֶׁאֵינוֹ מַגִּיעַ לָזֶה אֵין צָרִיךְ לָזֶה כְּלָל, כִּי בָּעוֹלָם הַזֶּה יָכוֹל לְבַלּוֹת כָּל יָמָיו בְּטוֹב בְּלִי שׁוּם יְדִיעָה מֵחָכְמוֹת אֵלּוּ, וּבָעוֹלָם הַבָּא בְּוַדַּאי אֵינָם נִצְרָכִים לוֹ כְּלָל, אַדְּרַבָּא, אֲנָשִׁים פְּשׁוּטִים שֶׁלֹּא שִׁבְּרוּ עֲדַיִן אֶת כָּל הַתַּאֲווֹת יְכוֹלִים אֵלּוּ הַחָכְמוֹת לַעֲקֹר אוֹתָם מִשְּׁנֵי עוֹלָמוֹת, כַּנִּרְאֶה בַּחוּשׁ, שֶׁכָּל אֵלּוּ שֶׁעוֹסְקִים בָּזֶה, אֲפִלּוּ מְעַט מֵחָכְמוֹת וּלְשׁוֹנוֹת וְכוּ', נַעֲשִׂים אֶפִּיקוֹרְסִים גְּדוֹלִים פּוֹרְקִים עֹל לְגַמְרֵי, רַחֲמָנָא לִצְלַן, כִּי רַק צַדִּיקִים הַגְּדוֹלִים בְּמַעֲלָה מְאֹד בְּנֵי עֲלִיָּה הָאֲמִתִּיִּים הֵם יְכוֹלִים לְהִשְׁתַּמֵּשׁ בָּהֶם לְמַה שֶּׁצְּרִיכִים לַעֲבוֹדָתָם, וְגַם כְּדֵי לְשַׁבֵּר דֵּעוֹת הָאֶפִּיקוֹרְסִים, וְגַם אֵינָם מְבַלִּים זְמַן עַל זֶה, כִּי הֵם מַשִּיגִים אַחַר כָּךְ מִמֵּילָא כָּל הַחָכְמוֹת כַּנַּ\"ל, וְהֵם יְכוֹלִים לְקַשֵּׁר כָּל הַחָכְמוֹת לְשָׁרְשָׁם הָעֶלְיוֹן, כִּי יוֹדְעִים שֶׁהַכֹּל נִמְשָׁךְ מִמֶּנּוּ יִתְבָּרַךְ:"
                    ],
                    [
                        "נִמְצָא, שֶׁעִקַּר אֲחִיזַת הַיֵּצֶר הָרָע וְהַכְּפִירוֹת הוּא מִבְּחִינַת קוֹל הַחוֹזֵר, שֶׁהוּא בְּחִינַת דִּין, עַל-יְדֵי שֶׁאֵין מְקַשְּׁרִין וּמְחַבְּרִין קוֹל הַחוֹזֵר לְקוֹל הַיָּשָׁר כַּנַּ\"ל. וְזֶהוּ בְּחִינַת בִּתְחִלָּה עָלָה בְּמַחֲשָׁבָה לִבְרֹא אֶת הָעוֹלָם בְּמִדַּת הַדִּין, רָאָה שֶׁאֵין הָעוֹלָם מִתְקַיֵּם, עָמַד וְשִׁתֵּף מִדַּת הָרַחֲמִים בְּמִדַּת הַדִּין, שֶׁנֶּאֱמַר, \"בְּיוֹם עֲשׂוֹת ה' אֱלֹקִים אֶרֶץ וְשָׁמָיִם\". כִּי מִדַּת הַדִּין זֶה בְּחִינַת קוֹל הַחוֹזֵר, שֶׁבִּתְחִלָּה רָצָה שֶׁיִּהְיֶה קִיּוּם הָעוֹלָם עַל-יְדֵי בְּחִינַת קוֹל הַחוֹזֵר לְבַד, שֶׁהוּא בְּחִינַת מִדַּת הַדִּין כַּנַּ\"ל, רָאָה שֶׁאֵין הָעוֹלָם מִתְקַיֵּם כִּי אִם לֹא הָיָה רַק בְּחִינַת קוֹל הַחוֹזֵר מְקַיֵּם הָעוֹלָם הָיָה מִתְרַבֶּה הָאֶפִּיקוֹרְסוּת, כִּי לֹא הָיָה אֶפְשָׁר לְהָאָדָם לְהַשִּיג שֶׁהַכֹּל נִמְשָׁךְ מִמֶּנּוּ יִתְבָּרַךְ, שֶׁזֶּהוּ בְּחִינַת הִתְקַשְּׁרוּת קוֹל הַחוֹזֵר לְקוֹל הַיָּשָׁר כַּנַּ\"ל, עַל-כֵּן עָמַד וְשִׁתֵּף מִדַּת הָרַחֲמִים בְּמִדַּת הַדִּין, שֶׁזֶּהוּ בְּחִינַת קוֹל הַשְּׁלִישִׁי הַמֻּרְכָּב מִשְּׁנֵיהֶם, שֶׁהַשֵּׁם יִתְבָּרַךְ שִׁתֵּף קוֹל הַיָּשָׁר עִם קוֹל הַחוֹזֵר וְהִמְשִׁיךְ בְּחִינַת קוֹל הַשְּׁלִישִׁי, שֶׁהוּא בְּחִינַת קוֹל עֹז, קוֹל הַמֻּרְכָּב מִשְּׁנֵיהֶם, וְעַל-יְדֵי-זֶה יֵשׁ קִיּוּם לְהָעוֹלָם. כִּי עַכְשָׁו מֵחֲמַת שֶׁקִּיּוּם הָעוֹלָם עַל-יְדֵי קוֹל הַמֻּרְכָּב, שֶׁהוּא בְּחִינַת הַקֹּל קוֹל יַעֲקֹב, עַל-יְדֵי-זֶה יֵשׁ קִיּוּם לְהָעוֹלָם, כִּי עַתָּה יֵשׁ לָנוּ כֹּחַ לִדַּבֵּק בְּאוֹר הַחַיִּים, לֵידַע וּלְהַשִּיג הָאֱמוּנָה הַקְּדוֹשָׁה שֶׁהַכֹּל נִמְשָׁךְ מִמֶּנּוּ, וְכָל הַחָכְמוֹת וְהָעַקְמוּמִיּוּת שֶׁבַּלֵּב הַנִּמְשָׁךְ מִבְּחִינַת קוֹל הַחוֹזֵר, מִבְּחִינַת דִּין, הַכֹּל נִמְשָׁךְ מִמֶּנּוּ יִתְבָּרַךְ בְּעַצְמוֹ בִּשְׁבִיל הַבְּחִירָה, כִּי קוֹל הַחוֹזֵר אֵין לוֹ מְצִיאוּת רַק מִקּוֹל הַיָּשָׁר, וְכָל זֶה יֵשׁ לָנוּ כֹּחַ לְהַשִּיג עַל-יְדֵי הַרְכָּבַת הַקּוֹל שֶׁהִרְכִּיב וְחִבֵּר הַשֵּׁם יִתְבָּרַךְ בְּעַצְמוֹ שְׁנֵי הַקּוֹלוֹת יַחַד, שֶׁהוּא בְּחִינַת שִׁתּוּף מִדַּת הָרַחֲמִים בְּמִדַּת הַדִּין כַּנַּ\"ל, וְלוּלֵא זֹאת, לֹא הָיָה כֹּחַ לְהָאָדָם לְשַׁבֵּר הַבְּחִירָה כְּלָל, כִּי הָיוּ מִתְגַּבְּרִים עָלָיו הַקְּלִפּוֹת וְהַכְּפִירוֹת הַנִּמְשָׁכִים מִבְּחִינַת קוֹל הַחוֹזֵר כַּנַּ\"ל, אֲבָל עַכְשָׁו יֵשׁ לוֹ כֹּחַ לְהַטּוֹת לְבָבוֹ אֶל הָאֱמֶת לִבְחִינַת קוֹל הַיָּשָׁר שֶׁמִּמֶּנּוּ נִמְשָׁךְ הַכֹּל, מֵאַחַר שֶׁקִּיּוּם הָעוֹלָם עַל-יְדֵי הַרְכָּבַת שְׁנֵי הַקּוֹלוֹת יַחַד כַּנַּ\"ל, כִּי עֶצֶם הַקּוֹל הַיָּשָׁר בְּעַצְמוֹ אִי אֶפְשָׁר לְגַלּוֹת כְּדֵי שֶׁלֹּא יִתְבַּטְּלוּ בַּמְצִיאוּת כַּנַּ\"ל. וְזֶהוּ בְּחִינַת מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה, בַּעֲשָׂרָה מַאֲמָרוֹת נִבְרָא הָעוֹלָם. וְהִקְשׁוּ שָׁם, הָנֵי וַיֹּאמֶר דִּבְרֵאשִׁית ט נִינְהוּ. וְתֵרְצוּ, בְּרֵאשִׁית נָמֵי מַאֲמָר הוּא. וְעַתָּה לִכְאוֹרָה קָשֶׁה, מַדּוּעַ בֶּאֱמֶת לֹא כְּתִיב גַּם בַּמַּאֲמָר הָרִאשׁוֹן \"וַיֹּאמֶר\", כְּמוֹ בִּשְׁאָר הַתִּשְׁעָה מַאֲמָרוֹת?! אַךְ זֶהוּ בְּחִינַת הַנַּ\"ל שֶׁבְּרֵאשִׁית הוּא בְּחִינַת מַאֲמָר הָרִאשׁוֹן, שֶׁהוּא בְּחִינַת הַקּוֹל הַיָּשָׁר שֶׁבּוֹ כְּלוּלִין כָּל הָעֲשָׂרָה מַאֲמָרוֹת, וְכָל הָעוֹלָמוֹת כֻּלָּם מֵרֹאשׁ וְעַד סוֹף, כִּי כֻּלָּם כְּלוּלִים בִּבְרֵאשִׁית שֶׁנִּקְרָא מַאֲמָר סָתוּם, שֶׁכּוֹלֵל הַכֹּל, כַּמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה בְּמָקוֹם אַחֵר (בְּלִקּוּטֵי תִּנְיָנָא סִימָן יב). וּמֵחֲמַת שֶׁהוּא בְּחִינַת קוֹל הַיָּשָׁר בְּעַצְמוֹ אֵינוֹ מְכֻנֶּה בְּשֵׁם מַאֲמָר, שֶׁהוּא בְּחִינַת קוֹל וְדִבּוּר, כִּי זֶה הַקּוֹל וְהַדִּבּוּר אִי אֶפְשָׁר לִשְׁמֹעַ וּלְהַשִּיג כְּלָל שֶׁלֹּא יִתְבַּטְּלוּ בַּמְצִיאוּת כַּנַּ\"ל, רַק אַחַר שֶׁיָּצָא הַקּוֹל הַיָּשָׁר, שֶׁהוּא בְּחִינַת בְּרֵאשִׁית שֶׁכּוֹלֵל הַכֹּל, אַחַר כָּךְ תֵּכֶף נִתְהַוָּה קוֹל הַחוֹזֵר, וְאָז הִרְכִּיב הַשֵּׁם יִתְבָּרַךְ שְׁנֵי הַקּוֹלוֹת יַחַד שֶׁהוּא בְּחִינַת קוֹל הַשְּׁלִישִׁי הַנַּ\"ל, וּבוֹ בָּרָא הַכֹּל. וְזֶהוּ בְּחִינַת תִּשְׁעָה וַיֹּאמֶר דִּבְרֵאשִׁית שֶׁהֵם בְּחִינַת קוֹל שֶׁאֶפְשָׁר לִשְׁמֹעַ, כִּי נִמְשָׁכִין מִבְּחִינַת קוֹל הַחוֹזֵר וְהַיָּשָׁר הַמֻּרְכָּבִין יַחַד שֶׁבָּהֶם נִבְרָא הָעוֹלָם בִּפְרָטִיּוּת, וְנִתְחַלֵּק לְמִינִים שֶׁהֵם כָּל הַדְּבָרִים שֶׁנִּבְרְאוּ עַל-יְדֵי תִּשְׁעָה מַאֲמָרוֹת בְּשֵׁשֶׁת יְמֵי הַמַּעֲשֶׂה, כִּי בִּבְחִינַת בְּרֵאשִׁית מַאֲמָר סָתוּם קוֹל יָשָׁר שָׁם הָיָה הַכֹּל כָּלוּל בְּיַחַד, וְלֹא הָיָה אֶפְשָׁר עֲדַיִן לְהַכִּיר פְּרָטִיּוּת הַבְּרִיאָה מֵחֲמַת שֶׁזֶּה הַקּוֹל סָתוּם וְנֶעְלָם מְאֹד. וְזֶה עִקַּר עֲבוֹדָתֵנוּ לִכְלֹל הַכֹּל בִּבְחִינַת בְּרֵאשִׁית, לְהַחֲזִיר הַכֹּל לְשָׁרְשׁוֹ לֵידַע וּלְהַאֲמִין שֶׁהַכֹּל נִמְשָׁךְ מִמֶּנּוּ לְבַד, כִּי אֵין מְצִיאוּת לְקוֹל הַחוֹזֵר כִּי אִם מִקּוֹל הַיָּשָׁר כַּנַּ\"ל. וְזֶהוּ בְּחִינַת עֲשָׂרָה מִינֵי נְגִינָה דִּקְדֻשָּׁה שֶׁהֵם בְּחִינַת עֲשָׂרָה מַאֲמָרוֹת כַּנַּ\"ל, שֶׁהֵם מְבָרְרִין הַטּוֹב מִן הָרַע, הָאֱמוּנָה מִן הַכְּפִירוֹת, כִּי הֵם מְקַשְּׁרִין וּמַרְכִּיבִין כָּל הַקּוֹלוֹת וּמְחַבְּרִין הֵיטֵב קוֹל הַחוֹזֵר עִם קוֹל הַיָּשָׁר, עַד שֶׁנַּעֲשֶׂה הַנִּגּוּן הַמַּמְשִׁיךְ אֶת הַלֵּב לְהַשֵּׁם יִתְבָּרַךְ, שֶׁמַּמְשִׁיךְ וּמוֹצִיא הַלֵּב מִן הַכְּפִירוֹת וְהַתַּאֲווֹת הַנִּמְשָׁכִין מִבְּחִינַת קוֹל הַחוֹזֵר וּמַחֲזִירִין וּמְקַשְּׁרִין אוֹתוֹ לִבְחִינַת קוֹל הַיָּשָׁר, שֶׁזֶּהוּ בְּחִינַת כְּלָלִיּוּת הַבְּרִיאָה בְּשָׁרְשָׁהּ, בְּחִינַת הַדְּבֵקוּת בְּהַשֵּׁם יִתְבָּרַךְ שֶׁעִקָּרוֹ עַל-יְדֵי בְּחִינַת עֲשָׂרָה מִינֵי נְגִינָה כַּנַּ\"ל, כִּי עִקַּר הַדְּבֵקוּת הוּא הָאֱמוּנָה, שֶׁהוּא בְּחִינַת הַחְזָרַת קוֹל הַחוֹזֵר לְקוֹל הַשֵּׁם יִתְבָּרַךְ, שֶׁזֶּהוּ בְּחִינַת עֲשָׂרָה מִינֵי נְגִינָה כַּנַּ\"ל, וְעַל-כֵּן עִקַּר הַנְּגִינָה מִבְּחִינַת סִטְרָא דְּלֵיוָואֵי, שֶׁהוּא בְּחִינַת קוֹל הַחוֹזֵר, כִּי שָׁם עִקַּר הַבֵּרוּר שֶׁצְּרִיכִין לְבָרֵר הַטּוֹב מֵהָרַע הַנֶּאֱחָז שָׁם עַל-יְדֵי שֶׁמְּחַבְּרִין אֵלָיו קוֹל הַיָּשָׁר וּמַחֲזִירִין הַכֹּל לְקוֹל הַיָּשָׁר שֶׁהוּא עִקַּר הַכֹּל. כִּי כָּל הַקּוֹלוֹת שֶׁבְּזֶה הָעוֹלָם הֵם בְּחִינַת קוֹל הַחוֹזֵר נֶגֶד קוֹל הַיָּשָׁר הָעֶלְיוֹן בְּעַצְמוֹ, וְשָׁם עִקַּר הַבֵּרוּר שֶׁצְּרִיכִין לְדַבֵּק אוֹתָן בְּקוֹל הַיָּשָׁר עַל-יְדֵי בְּחִינַת נְגִינָה וְכַנַּ\"ל:"
                    ],
                    [
                        "וְזֶהוּ בְּחִינַת קוֹל הַשּׁוֹפָר שֶׁכָּלוּל מִשָּׁלֹשׁ קוֹלוֹת שֶׁהֵם, תְּקִיעָה, שְׁבָרִים, תְּרוּעָה, שֶׁהֵם בְּחִינַת שְׁלֹשָׁה אָבוֹת אַבְרָהָם, יִצְחָק וְיַעֲקֹב כַּיָּדוּעַ, כִּי שׁוֹפָר הוּא בְּחִינַת עֲשָׂרָה מִינֵי נְגִינָה כַּנַּ\"ל, וְעַל-כֵּן הֵם עֲשָׂרָה קוֹלוֹת שֶׁל מַלְכֻיּוֹת, וְכֵן אֵצֶל זִכְרוֹנוֹת וְשׁוֹפָרוֹת וְכַנַּ\"ל, אֲבָל עִקַּר שֹׁרֶשׁ שִׁנּוּי הַקּוֹלוֹת שֶׁל הַשּׁוֹפָר הֵם רַק שָׁלֹשׁ, שֶׁהֵם בְּחִינַת שָׁלֹשׁ הַקּוֹלוֹת הַנַּ\"ל, שֶׁהֵם שֹׁרֶשׁ וִיסוֹד שֶׁל כָּל הָעֲשָׂרָה מִינֵי נְגִינָה הַכְּלוּלִים בְּקוֹל שׁוֹפָר, כִּי כֻּלָּם נִמְשָׁכִים מִשָּׁלֹשׁ קוֹלוֹת אֵלּוּ שֶׁהֵם בְּחִינַת תְּלַת אֲבָהָן כַּנַּ\"ל:"
                    ],
                    [
                        "נִמְצָא, שֶׁעִקַּר בְּחִינַת עֲשָׂרָה מִינֵי נְגִינָה, שֶׁהוּא עִקַּר בְּחִינַת הַבֵּרוּר, שֶׁהוּא עִקַּר עֲבוֹדַת יִשְׂרָאֵל, הוּא לְחַבֵּר קוֹל הַחוֹזֵר בְּקוֹל הַיָּשָׁר לְדַבֵּק עַצְמֵנוּ בְּקוֹל דִּבְרֵי אֱלֹקִים חַיִּים בִּבְחִינַת לִשְׁמֹעַ בְּקֹלוֹ וּלְדָבְקָה בוֹ, כִּי הוּא חַיֶּיךָ וְכוּ', כִּי עִקַּר הַחַיִּים וְקִיּוּם כָּל הָעוֹלָמוֹת נִמְשָׁךְ מִבְּחִינַת קוֹלוֹ הַיָּשָׁר כַּנַּ\"ל. וְזֶהוּ בְּחִינַת הַשִּמְחָה הַנִּמְשֶׁכֶת עַל-יְדֵי הַנִּגּוּן, כִּי עִקַּר שֹׁרֶשׁ הַשִּמְחָה בֶּאֱמֶת נִמְשָׁךְ מִבְּחִינַת הַשִּמְחָה בּוֹ יִתְבָּרַךְ, שֶׁזֶּהוּ עִקַּר הַשִּמְחָה בֶּאֱמֶת, כִּי בֶּאֱמֶת לַאֲמִתּוֹ אֵין שׁוּם שִׂמְחָה בָּעוֹלָם כִּי אִם כְּשֶׁזּוֹכִין לְהַאֲמִין וְלֵידַע מִמֶּנּוּ יִתְבָּרַךְ, שֶׁזֶּה עִקַּר הַחַיִּים הָאֲמִתִּיִּים לְכָל אֶחָד וְאֶחָד כְּפוּם מַה דִּמְשַׁעֵר בְּלִבֵּיהּ, כְּמוֹ שֶׁכָּתוּב, \"כִּי בוֹ יִשְׂמַח לִבֵּנוּ\", 'כִּי בוֹ' דַּיְקָא 'יִשְׂמַח לִבֵּנוּ', כִּי אֵין שׁוּם שִׂמְחָה אַחֶרֶת בֶּאֱמֶת חוּץ מִזֶּה. וְדָבָר זֶה אִי אֶפְשָׁר לְבָאֵר כְּלָל לֹא בַּפֶּה וְלֹא בַּכְּתָב, כִּי הוּא רַק לְכָל חַד כְּפוּם מַה דִּמְשַׁעֵר בְּלִבֵּיהּ בִּבְחִינַת נוֹדָע בַּשְּׁעָרִים בַּעְלָהּ, כַּנִּזְכָּר לְעֵיל וְכָל אֶחָד וְאֶחָד כְּפִי מַה שֶּׁזּוֹכֶה לִפְעָמִים לְהַרְגִּישׁ מְעַט עֲרֵבוּת נְעִימוּת מְתִיקוּת הַשִּמְחָה הָאֲמִתִּית הַזֹּאת, יָכוֹל לְהָבִין זֹאת הֵיטֵב שֶׁאֵין שׁוּם שִׂמְחָה אַחֶרֶת חוּץ מִזֶּה, וַאֲפִלּוּ הֲמוֹן עַם יִשְׂרָאֵל הַכְּשֵׁרִים הַפְּשׁוּטִים שֶׁאֵין זוֹכִים לְהַרְגִּישׁ זֹאת הֵיטֵב, אַף-עַל-פִּי-כֵן כָּל שִׂמְחָתָם שֶׁל יִשְׂרָאֵל הַכְּשֵׁרִים בְּשַׁבָּתוֹת וְיָמִים טוֹבִים וּבַחֲתֻנָּה וְכַיּוֹצֵא בָּזֶה, הַכֹּל נִמְשָׁךְ מִשִּמְחָה זֹאת שֶׁהִוא בְּחִינַת דְּבֵקוּת בּוֹ יִתְבָּרַךְ, כִּי אַף-עַל-פִּי שֶׁאֵינָם זוֹכִים עֲדַיִן לִבְחִינַת דְּבֵקוּת בֶּאֱמֶת כָּרָאוּי, אַף-עַל-פִּי-כֵן , אַף-עַל-פִּי דְּאִיהוּ לָא חָזֵי מַזָּלֵיהּ חָזֵי, וּמֵחֲמַת שֶׁבְּשֹׁרֶשׁ נִשְׁמָתָם הֵם מַרְגִּישִׁים לִפְעָמִים עֲרֵבוּת נְעִימוּת הַשִּמְחָה הַזֹּאת, עַל-יְדֵי-זֶה נִמְשָׁךְ עֲלֵיהֶם גַּם לְמַטָּה שִׂמְחָה גְּדוֹלָה בְּעֵת שֶׁזּוֹכִים לִשְׂמֹחַ בַּה' בְּאֵיזֶה שִׂמְחָה שֶׁל מִצְוָה. וְעַל-כֵּן כָּל יִשְׂרָאֵל הַכְּשֵׁרִים רְגִילִים בְּעֵת שִׂמְחָתָם לְזַמֵּר פְּסוּקִים וּתְפִלּוֹת שֶׁל הִתְקָרְבוּת יִשְׂרָאֵל לַאֲבִיהֶם שֶׁבַּשָּׁמַיִם, שֶׁזֶּה עִקַּר שִׂמְחָתָם, וּבִפְרָט בְּשִׂמְחַת תּוֹרָה וּפוּרִים וְכַיּוֹצֵא בָּהֶן, שֶׁזֶּה עִקַּר שִׂמְחָתֵנוּ אֲשֶׁר בָּחַר בָּנוּ מִכָּל עַם וְכוּ'. וּכְמוֹ שֶׁאָנוּ אוֹמְרִים בְּכָל יוֹם, אַשְׁרֵינוּ מַה טּוֹב חֶלְקֵנוּ וְכוּ', וּמַה נָּעִים וְכוּ', וְכַיּוֹצֵא בָּזֶה הַרְבֵּה וְכַנַּ\"ל. כִּי בֶּאֱמֶת זֶה עִקַּר הַשִּמְחָה מַה שֶּׁאָנוּ יוֹדְעִים מֵהַבּוֹרֵא הַכֹּל יִתְבָּרַךְ לָנֶצַח עַל-יְדֵי אֱמוּנָתֵנוּ הַקְּדוֹשָׁה וְכַנַּ\"ל, וְזֶהוּ בְּחִינַת מַה שֶּׁמְּבֹאָר בִּפְסוּקִים מֵהַפְלָגַת הַשִּמְחָה בּוֹ יִתְבָּרַךְ, כְּמוֹ שֶׁכָּתוּב, \"שִׂמְחוּ בַה' וְגִילוּ צַדִּיקִים וְכוּ'\". וּכְתִיב, \"שִׂמְחוּ צַדִּיקִים בַּה' אָנֹכִי אֶשְׂמַח בַּה'\". וְכַיּוֹצֵא בָּזֶה הַרְבֵּה בְּסֵפֶר תְּהִלִּים וְכֵן בְּסֵפֶר יְשַׁעְיָה וּבִשְׁאָר הַסְּפָרִים, כְּמוֹ שֶׁכָּתוּב, \"שֹׂוֹשׂ אָשִׂישׂ בַּה' תָּגֵל נַפְשִׁי בֵּאלֹקַי\" וְכוּ'. וְכַיּוֹצֵא בָּזֶה הַרְבֵּה שָׁם, וּכְתִיב, \"וַאֲנִי בַּה' אֶעֱלוֹזָה אָגִילָה בֵּאלֹקֵי יִשְׁעִי וְכוּ'\". וְלֶעָתִיד לָבוֹא שֶׁיִּתְגַּלֶּה אֱלֹקוּתוֹ וּמַלְכוּתוֹ לְעֵין כֹּל כְּתִיב, \"ה' מָלָךְ תָּגֵל הָאָרֶץ יִשְׂמְחוּ אִיִּים רַבִּים וְגוֹ'\", וּכְתִיב, \"יִשְׂמְחוּ הַשָּׁמַיִם וְתָגֵל הָאָרֶץ וְיֹאמְרוּ בַגּוֹיִם ה' מָלָךְ נְהָרוֹת יִמְחֲאוּ כַף יַחַד הָרִים יְרַנֵּנוּ וְכוּ'\". וְכֵן מְבֹאָר בִּפְסוּקִים הַרְבֵּה מְאֹד מְאֹד, כִּי עִקַּר הַשִּמְחָה הָאֲמִתִּית הִוא מַה שֶּׁזּוֹכִין לֵידַע מֵהַבּוֹרֵא הַכֹּל יִתְבָּרַךְ עַל-יְדֵי הָאֱמוּנָה הַקְּדוֹשָׁה שֶׁקִּבַּלְנוּ מֵאֲבוֹתֵינוּ עַל-יְדֵי הַתּוֹרָה הַקְּדוֹשָׁה וְכַנַּ\"ל:",
                        " וּמֵחֲמַת שֶׁעַל-יְדֵי הַנְּגִינָה דִּקְדֻשָּׁה מְבָרְרִין הָרוּחַ טוֹבָה מֵהָרוּחַ רָעָה, שֶׁמְּבָרְרִין הָאֱמוּנָה מֵהַכְּפִירוֹת וּמֵאֱמוּנוֹת כָּזְבִיּוֹת וּמְדַבְּקִין הַכֹּל לְהַשֵּׁם יִתְבָּרַךְ, כִּי מַחֲזִירִין הַקּוֹל הַחוֹזֵר לְקוֹל הַיָּשָׁר וְכוּ' כַּנַּ\"ל, עַל-כֵּן נִמְשָׁךְ שִׂמְחָה גְּדוֹלָה עַל-יְדֵי הַנְּגִינָה בְּחִינַת עֲלֵי עָשׂוֹר וַעֲלֵי נֶבֶל כִּי שִׂמַּחְתַּנִי ה' בְּפָעֳלֶךָ וְכוּ', כִּי עִקַּר הַשִּמְחָה הִיא מַה שֶּׁיּוֹדְעִין וּמַאֲמִינִין בּוֹ יִתְבָּרַךְ שֶׁהוּא יִתְבָּרַךְ פָּעַל וְעָשָׂה הַכֹּל וְכַנַּ\"ל:"
                    ],
                    [
                        "וְזֶהוּ בְּחִינַת כֹּהֲנִים וּלְוִיִּים וְיִשְׂרְאֵלִים מֻתָּרִים לָבוֹא זֶה בָּזֶה, וְהַוָּלָד הוֹלֵךְ אַחַר הַזָּכָר, כִּי כֹּהֲנִים לְוִיִּים וְיִשְׂרְאֵלִים הֵם עִקַּר יְסוֹד כְּלָלִיּוּת הַקְּדֻשָּׁה, שֶׁהֵם בְּחִינַת תְּלַת קַוִּין הַנַּ\"ל, שֶׁהֵם בְּחִינַת תְּלַת אֲבָהָן, בְּחִינַת שְׁלֹשָׁה קוֹלוֹת הַנַּ\"ל שֶׁמֵּהֶם נִמְשָׁכִין כָּל הָעֲשָׂרָה מִינֵי נְגִינָה, שֶׁהֵם כְּלָלִיּוּת הַשִּמְחָה, שֶׁזֶּהוּ עִקַּר בְּחִינַת חִבּוּר וְזִוּוּג דִּקְדֻשָּׁה שֶׁל יִשְׂרָאֵל שֶׁהוּא בִּבְחִינַת שִׂמְחָה, לַהֲפֹךְ אֲחִיזַת הַיָּגוֹן וַאֲנָחָה לְשִׂמְחָה לִכְלֹל אִשָּׁה בְּאִישׁ, שְׂמֹאל בְּיָמִין, דְּהַיְנוּ לְחַבֵּר הַקּוֹל הַחוֹזֵר בְּקוֹל הַיָּשָׁר, שֶׁהוּא בְּחִינַת הַמְתָּקַת הַדִּין עַל-יְדֵי שֶׁנִּכְלָל בָּרַחֲמִים הָעֶלְיוֹנִים, שֶׁכָּל זֶה הוּא בְּחִינָה אַחַת וְכַנַּ\"ל, שֶׁמְּבָרְרִין הַקּוֹל הַחוֹזֵר עַל-יְדֵי עֲשָׂרָה מִינֵי נְגִינָה, שֶׁעַל-יְדֵי-זֶה נִתְבָּרֵר הָאֱמוּנָה הַקְּדוֹשָׁה, וְעַל-יְדֵי-זֶה נִתְבַּטֵּל הַיָּגוֹן וַאֲנָחָה שֶׁאֲחִיזָתוֹ מִבְּחִינַת דִּין מִסִּטְרָא דְּנוּקְבָּא, כִּי אֵין אֲחִיזָתוֹ רַק כָּל זְמַן שֶׁאֵין יוֹדְעִין שֶׁגַּם קוֹל הַחוֹזֵר מִמֶּנּוּ יִתְבָּרַךְ מִבְּחִינַת קוֹל הַיָּשָׁר, כִּי אֵין לוֹ מְצִיאוּת אַחֵר כַּנַּ\"ל, אֲבָל תֵּכֶף כְּשֶׁיּוֹדְעִין זֹאת בֶּאֱמֶת נִתְבַּטֵּל אֲחִיזַת הַיָּגוֹן וַאֲנָחָה, וַאֲזַי נִתְהַפֵּךְ הַיָּגוֹן וַאֲנָחָה לְשִׂמְחָה וְכַנַּ\"ל, שֶׁזֶּהוּ עִקַּר בְּחִינַת זִוּוּג שֶׁל מִצְוָה כַּנַּ\"ל, וְעַל-כֵּן עִקַּר הַחִבּוּר דִּקְדֻשָּׁה הוּא בְּחִינַת כֹּהֵן, לֵוִי, יִשְׂרָאֵל שֶׁהֵם עִקַּר יְסוֹד הָעֲשָׂרָה מִינֵי נְגִינָה כַּנַּ\"ל, שֶׁעַל יָדָם עִקַּר הִתְהַפְּכוּת הַיָּגוֹן וַאֲנָחָה לְשִׂמְחָה, עִקַּר הִתְחַבְּרוּת קוֹל הַחוֹזֵר בְּקוֹל הַיָּשָׁר, שֶׁהוּא בְּחִינַת יִחוּד קֻדְשָׁא בְּרִיךְ הוּא וּשְׁכִינְתֵּיהּ, שֶׁהוּא עִקַּר בְּחִינַת זִוּוּג דִּקְדֻשָּׁה וְכַנַּ\"ל, וְעַל-כֵּן הַוָּלָד הוֹלֵךְ אַחַר הַזָּכָר, כִּי יִשְׂרָאֵל מַמְשִׁיכִין הַנְּשָׁמוֹת תָּמִיד מִסִּטְרָא דִּדְכוּרָא, מֵחֲמַת שֶׁכָּל עֲבוֹדָתָם וִיגִיעָתָם וְכָל מַחֲשַׁבְתָּם וְעִסְקָם הוּא לְהִתְקָרֵב לְהַשֵּׁם יִתְבָּרַךְ עַל-יְדֵי הַתּוֹרָה וְהַמִּצְווֹת שֶׁמְּקַיֵּם כָּל אֶחָד כְּפִי בְּחִינָתוֹ, עַל-כֵּן הֵם כּוֹלְלִים כָּל הַבְּרִיאָה בְּשָׁרְשָׁהּ, שֶׁזֶּהוּ בְּחִינַת שֶׁמְּחַבְּרִין קוֹל הַחוֹזֵר בְּקוֹל הַיָּשָׁר עַד שֶׁמִּתְבַּטֵּל קוֹל הַחוֹזֵר לְגַבֵּי קוֹל הַיָּשָׁר, כִּי בַּאֲתַר דְּאִית דְּכַר נוּקְבָּא לָא אִידְכַּר תַּמָּן, כִּי בֶּאֱמֶת אֵין מְצִיאוּת לְקוֹל הַחוֹזֵר כְּלָל, כִּי הוּא רַק הַמְשָׁכַת וְהַחְזָרַת קוֹל הַיָּשָׁר בְּעַצְמוֹ, בְּחִינַת עֶצֶם מֵעֲצָמָיו וּבָשָׂר מִבְּשָׂרוֹ, כִּי בְּשָׁרְשָׁן הַכֹּל אֶחָד. וְעַל-כֵּן יִשְׂרָאֵל עַם קָדוֹשׁ נִכְלָלִין בְּסִטְרָא דִּדְכוּרָא לְעוֹלָם מֵאַחַר שֶׁיּוֹדְעִין וּמַאֲמִינִים בֶּאֱמֶת שֶׁהַכֹּל נִמְשָׁךְ מֵהַמַּשְׁפִּיעַ הָרִאשׁוֹן שֶׁהוּא בְּחִינַת סִטְרָא דִּדְכוּרָא, וְעַל-יְדֵי-זֶה נִכְלָלִין שָׁם לְעוֹלָם, וְעַל-כֵּן הַוָּלָד הוֹלֵךְ תָּמִיד אַחַר הַזָּכָר בְּכֹהֵן, לֵוִי וְיִשְׂרָאֵל, שֶׁהֵם עִקַּר הַקְּדֻשָּׁה כַּנַּ\"ל:"
                    ],
                    [
                        "אֲבָל בְּמָקוֹם שֶׁיֵּשׁ קִדּוּשִׁין וְיֵשׁ עֲבֵרָה, הַוָּלָד הוֹלֵךְ אַחַר הַפָּגוּם, שֶׁהוּא בְּחִינַת יָגוֹן וַאֲנָחָה. כִּי בִּמְקוֹם עֲבֵרָה, חַס וְשָׁלוֹם, שֶׁהוּא תַּאֲווֹת עוֹלָם הַזֶּה, נִמְצָא, שֶׁהוּא כָּרוּךְ אַחַר תַּאֲווֹת זֶה הָעוֹלָם וְעוֹקֵר עַצְמוֹ מֵהַשֵּׁם יִתְבָּרַךְ, וְאֵינוֹ מְקַשֵּׁר אַחַר הַבְּרִיאָה בְּשָׁרְשָׁהּ, רַק, אַדְּרַבָּא, הוּא נִרְגָּן מַפְרִיד אַלּוּף שֶׁמַּפְרִיד עַצְמוֹ עִם כָּל הַבְּרִיאָה הַתְּלוּיָה בּוֹ מֵהַשֵּׁם יִתְבָּרַךְ, עַל-כֵּן אֵינוֹ נִכְלָל בְּהַקְּדֻשָּׁה, שֶׁהוּא בְּחִינַת סִטְרָא דִּדְכוּרָא, רַק, אַדְּרַבָּא, הוּא מַמְשִׁיךְ עַצְמוֹ לְהַסִּטְרָא אָחֳרָא, עַל-כֵּן הַוָּלָד הוֹלֵךְ אַחַר הַפָּגוּם, שֶׁהוּא בְּחִינַת יָגוֹן וַאֲנָחָה, שֶׁשָּׁם כָּל הַפְּגָמִים, כִּי מִי שֶׁהוּא פָּגוּם יוֹתֵר שָׁם אֲחִיזַת הַיָּגוֹן וַאֲנָחָה בְּיוֹתֵר, וַאֲפִלּוּ אִם הָאִישׁ פָּגוּם וְהָאִשָּׁה מִמִּשְׁפָּחָה כְּשֵׁרָה, עִקַּר אֲחִיזַת הַיָּגוֹן וַאֲנָחָה בּוֹ, כִּי זֶה כְּלָל שֶׁסִּטְרָא דְּנוּקְבָּא דִּקְדֻשָּׁה נֶחֱשָׁב לִבְחִינַת דְּכוּרָא לְגַבֵּי דְּכוּרָא דְּסִטְרָא אָחֳרָא שֶׁנֶּחֱשָׁב לִבְחִינַת נוּקְבָּא נֶגְדָהּ כַּיָּדוּעַ. וְעַל-כֵּן הַפָּגוּם הוּא בִּבְחִינַת סִטְרָא דְּנוּקְבָּא, בְּחִינַת יָגוֹן וַאֲנָחָה וְהַוָּלָד הוֹלֵךְ אַחֲרָיו בְּמָקוֹם שֶׁיֵּשׁ עֲבֵרָה, כִּי עִקַּר הָעֲבֵרָה, בִּפְרָט בִּפְגַם הַבְּרִית הוּא מִבְּחִינַת יָגוֹן וַאֲנָחָה שֶׁמִּשָּׁם עִקַּר הַתַּאֲוָה כַּנַּ\"ל, וְעַל-כֵּן בִּמְקוֹם עֲבֵרָה הַוָּלָד הוֹלֵךְ אַחַר הַפָּגוּם, שֶׁהוּא בְּחִינַת יָגוֹן וַאֲנָחָה כַּנַּ\"ל, אֲבָל בְּזִוּוּג שֶׁל מִצְוָה, שֶׁהוּא בְּחִינַת כֹּהֵן, לֵוִי, יִשְׂרָאֵל, שָׂם נִמְתָּק הַיָּגוֹן וַאֲנָחָה וְנֶהְפָּךְ לְשִׂמְחָה, וְנִכְלָל הַכֹּל בְּסִטְרָא דִּדְכוּרָא כַּנַּ\"ל, וְעַל-כֵּן הַוָּלָד הוֹלֵךְ אַחַר הַזָּכָר כַּנַּ\"ל:"
                    ],
                    [
                        "וְזֶהוּ בְּחִינַת עַמּוֹנִי וְלֹא עַמּוֹנִית, מוֹאֲבִי וְלֹא מוֹאֲבִית, וְזֶה בְּחִינַת אַל תָּצֵר אֶת מוֹאָב וְכוּ' בִּשְׁבִיל שְׁתֵּי פְּרִידוֹת טוֹבוֹת שֶׁיָּצְאוּ מֵהֶם שֶׁהֵם, רוּת הַמּוֹאֲבִיָּה וְנָעָמָה הָעַמּוֹנִית, שֶׁמֵּהֶם יָצְאוּ דָּוִד וְיוֹצְאֵי חֲלָצָיו, שֶׁהֵם בְּחִינַת מָשִׁיחַ שֶׁיֵּצֵא מֵהֶם, כִּי עִקַּר הַגְּאֻלָּה שֶׁתִּהְיֶה עַל-יְדֵי מָשִׁיחַ שֶׁיָּבוֹא בִּמְהֵרָה בְּיָמֵינוּ הוּא עַל-יְדֵי הַשִּמְחָה הַגְּדוֹלָה שֶׁיִּהְיֶה אָז, עַל-יְדֵי שֶׁהַכֹּל יַכִּירוּ וְיֵדְעוּ אָז אֶת אֲמִתַּת אֱלֹקוּתוֹ וּגְדֻלָּתוֹ יִתְבָּרַךְ, וְעַל-יְדֵי-זֶה תִּגְדַּל הַשִּמְחָה אָז מְאֹד מְאֹד כְּמוֹ שֶׁכָּתוּב, \"יִשְׂמְחוּ הַשָּׁמַיִם וְתָגֵל הָאָרֶץ וְיֹאמְרוּ בַגּוֹיִם ה' מָלָךְ\". וּכְמוֹ שֶׁכָּתוּב, \"וְאָמַר בַּיּוֹם הַהוּא הִנֵּה אֱלֹקֵינוּ וְכוּ'. נָגִילָה וְנִשְׂמְחָה בִּישׁוּעָתוֹ וְכוּ'\", וְכַיּוֹצֵא בִּפְסוּקִים הַרְבֵּה כַּנַּ\"ל. וְעַל-יְדֵי-זֶה תִּהְיֶה עִקַּר הַגְּאֻלָּה, כְּמוֹ שֶׁכָּתוּב, \"כִּי בְּשִׂמְחָה תֵצֵאוּ וְכוּ' הֶהָרִים וְהַגְּבָעוֹת יִפְצְחוּ לִפְנֵיכֶם רִנָּה\". וּכְמוֹ שֶׁכָּתַב רַבֵּנוּ זִכְרוֹנוֹ לִבְרָכָה (סִימָן כד), שֶׁשִּמְחָה הִוא עוֹלַם הַחֵרוּת, עַיֵּן שָׁם. וְאָז יִתְהַפֵּךְ כָּל הַיָּגוֹן וַאֲנָחָה שֶׁהוּא בְּחִינַת מְרִירַת הַגָּלוּת יִתְהַפֵּךְ לְשִׂמְחָה, בִּבְחִינַת שָׂשׂוֹן וְשִׂמְחָה יַשִּיגוּ וְנָסוּ יָגוֹן וַאֲנָחָה, וּכְמוֹ שֶׁכָּתוּב, \"וְהָפַכְתִּי אֶבְלָם לְשָׂשׂוֹן וְנִחַמְתִּים וְשִׂמַּחְתִּים מִיגוֹנָם\". וְכַמְבֹאָר כָּל זֶה לְמַעְלָה, וְעַל-כֵּן נִמְשְׁכָה נִשְׁמַת מָשִׁיחַ עַל-יְדֵי אִתְעָרוּתָא דְּנוּקְבָּא דַּיְקָא, כַּמְבֹאָר בַּתּוֹרָה בְּעִנְיַן בְּנוֹת לוֹט שֶׁמֵּהֶם יָצְאוּ רוּת וְנַעֲמָה שֶׁמֵּהֶם יָצָא דָּוִד וּמָשִׁיחַ כַּנַּ\"ל. וְכֵן בַּמַּעֲשֶׂה שֶׁל תָּמָר וִיהוּדָה, כְּמוֹ שֶׁכָּתוּב, \"וַתֵּשֶׁב בְּפֶתַח עֵינַיִם\". וְכֵן בַּמַּעֲשֶׂה שֶׁל רוּת וּבֹעַז, כִּי כָּל זֶה הוּא בְּחִינַת הִתְהַפְּכוּת הַיָּגוֹן וַאֲנָחָה לְשִׂמְחָה, שֶׁהוּא עִקַּר בְּחִינַת מָשִׁיחַ, בְּחִינַת וְהָפַכְתִּי אֶבְלָם לְשָׂשׂוֹן כַּנַּ\"ל, כִּי כָּל אֵלּוּ הָיָה כַּוָּנָתָם לְשֵׁם שָׁמַיִם, כַּמְבֹאָר בְּדִבְרֵי רַבּוֹתֵינוּ זִכְרוֹנָם לִבְרָכָה וּבְפֵרוּשׁ רַשִׁ\"י, וּכְשֶׁהַהִתְעוֹרְרוּת מִן הָאִשָּׁה לְשֵׁם שָׁמַיִם לְהַחֲיוֹת זֶרַע לְהַעֲמִיד תּוֹלָדוֹת, נִמְצָא, שֶׁהַיָּגוֹן וַאֲנָחָה בְּעַצְמוֹ נִתְהַפֵּךְ לְשִׂמְחָה, מֵאַחַר שֶׁהִיא בְּעַצְמָהּ, שֶׁשָּׁם אֲחִיזַת הַיָּגוֹן וַאֲנָחָה בִּרְצוֹנָהּ נַעֲשֵׂית מֶרְכָּבָה אֶל הַקְּדֻשָּׁה, מֵאַחַר שֶׁרְצוֹנָהּ לְהַעֲמִיד תּוֹלָדוֹת לְקִיּוּם הָעוֹלָם, שֶׁהוּא בְּחִינַת שִׂמְחָה כַּנַּ\"ל, כִּי זִוּוּג דְּמִצְוָה לְקִיּוּם הָעוֹלָם הוּא בְּחִינַת שִׂמְחָה וְכוּ' וְכַנַּ\"ל:",
                        " כִּי עֵר וְאוֹנָן פָּגְמוּ מְאֹד, כִּי הִשְׁחִיתוּ דַּרְכָּם, כְּמוֹ שֶׁכָּתוּב בַּתּוֹרָה, שֶׁזֶּהוּ עָווֹן הַגָּדוֹל בַּתּוֹרָה, כִּי אֲפִלּוּ מִי שֶׁהוּא פָּרוּשׁ לְגַמְרֵי מֵחֲמַת גֹּדֶל קְדֻשָּׁתוֹ הוּא גַּם כֵּן פְּגָם גָּדוֹל, מֵאַחַר שֶׁאֵינוֹ מַמְתִּיק הַיָּגוֹן וַאֲנָחָה הַנֶּאֱחָז בִּבְחִינַת סִטְרָא דִּשְׂמָאלָא, בִּבְחִינַת הָאִשָּׁה וְכוּ', וְאֵינוֹ מַעֲמִיד תּוֹלָדוֹת, שֶׁהֵם עִקַּר בְּחִינַת הַגְדָּלַת הַשִּמְחָה בְּהַשֵּׁם יִתְבָּרַךְ, עַל-יְדֵי שֶּׁנִּתְרַבִּין יִשְׂרָאֵל הַמַּכִּירִין גְּדֻלָּתוֹ יִתְבָּרַךְ וְכוּ' וְכַנַּ\"ל, שֶׁזֶּהוּ בְּחִינַת פְּגַם נָדָב וַאֲבִיהוּא וְכוּ' כַּנַּ\"ל, מִכָּל שֶׁכֵּן וְכָל שֶׁכֵּן לְהֵפֶךְ מַמָּשׁ כְּשֶׁמַּשְׁחִית דַּרְכּוֹ, וַאֲזַי אֵינוֹ מַמְתִּיק הַיָּגוֹן וַאֲנָחָה, אַדְּרַבָּה, הַיָּגוֹן וַאֲנָחָה בְּעַצְמָם מְקַבְּלִים הַטִּפָּה, חַס וְשָׁלוֹם, כִּי יָגוֹן וַאֲנָחָה הֵם ס\"ם וְלִילִית, כַּמּוּבָא בַּכַּוָּנוֹת, וְהֵם עוֹשְׁקִים הַטִּפָּה הַיּוֹצֵאת לְבַטָּלָה, חַס וְשָׁלוֹם, וְעַל זֶה נֶאֱמַר, \"וְרָאִיתִי דִּמְעַת הָעֲשׁוּקִים וְכוּ', וּמִיַּד עֹשְׁקֵיהֶם כֹּחַ וְאֵין לָהֶם מְנַחֵם\" כַּיָּדוּעַ, 'דִּמְעַת הָעֲשׁוּקִים' דַּיְקָא, כִּי הֵם מְלֵאִים דְּמָעוֹת, בְּחִינַת בְּכִיָּה וְיָגוֹן וַאֲנָחָה, כִּי שָׁם הֵם עֲשׁוּקִים כַּנַּ\"ל. וְעַל-כֵּן גָּדוֹל עֲווֹנוֹ מִנְּשֹׂא, וְעִקַּר תִּקּוּן תְּשׁוּבָתוֹ הוּא עַל-יְדֵי הַצַּדִּיק הָאֱמֶת שֶׁיָּכוֹל לְעוֹרֵר כָּל הָעֲשָׂרָה מִינֵי נְגִינָה, שֶׁהֵם בְּחִינַת שִׂמְחָה כַּנַּ\"ל, כִּי שָׁם עִקַּר הַפְּגָם שֶׁלּוֹ בִּבְחִינַת שִׂמְחָה כַּנַּ\"ל, כִּי עַל זֶה הַפְּגָם נֶאֱמַר, \"כָּל בָּאֶיהָ לֹא יְשׁוּבוּן וְלֹא יַשִּיגוּ אָרְחוֹת חַיִּים\", 'אָרְחוֹת חַיִּים' הוּא בְּחִינַת שִׂמְחָה, כְּמוֹ שֶׁכָּתוּב, \"תּוֹדִיעֵנִי אֹרַח חַיִּים שֹׂבַע שְׂמָחוֹת אֶת פָּנֶיךָ וְכוּ'\". וְכָל זֶה כְּשֶׁאֵינוֹ עוֹשֶׂה תְּשׁוּבָה, אֲבָל כְּשֶׁעוֹשֶׂה תְּשׁוּבָה וְעוֹזֵב דַּרְכּוֹ הָרַע וּמַחְשְׁבוֹתָיו הָרָעִים וּמִתְגַּבֵּר בְּכָל כֹּחוֹ לְשַׁבֵּר מִדַּת הָעַצְבוּת שֶׁמִּשָּׁם כָּל הַמַּחֲשָׁבוֹת רָעוֹת וְכָל הַהִרְהוּרִים רָעִים וּמְקָרֵב אֶת עַצְמוֹ לְצַדִּיקִים אֲמִתִּיִּים וְלַכְּשֵׁרִים הָאֲמִתִּיִּים הַמִּשְׁתַּדְּלִים בְּתַקָּנָתוֹ וְיוֹדְעִים אֵיךְ לְהַכְנִיס בּוֹ שִׂמְחָה, כִּי יֵשׁ לָהֶם כֹּחַ לִתְפֹּס גַּם אוֹתוֹ עִם תֹּקֶף הַיָּגוֹן וַאֲנָחָה הַנֶּאֱחָז בּוֹ וּלְהַכְנִיסוֹ בְּתוֹךְ הַשִּמְחָה דִּקְדֻשָּׁה, עַל-יְדֵי-זֶה עִקַּר תִּקּוּנוֹ, כִּי עִקַּר תִּקּוּנוֹ הוּא כְּשֶׁיִּזְכֶּה שֶׁיִּתְהַפֵּךְ הַיָּגוֹן וַאֲנָחָה לְשִׂמְחָה וְכַנַּ\"ל. וְזֶהוּ בְּחִינַת הָעֲשָׂרָה קַפִּיטְל תְּהִלִּים שֶׁגִּלָּה רַבֵּנוּ זִכְרוֹנוֹ לִבְרָכָה בִּשְׁבִיל תִּקּוּן לְמִקְרֵה לַיְלָה, כִּי אֵלּוּ הָעֲשָׂרָה מִזְמוֹרֵי תְּהִלִּים הֵם בְּחִינַת עֲשָׂרָה מִינֵי נְגִינָה כַּמְבֹאָר בִּדְבָרָיו הַקְּדוֹשִׁים. וַעֲשָׂרָה מִינֵי נְגִינָה, הֵם בְּחִינַת הַשִּמְחָה, בְּחִינַת הִתְהַפְּכוּת יָגוֹן וַאֲנָחָה לְשִׂמְחָה שֶׁעַל-יְדֵי-זֶה עִקַּר הַתִּקּוּן שֶׁל פְּגַם הַבְּרִית כַּנַּ\"ל. וְעַל-כֵּן גְּמַר תִּקּוּן חֵטְא זֶה יִהְיֶה עַל-יְדֵי מָשִׁיחַ, כַּמּוּבָא בַּסְּפָרִים, שֶׁזֶּהוּ בְּחִינַת וּבָא לְצִיּוֹן גּוֹאֵל וּלְשָׁבֵי פֶשַׁע בְּיַעֲקֹב וְכוּ', כַּמּוּבָא בַּכַּוָּנוֹת. כִּי מָשִׁיחַ יַהֲפֹךְ הַיָּגוֹן וַאֲנָחָה לְשִׂמְחָה, שֶׁזֶּהוּ בְּחִינַת הַגְדָּלַת הַשִּמְחָה שֶׁיִּהְיֶה אָז כַּנַּ\"ל, וְעַל-כֵּן דָּוִד, שֶׁהוּא מָשִׁיחַ, עָסַק כָּל יָמָיו בְּסֵפֶר תְּהִלִּים שֶׁיָּסַד, שֶׁהוּא בְּחִינַת עֲשָׂרָה מִינֵי נְגִינָה כַּנַּ\"ל, שֶׁעַל-יְדֵי-זֶה עִקַּר תִּקּוּן חֵטְא זֶה שֶׁהוּא נִתְתַּקֵּן עַל-יְדֵי דָּוִד מָשִׁיחַ דַּיְקָא כַּנַּ\"ל. וְעַל-כֵּן הָיָה נֶפֶשׁ דָּוִד נִמְשָׁךְ מִסִּטְרָא דְּנוּקְבָּא, כַּמּוּבָא. וְכָל הִשְׁתַּלְשְׁלוּת הַמְשָׁכַת נִשְׁמָתוֹ לָעוֹלָם עַל-יְדֵי הִתְעוֹרְרוּתָם כַּנַּ\"ל, כִּי זֶה הָיָה תֹּקֶף כֹּחוֹ שֶׁל דָּוִד, שֶׁהוּא בְּחִינַת מָשִׁיחַ שֶׁיֵּשׁ לוֹ כֹּחַ עַל-יְדֵי תְּפִלּוֹתָיו וּזְמִירוֹתָיו, שֶׁהֵם סֵפֶר תְּהִלִּים שֶׁחִבֵּר בְּחִינַת עֲשָׂרָה מִינֵי נְגִינָה לַהֲפֹךְ כָּל הַיָּגוֹן וַאֲנָחָה הַנֶּאֱחָז בְּסִטְרָא דְּנוּקְבָּא, לַהֲפֹךְ הַכֹּל לְשִׂמְחָה, שֶׁזֶּהוּ עִקַּר שְׁלֵמוּת הַגְדָּלַת הַשִּמְחָה, שֶׁזֶּהוּ עִקַּר הַתִּקּוּן וְהַגְּאֻלָּה שֶׁיִּהְיֶה עַל-יְדֵי מָשִׁיחַ בְּחִינַת שָׂשׂוֹן וְשִׂמְחָה יַשִּיגוּ וְכוּ' כַּנַּ\"ל, שֶׁעַל-יְדֵי-זֶה עִקַּר הַתִּקּוּן שֶׁל כָּל הַנִּדְחִין בַּעֲווֹנוֹתֵיהֶם הַבָּאִים לָשׁוּב שֶׁיִּתְתַּקְּנוּ עַל-יְדֵי-זֶה דַּיְקָא, בְּחִינַת וּפְדוּיֵי ה' יְשֻׁבוּן וְכוּ' שָׂשׂוֹן וְשִׂמְחָה יַשִּיגוּ וְכוּ' כַּנַּ\"ל. וְעַל-כֵּן אִיתָא בֶּאֱמֶת שֶׁדָּוִד הָיָה בְּסַכָּנָה גְּדוֹלָה כָּל יָמָיו, כְּמוֹ שֶׁכָּתוּב, \"לוּלֵא ה' עֶזְרָתָה לִּי כִּמְעַט שָׁכְנָה דוּמָה נַפְשִׁי\". וּכְמוֹ שֶׁכָּתוּב (שְׁמוּאֵל א כ), \"כְפֶשַׂע בֵּינִי וּבֵין הַמָּוֶת\". כִּי דָּוִד לֹא הָיָה לוֹ חַיִּים כְּלָל, כִּי הָיָה מִסִּטְרָא דְּנוּקְבָּא שֶׁשָּׁם אֲחִיזַת הַיָּגוֹן וַאֲנָחָה, בְּחִינַת סִטְרָא דְּמוֹתָא. וְהוּא בְּתֹקֶף כֹּחוֹ זָכָה לַהֲפֹךְ הַכֹּל מֵהֵפֶךְ אֶל הֵפֶךְ, כִּי הָפַךְ מִמָּוֶת לְחַיִּים, מִיָּגוֹן וַאֲנָחָה לְשִׂמְחָה, כְּמוֹ שֶׁכָּתוּב, \"אֲפָפוּנִי חֶבְלֵי מָוֶת וְכוּ' צָרָה וְיָגוֹן אֶמְצָא וּבְשֵׁם ה' אֶקְרָא וְכוּ', כִּי חִלַּצְתָּ נַפְשִׁי מִמָּוֶת אֶת עֵינִי מִן דִּמְעָה אֶת רַגְלִי מִדֶּחִי אֶתְהַלֵּךְ לִפְנֵי ה' בְּאַרְצוֹת הַחַיִּים וְכוּ'\". וְכַיּוֹצֵא בָּזֶה הַרְבֵּה, כִּי זָכָה לַהֲפֹךְ תֹּקֶף הַיָּגוֹן וַאֲנָחָה לְשִׂמְחָה, וְכָל זֶה עַל-יְדֵי נְעִימַת זְמִירוֹתָיו עַל-יְדֵי רִבּוּי הַתְּפִלּוֹת וּתְחִנּוֹת וּבַקָּשׁוֹת שֶׁזָּכָה לִצְעֹק תָּמִיד אֶל ה' בְּכָל מִינֵי קוֹלוֹת וּלְשׁוֹנוֹת שֶׁל צְעָקָה וּתְפִלָּה וְתַחֲנוּנִים וְשִׁירוֹת וְתִשְׁבָּחוֹת, שֶׁזֶּהוּ כָּל סֵפֶר תְּהִלִּים, שֶׁזֶּהוּ בְּחִינַת עֲשָׂרָה מִינֵי נְגִינָה כַּנַּ\"ל, וְעַל-יְדֵי-זֶה הָפַךְ יָגוֹן וַאֲנָחָה לְשִׂמְחָה, מָוֶת לְחַיִּים עַד שֶׁזָּכָה לִהְיוֹת נִכְלָל בַּחַיִּים לְעוֹלָם, כְּמוֹ שֶׁכָּתוּב, \"תּוֹדִיעֵנִי אֹרַח חַיִּים שֹׂבַע שְׂמָחוֹת אֶת פָּנֶיךָ\". בְּחִינַת דָּוִד מֶלֶךְ יִשְׂרָאֵל חַי וְקַיָּם וְכַנַּ\"ל:"
                    ],
                    [
                        "וְזֶהוּ בְּחִינַת מַחֲלֹקֶת קֹרַח וַעֲדָתוֹ עַל אַהֲרֹן, כִּי קֹרַח הָיָה לֵוִי וְאַהֲרֹן הָיָה כֹּהֵן, וְעִקַּר עֲבוֹדַת הַלֵּוִי הוּא בְּשִׁיר עַל הַדּוּכָן, וְכָל עֲבוֹדָתוֹ הוּא לְהִתְחַבֵּר וְלִכְלֹל בְּהַכֹּהֵן, שֶׁהוּא בְּחִינַת חֶסֶד, בְּחִינַת קוֹל הַיָּשָׁר, דְּהַיְנוּ לְחַבֵּר וְלִכְלֹל קוֹל הַחוֹזֵר, שֶׁהוּא בְּחִינַת דִּין, בְּחִינַת לֵוִי, לְחַבְּרוֹ וּלְכָלְלוֹ הֵיטֵב בִּבְחִינַת קוֹל הַיָּשָׁר, שֶׁהוּא בְּחִינַת כֹּהֵן כַּנַּ\"ל, שֶׁזֶּהוּ בְּחִינַת כָּל עֲבוֹדַת הַשִּׁיר שֶׁל הַלְּוִיִּים שֶׁהֵם בְּחִינַת עֲשָׂרָה מִינֵי נְגִינָה שֶׁעַל-יְדֵי-זֶה מַמְתִּיקִין הַדִּין וְהַיָּגוֹן וַאֲנָחָה, שֶׁהוּא סִטְרָא דְּמוֹתָא הַנֶּאֱחָז בִּבְחִינַת קוֹל הַחוֹזֵר, כִּי מְקַשְּׁרִין אוֹתוֹ בִּמְקוֹר הַחַיִּים, שֶׁהוּא בְּחִינַת קוֹל הַיָּשָׁר שֶׁבּוֹ בָּרָא הָעוֹלָם, וּבוֹ מְחַיֶּה וּמְקַיֵּם אֶת הָעוֹלָם, כִּי בִּדְבַר ה' שָׁמַיִם נַעֲשׂוּ וּבְרוּחַ פִּיו וְכוּ', שֶׁהוּא בְּחִינַת קוֹל וְדִבּוּר כַּנַּ\"ל, וְכַמְבֹאָר כָּל זֶה לְמַעְלָה הֵיטֵב, וְקֹרַח פָּגַם בָּזֶה מְאֹד מְאֹד וְרָצָה לַחֲלֹק עַל הַכְּהֻנָּה, שֶׁרָצָה, חַס וְשָׁלוֹם, לְהַחֲרִיב כָּל הָעוֹלָמוֹת וּלְהַחֲזִיר הָעוֹלָם לְתֹהוּ וָבֹהוּ עַל-יְדֵי מַחֲלֻקְתּוֹ, כִּי רָצָה, חַס וְשָׁלוֹם, לַהֲפֹךְ הַלֵּוִי לְכֹהֵן, לַהֲפֹךְ בְּחִינַת קוֹל הַחוֹזֵר כְּאִלּוּ הוּא, חַס וְשָׁלוֹם, בְּחִינַת קוֹל הַיָּשָׁר, שֶׁזֶּהוּ עִקַּר הַפְּגָם שֶׁל כָּל הָאֶפִּיקוֹרְסִים וְהַכּוֹפְרִים בֵּאלֹקִים חַיִּים שֶׁאֵינָם מִסְתַּכְּלִים רַק עַל הַקּוֹל הַנִּשְׁמָע בְּזֶה הָעוֹלָם, שֶׁהוּא בְּחִינַת קוֹל הַחוֹזֵר, שֶׁהוּא בְּחִינַת הַחִיּוּת וְהַחָכְמָה הַמְלֻבָּשִׁים בְּזֶה הָעוֹלָם, וְאֵינָם מַחֲזִירִים פְּנֵיהֶם לְקַשֵּׁר הַכֹּל לְשָׁרְשׁוֹ לְהִסְתַּכֵּל וְלֵידַע וּלְהַאֲמִין מִבֶּטֶן מִי יָצָא הַקּוֹל, לֵידַע וּלְהוֹדִיעַ וּלְהִוָּדַע שֶׁהוּא הַיּוֹצֵר, הוּא הַבּוֹרֵא וְכוּ', וְהוּא אָמַר וַיֶּהִי וְהַכֹּל נִמְשָׁךְ מִקּוֹלוֹ הַיָּשָׁר, שֶׁהוּא בְּחִינַת כֹּהֵן שֶׁמִּשָּׁם נִמְשָׁךְ הַכֹּל, רַק שֶׁאִי אֶפְשָׁר לִשְׁמֹעַ קוֹלוֹ הַיָּשָׁר בְּעֶצֶם כִּי אִם עַל-יְדֵי הִתְחַבְּרוּת עִם בְּחִינַת קוֹל הַחוֹזֵר וְכַנַּ\"ל, בִּשְׁבִיל קִיּוּם הָעוֹלָם כַּנַּ\"ל, אֲבָל בֶּאֱמֶת אֵין מְצִיאוּת לְקוֹל הַחוֹזֵר כִּי אִם עַל-יְדֵי קוֹל הַיָּשָׁר וְכוּ' כַּנַּ\"ל, וְקֹרַח פָּגַם בָּזֶה מְאֹד עַל שֶׁרָצָה לִקַּח הַכְּהֻנָּה לְעַצְמוֹ, שֶׁזֶּהוּ בְּחִינַת הַפְּגָם הַנַּ\"ל בְּעֶצֶם, שֶׁרָצָה לַעֲקֹר עַצְמוֹ מֵחֵי הַחַיִּים וְלַחֲרֹב הָעוֹלָם, חַס וְשָׁלוֹם, כְּאִלּוּ קוֹל הַחוֹזֵר, שֶׁהוּא בְּחִינַת סִטְרָא דְּלֵוִי יֵשׁ לוֹ מְצִיאוּת בִּפְנֵי עַצְמוֹ, חַס וְשָׁלוֹם, וְעַל-כֵּן בֶּאֱמֶת אָמְרוּ רַבּוֹתֵינוּ זִכְרוֹנָם לִבְרָכָה, קֹרַח כָּפַר בָּעִקָּר, כִּי בְּוַדַּאי כָּפַר בָּעִקָּר עַל-יְדֵי מַחֲלֻקְתּוֹ שֶׁחָלַק עַל הַכְּהֻנָּה, שֶׁרָצָה לַחֲלֹק סִטְרָא דְּלֵוִי, בְּחִינַת קוֹל הַחוֹזֵר מִבְּחִינַת כֹּהֵן, מִבְּחִינַת קוֹל הַיָּשָׁר, שֶׁזֶּהוּ עִקַּר הַכְּפִירָה שֶׁל כָּל הַכּוֹפְרִים כַּנַּ\"ל. וְזֶהוּ \"וַיִּקַּח קֹרַח\", וְתַרְגּוּמוֹ, וְאִתְפְּלֵג קֹרַח, 'וְאִתְפְּלֵג' דַּיְקָא שֶׁחָלַק וְהִבְדִּיל עַצְמוֹ, שֶׁזֶּהוּ עִקַּר הַפְּגָם וְהַכְּפִירָה שֶׁלּוֹ שֶׁרָצָה לַחֲלֹק וּלְהַפְלִיג בְּחִינַת קוֹל הַחוֹזֵר מִקּוֹל הַיָּשָׁר, שֶׁהוּא בְּחִינַת חֲלֻקַּת הַלֵּוִיָּה מִן הַכְּהֻנָּה, וְרָצָה לַעֲשׂוֹת הַלֵּוִי לְכֹהֵן כְּאִלּוּ קוֹל הַחוֹזֵר יֵשׁ לוֹ מְצִיאוּת בִּפְנֵי עַצְמוֹ, כְּאִלּוּ הוּא בְּעַצְמוֹ, חַס וְשָׁלוֹם, הוּא קוֹל יָשָׁר, שֶׁזֶּהוּ בְּחִינַת כְּפִירַת כָּל הַכּוֹפְרִים שֶׁסּוֹבְרִים שֶׁחָכְמָתָם בְּעַצְמָם יֵשׁ לָהֶם מְצִיאוּת בִּפְנֵי עַצְמָהּ עַד שֶׁכּוֹפְרִים בֵּאלֹקִים חַיִּים, וְכָל זֶה מֵחֲמַת שֶׁאֵינָם מִסְתַּכְּלִים עַל שֹׁרֶשׁ חִיּוּת כָּל הַחָכְמוֹת מֵהֵיכָן נִמְשָׁךְ הַכֹּל, כְּמוֹ שֶׁכָּתוּב, \"מִי פָעַל וְעָשָׂה קֹרֵא הַדֹּרוֹת מֵרֹאשׁ\". וּכְמוֹ שֶׁכָּתוּב, \"שְׂאוּ מָרוֹם עֵינֵיכֶם וּרְאוּ מִי בָרָא אֵלֶּה וְכוּ'\". וְזֶה שֶׁכָּתוּב בְּפֶסֶל מִיכָה שֶׁרָצָה לְהִתְגַּבֵּר עַל-יְדֵי שֶׁהָיָה לוֹ הַלֵּוִי לְכֹהֵן כְּמוֹ שֶׁכָּתוּב, \"כִּי הָיָה לִי הַלֵּוִי לְכֹהֵן\". כִּי מִשָּׁם עִקַּר אֲחִיזַת הַכְּפִירוֹת וְהָעֲבוֹדָה זָרָה כְּשֶׁסּוֹבְרִים שֶׁבְּחִינַת קוֹל הַחוֹזֵר הוּא בְּחִינַת קוֹל הַיָּשָׁר, חַס וְשָׁלוֹם, כַּנַּ\"ל, שֶׁזֶּהוּ בְּחִינַת מַחֲלֹקֶת קֹרַח שֶׁכָּפַר בָּעִקָּר וְרָצָה לַעֲשׂוֹת הַלֵּוִי לְכֹהֵן שֶׁזֶּהוּ בְּחִינַת פֶּסֶל מִיכָה, בְּחִינַת כִּי הָיָה לִי הַלֵּוִי לְכֹהֵן וְכַנַּ\"ל. וְעַל-כֵּן הָיָה עִקַּר מַחֲלֹקֶת קֹרַח עַל-יְדֵי אִשְׁתּוֹ, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה עַל פָּסוּק, \"חַכְמוֹת נָשִׁים בָּנְתָה בֵיתָהּ וְאִוֶּלֶת בְּיָדֶיהָ תֶהֶרְסֶנּוּ\",זוֹ אִשְׁתּוֹ שֶׁל קֹרַח, כִּי עִקַּר אֲחִיזַת הַיָּגוֹן וַאֲנָחָה הַנֶּאֱחָז בְּקוֹל הַחוֹזֵר נֶאֱחַז בְּאִשְׁתּוֹ שֶׁנִּמְשְׁכָה מִשָּׁם כַּנַּ\"ל, וְהִתְגַּבְּרָה בְּרִשְׁעָתָהּ כָּל כָּךְ עַד שֶׁלֹּא רָצְתָה לִהְיוֹת מֶרְכָּבָה אֶל הַקְּדֻשָּׁה שֶׁיִּהְיֶה נִכְלָל אִשָּׁה בְּאִישׁ, לֵוִי בְּכֹהֵן, וְהִיא בְּרִשְׁעָתָהּ פָּגְמָה בָּזֶה, שֶׁזֶּהוּ עִקַּר בְּחִינַת אִשָּׁה רָעָה, שֶׁנֶּאֱמַר עָלֶיהָ, \"וּמוֹצֶא אֲנִי מַר מִמָּוֶת אֶת הָאִשָּׁה\":",
                        " כִּי עֲבוֹדַת הַלֵּוִי הוּא בְּשִׁיר עַל הַדּוּכָן, בְּחִינַת עֲשָׂרָה מִינֵי נְגִינָה, שֶׁעַל-יְדֵי-זֶה נִתְהַפֵּךְ יָגוֹן וַאֲנָחָה לְשִׂמְחָה וְנִתְיַחֵד קוֹל הַחוֹזֵר בְּקוֹל הַיָּשָׁר, שֶׁהוּא בְּחִינַת זִוּוּג דִּקְדֻשָּׁה שֶׁנִּכְלֶלֶת אִשָּׁה בְּאִישׁ וְכַנַּ\"ל, שֶׁזֶּהוּ בְּחִינַת כְּלֵי זֶמֶר שֶׁמְּנַגְּנִין עַל הַחֲתֻנָּה, וּכְמוֹ שֶׁמְּבָאֵר רַבֵּנוּ זִכְרוֹנוֹ לִבְרָכָה (סִימָן רלז) עַל פָּסוּק, \"הַפַּעַם יִלָּוֶה אִישִׁי אֵלַי\". שֶׁהוּא סוֹד כְּלֵי זֶמֶר שֶׁמְּנַגְּנִין עַל הַחֲתֻנָּה, כִּי אָמְרָה לֵאָה הַפַּעַם שֶׁנּוֹלָד לֵוִי, שֶׁהוּא בְּחִינַת נְגִינָה, \"עַתָּה יִלָּוֶה אִישִׁי אֵלַי\". כִּי עִקַּר הִתְחַבְּרוּת דִּקְדֻשָּׁה שֶׁל אִישׁ וְאִשָּׁה הוּא עַל-יְדֵי עֲשָׂרָה מִינֵי נְגִינָה, שֶׁהֵם בְּחִינַת לֵוִי כַּנַּ\"ל, עַיֵּן שָׁם וְכַנַּ\"ל. וְאִשְׁתּוֹ שֶׁל קֹרַח פָּגְמָה בָּזֶה וְרָצְתָה לְהֵפֶךְ מַמָּשׁ לַחֲלֹק עַל הַכְּהֻנָּה, לַהֲפֹךְ הַלֵּוִי לְכֹהֵן וְכוּ', שֶׁעַל-יְדֵי-זֶה אֵינוֹ נִמְתָּק הַיָּגוֹן וַאֲנָחָה, אַדְּרַבָּא, מִתְגַּבֵּר יוֹתֵר וְכַנַּ\"ל. וְעַל-כֵּן בֶּאֱמֶת גָּרְמָה מִיתָה מְשֻׁנָּה מְאֹד לָהּ וּלְקֹרַח וּלְכָל עֲדָתוֹ, כִּי נֶאֶבְדוּ כֻּלָּם עַל יָדָהּ, כִּי יָגוֹן וַאֲנָחָה הִיא סִטְרָא דְּמוֹתָא כַּנַּ\"ל, הֵפֶךְ הַשִּמְחָה, שֶׁהוּא בְּחִינַת חַיִּים וְשָׁלוֹם כַּנַּ\"ל, כְּמוֹ שֶׁכָּתוּב, \"כִּי בְּשִׂמְחָה תֵצֵאוּ וּבְשָׁלוֹם תּוּבָלוּן\". כִּי שָׁלוֹם הוּא בְּחִינַת הִתְחַבְּרוּת שְׁנֵי הֲפָכִים, דְּהַיְנוּ כְּשֶׁשְּמֹאל נִכְלָל בְּיָמִין, לֵוִי בְּכֹהֵן, שֶׁזֶּהוּ עִקַּר הַשִּמְחָה כַּנַּ\"ל, וְקֹרַח בְּמַחֲלֻקְתּוֹ פָּגַם בְּכָל זֶה כַּנַּ\"ל. וְעַל-כֵּן נִקְרֵאת הַכְּהֻנָּה \"בְּרִית שָׁלוֹם\", כְּמוֹ שֶׁכָּתוּב, \"הִנְּנִי נֹתֵן לוֹ אֶת בְּרִיתִי שָׁלוֹם וְהָיְתָה לּוֹ וּלְזַרְעוֹ אַחֲרָיו בְּרִית כְּהֻנַּת עוֹלָם\". כִּי עִקַּר הַשִּמְחָה וְהַשָּׁלוֹם נִמְשָׁךְ מִבְּחִינַת הַכֹּהֵן, שֶׁהוּא בְּחִינַת קוֹל הַיָּשָׁר, שֶׁהוּא שֹׁרֶשׁ הַכֹּל, וְהַכֹּל צְרִיכִין לְהִתְקַשֵּׁר אֵלָיו, שֶׁזֶּהוּ בְּחִינַת עֲבוֹדַת הַלְּוִיִּים בְּשִׁיר לְחַבֵּר הַכֹּל לְהַשֹּׁרֶשׁ עַל-יְדֵי בְּחִינַת עֲשָׂרָה מִינֵי נְגִינָה, שֶׁזֶּהוּ עִקַּר בְּחִינַת הַשָּׁלוֹם וְהַשִּמְחָה כְּשֶׁכָּל הָעוֹלָמוֹת חוֹזְרִים לְשָׁרְשָׁן, וְאֵינָם נִפְרָדִים מִשֹּׁרֶשׁ חִיּוּתָם, וְזֶה עִקַּר הַשִּמְחָה וְהַחַיִּים וְהַשָּׁלוֹם, כִּי שָׁם צִוָּה ה' אֶת הַבְּרָכָה חַיִּים, כִּי כָּל חִיּוּת כָּל הָעוֹלָמוֹת נִמְשָׁךְ מִשָּׁם מִבְּחִינַת כֹּהֵן, שֶׁהוּא בְּחִינַת קוֹל הַיָּשָׁר, שֶׁהוּא שֹׁרֶשׁ הַכֹּל, שֹׁרֶשׁ הַשִּמְחָה, שֶׁהוּא בְּחִינַת שָׁלוֹם, בְּחִינַת כִּי בְּשִׂמְחָה תֵצֵאוּ וּבְשָׁלוֹם תּוּבָלוּן וְכַנַּ\"ל. נִמְצָא, כְּשֶׁקֹּרַח פָּגַם בְּמִדָּתוֹ מַמָּשׁ, דְּהַיְנוּ שֶׁפָּגַם בְּהַשָּׁלוֹם וְהַשִּמְחָה עַל-יְדֵי מַחֲלֻקְתּוֹ, עַל-יְדֵי שֶׁהָלַךְ אַחַר עֲצַת אִשְׁתּוֹ נֶחֱלַק עַצְמוֹ מִן הַכְּהֻנָּה עַל-יְדֵי שֶׁרָצָה לַהֲפֹךְ הַכְּהֻנָּה אֵלָיו, וְעַל-יְדֵי-זֶה כָּפַר בָּעִקָּר, שֶׁכָּל זֶה הוּא הֵפֶךְ תִּקּוּן מִדָּתוֹ מַמָּשׁ, כִּי קֹרַח הוּא לֵוִי, בְּחִינַת שְׂמֹאל, בְּחִינַת קוֹל הַחוֹזֵר שֶׁצָּרִיךְ לְהִשְׁתַּדֵּל תָּמִיד לְהִתְקַשֵּׁר אֶל הַכֹּהֵן לִכְלֹל בְּיָמִין שֶׁזֶּה בְּחִינַת עֲבוֹדַת הַשִּׁיר שֶׁל הַלְוִיִּים וְכוּ' כַּנַּ\"ל, שֶׁהוּא פָּגַם בְּכָל זֶה כַּנַּ\"ל:"
                    ],
                    [
                        "וְזֶהוּ בְּחִינַת עֶשְׂרִים וְאַרְבַּע מַתְּנוֹת כְּהֻנָּה שֶׁנָּתַן לוֹ הַקָּדוֹשׁ-בָּרוּךְ-הוּא לְאַהֲרֹן אַחַר כָּךְ בְּשִׂמְחָה, כְּמוֹ שֶׁכָּתוּב, \"וַאֲנִי הִנֵּה נָתַתִּי לְךָ\". וּפֵרֵשׁ רַשִׁ\"י, בְּשִׂמְחָה, כִּי עִקַּר קְדֻשַּׁת הַכְּהֻנָּה הִוא בְּחִינַת שִׂמְחָה שֶׁנִּמְשֶׁכֶת מִשָּׁם כַּנַּ\"ל. וְעַל-כֵּן זָכָה אַהֲרֹן לִכְהֻנָּה עַל-יְדֵי שִׂמְחָה דַּיְקָא, כְּמוֹ שֶׁכָּתוּב, \"וְרָאֲךָ וְשָׂמַח בְּלִבּוֹ\". שֶׁעַל-יְדֵי-זֶה זָכָה לִכְהֻנָּה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, כִּי עִקַּר הַכְּהֻנָּה הִוא בְּחִינַת שֹׁרֶשׁ הַשִּמְחָה מִמִּי שֶׁהַשִּמְחָה בִּמְעוֹנוֹ. וְעַל-כֵּן נָתַן לוֹ הַשֵּׁם יִתְבָּרַךְ עֶשְׂרִים וְאַרְבַּע מַתְּנוֹת כְּהֻנָּה בְּשִׂמְחָה דַּיְקָא, כִּי עֶשְׂרִים וְאַרְבַּע מַתְּנוֹת כְּהֻנָּה הֵם עֶשְׂרִים וְאַרְבָּעָה קִשּׁוּטֵי כַּלָּה כַּיָּדוּעַ, כִּי קְדֻשַּׁת הַכְּהֻנָּה, שֶׁהוּא שֹׁרֶשׁ הַשִּמְחָה, הוּא בְּחִינַת חִבּוּר וְיִחוּד חָתָן וְכַלָּה, בְּחִינַת יִחוּד קֻדְשָׁא בְּרִיךְ הוּא וּשְׁכִינְתֵּיהּ, שֶׁעִקַּר הַחִבּוּר וְהַיִּחוּד, הוּא עַל-יְדֵי בְּחִינַת עֲשָׂרָה מִינֵי נְגִינָה, בְּחִינַת שִׂמְחָה שֶׁשָּׁרְשָׁהּ בִּבְחִינַת כֹּהֵן, בְּחִינַת קוֹל הַיָּשָׁר, שֶׁמִּשָּׁם נִמְשָׁךְ הַכֹּל וְהַכֹּל צְרִיכִין לַחֲזֹר וְלִכְלֹל בּוֹ בִּבְחִינַת לִשְׁמֹעַ בְּקֹלוֹ וּלְדָבְקָה בּוֹ וְכַנַּ\"ל:"
                    ],
                    [
                        "וְזֶהוּ בְּחִינַת שְׁבוּיָה שֶׁאֲסוּרָה לְכֹהֵן, כִּי שִׁבְיָה וְגָלוּת וְעַבְדוּת זֶהוּ בְּחִינַת יָגוֹן וַאֲנָחָה, בְּחִינַת גָּלוּת מִצְרַיִם שֶׁהָיוּ שָׁם בְּשִׁבְיָה בְּעַבְדוּת, שֶׁהוּא בְּחִינַת עַצְבוּת יָגוֹן וַאֲנָחָה, שֶׁזֶּהוּ עִקַּר בְּחִינַת גָּלוּת וְעַבְדוּת, כִּי שִׂמְחָה הִיא עוֹלַם הַחֵרוּת, כְּמוֹ שֶׁכָּתוּב, \"כִּי בְּשִׂמְחָה תֵצֵאוּ וְכוּ'\". כְּמוֹ שֶׁכָּתַב רַבֵּנוּ זִכְרוֹנוֹ לִבְרָכָה, וּלְהַפֵּךְ יָגוֹן וַאֲנָחָה הוּא עִקַּר הַגָּלוּת וְהָעַבְדוּת, וְכַמּוּבָא בְּדִבְרֵי רַבֵּנוּ זִכְרוֹנוֹ לִבְרָכָה עוֹד בְּמָקוֹם אַחֵר:",
                        " כִּי עִקַּר גָּלוּת מִצְרַיִם הָיָה עַל חֵטְא אָדָם הָרִאשׁוֹן, שֶׁהוּא בְּחִינַת פְּגַם הַבְּרִית כַּיָּדוּעַ, וְעִקַּר חֵטְא אָדָם הָרִאשׁוֹן הָיָה שֶׁעַל-יְדֵי-זֶה הִמְשִׁיךְ, חַס וְשָׁלוֹם, בְּחִינַת עַצְבוּת, בְּחִינַת יָגוֹן וַאֲנָחָה, שֶׁהוּא סִטְרָא דְּמוֹתָא, כְּמוֹ שֶׁכָּתוּב, \"בְּעִצָּבוֹן תֹּאכֲלֶנָּה וְגוֹ'\". בְּ'עִצָּבוֹן' הַיְנוּ עַצְבוּת וְכוּ', שֶׁזֶּהוּ בְּעַצְמוֹ בְּחִינַת הַמִּיתָה שֶׁהֵבִיא לָעוֹלָם, כִּי בְּחִינַת הַמִּיתָה נִמְשָׁךְ מִבְּחִינַת עַצְבוּת, יָגוֹן וַאֲנָחָה כַּנַּ\"ל, וּבִשְׁבִיל זֶה הָיָה גָּלוּת וְשִׁעְבּוּד מִצְרַיִם שֶׁעִקַּר הַגָּלוּת וְהָעַבְדוּת הִיא גַּם כֵּן בְּחִינַת עַצְבוּת, שֶׁהוּא בְּחִינַת עַצְבוּת וְשִׁעְבּוּד כַּנַּ\"ל, בְּחִינַת יְגִיעוֹת וּטְרָחוֹת שֶׁנִּמְשָׁךְ מִבְּחִינַת בְּעִצָּבוֹן תֹּאכֲלֶנָּה, בְּחִינַת בְּזֵעַת אַפֶּיךָ תֹּאכַל לֶחֶם עַד שׁוּבְךָ אֶל הָאֲדָמָה וְכוּ'. וּכְשֶׁזָּכוּ לָצֵאת מִגָּלוּת מִצְרַיִם, עִקַּר הַגְּאֻלָּה הָיָה עַל-יְדֵי בְּחִינַת הַשִּמְחָה שֶׁמִּשָּׁם עִקַּר הַחֵרוּת בִּבְחִינַת כִּי בְּשִׂמְחָה תֵצֵאוּ כַּנַּ\"ל, וְעַל-כֵּן אָמְרוּ שִׁירָה בְּלֵיל יְצִיאָתָן מִמִּצְרַיִם, שֶׁהוּא בְּחִינַת הַלֵּל שָׁלֵם, כְּמוֹ שֶׁכָּתוּב, \"הַשִּׁיר יִהְיֶה לָכֶם כְּלֵיל הִתְקַדֶּשׁ חָג\". כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה. וְכֵן בִּשְׁעַת קְרִיעַת יַם סוּף, שֶׁהוּא עִקַּר גְּמַר שְׁלֵמוּת הַגְּאֻלָּה, אָז אָמְרוּ שִׁירַת הַיָּם, כִּי שִׁיר הַהַלֵּל וְכֵן שִׁירַת הַיָּם וְכָל הַשִּׁירוֹת כֻּלָּם הֵם בְּחִינַת עֲשָׂרָה מִינֵי נְגִינָה, שֶׁהוּא בְּחִינַת שִׂמְחָה, שֶׁזֶּהוּ עִקַּר הַגְּאֻלָּה, וּכְמוֹ שֶׁאָנוּ אוֹמְרִים, שֶׁהוֹצִיאָנוּ מֵעַבְדוּת לְחֵרוּת מִיָּגוֹן לְשִׂמְחָה וְכוּ', וְנֹאמַר לְפָנָיו שִׁירָה חֲדָשָׁה. כִּי הַשִּמְחָה וְהַשִּׁירָה הִיא עִקַּר הַגְּאֻלָּה וְהַחֵרוּת כַּנַּ\"ל. וְזֶהוּ בְּחִינַת גֹּדֶל הַמִּצְוָה לְסַפֵּר בִּיצִיאַת מִצְרַיִם וְכָל הַמַּרְבֶּה לְסַפֵּר בִּיצִיאַת מִצְרַיִם הֲרֵי זֶה מְשֻׁבָּח, כִּי סִפּוּר יְצִיאַת מִצְרַיִם שֶׁמְּסַפְּרִין בְּתֹקֶף הַנִּסִּים שֶׁעָשָׂה עִמָּנוּ הַשֵּׁם יִתְבָּרַךְ בִּגְאֻלַּת מִצְרַיִם, וּמְבָרְכִין וּמְהַלְּלִין לִשְׁמוֹ הַגָּדוֹל יִתְבָּרַךְ עַל זֶה, זֶה בְּחִינַת עֲשָׂרָה מִינֵי נְגִינָה, בְּחִינַת שִׂמְחָה, וְעַל-כֵּן עִקַּר הַסִּפּוּר בִּיצִיאַת מִצְרַיִם בְּלֵיל פֶּסַח הוּא עַל הַיַּיִן דַּיְקָא שֶׁהֵם הָאַרְבַּע כּוֹסוֹת שֶׁל יַיִן, כִּי יַיִן הוּא בְּחִינַת שִׂמְחָה, כְּמוֹ שֶׁכָּתוּב, \"וְיַיִן יְשַׂמַּח לְבַב אֱנוֹשׁ וְכוּ'\". כִּי עִקַּר הַגְּאֻלָּה הִיא עַל-יְדֵי שִׂמְחָה וְשִׁיר וְהַלֵּל, בְּחִינַת עֲשָׂרָה מִינֵי נְגִינָה הֵם נִמְשָׁכִין מֵאַרְבַּע אוֹתִיּוֹת הַשֵּׁם, בְּחִינַת שִׁיר פָּשׁוּט, כָּפוּל, מְשֻׁלָּשׁ, מְרֻבָּע, שֶׁכְּנֶגְדָּם בָּאוּ הָאַרְבַּע כּוֹסוֹת שֶׁל יַיִן בְּלֵיל יְצִיאַת מִצְרַיִם כַּנַּ\"ל, וְעַל-כֵּן אַחַר יְצִיאַת מִצְרַיִם צְרִיכִין לְהָבִיא עֹמֶר שְׂעוֹרִים. וְאִיתָא בַּזֹּהַר הַקָּדוֹשׁ שֶׁעֹמֶר שְׂעוֹרִים הוּא מַאֲכַל בְּהֵמָה, שֶׁהוּא קָרְבָּן שֶׁל סוֹטָה, כִּי כְּנֶסֶת יִשְׂרָאֵל נִבְדֶּקֶת עַל-יְדֵי עֹמֶר שְׂעוֹרִים וְעַל-יְדֵי-זֶה נִטְהֶרֶת כְּנֶסֶת יִשְׂרָאֵל מִזֻּהֲמַת מִצְרַיִם וְכוּ', כִּי סוֹטָה הִיא בְּחִינַת פְּגַם הַבְּרִית, בְּחִינַת מַר מִמָּוֶת וְכוּ', בְּחִינַת וְאַחֲרִיתָהּ מָרָה כַּלַּעֲנָה, בְּחִינַת מַיִם מָרִים מְאָרֲרִים, בְּחִינַת עַצְבוּת וּמָרָה שְׁחוֹרָה יָגוֹן וַאֲנָחָה שֶׁהוּא סִטְרָא דְּמוֹתָא. וְזֶהוּ בְּחִינַת קָרְבַּן שְׂעוֹרִים, שֶׁהוּא מַאֲכַל בְּהֵמָה, שֶׁהוּא בְּחִינַת מַאֲכָל שֶׁלֹּא נִתְבָּרֵר לְמַאֲכַל אָדָם, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה שֶׁאָמַר אָדָם הָרִאשׁוֹן, אֲנִי וַחֲמוֹר נֹאכַל בְּאֵבוּס אֶחָד. נִמְצָא, שֶׁמַּאֲכַל בְּהֵמָה הוּא בְּחִינַת בְּעִצָּבוֹן תֹּאכֲלֶנָּה. וְזֶהוּ בְּחִינַת קָרְבַּן שְׂעוֹרִים שֶׁל הַסּוֹטָה, בְּחִינַת עֹמֶר שְׂעוֹרִים שֶׁמַּקְרִיבִין אַחַר יְצִיאַת מִצְרַיִם, כִּי עַל-יְדֵי-זֶה הַקָּרְבַּן שְׂעוֹרִים שֶׁמְּבִיאִין אֶל הַכֹּהֵן, שֶׁהוּא שֹׁרֶשׁ הַשִּמְחָה, עַל-יְדֵי-זֶה מְהַפְּכִין יָגוֹן וַאֲנָחָה, שֶׁהוּא בְּחִינַת מַאֲכַל בְּהֵמָה כַּנַּ\"ל, לְשִׂמְחָה, וְעַל-יְדֵי-זֶה נִפְסָק טֻמְאַת מִצְרַיִם, שֶׁהוּא בְּחִינַת פְּגַם הַבְּרִית, בְּחִינַת יָגוֹן וַאֲנָחָה שֶׁנִּמְשָׁךְ מֵחֵטְא אָדָם הָרִאשׁוֹן, כִּי עִקַּר הַתִּקּוּן עַל-יְדֵי הַשִּמְחָה וְהָעִקָּר עַל-יְדֵי שֶׁמְּהַפְּכִין יָגוֹן וַאֲנָחָה לְשִׂמְחָה כַּנַּ\"ל. וְעַל-כֵּן הַשְּׁבוּיָה, שֶׁהִיא בְּשִׁבְיָה וְגָלוּת, שֶׁהוּא בְּחִינַת גָּלוּת מִצְרַיִם, שֶׁהוּא בְּחִינַת עַצְבוּת, יָגוֹן וַאֲנָחָה כַּנַּ\"ל, עַל-כֵּן אֲסוּרָה לְכֹהֵן, כִּי הַכֹּהֵן הוּא שֹׁרֶשׁ הַשִּמְחָה וְאָסוּר לוֹ לִטַּמְּאוֹת לְמֵתִים, וְצָרִיךְ לְקַדֵּשׁ אֶת עַצְמוֹ בִּקְדֻשַּׁת הַבְּרִית בְּיוֹתֵר מִכָּל יִשְׂרָאֵל, וְכָל מָקוֹם שֶׁנֶּאֱחָז בּוֹ בְּחִינַת פְּגַם הַבְּרִית, בְּחִינַת יָגוֹן וַאֲנָחָה בְּיוֹתֵר, אָסוּר לוֹ לִשָּא אוֹתָהּ, שֶׁזֶּהוּ בְּחִינַת נָשִׁים הָאֲסוּרוֹת לְכֹהֵן, גְּרוּשָׁה, זֹנָה וַחֲלָלָה וְכוּ', כִּי עִקַּר בְּחִינַת הַבֵּרוּר עַל-יְדֵי בְּחִינַת שִׁיר וְנִגּוּן הוּא מַתְחִיל מִבְּחִינַת לֵוִי, שֶׁהוּא בְּחִינַת שְׂמֹאל הַקָּדוֹשׁ כַּנַּ\"ל, אֲבָל הַכֹּהֵן קְדֻשָּׁתוֹ קָבוּעַ, כִּי הוּא בִּבְחִינַת קְדֻשַּׁת שַׁבָּת שֶׁאֵין שָׁם בֵּרוּר, וְעַל-כֵּן כָּל הַמְלָאכוֹת, שֶׁהֵם בְּחִינַת בֵּרוּרִים מִבְּחִינַת בְּעִצָּבוֹן תֹּאכֲלֶנָּה וְכוּ' מִבְּחִינַת יָגוֹן וַאֲנָחָה, כֻּלָּם אֲסוּרִים בְּשַׁבָּת, כִּי שַׁבָּת הוּא שֹׁרֶשׁ הַשִּמְחָה, וְכָל הַבֵּרוּרִים שֶׁמְּבָרְרִים בְּכָל יְמֵי הַחֹל וּמְהַפְּכִין יָגוֹן וַאֲנָחָה לְשִׂמְחָה כֻּלָּם שָׁבִים אֶל הַקְּדֻשָּׁה בְּשַׁבָּת, וְשָׁם נִכְלָלִין כֻּלָּם בִּשְׁלֵמוּת בְּתוֹךְ הַשִּמְחָה הָעֶלְיוֹנָה, כִּי שַׁבָּת הוּא מֵעֵין עוֹלָם הַבָּא, שֶׁהוּא בְּחִינַת שִׂמְחָה, בְּחִינַת שֹׂבַע שְׂמָחוֹת אֶת פָּנֶיךָ וְכַנַּ\"ל, וְאָז עוֹלִין כָּל הַשִּׁירוֹת וְהַנִּגּוּנִים וְנִכְלָלִין בְּשָׁרְשָׁן בִּבְחִינַת קוֹל הַיָּשָׁר, שֶׁהוּא בְּחִינַת שַׁבָּת, בְּחִינַת כֹּהֵן, שֶׁזֶּהוּ בְּחִינַת שִׁיר הַשִּׁירִים אֲשֶׁר לִשְׁלֹמֹה, שֶׁהוּא בִּבְחִינַת שַׁבָּת, שֶׁהוּא בְּחִינַת מֶלֶךְ שֶׁהַשָּׁלוֹם שֶׁלּוֹ כַּיָּדוּעַ, כִּי שַׁבָּת הוּא בְּחִינַת שִׁיר הָעֶלְיוֹן עַל כָּל הַשִּׁירִים, כִּי כָּל הַשִּׁירִים שֶׁל עַכְשָׁו הֵם מַתְחִילִין מִבְּחִינַת לֵוִי, מִבְּחִינַת שְׂמֹאל, כְּמוֹ שֶׁאִיתָא בַּזֹּהַר הַקָּדוֹשׁ, שִׁיר לִשְׂמָאלָא וְכַנַּ\"ל, כִּי כָּל עֲבוֹדָתֵנוּ בָּעוֹלָם הַזֶּה, שֶׁהוּא בְּחִינַת שֵׁשֶׁת יְמֵי הַמַּעֲשֶׂה, בְּחִינַת הַיּוֹם לַעֲשׂוֹתָן, הוּא לְבָרֵר הַקְּדֻשָּׁה, שֶׁהִיא הַשִּמְחָה מֵהַסִּטְרָא אָחֳרָא, שֶׁהִיא בְּחִינַת יָגוֹן וַאֲנָחָה, וְלַהֲפֹךְ יָגוֹן וַאֲנָחָה לְשִׂמְחָה וְכַנַּ\"ל:",
                        " וְעַל-כֵּן כָּל הַשִּׁירוֹת שֶׁל עַכְשָׁו הֵם מִסִּטְרָא דְּנוּקְבָּא, שֶׁזֶּהוּ בְּחִינַת שִׁירָה חֲדָשָׁה שִׁבְּחוּ גְאוּלִים בִּלְשׁוֹן נְקֵבָה, כַּמּוּבָא בַּסְּפָרִים, כִּי עַכְשָׁו אִי אֶפְשָׁר לִשְׁמֹעַ הַשִּׁיר וְהַנִּגּוּן הַנִּמְשָׁךְ מִבְּחִינַת קוֹל הַיָּשָׁר בְּעַצְמוֹ שֶׁהוּא בְּחִינַת כֹּהֵן, בְּחִינַת שַׁבָּת, בְּחִינַת עוֹלָם הַבָּא, שֶׁלֹּא יִתְבַּטְּלוּ בִּמְצִיאוּת מֵחֲמַת שֶׁכְּלֵי הַגּוּפִים שֶׁלָּנוּ אֵינָם מְזֻכָּכִים בַּעֲווֹנוֹתֵינוּ, וְיֵשׁ בָּהֶם אֲחִיזַת הַיָּגוֹן וַאֲנָחָה, עַל-כֵּן אִם הָיוּ שׁוֹמְעִים אֶת בְּחִינַת קוֹל הַיָּשָׁר בְּעַצְמוֹ, שֶׁהוּא בְּחִינַת הַשִּׁיר שֶׁיִּתְּעַר לֶעָתִיד הָיָה בְּחִינַת רִבּוּי אוֹר שֶׁגּוֹרֵם שְׁבִירַת כֵּלִים, חַס וְשָׁלוֹם, שֶׁמִּשָּׁם סִטְרָא דְּמוֹתָא כַּיָּדוּעַ, וְהָיוּ מִתְגַּבְּרִים הַיָּגוֹן וַאֲנָחָה בְּיוֹתֵר חַס וְשָׁלוֹם, עַל-כֵּן עַכְשָׁו עִקַּר הַתִּקּוּן וְהַבֵּרוּר בְּחִינַת כָּל הַנִּגּוּנִים מַתְחִילִין מִסִּטְרָא דְלֶוָואֵי, מִבְּחִינַת שְׂמֹאל, כְּדֵי לְהַמְתִּיק הַדִּין בְּשָׁרְשׁוֹ לְבָרֵר הַיָּגוֹן וַאֲנָחָה וּלְהָפְכוֹ לְשִׂמְחָה עַל-יְדֵי הַמְתָּקַת הַדִּין בְּשָׁרְשׁוֹ, עַל-יְדֵי שֶׁמְּהַפְּכִין קוֹל הַחוֹזֵר וּמְחַבְּרִין אוֹתוֹ לְקוֹל הַיָּשָׁר וְכוּ' כַּנַּ\"ל, רַק אַחַר שֶׁמְּבָרְרִין אֵיזֶה בֵּרוּר צְרִיכִין לְהָבִיא אוֹתוֹ וּלְהַחֲזִירוֹ לְשָׁרְשׁוֹ הָעֶלְיוֹן, שֶׁהוּא בְּחִינַת כֹּהֵן, שֶׁשָּׁם חוֹזֵר הַכֹּל וְנִכְלָל בְּשָׁרְשׁוֹ. וְזֶהוּ בְּחִינַת כָּל הַקָּרְבָּנוֹת שֶׁמְּבִיאִין אוֹתָן אֶל הַכֹּהֵן, שֶׁכָּל מִי שֶׁחָטָא אֵיזֶה חֵטְא וְנִמְשָׁךְ אַחַר הַסִּטְרָא אָחֳרָא, שֶׁהוּא בְּחִינַת יָגוֹן וַאֲנָחָה כְּשֶׁרוֹצֶה לָשׁוּב וּלְתַקֵּן חֶטְאוֹ, אֲזַי מֵבִיא בְּהֵמָה לְקָרְבָּן אֶל הַבֵּית הַמִּקְדָּשׁ שֶׁשָּׁם מְקוֹם הַשִּמְחָה, כְּמוֹ שֶׁכָּתוּב, \"וְשִׂמַּחְתִּים בְּבֵית תְּפִלָּתִי\". וְהַבְּהֵמָה הִיא בְּחִינַת הֶעְדֵּר הַדַּעַת, שֶׁהוּא בְּחִינַת גָּלוּת וְשִׁעְבּוּד, בְּחִינַת יָגוֹן וַאֲנָחָה כַּנַּ\"ל, וּכְשֶׁמְּבִיאָהּ הַחוֹטֵא לְבֵית הַמִּקְדָּשׁ וְסוֹמֵךְ יָדָיו עָלָיו וּמִתְוַדֶּה עֲווֹנוֹתָיו, בָּזֶה מְבָרֵר הַיָּגוֹן וַאֲנָחָה, כִּי עַל-יְדֵי שֶׁמְּקַדֵּשׁ הַבְּהֵמָה לְקָרְבָּן וּמְבִיאָהּ לְבֵית הַמִּקְדָּשׁ אֶל הַכֹּהֵן, עַל-יְדֵי-זֶה הוּא תּוֹפֵס אֶת הַיָּגוֹן וַאֲנָחָה, שֶׁהוּא בְּחִינַת בַּהֲמִיּוּת, וּמְבִיאוֹ לִמְקוֹם הַשִּמְחָה, שֶׁהוּא הַבֵּית הַמִּקְדָּשׁ וְהַכֹּהֵן, וְאָז הַכֹּהֵן מַקְרִיבָהּ לְקָרְבָּן וְכוֹלֵל הַקָּרְבָּן בְּשֹׁרֶשׁ הַשִּמְחָה הָעֶלְיוֹנָה עַל-יְדֵי הַלְּוִיִּים שֶׁעוֹסְקִים בְּשִׁיר עַל הַדּוּכָן, שֶׁהֵם מְבָרְרִין וְתוֹפְסִין הַיָּגוֹן וַאֲנָחָה וּמְהַפְּכִין אוֹתוֹ אֶל הַקְּדֻשָּׁה, וּמְבִיאִין אוֹתוֹ אֶל הַכֹּהֵן, שֶׁהוּא בְּחִינַת קוֹל הַיָּשָׁר עַד שֶׁנִּכְלָלִין בְּתוֹךְ שֹׁרֶשׁ הַשִּמְחָה הָעֶלְיוֹנָה, שֶׁהוּא בְּחִינַת כֹּהֵן כַּנַּ\"ל. וְזֶהוּ בְּחִינַת שַׁבָּת, שֶׁכָּל הַבֵּרוּרִים שֶׁמְּבָרְרִין בְּשֵׁשֶׁת יְמֵי הַמַּעֲשֶׂה, שֶׁמְּבָרְרִין מִבְּחִינַת יָגוֹן וַאֲנָחָה, מִבְּחִינַת בְּעִצָּבוֹן תֹּאכֲלֶנָּה, נִכְלָלִין בְּשֹׁרֶשׁ הַקְּדֻשָּׁה הָעֶלְיוֹנָה, שֶׁהוּא בְּחִינַת שַׁבָּת, שֶׁהוּא מֵעֵין עוֹלָם הַבָּא כַּנַּ\"ל, וְעַל-כֵּן זִוּוּגָן שֶׁל תַּלְמִידֵי חֲכָמִים מִשַּׁבָּת לְשַׁבָּת, כִּי אָז נִשְׁלָם בִּשְׁלֵמוּת בְּחִינַת כְּלָלִיּוּת וְהִתְהַפְּכוּת הַיָּגוֹן וַאֲנָחָה לְשִׂמְחָה כַּנַּ\"ל, שֶׁזֶּהוּ עִקַּר בְּחִינַת זִוּוּג דִּקְדֻשָּׁה וְכַנַּ\"ל:",
                        " אֲבָל בְּשַׁבָּת עַצְמוֹ אֵין בֵּרוּר, רַק מִי שֶׁטָּרַח בְּעֶרֶב שַׁבָּת יֹאכַל בְּשַׁבָּת, כִּי אוֹר שֹׁרֶשׁ הַשִּמְחָה שֶׁל שַׁבָּת אִי אֶפְשָׁר שֶׁיֵּרֵד לְתוֹךְ בְּחִינַת מְקוֹמוֹת הַיָּגוֹן וַאֲנָחָה לְבָרְרָם וּלְהָפְכָם אֶל הַקְּדֻשָּׁה וְהַשִּמְחָה, כִּי שֹׁרֶשׁ קֹדֶשׁ הוּא וְאֵין שָׁם שׁוּם בֵּרוּר כַּיָּדוּעַ, רַק שֶׁאָנוּ מְקַבְּלִין בִּימֵי הַחֹל כֹּחַ מִקְּדֻשָּׁה וְשִׂמְחָה שֶׁל שַׁבָּת, וּמַמְשִׁיכִין הֶאָרָה מֵאוֹר הַשִּמְחָה שֶׁל שַׁבָּת לִימֵי הַחֹל כְּדֵי לְבָרֵר בֵּרוּרִים לַהֲפֹךְ הַיָּגוֹן וַאֲנָחָה לְשִׂמְחָה וְכַנַּ\"ל. וְזֶהוּ בְּעַצְמוֹ בְּחִינַת הַכֹּהֵן, שֶׁכָּל הַבֵּרוּרִים שֶׁלְּוִיִּים וְיִשְׂרְאֵלִים, מְבָרְרִים שֶׁהֵם בְּחִינַת עֲשָׂרָה מִינֵי נְגִינָה, כֻּלָּם הֵם בְּכֹחַ הַכֹּהֵן, שֶׁהוּא בְּחִינַת שִׁיר פָּשׁוּט, שֶׁהוּא שֹׁרֶשׁ הַכֹּל, אֲבָל הַכֹּהֵן בְּעַצְמוֹ אָסוּר לוֹ לָצֵאת מִקְּדֻשָּׁתוֹ אֶל הַחוּץ בִּמְקוֹמוֹת שֶׁנֶּאֱחָז בְּיוֹתֵר הַיָּגוֹן וַאֲנָחָה, שֶׁהֵם בְּחִינַת אִשָּׁה זֹנָה וַחֲלָלָה וְכוּ'. וְכֵן שְׁבוּיָה שֶׁנֶּאֱחָז בָּהּ גַּם כֵּן הַיָּגוֹן וַאֲנָחָה, שֶׁהוּא בְּחִינַת עַבְדוּת, בְּחִינַת שְׁבִי גָּלוּת מִצְרַיִם כַּנַּ\"ל, כִּי הַכֹּהֵן קָדוֹשׁ הוּא בִּבְחִינַת קְדֻשַּׁת שַׁבָּת, כְּמוֹ שֶׁכָּתוּב, \"וְקִדַּשְׁתּוֹ כִּי קָדֹשׁ הוּא לֵאלֹקָיו\". וְכָל הַבֵּרוּרִים צְרִיכִין לָשׁוּב וְלַחֲזֹר וְלָבוֹא אֵלָיו, אֲבָל הוּא אָסוּר לָצֵאת לִמְקוֹמָם, וְעַל-כֵּן אָסוּר לְהַכֹּהֵן לְהִטַּמְּאוֹת לְמֵתִים, שֶׁשָּׁם נֶאֱחֶזֶת הַטֻּמְאָה הַבָּאָה מִבְּחִינַת יָגוֹן וַאֲנָחָה, שֶׁהוּא בְּחִינַת סִטְרָא דְּמוֹתָא, בְּחִינַת תֹּקֶף מְרִירוּת יָגוֹן וַאֲנָחָה שֶׁמִּתְאַבְּלִין עַל הַמֵּת, רַחֲמָנָא לִצְלַן, וְכַנַּ\"ל, כִּי הַכֹּהֵן אָסוּר לָצֵאת לִמְקוֹמוֹת כָּאֵלּוּ, כִּי קָדוֹשׁ הוּא בִּבְחִינַת שַׁבָּת שֶׁאֵין שָׁם בֵּרוּר, רַק כָּל הַבֵּרוּרִים שָׁבִים לְשָׁם וְכַנַּ\"ל:"
                    ],
                    [
                        "וְכֵן בִּכְלָלִיּוּת הָעוֹלָם כָּל הָעֲבוֹדָה שֶׁעוֹשִׂין כָּל יְמֵי חַיָּיו, וְכֵן כָּל הָעֲבוֹדָה שֶׁעוֹשִׂין כָּל יְמֵי הָעוֹלָם הַזֶּה, כֻּלָּם הֵם בְּחִינַת בֵּרוּרִים שֶׁמְּבָרְרִין הַנִּיצוֹצוֹת הַקְּדוֹשִׁים מֵעִמְקֵי הַקְּלִפּוֹת, שֶׁהֵם בְּחִינַת יָגוֹן וַאֲנָחָה, וּמְהַפְּכִין יָגוֹן וַאֲנָחָה לְשִׂמְחָה. וְכָל הַבֵּרוּרִים הֵם עַל-יְדֵי בְּחִינַת עֲשָׂרָה מִינֵי נְגִינָה שֶׁל בְּחִינַת הַלְּוִיִּים שֶׁמַּמְתִּיקִין הַדִּין וּמְקַשְּׁרִין וְכוֹלְלִין הַקּוֹל חוֹזֵר בְּקוֹל יָשָׁר, שֶׁעַל-יְדֵי-זֶה מְהַפְּכִין הַיָּגוֹן וַאֲנָחָה לְשִׂמְחָה כַּנַּ\"ל, אֲבָל לֶעָתִיד לָבוֹא כְּשֶׁיִּגְמֹר הַבֵּרוּר בִּשְׁלֵמוּת, וִיקֻיַּם \"בִּלַּע הַמָּוֶת לָנֶצַח וּמָחָה ה' אֱלֹקִים דִּמְעָה מֵעַל כָּל פָּנִים, וְאֶת רוּחַ הַטֻּמְאָה אַעֲבִיר מִן הָאָרֶץ וְכוּ'\". אָז לֹא יִהְיֶה עוֹד שׁוּם בֵּרוּר וַעֲשִׂיָּה וַעֲבוֹדָה כְּלָל, כִּי הַיּוֹם לַעֲשׂוֹתָם וְלֹא לְמָחָר לַעֲשׂוֹתָן, וְאָז יִהְיֶה יוֹם שֶׁכֻּלּוֹ שַׁבָּת, שֶׁכָּל הַבֵּרוּרִים שֶׁזָּכָה כָּל אֶחָד לְבָרֵר לְפִי בְּחִינָתוֹ לְפִי עֲבוֹדָתוֹ וְטִרְחָתוֹ בַּעֲבוֹדַת ה', כֻּלָּם יָשׁוּבוּ לְשָׁרְשָׁם הָעֶלְיוֹן, שֶׁהוּא בְּחִינַת קוֹל הַיָּשָׁר, שֶׁהוּא שֹׁרֶשׁ כָּל הַשִּמְחָה וְהַחִיּוּת שֶׁל כָּל הָעוֹלָמוֹת, וְאָז יִתְּעַר שִׁיר חָדָשׁ, שֶׁהוּא בְּחִינַת שִׁיר שֶׁל חֶסֶד, שֶׁהוּא בְּחִינַת כֹּהֵן שֶׁנִּקְרָא \"חֶסֶד\", כְּמוֹ שֶׁכָּתַב רַבֵּנוּ זִכְרוֹנוֹ לִבְרָכָה (בְּלִקּוּטֵי תִּנְיָנָא סִימָן ח) שֶׁלֶּעָתִיד נִזְכֶּה לִבְחִינַת שִׁיר שֶׁל חֶסֶד, שֶׁהוּא עִקַּר שְׁלֵמוּת עֲשָׂרָה מִינֵי נְגִינָה, בְּחִינַת שִׁיר פָּשׁוּט, כָּפוּל, מְשֻׁלָּשׁ, מְרֻבָּע, שֶׁעוֹלֶה ע\"ב בְּגִימַטְרִיָּא חֶסֶד, כִּי עַכְשָׁו כָּל הַנִּגּוּנִים וְהַשִּׁירוֹת הֵם רַק הֶאָרָה מֵעֲשָׂרָה מִינֵי נְגִינָה, כִּי עַכְשָׁו עִקַּר הַשִּׁיר מִסִּטְרָא דְּלֵיוָאֵי, שֶׁהוּא בְּחִינַת דִּין שֶׁמִּשָּׁם אֲחִיזַת סִטְרָא דְּנוּקְבָּא, וְעַל-כֵּן כָּל הַשִּׁירוֹת בִּלְשׁוֹן נְקֵבָה, כַּנַּ\"ל. אֲבָל לֶעָתִיד יִתְּעַר שִׁיר חָדָשׁ בִּלְשׁוֹן זָכָר, כְּמוֹ שֶׁאוֹמְרִים בַּהַגָּדָה, וְנוֹדֶה לְךָ שִׁיר חָדָשׁ, כַּמּוּבָא. כִּי יִתְּעַר שִׁיר שֶׁל חֶסֶד, בְּחִינַת שִׁיר שֶׁל שַׁבָּת, בְּחִינַת שִׁיר הַשִּׁירִים שִׁיר הַמְעֻלֶּה עַל כָּל הַשִּׁירִים, בְּחִינַת כֹּהֲנֶיךָ יִלְבְּשׁוּ צֶדֶק וַחֲסִידֶיךָ יְרַנֵּנוּ 'וַחֲסִידֶיךָ' דַּיְקָא 'יְרַנֵּנוּ', בְּחִינַת שִׁיר שֶׁל חֶסֶד, כִּי אָז יִתְבַּטֵּל הַיָּגוֹן וַאֲנָחָה לְגַמְרֵי וְיִתְהַפֵּךְ הַכֹּל לְשִׂמְחָה בִּשְׁלֵמוּת, וְאָז נִזְכֶּה לִשְׁמֹעַ בְּחִינַת קוֹל הַשִּׁיר הַנִּמְשָׁךְ מִקּוֹל הַיָּשָׁר בְּעַצְמוֹ, שֶׁהוּא בְּחִינַת כֹּהֵן, בְּחִינַת חֶסֶד. וְזֶהוּ בְּחִינַת עֹצֶם רִבּוּי הַשִּמְחָה שֶׁלֶּעָתִיד, בְּחִינַת שֹׂבַע שְׂמָחוֹת אֶת פָּנֶיךָ וְכוּ', וְכַיּוֹצֵא בָּזֶה בִּפְסוּקִים הַרְבֵּה כַּנַּ\"ל, אַשְׁרֵי שֶׁיִּזְכֶּה לַשִּׁמְחָה הַזֹּאת וְלַשִּׁיר הַזֶּה שֶׁל חֶסֶד, שֶׁהוּא בְּחִינַת הַנִּגּוּן שֶׁיִּתְנַגֵּן לֶעָתִיד עַל ע\"ב נִימִין כְּשֶׁיִּתְהַפְּכוּ עֲווֹנוֹת יִשְׂרָאֵל לִזְכֻיּוֹת, שֶׁהוּא בְּחִינַת הִתְהַפְּכוּת הַיָּגוֹן וַאֲנָחָה לְשִׂמְחָה וְכַנַּ\"ל, וְכַמְבֹאָר בְּהַתּוֹרָה תִּקְעוּ ג, עַיֵּן שָׁם, אַשְׁרֵי שֶׁיִּזְכֶּה לָזֶה:"
                    ],
                    [
                        "וְזֶה שֶׁכָּתַב רַבֵּנוּ זִכְרוֹנוֹ לִבְרָכָה שֶׁלְּקָרֵב נְפָשׁוֹת לְהַשֵּׁם יִתְבָּרַךְ הוּא תִּקּוּן גָּדוֹל מְאֹד לִפְגַם הַבְּרִית, כִּי כְּשֶׁמְּקָרֵב רְחוֹקִים לְהַשֵּׁם יִתְבָּרַךְ זֶהוּ בְּחִינַת שֶׁרוֹדֵף אַחַר הַיָּגוֹן וַאֲנָחָה וּמַכְנִיסוֹ בְּעַל כָּרְחוֹ לְתוֹךְ הַשִּמְחָה, כִּי זֶהוּ מַמָּשׁ בְּחִינַת מַה שֶּׁרוֹדֵף וּמִשְׁתַּדֵּל לְקָרֵב רְחוֹקִים, שֶׁרוֹדֵף אַחַר אֲנָשִׁים הָרְחוֹקִים מֵהַשֵּׁם יִתְבָּרַךְ הַמֻּנָּחִים בַּחֹשֶׁךְ בְּתוֹךְ בְּחִינַת יָגוֹן וַאֲנָחָה, שֶׁהֵם בְּחִינַת כָּל הַתַּאֲווֹת וְהָעֲבֵרוֹת, רַחֲמָנָא לִצְלַן, כַּנַּ\"ל, וְהוּא רוֹדֵף אַחֲרֵיהֶם וּמְהַפְּכָם אֶל הַקְּדֻשָּׁה וּמְקָרְבָם לְהַשֵּׁם יִתְבָּרַךְ, וְאָז מְהַפֵּךְ הַיָּגוֹן וַאֲנָחָה לְשִׂמְחָה, כִּי מִתְּחִלָּה כְּשֶׁזֶּה הָיָה רָחוֹק מֵהַשֵּׁם יִתְבָּרַךְ, נֶאֱמַר, \"וַיִּתְעַצֵּב אֶל לִבּוֹ\". בְּחִינַת שְׁכִינָה מָה אוֹמֶרֶת קַלַּנִי מֵרֹאשִׁי, וּלְהֵפֶךְ כְּשֶׁמַּחֲזִירִין אוֹתוֹ בִּתְשׁוּבָה וּמְקָרְבִין אוֹתוֹ לְהַשֵּׁם יִתְבָּרַךְ, אֲזַי נִגְדֶּלֶת הַשִּמְחָה מְאֹד אֶצְלוֹ יִתְבָּרַךְ, בְּחִינַת יִשְׂמַח ה' בְּמַעֲשָׂיו, כִּי נִתְוַסֵּף שִׂמְחָה וְחֶדְוָה גְּדוֹלָה רַבָּה וַעֲצוּמָה בְּכָל הָעוֹלָמוֹת כְּשֶׁבָּא הָרָחוֹק מֵהַשֵּׁם יִתְבָּרַךְ וְרוֹצֶה לְקָרֵב עַצְמוֹ אֵלָיו יִתְבָּרַךְ, וְכַמְבֹאָר בַּזֹּהַר מִגֹּדֶל הַפְלָגַת הַשִּמְחָה וְהַשַּׁעֲשׁוּעִים שֶׁנַּעֲשִׂין לְמַעְלָה עַל-יְדֵי-זֶה הָאִישׁ דְּרָדִיף בָּתַר חַיָּבָא לְאַתְבָא לֵיהּ בִּתְיוּבְתָּא, כִּי אֵין שִׂמְחָה לִפְנֵי הַשֵּׁם יִתְבָּרַךְ כְּמוֹ זֹאת הַשִּמְחָה כְּשֶׁחוֹזְרִים אֵלָיו הָרְחוֹקִים מִמֶּנּוּ, שֶׁזֶּהוּ עִקַּר גְּדֻלָּתוֹ וְשַׁעֲשׁוּעָיו כַּמּוּבָא בְּדִבְרֵי רַבֵּנוּ זִכְרוֹנוֹ לִבְרָכָה כַּמָּה פְּעָמִים. כִּי הַשֵּׁם יִתְבָּרַךְ מָלֵא רַחֲמִים וְחָפֵץ לְהֵיטִיב וְרוֹצֶה בִּתְשׁוּבַת רְשָׁעִים, וְאֵינוֹ חָפֵץ בְּמִיתָתָם כְּמוֹ שֶׁכָּתוּב, \"כִּי חָפֵץ חֶסֶד הוּא\". וְהוּא חוֹשֵׁב מַחֲשָׁבוֹת לְבַל יִדַּח מִמֶּנּוּ נִדָּח, וְעַל-כֵּן יָקָר בְּעֵינָיו מְאֹד מְאֹד מִי שֶׁמֵּבִיא מַתָּנָה יְקָרָה כָּזֹאת שֶׁהֵם בָּנָיו הַיְקָרִים שֶׁנִּתְרַחֲקוּ מִמֶּנּוּ בַּעֲווֹנוֹתֵיהֶם, וְאֵין עָרוֹךְ לְשִׂמְחָה זוֹ כְּשֶׁזּוֹכִין לְהַחֲזִירָם וּלְקָרְבָם אֶל הַקְּדֻשָּׁה, וְעַל-כֵּן עַל-יְדֵי גֹּדֶל שִׂמְחָה שֶׁגּוֹרֵם עַל-יְדֵי קִרְבַת הָרְחוֹקִים, שֶׁהוּא בְּחִינַת הִתְהַפְּכוּת יָגוֹן וַאֲנָחָה לְשִׂמְחָה, עַל-יְדֵי-זֶה זוֹכֶה לְתַקֵּן בִּשְׁלֵמוּת גָּדוֹל בְּחִינַת פְּגַם הַבְּרִית, שֶׁעִקַּר הַפְּגָם הוּא מַה שֶּׁפָּגַם בַּשִּמְחָה וְנָתַן אֲחִיזָה וִינִיקָה לִבְחִינַת יָגוֹן וַאֲנָחָה, חַס וְשָׁלוֹם, כַּנַּ\"ל, כִּי עַכְשָׁו עַל-יְדֵי קִרְבַת הָרְחוֹקִים נִתְהַפֵּךְ הַיָּגוֹן וַאֲנָחָה לְשִׂמְחָה גְּדוֹלָה כַּנַּ\"ל:"
                    ],
                    [
                        "עַל-פִּי הַנִּזְכָּר לְעֵיל יְכוֹלִים לְהָבִין אֵיזֶה רֶמֶז קְצָת בְּעִנְיַן הַמַּעֲשֶׂה הַנּוֹרָאָה שֶׁל הַשִּׁבְעָה בֶּעטְלֶירְשׂ, בְּעִנְיַן סִפּוּר הַשֵּׁנִי שֶׁהָיָה חֵרֵשׁ, שֶׁאָמַר, אֲנִי אֵינִי חֵרֵשׁ כְּלָל, רַק שֶׁכָּל הַקּוֹלוֹת שֶׁל כָּל הָעוֹלָם, כֻּלָּם הֵם רַק חֶסְרוֹנוֹת. וְאֶצְלִי אֵין כָּל הָעוֹלָם כֻּלּוֹ עוֹלֶה כְּלָל שֶׁאֶשְׁמַע הַחִסָּרוֹן שֶׁלָּהֶם וְכוּ', כִּי אֲנִי חַי חַיִּים טוֹבִים שֶׁאֵין בָּהֶם שׁוּם חִסָּרוֹן כְּלָל וְכוּ'. וְחַיִּים טוֹבִים שֶׁלּוֹ הָיָה שֶׁהָיָה אוֹכֵל לֶחֶם וְשׁוֹתֶה מַיִם וְכוּ', עַיֵּן שָׁם הֵיטֵב עִנְיָן הַנִּפְלָא וְהַנּוֹרָא וְהַנִּשְׂגָּב הַזֶּה. כִּי דַּע אָחִי, שֶׁקֹּדֶם שֶׁסִּפֵּר רַבֵּנוּ זִכְרוֹנוֹ לִבְרָכָה, מַעֲשֶׂה זֹאת שֶׁל יוֹם הַשֵּׁנִי, (כִּי הַמַּעֲשֶׂה הַזֹּאת שֶׁל הַשִּׁבְעָה בֶּעטְלֶירְשׂ לֹא סִפְּרָהּ בְּיוֹם אֶחָד רַק בְּכַמָּה יָמִים, וְנִמְשַׁךְ עִנְיַן הַסִּפּוּר בְּעֵרֶךְ שְׁנֵי שָׁבוּעוֹת, כַּאֲשֶׁר יְבֹאַר בְּמָקוֹם אַחֵר), מַעֲשֶׂה שֶׁהָיָה כָּךְ הָיָה, שֶׁהָיִיתִי עוֹמֵד לִפְנֵי הַדְרַת קָדְשׁוֹ, וּבִתְחִלָּה קֹדֶם סְעֻדַּת הַצָּהֳרַיִם דִּבַּרְתִּי עִמּוֹ מֵעִנְיַן הַמַּעֲשֶׂה הַנּוֹרָא הַזֹּאת שֶׁסִּפֵּר בְּיוֹם שַׁבַּת קֹדֶשׁ הַקּוֹדֵם, עַד סִיּוּם הַסִּפּוּר שֶׁל הַבֶּעטְלֶיר הָרִאשׁוֹן, שֶׁהוּא הָעִוֵּר אֲשֶׁר אָנֹכִי לֹא הָיִיתִי בְּעֵת הַסִּפּוּר הַזֶּה, וְאַחַר כָּךְ בְּיוֹם רְבִיעִי הַסָּמוּךְ דִּבַּרְתִּי עִמּוֹ מֵעִנְיָן הַנּוֹרָא וְהַנִּפְלָא הַזֶּה, וְשָׁמַעְתִּי מִפִּיו הַקָּדוֹשׁ שֶׁהוּא חָפֵץ וּמִשְׁתּוֹקֵק לְהֵיטִיב עִמָּנוּ טוֹבָה נִצְחִיִּית, לְסַפֵּר לָנוּ שְׁאָר הַמַּעֲשֶׂה, וְכָלְתָה נַפְשִׁי לְשָׁמְעָם, אַךְ בְּתוֹךְ כָּךְ בָּא הַמְשָׁרֵת וְאָמַר, הִגִּיעַ עֵת לֶאֱכֹל, וְהָלַכְתִּי מִשָּׁם וְכוּ', עַד אַחַר כָּךְ בֵּין הָעַרְבַּיִם חָזַרְתִּי וְעָמַדְתִּי לְפָנָיו, וְדִבַּרְתִּי עִמּוֹ עוֹד כַּמָּה עִנְיָנִים מִסִּפּוּרֵי הָעוֹלָם, וְסִפַּרְתִּי לוֹ כַּמָּה מַעֲשִׂיּוֹת מִבַּארְדִיטְשׁוֹב, וּבְתוֹךְ דְּבָרַי עָנִיתִי וְאָמַרְתִּי לְפָנָיו מֵעִנְיַן הַיִּסּוּרִים וְהַחֶסְרוֹנוֹת שֶׁיֵּשׁ לְכָל הַנְּגִידִים וְהַגְּבִירִים הַגְּדוֹלִים, שֶׁכֻּלָּם מְלֵאִים דְּאָגוֹת וְחָסֵר לָהֶם תָּמִיד, וְכֵן כָּל הַחֲכָמִים וְהַמְחַקְּרִים כָּל חָכְמָתָם חֲסֵרָה תָּמִיד וְאֵינָם יוֹדְעִים שׁוּם דָּבָר בִּשְׁלֵמוּת, כַּיָּדוּעַ לָהֶם בְּעַצְמָם, וְעַל עִנְיָנִים כָּאֵלּוּ אָמַרְתִּי לְפָנָיו מִקְרָא הַזֶּה, גַּם אֶת הָעֹלָם נָתַן בְּלִבָּם מִבְּלִי אֲשֶׁר יִמְצָא הָאָדָם אֶת הַמַּעֲשֶׂה אֲשֶׁר עָשָׂה הָאֱלֹקִים מֵרֹאשׁ וְעַד סוֹף וְכוּ'. (וְעַיֵּן קֹהֶלֶת ג' בְּפֵרוּשׁ רַשִׁ\"י שָׁם). עָנָה רַבֵּנוּ זִכְרוֹנוֹ לִבְרָכָה וְאָמַר, הֲלֹא זֶה הוּא עִנְיַן הַמַּעֲשֶׂה שֶׁלָּנוּ, וְשָׁאַל תֵּכֶף, הֵיכָן אָנוּ עוֹמְדִים בְּהַמַּעֲשֶׂה? הֵשַׁבְתִּי לוֹ בִּרְעָדָה, אֵצֶל הַסִּפּוּר שֶׁל יוֹם הַשֵּׁנִי. עָנָה וְאָמַר, בַּיּוֹם הַשֵּׁנִי וְכוּ', וְסִפֵּר כָּל הַמַּעֲשֶׂה שֶׁל יוֹם הַשֵּׁנִי, שֶׁהוּא מֵעִנְיַן הַחֵרֵשׁ הַנַּ\"ל, אַשְׁרֵי אָזְנַיִם שֶׁכָּךְ שׁוֹמְעוֹת וְכוּ'. מַה נֹּאמַר מַה נְּדַבֵּר מִי יוּכַל לְהַעֲרִיךְ עַל הַכְּתָב חֵלֶק מֵאֶלֶף מִמְּעַט הַהִתְנוֹצְצוּת שֶׁבַּמֹּחַ עַד הֵיכָן כָּל דִּבּוּר וְדִבּוּר שֶׁל הַמַּעֲשֶׂה הַנּוֹרָאָה הַזֹּאת מַגִּיעַ וְכוּ' וְכוּ', וְאֵין לְהַאֲרִיךְ בָּזֶה כָּאן:"
                    ],
                    [
                        "וְהִנֵּה עַל-פִּי הַנִּזְכָּר לְעֵיל מְבֹאָר הֵיטֵב עִנְיַן הַחִבּוּר וְהַסְּמִיכוּת שֶׁל זֶה שֶׁחַי חַיִּים טוֹבִים בְּלִי שׁוּם חִסָּרוֹן, שֶׁהוּא דַּיְקָא נִקְרָא חֵרֵשׁ וְאֵינוֹ שׁוֹמֵעַ כְּלָל שׁוּם קוֹל שֶׁל זֶה הָעוֹלָם, כִּי כָּל הַקּוֹלוֹת שֶׁל זֶה הָעוֹלָם כֻּלָּם הֵם חֶסְרוֹנוֹת וַאֲפִלּוּ הַשְּמָחוֹת שֶׁל זֶה הָעוֹלָם כֻּלָּם הֵם חֶסְרוֹנוֹת, וְעַל-כֵּן הוּא נִקְרָא חֵרֵשׁ, כִּי אֶצְלוֹ אֵינוֹ עוֹלֶה זֶה הָעוֹלָם כְּלָל שֶׁיִּשְׁמַע הַחִסָּרוֹן שֶׁלָּהֶם וְכוּ', כִּי כָּל הַקּוֹלוֹת שֶׁל זֶה הָעוֹלָם הַגַּשְׁמִי שֶׁהֵם הַקּוֹלוֹת שֶׁאֵינָם דִּקְדֻשָּׁה בֶּאֱמֶת, כֻּלָּם הֵם חֶסְרוֹנוֹת בְּוַדַּאי, כִּי כֻּלָּם נִמְשָׁכִים מִבְּחִינַת קוֹל הַחוֹזֵר הַנַּ\"ל שֶׁמִּשָּׁם כָּל הַדִּינִים שֶׁמִּשָּׁם כָּל הַחֶסְרוֹנוֹת שֶׁבָּעוֹלָם, כִּי כָּל הַיִּסּוּרִין וְהַחֶסְרוֹנוֹת שֶׁיֵּשׁ לְכָל אָדָם שֶׁבָּעוֹלָם, כֻּלָּם מֵחֲמַת מִדַּת הַדִּין וְהַצִּמְצוּם הַמְעַכֵּב הַשֶּׁפַע, שֶׁעַל-יְדֵי-זֶה בָּאִים כָּל הַחֶסְרוֹנוֹת וְהַיִּסּוּרִים, חַס וְשָׁלוֹם, וְעִקַּר הִתְגַּבְּרוּת הַדִּין, חַס וְשָׁלוֹם, שֶׁמִּשָּׁם הַחֶסְרוֹנוֹת הוּא עַל-יְדֵי קוֹל הַחוֹזֵר, שֶׁהוּא קוֹל הֲבָרָה כַּנַּ\"ל, הַיְנוּ עַל-יְדֵי שֶׁשּׁוֹמֵעַ רַק קוֹל הַחוֹזֵר בְּעַצְמוֹ וְאֵינוֹ סוֹתֵם אָזְנָיו מִקּוֹל הַחוֹזֵר, שֶׁהוּא בְּחִינַת קוֹל כְּסִילוּת שֶׁל הַבְלֵי עוֹלָם הַזֶּה לְהַטּוֹת לְבָבוֹ וְאָזְנוֹ אֶל בְּחִינַת קוֹל הַיָּשָׁר בְּעַצְמוֹ, שֶׁהוּא כְּלָלִיּוּת הַתּוֹרָה וְהַמִּצְווֹת שֶׁנִּמְשֶׁכֶת מִקּוֹל הַיָּשָׁר, בְּחִינַת קוֹל דְּבָרִים אַתֶּם שׁוֹמְעִים וְכוּ', וְעִקַּר הַתּוֹרָה וְהַמִּצְווֹת הוּא הָאֱמוּנָה כַּנַּ\"ל, דְּהַיְנוּ לְהַטּוֹת אָזְנוֹ וּלְבָבוֹ לְקוֹל הַיָּשָׁר שֶׁעַל-יְדֵי-זֶה נִבְרָא הַכֹּל, לֵידַע שֶׁהַכֹּל נִמְשָׁךְ רַק מִקּוֹל הַיָּשָׁר וְכַנַּ\"ל. וְכָל אֶחָד כְּפִי מַה שֶּׁפּוֹגֵם בָּזֶה, שֶׁהוּא בְּחִינַת פְּגַם אֱמוּנָה, בְּחִינַת עֲבוֹדָה זָרָה וּכְפִירוֹת וְאֶפִּיקוֹרְסוּת, שֶׁעַל-יְדֵי-זֶה מַפְרִיד הַשְׁפָּעַת כָּל טוּב הַנִּמְשָׁךְ מִבְּחִינַת קוֹל הַיָּשָׁר לִכְלָלִיּוּת הָעוֹלָם שֶׁבָּהֶם נִשְׁמָע בְּחִינַת הַקּוֹל הַחוֹזֵר כַּנַּ\"ל, מִזֶּה בָּאִין כָּל הַחֶסְרוֹנוֹת, כִּי בֶּאֱמֶת עִקַּר בְּחִינַת קוֹל הַחוֹזֵר נִמְשָׁךְ בְּשָׁרְשׁוֹ מִבְּחִינַת חִסָּרוֹן, כִּי יָדוּעַ שֶׁקּוֹל הַחוֹזֵר בְּגַשְׁמִיּוּת הוּא כְּשֶׁהַקּוֹל פּוֹגֵעַ בְּאֵיזֶה מְחִצָּה וּמַכֶּה בּוֹ, כְּגוֹן בַּיַּעַר אוֹ בֵּין הֶהָרִים, שֶׁעַל-יְדֵי-זֶה נִשְׁמָע קוֹל הֲבָרָה, שֶׁהוּא קוֹל הַחוֹזֵר, וּבַשֹּׁרֶשׁ הָעֶלְיוֹן נִמְשָׁךְ בְּחִינַת קוֹל הַחוֹזֵר מֵהַכָּאַת בְּחִינַת קוֹל הַיָּשָׁר, בִּבְחִינַת מְחִצָּה הָעֶלְיוֹנָה, הוּא בְּחִינַת תְּחִלַּת הַצִּמְצוּם, שֶׁהוּא בְּחִינַת נְקֻדַּת הַמֶּרְכָּז שֶׁעַל-יְדֵי-זֶה נִמְשָׁךְ בְּחִינַת קוֹל הַחוֹזֵר, כִּי יָדוּעַ וּמְבֹאָר בְּמָקוֹם אַחֵר שֶׁקֹּדֶם הַבְּרִיאָה הָיָה הַכֹּל אֵין סוֹף וְלֹא הָיָה מָקוֹם לִבְרִיאַת הָעוֹלָם, וּכְשֶׁרָצָה הַשֵּׁם יִתְבָּרַךְ לִבְרֹא אֶת הָעוֹלָם צִמְצֵם אֱלֹקוּתוֹ אֶל הַצְּדָדִין עַד שֶׁנַּעֲשָׂה חָלָל הַפָּנוּי בְּאֶמְצַע, וְשָׁם הִמְשִׁיךְ הָאוֹר בְּדֶרֶךְ קַו, וְעַל-יְדֵי-זֶה נִבְרְאוּ כָּל הָעוֹלָמוֹת וְכוּ', כַּמְבֹאָר בְּ\"עֵץ חַיִּים\" בִּתְחִלָּתוֹ. וְזֶה הַצִּמְצוּם הוּא בְּחִינַת הַמָּקוֹם וְהַמְּחִצָּה שֶׁל כָּל הָעוֹלָמוֹת, כִּי בְּלֹא הַצִּמְצוּם הָיָה הַכֹּל אֵין סוֹף, וְלֹא הָיָה מָקוֹם לִבְרִיאַת הָעוֹלָמוֹת כַּנַּ\"ל. וְתֵכֶף אַחַר הַצִּמְצוּם כְּשֶׁנַּעֲשָׂה בְּחִינַת חָלָל הַפָּנוּי, אָז הִמְשִׁיךְ הַשֵּׁם יִתְבָּרַךְ אוֹרוֹ בְּדֶרֶךְ קַו הַיָּשָׁר, שֶׁהוּא בְּחִינַת קוֹל הַיָּשָׁר, שֶׁעַל יָדוֹ נִבְרָא הַכֹּל, כְּמוֹ שֶׁנֶּאֱמַר, \"בִּדְבַר ה' וְכוּ' וּבְרוּחַ פִּיו וְכוּ'\". וּמֵחֲמַת שֶׁזֶּה הַקּוֹל הַיָּשָׁר פָּגַע בִּנְקֻדַּת הַמֶּרְכָּז, שֶׁהוּא תַּכְלִית מְחִצַּת הַצִּמְצוּם. כַּיָּדוּעַ, שֶׁעִקַּר תַּכְלִית הַצִּמְצוּם הוּא בִּבְחִינַת נְקֻדַּת הַמֶּרְכָּז שֶׁרָחוֹק בְּתַכְלִית הָרִחוּק מִכָּל הָאוֹר אֵין סוֹף הַסּוֹבֵב אֶת הֶחָלָל הַפָּנוּי, וּכְשֶׁפָּגַע הַקּוֹל הַיָּשָׁר הַזֶּה בִּמְחִצַּת הַצִּמְצוּם הַזֶּה, שֶׁהוּא נְקֻדַּת הַמֶּרְכָּז, נַעֲשָׂה תֵּכֶף בְּחִינַת קוֹל הַחוֹזֵר, שֶׁהוּא קוֹל הֲבָרָה, וּמִגֹּדֶל הָרִחוּק שֶׁל הַקּוֹל הֲבָרָה מֵהַתְחָלַת הַקּוֹל הַיָּשָׁר, עַל-יְדֵי-זֶה נִדְמֶה הַקּוֹל הֲבָרָה לְקוֹל בִּפְנֵי עַצְמוֹ עַד שֶׁאֶפְשָׁר לִטְעוֹת, חַס וְשָׁלוֹם, כְּאִלּוּ זֶה הַקּוֹל הֲבָרָה, חַס וְשָׁלוֹם, הִיא עִקַּר הַקּוֹל וְכוּ' כַּנַּ\"ל, שֶׁזֶּהוּ עִקַּר בְּחִינַת הַבְּחִירָה וְכַנַּ\"ל. כִּי בֶּאֱמֶת גַּם כָּל הַצִּמְצוּם הַנַּ\"ל שֶׁל חָלָל הַפָּנוּי הוּא רַק בְּהַמֹּחַ וְהַדַּעַת, וְכַמְבֹאָר מִזֶּה קְצָת בְּמָקוֹם אַחֵר, וְכַמּוּבָן בְּדִבְרֵי רַבֵּנוּ זִכְרוֹנוֹ לִבְרָכָה בְּהַתּוֹרָה \"בֹּא אֶל פַּרְעֹה\" (סִימָן סד), שֶׁעִקַּר הַצִּמְצוּם הוּא מַה שֶּׁצִּמְצֵם אֶת הַמֹּחַ וְהַדַּעַת, עַד שֶׁלֹּא יוּכַל הַמֹּחַ וְהַדַּעַת לְהַשִּיג בְּחָכְמָה אֱלֹקוּתוֹ יִתְבָּרַךְ כִּי אִם בֶּאֱמוּנָה לְבַד, שֶׁמִּזֶּה נִמְשָׁכִין כָּל הַקֻּשְׁיוֹת שֶׁל הַמְחַקְּרִים שֶׁאִי אֶפְשָׁר לְיַשְּׁבָן, כִּי הֵם נִמְשָׁכִין מִבְּחִינַת הַצִּמְצוּם שֶׁל הֶחָלָל הַפָּנוּי שֶׁשָּׁם אִי אֶפְשָׁר לִמְצֹא אֱלֹקוּתוֹ בְּחָכְמָה וְשֵׂכֶל כִּי אִם בֶּאֱמוּנָה לְבַד וְכוּ', וְעַיֵּן שָׁם בְּהַתּוֹרָה הַנַּ\"ל וּבְכָל הַמְקוֹמוֹת שֶׁדִּבַּרְנוּ מִזֶּה, וְאִם אִישׁ אֱמוּנוֹת אַתָּה וְחָפֵץ בָּאֱמֶת, תָּבִין וְתַשְׂכִּיל מַעֲלַת הָאֱמוּנָה הָעוֹלָה עַל כָּל הַחָכְמוֹת כֻּלָּם וְתָבִין הַדְּבָרִים הֵיטֵב:"
                    ],
                    [
                        "וְעַל-כֵּן כָּל הַקּוֹלוֹת שֶׁל זֶה הָעוֹלָם שֶׁאֵינָם שֶׁל הַקְּדֻשָּׁה בִּשְׁלֵמוּת, רַק יֵשׁ בָּהֶם אֲחִיזַת תַּאֲוַת עוֹלָם הַזֶּה וַהֲבָלָיו וְחָכְמוֹתָיו הֵם בִּבְחִינַת קוֹל הַחוֹזֵר כַּנַּ\"ל שֶׁנִּמְשָׁךְ מִבְּחִינַת חִסָּרוֹן בְּשָׁרְשׁוֹ, דְּהַיְנוּ מִתְּחִלַּת הַצִּמְצוּם, שֶׁהוּא בְּחִינַת חִסָּרוֹן, כִּבְיָכוֹל, דְּהַיְנוּ מַה שֶּׁהַשֵּׁם יִתְבָּרַךְ חִסֵּר וְצִמְצֵם אֱלֹקוּתוֹ וְטוּבוֹ וְגָדְלוֹ מִבְּחִינַת הַמָּקוֹם שֶׁל הֶחָלָל הַפָּנוּי, כִּי הַצִּמְצוּם הוּא בְּחִינַת חֶסְרוֹן הַהַשְׁפָּעָה כַּיָּדוּעַ, וּמִזֶּה נִתְהַוָּה בְּחִינַת קוֹל הַחוֹזֵר עַל-יְדֵי שֶׁפָּגַע בְּחִינַת קוֹל הַיָּשָׁר, שֶׁהוּא שֹׁרֶשׁ הַחִיּוּת שֶׁל כָּל הַבְּרִיאָה כֻּלָּהּ, שֶׁפָּגַע בִּבְחִינַת מְחִצָּה הַזֹּאת שֶׁל הַצִּמְצוּם, שֶׁהוּא בְּחִינַת חִסָּרוֹן כַּנַּ\"ל. נִמְצָא, שֶׁבְּחִינַת קוֹל הַחוֹזֵר הוּא רַק מִבְּחִינַת חֶסְרוֹן וְעִכּוּב הַהַשְׁפָּעָה, וְעַל-כֵּן כָּל מִי שֶׁנִּמְשָׁךְ בְּיוֹתֵר אַחַר הַקּוֹל הַזֶּה הוּא מָלֵא חֶסְרוֹנוֹת תָּמִיד וְכָל מַה שֶּׁנִּמְשָׁךְ בְּיוֹתֵר אַחַר זֶה הַקּוֹל הַחוֹזֵר, כְּמוֹ כֵן הַחֶסְרוֹנוֹת שֶׁלּוֹ רַבִּים וּגְדוֹלִים בְּיוֹתֵר. וְזֶה בְּחִינַת דַּעַת חָסַרְתָּ מֶה קָנִיתָ דַּעַת קָנִיתָ מֶה חָסַרְתָּ, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה. כִּי עִקַּר הַדַּעַת הוּא לָדַעַת כִּי ה' הוּא הָאֱלֹקִים אֵין עוֹד מִלְּבַדּוֹ, שֶׁהוּא הַדַּעַת שֶׁל הָאֱמוּנָה הַקְּדוֹשָׁה, בְּחִינַת וְאֵרַשְׂתִּיךְ לִי בֶּאֱמוּנָה וְיָדַעַתְּ אֶת ה', שֶׁהוּא הַדַּעַת שֶׁל כְּלָלִיּוּת יִשְׂרָאֵל עַם קָדוֹשׁ מַאֲמִינִים בְּנֵי מַאֲמִינִים, שֶׁמַּאֲמִינִים בַּה' וּבְמֹשֶׁה עַבְדּוֹ וּמְקַיְּמִין אֶת הַתּוֹרָה, שֶׁעַל זֶה נֶאֱמַר, \"וּשְׁמַרְתֶּם וַעֲשִׂיתֶם כִּי הִוא חָכְמַתְכֶם וּבִינַתְכֶם לְעֵינֵי הָעַמִּים וְכוּ', וְאָמְרוּ רַק עַם חָכָם וְנָבוֹן הַגּוֹי הַגָּדוֹל הַזֶּה\" וְכוּ'. כִּי כָּל הַדְּבָרִים יְגֵעִים לֹא יוּכַל אִישׁ לְדַבֵּר, לֹא תִשְׂבַּע עַיִן לִרְאוֹת וְלֹא תִמָּלֵא אֹזֶן מִשְּׁמֹעַ וְכוּ', כִּי כָּל מִי שֶׁנִּמְשָׁךְ אַחַר חֲקִירוֹת וְחָכְמוֹת שֶׁל זֶה הָעוֹלָם הוּא חָסֵר לְעוֹלָם, מֵאַחַר שֶׁאֵינוֹ מְקַשֵּׁר כָּל הַחָכְמוֹת וְהַחִיּוּת לְהַשֵּׁם יִתְבָּרַךְ שֶׁהוּא עִקַּר הַשְּׁלֵמוּת, כִּי אֵין שְׁלֵמוּת כִּי אִם לְהַשֵּׁם יִתְבָּרַךְ וּמִי שֶׁיּוֹדֵעַ מִמֶּנּוּ יִתְבָּרַךְ, דְּהַיְנוּ עַל-יְדֵי אֱמוּנָה שְׁלֵמָה, הוּא כָּלוּל בּוֹ יִתְבָּרַךְ, וְיֵשׁ לוֹ גַּם כֵּן כָּל הַשְּׁלֵמוּת, וְכַמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה בְּמָקוֹם אַחֵר, אֲבָל תֵּכֶף כְּשֶׁסּוֹתֵם אָזְנָיו וְאֵינוֹ שׁוֹמֵעַ עֶצֶם הַקּוֹל הַיָּשָׁר, רַק הַקּוֹל הַחוֹזֵר הַנִּמְשָׁךְ מֵחֲמַת הַצִּמְצוּם שֶׁל הַדַּעַת כַּנַּ\"ל שֶׁהוּא בְּחִינַת חִסָּרוֹן, עַל-כֵּן הוּא מָלֵא חֶסְרוֹנוֹת תָּמִיד, וְזֶהוּ בְּחִינַת כָּל הַחֶסְרוֹנוֹת שֶׁל כָּל הָעוֹלָם שֶׁכֻּלָּם נִמְשָׁכִין מֵחֶסְרוֹן הַדַּעַת, וְעִקַּר חֶסְרוֹן הַדַּעַת הוּא חֶסְרוֹן אֱמוּנָה, כִּי מִי שֶׁיֵּשׁ לוֹ אֱמוּנָה שְׁלֵמָה בְּהַשֵּׁם יִתְבָּרַךְ בִּשְׁלֵמוּת וְיוֹדֵעַ שֶׁהַכֹּל מֵהַשֵּׁם יִתְבָּרַךְ בְּהַשְׁגָּחָתוֹ לְבַד כִּי אֱלֹקִים שׁוֹפֵט זֶה יַשְׁפִּיל וְזֶה יָרִים הוּא חַי חַיִּים טוֹבִים תָּמִיד, כִּי כָּל מַה דְּעָבֵד רַחֲמָנָא לְטָב עָבֵד בְּוַדַּאי, וּבְוַדַּאי כַּוָּנָתוֹ יִתְבָּרַךְ לְטוֹבָה, וְכַמְבֹאָר מִזֶּה בְּדִבְרֵי רַבֵּנוּ זִכְרוֹנוֹ לִבְרָכָה בְּכַמָּה מְקוֹמוֹת שֶׁמִּי שֶׁיֵּשׁ לוֹ אֱמוּנָה שְׁלֵמָה בְּהַשֵּׁם יִתְבָּרַךְ, הוּא חַי חַיִּים טוֹבִים תָּמִיד, עַיֵּן שָׁם, וְכָל הַחֶסְרוֹנוֹת הוּא רַק מֵחֶסְרוֹן אֱמוּנָה:",
                        " וְעַל-כֵּן הַחֲכָמִים וְהַמְחַקְּרִים חַיֵּיהֶם אֵינָם חַיִּים כְּלוּם, כִּי הֵם רְחוֹקִים מֵחֵי הַחַיִּים עַל-יְדֵי חָכְמָתָם וַחֲקִירָתָם שֶׁעוֹקֶרֶת אוֹתָם מִשָּׁרְשָׁם וּכְרוּכִים תָּמִיד אַחַר חָכְמוֹת שֶׁאַחַר הַטֶּבַע, שֶׁשָּׁם מָלֵא חֶסְרוֹנוֹת, כִּי הָעוֹלָם הַזֶּה מָלֵא חֶסְרוֹנוֹת, כַּעַס וּמַכְאוֹבוֹת וְאֵין שׁוּם אָדָם שֶׁיַּשְׁלִים תַּאֲוָתוֹ בְּזֶה הָעוֹלָם, וְסוֹף כָּל סוֹף מַה יִּתְרוֹן לוֹ מִכָּל עֲמָלוֹ וְכוּ', וְגַם כָּל הַחָכְמוֹת אֲחֵרִים עַד שֶׁרֻבָּם מוֹדִים בְּעַצְמָם שֶׁאֵין יוֹדְעִים כְּלָל, כִּי זֶה אֲלָפִים שָׁנָה שֶׁחוֹקְרִים חָכְמַת הַתְּכוּנָה, וְזֶה סָמוּךְ הִמְצִיא אֶחָד תְּכוּנָה חֲדָשָׁה כַּיָּדוּעַ, וְכֻלָּם קִבְּלוּ בְּאַהֲבָה, וּבֶאֱמֶת הוּא שְׁטוּת גָּדוֹל לְמִי שֶׁיֵּשׁ לוֹ מֹחַ בְּקָדְקֳדוֹ, וְכַמְבֹאָר בְּדַעַת הַחוֹלְקִים עָלָיו, וּבֵין כָּךְ וּבֵין כָּךְ דֵּעָה אַחַת מֵהֶם שֶׁקֶר וְלַשָּׁוְא עָמְלוּ הַחֲכָמִים, אוֹ הָרִאשׁוֹנִים אוֹ הָאַחֲרוֹנִים, כָּל יְמֵיהֶם לִמְצֹא חָכְמַת הַתְּכוּנָה, וּמְאוּמָה לֹא נָשְׂאוּ בַּעֲמָלָם, כִּי הָאַחֲרוֹנִים סָתְרוּ דֵּעוֹת הָרִאשׁוֹנִים, וּמִי יוֹדֵעַ הָאֵיךְ הָאֱמֶת, וּבֶאֱמֶת הוּא שֶׁלֹּא כְּדִבְרֵי זֶה וְלֹא כְּדִבְרֵי זֶה, וְכֵן בִּשְׁאָר הַחָכְמוֹת, וּבִפְרָט בְּחָכְמַת הַדָּאקְטִירַי שֶׁנִּרְאֶה לִכְאוֹרָה שֶׁהוּא לְטוֹבַת הָעוֹלָם כְּדֵי לְהַצִּיל הָאָדָם מֵחָלְיוֹ, וּבֶאֱמֶת עֵינֵינוּ הָרוֹאוֹת כַּמָּה אֲלָפִים וְרִבְבוֹת נְפָשׁוֹת שָׁקְעוּ וָמֵתוּ עַל-יְדֵי הַדָּאקְטוֹרִים דַּוְקָא, כַּאֲשֶׁר רוֹאִים בַּחוּשׁ בְּכָל יוֹם, כְּמוֹ שֶׁאָמַר רַבֵּנוּ זִכְרוֹנוֹ לִבְרָכָה שֶׁהַדָּאקְטוֹרִים הוֹרְגִים נְפָשׁוֹת רַבּוֹת לְאֵין מִסְפָּר, וְהֵם בְּעַצְמָן מוֹדִים שֶׁכָּל כָּךְ חָקְרוּ בְּחָכְמוֹת הַדָּאקְטוֹרַי עַד שֶׁעַכְשָׁו אֵין יוֹדְעִין מְאוּמָה, וְיֵשׁ מַחֲלֹקֶת גָּדוֹל בֵּינֵיהֶם שֶׁלְּדִבְרֵי זֶה דֵּעָה הָאַחֶרֶת מְמִיתָה אֶת הָאָדָם, וּלְדִבְרֵי שֶׁכְּנֶגְדּוֹ הוּא לְהֵפֶךְ, כַּמְבֹאָר בִּדְבָרֵינוּ מִזֶּה:",
                        " וְאִם כֵּן הַלְוַאי וְלֹא הָיִינוּ יוֹדְעִים מֵעוֹלָם מֵחָכְמַת הַדָּאקְטוֹרַי, בְּוַדַּאי הָיוּ עַכְשָׁו בְּנֵי תֵּבֵל בְּכִפְלַיִם וְכַיּוֹצֵא בָּזֶה בִּשְׁאָר הַחָכְמוֹת, וַאֲפִלּוּ אִם לִפְעָמִים נִצְמָח מִצַּד אֶחָד אֵיזֶה טוֹבָה עַל-יְדֵי חָכְמָתָם, הִיא רָעָה מִצַּד אַחֵר, וַאֲפִלּוּ צַד הַטּוֹבָה הוּא רָעָה גְּדוֹלָה, כִּי בָּעוֹלָם הַזֶּה אֵין שׁוּם טוֹבָה כְּלָל וּמַה יִּתְרוֹן לָאָדָם כְּשֶׁמַּמְצִיא נִגּוּן יָפֶה בְּחָכְמַת הַמּוּזִיקָא שֶׁיָּגַע עָלָיו כָּל יָמָיו, וּלְבַסּוֹף עַל-יְדֵי הַנִּגּוּן הַזֶּה נִמְשָׁךְ אַחַר תַּאֲוַת נִאוּף, שֶׁמֵּמִית אֶת הָאָדָם בְּגַשְׁמִיּוּת וְרוּחָנִיּוּת, כַּנִּרְאֶה בַחוּשׁ, שֶׁהֵם הוֹלְכִים בְּבָתֵּי טַרְטִיאוֹת וְקִרְקְסָאוֹת שֶׁלָּהֶם שֶׁקּוֹרִין \"טֵייאֲטוּר\" \"וְקוֹמֶעדְיוּס\" וְכַיּוֹצֵא בָּזֶה, וְשָׁם מְעֹרָבִים זְכָרִים וּנְקֵבוֹת בְּלִי שׁוּם הֶבְדֵּל, וְשׁוֹמְעִים שִׁיר עֲגָבִים, וְעוֹשִׂים מַה שֶּׁעוֹשִׂים כַּמְפֻרְסָם כָּל זֶה, וְאֵינָם יְכוֹלִים לְהַכְחִישׁ זֹאת, כִּי הֵם בְּעַצְמָם יוֹדְעִים בְּעַצְמָם מַחֲשַׁבְתָּם הַקְּדוֹשָׁה וְהַטְּהוֹרָה שֶׁיֵּשׁ לָהֶם שָׁם, וּמַה שֶּׁעוֹשִׂים אַחַר כָּךְ, אוֹי לָהֶם אוֹי לְנַפְשָׁם, וְעַל כָּל פָּנִים הֵם פּוֹרְשִׁים עַצְמָם מִדֶּרֶךְ הַחַיִּים, מִדֶּרֶךְ תּוֹרָתֵנוּ הַקְּדוֹשָׁה שֶׁאָסְרָה זֹאת, כְּמוֹ שֶׁכָּתוּב, \"וּבְחֻקֹּתֵיהֶם לֹא תֵלֵכוּ\", כְּמוֹ שֶׁפֵּרֵשׁ רַשִׁ\"י שָׁם. וְהֵם מְבַלִּים יָמִים וּזְמַן הַמֻּבְחָר עַל שְׁטוּתִים כָּאֵלּוּ, וְאַחֲרִית שִׂמְחָה תּוּגָה, וְכָל הַצָּרוֹת וְהַיִּסּוּרִים שֶׁיֵּשׁ לָהֶם כָּל יְמֵיהֶם הֵם יוֹדְעִים בְּעַצְמָם, כִּי בֶּאֱמֶת רַק הָעֲנִיִּים וְהָאֶבְיוֹנִים קְטַנֵּי הַשֵּכֶל שֶׁאֵינָם בְּקִיאִים בְּטִיב הָעוֹלָם, רַק הֵם סוֹבְרִים שֶׁאֲנָשִׁים כָּאֵלּוּ הַהוֹלְכִים בִּשְׁרִירוּת לִבָּם, בַּדְּרָכִים הַלָּלוּ שֶׁל הַמְחַקְּרִים שֶׁהִתְחִילוּ מֵחָדָשׁ בַּעֲווֹנוֹתֵינוּ הָרַבִּים יֵשׁ לָהֶם כָּל הָעוֹלָם הַזֶּה וְחַיִּים בְּנַחַת, אֲבָל בֶּאֱמֶת מִי שֶׁיֵּשׁ לוֹ מֹחַ בְּקָדְקֳדוֹ וּבָקִי בָּהֶם וּבְדַרְכֵיהֶם, הוּא יוֹדֵעַ מֵעֹצֶם מְרִירוּת חַיֵּיהֶם, שֶׁהֵם מְלֵאִים כַּעַס וּמַכְאוֹבוֹת, יָגוֹן וַאֲנָחָה כָּל יְמֵיהֶם, וְחוֹרְקִים שִׁנָּם בְּכָל עֵת עַל הַחֲסִידִים הַתְּמִימִים וְהַכְּשֵׁרִים עַל שֶׁשְּמֵחִים שִׂמְחָה אֲמִתִּית בְּהַשֵּׁם יִתְבָּרַךְ, וְיֵשׁ לָהֶם נַחַת רוּחַ וְשִׂמְחָה גְּדוֹלָה בְּשַׁבָּתוֹת וְיָמִים טוֹבִים וְכַיּוֹצֵא בָּזֶה בְּכָל עֵת שֶׁאָנוּ זוֹכִים לִזְכֹּר הַטּוֹב אֲשֶׁר הֵיטִיב עִמָּנוּ הַשֵּׁם יִתְבָּרַךְ שֶׁהִבְדִּילָנוּ מִן הַטּוֹעִים הָאֵלֶּה וְשָׂם חֶלְקֵנוּ בַּחַיִּים לְהַאֲמִין בַּה' וּבְמֹשֶׁה עַבְדּוֹ, בְּתוֹרָה שֶׁבִּכְתָב וְתוֹרָה שֶׁבְּעַל פֶּה, וּבְסִפְרֵי הַזֹּהַר וְהָאֲרִ\"י זַ\"ל וְהַבַּעַל שֵׁם טוֹב זִכְרוֹנָם לִבְרָכָה וְכוּ', כִּי הֵם כָּל יְמֵיהֶם אֵין לָהֶם שׁוּם שִׂמְחָה אֲמִתִּית שֶׁתִּהְיֶה מַגִּיעַ לְחֵלֶק מֵאֶלֶף מִמְּעַט הַשִּמְחָה שֶׁיֵּשׁ לַפָּחוּת שֶׁבְּיִשְׂרָאֵל בִּכְנִיסַת שַׁבָּת וְכַיּוֹצֵא, רַק לְהֵפֶךְ, כָּל יְמֵיהֶם כַּעַס וּמַכְאוֹבוֹת וְתָמִיד חָסֵר לָהֶם רִבּוּי תַּאֲווֹתֵיהֶם לְאֵין קֵץ, כִּי הֵם רוֹצִים שֶׁיִּהְיֶה הַכֹּל בִּשְׁלֵמוּת אֶצְלָם, שֶׁיִּהְיֶה הַמַּלְבּוּשׁ תָּפוּר כִּרְצוֹנוֹ דַּיְקָא בְּכָל הַדִּקְדּוּקִים וְהַפְּרָטִים הָרַבִּים שֶׁהוּא רוֹצֶה, וְשֶׁיִּהְיֶה לוֹ כַּמָּה מַלְבּוּשִׁים שׁוֹנִים הַמֻּכְרָחִים לוֹ לְפִי דַּעְתּוֹ, כִּי זֶה הַמַּלְבּוּשׁ צָרִיךְ בַּבֹּקֶר כְּשֶׁקָּם מִמִּטָּתוֹ, וְזֶה צָרִיךְ בְּעֵת יְצִיאָתוֹ לַשּׁוּק, וְזֶה בַּצָּהֳרַיִם (וּמַלְבּוּשׁ לְתוֹךְ הַקֶּבֶר אֵינוֹ חוֹשֵׁב כְּלָל וְכוּ'). וְכֵן בְּעִנְיַן הַמִּנְעָלִים וּמְשִׁיחָתָן וְהַכְּלֵי עֵץ שֶׁהֵם הַדְּפוּסִים שֶׁעֲלֵיהֶם מוֹשְׁחִין אוֹתָן, וְכַיּוֹצֵא בָּזֶה רִבּוּי צָרְכֵיהֶם הַמֻּכְרָחִים לָהֶם, וְלֹא לָנוּ, הַמַּטְרִידִים אֶת יְמֵיהֶם. וּמִי שֶׁהוּא עָשִׁיר חָסֵר לוֹ הִצְטָרְכוּת כָּאֵלּוּ הַרְבֵּה מְאֹד, וּבִפְרָט בְּעִנְיְנֵי הַדִּירוֹת שֶׁלָּהֶם וּכְלֵי הַבַּיִת שֶׁלָּהֶם, שֶׁהַכֹּל רוֹצִים שֶׁיִּהְיֶה עַל-פִּי חָכְמָה, עַד שֶׁמֵּחֲמַת זֶה רַבּוּ צָרְכֵיהֶם מְאֹד, עַד שֶׁמֻּכְרָחִים לְהַפְלִיג עַצְמָן לְמֶרְחַקִּים, וְהֵם כָּל יְמֵיהֶם נָעִים וְנָדִים יוֹמָם לֹא יָנוּחוּ וְלַיְלָה לֹא יִשְׁקוֹטוּ, וּמֵחֲמַת שֶׁרוֹצִים שֶׁיִּהְיֶה לָהֶם בַּיִת נָאֶה עִם כָּל הַכֵּלִים שֶׁלָּהֶם, מֵחֲמַת זֶה לָנִים עַל-פִּי רֹב בִּכְפָרִים וּבְבָתֵּי נָכְרִים וּמְבַלִּים רֹב יְמֵיהֶם בְּבֵית אֲחֵרִים, וּכְשֶׁבָּאִים לְבֵיתָם טְרוּדִים בְּהַבְלֵיהֶם, עַד שֶׁאֵין יוֹדְעִין אִם הֵם בְּבֵיתָם אִם הֵם בַּחוּץ בַּדֶּרֶךְ, וְסוֹף כָּל סוֹף נַעֲשִׂים בַּעֲלֵי חוֹבוֹת עַד שֶׁשָּׁכִיחַ אֶצְלָם הַרְבֵּה שֶׁמְּמִיתִים עַצְמָם בַּיָּדַיִם בִּקְנֵי שְׂרֵפָה, אוֹ בְּסַכִּין, שֶׁמְּאַבְּדִין עַצְמָן לָדַעַת מֵחֲמַת רִבּוּי תַּאֲווֹתֵיהֶם שֶׁרָדְפוּ כָּל יְמֵיהֶם וְלֹא הִשִּיגוּם. וּבֶאֱמֶת גַּם אַנְשֵׁי בְּנֵי יִשְׂרָאֵל הַכְּשֵׁרִים צְרִיכִים מִלְחָמָה גְּדוֹלָה עִם יִצְרָם לִבְלִי לִרְדֹּף אַחַר מוֹתָרוֹת וּלְהִסְתַּפֵּק בְּמוּעָט בְּכָל מַה דְּאֶפְשָׁר, כִּי כָּל מַה שֶּׁרוֹצֶה לְהַשְׁלִים חֶסְרוֹנוֹ יוֹתֵר מִזֶּה הָעוֹלָם, חָסֵר לוֹ עוֹד הַרְבֵּה יוֹתֵר וְיוֹתֵר כַּנִּרְאֶה בַחוּשׁ, כִּי גַּם הַהֶכְרֵחִיּוּת שֶׁל הָאָדָם הַמֻּכְרָחִים בְּיוֹתֵר רַבִּים גַּם כֵּן מְאֹד, וּצְרִיכִים לְבַקֵּשׁ הַרְבֵּה מְאֹד מֵהַשֵּׁם יִתְבָּרַךְ שֶׁלֹּא יַטְרִידוּהוּ הַהֶכְרֵחִיּוּת מֵעֲבוֹדַת הַשֵּׁם יִתְבָּרַךְ, מִכָּל שֶׁכֵּן וְכָל שֶׁכֵּן שֶׁאֵין צְרִיכִין לִרְדֹּף אַחַר מוֹתָרוֹת, וּמִכָּל שֶׁכֵּן וְכָל שֶׁכֵּן כַּמָּה רַע וָמַר עַד הַנֶּפֶשׁ דַּרְכֵי אֵלּוּ הַפּוֹרְשִׁים מִדַּרְכֵי יִשְׂרָאֵל, הַהוֹלְכִים בְּכָל מִנְהֲגֵיהֶם בְּדַרְכֵי הָעַכּוּ\"ם דַּיְקָא, שֶׁעוֹקְרִים אוֹתָם מִן הָעוֹלָם הַבָּא בְּוַדַּאי, \"כִּי כָּל בָּאֶיהָ לֹא יְשׁוּבוּן וְלֹא יַשִּיגוּ אָרְחוֹת חַיִּים\", וְגַם בָּעוֹלָם הַזֶּה הֵם מְלֵאִים דְּאָגוֹת וִיגוֹנוֹת רַבּוֹת מְאֹד מְאֹד עָצְמוּ מִסַּפֵּר, וְכָל יְמֵיהֶם כַּעַס וּמַכְאוֹבוֹת הַרְבֵּה, וְאֵין לָהֶם בַּמֶּה לְנַחֵם אֶת עַצְמָם, מֵאַחַר שֶׁרְחוֹקִים מֵהַשֵּׁם יִתְבָּרַךְ וּמִקְּדֻשַּׁת תּוֹרָתוֹ וּמִצְווֹתָיו וְשִׂמְחַת שַׁבָּת וְיוֹם טוֹב, כִּי אַנְשֵׁי יִשְׂרָאֵל הַפְּשׁוּטִים אֲפִלּוּ אוֹתָן שֶׁרוֹדְפִין אַחַר מַשָּא וּמַתָּן וּלְהוּטִים אַחַר הָעֹשֶׁר וְלֹא שִׁבְּרוּ תַּאֲווֹת עוֹלָם הַזֶּה וַהֲבָלָיו, אַף-עַל-פִּי-כֵן מֵאַחַר שֶׁיֵּשׁ לָהֶם אֱמוּנָה עַל כָּל פָּנִים, וּמִתְנַהֲגִים בְּדַרְכֵי אֲבוֹתֵינוּ אֲשֶׁר מֵעוֹלָם, וְאֵינָם הוֹלְכִים בְּדַרְכֵי מַלְבּוּשֵׁיהֶם וּבְמִנְהֲגֵיהֶם וְאֵינָם מְחַנְּכִים בְּנֵיהֶם בְּלִמּוּד סִפְרֵיהֶם וּלְשׁוֹנוֹתָם וְכוּ', אֵלּוּ הָאֲנָשִׁים אַף-עַל-פִּי שֶׁגַּם הֵם יֵשׁ לָהֶם הַרְבֵּה דְּאָגוֹת מֵרִבּוּי הִצְטָרְכוּת שֶׁלָּהֶם מֵחֲמַת שֶׁאֵין לָהֶם מִדַּת הַהִסְתַּפְּקוּת כָּרָאוּי, אַף-עַל-פִּי-כֵן יֵשׁ לָהֶם חִיּוּת וְשִׂמְחָה קְצָת בְּשַׁבָּתוֹת וְיָמִים טוֹבִים וְכַיּוֹצֵא בָּזֶה, וּמְקַוִּים לַה' שֶׁיֵּיטִיב עִמָּהֶם לְהַבָּא וְחוֹשְׁבִים עַל אַחֲרִיתָם קְצָת, וּמִתְנַחֲמִים בַּמֶּה שֶׁנּוֹתְנִים אֶת בְּנֵיהֶם לְתַלְמוּד תּוֹרָה, וּמִשְׁתַּדְּלִים שֶׁיֵּלְכוּ בְּנֵיהֶם בְּדֶרֶךְ הַיָּשָׁר, בְּדֶרֶךְ הַתּוֹרָה, בְּדֶרֶךְ אֲבוֹתֵינוּ מֵעוֹלָם, מִכָּל שֶׁכֵּן הַיְרֵאִים וְהַכְּשֵׁרִים הַמִּסְתַּפְּקִים בְּמוּעָט כְּדֵי חִיּוּנִי בְּצִמְצוּם, מִכָּל שֶׁכֵּן וְכָל שֶׁכֵּן הַצַּדִּיקִים אֲמִתִּיִּים אֲשֶׁר פָּנוּ עָרְפָּם לְגַמְרֵי מִתַּאֲווֹת עוֹלָם הַזֶּה וַהֲבָלָיו וּמְקַשְּׁרִים עַצְמָם עַל יְמֵי חַיֵּיהֶם לְחֵי הַחַיִּים, הֵם זוֹכִים לְעִקַּר הַחַיִּים בֶּאֱמֶת חַיִּים אֲמִתִּיִּים שֶׁאֵין בָּהֶם שׁוּם חִסָּרוֹן:",
                        " וְהַכְּלָל, שֶׁכָּל הָעוֹלָם הַזֶּה מָלֵא חֶסְרוֹנוֹת וְכָל הַכָּרוּךְ אַחֲרָיו יֵשׁ לוֹ חֶסְרוֹנוֹת תָּמִיד, וְכָל מִי שֶׁכָּרוּךְ אַחֲרָיו יוֹתֵר וְיוֹתֵר אַף-עַל-פִּי שֶׁנִּדְמֶה לוֹ שֶׁיֵּשׁ לוֹ עֲשִׁירוּת וְתַאֲווֹת עוֹלָם הַזֶּה, אַף-עַל-פִּי-כֵן הוּא חָסֵר יוֹתֵר וְיוֹתֵר, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, אֵין אָדָם מֵת וַחֲצִי תַּאֲוָתוֹ בְּיָדוֹ. יֵשׁ לוֹ מָנֶה מְבַקֵּשׁ מָאתַיִם וְכוּ'. כִּי כָּל הָעוֹלָם הַזֶּה נִמְשָׁךְ מִבְּחִינַת תְּחִלַּת הַצִּמְצוּם שֶׁהוּא, בְּחִינַת חִסָּרוֹן כַּנַּ\"ל, וְעַל-כֵּן הוּא מָלֵא יְגוֹנוֹת כַּעַס וּמַכְאוֹבוֹת וּדְאָגוֹת וְחֶסְרוֹנוֹת תָּמִיד כַּנַּ\"ל, כִּי כָל הָעוֹלָם הַזֶּה לֹא נִבְרָא כִּי אִם בִּשְׁבִיל הַבְּחִירָה, כְּדֵי שֶׁיִּהְיֶה לְהָאָדָם בְּחִירָה וְנִסָּיוֹן. וְהַשֵּׁם יִתְבָּרַךְ בְּטוּבוֹ וּבְרַחֲמָיו הִקְדִּים וְהוֹדִיעַ לָנוּ עַל-יְדֵי צַדִּיקָיו הָאֲמִתִּיִּים, וְגַם הֶרְאָה לָנוּ בַּחוּשׁ לְמִי שֶׁיֵּשׁ לוֹ שֵׂכֶל מְעַט שֶׁהָעוֹלָם הַזֶּה מָלֵא יִסּוּרִים, לְמַעַן נֵדַע לִבְלִי לְהַנִּיחַ לְהַטְעוֹת עַצְמֵנוּ, חַס וְשָׁלוֹם, כְּמוֹ שֶׁאָמַר רַבֵּנוּ זִכְרוֹנוֹ לִבְרָכָה בְּזֶה הַלָּשׁוֹן, אֶת זֶה תְּקַבְּלוּ מִמֶּנִּי שֶׁלֹּא תַּנִּיחוּ עַצְמְכֶם לְהַטְעוֹת בְּזֶה הָעוֹלָם, כִּי הָעוֹלָם הַזֶּה מַטְעֶה אוֹתָנוּ לְגַמְרֵי, כִּי אֵין גַּם אֶחָד שֶׁיִּהְיֶה סוֹפוֹ טוֹב מִזֶּה הָעוֹלָם וְכוּ', וְגַם לְאֻמּוֹת הָעוֹלָם צְרִיכִים לְהוֹדִיעַ זֹאת וְכוּ', עַיֵּן שָׁם. וּמִי שֶׁרוֹצֶה שֶׁיִּהְיֶה לוֹ חַיִּים בְּזֶה הָעוֹלָם, אִי אֶפְשָׁר לוֹ לְהַשִּיג כִּי אִם כְּשֶׁמִּסְתַּפֵּק בְּמוּעָט בְּתַכְלִית הַמּוּעָט מִזֶּה הָעוֹלָם כְּדֵי חִיּוּנוֹ בְּצִמְצוּם, וְגַם זֶה הַמְּעַט יִהְיֶה כַּוָּנָתוֹ לְשֵׁם שָׁמַיִם עַל-פִּי הַתּוֹרָה כְּדֵי שֶׁיּוּכַל לַעֲבֹד אֶת הַשֵּׁם יִתְבָּרַךְ, שֶׁבִּשְׁבִיל זֶה נִבְרָא. וְכָל מַה שֶּׁמְּרַחֵק עַצְמוֹ מִתַּאֲווֹת עוֹלָם הַזֶּה וּמְקַשֵּׁר עַצְמוֹ לְהַשֵּׁם יִתְבָּרַךְ וּלְהַתּוֹרָה, נִתְמַעֲטִים חֶסְרוֹנוֹתָיו, כִּי נִכְלָל בִּבְחִינַת שְׁלֵמוּת יוֹתֵר, כִּי הַשֵּׁם יִתְבָּרַךְ עִקַּר הַשְּׁלֵמוּת וְכָל מַה שֶּׁמִּתְרַחֵק יוֹתֵר מֵהָעוֹלָם הַזֶּה וּמִתְקָרֵב לְהַשֵּׁם יִתְבָּרַךְ, הוּא נִתְרַחֵק בְּיוֹתֵר מֵהַחֶסְרוֹנוֹת וְנִכְלָל בְּהַשְּׁלֵמוּת, וְעִקָּר הוּא הָאֱמוּנָה כַּנַּ\"ל, כִּי עִקַּר אֲחִיזַת הַיֵּצֶר הָרָע הוּא מֵהַכְּפִירוֹת כַּנַּ\"ל, וְכָל הַכְּפִירוֹת נִמְשָׁכִין מִבְּחִינַת קוֹל הַחוֹזֵר כַּנַּ\"ל. וְעַל-כֵּן זֶה הַחֵרֵשׁ שֶׁחַי חַיִּים טוֹבִים בְּלִי שׁוּם חִסָּרוֹן, לֹא הָיָה שׁוֹמֵעַ שׁוּם קוֹל שֶׁל זֶה הָעוֹלָם שֶׁכֻּלָּם הֵם מִבְּחִינַת חֶסְרוֹנוֹת, כִּי זֶה תָּלוּי בָּזֶה, כִּי כָּל הַחֶסְרוֹנוֹת הֵם מִבְּחִינַת קוֹל הַחוֹזֵר כַּנַּ\"ל, שֶׁהוּא כְּלָלִיּוּת כָּל הַקּוֹלוֹת שֶׁל זֶה הָעוֹלָם שֶׁכֻּלָּם הֵם חֶסְרוֹנוֹת כַּנַּ\"ל, אֲבָל הוּא חַי חַיִּים טוֹבִים שֶׁאֵין בָּהֶם שׁוּם חִסָּרוֹן, כִּי הוּא מְדַבֵּק עַצְמוֹ רַק לִבְחִינַת קוֹל הַיָּשָׁר הַנִּמְשָׁךְ מֵחֵי הַחַיִּים שֶׁשָּׁם עִקַּר הַשְּׁלֵמוּת בְּלִי שׁוּם חִסָּרוֹן וְצִמְצוּם וְהוּא מְחַיֶּה אֶת כֻּלָּם כִּי שָׁם שֹׁרֶשׁ הַחַיִּים טוֹבִים בְּלִי שׁוּם חִסָּרוֹן כְּלָל, כִּי מֵאַחַר שֶׁדְּבֵקִים שָׁם בְּוַדַּאי אֵין לוֹ שׁום חִסָּרוֹן, כִּי שָׁם כָּל הַשְּׁלֵמוּת כַּנַּ\"ל, אֲבָל כָּל הַקּוֹלוֹת שֶׁל זֶה הָעוֹלָם, שֶׁהֵם בְּחִינַת קוֹל הַחוֹזֵר, בְּחִינַת חֶסְרוֹנוֹת, אֵינוֹ שׁוֹמֵעַ כְּלָל, וְהוּא חֵרֵשׁ מַמָּשׁ מֵאֵלּוּ הַקּוֹלוֹת, כִּי אֵינוֹ שׁוֹמֵעַ כְּלָל שׁוּם קוֹל שֶׁל חִסָּרוֹן, שֶׁהוּא בְּחִינַת קוֹל הַחוֹזֵר, כִּי הוּא חַי וְדָבוּק תָּמִיד בִּבְחִינַת קוֹל הַיָּשָׁר, שֶׁהוּא בְּחִינַת חַיִּים טוֹבִים שֶׁאֵין בָּהֶם שׁוּם חִסָּרוֹן כַּנַּ\"ל:",
                        " וְזֶה בְּחִינַת (יְשַׁעְיָה מב) הַחֵרְשִׁים שְׁמָעוּ וְכוּ', בְּחִינַת חֲכַם חֲרָשִׁים (שָׁם ג), כִּי הַחֵרֵשׁ הַזֶּה שֶׁסּוֹתֵם אָזְנָיו מִקּוֹלוֹת שֶׁל זֶה הָעוֹלָם, הוּא שׁוֹמֵעַ יוֹתֵר מִכָּל הָעוֹלָם וְחָכְמָתוֹ עוֹלָה עַל כֻּלָּם, כִּי רַק זֶה עִקַּר הַחָכְמָה לַעֲבֹר עַל כָּל הַחָכְמוֹת שֶׁל זֶה הָעוֹלָם הַנִּמְשָׁכִין מִבְּחִינַת קוֹל הַחוֹזֵר וּלְדַבֵּק אֶת עַצְמוֹ לְקוֹל הַיָּשָׁר הַנִּמְשָׁךְ מֵחֵי הַחַיִּים, שֶׁזֶּה עִקַּר הַחַיִּים אֲמִתִּיִּים, בְּחִינַת חַיִּים טוֹבִים הַנַּ\"ל, אַשְׁרֵי הַזּוֹכֶה לָזֶה:"
                    ],
                    [
                        "וְזֶה בְּחִינַת מִצְוַת מִילָה, שֶׁהוּא מִצְוָה שֶׁקִּבְּלוּ יִשְׂרָאֵל בְּשִׂמְחָה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, שֶׁהוּא בְּחִינַת תִּקּוּן הַבְּרִית, כִּי הָעָרְלָה הוּא מוּם בְּחִינַת חִסָּרוֹן, כִּי הַמּוּם הוּא חִסָּרוֹן וַאֲפִלּוּ יָתֵר אֵיבָר הוּא מוּם בְּחִינַת חִסָּרוֹן. וְזֶהוּ בְּחִינַת הָעָרְלָה, שֶׁהוּא יִתְרוֹן, בְּחִינַת מוֹתָרוֹת, אֲבָל בֶּאֱמֶת הוּא חִסָּרוֹן וּמוּם, כְּמוֹ שֶׁפֵּרֵשׁ רַשִׁ\"י \"הִתְהַלֵּךְ לְפָנַי וֶהְיֵה תָמִים\"; שֶׁכָּל זְמַן שֶׁהָעָרְלָה בְּךָ אַתָּה בַּעַל מוּם לְפָנַי. כִּי זֶהוּ בְּחִינַת כָּל הַמּוֹסִיף גּוֹרֵעַ, שֶׁהוּא בְּחִינַת הַקְּלִפּוֹת שֶׁנִּקְרָאִין מוֹתָרוֹת, שֶׁזֶּהוּ בְּחִינַת עַשְׁתֵּי עָשָׂר יְרִיעוֹת עִזִּים, כַּמּוּבָא כַּיָּדוּעַ:",
                        " כִּי בֶּאֱמֶת רוֹאִין בַּחוּשׁ שֶׁהָעָרְלָה הִוא יִתְרוֹן בְּגוּף הָאָדָם, כִּי אֵין שׁוּם אֵיבָר בָּאָדָם שֶׁאִם יַחְתְּכוּ מִמֶּנּוּ חֲתִיכָה יִשָּׁאֵר הָאֵיבָר בְּתַכְלִית הַשְּׁלֵמוּת יוֹתֵר מִבַּתְּחִלָּה בְּלִי שׁוּם חִסָּרוֹן, כְּמוֹ שֶׁרוֹאִין זֹאת בְּמִצְוַת מִילָה, שֶׁדַּיְקָא אַחַר חִתּוּךְ הָעָרְלָה וְהַפְּרִיעָה מִתְגַּלָּה הָעֲטָרָה וְרוֹאִין בַּחוּשׁ שֶׁזֶּהוּ עִקַּר תַּבְנִית הָאֵיבָר בֶּאֱמֶת, צֶלֶם דְּמוּת תַּבְנִיתוֹ. וְהָעָרְלָה שֶׁהָיְתָה עָלָיו הִיא רַק קְלִפָּה מַמָּשׁ, כְּמוֹ מוֹץ וָתֶבֶן וּשְׁאָר הַקְּלִפּוֹת שֶׁסְּבִיב הַתְּבוּאָה וְהַפֵּרוֹת, שֶׁאֵין נִכָּר הַפְּרִי כִּי אִם כְּשֶׁמַּפְרִישִׁין וּמַבְדִּילִין מִמֶּנָּה הַקְּלִפָּה הַקּוֹדֶמֶת לַפְּרִי, כְּמוֹ כֵן מַמָּשׁ רוֹאִין בַּחוּשׁ לְמִי שֶׁמִּסְתַּכֵּל עַל הָאֱמֶת שֶׁהָעָרְלָה הִיא קְלִפָּה מַמָּשׁ, וּכְשֶׁחוֹתְכִין וּמַפְרִישִׁין וּמַבְדִּילִין אוֹתָהּ, אָז נִרְאֶה עִקַּר אֲמִתַּת צֶלֶם דְּמוּת הָאָדָם דִּקְדֻשָּׁה, כִּי אָז נִתְגַּלֶּה הָעֲטָרָה בִּשְׁלֵמוּת בְּלִי שׁוּם הֶכֵּר חֲתָךְ, כִּי כָּךְ בָּרָא הַשֵּׁם יִתְבָּרַךְ אֵיבָר זֶה בְּכַוָּנָה שֶׁהוּא מְשֻׁנֶּה מִכָּל הָאֵיבָרִים שֶׁבָּאָדָם, כִּי אֵין שׁוּם אֵיבָר כָּזֶה שֶׁכְּשֶׁיַּחְתְּכוּ מִמֶּנּוּ אֵיזֶה חֵלֶק יִהְיֶה נִשְׁאָר צַלְמוֹ בִּתְמוּנָה שְׁלֵמָה כְּמוֹ זֶה הָאֵיבָר אַחַר חִתּוּךְ הָעָרְלָה וְהַפְּרִיעָה. נִמְצָא, כְּשֶׁמַּעֲבִירִין הָעָרְלָה, שֶׁהִוא הַמּוּם, בְּחִינַת חִסָּרוֹן, בְּחִינַת תַּאֲווֹת עוֹלָם הַזֶּה וְחָכְמוֹתָיו שֶׁכֻּלָּם חֶסְרוֹנוֹת הַנִּמְשָׁכִין מֵהַמּוֹתָרוֹת, בִּבְחִינַת כָּל הַמּוֹסִיף גּוֹרֵעַ, וּכְשֶׁמַּעֲבִירִין הַמּוֹתָרוֹת, אָז דַּיְקָא נִשְׁלָם הַחִסָּרוֹן, כִּי אָז דַּיְקָא נִקְרָא \"תָּמִים\" בְּחִינַת הִתְהַלֵּךְ לְפָנַי וֶהְיֵה תָמִים כַּנַּ\"ל, כִּי אָז דַּיְקָא יָכוֹל לְדַבֵּק אֶת עַצְמוֹ בְּחֵי הַחַיִּים שֶׁשָּׁם כָּל הַשְּׁלֵמוּת כַּנַּ\"ל. וְעַל-כֵּן מִצְוַת מִילָה הִיא מִצְוָה שֶׁקִּבְּלוּ יִשְׂרָאֵל בְּשִׂמְחָה, וַעֲדַיִן עוֹשִׂין אוֹתָהּ בְּשִׂמְחָה, כִּי כְּשֶׁמְּבַטְּלִין הַמּוֹתָרוֹת, שֶׁהֵם הַחֶסְרוֹנוֹת, שֶׁהֵם בְּחִינַת תַּאֲווֹת עוֹלָם הַזֶּה וַהֲבָלָיו, אֲזַי זוֹכֶה לְדַבֵּק עַצְמוֹ בִּבְחִינַת קוֹל הַיָּשָׁר, בְּחֵי הַחַיִּים, שֶׁשָּׁם שֹׁרֶשׁ הַשִּמְחָה, שֹׁרֶשׁ כָּל הָעֲשָׂרָה מִינֵי נְגִינָה, שֶׁעִקַּר שִׂמְחָתָן וּשְׁלֵמוּתָן הוּא כְּשֶׁנִּכְלָלִין בְּקוֹל הַיָּשָׁר, שֶׁזֶּה זוֹכִין עַל-יְדֵי מִצְוַת מִילָה, עַל-יְדֵי שֶׁמַּעֲבִירִין הָעָרְלָה, שֶׁהִוא הַמּוֹתָרוֹת, שֶׁהִוא הַמּוּם וְהַחִסָּרוֹן כַּנַּ\"ל, שֶׁעַל-יְדֵי-זֶה זוֹכִין לְבַטֵּל אֲחִיזַת הַקְּלִפּוֹת הַנֶּאֱחָז בַּקּוֹל הַחוֹזֵר, וְאָז נִכְלָל הַכֹּל בִּבְחִינַת קוֹל הַיָּשָׁר, שֶׁזֶּה עִקַּר שְׁלֵמוּת עֲשָׂרָה מִינֵי נְגִינָה הַתְּלוּיִים בְּתִקּוּן הַבְּרִית, שֶׁהוּא שְׁלֵמוּת הַשִּמְחָה כַּנַּ\"ל:",
                        " וְזֶהוּ בְּחִינַת מִילָה וּפְרִיעָה, כִּי כְּשֶׁמַּעֲבִירִין תֹּקֶף הַזֻּהֲמָא, שֶׁהִיא הָעָרְלָה, אָז יְכוֹלִין לִתְפֹּס שְׁאָר הַקְּלִפּוֹת שֶׁיֵּשׁ בָּהֶם עוֹד אֲחִיזַת הַיָּגוֹן וַאֲנָחָה לְתוֹךְ הַשִּמְחָה, שֶׁזֶּהוּ בְּחִינַת קְלִפַּת הַפְּרִיעָה שֶׁהִיא בְּחִינַת נֹגַהּ שֶׁנִּכְלָל בְּתוֹךְ הַקְּדֻשָּׁה, שֶׁזֶּהוּ בְּחִינַת שָׂשׂוֹן וְשִׂמְחָה יַשִּיגוּ וְכוּ' שֶׁתּוֹפְסִין אֶת הַיָּגוֹן וַאֲנָחָה לְתוֹךְ הַשִּמְחָה וְכַנַּ\"ל:",
                        " בָּרוּךְ ה' לְעוֹלָם אָמֵן וְאָמֵן:",
                        " וְזֶהוּ בְּחִינַת רוֹמְמוֹת אֵל בִּגְרוֹנָם וְחֶרֶב פִּיפִיּוֹת בְּיָדָם, שֶׁמְּרַמֵּז עַל מִצְוַת מִילָה כַּיָּדוּעַ, כִּי עַל-יְדֵי מִילָה מַכְנִיעִין הָעָרְלָה, שֶׁהִוא הַסִּטְרָא אָחֳרָא, בְּחִינַת מוֹתָרוֹת, שֶׁהוּא בְּחִינַת חֶסְרוֹנוֹת הַנֶּאֱחָז בִּבְחִינַת קוֹל הַחוֹזֵר, וְאָז זוֹכִין לְדַבֵּק אֶת עַצְמוֹ בִּבְחִינַת קוֹל הַיָּשָׁר, שֶׁהוּא בְּחִינַת רוֹמְמוֹת אֵל בִּגְרוֹנָם, שֶׁזֶּהוּ בְּחִינַת עֲשָׂרָה מִינֵי נְגִינָה שֶׁהֵם בְּחִינַת תִּקּוּן הַבְּרִית וְכַנַּ\"ל. וְעַל-כֵּן נוֹהֲגִין לְנַגֵּן זֶה הַפָּסוּק רוֹמְמוֹת אֵל כְּשֶׁיֵּשׁ מִילָה, הַיְנוּ כַּנַּ\"ל:",
                        " מִן, \"וְזֶהוּ בְּחִינַת מִצְוַת מִילָה וְכוּ'\" הַנַּ\"ל צָרִיךְ עִיּוּן בְּכַמָּה דְּבָרִים:"
                    ]
                ],
                [
                    [
                        "חַיָּב אָדָם לִשָּא אִשָּׁה כְּדֵי לִפְרוֹת וְלִרְבוֹת וְכוּ':",
                        " כָּל הַמִּשְׁפָּחוֹת בְּחֶזְקַת כְּשֵׁרוֹת וְכוּ', אַף-עַל-פִּי-כֵן אִם רָאִיתָ שְׁתֵּי מִשְׁפָּחוֹת שֶׁמִּתְגָּרוֹת זוֹ בָּזוֹ תָּמִיד אוֹ שְׁנֵי בְּנֵי אָדָם שֶׁמִּתְגָּרִים זֶה בָּזֶה, אוֹ רָאִיתָ מִשְׁפָּחָה שֶׁהִיא בַּעֲלַת מַצָּה וּמְרִיבָה תָּמִיד, אוֹ רָאִיתָ אִישׁ שֶׁהוּא מַרְבֶּה מְרִיבָה עִם הַכֹּל וְעַז פָּנִים בְּיוֹתֵר, חוֹשְׁשִׁין לָהֶם וְרָאוּי לְהִתְרַחֵק מֵהֶם, שֶׁאֵלּוּ סִימָנֵי פְּסוּלוּת הֵם וְכוּ'. וְכֵן מִי שֶׁיֵּשׁ בּוֹ עַזּוּת פָּנִים וְאַכְזָרִיּוּת וְשׂוֹנֵא אֶת הַבְּרִיּוֹת וְכוּ', חוֹשְׁשִׁין לוֹ שֶׁמָּא גִּבְעוֹנִי הוּא. עַד כָּאן לְשׁוֹן שֻׁלְחָן עָרוּךְ סִימָן ב סָעִיף ב:",
                        " נִמְצָא, שֶׁעִקַּר פְּסוּל הַמִּשְׁפָּחָה הוּא עַל-יְדֵי עַזּוּת דְּסִטְרָא אָחֳרָא, שֶׁכָּל מִשְׁפָּחָה שֶׁרוֹאִין בָּהֶם שֶׁהֵם עַזֵּי פָּנִים בְּיוֹתֵר וּבַעֲלֵי רִיב וּמַצָּה, צְרִיכִין לְהִתְרַחֵק מֵהֶם שֶׁלֹּא לִשָּא מֵהֶם. וְזֶה מְבֹאָר עַל-פִּי הַתּוֹרָה \"חוֹתָם בְּתוֹךְ חוֹתָם\" (בְּסִימָן כב). מְבֹאָר שָׁם, שֶׁעִקַּר הִתְרַחֲקוּת מֵהַקְּדֻשָּׁה הוּא עַל-יְדֵי הָעַזֵּי פָּנִים שֶׁבַּדּוֹר שֶׁהֵם מִתְגַּבְּרִין בְּיוֹתֵר לְהַרְחִיק מִצַּדִּיקֵי אֱמֶת, שֶׁהֵם בְּחִינַת הַשִּׁבְעָה רוֹעִים שֶׁכָּל הַמְשָׁכַת הָאֱמוּנָה הַקְּדוֹשָׁה הוּא עַל יָדָם, עַל-כֵּן אִי אֶפְשָׁר לְהִתְקָרֵב אֶל הַקְּדֻשָּׁה כִּי אִם עַל-יְדֵי עַזּוּת דִּקְדֻשָּׁה, שֶׁצָּרִיךְ כָּל אָדָם שֶׁיִּהְיֶה לוֹ עַזּוּת דִּקְדֻשָּׁה כְּדֵי שֶׁיּוּכַל לַעֲמֹד נֶגֶד עַזּוּתָם הָרַע שֶׁל הָעַזֵּי פָּנִים שֶׁנּוֹטְלִים הַמֶּמְשָׁלָה לְעַצְמָן, כִּי עַזּוּת מַלְכוּתָא בְּלָא תָּגָא וְכוּ', עַיֵּן שָׁם. וְעַזּוּת הִוא בְּחִינַת קוֹלוֹת, בְּחִינַת הֵן יִתֵּן בְּקוֹלוֹ קוֹל עֹז, וְלָבוֹא לְעַזּוּת הוּא עַל-יְדֵי שִׂמְחָה שֶׁזּוֹכִין עַל-יְדֵי שְׁנֵי הַכְּתָרִים, שֶׁהֵם בְּחִינַת נַעֲשֶׂה וְנִשְׁמַע, שֶׁהֵם בְּחִינַת תּוֹרָה וּתְפִלָּה, נִגְלֶה וְנִסְתָּר וְכוּ', בְּחִינַת בְּרֵאשִׁית בָּרָא, אָב וּבֵן וְכוּ'. וְצָרִיךְ כָּל אָדָם לֵילֵךְ מִדַּרְגָּא לְדַרְגָּא וְכוּ' עַד שֶׁיִּהְיֶה נִכְלָל בִּתְחִלַּת נְקֻדַּת הַבְּרִיאָה וְכוּ', וְאַחַר כָּךְ כְּשֶׁנִּכְלָל בְּאֵין סוֹף שָׁם הַתּוֹרָה הִיא תּוֹרַת ה' מַמָּשׁ, וְהַתְּפִלָּה הִיא תְּפִלַּת ה' מַמָּשׁ, עַיֵּן שָׁם. וְקֹדֶם שֶׁיּוֹצְאִין וְעוֹלִין מִדַּרְגָּא לְדַרְגָּא צָרִיךְ שֶׁיִּהְיֶה לוֹ יְרִידָה קֹדֶם הָעֲלִיָּה, כִּי הַיְרִידָה הִיא תַּכְלִית הָעֲלִיָּה וְכוּ', עַיֵּן שָׁם כָּל זֶה הֵיטֵב:",
                        " כִּי עִקַּר הַבְּרִיאָה הָיְתָה בִּשְׁבִיל הָאֱמוּנָה הַקְּדוֹשָׁה שֶׁעַל יָדָהּ יוֹדְעִין מִמֶּנּוּ יִתְבָּרַךְ שֶׁבִּשְׁבִיל זֶה נִבְרָא הַכֹּל כַּיָּדוּעַ. וְזֶה גֹּדֶל הַחִיּוּב לִשָּא אִשָּׁה כְּדֵי לִפְרוֹת וְלִרְבוֹת בִּשְׁבִיל קִיּוּם הָעוֹלָם, כְּדֵי שֶׁיִּתְגַּלֶּה אֱמוּנָתוֹ וּמַלְכוּתוֹ עַל-יְדֵי רִבּוּי בְּנֵי אָדָם שֶׁבְּכָל דּוֹר וָדוֹר, כִּי צְרִיכִין לְהַמְשִׁיךְ הָאֱמוּנָה הַקְּדוֹשָׁה מִדּוֹר לְדוֹר, כְּמוֹ שֶׁכָּתוּב, \"וְעַד דֹּר וָדֹר אֱמוּנָתוֹ\", \"לְדֹר וָדֹר אֱמוּנָתֶךָ כּוֹנַנְתָּ אֶרֶץ וַתַּעֲמֹד\". שֶׁעִקַּר בְּרִיאַת וְקִיּוּם הָעוֹלָם שֶׁכּוֹנֵן אֶרֶץ וַתַּעֲמֹד הוּא בִּשְׁבִיל לְדֹר וָדֹר אֱמוּנָתֶךָ שֶׁיַּמְשִׁיכוּ הָאֱמוּנָה מִדּוֹר לְדוֹר, וְעַל-כֵּן הִזְהִירוּ חֲכָמֵינוּ זִכְרוֹנָם לִבְרָכָה לְהִתְרַחֵק בְּיוֹתֵר מֵעַזֵּי פָּנִים מִלִּשָּא מֵהֶם כַּנַּ\"ל, כִּי הָעַזֵּי פָּנִים מַרְחִיקִין מֵהָאֱמוּנָה הַקְּדוֹשָׁה, כִּי הֵם הַמּוֹנְעִים הַגְּדוֹלִים מִלְּהִתְקָרֵב לְצַדִּיקֵי אֱמֶת שֶׁמֵּהֶם עִקַּר הַמְשָׁכַת הָאֱמוּנָה הַקְּדוֹשָׁה, וְעַל-כֵּן בְּוַדַּאי אָסוּר לִשָּא מֵהֶם, כִּי עִקַּר הַנִּשּוּאִין הוּא בִּשְׁבִיל לְהַמְשִׁיךְ הָאֱמוּנָה הַקְּדוֹשָׁה מִדּוֹר לְדוֹר כַּנַּ\"ל:",
                        " וְעַל-כֵּן עִקַּר הַמִּלְחָמָה שֶׁל הָאָדָם הוּא בְּעִנְיַן תַּאֲוָה זֹאת, כִּי שָׁם הָעִקָּר הָעַזּוּת דִּקְדֻשָּׁה בְּחִינַת בּוֹ עַז בּוֹ תָּקְפָּא, וְשָׁרְשׁוֹ נִמְשָׁךְ מִקְּדֻשָּׁה הָעֶלְיוֹנָה מִבְּחִינַת שְׁנֵי הַכְּתָרִים הַנַּ\"ל שֶׁהֵם, נַעֲשֶׂה וְנִשְׁמַע, תּוֹרָה וּתְפִלָּה, נִסְתָּר וְנִגְלֶה וְכוּ', שֶׁהֵם בְּחִינַת בְּרֵאשִׁית בָּרָא. כִּי שְׁנֵי הַכְּתָרִים הַנַּ\"ל הֵם בְּחִינַת חַמָּה וּלְבָנָה, בְּחִינַת אִישׁ וְאִשָּׁה, שֶׁהֵם בְּחִינַת תּוֹרָה וּתְפִלָּה כַּיָּדוּעַ, שֶׁמִּשָּׁם נִמְשָׁךְ עַזּוּת דִּקְדֻשָּׁה, שֶׁעַל-יְדֵי-זֶה עִקַּר הַמְשָׁכַת הָאֱמוּנָה הַקְּדוֹשָׁה כַּנַּ\"ל, אֲבָל זֶה לְעֻמַּת זֶה עָשָׂה הָאֱלֹקִים, עַל-כֵּן שָׁם עִקַּר אֲחִיזַת הָעַזּוּת דְּסִטְרָא אָחֳרָא, עַל-כֵּן הִוא מִלְחָמָה גְּדוֹלָה:",
                        " וְזֶה בְּחִינַת שִׂמְחַת חָתָן וְכַלָּה שֶׁהוּא מִצְוָה לְשַׂמְּחָם כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, כִּי עַל-יְדֵי שִׂמְחָה זוֹכִין לְעַזּוּת דִּקְדֻשָּׁה בְּחִינַת כִּי חֶדְוַת ה' הִיא מָעֻזְּכֶם, כְּמוֹ שֶׁמְּבֹאָר שָׁם. וְזֶה בְּחִינַת מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה, כָּל מִי שֶׁנֶּהֱנֶה מִסְּעֻדַּת חָתָן וְכַלָּה וְאֵינוֹ מְשַׂמְּחָם, עוֹבֵר בַּחֲמִשָּׁה קוֹלוֹת וְכוּ'. כִּי כָּל הַקּוֹלוֹת הֵם בְּחִינַת עַזּוּת כַּנַּ\"ל, וְעִקַּר הַשִּמְחָה שֶׁל חָתָן וְכַלָּה הוּא בִּשְׁבִיל הַקּוֹלוֹת הַקְּדוֹשִׁים, שֶׁהֵם בְּחִינַת עַזּוּת דִּקְדֻשָּׁה, כְּדֵי שֶׁיִּזְכּוּ לְהַגְבִּיר הָעַזּוּת דִּקְדֻשָּׁה עַל הָעַזּוּת דְּסִטְרָא אָחֳרָא, כְּדֵי שֶׁיִּזְכּוּ עַל-יְדֵי-זֶה לְהַמְשִׁיךְ הָאֱמוּנָה הַקְּדוֹשָׁה, שֶׁבִּשְׁבִיל זֶה עִקַּר מִצְוַת הַנִּשּוּאִין כַּנַּ\"ל. וְזֶה בְּחִינַת שִׁבְעַת יְמֵי הַמִּשְׁתֶּה שֶׁבָּהֶם מְשַׂמְּחִין חָתָן וְכַלָּה, וְזֶה בְּחִינַת שֶׁבַע בְּרָכוֹת כְּדֵי לְהַמְשִׁיךְ עַל-יְדֵי הַשִּמְחָה, שֶׁהוּא בְּחִינַת עַזּוּת דִּקְדֻשָּׁה, בְּחִינַת קוֹלוֹת דִּקְדֻשָּׁה, לְהַמְשִׁיךְ עַל-יְדֵי-זֶה קְדֻשַּׁת הַשִּׁבְעָה רוֹעִים שֶׁעַל יָדָם עִקַּר הַמְשָׁכַת הָאֱמוּנָה הַקְּדוֹשָׁה כְּמוֹ שֶׁמְּבֹאָר שָׁם עַיֵּן שָׁם. וְעַל-כֵּן הֵם שִׁבְעַת יְמֵי הַמִּשְׁתֶּה כְּנֶגֶד הַשִּׁבְעָה רוֹעִים הַנַּ\"ל. וְזֶה בְּחִינַת הַשֶּׁבַע בְּרָכוֹת שֶׁהֵם בְּחִינַת קוֹלוֹת דִּקְדֻשָּׁה בְּחִינַת עַזּוּת דִּקְדֻשָּׁה שֶׁמְּבָרְכִין אוֹתָן בְּכָל שִׁבְעַת יְמֵי הַמִּשְׁתֶּה, כְּדֵי לְהַמְשִׁיךְ קְדֻשַּׁת הַשִּׁבְעָה רוֹעִים שֶׁעַל יָדָם עִקַּר הַמְשָׁכַת הָאֱמוּנָה הַקְּדוֹשָׁה כַּנַּ\"ל, כִּי הָאֱמוּנָה הִיא בְּחִינַת בְּרָכוֹת, כִּי הוּא מְקוֹר הַבְּרָכוֹת, כְּמוֹ שֶׁכָּתוּב, \"אִישׁ אֱמוּנוֹת רַב בְּרָכוֹת\", כַּמְבֹאָר בְּמָקוֹם אַחֵר:"
                    ]
                ],
                [
                    [
                        "כָּל אָדָם חַיָּב לְהוֹלִיד בֵּן וּבַת:",
                        " עַל-פִּי הַתּוֹרָה \"תִּקְעוּ תּוֹכָחָה\" בְּלִקּוּטֵי תִּנְיָנָא סִימָן ח, עַיֵּן שָׁם, וּכְבָר מְבֹאָר בְּהִלְכוֹת אִשּׁוּת הֲלָכָה ב עַל-פִּי הַתּוֹרָה הַנַּ\"ל, עַיֵּן שָׁם, וְעוֹד לֶאֱלֹקַי מִלִּין, עַל-פִּי מַה שֶּׁכָּתוּב שָׁם בְּהַתּוֹרָה הַנַּ\"ל (בְּאוֹת ו) עַל פָּסוּק, \"וּבַל יֹאמַר שָׁכֵן חָלִיתִי וְכוּ'\". הָעִנְיָן הַנִּפְלָא וְהַנּוֹרָא מְאֹד מֵעֹצֶם נִפְלְאוֹת רִבּוּי בָּתִּים שֶׁנַּעֲשִׂים עַל-יְדֵי שֶׁנִּתְוַסֵּף נֶפֶשׁ אֶחָד לְהַקִּבּוּץ שֶׁל יִשְׂרָאֵל וְכוּ', שֶׁנִּתְרַבִּין הַבָּתִּים אֲלָפִים אַלְפֵי וְרִבֵּי רְבָבוֹת רְבָבוֹת רְבָבוֹת עַד אֵין קֵץ, כִּי שָׁלֹשׁ אֲבָנִים בּוֹנוֹת שִׁשָּׁה בָּתִּים, אַרְבַּע עֶשְׂרִים וְאַרְבָּעָה חָמֵשׁ מֵאָה וְעֶשְׂרִים וְכוּ', עַד שֶׁאֵין הַפֶּה יָכוֹל לְדַבֵּר וְהַלֵּב לַחֲשֹׁב וְכוּ', עַיֵּן שָׁם:"
                    ],
                    [
                        "וְעַתָּה מוּבָן מִמֵּילָא הֵיטֵב גֹּדֶל הַחִיּוּב עַל כָּל אֶחָד מִיִּשְׂרָאֵל לְהוֹלִיד בָּנִים, וְהִוא מִצְוָה הָרִאשׁוֹנָה בַּתּוֹרָה, כִּי כְּשֶׁמּוֹלִיד נֶפֶשׁ מִיִּשְׂרָאֵל, הֲרֵי הוּא מוֹסִיף עַל הַקִּבּוּץ שֶׁל יִשְׂרָאֵל נֶפֶשׁ אֶחָד שֶׁעַל-יְדֵי-זֶה נִתְרַבּוּ הַבָּתִּים מְאֹד מְאֹד מַה שֶּׁאֵין הַפֶּה יָכוֹל לְדַבֵּר וְכוּ', כְּמוֹ שֶׁכָּתוּב שָׁם, שֶׁעַל-יְדֵי-זֶה גּוֹרֵם לְהַעֲלוֹת שַׁעֲשׁוּעִים גְּדוֹלִים וְנִפְלָאִים לִפְנֵי הַשֵּׁם יִתְבָּרַךְ עַל-יְדֵי עֹצֶם רִבּוּי הַבָּתִּים וְכוּ' וְכַנִּזְכָּר לְעֵיל:"
                    ],
                    [
                        " כִּי בְּוַדַּאי עִקַּר הַמִּצְוָה הִוא לְהוֹלִיד בֵּן כָּשֵׁר, בֶּן יִשְׂרְאֵלִי שֶׁיְּקַיֵּם הַתּוֹרָה וְהַמִּצְווֹת. וְאִם שֶׁלָּאו כָּל אָדָם זוֹכֶה שֶׁיִּהְיוּ בָּנָיו צַדִּיקִים וּכְשֵׁרִים גְּמוּרִים, עַל כָּל פָּנִים מֵאַחַר שֶׁהֵם בִּכְלַל יִשְׂרָאֵל, הַמַּאֲמִינִים בְּהַשֵּׁם יִתְבָּרַךְ וּבְתוֹרָתוֹ וְאָבִיו מְחַנֵּךְ אוֹתָם מִנְּעוּרֵיהֶם לַעֲסֹק בְּתוֹרָה וּתְפִלָּה, וְלִכְנֹס לְבָתֵּי כְּנֵסִיּוֹת וּבָתֵּי מִדְרָשׁוֹת וּלְהִתְוַסֵּף עַל הַקִּבּוּץ קָדוֹשׁ שֶׁל יִשְׂרָאֵל לְהִתְפַּלֵּל עִמָּהֶם יַחַד, וּלְיַחֵד שְׁמוֹ יִתְבָּרַךְ עִמָּהֶם יַחַד פַּעֲמַיִם בְּכָל יוֹם, וְלוֹמַר שְׁמַע יִשְׂרָאֵל וְכוּ', הֲרֵי גּוֹרֵם שַׁעֲשׁוּעִים נִפְלָאִים לְפָנָיו יִתְבָּרַךְ, מֵאַחַר שֶׁהוֹסִיף נֶפֶשׁ לְהַקִּבּוּץ הַקָּדוֹשׁ שֶׁל יִשְׂרָאֵל שֶׁנִּתְרַבִּין הַבָּתִּים עַד אֵין קֵץ וְכוּ'. וְגַם אוּלַי יִפְקוּ מִנֵּיהּ בְּנִין דְּמַעֲלֵי שֶׁיִּהְיוּ צַדִּיקִים גְּמוּרִים, וְעַל-כֵּן הָעִקָּר שֶׁיִּרְאֶה לְחַנְּכָם לֵילֵךְ בְּדֶרֶךְ הָאֱמוּנָה הַקְּדוֹשָׁה כַּאֲשֶׁר קִבַּלְנוּ מֵאֲבוֹתֵינוּ, וּכְמוֹ שֶׁאָנוּ מֻזְהָרִים בְּפָרָשַׁת קְרִיאַת שְׁמַע, \"וְשִׁנַּנְתָּם לְבָנֶיךָ וְכוּ', וְלִמַּדְתֶּם אֹתָם אֶת בְּנֵיכֶם לְדַבֵּר בָּם בְּשִׁבְתְּךָ בְּבֵיתֶךָ וּבְלֶכְתְּךָ בַדֶּרֶךְ וְכוּ'\". וּכְתִיב, \"וְהוֹדַעְתָּם לְבָנֶיךָ וְלִבְנֵי בָנֶיךָ\". וּבִפְרָט לְרַחֲקָם בְּכָל מִינֵי הַרְחָקוֹת מֵהַכִּתּוֹת הָרָעוֹת שֶׁקָּמוּ בַּדּוֹרוֹת הַלָּלוּ לְהַעֲבִיר, חַס וְשָׁלוֹם, אֶת נַעֲרֵי בְּנֵי יִשְׂרָאֵל מֵעִקַּר הַדָּת הַקָּדוֹשׁ, שֶׁהֶעֱמִידוּ בָּתֵּי תִּפְלוּת לְלַמֵּד אֶת בְּנֵי יִשְׂרָאֵל חָכְמוֹת חִיצוֹנִיּוֹת וְכוּ', שֶׁכֻּלָּם הֵם פּוֹרְקֵי עֹל לְגַמְרֵי, וְאִם בִּתְחִלָּה מְרַמִּים אֶת אֲבִיהֶם וְאוֹמְרִים שֶׁיִּלְמְדוּ עִמָּהֶם גַּם לִמּוּד הַתּוֹרָה, אֲבָל הַכֹּל הוּא צְבִיעוּת וָשֶׁקֶר, כִּי מְעַט שֶׁלּוֹמְדִים עִמָּהֶם הוּא רַק מִקְרָא עִם פֵּרוּשֵׁיהֶם וּבֵאוּרֵיהֶם הָרָעִים שֶׁיָּצְאוּ מֵאֶפִּיקוֹרְסִים גְּמוּרִים מְפֻרְסָמִים, וּקְצָתָם מֵהֶם הֵמִירוּ דָּתָם וְחִבְּרוּ בֵּאוּרִים וְתַרְגּוּמִים עַל תּוֹרָה נְבִיאִים כְּתוּבִים, כַּמְפֻרְסָם כָּל זֶה לִבְנֵי יִשְׂרָאֵל הַכְּשֵׁרִים, (וְאֵין כָּאן מְקוֹמוֹ לְהַאֲרִיךְ בָּזֶה), אֲבָל מֵאַחַר שֶׁרֹב יִשְׂרָאֵל הַכְּשֵׁרִים מְחַנְּכִים בְּנֵיהֶם בְּדֶרֶךְ אֲבוֹתֵינוּ אֲשֶׁר מֵעוֹלָם, שֶׁיְּבַלּוּ יְמֵיהֶם רַק עַל תּוֹרָה וּתְפִלָּה לַהֲגוֹת בְּתוֹרַת ה' בִּכְתָב וּבְעַל פֶּה, בְּשַׁ\"ס וּפוֹסְקִים, הֲרֵי הֵם מוֹסִיפִים נֶפֶשׁ לְהַקִּבּוּץ שֶׁל יִשְׂרָאֵל וְנִתְרַבִּין הַבָּתִּים מְאֹד מְאֹד, עַל-כֵּן שְׂכָרָם הַרְבֵּה מְאֹד, וְעַל-יְדֵי-זֶה תָּבוֹא הַגְּאֻלָּה, כְּמוֹ שֶׁנֶּאֱמַר, \"הַקָּטֹן יִהְיֶה לָאֶלֶף וְהַצָּעִיר לְגוֹי עָצוּם אֲנִי ה' בְּעִתָּהּ אֲחִישֶׁנָּה\". וְהַכֹּל עַל-יְדֵי בְּחִינָה הַנַּ\"ל, עַל-יְדֵי רִבּוּי הַבָּתִּים, עַל-יְדֵי רִבּוּי הַצֵּרוּפִים עַד אֵין קֵץ, שֶׁעַל-יְדֵי-זֶה \"יִהְיֶה הַצָּעִיר לְגוֹי עָצוּם מְאֹד\" כַּנַּ\"ל, שֶׁעַל-יְדֵי-זֶה יַעֲלוּ שַׁעֲשׁוּעִים נִפְלָאִים לִפְנֵי הַשֵּׁם יִתְבָּרַךְ עַד שֶׁיִּכְמְרוּ רַחֲמָיו וְיָחִישׁ לְגָאֳלֵנוּ, כְּמוֹ שֶׁכָּתוּב, \"אֲנִי ה' בְּעִתָּהּ אֲחִישֶׁנָּה\":"
                    ],
                    [
                        "וְזֶה בְּחִינַת וַיִּקְרָא יַעֲקֹב אֶל בָּנָיו וַיֹּאמֶר הֵאָסְפוּ וְאַגִּידָה לָכֶם אֵת אֲשֶׁר יִקְרָא אֶתְכֶם בְּאַחֲרִית הַיָּמִים וְכוּ'. וְאָמְרוּ רַבּוֹתֵינוּ זִכְרוֹנָם לִבְרָכָה וּמוּבָא בְּפֵרוּשׁ רַשִׁ\"י; שֶׁבִּקֵּשׁ לְגַלּוֹת אֶת קֵץ הַגְּאֻלָּה וְנִסְתַּלְּקָה הֵימֶנּוּ שְׁכִינָה וְכוּ', וְהִתְחִיל לְדַבֵּר דְּבָרִים אֲחֵרִים. וּבְוַדַּאי מַה שֶּׁדִּבֵּר אַחַר כָּךְ הָיָה מֵעֵין זֶה שֶׁהֶעֱלִים וְהִסְתִּיר בְּתוֹךְ דְּבָרָיו סוֹד הַקֵּץ, (וּכְמוֹ שֶׁאִיתָא בַּזֹּהַר הַקָּדוֹשׁ עַל פָּסוּק זֶה, עַיֵּן שָׁם, גָּלֵי וּסְתִים) הַיְנוּ כִּי יַעֲקֹב רָאָה מִטָּתוֹ שְׁלֵמָה וְכֻלָּם צַדִּיקִים גְּמוּרִים, סָבַר שֶׁכְּבָר יוּכַל לְגַלּוֹת קֵץ הַגְּאֻלָּה, הוּא קֵץ הַפְּלָאוֹת וְסָתוּם מֵעֵין כֹּל, וְאִי אֶפְשָׁר לְגַלּוֹתוֹ וּלְקָרְבוֹ כִּי אִם עַל-יְדֵי קִבּוּץ הָרְחוֹקִים דַּיְקָא, כִּי הָעִקַּר הַמַּעֲלָה הִיא כְּשֶׁנִּתְוַסֵּף אֶל הַקִּבּוּץ הַקָּדוֹשׁ נֶפֶשׁ חָדָשׁ שֶׁהָיָה מִתְּחִלָּה רָחוֹק כְּמוֹ שֶׁהָיָה רָחוֹק, וְעַכְשָׁו קֵרְבוּהוּ לַעֲבוֹדָתוֹ יִתְבָּרַךְ שֶׁיִּתְוַסֵּף וְיִהְיֶה נַעֲשֶׂה שָׁכֵן אֶל הַקִּבּוּץ הַקָּדוֹשׁ, זֶהוּ עִקַּר שַׁעֲשׁוּעָיו יִתְבָּרַךְ, כַּמְבֹאָר בַּזֹּהַר הַקָּדוֹשׁ, וּבִפְרָט בִּדְבָרֵינוּ, שֶׁזֶּהוּ עִקַּר גְּדֻלָּתוֹ יִתְבָּרַךְ, וְעַל-יְדֵי-זֶה דַּיְקָא נִתְרַבִּין הַבָּתִּים עַד אֵין קֵץ וְכוּ', וְזֶהוּ שֶׁאָמַר אַחַר כָּךְ, \"הִקָּבְצוּ וְשִׁמְעוּ בְּנֵי יַעֲקֹב וְכוּ'\". וּבִתְחִלָּה אָמַר \"הֵאָסְפוּ\", וְהַחִלּוּק בֵּין אֲסֵפָה לְקִבּוּץ הוּא, כִּי אֲסֵפָה נֶאֱמָר עַל אֲסֵפַת הַקָּהָל שֶׁאֵינָם רְחוֹקִים מְאֹד זֶה מִזֶּה, כְּמוֹ \"אֶסְפָה לִּי שִׁבְעִים אִישׁ מִזִּקְנֵי יִשְׂרָאֵל וְכוּ'\". וְכֵן, \"לֵךְ וְאָסַפְתָּ אֶת זִקְנֵי יִשְׂרָאֵל וְכוּ'\", אֲבָל שֵׁם קִבּוּץ נֶאֱמָר עַל קִבּוּץ הָרְחוֹקִים מְאֹד מְאֹד בִּקְצֵה הָאָרֶץ וְכוּ', כְּמוֹ שֶׁכָּתוּב, \"אִם יִהְיֶה נִדַּחֲךָ בִּקְצֵה הַשָּׁמַיִם מִשָּׁם יְקַבֶּצְךָ ה' וְכוּ'\". וְכֵן \"מְקַבֵּץ נִדְּחֵי יִשְׂרָאֵל עוֹד אֲקַבֵּץ עָלָיו לְנִקְבָּצָיו\". וְעַל-כֵּן בִּתְחִלָּה אָמַר יַעֲקֹב לְשׁוֹן אֲסֵפָה \"הֵאָסְפוּ וְאַגִּידָה לָכֶם וְכוּ'\", שֶׁסָּבַר שֶׁעַל-יְדֵי הָאֲסֵפָה לְבַד שֶׁל בָּנָיו הַקְּדוֹשִׁים שֶׁכֻּלָּם צַדִּיקִים, עַל-יְדֵי-זֶה יוּכַל לְגַלּוֹת וּלְקָרֵב קֵץ הַגְּאֻלָּה, אֲבָל הַשְּׁכִינָה נִסְתַּלְּקָה הֵימֶנּוּ, וְאָז הֵבִין שֶׁאִי אֶפְשָׁר לְהָבִיא הַגְּאֻלָּה עַל-יְדֵי בְּחִינַת אֲסֵפָה לְבַד, דְּהַיְנוּ שֶׁיֶּאֱסֹף הַצַּדִּיקִים לְבַד, כִּי הַשֵּׁם יִתְבָּרַךְ חוֹשֵׁב לְבַל יִדַּח מִמֶּנּוּ נִדָּח, וְכָל עִכּוּב הַגְּאֻלָּה וַאֲרִיכַת הַגָּלוּת הוּא מֵחֲמַת רִבּוּי רַחֲמָנוּתוֹ עַל כָּל הָרְחוֹקִים וְהַנִּדָּחִים מְאֹד שֶׁצְּרִיכִין לְהִתְמַהְמֵהַּ וּלְחַכּוֹת עַד שֶׁיִּשְׁמְעוּ הָרְחוֹקִים וְיָבוֹאוּ וְיִתְוַסְּפוּ עַל הַקִּבּוּץ הַקָּדוֹשׁ שֶׁל יִשְׂרָאֵל וְכוּ', וְזֶהוּ שֶׁאָמַר אַחַר כָּךְ לְשׁוֹן קִבּוּץ, \"הִקָּבְצוּ וְשִׁמְעוּ וְכוּ'\", שֶׁאָמַר, עַתָּה אֲנִי מֵבִין שֶׁעִקַּר הַגְּאֻלָּה תְּלוּיָה עַל-יְדֵי בְּחִינַת הִקָּבְצוּ וְכוּ', דְּהַיְנוּ עַל-יְדֵי שֶׁיִּקָּבְצוּ הָרְחוֹקִים מְאֹד הַנִּקְרָאִים נִדָּחִים, בְּחִינַת מְקַבֵּץ נִדְּחֵי יִשְׂרָאֵל, בְּחִינַת וְהָיָה בַּיּוֹם הַהוּא יִתָּקַע בְּשׁוֹפָר גָּדוֹל וּבָאוּ הָאֹבְדִים וְכוּ' וְהַנִּדָּחִים וְכוּ', עַל-יְדֵי-זֶה דַּיְקָא יִתְגַּדֵּל וְיִתְרַבֶּה הַקִּבּוּץ הַקָּדוֹשׁ בְּתוֹסְפוֹת שְׁכֵנִים הַרְבֵּה שֶׁהָיוּ מִתְּחִלָּה רְחוֹקִים שֶׁעַל-יְדֵי-זֶה יִתְרַבּוּ הַבָּתִּים עַד אֵין קֵץ, שֶׁעַל-יְדֵי-זֶה יִכְמְרוּ רַחֲמָיו יִתְבָּרַךְ וְיָחִישׁ לְגָאֳלֵנוּ כַּנַּ\"ל. וְזֶהוּ \"הִקָּבְצוּ וְשִׁמְעוּ בְּנֵי יַעֲקֹב וְשִׁמְעוּ אֶל יִשְׂרָאֵל אֲבִיכֶם\". כִּי יַעֲקֹב בְּחִינַת קַטְנוּת, בְּחִינַת עִבּוּר, וְאָז עִקַּר הַמִּלְחָמָה, שֶׁזֶּהוּ בְּחִינַת וְיָדוֹ אֹחֶזֶת בַּעֲקֵב עֵשָׂו, שֶׁהָיָה לוֹחֵם עִמּוֹ מִבִּטְנוֹ, וְכֵן עִם שָׂרוֹ, כְּמוֹ שֶׁכָּתוּב, \"וַיִּוָּתֵר יַעֲקֹב לְבַדּוֹ וַיֵּאָבֵק אִישׁ עִמּוֹ וְכוּ'\". הַיְנוּ בְּחִינַת הָרְחוֹקִים מְאֹד, שֶׁהֵם בִּבְחִינַת קַטְנוּת, הֵם נִקְרָאִים בְּחִינַת בְּנֵי יַעֲקֹב, וְאוֹתָם צְרִיכִים לְקַבֵּץ כָּל אֶחָד וְאֶחָד מִמָּקוֹם שֶׁהוּא, בְּחִינַת הִקָּבְצוּ וְשִׁמְעוּ בְּנֵי יַעֲקֹב, שֶׁיִּשְׁמְעוּ אֶל דִּבְרֵי תּוֹרָתוֹ הַקְּדוֹשָׁה וְיָשׁוּבוּ אֶל ה'. וְזֶהוּ, \"וְשִׁמְעוּ אֶל יִשְׂרָאֵל אֲבִיכֶם\", כִּי אַחַר כָּךְ כְּשֶׁיִּתְקַבְּצוּ וְיִשְׁמְעוּ וְיִתְקָרְבוּ אֶל הָאֱמֶת, אָז נִקְרָאִים בְּחִינַת יִשְׂרָאֵל שֶׁנִּקְרָא עַל שֵׁם נִצְחוֹן הַמִּלְחָמָה כְּשֶׁנִּצַּח אֶת שָׂרוֹ שֶׁל עֵשָׂו, שֶׁאָז נֶאֱמַר, \"לֹא יַעֲקֹב יֵאָמֵר עוֹד שִׁמְךָ כִּי אִם יִשְׂרָאֵל כִּי שָׂרִיתָ עִם אֱלֹקִים וְעִם אֲנָשִׁים וַתּוּכָל\". וְעַל-יְדֵי-זֶה יִהְיֶה עִקַּר הַגְּאֻלָּה עַל-יְדֵי שֶׁיִּצְטָרְפוּ נַפְשׁוֹת יִשְׂרָאֵל, שֶׁהֵם בְּחִינַת צֵרוּפֵי אוֹתִיּוֹת הַתּוֹרָה בְּצֵרוּפִים רַבִּים עַד אֵין קֵץ וְכוּ', שֶׁזֶּהוּ בְּחִינַת יִשְׂרָאֵל שֶׁמְּרַמֵּז עַל כְּלָלִיּוּת שִׁשִּׁים רִבּוֹא אוֹתִיּוֹת הַתּוֹרָה, שֶׁהֵם בְּחִינַת שִׁשִּׁים רִבּוֹא נַפְשׁוֹת יִשְׂרָאֵל, כַּמּוּבָא בְּכָל סִפְרֵי קֹדֶשׁ, שֶׁיִּשְׂרָאֵל הוּא רָאשֵׁי תֵּבוֹת י'ֵשׁ שִׁ'שִּׁים רִ'בּוֹא א'וֹתִיּוֹת לַ'תּוֹרָה, וְכַנַּ\"ל וְהָבֵן הֵיטֵב:"
                    ],
                    [
                        "וְזֶה שֶׁהוֹכִיחַ אֶת שִׁמְעוֹן וְלֵוִי, \"בְּסֹדָם אַל תָּבֹא נַפְשִׁי בִּקְהָלָם אַל תֵּחַד כְּבֹדִי\". וּפֵרְשׁוּ חֲכָמֵינוּ זִכְרוֹנָם לִבְרָכָה שֶׁנֶּאֱמַר עַל הַקִּבּוּץ שֶׁל מַעֲשֵׂה זִמְרִי וְעַל הַקָּהָל שֶׁל מַחֲלֹקֶת קֹרַח וְכוּ', שֶׁכָּל זֶה הוּא הַהֵפֶךְ מִכָּל הַנַּ\"ל, שֶׁעַל-יְדֵי-זֶה עִכּוּב הַגְּאֻלָּה, כִּי כָּל הַתִּקּוּן הַנַּ\"ל נִמְשָׁךְ עַל-יְדֵי הַצַּדִּיק הַבַּעַל כֹּחַ הַגָּדוֹל שֶׁיָּכוֹל לְהִתְפַּלֵּל תְּפִלָּה בִּבְחִינַת דִּין, כְּמוֹ פִּינְחָס בְּעֵת שֶׁקִּנֵּא עַל מַעֲשֵׂה זִמְרִי, כְּמוֹ שֶׁכָּתוּב שָׁם בְּהַתּוֹרָה הַנַּ\"ל. נִמְצָא, שֶׁמַּעֲשֵׂה זִמְרִי הוּא הַהֵפֶךְ מִתִּקּוּן הַנַּ\"ל, וְכֵן מַחֲלֹקֶת קֹרַח שֶׁרָצָה לְהַקְהִיל אֶת עֲדַת יִשְׂרָאֵל לַחֲלֹק עַל מֹשֶׁה, לַעֲקֹר אֶת הַתּוֹרָה, חַס וְשָׁלוֹם, וּבֶאֱמֶת קִלְקֵל הַרְבֵּה לְדוֹרוֹת, כִּי כָּל הַמַּחֲלֹקֶת שֶׁבְּכָל דּוֹר וָדוֹר עַל צַדִּיקֵי אֱמֶת וְהַנִּלְוִים אֲלֵיהֶם יֵשׁ בָּהֶם נִיצוֹצֵי קֹרַח, דָּתָן וַאֲבִירָם, כַּמּוּבָא. כִּי אֶת זֶה לְעֻמַּת זֶה, כִּי הַסִּטְרָא אָחֳרָא מִתְגָּרֶה בְּהַצַּדִּיק הַבַּעַל כֹּחַ הַנַּ\"ל שֶׁיָּכוֹל לְקַבֵּץ הָרְחוֹקִים וּלְהוֹסִיף שְׁכֵנִים רַבִּים עַל הַקִּבּוּץ הַקָּדוֹשׁ הַחֲרֵדִים לִדְבַר ה', הַמִּתְיַגְּעִים לְהִתְפַּלֵּל בְּכֹחַ וּבְכַוָּנָה, שֶׁעַל-יְדֵי-זֶה מַעֲלֶה בְּכָל פַּעַם שַׁעֲשׁוּעִים נִפְלָאִים לְהַשֵּׁם יִתְבָּרַךְ וְכוּ', אֲבָל בְּחִינַת מַחֲלֹקֶת קֹרַח וַעֲדָתוֹ מִתְגַּבֵּר בְּכָל דּוֹר וּמִתְאַסְּפִים הַרְבֵּה הַרְבֵּה לַחֲלֹק עַל קִבּוּץ הַקָּדוֹשׁ, וְלֹא דַּי שֶׁאֵינָם מוֹסִיפִים לְקָרֵב רְחוֹקִים לְהַשֵּׁם יִתְבָּרַךְ, אַף גַּם אוֹרְבִים וְחוֹתְרִים בְּכָל כֹּחָם בְּתַחְבּוּלוֹת רַבּוֹת לְרַחֵק הַנְּפָשׁוֹת הָרוֹצִים לְהִתְקָרֵב אֶל הַקִּבּוּץ הַקָּדוֹשׁ לְהִתְפַּלֵּל בְּכַוָּנָה וְכוּ', וְהָא בְּהָא תַּלְיָא עַל-יְדֵי מַעֲשֵׂה זִמְרִי מִתְגַּבֵּר מַחֲלֹקֶת קֹרַח וְכֵן לְהֵפֶךְ, כִּי עַל-יְדֵי רִבּוּי תַּאֲוַת נִאוּף שֶׁשָּׁכִיחַ עַתָּה בַּעֲווֹנוֹתֵינוּ הָרַבִּים, שֶׁהוּא בְּחִינַת מַעֲשֵׂה זִמְרִי שֶׁהָיָה בַּעֲצַת בִּלְעָם הָרָשָׁע, עַל-יְדֵי-זֶה מִתְגַּבֵּר הַמַּחֲלֹקֶת עַל הַצַּדִּיק הַבַּעַל כֹּחַ בְּחִינַת פִּינְחָס שֶׁלּוֹחֵם עִם בְּחִינַת זִמְרִי וְהוֹרֵג וּמַכְנִיעַ אוֹתוֹ וְעוֹקֵר עֲצַת בִּלְעָם מִן הָעוֹלָם, אֲבָל הַבַּעַל דָּבָר אֵינוֹ מַנִּיחַ אֶת מְקוֹמוֹ וּמִתְגָּרֶה בְּכָל עֹז לְהַרְבּוֹת מַחֲלֹקֶת עַל הַצַּדִּיק הַזֶּה כְּדֵי שֶׁלֹּא יִתְקָרְבוּ עוֹד נְפָשׁוֹת רְחוֹקִים, שֶׁזֶּהוּ בְּחִינַת מַחֲלֹקֶת קֹרַח, כִּי כָּל הִתְגַּבְּרוּת הַמַּחֲלֹקֶת עַל הַצַּדִּיק אֱמֶת וְתִקּוּנָיו הוּא עַל-יְדֵי פְּגַם הַבְּרִית, פְּגַם טִפֵּי הַמֹּחַ, כְּמוֹ שֶׁכָּתוּב עַל פָּסוּק \"אֹזֶן שׁוֹמַעַת תּוֹכַחַת חַיִּים בְּקֶרֶב חֲכָמִים תָּלִין וְכוּ'\". (כְּמוֹ שֶׁכָּתוּב בְּהַתּוֹרָה \"בַּחֲצֹצְרוֹת\" סִימָן ה). וְכֵן לְהֵפֶךְ עַל-יְדֵי הַמַּחֲלֹקֶת עַל הַצַּדִּיק מִתְגַּבֵּר מַעֲשֵׂה זִמְרִי, רַחֲמָנָא לִצְלַן, כִּי אֵין מִי שֶׁיַּצִּילֵם מִשְּׁטוּתָם וּכְסִילוּתָם הָרַבִּים כַּיָּדוּעַ כָּל זֶה, וְעַל זֶה הִתְפַּלֵּל יַעֲקֹב, \"בְּסֹדָם אַל תָּבֹא נַפְשִׁי בִּקְהָלָם אַל תֵּחַד כְּבֹדִי וְכוּ'\", שֶׁנֶּאֱמַר עַל מַעֲשֵׂה זִמְרִי וּמַחֲלֹקֶת קֹרַח שֶׁלֹּא יוּכְלוּ לְהִתְאַסֵּף וּלְהִתְקַבֵּץ יַחַד, כִּי בֶּאֱמֶת הַקִּבּוּץ וְקֶשֶׁר שֶׁלָּהֶם אֵינוֹ קֶשֶׁר וְקִבּוּץ כְּלָל, כִּי קֶשֶׁר רְשָׁעִים אֵינוֹ מִן הַמִּנְיָן, כְּמוֹ שֶׁכָּתוּב לְעִנְיַן שֶׁבְנָא וְסִיעָתוֹ שֶׁהָיָה גָּדוֹל בַּתּוֹרָה וּבְיִשְׂרָאֵל מְאֹד כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה וְחָלַק עַל חִזְקִיָּה וְסִיעָתוֹ, \"לֹא תֹאמְרוּן קֶשֶׁר לְכָל אֲשֶׁר יֹאמַר הָעָם הַזֶּה קָשֶׁר וְכוּ'\". כִּי עִקַּר הַקֶּשֶׁר וְהַקִּבּוּץ הוּא כְּשֶׁמִּתְקַשְּׁרִים הַקִּבּוּץ אֶל מְקוֹר הָאַחְדוּת לְהַשֵּׁם יִתְבָּרַךְ וּלְתוֹרָתוֹ וְלִקְדֻשַּׁת יִשְׂרָאֵל, שֶׁהֵם כֻּלָּא חַד, כְּמוֹ שֶׁכָּתוּב בַּזֹּהַר הַקָּדוֹשׁ, וּכְמוֹ שֶׁנֶּאֱמַר, \"אַתָּה אֶחָד וְשִׁמְךָ אֶחָד וּמִי כְּעַמְּךָ יִשְׂרָאֵל גּוֹי אֶחָד בָּאָרֶץ\". אֲבָל כְּשֶׁהַקִּבּוּץ הוּא לַחֲלֹק עַל דַּרְכֵי הַתּוֹרָה הָאֲמִתִּיִּים וּלְהַרְחִיק מֵהַצַּדִּיק הָאֱמֶת שֶׁהוּא קוֹצָא דְּאוֹת ד דְּאֶחָד, כְּמוֹ שֶׁמּוּבָא בְּמָקוֹם אַחֵר וּבַזֹּהַר הַקָּדוֹשׁ, כִּי עוֹסֵק לַעֲשׂוֹת שָׁלוֹם וְאַחְדוּת בֵּין יִשְׂרָאֵל לַאֲבִיהֶם שֶׁבַּשָּׁמַיִם שֶׁיָּשׁוּבוּ כֻּלָּם לִכְלֹל בְּאַחְדוּתוֹ יִתְבָּרַךְ, בְּוַדַּאי זֶה הַקִּבּוּץ שֶׁל הַחוֹלְקִים אֵינוֹ קִבּוּץ וְקֶשֶׁר כְּלָל מֵאַחַר שֶׁרְחוֹקִים וּמַרְחִיקִים בְּדִבְרֵיהֶם מִן הָאֶחָד הַפָּשׁוּט יִתְבָּרַךְ שְׁמוֹ, וּכְמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, עֵשָׂו שֵׁשׁ נְפָשׁוֹת הָיוּ לוֹ וְנִקְרָאִים \"נְפָשׁוֹת\" לְשׁוֹן רַבִּים, וְיַעֲקֹב הָיוּ לוֹ שִׁבְעִים נֶפֶשׁ וְנִקְרָאִים \"נֶפֶשׁ\" בִּלְשׁוֹן יָחִיד, כַּמּוּבָא בְּפֵרוּשׁ רַשִׁ\"י שָׁם, וַאֲפִלּוּ אִם גַּם הַחוֹלְקִים עוֹסְקִים בְּתוֹרָה וּבִתְפִלָּה, אַף-עַל-פִּי-כֵן מֵאַחַר שֶׁחוֹלְקִים עַל הַצַּדִּיק הָאֱמֶת הֵם מַרְחִיקִים עַצְמָן מִן הָאַחְדוּת, כִּי זֶה יָדוּעַ שֶׁמְּעַט הַתּוֹרָה וְהַתְּפִלָּה שֶׁל הַהֲמוֹן עַם, אַף-עַל-פִּי שֶׁגַּם זֶה יָקָר מְאֹד אֵצֶל הַשֵּׁם יִתְבָּרַךְ, אֲבָל אִי אֶפְשָׁר שֶׁתַּעֲלֶה עֲבוֹדָתָם לְמַעְלָה, שֶׁתֻּכְלַל בְּמָקוֹם שֶׁצְּרִיכִים לְהִכָּלֵל כִּי אִם בְּכֹחַ הַצַּדִּיקֵי אֱמֶת אֲשֶׁר אֲלֵיהֶם אָנוּ מְקַשְּׁרִים תְּפִלָּתֵנוּ וַעֲבוֹדָתֵנוּ, שֶׁרַק הֵם יְכוֹלִים לְהַעֲלוֹת הַכֹּל לְמַעְלָה מַעְלָה, כִּי כָּל אֶחָד יוֹדֵעַ פְּגָמָיו וַחֲטָאָיו הַמְרֻבִּים בְּעַצְמוֹ, וְכַמָּה וְכַמָּה פָּגוּם מְעַט תּוֹרָתוֹ וַעֲבוֹדָתוֹ, בִּפְרָט הַתְּפִלָּה שֶׁיֵּשׁ הַרְבֵּה שֶׁבְּרֹב הַתְּפִלָּה מַחֲשַׁבְתָּם טְרוּדִים בַּחוּץ מְאֹד, וְגוֹמְרִים בְּמַחֲשַׁבְתָּם כָּל הַמַּשָּא וּמַתָּן שֶׁלָּהֶם וְכָל עִסְקֵי חֹל וְכוּ' בִּשְׁעַת תְּפִלָּתָם, עַד שֶׁאֵינָם יוֹדְעִים הֵיכָן הֵם עוֹמְדִים בַּתְּפִלָה, וְכַנִּרְאֶה בַּחוּשׁ מִכַּמָּה וְכַמָּה בְּנֵי אָדָם אֲפִלּוּ מֵאוֹתָן הַמְכַנִּים עַצְמָן בְּשֵׁם חֲסִידִים, וְכַאֲשֶׁר הֵם מוֹדִים בְּעַצְמָן, וְאִם אַף-עַל-פִּי-כֵן מֵחֲמַת נְקֻדָּה הַטּוֹבָה מִקְּדֻשַּׁת יִשְׂרָאֵל שֶׁיֵּשׁ עֲדַיִן בְּקִרְבָּם, וְנִזְרָק מִפִּיהֶם אֵיזֶה דִּבּוּרִים קְדוֹשִׁים שֶׁל תְּפִלָּה וְכוּ', בְּוַדַּאי אֵין בָּהֶם כֹּחַ לַעֲלוֹת לְמַעְלָה לְעֹצֶם קַטְנוּתָם וּלְרִבּוּי הַפְּסֹלֶת וְהַמַּחֲשָׁבוֹת רָעוֹת רַבּוֹת מְאֹד מְאֹד הַמְסַבְּבִים אוֹתָם, עַל-כֵּן כָּל עִקַּר עֲלִיָּתָם הוּא עַל-יְדֵי הַצַּדִּיק הָאֱמֶת, וְכַמְבֹאָר מִזֶּה הַרְבֵּה בְּמָקוֹם אַחֵר:",
                        " כִּי הַצַּדִּיק עוֹסֵק בְּעֹצֶם כֹּחוֹ לְהַעֲלוֹת גַּם מְעַט הָאוֹתִיּוֹת וְהַתֵּבוֹת שֶׁאָמְרוּ בִּקְצַת כַּוָּנָה מוּעֶטֶת בִּתְפִלָּתָם, וְגַם עוֹסֵק לְעוֹרְרָם וְלַהֲקִיצָם מִשְּׁנָתָם הָעֲצוּמָה שֶׁיִּפְתְּחוּ פִּיהֶם וְלִבָּם, וְיִתְגַּבְּרוּ בְּכָל כֹּחָם לְהִתְפַּלֵּל בְּכַוָּנָה תֵּבוֹת וּפְסוּקִים וּמִזְמוֹרִים וְכוּ' רַבִּים בְּיוֹתֵר בְּכַמּוּת וְאֵיכוּת, שֶׁאֵיכוּת הַכַּוָּנָה תִּהְיֶה בְּיֶתֶר שְׂאֵת, וְכַמּוּת הַתֵּבוֹת וְהָאוֹתִיּוֹת יִהְיֶה רַבִּים בְּיוֹתֵר, כִּי לְהִתְפַּלֵּל כָּל הַתְּפִלָּה בְּכַוָּנָה זֶה רָחוֹק מְאֹד אֲפִלּוּ מֵהַכְּשֵׁרִים הַגְּמוּרִים הַיְרֵאִים בֶּאֱמֶת כִּי אִם צַדִּיקִים גְּמוּרִים הַגְּדוֹלִים בְּמַעֲלָה מְאֹד, כַּמְבֹאָר בִּדְבָרֵינוּ בְּמָקוֹם אַחֵר, אֲבָל עַל כָּל פָּנִים הַמְקֻשָּׁרִים לְהַצַּדִּיק מִתְפַּלְּלִים תֵּבוֹת וְכוּ' הַרְבֵּה בְּיוֹתֵר וּבְכַוָּנָה גְּדוֹלָה בְּיוֹתֵר וּבְחִיּוּת וְהִתְלַהֲבוּת וְהִתְעוֹרְרוּת דִּקְדֻשָּׁה וְכוּ', וְעִם כָּל זֶה לֹא הָיָה כֹּחַ לִתְפִלָּתָם שֶׁתַּעֲלֶה לְמַעְלָה כִּי אִם בְּכֹחַ הַצַּדִּיק הָאֱמֶת שֶׁמְּקֻשָּׁרִים אֵלָיו, שֶׁבְּעֹצֶם כֹּחוֹ הֵם מִתְפַּלְּלִים בְּכַוָּנָה מַה שֶּׁמִּתְפַּלְּלִים וּבְעֹצֶם כֹּחוֹ הוּא מַעֲלֶה תְּפִלָּתָם הַשָּׁמַיְמָה לְרוּם גָּבְהֵי מְרוֹמִים, לַמָּקוֹם הַצָּרִיךְ לִמְקוֹר הָאַחְדוּת, וְעַל-כֵּן רַק זֶה נִקְרָא קֶשֶׁר וְקִבּוּץ הַקָּדוֹשׁ, וְכָל מַה שֶּׁזּוֹכִין שֶׁנִּתְוַסֵּף נֶפֶשׁ אֶל הַקִּבּוּץ הַקָּדוֹשׁ הַזֶּה, נִתְרַבֶּה וְנִתְגַּדֵּל בֵּית הַתְּפִלָּה בְּרִבּוּי בָּתִּים וַעֲצוּמִים מְאֹד מְאֹד עַד אֵין חֵקֶר:"
                    ],
                    [
                        " וְעַיֵּן הֵיטֵב בְּהַתּוֹרָה הַנַּ\"ל בִּדְבָרֵינוּ בַּמְּקוֹמוֹת שֶׁבֵּאַרְנוּ קְצָת דְּבָרָיו הַקְּדוֹשִׁים הַנּוֹרָאִים הָאֵלּוּ, וְהָבֵן הֵיטֵב אֵיךְ מְקֻשָּׁר הַכֹּל יַחַד, כִּי מִתְּחִלָּה מְדַבֵּר מִגֹּדֶל מַעֲלַת הַתְּפִלָּה שֶׁל הַבַּעַל כֹּחַ וְכוּ' שֶׁעַל-יְדֵי-זֶה מוֹצִיא מֵהַסִּטְרָא אָחֳרָא כָּל הַנְּפָשׁוֹת וְכוּ' שֶׁבְּלָעָם, עַד שֶׁמּוֹצִיא גַּם מִקִּרְבָּהּ וּבִטְנָהּ בְּחִינַת נַפְשׁוֹת הַגֵּרִים וְכוּ', וְאַחַר כָּךְ מְדַבֵּר (בְּאוֹת ו) עַל פָּסוּק, \"וּבַל יֹאמַר שָׁכֵן חָלִיתִי\", מֵעִנְיָן הַנּוֹרָא הַנִּזְכָּר לְעֵיל שֶׁל עֹצֶם רִבּוּי הַבָּתִּים שֶׁנַּעֲשִׂין עַל-יְדֵי שֶׁנִּתְוַסֵּף שָׁכֵן לְהַקִּבּוּץ הַקָּדוֹשׁ וְכוּ', וּבֶאֱמֶת כֻּלָּא חַד, כִּי עַל-יְדֵי שֶׁמּוֹצִיא כַּמָּה נְפָשׁוֹת מִיִּשְׂרָאֵל שֶׁהָיוּ נִבְלָעִים מַמָּשׁ בְּהַסִּטְרָא אָחֳרָא, בִּיוֵן מְצוּלָה וְאֵין מָעֳמָד וְכוּ', רַחֲמָנָא לִצְלַן, וְגַם מוֹצִיא נַפְשׁוֹת הַגֵּרִים, אֵלּוּ הַנְּפָשׁוֹת בְּעַצְמָן הֵם הֵם בְּחִינַת הַשְּׁכֵנִים הַנִּתְוַסְּפִים עַל קִבּוּץ יִשְׂרָאֵל שֶׁעַל-יְדֵי-זֶה מִתְרַבֶּה כְּבוֹדוֹ יִתְבָּרַךְ מְאֹד, כִּי מִתְגַּדֵּל בֵּית הַתְּפִלָּה בְּרִבּוּי בָּתִּים וַעֲצוּמִים מְאֹד, כַּנַּ\"ל, וְהַכֹּל עַל-יְדֵי הַתְּפִלָּה שֶׁמְּעוֹרְרִים לְהִתְפַּלֵּל בְּכַוָּנָה הֵן אוֹתָם שֶׁלֹּא הִתְפַּלְּלוּ כְּלָל בְּכַוָּנָה אוֹ שֶׁהִתְפַּלְּלוּ קְצָת בְּכַוָּנָה, אֲבָל הָיָה מְעַט דִּמְעַט, וְהַכַּוָּנָה הָיָה בְּצִמְצוּם וּבְקַטְנוּת עָצוּם שֶׁנִּקְרָא בְּחִינַת שֵׁנָה לְגַבֵּי כַּוָּנָה אֲמִתִּית, וְהַכֹּל הָיָה עַל-יְדֵי עֲווֹנוֹתֵיהֶם הָרַבִּים וּפְגָמֵיהֶם, וְהָעִקָּר עַל-יְדֵי פְּגַם הַבְּרִית, בְּחִינַת מַעֲשֵׂה זִמְרִי, וְהַצַּדִּיק לוֹחֵם בַּעֲדָם בִּתְפִלָה בִּבְחִינַת דִּין וְכוּ' הַנַּ\"ל, עַד שֶׁמּוֹצִיא אוֹתָם מֵהַסִּטְרָא אָחֳרָא וּמְעוֹרְרָם וּמְקִיצָם לְהִתְפַּלֵּל בְּכַוָּנָה וְכוּ', אֲזַי מִתְרַבִּים הַבָּתִּים בְּרִבּוּי עָצוּם בְּכַמָּה בְּחִינוֹת, כִּי מְבֹאָר שָׁם שֶׁהַבָּתִּים נַעֲשִׂים עַל-יְדֵי בְּחִינַת שָׁלֹשׁ אֲבָנִים בּוֹנוֹת שִׁשָּׁה בָּתִּים אַרְבַּע עֶשְׂרִים וְאַרְבָּעָה וְכוּ' כַּנַּ\"ל, עַד וְכוּ', שֶׁזֶּה נֶאֱמַר כִּפְשׁוּטוֹ בְּסֵפֶר יְצִירָה עַל עִנְיַן הַתֵּבוֹת, שֶׁתֵּבָה בַּת אַרְבַּע אוֹתִיּוֹת בּוֹנָה עֶשְׂרִים וְאַרְבָּעָה צֵרוּפִים, וּבַת חָמֵשׁ מֵאָה וְעֶשְׂרִים וְכוּ' וַאֲדוֹנֵנוּ, מוֹרֵנוּ וְרַבֵּנוּ זִכְרוֹנוֹ לִבְרָכָה פֵּרֵשׁ הָעִנְיָן לְעִנְיַן הַנְּפָשׁוֹת וְכוּ', כְּמוֹ שֶׁכָּתוּב שָׁם. וְעַתָּה בּוֹא וּרְאֵה וְהָבֵן שֶׁהַכֹּל אֶחָד, כִּי תּוֹסְפוֹת הַנְּפָשׁוֹת וְתוֹסְפוֹת הָאוֹתִיּוֹת שֶׁל הַתֵּבוֹת הַכֹּל אֶחָד, וּמִזֶּה תּוּכַל לְהָבִין מֵרָחוֹק כַּמָּה וְכַמָּה שַׁעֲשׁוּעִים נִפְלָאִים נַעֲשִׂין עַל-יְדֵי שֶׁנִּתְוַסֵּף נֶפֶשׁ אַחַת לְהִתְפַּלֵּל בְּכַוָּנָה קְצָת יוֹתֵר מֵאֲשֶׁר בַּתְּחִלָּה, כִּי לְמָשָׁל אֲפִלּוּ מִי שֶׁהִתְפַּלֵּל תְּחִלָּה קְצָת בְּכַוָּנָה אֲבָל לֹא עָלָה מִתְּפִלָּתוֹ כִּי אִם עֲשָׂרָה תֵּבוֹת, וְגַם לֹא הָיָה בְּהִתְקַשְּׁרוּת אֶל הַצַּדִּיק וְאֶל הַקִּבּוּץ הַמִּתְפַּלְּלִים בְּכַוָּנָה בֶּאֱמֶת, וְאַחַר כָּךְ כְּשֶׁנִּתְוַסֵּף אֶל הַקִּבּוּץ הַקָּדוֹשׁ הוּא מִתְפַּלֵּל עַכְשָׁו מֵאָה תֵּבוֹת וּבְכַוָּנָה יְתֵרָה מִבַּתְּחִלָּה, וְהוּא שָׁכֵן אֶל הַקִּבּוּץ הַקָּדוֹשׁ, כַּמָּה וְכַמָּה בָּתִּים רַבִּים וַעֲצוּמִים עַד אֵין קֵץ נִתְרַבִּים הֵן מִצַּד רִבּוּי הַתֵּבוֹת וְהָאוֹתִיּוֹת וְהַנְּקֻדּוֹת, הֵן מִצַּד שֶׁכָּל זֶה נִתְוַסֵּף אֶל הַנְּפָשׁוֹת הָרַבּוֹת שֶׁנַּעֲשֶׂה מֵהֶם בָּתִּים רַבִּים לְאֵין קֵץ, שֶׁעַכְשָׁו כְּשֶׁנִּתְוַסֵּף נֶפֶשׁ אַחַת נִתְרַבִּין הַבָּתִּים בְּרִבּוּי עָצוּם בְּכִפְלֵי כִּפְלֵי כִּפְלַיִם וְכוּ', הֵן מִצַּד תּוֹסְפוֹת הַנְּפָשׁוֹת, הֵן מִצַּד תּוֹסְפוֹת רִבּוּי הָאוֹתִיּוֹת וְהַתֵּבוֹת שֶׁנִּתְרַבּוּ עַתָּה עַד אֵין חֵקֶר:",
                        " (וְעַיֵּן בִּדְבָרֵינוּ בַּמָּקוֹם שֶׁבֵּאַרְנוּ בֵּאוּר וּפֵרוּשׁ עַל עִנְיַן הַכִּפְלַיִם שֶׁל רִבּוּי הַבָּתִּים וְכוּ', וּמִשָּׁם תַּעֲמֹד מַרְעִיד וּמִשְׁתּוֹמֵם וְתִתְפַּלֵּא מְאֹד מְאֹד מֵעֹצֶם רִבּוּי הַבָּתִּים עַד אֵין חֵקֶר וְתָבִין מֵרָחוֹק גְּדֻלַּת ה' וּגְדֻלַּת תּוֹרָתוֹ וּגְדֻלַּת הַצַּדִּיק הָאֱמֶת שֶׁגִּלָּה כָּל זֶה וְיוֹתֵר וְיוֹתֵר וְכוּ', וּגְדֻלַּת הַנְּפָשׁוֹת הַזּוֹכִין לְהִתְקָרֵב אֶל הַנִּלְוִים אֵלָיו וּמִתְפַּלְּלִים בְּכַוָּנָה וְכוּ', עַיֵּן שָׁם הֵיטֵב וּתְצָרֵף דְּבָרֵינוּ אֵלֶּה לְשָׁם, אָז תָּבִין יִרְאַת ה' וְדַּעַת אֱלֹקִים וְצַדִּיקָיו וְתוֹרָתוֹ הַקְּדוֹשָׁה תִּמְצָא):"
                    ],
                    [
                        " נִמְצָא, שֶׁעִקַּר הַקֶּשֶׁר וְהַקִּבּוּץ הוּא כְּשֶׁמִּתְקַבְּצִים אֶל הַקְּדֻשָּׁה לְהִתְפַּלֵּל בְּכַוָּנָה וְלַחֲשֹׁב תַּחְבּוּלוֹת וְעֵצוֹת לְהִתְרַחֵק מֵחֲטָאִים וַעֲווֹנוֹת וּפְגָמִים וְכוּ', שֶׁעַל-יְדֵי כָּל זֶה נִכְלָלִים בְּהָאַחְדוּת כַּנַּ\"ל, אֲבָל הַחוֹלְקִים אֵין קִשְׁרֵיהֶם נִקְרָא קֶשֶׁר כְּלָל, כִּי מְעַט הַטּוֹב שֶׁבָּהֶם אֵין יָכוֹל לַעֲלוֹת כִּי אִם עַל-יְדֵי הַצַּדִּיק שֶׁעוֹסֵק לְהַעֲלוֹת גַּם הָעֲבוֹדָה וְהַתְּפִלָּה שֶׁל הַחוֹלְקִים עָלָיו וְכוּ', כַּמְבֹאָר בְּמָקוֹם אַחֵר, אֲבָל בָּזֶה שֶׁחוֹלְקִים, בָּזֶה הֵם מְחֻלָּקִים וּמְפֻזָּרִים מְאֹד מֵהָאַחְדוּת בִּבְחִינַת פִּזּוּר לִרְשָׁעִים וְכוּ', וְאֵין קִשְׁרֵיהֶם קֶשֶׁר כְּלָל, כִּי כְּבָר הִקְדִּים יַעֲקֹב אָבִינוּ לְהִתְפַּלֵּל עַל זֶה, \"בְּסֹדָם אַל תָּבֹא נַפְשִׁי בִּקְהָלָם אַל תֵּחַד כְּבֹדִי\" וְכוּ' וְכַנַּ\"ל:"
                    ],
                    [
                        " וְזֶה שֶׁנִּסְמַךְ אַחַר כָּךְ מִיָּד, \"יְהוּדָה אַתָּה יוֹדוּךָ אַחֶיךָ וְכוּ'\", שֶׁהִתְחִיל יַעֲקֹב אַחַר כָּךְ לְקָרֵב אֶת יְהוּדָה אַחַר שֶׁקִּנְטֵר אֶת הָרִאשׁוֹנִים, כְּמוֹ שֶׁפֵּרֵשׁ רַשִׁ\"י שָׁם, כִּי יְהוּדָה בְּחִינַת דָּוִד וּמָשִׁיחַ שֶׁיָּצָא מִמֶּנּוּ, שֶׁעַל זֶה מְרַמֵּז כָּל בִּרְכָתוֹ שֶׁל יְהוּדָה, כְּמוֹ שֶׁכָּתוּב בַּתַּרְגּוּם וּבְפֵרוּשׁ רַשִׁ\"י, הַיְנוּ שֶׁרָמַז לוֹ שֶׁעִקַּר הַקִּבּוּץ שֶׁל יִשְׂרָאֵל שֶׁעַל-יְדֵי-זֶה תָּבוֹא הַגְּאֻלָּה, הוּא עַל-יְדֵי בְּחִינַת דָּוִד מָשִׁיחַ שֶׁיָּצָא מִמֶּנּוּ, שֶׁעָלָיו נֶאֱמַר, \"וּנְפֻצוֹת יְהוּדָה יְקַבֵּץ\". שֶׁיְּקַבֵּץ הָרְחוֹקִים מְאֹד לְהוֹסִיף שְׁכֵנִים רַבִּים, עַל יִשְׂרָאֵל שֶׁעַל-יְדֵי-זֶה עִקַּר הִתְקָרְבוּת הַגְּאֻלָּה כַּנַּ\"ל. וְזֶהוּ, \"יְהוּדָה אַתָּה יוֹדוּךָ אַחֶיךָ\", שֶׁכָּל אַחֶיךָ יֶאֶהֲבוּ אוֹתְךָ וְיוֹדוּ וִישַׁבְּחוּ אוֹתְךָ וְיִתְקַבְּצוּ כֻּלָּם אֵלֶיךָ, \"יָדְךָ בְּעֹרֶף אֹיְבֶיךָ\", שֶׁתַּכְנִיעַ וְתַעֲקֹר כָּל הַחוֹלְקִים וְהַמּוֹנְעִים וְכוּ'. \"וְיִשְׁתַּחֲווּ לְךָ בְּנֵי אָבִיךָ\", שֶׁכָּל יִשְׂרָאֵל שֶׁיֵּצְאוּ מֵאַרְבַּע נָשָׁיו שֶׁיֵּשׁ בָּהֶם שִׁנּוּי דֵּעוֹת רַבִּים וַעֲצוּמִים מְאֹד, כֻּלָּם יִשְׁתַּחֲווּ וְיִכָּנְעוּ אֵלָיו. וְזֶהוּ, \"גּוּר אַרְיֵה יְהוּדָה\", שֶׁנֶּאֱמַר עַל דָּוִד, בִּתְחִלָּה גּוּר וּלְבַסּוֹף וְכוּ' כְּתַרְגּוּמוֹ \"שִׁלְטוֹן יְהֵי בְּשֵׁרוּיָא\" וְכוּ', כָּל זֶה בְּחִינַת וְאֹרַח צַדִּיקִים כְּאוֹר נֹגַהּ הוֹלֵךְ וָאוֹר עַד נְכוֹן הַיּוֹם, שֶׁאַף-עַל-פִּי שֶׁבִּתְחִלָּה הַמֶּמְשָׁלָה בְּקַטְנוּת מְאֹד, אֲבָל אַחַר כָּךְ יִתְגַּבֵּר וְיִתְרַבֶּה מְאֹד, \"כִּי מִטֶּרֶף בְּנִי עָלִיתָ\", שֶׁאֵין לְךָ שׁוּם חֵלֶק בְּהַטּוֹרְפִים אֶת הַצַּדִּיק בְּחִינַת יוֹסֵף, כִּי בְּכָל מָקוֹם שֶׁיֵּשׁ מַחֲלֹקֶת דְּסִטְרָא אָחֳרָא אֵין לְךָ שׁוּם חֵלֶק בָּהֶם, אַדְּרַבָּא, אַתָּה אוֹהֵב שָׁלוֹם וְרוֹדֵף שָׁלוֹם וּמְקָרֵב אֶת הַבְּרִיּוֹת אֶל הַתּוֹרָה וְהַתְּפִלָּה לְהוֹסִיף וּלְגַדֵּל אֶת הַקִּבּוּץ הַקָּדוֹשׁ וְכוּ'. וְזֶהוּ, \"כָּרַע רָבַץ כְּאַרְיֵה וּכְלָבִיא מִי יְקִימֶנּוּ\", בְּחִינַת הֶן עָם כְּלָבִיא יָקוּם וְכַאֲרִי יִתְנַשָּא לֹא יִשְׁכַּב עַד יֹאכַל טֶרֶף וְדַם חֲלָלִים יִשְׁתֶּה, שֶׁנֶּאֱמַר עַל עֹצֶם הַמִּלְחָמוֹת שֶׁלּוֹחֵם בְּחִינַת דָּוִד עִם כָּל מִינֵי חוֹלְקִים עַד שֶׁיֹּאכַל טַרְפָּם, שֶׁמּוֹצִיא מֵהֶם כָּל הַנְּפָשׁוֹת שֶׁבָּלְעוּ כַּנַּ\"ל, עַד שֶׁמּוֹצִיא גַּם הַגֵּרִים, שֶׁזֶּהוּ בְּחִינַת וְדַם חֲלָלִים יִשְׁתֶּה וְנִכְסֵי עַמְמַיָּא יֵירָת, שֶׁהֵם בְּחִינַת גֵּרִים, (כְּמוֹ שֶׁמּוּבָא בְּהַתּוֹרָה \"וַיְהִי הֵם מְרִיקִים שַׂקֵּיהֶם\" סִימָן יז), שֶׁעַל-יְדֵי-זֶה הוּא מוֹסִיף שְׁכֵנִים רַבִּים וְכוּ', שֶׁעַל-יְדֵי-זֶה תִּתְקָרֵב הַגְּאֻלָּה וְכוּ' שֶׁתָּבוֹא עַל-יְדֵי זֶרַע יְהוּדָה וְכַנַּ\"ל:"
                    ],
                    [
                        " וְזֶהוּ, \"לֹא יָסוּר שֵׁבֶט מִיהוּדָה וּמְחֹקֵק מִבֵּין רַגְלָיו עַד כִּי יָבֹא שִׁילֹה\" דָּא מָשִׁיחַ וְכוּ', הַיְנוּ שֶׁבֵּרְכוֹ שֶׁאֲפִלּוּ בְּתֹקֶף הַגָּלוּת הָאָרֹךְ בְּאַחֲרִית הַיָּמִים לֹא יָסוּר שֵׁבֶט מִיהוּדָה וּמְחֹקֵק וְכוּ', שֶׁפֵּרֵשׁ רַשִׁ\"י שֶׁהֵם רָאשֵׁי גָּלֻיּוֹת וְכוּ', הַיְנוּ אַף-עַל-פִּי שֶׁמִּתְגַּבֵּר הַמֶּמְשָׁלָה דְּסִטְרָא אָחֳרָא וְשֶׁקֶר כְּמוֹ שֶׁמִּתְגַּבֵּר, אַף-עַל-פִּי-כֵן בַּעֲבוֹדוֹתֵינוּ לֹא עֲזָבָנוּ אֱלֹקֵינוּ, וְלֹא יָסוּר שֵׁבֶט וּמוֹשֵׁל מֶמְשָׁלָה מוּעֶטֶת אֲמִתִּית מִיהוּדָה, וּמְחֹקֵק, שֶׁהֵם בַּעֲלֵי תּוֹרָה הַכּוֹתְבִים וְחוֹקְקִים בְּפִיהֶם וּבִלְשׁוֹנָם עֵט סוֹפֵר מָהִיר וּבְעֵט סוֹפֵר מַמָּשׁ. וְזֶהוּ \"מִבֵּין רַגְלָיו\", שֶׁהֵם בְּחִינַת הַבָּנִים וְהַתַּלְמִידִים הַהוֹלְכִים אַחַר עֲצָתָם שֶׁנִּקְרָאִים רַגְלָיו, בְּחִינַת בְּרָא כַּרְעָא דַּאֲבוּהָ. וְכֵן \"וְכָל הָעָם אֲשֶׁר בְּרַגְלֶיךָ\", שֶׁפֵּרֵשׁ רַשִׁ\"י, הַהוֹלְכִים אַחַר עֲצָתְךָ, שֶׁהֵם בְּחִינַת הַתַּלְמִידִים כַּנַּ\"ל, שֶׁלֹּא יָסוּרוּ וְלֹא יִתְבַּטְּלוּ, חַס וְשָׁלוֹם, עַד כִּי יָבֹא שִׁילֹה, כִּי עַל-יְדֵי-זֶה תִּתְקָרֵב הַגְּאֻלָּה כַּנַּ\"ל. וְזֶהוּ, \"וְלוֹ יִקְּהַת עַמִּים\", וּפֵרֵשׁ רַשִׁ\"י, אֲסֵפַת הָעַמִּים, הַיְנוּ בְּחִינַת הַנַּ\"ל שֶׁכָּל הָרְחוֹקִים מְאֹד יִתְאַסְּפוּ אֶל הַקִּבּוּץ אֲפִלּוּ הָעוֹשִׂים מַעֲשֵׂה עַכּוּ\"ם שֶׁכְּשֶׁשָּׁבִין בִּתְשׁוּבָה הֵם בְּחִינַת גֵּרִים מַמָּשׁ, וְכֵן אֲפִלּוּ גֵּרִים מַמָּשׁ מֵהָעַכּוּ\"ם כֻּלָּם יִתְקַבְּצוּ וְיִתְוַסְּפוּ וְכוּ', שֶׁעַל-יְדֵי-זֶה יִתְרַבּוּ הַבָּתִּים הַנִּפְלָאִים עַד אֵין קֵץ, שֶׁעַל-יְדֵי-זֶה תָּבוֹא הַגְּאֻלָּה בִּמְהֵרָה בְּיָמֵינוּ כַּנַּ\"ל:"
                    ],
                    [
                        "וְזֶה שֶׁאִיתָא בַּזֹּהַר הַקָּדוֹשׁ שֶׁאֲפִלּוּ עַל-יְדֵי בֵּי כְּנִישְׁתָּא חֲדָא אוֹ מָתָא חֲדָא וְכוּ' כְּשֶׁיָּשׁוּבוּ בִּתְשׁוּבָה תָּבוֹא הַגְּאֻלָּה, אֲשֶׁר לִכְאוֹרָה הַדָּבָר תָּמוּהַּ אֵיךְ יִתְתַּקֵּן כָּל הָעוֹלָם עַל-יְדֵי מִעוּט צַדִּיקִים וּכְשֵׁרִים כָּאֵלֶּה, שֶׁהֵם רַק מָתָא חֲדָא, מִכָּל שֶׁכֵּן בֵּי כְּנִישְׁתָּא חֲדָא?! אַךְ עַל-פִּי הַנַּ\"ל מְבֹאָר וּמוּבָן הַדָּבָר הֵיטֵב, כִּי אֲפִלּוּ עַל-יְדֵי בֵּי כְּנִישְׁתָּא חֲדָא וּמָתָא חֲדָא יִתְרַבּוּ הַבָּתִּים עַל-יְדֵי רִבּוּי הַצֵּרוּפִים בְּרִבּוּי עָצוּם כָּזֶה כַּנַּ\"ל, עַד שֶׁמִּמֵּילָא יִתְכַּנְּסוּ בְּתוֹכָם כָּל הַנְּפָשׁוֹת אֲפִלּוּ הַנִּשְׁפָּכִים בְּרֹאשׁ כָּל חוּצוֹת, וְעַל-יְדֵי-זֶה יִתְקַיֵּם, \"בּוֹנֵה יְרוּשָׁלַיִם ה' נִדְחֵי יִשְׂרָאֵל יְכַנֵּס\". וְהַכֹּל בְּכֹחַ הַצַּדִּיק הַגָּדוֹל הַבַּעַל כֹּחַ מְאֹד שֶׁעוֹסֵק בְּכָל הַתִּקּוּנִים הַמְבֹאָרִים שָׁם, שֶׁבּוֹנֶה כָּל הַבָּתִּים הַנַּ\"ל שֶׁעַל-יְדֵי-זֶה יִתְתַּקֵּן הַכֹּל וְכַנַּ\"ל:"
                    ],
                    [
                        "וְזֶה, \"טוֹב מְעַט לַצַּדִּיק מֵהֲמוֹן רְשָׁעִים רַבִּים\", כִּי מְעַט הַנְּפָשׁוֹת הַמִּתְקָרְבִים לְהַצַּדִּיק מִתְרַבִּים מֵהֶם בָּתִּים רַבִּים וְנִפְלָאִים כָּאֵלֶּה שֶׁעַל-יְדֵי-זֶה יִתְתַּקֵּן הַכֹּל, וְיִתְגַּבְּרוּ עַל כָּל הֲמוֹן רְשָׁעִים רַבִּים, שֶׁהֵם רִבּוּי הַחוֹלְקִים, בְּחִינַת מַחֲלֹקֶת קֹרַח הַנַּ\"ל, כִּי מְעַט מִן הָאֱמֶת דּוֹחֶה הַרְבֵּה מִן הַשֶּׁקֶר, כְּמוֹ שֶׁמְּעַט מִן הָאוֹר דּוֹחֶה הַרְבֵּה חֹשֶׁךְ, כַּמּוּבָא. וְהַכֹּל עַל-יְדֵי בְּחִינַת הַנַּ\"ל, עַל-יְדֵי עֹצֶם רִבּוּי הַבָּתִּים שֶׁבּוֹנֶה בְּנִפְלְאוֹת נוֹרְאוֹת כֹּחוֹ, עַל-יְדֵי רִבּוּי הַצֵּרוּפִים הַקְּדוֹשִׁים וְכוּ' וְכַנַּ\"ל. (וְעַיֵּן עוֹד בְּמָקוֹם אַחֵר שֶׁדִּבַּרְנוּ מֵעִנְיַן הַצֵּרוּפִים הַנִּפְלָאִים הַנַּ\"ל וְשֶׁזֶּהוּ שַׁיָּךְ לְעִנְיַן מַחֲלֹקֶת קֹרַח, כְּמוֹ שֶׁנִּתְבָּאֵר בְּהִלְכוֹת נִזְקֵי שְׁכֵנִים הֲלָכָה ד, עַיֵּן שָׁם):"
                    ],
                    [
                        "עַל-פִּי כָּל הַנַּ\"ל יִרְאוּ עֵינֵינוּ וְיִשְׂמַח לִבֵּנוּ, וְנוּכַל לִמְצֹא רֶוַח וְהַצָּלָה לְהָקֵל עָלֵינוּ עֹצֶם הַפַּחַד וְהָרְעָדָה שֶׁנּוֹפֵל עָלֵינוּ כְּשֶׁרוֹאִין דִּבְרֵי חֲכָמֵינוּ זִכְרוֹנָם לִבְרָכָה הַקְּדוֹשִׁים שֶׁהִפְלִיגוּ מְאֹד בְּעִנְיַן הָעַרְבוּת שֶׁל יִשְׂרָאֵל, שֶׁכָּל אֶחָד עָרֵב בְּעַד חֲבֵרוֹ, וּמִזֶּה תִּסְמַר שַׁעֲרוֹת רֹאשֵׁנוּ מִי יַעֲמֹד בָּזֶה, כִּי הַלְוַאי שֶׁהָיִינוּ מַפְקִיעִים אֶת עַצְמֵנוּ לְקַיֵּם אֶת כָּל דִּבְרֵי הַתּוֹרָה הַזֹּאת, וְאֵיךְ נוּכַל עוֹד לָצֵאת יְדֵי חוֹבַת הָעַרְבוּת, בִּפְרָט בַּדּוֹרוֹת הַלָּלוּ אֲשֶׁר יִרְאֵי חֵטְא נִמְאָסִים וְאֵין תּוֹכָחָה וְהָאֱמֶת נִשְׁלָךְ אַרְצָה, וְהַרְבֵּה הַרְבֵּה בַּעֲלֵי עֲבֵרוֹת עֲצוּמוֹת קְצָתָם בְּאִתְגַּלְיָא וּבְפִרְסוּם וּקְצָתָם בְּהֶסְתֵּר, וּמְכַנִּים עַצְמָם בְּשֵׁם חֲסִידִים וְחוֹלְקִים וְרוֹדְפִים מְאֹד מְאֹד אֶת הַכְּשֵׁרִים בֶּאֱמֶת וְכוּ', וְאַף-עַל-פִּי-כֵן דְּבַר אֱלֹקֵינוּ יָקוּם לְעוֹלָם וְהַתּוֹרָה נִצְחִיִת, וּבְוַדַּאי אֵינָהּ בְּטֵלָה בְּשׁוּם זְמַן גַּם בַּדּוֹרוֹת הַלָּלוּ, וְעַל-כֵּן בְּוַדַּאי הַחוֹב עַל כָּל אָדָם גַּם עַתָּה לָצֵאת גַּם יְדֵי הָעַרְבוּת כַּאֲשֶׁר קִבַּלְנוּ עָלֵינוּ בְּסִינַי, אֲבָל לִכְאוֹרָה יִקְשֶׁה עָלֵינוּ מְאֹד, וּבִפְרָט כְּשֶׁנָּשִׂים אֶל לִבֵּנוּ מַאֲמַר רַבּוֹתֵינוּ זִכְרוֹנָם לִבְרָכָה בַּגְּמָרָא סוֹטָה פֶּרֶק ז, שֶׁהִפְלִיגוּ מְאֹד בְּרִבּוּי הַבְּרִיתוֹת שֶׁנִּכְרְתוּ עַל כָּל מִצְוָה וּמִצְוָה מִצַּד הָעַרְבוּת, עַד שֶׁמָּסְקוּ שָׁם, אֵין לְךָ כָּל מִצְוָה שֶׁלֹּא נִכְרְתוּ עָלֶיהָ אַרְבָּעִים וּשְׁמוֹנֶה בְּרִיתוֹת שֶׁל שֵׁשׁ מֵאוֹת אֶלֶף וּשְׁלֹשֶׁת אֲלָפִים וַחֲמֵשׁ מֵאוֹת וַחֲמִשִּׁים, וְיֵשׁ בְּכָל אַחַת וְאַחַת שֵׁשׁ מֵאוֹת אֶלֶף וּשְׁלֹשֶׁת אֲלָפִים וַחֲמֵשׁ מֵאוֹת וַחֲמִשִּׁים, עַיֵּן שָׁם בְּפֵרוּשׁ רַשִׁ\"י וְתוֹסָפוֹת עַד אָמַר רַבִּי מְשַׁרְשְׁיָא, עָרְבָא וְעָרְבָא דְּעָרְבָא אִיכָּא בֵּינַיְיהוּ. וְעַתָּה מִי יַעֲמֹד בָּזֶה לָצֵאת יְדֵי הָעַרְבוּת לְקַיֵּם אַלְפֵי אֲלָפִים וְרִבֵּי רִבְבוֹת בְּרִיתוֹת שֶׁנִּכְרְתוּ עַל כָּל מִצְוָה וּמִצְוָה, אֲבָל עַל-פִּי כָּל הַנִּזְכָּר לְעֵיל נוּכַל לְהַמְתִּיק הַדָּבָר קְצָת בְּחַסְדּוֹ וְחֶמְלָתוֹ אֲשֶׁר חָמַל עָלֵינוּ בַּדּוֹרוֹת הַלָּלוּ וְהֵאִיר עֵינֵינוּ בְּהַקְדָּמוֹת קְדוֹשׁוֹת וְנוֹרָאוֹת הַנִּזְכָּרוֹת לְעֵיל, כִּי אִם תָּשִׂים לִבְּךָ לְהָבִין עֹצֶם רִבּוּי הַבָּתִּים שֶׁנַּעֲשִׂין כְּשֶׁנִּתְוַסֵּף נֶפֶשׁ אַחַת אֶל הַקִּבּוּץ הַקָּדוֹשׁ שֶׁאִי אֶפְשָׁר לְשַׁעֵר, וְאַף-עַל-פִּי-כֵן נוּכַל לְהַכְנִיסָם בְּחֶשְׁבּוֹן קְצָת עַל-פִּי הַמְבֹאָר בִּדְבָרֵינוּ בְּבֵאוּר זֶה בְּמָקוֹם אַחֵר (עַיֵּן שָׁם בִּתְחִלַּת סֵפֶר חַיֵּי מוֹהֲרַ\"ן ), וְיוֹצֵא מִשָּׁם שֶׁכְּשֶׁנִּתְוַסֵּף נֶפֶשׁ אַחַת עַל קִבּוּץ שֶׁל תִּשְׁעָה עָשָׂר אֲנָשִׁים וְנַעֲשֶׂה עֶשְׂרִים, אֲזַי נִתְרַבִּין הַבָּתִּים עַד יוֹתֵר מִשְּׁנֵי אֲלָפִים מִלְּיָאן פְּעָמִים מִילֵי מִלְּיָאן, כַּמְבֹאָר שָׁם הַחֶשְׁבּוֹן הֵיטֵב, וּכְשֶׁנִּתְוַסֵּף עוֹד נֶפֶשׁ אַחַת יִהְיֶה הַמִּסְפָּר כַּמָּה אַלְפֵי פְּעָמִים כָּל הַנַּ\"ל, וְכֵן לְהַלָּן מַה שֶּׁאֵין הַפֶּה יָכוֹל לְדַבֵּר וְהַלֵּב לַחֲשֹׁב, כַּמְבֹאָר בְּסֵפֶר יְצִירָה לְעִנְיַן צֵרוּפֵי אוֹתִיּוֹת הַתֵּבוֹת, וְכֵן הוּא בְּעִנְיַן הַנְּפָשׁוֹת כַּנַּ\"ל, וּכְבָר יָדַעְתָּ מִסְפַּר הַמִּילֵי מִלְּיָאן, שֶׁהוּא מִלְּיָאן פְּעָמִים מִלְּיָאן, דְּהַיְנוּ אֶלֶף פְּעָמִים אֶלֶף פְּעָמִים אֶלֶף פְּעָמִים אֶלֶף, (אֲשֶׁר מְבֹאָר לַמְחַקְּרִים שֶׁאִלּוּ יִחְיֶה הָאָדָם יוֹתֵר מֵעֲשֶׂרֶת אֶלֶף שָׁנִים אֵינוֹ יָכוֹל לִסְפֹּר מִסְפָּר הַזֶּה אֶחָד אֶחָד אֲפִלּוּ לְחֶשְׁבּוֹן שֶׁיְּכוֹלִים לִסְפֹּר מִסְפָּר מֵאָה בְּמִינוּט אַחַת וְכוּ', וּכְבָר נִתְבָּרֵר הַחֶשְׁבּוֹן לְבַעֲלֵי הַחֶשְׁבּוֹן). וְעַתָּה צֵא וּלְמַד כָּל אֶחָד לְעַצְמוֹ הָרוֹצֶה לְקַיֵּם רְצוֹנוֹ יִתְבָּרַךְ וְלָצֵאת יְדֵי חוֹבַת הָעַרְבוּת וְעֹצֶם רִבּוּי הַבְּרִיתוֹת הַנַּ\"ל שֶׁנִּכְרְתוּ עַל הָעַרְבוּת כַּנַּ\"ל, כִּי אִם תִּזְכֶּה לֵילֵךְ בְּדֶרֶךְ ה' בֶּאֱמֶת וְתִשְׁתַּדֵּל לְקָרֵב נֶפֶשׁ אַחַת לְהַחֲזִירוֹ לְמוּטָב אוֹ עַל כָּל פָּנִים לְנַתְּקוֹ וּלְהַעְתִּיקוֹ קְצָת מִמְּקוֹמוֹ שֶׁהָיָה מִתְּחִלָּה שֶׁיְּמַעֵט עַתָּה בִּפְגָמִים וְכוּ' וְיַרְבֶּה בִּתְפִלָּה בְּכַוָּנָה וְכוּ' כַּנַּ\"ל, וְיִתְוַסֵּף לְהַקִּבּוּץ הַקָּדוֹשׁ הַנַּ\"ל, הֲרֵי כַּמָּה וְכַמָּה אַלְפֵי אֲלָפִים וְרִבֵּי רִבְבוֹת מִלְּיָאן בָּתִּים קְדוֹשִׁים יִהְיוּ נַעֲשִׂים עַל-יְדֵי-זֶה כַּנַּ\"ל, שֶׁהֵם מְרֻבִּים בְּכִפְלֵי כִּפְלַיִם אֲלָפִים פְּעָמִים מֵרִבּוּי הַבְּרִיתוֹת הַנַּ\"ל שֶׁנִּכְרְתוּ עַל הָעַרְבוּת, פּוּק דּוֹק בְּחֶשְׁבּוֹן וְתִשְׁכַּח, כִּי אִי אֶפְשָׁר לְבָאֵר הַחֶשְׁבּוֹן פֹּה, (וְעַיֵּן בְּחַיֵּי מוֹהֲרַ\"ן הַנַּ\"ל שָׁם מְבֹאָר קְצָת הַחֶשְׁבּוֹן), וּכְבָר מְבֹאָר בִּדְבָרֵינוּ שֶׁאָמַר אָז בְּעֵת שֶׁגִּלָּה סוֹד הַהַקְדָּמָה הַנּוֹרָאָה שֶׁל רִבּוּי הַבָּתִּים וְכוּ', שֶׁאָמַר אָז שֶׁעַל-יְדֵי עֹצֶם רִבּוּי הַבָּתִּים, עַל-יְדֵי-זֶה גַּם הַנְּפָשׁוֹת שֶׁהֵם בַּחוּץ לְגַמְרֵי עֲדַיִן כּוֹנְסִים אוֹתָם גַּם כֵּן לִפְנִים, לְתוֹךְ רִבּוּי הַבָּתִּים הַנַּ\"ל שֶׁנִּבְנִים מִמֵּילָא גַּם סְבִיבָם מֵעֹצֶם רִבּוּיָם וְכוּ' כוּ', כְּמוֹ שֶׁמְּבֹאָר שָׁם. וְאָז תֵּצֵא גַּם אַתָּה יְדֵי הָעַרְבוּת עַל-יְדֵי הִתְקָרְבוּת נֶפֶשׁ אַחַת לְהַקִּבּוּץ, מִכָּל שֶׁכֵּן כְּשֶׁתִּזְכֶּה לְקָרֵב נְפָשׁוֹת יוֹתֵר מֵאַחַר שֶׁעַל יָדְךָ נִתְרַבּוּ הַבָּתִּים כָּל כָּךְ, עַד שֶׁגַּם כָּל הָרְחוֹקִים לְגַמְרֵי הַמֻּנָּחִים בְּרֹאשׁ כָּל חוּצוֹת נִתְכַּנְּסוּ לְתוֹךְ הַבָּתִּים דִּקְדֻשָּׁה כַּנַּ\"ל, וְהָבֵן הֵיטֵב מְאֹד:"
                    ],
                    [
                        "וְזֶהוּ, \"הַנִּסְתָּרֹת לַה' אֱלֹקֵינוּ וְהַנִּגְלֹת לָנוּ וּלְבָנֵינוּ עַד עוֹלָם\", שֶׁפֵּרְשׁוֹ רַשִׁ\"י זַ\"ל עַל עִנְיַן הָעַרְבוּת, כְּמוֹ שֶׁכָּתוּב שָׁם בְּפֵרוּשׁ רַשִׁ\"י, וְאִם תֹּאמַר אַתָּה מַעֲנִישׁ אֶת הָרַבִּים עַל הִרְהוּרֵי הַיָּחִיד וְכוּ', הֲלֹא אֵין אָדָם יוֹדֵעַ טְמוּנוֹתָיו שֶׁל חֲבֵרוֹ, אֵין אֲנִי מַעֲנִישׁ אֶתְכֶם עַל הַנִּסְתָּרוֹת וְכוּ', אֲבָל 'הַנִּגְלֹת' וְכוּ', עַיֵּן שָׁם, הַיְנוּ שֶׁהַכָּתוּב מְיַשֵּׁב דַּעְתֵּנוּ וְאוֹמֵר לָנוּ שֶׁלֹּא נִפְחַד מִזֶּה, כִּי אֵינוֹ בָּא, חַס וְשָׁלוֹם, בִּטְרוּנְיָא עִמָּנוּ לְהַעֲמִיס עָלֵינוּ עֹל שֶׁלֹּא נוּכַל לְקַיְּמוֹ, כִּי אֵין אָנוּ צְרִיכִים לַעֲשׂוֹת רַק מַה שֶּׁבְּיָדֵינוּ לִרְאוֹת לְחַנֵּךְ בָּנֵינוּ וְתַלְמִידֵינוּ בְּדֶרֶךְ הַקֹּדֶשׁ, וְשֶׁיִּתְוַסְּפוּ אֶל הַקִּבּוּץ הַקָּדוֹשׁ, וְעַל-יְדֵי-זֶה מִמֵּילָא נֵצֵא יְדֵי הָעַרְבוּת עַל-יְדֵי רִבּוּי הַבָּתִּים שֶׁיִּתְוַסְּפוּ וְכוּ' כַּנַּ\"ל. וְזֶהוּ, \"הַנִּסְתָּרֹת לַה' אֱלֹקֵינוּ\", כִּי רַק הוּא יִתְבָּרַךְ לְבַד יוֹדֵעַ נִסְתָּרוֹת וּבְוַדַּאי לֹא יַעֲנִישׁ אוֹתָנוּ עַל הַנִּסְתָּרוֹת מִמֶּנּוּ, וּכְמוֹ שֶׁפֵּרֵשׁ רַשִׁ\"י לְפִי עִנְיָנוֹ וְשִׁיטָתוֹ, רַק 'וְהַנִּגְלֹת לָנוּ וּלְבָנֵינוּ' דַּיְקָא, שֶׁאָנוּ צְרִיכִין הָעִקָּר לְהִשְׁתַּדֵּל לְקָרֵב בָּנֵינוּ וְתַלְמִידֵינוּ שֶׁנִּקְרָאִים גַּם כֵּן בָּנִים, לְקָרֵב מַה שֶּׁנּוּכַל לַעֲבוֹדָתוֹ יִתְבָּרַךְ וּלְצָרְפָם וּלְהוֹסִיפָם אֶל הַקִּבּוּץ הַקָּדוֹשׁ כַּנַּ\"ל, וְעַל-יְדֵי-זֶה יִתְרַבּוּ הַבָּתִּים מְאֹד עַד שֶׁיִּתְקָרְבוּ מִמֵּילָא כֻּלָּם לִפְנִים וְכוּ' כַּנַּ\"ל. וְזֶהוּ \"עַד עוֹלָם לַעֲשׂוֹת אֶת כָּל דִּבְרֵי הַתּוֹרָה הַזֹּאת\", הַיְנוּ שֶׁעַל-יְדֵי-זֶה לְבַד שֶׁנְּקָרֵב אֶת בָּנֵינוּ וְתַלְמִידֵינוּ הַמּוּעָטִים אֶל הַקִּבּוּץ כַּנַּ\"ל, עַל-יְדֵי-זֶה בְּוַדַּאי יִתְקַיֵּם עַד עוֹלָם קִיּוּם הַתּוֹרָה וְהַתְּפִלָּה לַעֲשׂוֹת אֶת כָּל דִּבְרֵי הַתּוֹרָה הַזֹּאת, כִּי עַל-יְדֵי-זֶה סוֹף כָּל סוֹף יִתְקָרְבוּ כֻּלָּם לְהַשֵּׁם יִתְבָּרַךְ בֶּאֱמֶת וְכַנַּ\"ל:",
                        " הִלְכוֹת קִדּוּשִׁין הֲלָכָה ה:"
                    ],
                    [
                        "וְזֶה בְּחִינַת קִדּוּשִׁין בְּכֶסֶף, וְגָמַר קִיחָה קִיחָה מִשְּדֵה עֶפְרוֹן שֶׁנֶּאֱמַר, \"נָתַתִּי כֶּסֶף הַשָּדֶה קַח מִמֶּנִּי\". כִּי אִישׁ וְאִשָּׁה שָׁרְשָׁם מִבְּחִינַת חֶסֶד וָדִין כַּיָּדוּעַ שֶׁהֵם בְּחִינַת ה' אֱלֹקִים שֶׁמִּשָּׁם נִמְשָׁךְ בְּחִינַת הַשְׁגָּחָה וָטֶבַע שֶׁבֶּאֱמֶת שְׁנֵיהֶם אֶחָד, כִּי ה' הוּא הָאֱלֹקִים, הַיְנוּ שֶׁהַטֶּבַע, שֶׁהוּא בְּחִינַת אֱלֹקִים, בְּחִינַת מַלְכוּת, בְּחִינַת אִשָּׁה, אֵין לָהּ שׁוּם כֹּחַ וּמֶמְשָׁלָה כְּלָל לְהַנְהִיג אֶת הָעוֹלָם בְּשׁוּם דָּבָר גָּדוֹל וְקָטָן כִּי אִם ה' שֶׁהוּא הַשְׁגָּחָה, הוּא הָאֱלֹקִים, כִּי ה' וֵאלֹקִים הֵם בֶּאֱמֶת אַחְדוּת אֶחָד, כִּי רַק הַשֵּׁם יִתְבָּרַךְ לְבַדּוֹ הוּא הַבּוֹרֵא הַקַּדְמוֹן, הוּא הַמַּשְׁגִּיחַ, הוּא הַמַּנְהִיג וְהַמּוֹשֵׁל, וְאֵין לְהַטֶּבַע שׁוּם הַנְהָגָה וּמֶמְשָׁלָה כְּלָל כִּי אִם כְּמוֹ שֶׁהַהַשְׁגָּחָה מַנְהִיג אוֹתָהּ, וְעַל-כֵּן בֶּאֱמֶת בְּיָדוֹ לְשַׁנּוֹת הַטֶּבַע בְּכָל עֵת כְּמוֹ שֶׁרָאִינוּ עַל-יְדֵי הַמּוֹפְתִים הַנּוֹרָאִים שֶׁל מֹשֶׁה בִּיצִיאַת מִצְרַיִם וּקְרִיעַת יַם סוּף וְכוּ', וְאַחַר כָּךְ מִשְּׁאָר צַדִּיקִים וְכוּ', וְהוּא כְּמוֹ הָאִשָּׁה שֶׁאַף-עַל-פִּי שֶׁהִיא עֲקֶרֶת הַבַּיִת וּמַנְהֶגֶת כָּל הַבַּיִת שֶׁמּוֹלֶדֶת וּמְגַדֶּלֶת אֶת הַבָּנִים וּמְבַשֶּׁלֶת וְאוֹפָה וְכוּ' וּמַנְהֶגֶת אֶת בֵּית בַּעְלָהּ בְּכָל הַהִצְטָרְכוּת, אַף-עַל-פִּי-כֵן אֵין לָהּ שׁוּם חִיּוּת וְכֹחַ וּמֶמְשָׁלָה כִּי אִם מִמַּה שֶּׁנּוֹתֵן לָהּ בַּעְלָהּ שֶׁמִּמֶּנּוּ הַהוֹלָדָה, וְהוּא נוֹתֵן לָהּ כָּל מִינֵי שֶׁפַע אֲכִילָה וּשְׁתִיָּה וּבְגָדִים כוּ' לְהַנְהִיג אֶת הַבַּיִת, רַק כָּל מַה שֶּׁיְּכוֹלִין לִטְעוֹת כְּאִלּוּ יֵשׁ אֵיזֶה כֹּחַ לְהַטֶּבַע, חַס וְשָׁלוֹם, כָּל זֶה נִמְשָׁךְ גַּם כֵּן מֵהַשֵּׁם יִתְבָּרַךְ בִּשְׁבִיל בְּחִירָה, כִּי עִקַּר הַבְּחִירָה תָּלוּי בָּזֶה (כַּמְבֹאָר וּמוּבָן בִּדְבָרֵינוּ בְּכַמָּה מְקוֹמוֹת, עַיֵּן שָׁם). וּמִשָּׁם נִמְשָׁךְ גַּם כֵּן מַה שֶּׁלִּפְעָמִים הָאִשָּׁה מוֹרֶדֶת בְּבַעְלָהּ אוֹ מִתְנַגֶּדֶת אֵלָיו כְּאִלּוּ הַמֶּמְשָׁלָה בְּיָדָהּ, כִּי אִשָּׁה רָעָה הִיא בְּחִינַת עֲבוֹדָה זָרָה וּכְפִירוֹת, כַּמְבֹאָר בְּכָל סֵפֶר מִשְׁלֵי, כְּמוֹ שֶׁפֵּרֵשׁ רַשִׁ\"י שָׁם, וְכַמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה שֶׁהִמְשִׁיל אֶת הַתּוֹרָה וְהָאֱמוּנָה הַקְּדוֹשָׁה בְּאִשָּׁה טוֹבָה, בְּאֵשֶׁת חַיִל וְכוּ', שֶׁזֶּה בְּחִינַת כָּל שֶׁבַח אֵשֶׁת חַיִל מִי יִמְצָא שֶׁמְּסַיֵּם בּוֹ סֵפֶר מִשְׁלֵי, שֶׁכְּלַל הַשֶּׁבַח שֶׁהִיא עוֹשָׂה הַכֹּל, כָּל הַהִצְטָרְכוּת, בְּחִינַת דָּרְשָׁה צֶמֶר וּפִשְׁתִּים וַתַּעַשׂ בְּחֵפֶץ כַּפֶּיהָ הָיְתָה כָּאֳנִיּוֹת סוֹחֵר וְכוּ' וְכוּ', וְאַף-עַל-פִּי-כֵן בָּטַח בָּהּ לֵב בַּעְלָהּ, שֶׁלֹּא תִּמְרֹד וּתְשַׁקֵּר בּוֹ לוֹמַר, חַס וְשָׁלוֹם, שֶׁהַכֹּל שֶׁלָּהּ, שֶׁחַס וְשָׁלוֹם, הַטֶּבַע בְּעַצְמָהּ מַנְהִיג הָעוֹלָם וְכוּ', וּלְהֵפֶךְ הָעֲבוֹדָה זָרָה וְהַכְּפִירוֹת שֶׁל חַכְמֵי הַטֶּבַע נִקְרָאִים אִשָּׁה רָעָה, אִשָּׁה זָרָה, בְּחִינַת אִשָּׁה הַמְּנָאָפֶת תַּחַת אִישָׁהּ תִּקַּח אֶת זָרִים, וּכְמוֹ שֶׁפֵּרֵשׁ הָאַלְשֵׁיךְ בְּמִשְׁלֵי, כָּל זֶה עַל הִתְרַחֲקוּת מֵחָכְמוֹת הַטֶּבַע. כִּי כְּבָר כְּלָל מֻנָּח בְּיָדֵינוּ שֶׁעֲבוֹדָה זָרָה שֶׁהָיָה בִּימֵי קֶדֶם וְהַכְּפִירוֹת שֶׁל חַכְמֵי הַטֶּבַע שֶׁנִּתְרַבּוּ אַחַר כָּךְ עַד עַתָּה שְׁנֵיהֶם בְּחִינָה אַחַת, כִּי הַכֹּל נִמְשָׁךְ מֵחַכְמֵי קֶדֶם הָרָעִים שֶׁמֵּהֶם כָּל יְסוֹדוֹת חָכְמָתָם, כַּמְבֹאָר בְּדִבְרֵיהֶם בְּעַצְמָן, וְעַל-כֵּן כְּשֶׁשָּׁבִין לְהַשֵּׁם יִתְבָּרַךְ וּמַאֲמִינִים בְּהַשְׁגָּחָתוֹ יִתְבָּרַךְ נֶאֱמַר, \"אֵלְכָה וְאָשׁוּבָה אֶל אִישִׁי הָרִאשׁוֹן וְכוּ'\", \"וְהִיא לֹא יָדְעָה כִּי אָנֹכִי נָתַתִּי לָהּ הַדָּגָן וְהַתִּירוֹשׁ וְהַיִּצְהָר וְכוּ'\" (הוֹשֵׁעַ ב):"
                    ],
                    [
                        " וְעַל-כֵּן הָאִשָּׁה נִקְנֵית בְּכֶסֶף, כִּי כֶּסֶף הוּא כְּלַל כָּל הַהַשְׁפָּעוֹת, כְּמוֹ שֶׁנֶּאֱמַר, \"וְהַכֶּסֶף יַעֲנֶה אֶת הַכֹּל\". לְהוֹרוֹת שֶׁעִקַּר הַקֶּשֶׁר שֶׁהִיא צְרִיכָה לְקַבֵּל מִמֶּנּוּ כָּל הַהַשְׁפָּעוֹת וּבָזֶה תַּנְהִיג אֶת בֵּיתוֹ, כִּי הִיא עֶצֶם מֵעֲצָמָיו וּבָשָׂר מִבְּשָׂרוֹ, כִּי הַטֶּבַע כָּל הֲוָיָתָהּ וְכָל כֹּחָהּ הַכֹּל מֵהַהַשְׁגָּחָה בְּעַצְמָהּ כַּנַּ\"ל, אֲבָל הִיא צְרִיכָה לִהְיוֹת מְרֻצָּה לָזֶה, כִּי אֵין הָאִשָּׁה נִקְנֵית אֶלָּא מִדַּעְתָּהּ לְהוֹרוֹת שֶׁאִי אֶפְשָׁר לְקָרֵב אוֹתָם הַכְּרוּכִים אַחַר הַטֶּבַע כִּי אִם מִדַּעְתָּם וּרְצוֹנָם, כִּי הַטֶּבַע שֶׁיֵּשׁ לָהּ כֹּחַ לְהַסְתִּיר הַהַשְׁגָּחָה הוּא רַק בִּשְׁבִיל הַבְּחִירָה כַּנַּ\"ל, וְעַל-כֵּן מִי שֶׁאֵינוֹ רוֹצֶה בְּהָאֱמֶת וְרוֹצֶה לִפְרֹק עֹל וּבְהֶפְקֵרָא נִיחָא לֵיהּ לְהַטּוֹת דַּעְתּוֹ אַחַר חַכְמֵי הַטֶּבַע, בְּוַדַּאי אִי אֶפְשָׁר לְהַטּוֹתוֹ מִדַּרְכּוֹ הָרָעָה, בְּחִינַת כָּל בָּאֶיהָ לֹא יְשׁוּבוּן וְלֹא יַשִּיגוּ אָרְחוֹת חַיִּים, וּכְתִיב, \"אַל תְּדַבֵּר בְּאָזְנֵי כְסִיל כִּי יָבוּז לְשֵׂכֶל מִלֶּיךָ וְכוּ'\". כִּי הַבְּחִירָה יֵשׁ לָהּ כֹּחַ גָּדוֹל, כְּמוֹ שֶׁמְּבֹאָר בְּמָקוֹם אַחֵר, אֲבָל הַבּוֹחֵר בַּחַיִּים וְחוֹשֵׁב עַל תַּכְלִיתוֹ בֶּאֱמֶת וּמַטֶּה דַּעְתּוֹ אֶל הָאֱמֶת יָכוֹל לִרְאוֹת וּלְהָבִין הָאֱמֶת, וְהָעִקָּר עַל-יְדֵי שֶׁיְּחַפֵּשׂ וִיבַקֵּשׁ מְאֹד לְהִתְקָרֵב לְצַדִּיקֵי אֱמֶת שֶׁיֵּשׁ לָהֶם בְּחִינַת רוּחַ הַקֹּדֶשׁ, אֲשֶׁר כָּל דִּבְרֵיהֶם נוֹבְעִים וּמְיֻסָּדִים עַל תּוֹרַת מֹשֶׁה אֱמֶת בִּכְתָב וּבְעַל פֶּה, כְּמוֹ שֶׁמָּסְרוּ לָנוּ הַנְּבִיאִים וְהַתַּנָּאִים שֶׁכֻּלָּם הָיָה לָהֶם רוּחַ הַקֹּדֶשׁ, שֶׁרַק הֵם יְכוֹלִים לְבָרֵר הַמְדַמֶּה, שֶׁעַל-יְדֵי-זֶה נִמְשָׁךְ אֱמוּנַת חִדּוּשׁ הָעוֹלָם וְכוּ', שֶׁעַל-יְדֵי-זֶה נִתְגַּלֶּה הַהַשְׁגָּחָה וְכוּ', כַּמְבֹאָר הֵיטֵב בְּהַתּוֹרָה הַנַּ\"ל, אֲבָל הָרוֹצֶה לַעֲקֹר עַצְמוֹ מִן הָעוֹלָם וּלְהַטּוֹת דַּעְתּוֹ אַחַר חַכְמֵי הַטֶּבַע שֶׁרֹב דַּעְתָּם כְּכֻלָּם הֵם הַהֵפֶךְ מַמָּשׁ מִדִּבְרֵי הַתּוֹרָה הַקְּדוֹשָׁה, בְּוַדַּאי אִי אֶפְשָׁר לְהַכְרִיחַ דַּעְתּוֹ לְבָרֵר לוֹ שְׁטוּת שֶׁקֶר חָכְמַת הַטֶּבַע, כִּי הַבְּחִירָה חָפְשִׁית כַּנַּ\"ל, וְעַל-כֵּן אֵין הָאִשָּׁה נִקְנֵית אֶלָּא מִדַּעְתָּהּ, כִּי הָאִשָּׁה, בְּחִינַת הַטֶּבַע, אֵינָהּ נִקְנֵית לְבַעְלָהּ שֶׁמִּמֶּנּוּ כָּל הֲוָיָתָהּ וְחִיּוּתָהּ, שֶׁהוּא הַהַשְׁגָּחָה, כִּי אִם מִדַּעְתָּהּ וּרְצוֹנָהּ, כִּי הַבְּחִירָה חָפְשִׁית וְכוּ' וְכַנַּ\"ל:"
                    ],
                    [
                        " וְזֶה בְּחִינַת מַה שֶּׁאַבְרָהָם דָּחַק עַצְמוֹ לִקְנוֹת מְעָרַת הַמַּכְפֵּלָה בְּכֶסֶף מָלֵא דַּיְקָא, כְּמוֹ שֶׁנֶּאֱמַר, \"אַךְ אִם אַתָּה לוּ שְׁמָעֵנִי נָתַתִּי כֶּסֶף הַשָּדֶה קַח מִמֶּנִּי וְכוּ'\". וְכֵן דָּוִד כְּשֶׁקָּנָה אֶת מְקוֹם הַבֵּית הַמִּקְדָּשׁ מֵאֲרַוְנָה הַיְבוּסִי וְכוּ' שֶׁאָמַר, \"וְלֹא אַעֲלֶה לֵאלֹקַי עֹלוֹת חִנָּם\". וּכְמוֹ שֶׁאִיתָא בַּזֹּהַר הַקָּדוֹשׁ, כִּי אֵלּוּ הַמְקוֹמוֹת הָיוּ קְדוֹשִׁים בִּקְדֻשָּׁה נוֹרָאָה מְאֹד, שֶׁהֵם מְעָרַת הַמַּכְפֵּלָה, שֶׁהוּא שַׁעֲרֵי גַּן עֵדֶן שֶׁדֶּרֶךְ שָׁם עוֹלִין כָּל הַנְּשָׁמוֹת אֶל עֵץ הַחַיִּים וְכוּ', וְכֵן מְקוֹם הַבֵּית הַמִּקְדָּשׁ הוּא שַׁעַר הַשָּׁמַיִם וְכוּ' וְכוּ', וְעִקַּר קְדֻשָּׁתָם הוּא שֶׁשָּׁם הִתְגַּלּוּת הַהַשְׁגָּחָה בְּיוֹתֵר שֶׁזֶּה עִקַּר קְדֻשַּׁת אֶרֶץ יִשְׂרָאֵל, כְּמוֹ שֶׁנֶּאֱמַר, \"תָּמִיד עֵינֵי ה' אֱלֹקֶיךָ בָּהּ\". כְּמוֹ שֶׁמְּבֹאָר שָׁם בְּהַתּוֹרָה הַנַּ\"ל, וּבְוַדַּאי גַּם בְּאֶרֶץ יִשְׂרָאֵל בְּעַצְמוֹ כָּל מַה שֶּׁהַקְּדֻשָּׁה גְּדוֹלָה בְּיוֹתֵר, מִתְגַּלָּה שָׁם הַהַשְׁגָּחָה יוֹתֵר וְיוֹתֵר, כִּי הַהַשְׁגָּחָה הִוא עִקַּר כְּלָלִיּוּת הַקְּדֻשָּׁה שֶׁעִקָּרָהּ בְּאֶרֶץ יִשְׂרָאֵל כַּנַּ\"ל, וְשָׁם בְּאֶרֶץ יִשְׂרָאֵל שָׁם הֵם עֶשֶׂר קְדֻשּׁוֹת עַד קֹדֶשׁ קָדָשִׁים שֶׁשָּׁם עִקַּר הִתְגַּלּוּת הַהַשְׁגָּחָה, וְכֵן בִּמְעָרַת הַמַּכְפֵּלָה שֶׁהָיָה מוּכָן לִקְבוּרַת הָאָבוֹת לַעֲלוֹת דֶּרֶךְ שָׁם לְהִכָּלֵל בּוֹ יִתְבָּרַךְ, אֲבָל אֵלּוּ הַמְקוֹמוֹת הָיוּ תַּחַת יַד הַסִּטְרָא אָחֳרָא אֵצֶל עֶפְרוֹן וַאֲרַוְנָה הַיְבוּסִי, כִּי כֵן הַדָּבָר שֶׁבְּכָל מָקוֹם שֶׁנֶּעְלָם קְדֻשָּׁה עֲצוּמָה בְּזֶה הָעוֹלָם הַגַּשְׁמִי הוּא בִּתְחִלָּה תַּחַת יַד הַסִּטְרָא אָחֳרָא כַּמּוּבָא, וְעִקַּר הַסִּטְרָא אָחֳרָא הוּא כְּפִירוֹת הַנַּ\"ל שֶׁל הַטֶּבַע כַּנַּ\"ל, עַל-כֵּן לֹא הָיָה אֶפְשָׁר לְהוֹצִיא הַקְּדֻשָּׁה מֵהֶם בִּשְׁלֵמוּת כִּי אִם מִדַּעְתָּם וּרְצוֹנָם עַל-יְדֵי כֶּסֶף מָלֵא וְלֹא בְּחִנָּם, כִּי כֶּסֶף כְּלַל הַהַשְׁפָּעוֹת כַּנַּ\"ל, וְכָל טָעוּתָם אַחַר הַכְּפִירוֹת שֶׁל הַטֶּבַע, שֶׁהוּא בְּחִינַת עֲבוֹדָה זָרָה הָעִקָּר הוּא מֵחֲמַת חֶמְדַּת הַמָּמוֹן שֶׁבּוֹ תְּחוּבִים כָּל הַשִּׁבְעִים עֲבוֹדָה זָרָה (כְּמוֹ שֶׁמְּבֹאָר בְּמָקוֹם אַחֵר ), וְעַל-כֵּן אִי אֶפְשָׁר לְהוֹצִיא בִּלְעָם מִפִּיהֶם בְּרָצוֹן טוֹב כִּי אִם עַל-יְדֵי הַמָּמוֹן, כְּמוֹ אַבְרָהָם וְדָוִד כַּנַּ\"ל, וְיֵשׁ בָּזֶה הַרְבֵּה הַרְבֵּה לְבָאֵר וְהַמַּשְׂכִּילִים יָבִינוּ:"
                    ],
                    [
                        "וְעַל-כֵּן נִקְרָא קִדּוּשִׁין, כִּי עִקַּר הַקֶּשֶׁר הוּא בִּשְׁבִיל לְגַלּוֹת הַהַשְׁגָּחָה כַּנַּ\"ל, וְהָעִקָּר עַל-יְדֵי שֶׁיִּהְיֶה מִזֶּה הוֹלָדָה שֶׁיִּתְוַסֵּף נֶפֶשׁ יִשְׂרָאֵל אֶל הַקִּבּוּץ הַקָּדוֹשׁ וְיִתְרַבּוּ הַבָּתִּים הַנַּ\"ל וְיִתְגַּדֵּל כְּבוֹדוֹ יִתְבָּרַךְ בִּבְחִינַת אֱלֹקִים בְּאַרְמְנוֹתֶיהָ נוֹדָע לְמִשְׂגָּב, שֶׁעַל-יְדֵי רִבּוּי הַבָּתִּים וְהָאַרְמוֹנוֹת שֶׁל יְרוּשָׁלַיִם עִיר הַקֹּדֶשׁ, שֶׁהוּא בְּחִינַת אֱמוּנָה, שֶׁכָּל בִּנְיָנָהּ מִבְּחִינַת רִבּוּי בָּתִּים הַנַּ\"ל, עַל-יְדֵי-זֶה נוֹדָע לְמִשְׂגָּב, כִּי עַל-יְדֵי-זֶה נוֹדָע וְנִתְגַּלֶּה לְכָל בָּאֵי עוֹלָם מִנִּשְׂגְּבוֹת גְּדֻלָּתוֹ יִתְבָּרַךְ. וְהַהַשְׁגָּחָה הִוא כְּלָלִיּוּת הַקְּדֻשָּׁה כַּנַּ\"ל, וְעַל-כֵּן נִקְרָא קִדּוּשִׁין. וְזֶה שֶׁאוֹמֵר לָהּ, הֲרֵי אַתְּ מְקֻדֶּשֶׁת לִי כְּדַת מֹשֶׁה וְיִשְׂרָאֵל. 'כְּדַת מֹשֶׁה וְיִשְׂרָאֵל' דַּיְקָא, הַיְנוּ כְּמוֹ דַּת מֹשֶׁה וְיִשְׂרָאֵל, שֶׁהוּא הַתּוֹרָה הַקְּדוֹשָׁה שֶׁנָּתַן מֹשֶׁה לְיִשְׂרָאֵל, שֶׁהוּא כְּלָלִיּוּת כָּל מַדְרֵגוֹת הַנְּבוּאָה, שֶׁעַל-יְדֵי-זֶה עִקַּר בֵּרוּר הַמְדַמֶּה שֶׁעַל-יְדֵי-זֶה עִקַּר הָאֱמוּנָה שֶׁעַל-יְדֵי-זֶה נִמְשָׁךְ בְּחִינַת הַהַנְהָגָה שֶׁל אֶרֶץ יִשְׂרָאֵל, בְּחִינַת הַשְׁגָּחָה, כְּמוֹ שֶׁמְּבֹאָר שָׁם בְּהַתּוֹרָה הַנַּ\"ל, וּכְמוֹ כֵן מַמָּשׁ הוּא מְקַדֵּשׁ וְקוֹנֶה אוֹתָהּ, כִּי עִקַּר הַקִּדּוּשִׁין הוּא בִּשְׁבִיל הִתְגַּלּוּת הַהַשְׁגָּחָה כַּנַּ\"ל:",
                        " הִלְכוֹת כְּתֻבּוֹת וְגִטִּין הֲלָכָה ה:"
                    ],
                    [
                        "וְזֶה בְּחִינַת כְּתֻבָּה שֶׁאָסוּר לָדוּר עִם אִשְׁתּוֹ בְּלֹא כְּתֻבָּה, כִּי זֶה יָדוּעַ וּמוּבָן בַּזֹּהַר הַקָּדוֹשׁ וּבְכִתְבֵי הָאֲרִ\"י זַ\"ל שֶׁיִּחוּד אִישׁ וְאִשָּׁה בְּשָׁרְשָׁם גָּבֹהַּ מְאֹד וְכָל הָעוֹלָמוֹת מֵרֹאשׁ וְעַד סוֹף תְּלוּיִים בָּהּ, כִּי הַשֵּׁם יִתְבָּרַךְ וּכְנֶסֶת יִשְׂרָאֵל הֵם בְּחִינַת אִישׁ וְאִשָּׁה, כַּמּוּבָן בְּכָל שִׁיר הַשִּׁירִים וּבְכָל דִּבְרֵי רַבּוֹתֵינוּ זִכְרוֹנָם לִבְרָכָה לְעִנְיַן מַתַּן תּוֹרָה, וְעַל-כֵּן אָמְרוּ רַבּוֹתֵינוּ זִכְרוֹנָם לִבְרָכָה, \"בְּיוֹם חֲתֻנָּתוֹ\", זֶה מַתַּן תּוֹרָה וְכוּ'. וְהוּא בְּחִינַת כְּלָלִיּוּת הַבְּרִיאָה שֶׁנִּבְרָא בִּשְׁבִיל יִשְׂרָאֵל, שֶׁהוּא בְּחִינַת אִשָּׁה יִרְאַת ה', בְּחִינַת מְקַבֵּל, וּבְחִינַת קֹדֶם הַבְּרִיאָה, שֶׁהוּא הַשֵּׁם יִתְבָּרַךְ הַבּוֹרֵא לְבַדּוֹ, שֶׁהוּא בְּחִינַת אִישׁ, בְּחִינַת ה' אִישׁ מִלְחָמָה, כַּמּוּבָא. וְלָכֵן מִשְׁתַּלְשֵׁל מִדַּרְגָּא לְדַרְגָּא וּמֵעוֹלָם לְעוֹלָם וּמֵעִלָּה לְעָלוּל, מִשֵּכֶל עֶלְיוֹן לְשֵׂכֶל תַּחְתּוֹן, שֶׁכָּל הַמַּדְרֵגוֹת הַתַּחְתּוֹנוֹת, בְּחִינַת שֵׂכֶל הַתַּחְתּוֹן, הֵם בְּחִינַת מְקַבְּלִים, בְּחִינַת אִשָּׁה נֶגֶד הָעֶלְיוֹן מֵהֶם, שֶׁהוּא בְּחִינַת מַשְׁפִּיעַ, בְּחִינַת אִישׁ, וְהוּא בְּחִינַת חָכְמָה אֲמִתִּית וֶאֱמוּנָה שֶׁהֵם שֹׁרֶשׁ אִישׁ וְאִשָּׁה שֶׁבֶּאֱמֶת בְּשָׁרְשָׁם כֻּלָּא חַד, וְגַם בְּהַשֵּכֶל וְהַחָכְמָה בְּעַצְמָהּ יֵשׁ בְּחִינַת כֹּחַ הַשֵּכֶל וְכֹחַ הַמְדַמֶּה, וְהֵם גַּם כֵּן בְּחִינַת מַשְׁפִּיעַ וּמְקַבֵּל, בְּחִינַת אִישׁ וְאִשָּׁה. וְעַל-כֵּן עִקַּר בֵּרוּר הָאֱמוּנָה הַקְּדוֹשָׁה, שֶׁהוּא בְּחִינַת אִשָּׁה יִרְאַת ה', הוּא עַל-יְדֵי הַמְדַמֶּה, כַּמְבֹאָר בְּהַתּוֹרָה הַנַּ\"ל, וְהַכֹּל בִּשְׁבִיל לִזְכּוֹת לִבְחִינַת חִדּוּשׁ הָעוֹלָם, שֶׁהוּא בִּבְחִינַת הַשְׁגָּחָה לְבַטֵּל הַטָּעוּת שֶׁל חָכְמַת הַטֶּבַע מִן הָעוֹלָם, רַק לֵידַע הָאֱמֶת שֶׁגַּם עַתָּה כָּל הַנְהָגַת בְּחִינַת אִשָּׁה, הַכֹּל עַל-יְדֵי הַהַשְׁגָּחָה, בְּחִינַת אִישׁ בִּלְבַד, כִּי הַטֶּבַע בְּיַד הַהַשְׁגָּחָה כַּחֹמֶר בְּיַד הַיּוֹצֵר בִּרְצוֹתוֹ מַרְחִיב וּבִרְצוֹתוֹ מְקַצֵּר וְכוּ', רַק שֶׁעַתָּה הַהַשְׁגָּחָה מִסְתַּתֶּרֶת וּמִתְעַלֶּמֶת בְּתוֹךְ הַטֶּבַע בִּשְׁבִיל הַבְּחִירָה, וְכָל הַזִּוּוּגִים שֶׁל יִשְׂרָאֵל עַל-פִּי הַתּוֹרָה, שֶׁהוּא בְּחִינַת זִוּוּג דִּקְדֻשָּׁה, כֻּלָּם הֵם בִּשְׁבִיל כָּל הַנַּ\"ל, לְחַבֵּר וּלְיַחֵד עָלְמָא תַּתָּאָה בְּעָלְמָא עִלָּאָה וְכוּ', עַד שֶׁיִּהְיֶה נִכְלָל כְּלָלִיּוּת אַחַר הַבְּרִיאָה בְּקֹדֶם הַבְּרִיאָה, עַד שֶׁיִּתְבָּרֵר כֹּחַ הַמְדַמֶּה, שֶׁהוּא בֵּרוּר הָאֱמוּנָה, עַל-יְדֵי הַצַּדִּיק יְסוֹד עוֹלָם, שֶׁעַל-יְדֵי-זֶה תִּתְגַּלֶּה הַהַשְׁגָּחָה וְכוּ' כַּנַּ\"ל. וְעַל-כֵּן כֻּלָּם צְרִיכִין לְקַבֵּל מֵהַצַּדִּיק הַדּוֹר הָאֲמִתִּי שֶׁעַל יָדוֹ נִמְשָׁכִין כָּל הַתִּקּוּנִים הַנַּ\"ל, וּמְבֹאָר שָׁם שֶׁתִּקּוּן הַבְּרִית נִמְשָׁךְ עַל-יְדֵי כֹּחַ הַצַּדִּיק הַגָּדוֹל שֶׁמִּתְפַּלֵּל תְּפִלָּה בִּבְחִינַת דִּין וְכוּ', שֶׁעַל-יְדֵי-זֶה מוֹצִיא כָּל הַנְּפָשׁוֹת וְכָל הַדַּעַת וְכָל הַנִּיצוֹצוֹת הַקְּדוֹשׁוֹת וְכוּ' מֵהַסִּטְרָא אָחֳרָא וְכוּ', שֶׁעַל-יְדֵי-זֶה נִתְרַבֶּה כְּבוֹדוֹ יִתְבָּרַךְ, שֶׁעַל-יְדֵי-זֶה זוֹכֶה לְרוּחַ נְבוּאָה וְכוּ', שֶׁכָּל זֶה הוּא בְּחִינַת הַתִּקּוּן הַנַּעֲשֶׂה עַל-יְדֵי שֶׁנִּתְגַּדֵּל בְּיוֹתֵר הַקִּבּוּץ הַקָּדוֹשׁ עַל-יְדֵי תּוֹסֶפֶת שְׁכֵנִים הַרְבֵּה וְכוּ' וְכוּ' שֶׁמִּשָּׁם נִמְשָׁךְ רְפוּאָה, שֶׁהוּא בְּחִינַת רוּחַ נְבוּאָה וְכוּ', וּמְבֹאָר שָׁם שֶׁבִּשְׁבִיל זֶה אֵין הַנְּבוּאָה שׁוֹרָה אֶלָּא עַל חָכָם, גִּבּוֹר וְעָשִׁיר, כִּי כָּל אֵלּוּ הַבְּחִינוֹת שָׁרְשָׁם בַּכָּבוֹד וְכוּ', וְעַל-יְדֵי בְּחִינַת רוּחַ נְבוּאָה, רוּחַ הַקֹּדֶשׁ, עַל-יְדֵי-זֶה דַּיְקָא מִתְבָּרֵר הַמְדַמֶּה, שֶׁעַל-יְדֵי-זֶה עִקַּר בֵּרוּר הָאֱמוּנָה וְכוּ' כַּנַּ\"ל. וְכָל זֶה הוּא בְּחִינַת יִחוּד הַקָּדוֹשׁ שֶׁל אִישׁ וְאִשָּׁה, שֶׁהַכֹּל הוּא בִּשְׁבִיל שֶׁיּוֹלִידוּ נַפְשׁוֹת יִשְׂרָאֵל שֶׁיְּגַלּוּ הָאֱמוּנָה הַקְּדוֹשָׁה בָּעוֹלָם וְכַנַּ\"ל, כִּי הָאִשָּׁה הִיא בְּחִינַת אֱמוּנָה כַּנַּ\"ל, וְהָאִישׁ הוּא בִּבְחִינַת חָכְמָה שֶׁמְּקַבֵּל כֹּחוֹ מֵהַצַּדִּיק הָאֱמֶת שֶׁיֵּשׁ לוֹ רוּחַ נְבוּאָה, וְהַנְּבוּאָה נִמְשֶׁכֶת מִבְּחִינַת נֶצַח וָהוֹד, שֶׁהֵם בְּחִינַת רַגְלִין, שֶׁדֶּרֶךְ שָׁם נִמְשָׁךְ הַטִּפָּה הַנִּמְשֶׁכֶת מֵחָכְמָה כַּיָּדוּעַ, כִּי עִקַּר הַיִּחוּד עַל-יְדֵי בְּחִינַת רוּחַ כְּמוֹ שֶׁכָּתוּב, \"וְלֹא קָמָה עוֹד רוּחַ בְּאִישׁ\". וְהָרוּחַ הַזֶּה בְּשָׁרְשׁוֹ בַּקְּדֻשָּׁה הָעֶלְיוֹנָה, הוּא בְּחִינַת רוּחַ נְבוּאָה הַנַּ\"ל הַנִּמְשָׁךְ עַל-יְדֵי הַצַּדִּיק הָאֱמֶת שֶׁהוּא בְּחִינַת צַדִּיק יְסוֹד עוֹלָם אֶל בְּחִינַת הַמְדַמֶּה לְבָרֵר כַּמָּה אֲלָפִים הִשְׁתַּלְשְׁלוּת וְכוּ', וְזֶה בְּחִינַת חָכְמָה, גְּבוּרָה וַעֲשִׁירוּת שֶׁמִּשָּׁם נִמְשָׁךְ הָרוּחַ נְבוּאָה הַנִּמְשָׁךְ לְהָאֱמוּנָה וְכוּ' כַּנַּ\"ל, שֶׁכֻּלָּם כְּלוּלִים בְּהַיִּחוּד הַקָּדוֹשׁ, כִּי הַטִּפָּה נִמְשֶׁכֶת מֵחָכְמָה שֶׁבַּמֹּחַ כַּיָּדוּעַ וְיוֹרֶדֶת בִּבְחִינַת גְּבוּרָה, כִּי בְּרִית נִקְרָא \"בֹּעַז\" בּוֹ עַז, בּוֹ תָּקְפָּא שֶׁמּוּבָא. וְהַטִּפָּה בְּעַצְמָהּ, שֶׁהִוא בִּשְׁבִיל הוֹלָדַת הַנְּפָשׁוֹת, הִוא בְּחִינַת שֶׁפַע הָעֲשִׁירוּת, כִּי כָּל הַנְּפָשׁוֹת שָׁרְשָׁם בַּעֲשִׁירוּת, כַּמּוּבָא בִּדְבָרָיו זִכְרוֹנוֹ לִבְרָכָה (סִימָן סט). וְעַל-כֵּן כָּל קִנְיָנָהּ עַל-יְדֵי כֶּסֶף בְּחִינַת עֲשִׁירוּת כַּנַּ\"ל, וְזֶהוּ בְּחִינַת הַכְּתֻבָּה שֶׁצָּרִיךְ לִתֵּן לָהּ שֶׁלֹּא יִהְיֶה בְּעִילָתוֹ בְּעִילַת זְנוּת, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, כִּי צָרִיךְ לְהַבְטִיחַ לָהּ בִּכְתָב שֶׁיִּהְיֶה נִשְׁאָר אֶצְלָהּ מִמֶּנּוּ שֶׁפַע הָעֲשִׁירוּת אֲפִלּוּ כְּשֶׁתִּפָּרֵד מִמֶּנּוּ עַל-יְדֵי גֵּט אוֹ עַל-יְדֵי מִיתָה, כְּדֵי שֶׁיִּהְיֶה הַקֶּשֶׁר אַמִּיץ וְחָזָק וְקַיָּם לְעוֹלָם בִּשְׁבִיל לְגַלּוֹת הָאֱמוּנָה הַקְּדוֹשָׁה כְּפִי שֹׁרֶשׁ נַפְשָׁם בַּקְּדֻשָּׁה הָעֶלְיוֹנָה, שֶׁזֶּה נִמְשָׁךְ עַל-יְדֵי הַמָּמוֹן שֶׁל הַכְּתֻבָּה שֶׁמַּבְטִיחָהּ שֶׁיִּשָּׁאֵר בְּיָדָהּ לְהוֹרוֹת שֶׁהַשֶּׁפַע שֶׁמַּמְשִׁיךְ לָהּ עַל-יְדֵי הַזִּוּוּג קַיָּם לְעוֹלָם, כִּי נִמְשָׁךְ מִבְּחִינַת רוּחַ נְבוּאָה שֶׁנִּמְשָׁךְ עַל-יְדֵי חָכְמָה גְּבוּרָה וַעֲשִׁירוּת, שֶׁהָעִקָּר הוּא בְּחִינַת הָעֲשִׁירוּת, שֶׁמִּשָּׁם כָּל הַמְשָׁכַת הַנְּפָשׁוֹת וְכוּ' כַּנַּ\"ל. וְעַל-כֵּן צָרִיךְ שֶׁיִּהְיֶה קַיָּם לְעוֹלָם, שֶׁאֲפִלּוּ אִם תִּפָּרֵד מִמֶּנּוּ יִהְיֶה נִשְׁאָר בְּיָדָהּ שֶׁפַע הָעֲשִׁירוּת, שֶׁהוּא מָאתַיִם זוּז, שֶׁהוּא שִׁעוּר עֲשִׁירוּת, כַּמּוּבָא לְעֵיל, וְעַל-יְדֵי-זֶה לֹא יִשְׁלְטוּ וְלֹא יִינְקוּ מִמֶּנָּה הַחִיצוֹנִים, שֶׁהֵם בְּחִינַת חָכְמַת הַטֶּבַע שֶׁאוֹרְבִים תָּמִיד עַל הַמְדַמֶּה, בְּחִינַת אֱמוּנָה, שֶׁהוּא בְּחִינַת אִשָּׁה כְּשֶׁהִיא רְחוֹקָה מֵהַצַּדִּיק שֶׁהוּא בְּחִינַת בַּעְלָהּ, אֲבָל עַכְשָׁו לֹא יִהְיֶה לָהֶם כֹּחַ לְהִתְאַחֵז בָּהּ, כִּי כְּבָר קִבְּלָה מִבַּעְלָהּ הַשְׁפָּעַת הָעֲשִׁירוּת שֶׁהוּא בְּחִינַת רוּחַ נְבוּאָה שֶׁעַל-יְדֵי-זֶה מִתְבָּרֶרֶת וּמִתְחַזֶּקֶת הָאֱמוּנָה תָּמִיד כַּנַּ\"ל:"
                    ],
                    [
                        "וְעַל-כֵּן צָרִיךְ לִתֵּן לָהּ הַכְּתֻבָּה בִּכְתָב דַיְקָא, וְכֵן כְּשֶׁרוֹצֶה לְרַחֲקָהּ וּלְגָרְשָׁהּ צָרִיךְ לִתֵּן לָהּ גֵּט פִּטּוּרִין בִּכְתָב דַּיְקָא, כִּי עִקַּר הַתִּקּוּן שֶׁל הַקֶּשֶׁר וְהַחִבּוּר הוּא שֶׁהִיא תִּהְיֶה טְפֵלָה אֵלָיו, כִּי בַּאֲתַר דְּאִית דְּכַר, נוּקְבָּא לָא אִידְכָּר תַּמָּן, כִּי הוּא צָרִיךְ לִמְשֹׁל בָּהּ, כְּמוֹ שֶׁכָּתוּב, \"וְהוּא יִמְשָׁל בָּךְ\". כִּי כַּד נוּקְבָּא שָׁלְטָא עַל דְּכוּרָא, חַס וְשָׁלוֹם, אֲזַי דִּינָא תַּקִּיפָא, חַס וְשָׁלוֹם, כַּמּוּבָא בַּזֹּהַר הַקָּדוֹשׁ, הַיְנוּ כִּי שֹׁרֶשׁ הַיִּחוּד לְמַעְלָה מַעְלָה בְּשָׁרְשׁוֹ הוּא בְּחִינַת יִחוּד הֲוָיָה אֱלֹקִים, שֶׁזֶּה עִקַּר הַתִּקּוּן לֵידַע וּלְהוֹדִיעַ וּלְהִוָּדַע כִּי ה' הוּא הָאֱלֹקִים, כִּי אֱלֹקִים הוּא בְּחִינַת הַמְשָׁכַת חִיּוּת אֱלֹקוּתוֹ הַמִּתְלַבֵּשׁ בְּתוֹךְ כָּל הָעוֹלָמוֹת מִדַּרְגָּא לְדַרְגָּא עַד עוֹלָם הַתַּחְתּוֹן הַשָּׁפָל הַזֶּה, שֶׁזֶּהוּ בְּחִינַת מַלְכוּת, בְּחִינַת אֱלֹקִים, כְּמוֹ שֶׁנֶּאֱמַר, \"וֵאלֹקִים מַלְכִּי מִקֶּדֶם\". וְשֵׁם הֲוָיָה הוּא בְּחִינַת שֵׁם הָעֶצֶם, בְּחִינַת עַצְמוּת אֱלֹקוּתוֹ יִתְבָּרַךְ, שֶׁהוּא מִתְעַלֵּם מֵעֵין כֹּל, בְּחִינַת זֶה שְׁמִי לְעִלּוּם, כַּמּוּבָן כָּל זֶה בַּכְּתָבִים, וְעַל-כֵּן מוּבָא שֶׁאֱלֹקִים גִּימַטְרִיָּא הַטֶּבַע, כִּי בֶּאֱמֶת גַּם הַטֶּבַע כָּל חִיּוּתוֹ מֵאֱלֹקוּתוֹ יִתְבָּרַךְ מִבְּחִינַת שֵׁם אֱלֹקִים, רַק שֶׁהוּא יִתְבָּרַךְ מִסְתַּתֵּר עַצְמוֹ בְּתוֹךְ הַנְהָגַת הַטֶּבַע בִּשְׁבִיל הַבְּחִירָה בִּבְחִינַת אָכֵן אַתָּה אֵל מִסְתַּתֵּר, וּמֵהַסְתָּרָה הַזֹּאת, מִשָּׁם שֹׁרֶשׁ הַדִּין, שֶׁמִּשָּׁם כָּל אֲחִיזַת הַיֵּצֶר הָרָע וְהַסִּטְרָא אָחֳרָא וְהַקְּלִפּוֹת וְכָל חֵילוֹתֵיהֶם, וְעִקַּר שֹׁרֶשׁ הַיִּחוּד הוּא לְיַחֵד שֵׁם אֱלֹקִים בְּשֵׁם הֲוָיָה בָּרוּךְ הוּא, לְהַאֲמִין וְלָדַעַת כִּי ה' הוּא הָאֱלֹקִים, כִּי הַכֹּל אֶחָד בְּתַכְלִית הַיִּחוּד, כִּי חִיּוּתוֹ הַנֶּעְלָם וְנִסְתָּר בְּזֶה הָעוֹלָם בְּתוֹךְ הַטֶּבַע שֶׁהוּא בְּחִינַת אֱלֹקִים, הוּא הַמְהַוֶּה בְּעַצְמוֹ יִתְבָּרַךְ, שֶׁהוּא בְּחִינַת שֵׁם הֲוָיָה בָּרוּךְ הוּא. וְכָל זֶה הוּא בְּחִינַת שֹׁרֶשׁ אִישׁ וְאִשָּׁה בְּשָׁרְשָׁם הָעֶלְיוֹן כַּיָּדוּעַ, כִּי בְּשֹׁרֶשׁ נִשְׁמָתָם שְׁנֵיהֶם אֶחָד, כִּי כָּל הַנְּשָׁמוֹת יוֹצְאִים זָכָר וּנְקֵבָה בְּיַחַד, כַּמּוּבָא רַק לְמַטָּה הֵם נֶחֱלָקִים וְנִתְפָּרְדִים כָּל כָּךְ עַד שֶׁקָּשֶׁה לְזַוְּגָם כִּקְרִיעַת יַם סוּף וְכוּ'. וְעִקַּר חִבּוּרָם הוּא בִּשְׁבִיל בְּחִינָה זֹאת לְיַחֵד יִחוּד הָעֶלְיוֹן הַנַּ\"ל שֶׁמִּשָּׁם כָּל הַהוֹלָדוֹת, וְהַכֹּל בִּשְׁבִיל לְגַלּוֹת אֱלֹקוּתוֹ וְאַחְדוּתוֹ יִתְבָּרַךְ שֶׁבִּשְׁבִיל זֶה נִבְרָא הָאָדָם, וּבִשְׁבִיל זֶה כָּל הַהוֹלָדוֹת שֶׁבָּעוֹלָם, כִּי בְּצֶלֶם אֱלֹקִים עָשָׂה אֶת הָאָדָם, וּכְמוֹ שֶׁנֶּאֱמַר, \"וַיִּבְרָא אֱלֹקִים אֶת הָאָדָם בְּצַלְמוֹ בְּצֶלֶם אֱלֹקִים בָּרָא אֹתוֹ זָכָר וּנְקֵבָה בָּרָא אֹתָם\". וּכְמוֹ שֶׁמְּבָרְכִין בִּשְׁעַת הַכְּנִיסָה, אֲשֶׁר יָצַר אֶת הָאָדָם בְּצַלְמוֹ וְכוּ', רַק מֵחֲמַת שֶׁכָּל בְּנֵי אָדָם שֶׁבְּזֶה הָעוֹלָם הָאִישׁ וְהָאִשָּׁה יָרְדוּ בְּכַמָּה וְכַמָּה הִשְׁתַּלְשְׁלוּת עַד שֶׁבָּאוּ בְּזֶה הָעוֹלָם הַגַּשְׁמִי בַּגּוּפִים הֶעָבִים וְהַגַּשְׁמִיִּים הָאֵלֶּה, עַל-כֵּן נֶאֱחָז בָּהֶם בְּחִינַת אֲחִיזַת הַדִּין הַרְבֵּה מְאֹד, וּבִפְרָט בְּהָאִשָּׁה, עַל-כֵּן שָׁם הִתְגַּבְּרוּת כָּל הַתַּאֲווֹת וְהַיֵּצֶר הָרָע שֶׁעִקָּרוֹ בַּתַּאֲוָה הַזֹּאת, כִּי כֵן דַּרְכּוֹ שֶׁבְּכָל מָקוֹם שֶׁהַקְּדֻשָּׁה גָּבֹהַּ יוֹתֵר שָׁם הוּא כָּרוּךְ בְּיוֹתֵר, כְּמוֹ שֶׁנֶּאֱמַר, \"כִּי הִגְדִּיל לַעֲשׂוֹת\", כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, אֲבָל אַף-עַל-פִּי-כֵן כְּשֶׁמִּתְנַהֲגִים עַל כָּל פָּנִים עַל-פִּי הַתּוֹרָה כְּדַת מֹשֶׁה וְיִשְׂרָאֵל נַעֲשֶׂה מִכָּל זִוּוּג יִחוּדִים גְּדוֹלִים וְנוֹלָדִים כָּל הַנְּשָׁמוֹת עַל-יְדֵי-זֶה שֶׁמְּגַלִּים אֱלֹקוּתוֹ יִתְבָּרַךְ, וְהָעִקָּר בְּכֹחַ הַצַּדִּיקֵי אֱמֶת בְּנֵי עֲלִיָּה, כִּי יֵשׁ צַדִּיקִים גְּדוֹלִים וְנוֹרָאִים שֶׁשִּׁבְּרוּ תַּאֲוָתָם הַגַּשְׁמִית כָּל כָּךְ עַד שֶׁבִּטְּלוּ עַצְמָן לְגַמְרֵי, עַד שֶׁזָּכוּ שֶׁכָּל יִחוּדָם, אֲפִלּוּ בְּגַשְׁמִיּוּת הוּא בְּלִי שׁוּם תַּאֲוָה כְּלָל, רַק בִּשְׁבִיל יִחוּד הָעֶלְיוֹן וְכוּ', אַשְׁרֵי לָהֶם, וּמִכֹּחָם נִמְשָׁךְ הַתִּקּוּן לְכָל בָּאֵי עוֹלָם. וְעַל-כֵּן כָּל תִּקּוּן הָעוֹלָם הוּא שֶׁיְּבַטְּלוּ דַּעְתָּם כְּנֶגֶד אֵלּוּ הַצַּדִּיקִים דַּיְקָא, שֶׁהֵם בְּחִינַת הָאָבוֹת וּמֹשֶׁה רַבֵּנוּ וְכוּ', וְעַל-יְדֵיהֶם עִקַּר יְדִיעַת אֱלֹקוּתוֹ יִתְבָּרַךְ לָדַעַת כִּי ה' הוּא הָאֱלֹקִים, שֶׁכָּל הָעוֹלָמוֹת הַתַּחְתּוֹנִים שֶׁנִּרְאִים שֶׁמִּתְנַהֲגִים עַל-פִּי הַטֶּבַע, שֶׁהֵם בִּכְלָלָם בִּבְחִינַת אִשָּׁה, מַנְהִיגָם הַבּוֹרֵא יִתְבָּרַךְ הַמַּשְׁגִּיחַ עֲלֵיהֶם וּמַשְׁפִּיעַ לָהֶם חִיּוּתָם בְּכָל עֵת וָרֶגַע, וְכֻלָּם אֵין לָהֶם שׁוּם חִיּוּת כִּי אִם מִמֶּנּוּ יִתְבָּרַךְ, כִּי הַכֹּל אֶחָד, כִּי ה' הוּא הָאֱלֹקִים וְכַנַּ\"ל. וְכָל זֶה הוּא בְּחִינַת תּוֹרָה שֶׁבִּכְתָב וְתוֹרָה שֶׁבְּעַל פֶּה, שֶׁהֵם בְּחִינַת ה' אֱלֹקִים, כַּמּוּבָא. עַל-כֵּן צָרִיךְ לִתֵּן לָהּ הַכְּתֻבָּה בִּכְתָב דַּיְקָא, לְהוֹרוֹת שֶׁהִיא טְפֵלָה וּבְטֵלָה אֵלָיו, כִּי כָּל חִיּוּתָהּ הִיא רַק מִמֶּנּוּ, שֶׁהוּא בִּבְחִינַת תּוֹרָה שֶׁבִּכְתָב, וְכֵן כְּשֶׁמְּגָרְשָׁהּ צָרִיךְ לְגָרְשָׁהּ בִּכְתָב דַּיְקָא, כִּי מִשָּׁם שֹׁרֶשׁ חִיּוּתָהּ וּמִשָּׁם עִקַּר חִבּוּרָם, וְכֵן כְּשֶׁצְּרִיכִים לִפָּרֵד מִשָּׁם דַּיְקָא, צָרִיךְ לְהַפְרִידָהּ מִמֶּנּוּ כְּדֵי לְהַפְרִידָהּ מִמֶּנּוּ מִשָּׁרְשָׁהּ אֶצְלוֹ, שֶׁהוּא בְּחִינַת כְּתָב, בְּחִינַת תּוֹרָה שֶׁבִּכְתָב וְכַנַּ\"ל, כִּי תּוֹרָה שֶׁבִּכְתָב וְתוֹרָה שֶׁבְּעַל פֶּה הֵם בְּחִינַת שֹׁרֶשׁ אִישׁ וְאִשָּׁה, כַּמּוּבָא, וּשְׁנֵיהֶם אֶחָד בְּשָׁרְשָׁם, כִּי אִי אֶפְשָׁר לֵידַע שׁוּם דָּבָר מִתּוֹרָה שֶׁבִּכְתָב כִּי אִם עַל-יְדֵי תּוֹרָה שֶׁבְּעַל פֶּה שֶׁמְּבָאֶרֶת הַכֹּל כְּמוֹ שֶׁאִי אֶפְשָׁר לְהָאִישׁ לְהוֹלִיד שׁוּם הוֹלָדָה כִּי אִם עַל-יְדֵי הָאִשָּׁה, וּכְמוֹ שֶׁאִיתָא בַּזֹּהַר הַקָּדוֹשׁ דְּלֵית רָשׁוּ לְאָרְקָא בִּרְכָּאָן וְכוּ' אֶלָּא בָּהּ וְכוּ'. אֲבָל אַף-עַל-פִּי שֶׁכָּל הַהוֹלָדוֹת וְכָל הַנְהָגַת הָעוֹלָם עַל יָדָהּ, כִּי הִיא בִּבְחִינַת עֲקֶרֶת הַבַּיִת וְכַנַּ\"ל, אַף-עַל-פִּי-כֵן צְרִיכִין לֵידַע שֶׁאֵין לָהּ שׁוּם כֹּחַ וְחִיּוּת כְּלָל כִּי אִם מִבַּעְלָהּ, מִבְּחִינַת תּוֹרָה שֶׁבִּכְתָב, כִּי כָּל תּוֹרָה שֶׁבְּעַל פֶּה הַכֹּל מִתּוֹרָה שֶׁבִּכְתָב כִּי לֵיכָּא מִלְּתָא דְּלָא רְמִיזָא בְּאוֹרָיְתָא:"
                    ],
                    [
                        "כִּי תּוֹרָה שֶׁבִּכְתָב וְתוֹרָה שֶׁבְּעַל פֶּה זֶהוּ בְּחִינַת עִנְיַן הַצֵּרוּפִים הַנַּ\"ל, כִּי עֶצֶם הַתֵּבָה כְּמוֹ שֶׁהִיא נִכְתֶּבֶת בַּתּוֹרָה זֶה בְּחִינַת תּוֹרָה שֶׁבִּכְתָב, וְכָל הַצֵּרוּפִים שֶׁיְּכוֹלִים לְצָרֵף מִמֶּנָּה זֶהוּ בְּחִינַת שֹׁרֶשׁ תּוֹרָה שֶׁבְּעַל פֶּה, שֶׁהִיא מְבָאֶרֶת וּמְפָרֶשֶׁת אֶת דִּבְרֵי הַתּוֹרָה בְּדֶרֶךְ פְּשָׁט וּבְדֶרֶךְ רֶמֶז וּדְרוּשׁ וָסוֹד, הֵן בְּבֵאוּרֵי דִּינֵי הַתּוֹרָה בִּפְרָטִיּוּת בְּכָל דִּינֵיהֶם, הֵן בְּסוֹד כַּוָּנַת הַמִּצְווֹת וּבִדְרוּשִׁים וְחִדּוּשִׁים נִפְלָאִים וְכוּ', שֶׁכֻּלָּם נִמְשָׁכִים מִבְּחִינַת צֵרוּפִים הַנַּ\"ל, שֶׁבְּרוּחַ קָדְשָׁם הֵם מַשִּיגִים לְצָרֵף אוֹתִיּוֹת הַתּוֹרָה בְּכַמָּה וְכַמָּה צֵרוּפִים שׁוֹנִים שֶׁמֵּהֶם נִמְשָׁכִים כָּל בֵּאוּרֵי הַתּוֹרָה עַל-פִּי שְׁלֹשׁ עֶשְׂרֵה מִדּוֹת שֶׁהַתּוֹרָה נִדְרֶשֶׁת בָּהֶם, וְכָל הַחִדּוּשִׁים וְכָל הָרְמָזִים וְהַסּוֹדוֹת וְכוּ', אֲבָל בֶּאֱמֶת שְׁנֵיהֶם אֶחָד תּוֹרָה שֶׁבִּכְתָב וְתוֹרָה שֶׁבְּעַל פֶּה, דְּהַיְנוּ עַצְמוּת הַתֵּבוֹת כַּהֲוָיָתָן כְּמוֹ שֶׁנִּכְתָּבִין בַּתּוֹרָה שֶׁבִּכְתָב עִם כָּל הַצֵּרוּפִים הָרַבִּים שֶׁמִּצְטָרְפִים מֵהֶם עַד אֵין קֵץ, שֶׁהֵם בְּחִינַת תּוֹרָה שֶׁבְּעַל פֶּה, כִּי זֶה עִקַּר הַתִּקּוּן לְיַחֵד שְׁנֵיהֶם כְּאֶחָד בְּתַכְלִית הָאַחְדוּת, כִּי אַחַר כָּל רִבּוּי הַצֵּרוּפִים וְהַדְּרוּשִׁים וְהַכַּוָּנוֹת וְהָרְמָזִים וְכוּ', הַכֹּל עוֹלֶה אֶל מָקוֹם אֶחָד שֶׁהוּא קִיּוּם הַתּוֹרָה וְהַמִּצְווֹת כִּפְשׁוּטָן, לְמָשָׁל מִצְוַת תְּפִלִּין שֶׁכְּתוּבָה בְּפָרָשַׁת קַדֵּשׁ \"וְהָיָה כִּי יְבִיאֲךָ וְכוּ'\". שֶׁיֵּשׁ בְּכָל אוֹת וּבְכָל תֵּבָה וּבְכָל פָּסוּק וּבְכָל פָּרָשָׁה רָזִין וְסוֹדוֹת עֲמֻקּוֹת וְנוֹרָאוֹת עַד אֵין חֵקֶר שֶׁשָּׁרְשָׁם מִכָּל הַצֵּרוּפִים הַנַּ\"ל, אֲבָל אַף-עַל-פִּי-כֵן אַחַר כָּל הַדְּרוּשִׁים וְהַכַּוָּנוֹת וְכוּ' הָעִקָּר הוּא כְּמוֹ שֶׁכָּתוּב בַּתּוֹרָה עַל-פִּי מַה שֶּׁפֵּרְשׁוּ לָנוּ רַבּוֹתֵינוּ זִכְרוֹנָם לִבְרָכָה שֶׁהוּא לְהַנִּיחַ תְּפִלִּין אֵלּוּ שֶׁאָנוּ מַנִּיחִין שֶׁהֵם שֶׁל עוֹר וְכוּ' בְּכָל דִּינֵיהֶם, וּבָהֶם כְּלוּלִים כָּל הַצֵּרוּפִים וְכָל הַכַּוָּנוֹת וְהַסּוֹדוֹת, וְכֵן בְּכָל הַמִּצְווֹת שֶׁבַּתּוֹרָה, כִּי תּוֹרָה שֶׁבְּעַל פֶּה מְבָאֶרֶת כָּל דִּבְרֵי תּוֹרָה שֶׁבִּכְתָב, אֲבָל אֵין לָהּ מְצִיאוּת כִּי אִם מִבְּחִינַת תּוֹרָה שֶׁבִּכְתָב, כִּי שְׁנֵיהֶם אֶחָד וְכַנַּ\"ל:"
                    ],
                    [
                        "וּמִזֶּה תָּבִין מֵרָחוֹק לְהַבְדִּיל בֵּין הַקֹּדֶשׁ וּבֵין הַחֹל וְהַטָּמֵא, שֶׁהוּא בֵּין דֶּרֶךְ הַקֹּדֶשׁ שֶׁדָּרְכוּ בּוֹ אֲבוֹתֵינוּ וְרַבּוֹתֵינוּ בְּשַׁ\"ס וּפוֹסְקִים וּבְדַרְכֵי הַקַּבָּלָה הַקְּדוֹשָׁה שֶׁקִּבְּלוּ מִמֹּשֶׁה רַבֵּנוּ עָלָיו הַשָּׁלוֹם, שֶׁעֲלֵיהֶם נִתְיַסֵּד הַזֹּהַר הַקָּדוֹשׁ וְכִתְבֵי הָאֲרִ\"י זִכְרוֹנוֹ לִבְרָכָה עַל-פִּי רוּחַ קָדְשָׁם, וּבֵין מְרִירוּת הַמַּיִם הַזְּדוֹנִים שֶׁל הַהוֹלְכִים לְפָרֵשׁ אֶת הַתּוֹרָה הַקְּדוֹשָׁה עַל-פִּי דֶּרֶךְ הַמְחַקְּרִים הַפִּילוֹסוֹפִים אֲשֶׁר לֹא מִבְּנֵי יִשְׂרָאֵל הֵנָּה, כִּי כָּל מְפָרְשֵׁי הַתּוֹרָה הָאֲמִתִּים עַל-פִּי הַקַּבָּלָה בִּפְשָׁט וּבְסוֹד כֻּלָּם שָׁבִים אֶל מָקוֹם אֶחָד, וּמְחַזְּקִים וּמְעוֹרְרִים וּמַלְהִיבִים אֶת לֵב בְּנֵי יִשְׂרָאֵל מְאֹד לְקַיֵּם אֶת כָּל הַמִּצְווֹת כִּפְשׁוּטָן כְּמוֹ שֶׁמָּסְרוּ לָנוּ רַבּוֹתֵינוּ זִכְרוֹנָם לִבְרָכָה, כִּי כָּל פֵּרוּשֵׁיהֶם וּבֵאוּרֵיהֶם וְחִדּוּשֵׁיהֶם הוּא מִשֹּׁרֶשׁ הַתּוֹרָה שֶׁבִּכְתָב כְּמוֹ שֶׁהוּא כָּתוּב לְפָנֵינוּ, שֶׁמִּשָּׁם כָּל הַצֵּרוּפִים הָרַבִּים עַד אֵין קֵץ, שֶׁמִּשָּׁם כָּל חִדּוּשֵׁיהֶם כַּנַּ\"ל, אֲבָל הַכֹּל שָׁב אֶל מָקוֹם אֶחָד לְקַיֵּם דִּבְרֵי הַתּוֹרָה וּמִצְווֹתֶיהָ כַּדָּת וְכַדִּין כְּמוֹ שֶׁקִּבְּלוּ רַבּוֹתֵינוּ זִכְרוֹנָם לִבְרָכָה. לֹא כֵן הַמְהַפְּכִים אָרְחוֹת יֹשֶׁר, הַהוֹלְכִים בְּדֶרֶךְ הַפִּילוֹסוֹפְיָא שֶׁרוֹצִים לַהֲפֹךְ הַקְּעָרָה עַל-פִּיהָּ, וְהֵם אוֹמְרִים שֶׁרוֹצִים רַק בִּפְשׁוּטָהּ שֶׁל תּוֹרָה וּמַכְחִישִׁים בְּכָל הַסּוֹדוֹת וְכוּ', וְאַחַר כָּךְ נִמְשָׁךְ מִדִּבְרֵיהֶם לִפְרֹק עֹל לְגַמְרֵי כַּנִּכָּר מַחֲשַׁבְתָּם מִתּוֹךְ מַעֲשֵׂיהֶם הָרָעִים, כִּי בְּוַדַּאי אִם טַעֲמֵי הַמִּצְווֹת, חַס וְשָׁלוֹם, הֵם רַק נִימוּסִית כְּדֵי לְקַיֵּם הַקִּבּוּץ וְכוּ', כְּמוֹ שֶׁהֵם בּוֹדִים מִלִּבָּם, בְּוַדַּאי אִי אֶפְשָׁר לַעֲמֹד בַּמִּלְחָמָה לִכְבֹּשׁ יִצְרוֹ בִּשְׁבִיל זֶה, כַּיָּדוּעַ וּמוּבָן לְכָל מִי שֶׁיֵּשׁ לוֹ יְדִיעָה כָּל שֶׁהוּא בְּדִבְרֵיהֶם הָרָעִים, וְהַמָּרִים הַבּוֹטִים כְּמַדְקְרוֹת חֶרֶב בְּטַעַם מַר חַלָּמוּת שֶׁלָּהֶם עַל הַמִּצְווֹת, כִּי הַסִּטְרָא אָחֳרָא שָׁארֵי בְּחִבּוּרָא וְסַיֵּם בְּפֵרוּדָא, שֶׁמַּתְחִילִים בְּחִבּוּר אוֹתִיּוֹת הַתּוֹרָה כְּמוֹ שֶׁהֵן וְאֵינָם רוֹצִים בְּקַבָּלַת חֲכָמֵינוּ זִכְרוֹנָם לִבְרָכָה, וְאַחַר כָּךְ בָּאִים לְפֵרוּד גָּמוּר בְּחִינַת וְנִרְגָּן מַפְרִיד אַלּוּף, שֶׁמַּפְרִידִין תּוֹרָה שֶׁבְּעַל פֶּה מִתּוֹרָה שֶׁבִּכְתָב, עַד שֶׁמְּבִיאִים לִידֵי פְּרִיקַת עֹל לְגַמְרֵי, כַּאֲשֶׁר כְּבָר הַרְבֵּה מֵהֶם הֵמִירוּ דָּתָם לְגַמְרֵי עַל-יְדֵי-זֶה . וְהַנִּשְׁאָרִים בְּשֵׁם יִשְׂרָאֵל הֵם רַק לְפָנִים וְרֹב הַמִּצְווֹת הֵם פּוֹרְקִים עֹל לְגַמְרֵי, כִּי כָּל פֵּרוּשֵׁיהֶם הָרָעִים שֶׁהֵם מְפָרְשִׁים אֶת הַתּוֹרָה עַל-פִּי דַּרְכָּם הֵם נִפְרָדִים מֵעֹצֶם אֲמִתִּית הַכַּוָּנָה שֶׁבַּתּוֹרָה שֶׁבִּכְתָב כַּאֲשֶׁר יוּכַל כָּל מַשְׂכִּיל הֶחָפֵץ בָּאֱמֶת לְהָבִין, אֲבָל אֲנַחְנוּ הַהוֹלְכִים בְּעִקְבוֹת אֲבוֹתֵינוּ וְרַבּוֹתֵינוּ אֲשֶׁר מֵעוֹלָם כָּל הַדְּרוּשִׁים וְכָל הַחִדּוּשִׁים וְכוּ' וְכָל הַכַּוָּנוֹת וְהַסּוֹדוֹת וְכוּ', כֻּלָּם לְחַזֵּק וּלְאַמֵּץ וּלְעוֹרֵר לֵב בְּנֵי יִשְׂרָאֵל לְקַיֵּם כָּל הַמִּצְווֹת בְּיֶתֶר שְׂאֵת בְּיִרְאָה וְאַהֲבָה וּבְהִתְעוֹרְרוּת נִפְלָא, כִּי אֲפִלּוּ מִי שֶׁאֵינוֹ מֵבִין דַּרְכֵי הַסּוֹדוֹת וְהָרְמָזִים הוּא מֵבִין מֵרָחוֹק שֶׁיֵּשׁ סוֹדוֹת נֶעְלָמוֹת נוֹרָאוֹת וְנִשְׂגָּבוֹת בְּכָל דִּין וּבְכָל פְּרָט וּפְרָט שֶׁל כָּל מִצְוָה וּמִצְוָה, כִּי הַכֹּל שָׁב אֶל מָקוֹם אֶחָד, כִּי תּוֹרָה שֶׁבִּכְתָב וְתוֹרָה שֶׁבְּעַל פֶּה כֻּלָּא חַד, כִּי ה' הוּא הָאֱלֹקִים כַּנַּ\"ל, בָּרוּךְ אֱלֹקֵינוּ שֶׁבְּרָאָנוּ לִכְבוֹדוֹ וְהִבְדִּילָנוּ מִן הַתּוֹעִים הָאֵלֶּה וְנָתַן לָנוּ תּוֹרַת אֱמֶת וְכוּ':"
                    ],
                    [
                        "וְזֶה בְּחִינַת חַכְמוֹת נָשִׁים בָּנְתָה בֵיתָהּ וְאִוֶּלֶת בְּיָדֶיהָ תֶהֶרְסֶנּוּ שֶׁנֶּאֱמַר לְעִנְיַן חָכְמַת הַתּוֹרָה הָאֲמִתִּית שֶׁנִּקְרֵאת אֵשֶׁת חַיִל, בְּחִינַת חַכְמוֹת נָשִׁים וְכוּ', וּלְהֵפֶךְ כְּסִילוּת שֶׁל חַכְמֵי הַטֶּבַע, שֶׁהֵם מְכֻנִּים בְּכָל סֵפֶר מִשְׁלֵי בְּשֵׁם אִשָּׁה זָרָה, אִשָּׁה מְנָאָפֶת, אֵשֶׁת כְּסִילוּת, כַּמְבֹאָר בְּרַשִׁ\"י וּבְכָל סִפְרֵי הַמְפָרְשִׁים הָאֲמִתִּים, כִּי אִשָּׁה זוֹנָה מַמָּשׁ וּכְפִירוֹת שֶׁל חַכְמֵי הַטֶּבַע הֵם בְּחִינָה אַחַת מַמָּשׁ עַל-פִּי כָּל הַנַּ\"ל. וְכֵן אֵשֶׁת חַיִל, אִשָּׁה חֲכָמָה וּכְשֵׁרָה, הִיא בְּחִינָה אַחַת עִם הָאֱמוּנָה הַקְּדוֹשָׁה הַמִּתְבָּרֶרֶת עַל-יְדֵי חָכְמַת הַתּוֹרָה שֶׁהִיא הַחָכְמָה הָאֲמִתִּית. וְזֶהוּ \"חַכְמוֹת נָשִׁים בָּנְתָה בֵיתָהּ\", בְּחִינַת הַבָּתִּים הַנִּפְלָאִים שֶׁנַּעֲשִׂין עַל-יְדֵי הַצֵּרוּפִים הָרַבִּים עַד אֵין קֵץ, שֶׁכֻּלָּם בְּנוּיִים וּמְיֻסָּדִים בְּחֹזֶק עֹז, מֵאַחַר שֶׁכֻּלָּם שָׁבִים אֶל מָקוֹם אֶחָד לְקַיֵּם הַתּוֹרָה וְהַמִּצְווֹת כַּנַּ\"ל, אֲבָל \"וְאִוֶּלֶת\", שֶׁהֵם חַכְמֵי הַטֶּבַע, \"בְּיָדֶיהָ תֶהֶרְסֶנּוּ\", כִּי הֵם רוֹצִים לַהֲרֹס כָּל הַבָּתִּים הַנִּפְלָאִים הַנַּ\"ל מֵאַחַר שֶׁכָּל דִּבְרֵיהֶם לְרַחֵק מֵאֲמִתִּיּוּת הַתּוֹרָה וְכַנַּ\"ל:"
                    ],
                    [
                        "וְזֶה שֶׁמַּתְחִילִין בִּכְתֻבָּה וּבְגֵט בְּיוֹם פְּלוֹנִי בְּשַׁבָּת וְכוּ', עַד לַמִּנְיָן שֶׁאָנוּ מוֹנִין לִבְרִיאַת הָעוֹלָם לְגַלּוֹת בָּהֶם אֱמוּנַת חִדּוּשׁ הָעוֹלָם, שֶׁזֶּה עִקַּר הָאֱמוּנָה שֶׁמִּתְבָּרֶרֶת עַל-יְדֵי הַצַּדִּיק הָאֱמֶת, שֶׁמִּשָּׁם כָּל תִּקּוּן הַיִּחוּד בְּשָׁרְשׁוֹ כַּנַּ\"ל:"
                    ],
                    [
                        "וְכֵן בְּגֵרוּשִׁין שֶׁצָּרִיךְ לְגָרְשָׁהּ וּלְהַפְרִידָהּ מִשָּׁרְשָׁהּ אֶצְלוֹ שֶׁאִי אֶפְשָׁר לְהַפְרִידָהּ כִּי אִם עַל-פִּי דַּת מֹשֶׁה וְיִשְׂרָאֵל, דְּהַיְנוּ עַל-יְדֵי הַתּוֹרָה שֶׁהִיא בְּחִינַת כְּלַל הָרוּחַ נְבוּאָה שֶׁמְּבָרֵר הָאֱמוּנָה שֶׁמִּשָּׁם הַחִבּוּר כַּנַּ\"ל, וְלָכֵן לְשָׁם צְרִיכִין לַעֲלוֹת לְהַפְרִיד מִשָּׁם, כִּי הִיא אֵינָהּ בַּת זוּגוֹ מֵאַחַר שֶׁבָּאוּ לִידֵי פֵּרוּד עַד שֶׁמְּגָרְשָׁהּ, כִּי כְּשֶׁהִיא אֵינָהּ בַּת זוּגוֹ וְיֵשׁ קְטָטוֹת רַבּוֹת בֵּינֵיהֶם עַד שֶׁאֵינָם יְכוֹלִים לְהַשְׁווֹת דַּעְתָּן, מִכָּל שֶׁכֵּן כְּשֶׁמָּצָא בָּהּ עֶרְוַת דָּבָר מַמָּשׁ, אֲזַי אִי אֶפְשָׁר לְיַחֵד עַל יָדָם הַטֶּבַע וְהַהַשְׁגָּחָה וְכוּ' כַּנַּ\"ל, כִּי לִפְעָמִים חַכְמֵי הַטֶּבַע מִתְחַכְּמִים כְּנֶגֶד אֲמִתַּת הַהַשְׁגָּחָה, שֶׁזֶּה בְּחִינַת הָאִשָּׁה הַמְנָאָפֶת תַּחַת אִישָׁהּ תִּקַּח אֶת זָרִים, שֶׁסָּרִים מֵאֲמִתַּת הָאֱמוּנָה וְהוֹלְכִים אַחַר דֵּעוֹת זָרוֹת וְכוּ', וּמִשָּׁם נִמְשָׁךְ כָּל הַקִּלְקוּלִים גַּם בְּגַשְׁמִיּוּת בֵּין הַזִּוּוּגִים עַד שֶׁמֻּכְרָח לְגָרְשָׁהּ, וְאָז צָרִיךְ לְהַפְרִידָהּ מִשָּׁרְשָׁהּ כַּנַּ\"ל:",
                        " כִּי כָּל אִישׁ וְאִשָּׁה הֵם בְּחִינַת שִׂכְלִיִּים פְּרָטִיִּים שֶׁצְּרִיכִים לְקַבֵּל זֶה מִזֶּה דַּיְקָא כְּמוֹ שֶׁהוּא בְּהַשֹּׁרֶשׁ בִּידִיעַת הַתּוֹרָה וְסוֹדוֹתֶיהָ, שֶׁצָּרִיךְ כָּל אֶחָד לְקַבֵּל מֵהַשֵּכֶל הַשַּׁיָּךְ אֵלָיו דַּיְקָא, וְאִם יְקַבֵּל מִשֵּכֶל אַחֵר שֶׁאֵינוֹ שַׁיָּךְ לוֹ, יָכוֹל לְקַלְקֵל מְאֹד, וְעַל-כֵּן בֶּאֱמֶת צְרִיכִין רַבִּי גָּדוֹל וּמֻבְהָק בְּיוֹתֵר שֶׁיּוּכַל לְהָאִיר לְכָל אֶחָד וְאֶחָד כְּפִי שִׂכְלוֹ, כְּפִי הָעֵת וְהַמַּדְרֵגָה שֶׁלּוֹ, וּמִשָּׁם שֹׁרֶשׁ אִישׁ וְאִשָּׁה מַשְׁפִּיעַ וּמְקַבֵּל כַּנַּ\"ל, שֶׁנֶּפֶשׁ הָאִשָּׁה הַזֹּאת צְרִיכָה לְקַבֵּל מֵאִישׁ הַזֶּה דַּיְקָא, וּכְשֶׁאֵינָהּ שַׁיָּכָה אֵלָיו מִשָּׁם נִמְשָׁכִין הַגֵּרוּשִׁין. וְעַל-כֵּן צָרִיךְ שֶׁיִּהְיֶה הַגֵּט בִּכְתָב וּלְהַזְכִּיר שָׁם אֱמוּנַת חִדּוּשׁ הָעוֹלָם כַּנַּ\"ל, וּכְדַת מֹשֶׁה וְיִשְׂרָאֵל לְהוֹרוֹת שֶׁאֵינוֹ מַפְרִידָהּ אֶלָּא מִמֶּנּוּ, כִּי אֵינָהּ שַׁיֶּכֶת אֵלָיו, אֲבָל עֲדַיִן הִיא מְקֻשֶּׁרֶת כְּדַת הַתּוֹרָה הַקְּדוֹשָׁה וְיֵשׁ לָהּ רְשׁוּת לְהִנָּשֵׂא לְכָל מִי שֶׁתִּרְצֶה וּלְהִתְתַּקֵּן עַל יָדוֹ. וְעַל-כֵּן נִקְרָא הַגֵּט סֵפֶר, כִּי מְקַבֵּל מִבְּחִינַת סֵפֶר הַתּוֹרָה, וְהַגֵּט הוּא לָהּ לִרְאָיָה וּלְעֵד שֶׁלֹּא נִפְרְדָה, חַס וְשָׁלוֹם, מֵהַתּוֹרָה לְגַמְרֵי, רַק מֵאִישׁ פְּרָטִי הַזֶּה, אֲבָל עֲדַיִן הִיא מְקֻשֶּׁרֶת בְּהַתּוֹרָה, כִּי נִפְטְרָה מִמֶּנּוּ כְּדַת מֹשֶׁה וְיִשְׂרָאֵל וְכוּ' וְכַנַּ\"ל:",
                        " הִלְכוֹת יִבּוּם וַחֲלִיצָה הֲלָכָה ה:"
                    ],
                    [
                        "וְזֶה בְּחִינַת יִבּוּם וַחֲלִיצָה, כִּי כְּבָר מְבֹאָר שֶׁעִקַּר הַהוֹלָדָה כְּדֵי לְהַרְבּוֹת נֶפֶשׁ מִיִּשְׂרָאֵל שֶׁעַל-יְדֵי-זֶה נִתְרַבּוּ הַבָּתִּים מְאֹד וְכוּ'. וְעִקַּר הַהוֹלָדָה נִמְשֶׁכֶת בְּשָׁרְשָׁהּ מִבְּחִינַת רוּחַ הַצַּדִּיק, שֶׁהוּא בְּחִינַת רוּחַ נְבוּאָה, שֶׁעַל-יְדֵי-זֶה מִתְבָּרֵר הַמְדַמֶּה, שֶׁעַל-יְדֵי-זֶה מִתְבָּרֶרֶת הָאֱמוּנָה, שֶׁהִיא בְּחִינַת אִשָּׁה יִרְאַת ה', שֶׁמִּשָּׁם כָּל הַהוֹלָדוֹת. וְכָל מַה שֶּׁנּוֹלָד יוֹתֵר נֶפֶשׁ מִיִּשְׂרָאֵל הוּא בְּחִינַת חִדּוּשׁ הָעוֹלָם, כִּי הָאָדָם הוּא עוֹלָם קָטָן, וְכָל אָדָם הוּא בְּחִינַת עִנְיָן חָדָשׁ וְשֵׂכֶל חָדָשׁ לְגַמְרֵי, כַּמְבֹאָר אֶצְלֵנוּ בְּמָקוֹם אַחֵר, שֶׁאֲפִלּוּ הַגִּלְגּוּל אֵינוֹ מִתְגַּלְגֵּל כְּמוֹ שֶׁהָיָה מִתְּחִלָּה, רַק נֶפֶשׁ זֶה עִם רוּחַ זֶה וְכוּ', וְהַכֹּל בִּשְׁבִיל לְפַרְסֵם וּלְגַלּוֹת אֱמוּנָתוֹ יִתְבָּרַךְ בִּבְחִינַת וְעַד דֹּר וָדֹר אֱמוּנָתוֹ, וְכָל מַה שֶּׁנִּתְרַבֶּה נֶפֶשׁ יוֹתֵר וְנִתְגַּדֵּל בֵּית הַתְּפִלָּה יוֹתֵר עַל-יְדֵי רִבּוּי הַבָּתִּים וְכוּ', עַל-יְדֵי-זֶה מִתְגַּדֵּל בְּחִינַת הָרוּחַ נְבוּאָה יוֹתֵר, כִּי הָרוּחַ נְבוּאָה בָּא מִנַּפְשׁוֹת יִשְׂרָאֵל, כְּמוֹ שֶׁמְּבֹאָר שָׁם, עַל-כֵּן כָּל מַה שֶּׁנִּתְרַבִּין צֵרוּפֵי הַנְּפָשׁוֹת יוֹתֵר, מִתְרַבֶּה וּמִתְגַּדֵּל הָרוּחַ נְבוּאָה הַבָּא מֵהֶם בְּיוֹתֵר, וְעַל-יְדֵי-זֶה יְכוֹלִין לְהוֹלִיד עוֹד נְפָשׁוֹת רַבּוֹת יוֹתֵר וְיוֹתֵר שֶׁיְּגַלּוּ הָאֱמוּנָה בְּיוֹתֵר, וְכֵן חוֹזֵר חָלִילָה, וְעַל-יְדֵי-זֶה תָּבוֹא הַגְּאֻלָּה כַּנַּ\"ל, כִּי אֵין בֶּן דָּוִד בָּא עַד שֶׁיִּכְלוּ כָּל הַנְּשָׁמוֹת שֶׁבַּגּוּף, וְעַל-יְדֵי כָּל הַנַּ\"ל נִמְשָׁךְ קוֹל הַנִּגּוּן הַמְבֹאָר שָׁם הַמַּשְׁקֶה אֶת הַגָּן וְכוּ', שֶׁעַל-יְדֵי-זֶה מִתְגַּבֵּר עָקֵב דִּקְדֻשָּׁה עַל עָקֵב דְּסִטְרָא אָחֳרָא, בִּבְחִינַת וְיָדוֹ אֹחֶזֶת בַּעֲקֵב עֵשָׂו, כְּמוֹ שֶׁמְּבֹאָר שָׁם, עַיֵּן שָׁם הֵיטֵב. וְזֶה בְּחִינַת כְּלֵי זֶמֶר שֶׁמְּנַגְּנִין עַל הַחֲתֻנָּה, כִּי עִקַּר הַחֲתֻנָּה הִיא בִּשְׁבִיל הוֹלָדָה וְכוּ', שֶׁעַל-יְדֵי-זֶה נִמְשָׁךְ קוֹל הַנִּגּוּן הַנַּ\"ל. וְזֶה שֶׁמֵּת בְּלֹא בָּנִים, רַחֲמָנָא לִצְלַן, הוּא פָּגוּם מִכָּל הַנַּ\"ל, וְעַל-כֵּן לֹא עָיֵל לְפַרְגּוֹדָא דְּמַלְכָּא, כְּמוֹ שֶׁאִיתָא בַּזֹּהַר הַקָּדוֹשׁ, וְעַל-כֵּן נִשְׁאָר נִשְׁמָתוֹ קְשׁוּרָה בַּעֲקֵב אָחִיו, כַּמּוּבָא, כִּי עַד שָׁם מַגִּיעַ הַפְּגָם בִּבְחִינַת עָקֵב שֶׁלֹּא זָכָה לְאַפָּשָׁא וּלְאוֹלָדָא, שֶׁעַל-יְדֵי-זֶה הָיוּ נַעֲשִׂין כָּל הַתִּקּוּנִים הַנַּ\"ל, עַד שֶׁהָיָה מִתְתַּקֵּן בְּחִינַת הֶעָקֵב דִּקְדֻשָּׁה כַּנַּ\"ל. וְעַל-כֵּן נִשְׁמָתוֹ קְשׁוּרָה שָׁם בִּבְחִינַת עָקֵב, וְעַל-כֵּן תִּקּוּנוֹ עַל-יְדֵי אָחִיו שֶׁהוּא סָמוּךְ אֵלָיו בְּצֵרוּפֵי הָאוֹתִיּוֹת, כִּי שִׁשִּׁים רִבּוֹא נַפְשׁוֹת יִשְׂרָאֵל הֵם בְּחִינַת שִׁשִּׁים רִבּוֹא אוֹתִיּוֹת הַתּוֹרָה וְכָל אֶחָד מִיִּשְׂרָאֵל יֵשׁ לוֹ אוֹת בַּתּוֹרָה וְכָל אוֹת כָּלוּל מִכָּל הָאוֹתִיּוֹת, וּכְמוֹ כֵן כָּל נֶפֶשׁ כָּלוּל מִכָּל הַנְּפָשׁוֹת רַק שֶׁעִקָּרוֹ נֶאֱחָז בְּזֶה הָאוֹת, וּכְמוֹ שֶׁיֵּשׁ בַּתּוֹרָה פָּרָשִׁיּוֹת וּפְסוּקִים וְתֵבוֹת וְאוֹתִיּוֹת, כֵּן בְּהַנְּפָשׁוֹת יֵשׁ שְׁבָטִים וּמִשְׁפָּחוֹת וּבָתֵּי אָבוֹת וְכוּ', וְכָל אֶחָד עִם אָחִיו הוּא כְּמוֹ תֵּבָה אַחַת בַּתּוֹרָה שֶׁיֵּשׁ בָּהּ כַּמָּה אוֹתִיּוֹת, כְּמוֹ כֵן יֵשׁ בְּבֵית אָבִיו כַּמָּה נְפָשׁוֹת שֶׁל אֶחָיו. נִמְצָא, שֶׁאָחִיו סָמוּךְ אֵלָיו בְּצֵרוּפֵי הָאוֹתִיּוֹת הַנַּ\"ל, עַל-כֵּן יֵשׁ לוֹ כֹּחַ לְגָאֳלוֹ בְּסוֹד הַיִּבּוּם, וְעִקַּר תִּקּוּן הַיִּבּוּם הוּא עַל-יְדֵי בְּחִינַת הַהוּא רוּחָא דְּשָׁדֵי בְּגַוָּהּ הַיְנוּ, בְּחִינַת רוּחַ נְבוּאָה הַנַּ\"ל הַנִּמְשָׁךְ בְּשָׁרְשׁוֹ מֵהַצַּדִּיק שֶׁמִּשָּׁם הַהוֹלָדָה כַּנַּ\"ל, וְעַל-כֵּן עַל-יְדֵי הַהוּא רוּחָא יָכוֹל לְתַקְּנוֹ, כִּי חוֹזֵר וְנִצְטַיֵּר עַל-יְדֵי הַהוּא רוּחָא, שֶׁעַל-יְדֵי-זֶה מִתְבָּרֵר הָאֱמוּנָה וְזוֹכִין לִבְחִינַת חִדּוּשׁ הָעוֹלָם שֶׁמִּשָּׁם הַתִּקּוּן:",
                        " וְעַל-כֵּן כְּשֶׁאֵינוֹ רוֹצֶה לְיַבֵּם אֲזַי, \"וְחָלְצָה נַעֲלוֹ מֵעַל רַגְלוֹ\", לְהַרְאוֹת לוֹ שֶׁפָּגַם בִּבְחִינַת עָקֵב כַּנַּ\"ל, כִּי כָּל הַפְּגָם נִמְשָׁךְ מֵחֵטְא אָדָם הָרִאשׁוֹן שֶׁלֹּא זָכָה לְתַקְּנוֹ כְּפִי חֶלְקוֹ, וְעִקַּר חֵטְא אָדָם הָרִאשׁוֹן וּפְגָמוֹ הָיָה בְּחִינַת עָקֵב עַל-יְדֵי הַנָּחָשׁ הָיָה עָרוּם שֶׁמִּשָּׁם כָּל הַקִּלְקוּלִים, כַּמְבֹאָר בְּהַתּוֹרָה הַנַּ\"ל, שֶׁעַל-יְדֵי-זֶה גָּרַם \"וְאַתָּה תְּשׁוּפֶנּוּ עָקֵב\" שֶׁמִּשָּׁם כֹּחוֹ שֶׁל עֲקֵב עֵשָׂו, שֶׁהוּא זֻהֲמַת הַנָּחָשׁ. וְהַתִּקּוּן הוּא עַל-יְדֵי קוֹל הַנִּגּוּן הַמְבֹאָר שָׁם שֶׁנִּמְשָׁךְ עַל-יְדֵי בֵּרוּר הָאֱמוּנָה כוּ', שֶׁהוּא בְּחִינַת אֶת קֹלְךָ שָׁמַעְתִּי בַּגָּן וָאִירָא, כְּמוֹ שֶׁמְּבֹאָר שָׁם, וְאָז אַחַר שֶׁהִתְחִיל הַתִּקּוּן כְּתִיב, \"וַיַּעַשׂ ה' אֱלֹקִים לְאָדָם וּלְאִשְׁתּוֹ כָּתְנוֹת עוֹר וַיַּלְבִּשֵׁם\", סוֹד הַמִּנְעָלִים, כַּמּוּבָא. וְעַל-כֵּן זֶה הַיָּבָם שֶׁאֵינוֹ רוֹצֶה לְיַבֵּם וְזֶה מוֹרֶה שֶׁאֵין בּוֹ כֹּחַ לְהַמְשִׁיךְ כָּל הַתִּקּוּנִים הַנַּ\"ל, עַל-כֵּן \"וְחָלְצָה נַעֲלוֹ מֵעַל רַגְלוֹ וְכוּ'\" וְעָנְתָה וְאָמְרָה, \"כָּכָה יֵעָשֶׂה לָאִישׁ אֲשֶׁר לֹא יִבְנֶה אֶת בֵּית אָחִיו וְכוּ'\", כִּי שָׁם הַפְּגָם בִּבְחִינַת מִנְעָלִים, שֶׁהֵם בְּחִינַת כָּתְנוֹת עוֹר, שֶׁהֵם בְּחִינַת תִּקּוּן הֶעָקֵב וְכַנַּ\"ל. וְזֶהוּ \"וְיָרְקָה בְּפָנָיו\", שֶׁהוּא בְּחִינַת בִּזָּיוֹן הֵפֶךְ הַכָּבוֹד, כִּי הָרוּחַ נְבוּאָה הַנַּ\"ל נִמְשָׁךְ מִכָּבוֹד, כְּמוֹ שֶׁמְּבֹאָר שָׁם, וְעַל-כֵּן זֶה שֶׁפָּגַם בָּזֶה פָּגַם בַּכָּבוֹד, וְעַל-כֵּן 'וְיָרְקָה בְּפָנָיו', שֶׁהוּא הֵפֶךְ הַכָּבוֹד. יְהִי רָצוֹן שֶׁתַּצִּילֵנוּ וְאֶת כָּל עַמְּךָ יִשְׂרָאֵל שֶׁלֹּא יָבוֹאוּ לִידֵי חֲלִיצָה וְיִבּוּם, וִיקֻיַּם מְהֵרָה, \"הַקָּטֹן יִהְיֶה לָאֶלֶף וְהַצָּעִיר לְגוֹי עָצוּם אֲנִי ה' בְּעִתָּהּ אֲחִישֶׁנָּה\" בָּרוּךְ ה' לְעוֹלָם, אָמֵן וְאָמֵן, יִמְלֹךְ ה' לְעוֹלָם אֱלֹקַיִךְ צִיּוֹן לְדוֹר וָדוֹר הַלְלוּיָהּ:"
                    ]
                ]
            ],
            "Laws of Matrimony": [
                [
                    [
                        "כֹּהֵן לֵוִי יִשְׂרָאֵל מֻתָּרִין לָבוֹא זֶה בָּזֶה, וְהַוָּלָד הוֹלֵךְ אַחַר הַזָּכָר:",
                        " כִּי אִיתָא בְּהַתּוֹרָה \"תִּקְעוּ ג\" הַמְדַבֵּר מִתּוֹכָחָה (בְּלִקּוּטֵי תִּנְיָנָא סִימָן ח), כִּי עִקַּר הַתְּפִלָּה הִיא רַחֲמִים וְתַחֲנוּנִים, וְעִקַּר הָרַחֲמִים תָּלוּי בַּדַּעַת וְכוּ', וְלִפְעָמִים כְּשֶׁהֵם יוֹנְקִים מִן הָרַחֲמָנוּת, אֲזַי נִפְגָּם הָרַחֲמָנוּת וְנַעֲשֶׂה אַכְזָרִיּוּת, וַאֲזַי נִפְגָּם הַדַּעַת וְכוּ', עַיֵּן שָׁם. וּמִזֶּה בָּא, חַס וְשָׁלוֹם, תַּאֲוַת נִאוּף, כִּי עִקַּר הַתַּאֲוָה עַל-יְדֵי פְּגַם הַדַּעַת, כִּי הַמֹּחַ הִיא מְחִצָּה פְּרוּסָה בִּפְנֵי זֹאת הַתַּאֲוָה, כִּי יֵשׁ תְּלַת מֹחִין, וּמִשָּׁם נִמְשָׁךְ שְׁלֹשָׁה מִינֵי רַחֲמָנוּת שֶׁהֵם בְּחִינַת שָׁלֹשׁ תְּפִלּוֹת בְּיוֹם, וְכָל אֶחָד מֵהַתְּלַת מֹחִין הוּא בְּחִינַת מְחִצָּה פְּרוּסָה בִּפְנֵי זֹאת הַתַּאֲוָה וְכוּ', עַיֵּן שָׁם, וַאֲזַי הַתְּפִלָּה בִּבְחִינַת דִּין וְכוּ', וַאֲזַי צְרִיכִין בַּעַל כֹּחַ גָּדוֹל שֶׁיּוּכַל לְהִתְפַּלֵּל תְּפִלָּה בִּבְחִינַת דִּין כְּמוֹ פִּינְחָס בְּעֵת שֶׁהָיָה מַעֲשֵׂה זִמְרִי וְכוּ', כִּי זֹאת הַתְּפִלָּה שֶׁל בַּעַל כֹּחַ עוֹמֶדֶת לְהַסִּטְרָא אָחֳרָא בְּצַוָּארוֹ עַד שֶׁמֻּכְרָח לְהָקִיא כָּל הַתְּפִלּוֹת וְהַקְּדֻשּׁוֹת שֶׁבָּלַע בִּבְחִינַת חַיִל בָּלַע וַיְקִאֶנּוּ וְכוּ'. וְזֶה בְּחִינַת אַתָּה פוֹרַרְתָּ בְעָזְּךָ יָם שִׁבַּרְתָּ רָאשֵׁי תַנִּינִים עַל הַמָּיִם, בְּחִינַת כִּי מָלְאָה הָאָרֶץ דֵּעָה אֶת ה' כַּמַּיִם לַיָּם מְכַסִּים וְכוּ', וְזֶה בְּחִינַת עֲנָנֵי דְּשַׁפְכֵי מַיָּא וְכוּ', עַיֵּן שָׁם כָּל זֶה הֵיטֵב הֵיטֵב:"
                    ],
                    [
                        "וְזֶה בְּחִינַת כֹּהֵן, לֵוִי, יִשְׂרָאֵל שֶׁהֵם עִקַּר קְדֻשַּׁת הַיִּחוּס שֶׁל יִשְׂרָאֵל, כִּי יִשְׂרָאֵל עַם קָדוֹשׁ צְרִיכִין לִשְׁמֹר עַצְמָן שֶׁיִּהְיֶה זִוּוּגֵיהֶן בִּקְדֻשָּׁה וּבְטָהֳרָה, כִּי זֶה עִקַּר קְדֻשַּׁת יִשְׂרָאֵל לִשְׁמֹר עַצְמוֹ מִפְּגַם תַּאֲוַת נִאוּף כַּיָּדוּעַ, וְעַל-כֵּן צְרִיכִין לִשְׁמֹר עַצְמָן שֶׁיִּהְיֶה זִוּוּגֵיהֶן בִּקְדֻשָּׁה גְּדוֹלָה וְלֹא יִהְיֶה נֶאֱחָז שָׁם, חַס וְשָׁלוֹם, בְּחִינַת תַּאֲוָה הַנַּ\"ל, וְעִקַּר הַשְּׁמִירָה מִפְּגַם תַּאֲוָה זוֹ הוּא עַל-יְדֵי תְּלַת מֹחִין, שֶׁהֵם מְחִצּוֹת פְּרוּסוֹת בִּפְנֵי תַּאֲוָה זוֹ כַּנַּ\"ל. וְזֶה בְּחִינַת כֹּהֵן, לֵוִי, יִשְׂרָאֵל, שֶׁהֵם בְּחִינַת תְּלַת מֹחִין חָכְמָה, בִּינָה, דַּעַת כַּיָּדוּעַ, שֶׁהֵם בְּחִינַת מְחִצּוֹת פְּרוּסוֹת בִּפְנֵי זֹאת הַתַּאֲוָה, וְעַל-כֵּן עִקַּר קְדֻשַּׁת הַזִּוּוּג שֶׁל יִשְׂרָאֵל הוּא עַל-יְדֵי בְּחִינַת כֹּהֵן, לֵוִי, יִשְׂרָאֵל, שֶׁהֵם עִקַּר גֶּדֶר הַיִּחוּס הַקָּדוֹשׁ, כִּי רַק הֵם לְבַדָּם יְכוֹלִים לְהִתְחַבֵּר בִּקְדֻשָּׁה כָּרָאוּי שֶׁלֹּא יִהְיֶה נֶאֱחָז בְּזִוּוּגָם חַס וְשָׁלוֹם, פְּגַם תַּאֲוַת נִאוּף, כִּי כֹּהֵן, לֵוִי, יִשְׂרָאֵל, הֵם בְּחִינַת הַתְּלַת מֹחִין הַנַּ\"ל, שֶׁהֵם בְּחִינַת מְחִצּוֹת פְּרוּסוֹת בִּפְנֵי זֹאת הַתַּאֲוָה, וְעַל-כֵּן עִקַּר גֶּדֶר הַיִּחוּס הַקָּדוֹשׁ הוּא כֹּהֵן, לֵוִי, יִשְׂרָאֵל, כַּמְבֹאָר בַּמִּשְׁנָה וְשֻׁלְחָן עָרוּךְ וְכַנַּ\"ל:"
                    ],
                    [
                        "וְזֶה שֶׁנָּתְנוּ רַבּוֹתֵינוּ זִכְרוֹנָם לִבְרָכָה סִימָן לַמִּשְׁפָּחָה הַכְּשֵׁרָה כְּשֶׁאֵינָהּ בַּעֲלַת מַצָּה וּמְרִיבָה, אֲבָל מִשְׁפָּחָה שֶׁהִיא בַּעֲלַת מַצָּה וּמְרִיבָה זֶה סִימָן שֶׁיֵּשׁ בָּהּ פְּסוּל, כַּמּוּבָא בַּשֻּׁלְחָן עָרוּךְ. כִּי הָרַחֲמִים תָּלוּי בַּדַּעַת כַּנִּזְכָּר לְעֵיל בַּמַּאֲמָר הַנִּזְכָּר לְעֵיל, וּמִי שֶׁאֵין בּוֹ רַחֲמִים אֵין בּוֹ דַּעַת, וְעַל-כֵּן מִשְׁפָּחָה שֶׁהִיא בַּעֲלַת מַצָּה וּמְרִיבָה, שֶׁזֶּה בְּחִינַת כַּעַס וְדִינִים הֵפֶךְ רַחֲמָנוּת, בְּוַדַּאי אֵין רָאוּי לְהִתְחַבֵּר עִמָּהֶם זֶרַע יִשְׂרָאֵל, וּבְוַדַּאי יֵשׁ בָּהֶם פְּסוּל, כִּי עִקַּר קְדֻשַּׁת הַיִּחוּס שֶׁל יִשְׂרָאֵל שֶׁהֵם רַחֲמָנִים בְּנֵי רַחֲמָנִים, שֶׁזֶּהוּ בְּחִינַת דַּעַת, שֶׁזֶּהוּ עִקַּר קְדֻשַּׁת הַיִּחוּס שֶׁלָּהֶם בְּחִינַת כֹּהֵן, לֵוִי, יִשְׂרָאֵל תְּלַת מֹחִין, שֶׁהֵם עִקַּר קְדֻשַּׁת הַבְּרִית כַּנַּ\"ל, אֲבָל מִי שֶׁהוּא בַּעַל מְרִיבָה, שֶׁזֶּהוּ הֵפֶךְ הָרַחֲמָנוּת, שֶׁזֶּהוּ פְּגַם הַדַּעַת, אֵין רָאוּי לְהִתְחַתֵּן עִמּוֹ, כִּי הוּא בִּבְחִינַת פְּגַם תַּאֲוַת נִאוּף שֶׁתָּלוּי בִּפְגַם הַדַּעַת, שֶׁהוּא פְּגַם הָרַחֲמָנוּת, שֶׁזֶּהוּ הֵפֶךְ קְדֻשַּׁת כֹּהֵן, לֵוִי, יִשְׂרָאֵל כַּנַּ\"ל. וְעַל-כֵּן בְּוַדַּאי יֵשׁ בּוֹ פְּסוּל וְאָסוּר לְהִתְחַתֵּן עִמּוֹ, כִּי עִקָּר תָּלוּי בָּרַחֲמִים, שֶׁהוּא בְּחִינַת דַּעַת, שֶׁהוּא הַמְּחִצָּה פְּרוּסָה בִּפְנֵי זֹאת הַתַּאֲוָה כַּנַּ\"ל:"
                    ],
                    [
                        "וְעַל-כֵּן אָסוּר לָנוּ לְהִתְחַתֵּן וּלְהִתְחַבֵּר עִם כָּל הָאֻמּוֹת, כִּי הֵם כֻּלָּם בִּבְחִינַת אַכְזָרִיּוּת וְדִין, כִּי נִמְשְׁלוּ לְחַיּוֹת רָעוֹת, בְּחִינַת אַכְזָרִיּוּת וְדִינִים, שֶׁהוּא פְּגַם הַדַּעַת שֶׁמִּשָּׁם בָּא תַּאֲוָה הַנַּ\"ל, וְעַל-כֵּן אָסוּר לְיִשְׂרָאֵל לְהִתְחַתֵּן עִמָּהֶם, כִּי עִקַּר הַחִבּוּר שֶׁל יִשְׂרָאֵל צָרִיךְ לִהְיוֹת דַּיְקָא בִּבְחִינַת רַחֲמִים וָדַעַת שֶׁהוּא הַמְּחִצָּה פְּרוּסָה בִּפְנֵי הַתַּאֲוָה כְּדֵי שֶׁיִּהְיֶה הַזִּוּוּג בִּקְדֻשָּׁה כָּרָאוּי כַּנַּ\"ל:"
                    ],
                    [
                        "וְעַל-כֵּן יֵשׁ אֻמּוֹת שֶׁאֲפִלּוּ כְּשֶׁמִּתְגַּיְּרִין אֲסוּרִין לָבוֹא בִּקְהַל ה', זֶה מֵחֲמַת שֶׁנֶּאֱחָז בָּהֶם הָאַכְזָרִיּוּת וְהַדִּין כָּל כָּךְ עַד שֶׁאֵין יְכוֹלִים לִכְלֹל בְּתוֹךְ הָרַחֲמִים וְהַדַּעַת, שֶׁזֶּהוּ בְּחִינַת קְדֻשַּׁת יִשְׂרָאֵל אֲפִלּוּ כְּשֶׁמִּתְגַּיְּרִין, וְזֶה מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה, נְתִינִים דָּוִד גָּזַר עֲלֵיהֶם בִּשְׁבִיל שֶׁלֹּא הָיָה לָהֶם רַחֲמָנוּת כְּלָל, כַּמּוּבָא שָׁם, אָמַר, שְׁלֹשָׁה סִימָנִים יֵשׁ בְּאֻמָּה זוֹ, רַחֲמָנִים, בַּיְּשָׁנִים, גּוֹמְלֵי חֲסָדִים. כָּל מִי שֶׁיֵּשׁ בּוֹ שְׁלֹשָׁה סִימָנִים הַלָּלוּ, רָאוּי לִדָּבֵק בּוֹ, וְכָל מִי שֶׁאֵין בּוֹ שְׁלֹשָׁה סִימָנִים אֵלּוּ, אֵין רָאוּי לִדָּבֵק בּוֹ, הַיְנוּ כַּנַּ\"ל. כִּי אֵין רָאוּי לִדָּבֵק בִּקְהַל ה', בְּזֶרַע קֹדֶשׁ יִשְׂרָאֵל, כִּי אִם מִי שֶׁהוּא בִּכְלַל הָרַחֲמִים, שֶׁהוּא בְּחִינַת דַּעַת, אֲבָל מִי שֶׁאֵין בּוֹ רַחֲמִים, כְּגוֹן הַנְּתִינִים, אֲסוּרִים לָבוֹא בִּקְהַל ה', כִּי פְּגַם הָרַחֲמִים הוּא פְּגַם הַדַּעַת, שֶׁהוּא בְּחִינַת תַּאֲוַת נִאוּף שֶׁזִּוּוּג דִּקְדֻשָּׁה שֶׁל יִשְׂרָאֵל צָרִיךְ לִהְיוֹת מֻבְדָּל מִפְּגַם תַּאֲוָה זוֹ וְכַנַּ\"ל. וְזֶה שֶׁמָּנוּ רַבּוֹתֵינוּ זִכְרוֹנָם לִבְרָכָה שָׁלוֹשׁ מִדּוֹת, בַּיְּשָׁנִים, רַחֲמָנִים, גּוֹמְלֵי חֲסָדִים. הֵם בְּחִינַת תְּלַת מֹחִין הַנַּ\"ל, שֶׁהֵם בְּחִינַת שְׁלֹשָׁה מִינֵי רַחֲמָנוּת וְכוּ' כַּנַּ\"ל, כִּי גַּם הַבּוּשָׁה הוּא בְּחִינַת דַּעַת וְרַחֲמִים, כִּי עִקַּר הַבּוּשָׁה תָּלוּי בַּדַּעַת, כְּמוֹ שֶׁנֶּאֱמַר, \"גַּם בּוֹשׁ לֹא יֵבוֹשׁוּ גַּם הַכְלִים לֹא יָדָעוּ\". כִּי הַבְּהֵמָה שֶׁאֵין לָהּ דַּעַת אֵין לָהּ בֹּשֶׁת, וְכֵן מוּבָן בְּדִבְרֵי רַבֵּנוּ זִכְרוֹנוֹ לִבְרָכָה בְּמָקוֹם אַחֵר בַּמַּאֲמָר \"מַרְכְּבֹת פַּרְעֹה וְחֵילוֹ\" (סִימָן לח) שֶׁהַבּוּשָׁה תָּלוּי בַּדַּעַת, גַּם הַבּוּשָׁה הִוא בְּחִינַת רַחֲמִים הֵפֶךְ הָעַזּוּת שֶׁהִוא בְּחִינַת גְּבוּרוֹת וְדִינִים. נִמְצָא, שֶׁכָּל הַשָּׁלֹשׁ מִדּוֹת הַנַּ\"ל שֶׁהֵם, \"בַּיְּשָׁנִים, רַחֲמָנִים, גּוֹמְלֵי חֲסָדִים, הֵם שָׁלֹשׁ מִדּוֹת רַחֲמָנוּת, הַיְנוּ כְּנֶגֶד בְּחִינַת שְׁלֹשָׁה מִינֵי רַחֲמָנוּת הַנַּ\"ל שֶׁהֵם בָּאִים מִשְּׁלֹשָׁה מֹחִין כַּנַּ\"ל, שֶׁעִקַּר קְדֻשַּׁת הַזִּוּוּג שֶׁל יִשְׂרָאֵל תָּלוּי בָּזֶה, וּמִי שֶׁאֵינוֹ בִּכְלַל שָׁלֹשׁ מִדּוֹת רַחֲמָנוּת הַנַּ\"ל אָסוּר לָבוֹא בִּקְהַל ה', וְעַל-כֵּן מֵחֲמַת זֶה דַּיְקָא נֶאֶסְרוּ הַנְּתִינִים לָבוֹא בַּקָּהָל כַּנַּ\"ל:"
                    ],
                    [
                        " וְזֶה בְּחִינַת אִסּוּר נִדָּה, כִּי דַּם נִדּוֹת זֶה בְּחִינַת תֹּקֶף הַדִּין הַבָּא מִזֻּהֲמַת הַנָּחָשׁ, וְאָז הַזִּוּוּג אָסוּר וְכַנַּ\"ל, וְעִקַּר הַתִּקּוּן וְהַטָּהֳרָה שֶׁל דַּם נִדּוֹת אוֹ שֶׁל הָעַכּוּ\"ם כְּשֶׁמִּתְגַּיְּרִין וְרוֹצִים לָבוֹא בַּקָּהָל הוּא עַל-יְדֵי טְבִילַת מִקְוֶה, כִּי מִקְוֶה הִיא בְּחִינַת מֵימֵי הַדַּעַת וְהָרַחֲמִים, שֶׁעַל-יְדֵי-זֶה עִקַּר הַטָּהֳרָה, כִּי עִקַּר הָאִסּוּר שֶׁל דַּם נִדּוֹת אוֹ לְהִתְחַבֵּר בְּעַכּוּ\"ם הוּא מֵחֲמַת תֹּקֶף הַדִּין שֶׁהוּא זֻהֲמַת הַנָּחָשׁ וְכַנַּ\"ל, וְעַל-כֵּן עַל-יְדֵי מִקְוֶה שֶׁהוּא בְּחִינַת מֵימֵי הַדַּעַת וְהָרַחֲמִים נִטְהָרִין וְכַנַּ\"ל:",
                        " כִּי עִקַּר הַתִּקּוּן כְּשֶׁמִּתְגַּבֵּר תַּאֲוַת נִאוּף עַל-יְדֵי בְּחִינַת דִּינִים, חַס וְשָׁלוֹם, הוּא עַל-יְדֵי הַתְּפִלָּה שֶׁל הַבַּעַל כֹּחַ, שֶׁעַל-יְדֵי-זֶה מוֹצִיא כָּל הַדַּעַת וְהָרַחֲמִים שֶׁבָּלְעָה הַסִּטְרָא אָחֳרָא בִּבְחִינַת חַיִל בָּלַע וַיְקִאֶנּוּ, וַאֲזַי נִתְגַּלֶּה הַדַּעַת בִּבְחִינַת כִּי מָלְאָה הָאָרֶץ דֵּעָה אֶת ה' כַּמַּיִם לַיָּם מְכַסִּים. וְזֶה בְּחִינַת עֲנָנֵי דְּשַׁפְכֵי מַיָּא וְכוּ', בְּחִינַת רְעָמִים וְכוּ' עַיֵּן שָׁם הֵיטֵב בַּמַּאֲמָר הַנַּ\"ל. וְזֶה בְּחִינַת מֵימֵי הַמִּקְוֶה שֶׁהֵם בְּחִינַת מֵימֵי הַדַּעַת וְהָרַחֲמִים שֶׁמִּתְגַּלִּין עַל-יְדֵי בְּחִינַת רְעָמִים שֶׁעַל יָדָם בָּאִים גְּשָׁמִים, בְּחִינַת עֲנָנֵי דְּשַׁפְכֵי מַיָּא, וּמֵאֵלּוּ הַמַּיִם נַעֲשֶׂה מִקְוֶה שֶׁשָּׁם נִטְהָרִין מִזֻּהֲמַת הַנָּחָשׁ מִפְּגָם הַנַּ\"ל הַבָּא מִפְּגַם הָרַחֲמָנוּת וְכוּ' כַּנַּ\"ל, כִּי עִקַּר הַתִּקּוּן עַל-יְדֵי-זֶה כַּמּוּבָן בַּמַּאֲמָר הַנַּ\"ל, וְהָבֵן הֵיטֵב:"
                    ],
                    [
                        " וְזֶה בְּחִינַת הַבְּאֵרוֹת שֶׁחָפַר יִצְחָק, כְּמוֹ שֶׁכָּתוּב, \"וַיָּשָׁב יִצְחָק וַיַּחְפֹּר אֶת בְּאֵרֹת הַמַּיִם אֲשֶׁר חָפְרוּ בִּימֵי אַבְרָהָם אָבִיו וַיְסַתְּמוּם פְּלִשְׁתִּים\". כִּי בֶּאֱמֶת חֲפִירַת הַבְּאֵרוֹת הוּא בְּחִינַת הִתְגַּלּוּת הַדַּעַת, בִּבְחִינַת כִּי מָלְאָה הָאָרֶץ דֵּעָה אֶת ה' כַּמַּיִם לַיָּם מְכַסִּים כַּנַּ\"ל, וְעִקַּר הִתְגַּלּוּת מֵימֵי הַדַּעַת שֶׁהוּא בְּחִינַת בְּאֵרוֹת מַיִם הוּא עַל-יְדֵי הַחֶסֶד, בְּחִינַת אַבְרָהָם, כִּי הַדַּעַת הוּא בְּחִינַת רַחֲמָנוּת, כַּמְבֹאָר בַּמַּאֲמָר הַנַּ\"ל, וְעַל-כֵּן חָפַר אַבְרָהָם אֶת הַבְּאֵרוֹת, אַךְ כָּל הַבְּאֵרוֹת אֲשֶׁר חָפְרוּ בִּימֵי אַבְרָהָם סִתְּמוּם פְּלִשְׁתִּים וַיְמַלְאוּם עָפָר, כִּי לִפְעָמִים הֵם יוֹנְקִים מִן הָרַחֲמָנוּת וַאֲזַי נִפְגָּם הָרַחֲמָנוּת וְנִפְגָּם הַדַּעַת כַּנַּ\"ל בַּמַּאֲמָר הַנַּ\"ל, כִּי בִּימֵי אַבְרָהָם עֲדַיִן לֹא נִזְדַּכֵּךְ בִּשְׁלֵמוּת זֻהֲמַת הַנָּחָשׁ, כַּמּוּבָא. וְעַל-כֵּן יָצָא מִמֶּנּוּ יִשְׁמָעֵאל, וְעַל-כֵּן הָיָה הַתִּקּוּן עַל-יְדֵי יִצְחָק, כִּי יִצְחָק הוּא בְּחִינַת דִּין וְהוּא בְּחִינַת תְּפִלָּה, בִּבְחִינַת דִּין, כְּמוֹ שֶׁכָּתוּב, \"וַיֵּצֵא יִצְחָק לָשׂוּחַ בַּשָּדֶה לִפְנוֹת עֶרֶב\" שֶׁתִּקֵּן תְּפִלַּת הַמִּנְחָה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, שֶׁהוּא בְּחִינַת תְּפִלָּה, בִּבְחִינַת דִּין, וְעַל-יְדֵי-זֶה דַּיְקָא מוֹצִיאִין כָּל הַחִיּוּת וְכוּ', מֵהַסִּטְרָא אָחֳרָא, וְנִתְגַּלֶּה מֵימֵי הַדַּעַת וְכוּ' בִּבְחִינַת כִּי מָלְאָה הָאָרֶץ דֵּעָה כַּמַּיִם וְכוּ', בִּבְחִינַת אַתָּה פוֹרַרְתָּ בְעָזְּךָ יָם שִׁבַּרְתָּ רָאשֵׁי תַנִּינִים עַל הַמַּיִם כַּנִּזְכָּר לְעֵיל בַּמַּאֲמָר הַנַּ\"ל. וְעַל-כֵּן תִּקֵּן יִצְחָק אֶת הַבְּאֵרוֹת, שֶׁהֵם בְּחִינַת הִתְגַּלּוּת הַדַּעַת שֶׁל אַבְרָהָם שֶׁקִּלְקְלוּ פְּלִשְׁתִּים כַּנַּ\"ל, וְיִצְחָק, שֶׁהוּא בְּחִינַת תְּפִלָּה, בִּבְחִינַת דִּין, תִּקֵּן זֹאת בִּבְחִינַת וַיָּשָׁב יִצְחָק וַיַּחְפֹּר אֶת בְּאֵרֹת הַמַּיִם וְכוּ', כִּי עִקַּר הַתִּקּוּן עַל-יְדֵי בְּחִינַת יִצְחָק וְכוּ' וְכַנַּ\"ל. וְזֶה בְּחִינַת מַה שֶּׁמַּזְכִּיר גְּבוּרוֹת גְּשָׁמִים בְּבִרְכַּת אַתָּה גִּבּוֹר, כִּי נִקְרָאִים גְּבוּרוֹת גְּשָׁמִים, כִּי הַגְּשָׁמִים, שֶׁהֵם מֵימֵי הַדַּעַת, בָּאִין דַּיְקָא עַל-יְדֵי בְּחִינַת גְּבוּרוֹת יִצְחָק, עַל-יְדֵי בְּחִינַת תְּפִלָּה, בִּבְחִינַת דִּין, שֶׁעַל-יְדֵי-זֶה נִתְגַּלֶּה הַדַּעַת כַּנַּ\"ל, כִּי עַל-יְדֵי-זֶה בָּאִין רְעָמִים בְּחִינַת עֲנָנֵי דְּשַׁפְכֵי מַיָּא כַּנַּ\"ל. וְזֶה בְּחִינַת מִקְוֶה שֶׁהִיא בְּחִינַת מֵימֵי הַדַּעַת הַבָּאִים עַל-יְדֵי הַתִּקּוּן הַנַּ\"ל, כִּי הַמִּקְוֶה נַעֲשֶׂה עַל-יְדֵי הַגְּשָׁמִים, שֶׁהֵם בְּחִינַת גְּבוּרוֹת גְּשָׁמִים, אוֹ מִבְּאֵר וּמַעְיָן, שֶׁהֵם בְּחִינַת בְּאֵרוֹת יִצְחָק, כִּי דַּיְקָא עַל-יְדֵי בְּחִינַת גְּבוּרוֹת יִצְחָק נִתְגַּלִּין מֵימֵי הַדַּעַת וְהָרַחֲמִים בְּחִינַת מִקְוֶה כַּנַּ\"ל. וְזֶה עִקַּר הַתִּקּוּן, כִּי הוּא בְּחִינַת תְּפִלָּה, בִּבְחִינַת דִּין שֶׁל הַבַּעַל כֹּחַ כַּנַּ\"ל בַּמַּאֲמָר הַנַּ\"ל, וְעַל-כֵּן עַל-יְדֵי-זֶה דַּיְקָא נִטְהָרִין מִזֻּהֲמַת הַנָּחָשׁ וְכוּ' כַּנַּ\"ל. וְזֶה בְּחִינַת הַטְּבִילָה בַּמִּקְוֶה שֶׁל הַנִּדָּה אוֹ שֶׁל אֻמּוֹת הָעוֹלָם כְּשֶׁמִּתְגַּיְּרִין, כִּי עַל-יְדֵי-זֶה יוֹצְאִין מִבְּחִינַת דִּין, שֶׁהוּא זֻהֲמַת הַנָּחָשׁ, פְּגַם תַּאֲוַת נִאוּף וְנִכְלָלִין בִּכְלַל הָרַחֲמִים וְהַדַּעַת, שֶׁעִקַּר קְדֻשַּׁת הַזִּוּוּג תָּלוּי בָּזֶה כַּנַּ\"ל:"
                    ],
                    [
                        " וְעַל-כֵּן הַכֹּהֵן, שֶׁהוּא בְּחִינַת תַּכְלִית הָרַחֲמִים וְהַדַּעַת, כַּמּוּבָא שֶׁהַכֹּהֵן הוּא בְּחִינַת חֶסֶד גָּדוֹל, כִּי הַכֹּהֵן הוּא הָרֹאשׁ מִשְּׁלֹשָׁה מֹחִין הַנַּ\"ל, מִשְּׁלֹשָׁה מִינֵי רַחֲמָנוּת הַנַּ\"ל, וְעַל-כֵּן הַכֹּהֵן מֻזְהָר בְּיוֹתֵר בִּקְדֻשַּׁת הַזִּוּוּג, וְצָרִיךְ לְהִתְרַחֵק מִבְּחִינַת דִּין יוֹתֵר וְיוֹתֵר וַאֲפִלּוּ עִם יִשְׂרָאֵל בְּעַצְמָן בְּכָל מָקוֹם שֶׁיֵּשׁ שׁוּם אֲחִיזַת הַדִּין בְּעָלְמָא, אֲסוּרָה לוֹ. וְזֶה בְּחִינַת פְּסוּלֵי כְּהֻנָּה שֶׁהֵם, גְּרוּשָׁה, זוֹנָה וַחֲלָלָה שֶׁכֻּלָּם הֵם בְּחִינַת דִּין, וְאַף-עַל-פִּי שֶׁהֵם מִזֶּרַע יִשְׂרָאֵל וּמֻתָּרִים בֶּאֱמֶת לְיִשְׂרָאֵל, אַף-עַל-פִּי-כֵן מֵאַחַר שֶׁיֵּשׁ בָּהֶם אֲחִיזַת הַדִּין עַל-כֵּן אֲסוּרִים לְכֹהֵן, שֶׁהִוא תַּכְלִית הָרַחֲמִים וְהַדַּעַת וְכַנַּ\"ל. וְזֶה בְּחִינַת שְׁבוּיָה שֶׁאֲסוּרָה לְכֹהֵן, כִּי מֵאַחַר שֶׁנֶּאֱחַז בָּהּ הַדִּין עַד שֶׁבָּאָה בַּשִּׁבְיָה, עַל-כֵּן אֲסוּרָה לְכֹהֵן, שֶׁהוּא תַּכְלִית הָרַחֲמִים, כִּי עִקַּר קְדֻשַּׁת הַזִּוּוּג תָּלוּי בִּבְחִינַת רַחֲמִים, שֶׁהוּא בְּחִינַת דַּעַת וְכַנַּ\"ל:"
                    ],
                    [
                        " וְזֶה בְּחִינַת לֹא נִתְכַּהֵן פִּינְחָס עַד שֶׁהֲרָגוֹ לְזִמְרִי, כִּי עַל-יְדֵי שֶׁהָרַג לְזִמְרִי וְאָז עָשָׂה פִּינְחָס הַתִּקּוּן עַל-יְדֵי תְּפִלָּה בִּבְחִינַת דִּין, כַּמְבֹאָר בַּמַּאֲמָר הַנַּ\"ל, בְּחִינַת וַיַּעֲמֹד פִּינְחָס וַיְפַלֵּל, וְאָז דַּיְקָא עַל-יְדֵי-זֶה נִתְגַּלָּה תַּכְלִית הָרַחֲמִים וְהַדַּעַת, בְּחִינַת עֲנָנֵי דְּשַׁפְכֵי מַיָּא, שֶׁזֶּהוּ בְּחִינַת מֵימֵי הַמִּקְוֶה, שֶׁהִיא תַּכְלִית הָרַחֲמִים וְהַדַּעַת שֶׁנִּתְגַּלִּין דַּיְקָא עַל-יְדֵי בְּחִינַת גְּבוּרוֹת יִצְחָק כַּנַּ\"ל. וְעַל-כֵּן אָז זָכָה פִּינְחָס לִכְהֻנָּה, שֶׁהִיא תַּכְלִית הָרַחֲמִים, כִּי דַּיְקָא עַל-יְדֵי תְּפִלָּה בִּבְחִינַת דִּין שֶׁל הַבַּעַל כֹּחַ כְּמוֹ פִּינְחָס, עַל-יְדֵי-זֶה עִקַּר הַתִּקּוּן, וְאָז דַּיְקָא עִקַּר הִתְגַּלּוּת הָרַחֲמִים וְהַדַּעַת, שֶׁעַל-יְדֵי-זֶה נַעֲשִׂין גֵּרִים וְנַעֲשִׂים רְעָמִים בְּחִינַת עֲנָנֵי דְּשַׁפְכֵי מַיָּא, הַיְנוּ מֵימֵי הַדַּעַת וְהָרַחֲמִים, וְעַל-יְדֵי-זֶה זוֹכִין לִבְחִינַת נָהָר יֹצֵא מֵעֵדֶן, שֶׁהוּא בְּחִינַת קוֹל הַמּוֹכִיחַ הָרָאוּי שֶׁעַל-יְדֵי-זֶה נִטְהָרִין וְנִתְתַּקְּנִין הַכֹּל בִּמְהֵרָה בְּיָמֵינוּ, אָמֵן:"
                    ]
                ],
                [
                    [
                        "הֲלָכָה ג בְּהִלְכוֹת פְּרִיָּה וּרְבִיָּה הֲלָכָה ג מֵאוֹת טז וְכוּ':"
                    ]
                ],
                [
                    [
                        "כֹּהֲנִים וּלְוִיִּים וְיִשְׂרָאֵל מֻתָּרִים לָבוֹא זֶה בָּזֶה וְהַוָּלָד הוֹלֵךְ אַחַר הַזָּכָר. וְדִין זֶה הוּא מֵהַמִּשְׁנָה קִדּוּשִׁין פֶּרֶק ג וְזֶה לְשׁוֹן הַמִּשְׁנָה, כָּל מָקוֹם שֶׁיֵּשׁ קִדּוּשִׁין וְאֵין עֲבֵרָה, הַוָּלָד הוֹלֵךְ אַחַר הַזָּכָר. וְאֵיזֶה זוֹ? כֹּהֶנֶת, לְוִיָּה וְיִשְׂרְאֵלִית וְכוּ', וְכָל מָקוֹם שֶׁיֵּשׁ קִדּוּשִׁין וְיֵשׁ עֲבֵרָה, הַוָּלָד הוֹלֵךְ אַחַר הַפָּגוּם וְכוּ':",
                        " עַל-פִּי הַתּוֹרָה \"אֶמְצָעִיתָא דְּעָלְמָא\" בְּסִימָן כד, עַיֵּן שָׁם. וְהַכְּלָל שֶׁעַל-יְדֵי עֲשִׂיַּת הַמִּצְוָה בְּשִׂמְחָה, מַעֲלִין הַקְּדֻשָּׁה מֵהַקְּלִפּוֹת בִּבְחִינַת קְטֹרֶת, וְעַל-יְדֵי-זֶה זוֹכִין לַעֲלוֹת מַעְלָה מַעְלָה עַד שֶׁמַּמְשִׁיכִין בִּרְכוֹת הַשֵּכֶל וּמְתַקְּנִין הַמְסַדֵּר וְהַמְיַשֵּׁב שֶׁל הַשֵּכֶל, שֶׁהוּא בְּחִינַת כֶּתֶר וְכוּ', וְעַל-יְדֵי-זֶה זוֹכִין לְהַשָּגַת תִּשְׁעָה הֵיכָלִין שֶׁהֵם לְמַעְלָה מִנַּפְשִׁין רוּחִין וְנִשְׁמָתִין, שֶׁהֵם בְּחִינַת הַשָּגַת אוֹר הָאֵין סוֹף, בִּבְחִינַת מָטֵי וְלָא מָטֵי, שֶׁעִקַּר הַהַשָּׁגָה עַל-יְדֵי הָרְדִיפָה דְמַחֲשָׁבָה וְעַל-יְדֵי הַמְעַכֵּב, שֶׁהִוא הַמְסַדֵּר וְהַמְיַשֵּׁב, שֶׁהוּא בְּחִינַת כֶּתֶר, שֶׁכָּל זֶה נִתְתַּקֵּן עַל-יְדֵי עֲשִׂיַּת הַמִּצְוָה בְּשִׂמְחָה, עַיֵּן שָׁם כָּל זֶה הֵיטֵב:"
                    ],
                    [
                        "וְזֶה עִקַּר הַתַּכְלִית שֶׁל הָאָדָם שֶׁבָּא לָעוֹלָם הַזֶּה בִּשְׁבִיל זֶה כְּדֵי לְהַכִּיר אוֹתוֹ יִתְבָּרַךְ שֶׁהוּא עַל-יְדֵי בְּחִינַת הַנַּ\"ל, עַל-יְדֵי שֶׁיַּעֲשֶׂה הַמִּצְווֹת בְּשִׂמְחָה, עַד שֶׁיִּזְכֶּה שֶׁתִּרְדֹּף מַחֲשַׁבְתּוֹ לְהַשִּיג הָאוֹר אֵין סוֹף עַד שֶׁיַּשִּיגוֹ בַּבְּחִינָה הַנַּ\"ל עַל-יְדֵי הָרְדִיפָה וְהַמְעַכֵּב, שֶׁעַל-יְדֵי-זֶה עִקַּר הַשָּגַת אוֹרוֹת הַצַּחְצָחוֹת הַנַּ\"ל, שֶׁהֵם תַּכְלִית הַיְדִיעָה, תַּכְלִית הַטּוֹב הַנִּצְחִי, אַשְׁרֵי הַזּוֹכֶה לָזֶה. וְזֶה עִקַּר הַמִּצְוָה לְהַעֲמִיד בָּנִים בָּעוֹלָם כְּדֵי לְהַמְשִׁיךְ הַמֹּחִין מִדּוֹר לְדוֹר, כִּי מֹחַ הַבֵּן מִמֹּחַ הָאָב כְּדֵי שֶׁיִּזְכֶּה שֶׁיִּרְדֹּף מֹחוֹ לְהַשִּיג אוֹרוֹת הַצַּחְצָחוֹת הַנַּ\"ל, וּמֵחֲמַת שֶׁאִי אֶפְשָׁר לְהַשִּיג אוֹרוֹת הַנַּ\"ל כִּי אִם עַל-יְדֵי הָרְדִיפָה וְהַמְעַכֵּב, עַל-כֵּן אִי אֶפְשָׁר לְהַמְשִׁיךְ הַהוֹלָדָה כִּי אִם עַל-יְדֵי חִבּוּר אִישׁ וְאִשָּׁה כְּמוֹ שֶׁכָּתוּב, \"לֹא טוֹב הֱיוֹת הָאָדָם לְבַדּוֹ אֶעֱשֶׂה לוֹ עֵזֶר כְּנֶגְדּוֹ\". כִּי אִישׁ וְאִשָּׁה נִמְשָׁכִין בְּשָׁרְשָׁן הָעֶלְיוֹן מִשְּׁתֵּי הַבְּחִינוֹת הַנַּ\"ל, שֶׁהֵם בְּחִינַת הָרְדִיפָה וְהַמְעַכֵּב, כִּי הָאִישׁ הוּא בִּבְחִינַת הַמֹּחִין, וְהָאִשָּׁה נִמְשֶׁכֶת מִבְּחִינַת צִמְצוּם וָדִין, כַּיָּדוּעַ שֶׁזֶּה נִמְשָׁךְ בְּשָׁרְשׁוֹ מִבְּחִינַת הַמְעַכֵּב הַנַּ\"ל, שֶׁאַף-עַל-פִּי שֶׁלְּמַעְלָה בְּשָׁרְשׁוֹ זֶה הַמְעַכֵּב הוּא אוֹר צַח, כִּי הוּא הַמְסַדֵּר וְהַמְיַשֵּׁב אֶת הַמֹּחִין, אַף-עַל-פִּי-כֵן מֵאַחַר שֶׁהוּא בְּחִינַת מְעַכֵּב אֶת הַמֹּחִין, מִשְׁתַּלְשֵׁל מִמֶּנּוּ בְּחִינַת צִמְצוּם שֶׁמִּשָּׁם אֲחִיזַת הָאִשָּׁה כַּיָּדוּעַ. וְעַל-כֵּן לְמַטָּה נֶאֱחָזִין בָּהּ הַדִּינִים בְּיוֹתֵר וּמִשָּׁם נִשְׁתַּלְשֵׁל אֲחִיזַת הַקְּלִפּוֹת וְהַסִּטְרָא אָחֳרָא שֶׁנֶּאֱחָז בָּהּ בְּיוֹתֵר מֵחֲמַת שֶׁנִּמְשֶׁכֶת מִבְּחִינַת צִמְצוּם הַמֹּחִין שֶׁמִּשָּׁם אֲחִיזַת הַדִּינִים כַּיָּדוּעַ, אֲבָל לְמַעְלָה בְּשָׁרְשָׁהּ נִמְשֶׁכֶת מִבְּחִינָה גָּבֹהַּ מְאֹד, שֶׁהִיא בְּחִינַת הַמְסַדֵּר וְהַמְיַשֵּׁב אֶת הַמֹּחִין, שֶׁהוּא בְּחִינַת כֶּתֶר. וְזֶה בְּחִינַת אֵשֶׁת חַיִל עֲטֶרֶת בַּעְלָהּ, 'עֲטֶרֶת' דַּיְקָא בְּחִינַת כֶּתֶר הַנַּ\"ל, כִּי אִי אֶפְשָׁר לְהַשִּיג שׁוּם הַשָּגָה, וּבִפְרָט לְהוֹלִיד הַמֹּחִין כִּי אִם עַל-יְדֵי תִּקּוּן הַמְסַדֵּר וְהַמְיַשֵּׁב כַּנַּ\"ל, וּמֵחֲמַת שֶׁאִי אֶפְשָׁר לְהַשִּיג אוֹרוֹת הַנַּ\"ל כִּי אִם עַל-יְדֵי שֶׁיִּכְנֹס בְּהֵיכְלֵי הַתְּמוּרוֹת לִמְקוֹם הַקְּלִפּוֹת לְהַעֲלוֹת מִשָּׁם הַקְּדֻשָּׁה בִּבְחִינַת קְטֹרֶת וְכוּ', כְּמוֹ שֶׁמְּבֹאָר בְּהַתּוֹרָה הַנַּ\"ל עַל מַאֲמַר רַבּוֹתֵינוּ זִכְרוֹנָם לִבְרָכָה, אָמְרוּ לֵיהּ, מִי יֵימַר? עַיֵּן שָׁם. עַל-כֵּן שָׁם עִקַּר הַמִּלְחָמָה וְהַנִּסָּיוֹן בְּתַאֲוָה זֹאת. וְזֶה בְּחִינַת גֹּדֶל הַחִיּוּב לְשַׂמֵּחַ חָתָן וְכַלָּה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה. וְזֶה בְּחִינַת מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה, מִי שֶׁאֵין לוֹ בָּנִים יְשַׂמַּח אִשְׁתּוֹ בִּדְבַר מִצְוָה. כִּי עִקַּר עֲלִיַּת הַקְּדֻשָּׁה מֵהַקְּלִפּוֹת הוּא עַל-יְדֵי הַשִּמְחָה, שֶׁעַל-יְדֵי-זֶה זוֹכֶה לְהַשִּיג אוֹרוֹת הַנַּ\"ל, עַל-יְדֵי הַתִּקּוּן הָרְדִיפָה וְהַמְעַכֵּב שֶׁמִּשָּׁם שֹׁרֶשׁ אִישׁ וְאִשָּׁה כַּנַּ\"ל:"
                    ],
                    [
                        "וְזֶה בְּחִינַת כֹּהֵן, לֵוִי וְיִשְׂרָאֵל שֶׁהֵם חֶבֶל הַקְּדֻשָּׁה, כִּי הָעִקָּר הוּא הַכֹּהֵן שֶׁהוּא מְקֻדָּשׁ מִכָּל יִשְׂרָאֵל, כִּי הַכֹּהֵן הָיָה עוֹסֵק בַּעֲבוֹדַת הַקָּרְבָּנוֹת וּקְטֹרֶת שֶׁעַל-יְדֵי-זֶה מְבָרְרִין הַקְּדֻשָּׁה מֵהַקְּלִפּוֹת וְעוֹלִין מַעְלָה מַעְלָה עַד שֶׁזּוֹכִין לִבְחִינַת בְּרָכוֹת הַמְבֹאָרִין שָׁם, שֶׁהֵם בְּחִינַת בִּרְכַּת כֹּהֲנִים, בְּחִינַת וַיִּשָּא אַהֲרֹן אֶת יָדָיו אֶל הָעָם וַיְבָרְכֵם, כְּמוֹ שֶׁכָּתוּב שָׁם, דְּהַיְנוּ בִּרְכַּת הַשֵּכֶל, וְאָז רוֹדְפִין הַמֹּחִין לְהַשִּיג אוֹר הָאֵין סוֹף, אֲבָל צְרִיכִין שֶׁגַּם הַלֵּוִי יִהְיֶה נִלְוֶה אֵלָיו לְשָׁרְתוֹ, כִּי עִקַּר תִּקּוּן הַמְעַכֵּב הַנַּ\"ל הוּא עַל-יְדֵי בְּחִינַת הַלֵּוִי, שֶׁהוּא בְּחִינַת צִמְצוּם וָדִין כַּיָּדוּעַ, שֶׁהוּא בְּחִינַת הַמְעַכֵּב כַּנַּ\"ל, וְעַל-כֵּן הָיָה הַלֵּוִי עוֹסֵק בְּשִׁיר בִּשְׁעַת הָעֲבוֹדָה, כִּי שִׁיר מִשְּמָאלָא, כְּמוֹ שֶׁאִיתָא בַּזֹּהַר הַקָּדוֹשׁ, שְׂמֹאל הוּא בְּחִינַת צִמְצוּם, בְּחִינַת הַמְעַכֵּב הַנַּ\"ל. וְזֶה בְּחִינַת וְעָבַד הַלֵּוִי הוּא, שֶׁהוּא בְּחִינַת כֶּתֶר, כַּמּוּבָן בַּזֹּהַר הַקָּדוֹשׁ, כִּי הַלֵּוִי בִּבְחִינַת הַמְעַכֵּב הַנַּ\"ל, שֶׁהוּא בְּחִינַת כֶּתֶר, וּמֵחֲמַת שֶׁעִקַּר הַתִּקּוּן הַנַּ\"ל הוּא עַל-יְדֵי שִׂמְחַת הַמִּצְווֹת, עַל-כֵּן הָיוּ יִשְׂרָאֵל בְּמַעֲמָדָן שֶׁהָיוּ עוֹסְקִים בַּתּוֹרָה בִּשְׁעַת הָעֲבוֹדָה, כִּי הַתּוֹרָה בְּחִינַת שִׂמְחָה, כְּמוֹ שֶׁנֶּאֱמַר, \"פִּקּוּדֵי ה' יְשָׁרִים מְשַׂמְּחֵי לֵב\". שֶׁעַל-יְדֵי-זֶה עִקַּר עֲלִיַּת הַקְּדֻשָּׁה מֵהַקְּלִפּוֹת, שֶׁזֶּה עִקַּר תִּקּוּן עֲבוֹדַת הַקָּרְבָּנוֹת שֶׁהָיָה עוֹסֵק בָּהֶם הַכֹּהֵן וְכַנַּ\"ל:"
                    ],
                    [
                        "וְעַל-כֵּן כֹּהֲנִים, לְוִיִּים וְיִשְׂרְאֵלִים כְּלוּלִים וּמְקֻשָּׁרִים זֶה בָּזֶה, וְכָל אֶחָד צָרִיךְ לַחֲבֵרוֹ, כִּי דַּיְקָא עַל-יְדֵי שְׁלָשְׁתָּם נִשְׁלָם חֶבֶל הַקְּדֻשָּׁה וְזוֹכִין לְהַשָּגַת אוֹרוֹת הַנַּ\"ל וְכַנַּ\"ל. וְעַל-כֵּן כֹּהֲנִים וּלְוִיִּים וְיִשְׂרְאֵלִים מֻתָּרִים לָבוֹא זֶה בָּזֶה, כִּי חִבּוּר הַקָּדוֹשׁ שֶׁל אִישׁ וְאִשָּׁה, שֶׁהוּא בְּשָׁרְשׁוֹ בְּחִינַת כְּלָלִיּוּת הָרְדִיפָה וְהַמְעַכֵּב לְהַשִּיג אוֹר הָאֵין סוֹף כַּנַּ\"ל, שֶׁזֶּה זוֹכִין עַל-יְדֵי שִׂמְחָה דִּקְדֻשָּׁה, בְּחִינַת שִׂמְחַת חָתָן וְכַלָּה כַּנַּ\"ל, זֶהוּ בְּעַצְמוֹ בְּחִינַת כְּלָלִיּוּת כֹּהֵן, לֵוִי וְיִשְׂרָאֵל, כִּי כֹּהֵן בִּבְחִינַת הָרְדִיפָה שֶׁל הַמֹּחִין, שֶׁהוּא בְּחִינַת בִּרְכַּת הַשֵּכֶל, וְהַלֵּוִי בִּבְחִינַת הַמְעַכֵּב, וְהַיִּשְׂרָאֵל בִּבְחִינַת הַשִּמְחָה שֶׁל הַתּוֹרָה וְהַמִּצְווֹת וְכַנַּ\"ל. וְהַכֹּל נִכְלָל יַחַד בִּשְׁעַת הָעֲבוֹדָה, שֶׁעַל-יְדֵי-זֶה נִמְשָׁךְ הַשָּגַת הָאוֹר אֵין סוֹף שֶׁמִּשָּׁם הוֹלָדוֹת הַמֹּחִין, שֶׁמִּשָּׁם כָּל הַהוֹלָדוֹת דִּקְדֻשָּׁה וְכַנַּ\"ל. וְעַל-כֵּן הַוָּלָד הוֹלֵךְ אַחַר הַזָּכָר, כִּי אַף-עַל-פִּי שֶׁהָאִשָּׁה יִרְאַת ה' גָּבֹהַּ בְּשָׁרְשָׁהּ מְאֹד, כִּי נִמְשֶׁכֶת מִבְּחִינַת כֶּתֶר, בִּבְחִינַת אֵשֶׁת חַיִל עֲטֶרֶת בַּעְלָהּ כַּנַּ\"ל, אַף-עַל-פִּי-כֵן עִקַּר הַהוֹלָדָה הִוא הוֹלָדַת הַמֹּחִין לְגַלּוֹת יְדִיעַת אֱלֹקוּתוֹ בָּעוֹלָם, שֶׁזֶּה נִמְשָׁךְ עַל-יְדֵי הַזָּכָר דַּיְקָא, שֶׁהוּא בִּבְחִינַת רְדִיפַת הַמֹּחִין הַנַּ\"ל, וְעַל-כֵּן הַוָּלָד הוֹלֵךְ אַחֲרָיו, וְכָל זֶה בְּמָקוֹם שֶׁיֵּשׁ קִדּוּשִׁין וְאֵין עֲבֵרָה, כִּי כְּשֶׁאֵין עֲבֵרָה בְּהַזִּוּוּג אַף-עַל-פִּי שֶׁלָּאו כָּל אֶחָד זוֹכֶה שֶׁיְּקַדֵּשׁ אֶת עַצְמוֹ כָּל כָּךְ עַד שֶׁיִּזְכֶּה עַל-יְדֵי זִוּוּגוֹ לְהַשָּגַת אוֹרוֹת הַנַּ\"ל, אַף-עַל-פִּי-כֵן מֵאַחַר שֶׁאֵין עַל כָּל פָּנִים עֲבֵרָה בְּזִוּוּגוֹ יוּכַל לְהִתְתַּקֵּן הַכֹּל עַל-יְדֵי הַהוֹלָדָה שֶׁיּוֹלִיד בָּנִים, וּמְקַיֵּם בָּזֶה מִצְווֹת הַתּוֹרָה, כִּי עַל-יְדֵי הוֹלָדַת הַבָּנִים מִדּוֹר לְדוֹר נִמְשָׁכִין הַמֹּחִין בְּכָל דּוֹר וָדוֹר, עַד שֶׁיְּכוֹלִין הַבָּנִים לִזְכּוֹת לְהַשָּגַת אוֹרוֹת הַנַּ\"ל:"
                    ],
                    [
                        " אֲבָל כְּשֶׁיֵּשׁ עֲבֵרָה אָז הַוָּלָד הוֹלֵךְ אַחַר הַפָּגוּם, כִּי תֵּכֶף כְּשֶׁיֵּשׁ עֲבֵרָה גְּמוּרָה בְּהַזִּוּוּג, אֲזַי מִתְגַּבְּרִין הֵיכְלֵי הַתְּמוּרוֹת שֶׁמִּשָּׁם הִתְעוֹרְרוּת הַזִּוּוּג מֵחֲמַת שֶׁצְּרִיכִין לֵירֵד לְשָׁם לְבָרֵר הַקְּדֻשָּׁה מִשָּׁם, שֶׁמֵּחֲמַת זֶה יֵשׁ מִלְחָמָה גְּדוֹלָה בְּעִנְיָן זֶה, וּכְשֶׁאֵין עֲבֵרָה, עַל כָּל פָּנִים, אֲזַי מִתְגַּבֶּרֶת כֹּחַ הַמִּצְוָה שֶׁצִּוָּה הַשֵּׁם יִתְבָּרַךְ לְהוֹלִיד בָּנִים, וְנִמְשָׁכִין מֹחִין קְדוֹשִׁים עַל-יְדֵי הַהוֹלָדָה, וְאָז הַוָּלָד הוֹלֵךְ אַחַר הַזָּכָר שֶׁמִּמֶּנּוּ עִקַּר הַמְשָׁכַת הַמֹּחִין כַּנַּ\"ל, אֲבָל כְּשֶׁיֵּשׁ עֲבֵרָה, אֲזַי מִתְגַּבְּרִין הֵיכְלֵי הַתְּמוּרוֹת וּמַמְשִׁיכִין הַוָּלָד אַחַר הַפָּגוּם, כִּי הֵם אוֹרְבִין תָּמִיד עַל זֶה לְהַמְשִׁיךְ הַפָּגוּם חַס וְשָׁלוֹם, הַשֵּׁם יִתְבָּרַךְ יַצִּילֵנוּ:"
                    ],
                    [
                        " וְזֶה בְּחִינַת קִדּוּשֵׁי כֶּסֶף שֶׁהָאִשָּׁה מִתְקַדֶּשֶׁת בְּכֶסֶף, כִּי הַמָּמוֹן וְהָעֲשִׁירוּת בְּשָׁרְשׁוֹ גָּבֹהַּ מְאֹד, כַּמּוּבָן בְּדִבְרֵי אֲדוֹנֵנוּ מוֹרֵנוּ וְרַבֵּנוּ זִכְרוֹנוֹ לִבְרָכָה, כִּי הוּא נִמְשָׁךְ בְּשָׁרְשׁוֹ מִבְּחִינַת הַנַּ\"ל, מִבְּחִינַת הַתִּשְׁעָה הֵיכָלִין הַנַּ\"ל שֶׁנַּעֲשׂוּ עַל-יְדֵי הָרְדִיפָה וְהַמְעַכֵּב כַּנַּ\"ל, כִּי כָּל מַה שֶּׁנֶּאֱמַר בְּהַתּוֹרָה הַזֹּאת שֶׁעוֹלִין וְהוֹלְכִין מַעְלָה מַעְלָה עַד שֶׁזּוֹכִין לְהַשִּיג הַתִּשְׁעָה הֵיכָלִין הַנַּ\"ל, כָּל זֶה הוּא סוֹד כַּוָּנוֹת הַתְּפִלָּה. שֶׁכְּלַל הַכַּוָּנוֹת הוּא עֲלִיַּת הָעוֹלָמוֹת שֶׁמַּלְכוּת תַּעֲלֶה מִן הַקְּלִפּוֹת וְתַלְבִּישׁ אֶת נֶצַח, הוֹד, יְסוֹד, וְנֶצַח הוֹד יְסוֹד תַּעֲלֶה לְחֶסֶד, גְּבוּרָה, תִּפְאֶרֶת וְכוּ', כַּמְבֹאָר בַּכַּוָּנוֹת. וּמִי שֶׁזּוֹכֶה לַעֲסֹק בְּתִקּוּן זֶה עִקַּר הַשְּׁלֵמוּת הוּא כְּשֶׁעוֹלֶה מַעְלָה מַעְלָה, עַד שֶׁמַּחֲשַׁבְתּוֹ רוֹדֶפֶת לְהַשִּיג אוֹר הָאֵין סוֹף, שֶׁתִּהְיֶה הָרְדִיפָה בִּבְחִינַת רָצוֹא וָשׁוֹב. וְעַל-כֵּן עִקַּר הַתִּקּוּן עַל-יְדֵי הַמְסַדֵּר וְהַמְיַשֵּׁב, שֶׁהוּא הַמְעַכֵּב אֶת הַמֹּחִין מֵרְדִיפָתָם, שֶׁהוּא בְּחִינַת כֶּתֶר, כִּי בְּלֹא תִּקּוּן זֶה הָיְתָה הָרְדִיפָה בְּלִי מְעַכֵּב, וְהָיָה נִשְׁאָר שָׁם, וְהָיָה מִתְבַּטֵּל בַּמְצִיאוּת. וְהַשֵּׁם יִתְבָּרַךְ חָפֵץ בְּקִיּוּם הָעוֹלָם, עַל-כֵּן עִקַּר הַשְּׁלֵמוּת עַל-יְדֵי הָרְדִיפָה וְהַמְעַכֵּב וְכַנַּ\"ל, וְעִקַּר שְׁלֵמוּת הַתִּקּוּן הוּא כְּשֶׁזּוֹכֶה לַחֲזֹר וּלְהַמְשִׁיךְ מִשָּׁם כָּל הַהַשְׁפָּעוֹת טוֹבוֹת, שֶׁזֶּהוּ בְּחִינַת יְרִידַת הַשֶּׁפַע שֶׁמַּמְשִׁיכִין אַחַר הַתְּפִלָּה בִּשְׁעַת אֲמִירַת אַשְׁרֵי וּבָא לְצִיּוֹן, כִּי בִּשְׁעַת תְּפִלַּת שְׁמוֹנֶה עֶשְׂרֵה זוֹכִין לִבְחִינַת הַשָּגַת אוֹר הַנַּ\"ל, אֲבָל צָרִיךְ לִהְיוֹת בִּבְחִינַת רָצוֹא וָשׁוֹב כַּנַּ\"ל, וַאֲזַי כְּשֶׁהוּא בִּבְחִינַת וָשׁוֹב, הוּא מַמְשִׁיךְ מִשָּׁם כָּל הַהַשְׁפָּעוֹת טוֹבוֹת, שֶׁמִּשָּׁם כָּל הַמָּמוֹן וְהָעֲשִׁירוּת. וְעִקַּר צִנּוֹר הַשֶּׁפַע שֶׁתּוּכַל לֵירֵד לְמַטָּה הוּא עַל-יְדֵי בְּחִינַת הַמְעַכֵּב, עַל-כֵּן שָׁם מַתְחִיל הָאוֹר לְהִצְטַיֵּר. וְאַף-עַל-פִּי שֶׁשָּׁם אֵין שַׁיָּךְ צִיּוּר כְּלָל, אַף-עַל-פִּי-כֵן מֵאַחַר שֶׁהוּא בִּבְחִינַת מְעַכֵּב מַתְחִיל הָאוֹר לְהִצְטַמְצֵם קְצָת עַד שֶׁעַל-יְדֵי-זֶה יֵשׁ כֹּחַ לְמַטָּה שֶׁיִּצְטַיֵּר בִּבְחִינַת שֶׁפַע מַמָּשׁ, עַד שֶׁנִּמְשָׁךְ מִשָּׁם הַמָּמוֹן וְהָעֲשִׁירוּת. וְזֶה בְּחִינַת עֲטֶרֶת חֲכָמִים עָשְׁרָם, כִּי הָעֲשִׁירוּת נִמְשָׁךְ מִבְּחִינַת עֲטָרָה, בְּחִינַת כֶּתֶר שֶׁהוּא בְּחִינַת הַמְסַדֵּר וְהַמְיַשֵּׁב וְהַמְעַכֵּב אֶת הַמֹּחִין בִּשְׁעַת רְדִיפָתָם וְכַנַּ\"ל. וְזֶה 'עֲטֶרֶת חֲכָמִים' דַּיְקָא, כִּי דַּיְקָא הַחֲכָמִים אֲמִתִּיִּים שֶׁזּוֹכִין לַמֹּחִין הַנַּ\"ל, שֶׁהֵם עִקַּר הַחָכְמָה הָאֲמִתִּית, עַד שֶׁמֹּחָם רוֹדֵף אַחַר הַשָּגוֹת הַנַּ\"ל, אֶצְלָם דַּיְקָא הָעֲשִׁירוּת מִבְּחִינַת כֶּתֶר וַעֲטָרָה, כִּי הֵם מַמְשִׁיכִין הָעֲשִׁירוּת מִשָּׁם, מִבְּחִינַת כֶּתֶר, שֶׁהוּא הַמְעַכֵּב, שֶׁעַל-יְדֵי-זֶה עִקַּר תִּקּוּן הַמֹּחִין כַּנַּ\"ל, אֲבָל אֵצֶל אֲחֵרִים יֵשׁ שֶׁהָעֲשִׁירוּת שֶׁלּוֹ נִמְשָׁךְ מֵהֵיכְלֵי הַתְּמוּרוֹת שֶׁהֵם מַמְשִׁיכִין לִפְעָמִים הַשֶּׁפַע אֶצְלָם כְּשֶׁאֵין זוֹכִים לְתַקֵּן תִּקּוּנִים הַנַּ\"ל כָּרָאוּי. וְעַל-כֵּן הָאִשָּׁה מִתְקַדֶּשֶׁת בְּכֶסֶף, כִּי הַכֶּסֶף, שֶׁהוּא שֶׁפַע הָעֲשִׁירוּת, נִמְשָׁךְ בְּשָׁרְשׁוֹ מִשָּׁם, מִבְּחִינַת כֶּתֶר, שֶׁמִּשָּׁם שָׁרְשָׁהּ כַּנַּ\"ל. וְזֶה שֶׁכָּתַב אֲדוֹנֵנוּ מוֹרֵנוּ וְרַבֵּנוּ זִכְרוֹנוֹ לִבְרָכָה שֶׁהָעֲשִׁירוּת הוּא בְּחִינָה אַחַת עִם הָאִשָּׁה וְהוּא חִיּוּתָהּ, וּבוֹ תְּלוּיִים הַבָּנִים, כַּמְבֹאָר בְּהַתּוֹרָה שֶׁל אִסּוּר גְּזֵלָה, עַיֵּן שָׁם הֵיטֵב כַּנַּ\"ל. כִּי הָעֲשִׁירוּת, שֶׁהוּא יְרִידַת הַשֶּׁפַע, נִמְשָׁךְ לְמַטָּה עַל-יְדֵי בְּחִינַת הַמְסַדֵּר וְהַמְיַשֵּׁב, שֶׁעַל-יְדֵי-זֶה רְדִיפוֹת הַמֹּחִין הוּא בִּבְחִינַת רָצוֹא וָשׁוֹב, וְעַל-יְדֵי-זֶה מַמְשִׁיךְ שֶׁפַע מִשָּׁם וּמִצְטַיֶּרֶת שֶׁתּוּכַל לֵירֵד לְמַטָּה כַּנַּ\"ל, וְשָׁם שֹׁרֶשׁ חִיּוּת הָאִשָּׁה שֶׁנִּמְשֶׁכֶת מִבְּחִינַת צִמְצוּם שֶׁשָּׁרְשׁוֹ מִבְּחִינַת הַמְעַכֵּב כַּנַּ\"ל, וְעַל-יְדֵי-זֶה עִקַּר הוֹלָדַת הַבָּנִים, שֶׁהֵם הוֹלָדוֹת הַמֹּחִין, שֶׁצְּרִיכִין כְּשֶׁנִּכְלָלִין שָׁם שֶׁיִּהְיֶה בִּבְחִינַת רָצוֹא וָשׁוֹב, עַד שֶׁיַּחֲזֹר וְיַמְשִׁיךְ הַמֹּחִין לְמַטָּה שֶׁמִּשָּׁם הוֹלָדוֹת הַבָּנִים שֶׁנִּמְשָׁכִין מִמֹּחַ הָאָב כְּדֵי שֶׁיְּגַלּוּ אֱלֹקוּתוֹ בָּעוֹלָם מִדּוֹר לְדוֹר, בִּבְחִינַת דּוֹר לְדוֹר יְשַׁבַּח מַעֲשֶׂיךָ. כִּי מֵחֲמַת שֶׁבְּשָׁרְשָׁם נִמְשָׁכִין מִמָּקוֹם גָּבֹהַּ מְאֹד מְאֹד מִבְּחִינַת הַתִּשְׁעָה הֵיכָלִין הַנַּ\"ל, עַל-כֵּן הֵם דַּיְקָא יְכוֹלִין לְהוֹדִיעַ וּלְגַלּוֹת אֱלֹקוּתוֹ בָּעוֹלָם. וְזֶה \"וּגְבוּרֹתֶיךָ יַגִּידוּ\", 'וּגְבוּרֹתֶיךָ' דַּיְקָא, דְּהַיְנוּ בְּחִינַת הַמְעַכֵּב וְהַמְסַדֵּר שֶׁהוּא שֹׁרֶשׁ הַגְּבוּרוֹת הַקְּדוֹשׁוֹת, שֶׁעַל-יְדֵי-זֶה דַּיְקָא יְשַׁבַּח לְהַגִּיד וּלְפַרְסֵם אֱלֹקוּתוֹ לְמַטָּה לְכָל בָּאֵי עוֹלָם. וְעַל-כֵּן קְטֹרֶת מַעֲשֶׁרֶת, כִּי עִקַּר עֲלִיַּת הָעוֹלָמוֹת בַּבְּחִינָה הַנַּ\"ל הוּא עַל-יְדֵי בְּחִינַת קְטֹרֶת יְשַׂמַּח לֵב כַּנַּ\"ל, וְעַל-כֵּן מַעֲשֶׁרֶת, כִּי מִשָּׁם כָּל הָעֲשִׁירוּת שֶׁהִיא בְּחִינַת יְרִידַת הַשֶּׁפַע אַחַר תְּפִלַּת שְׁמוֹנֶה עֶשְׂרֵה וְכַנַּ\"ל:"
                    ],
                    [
                        " וְזֶה שֶׁנִּצְטַוּוּ עַל מְלֶאכֶת הַמִּשְׁכָּן אַחַר מַעֲשֵׂה הָעֵגֶל, וְכָל מַעֲשֵׂה הַמִּשְׁכָּן הָיָה עַל-יְדֵי הָעֲשִׁירוּת, שֶׁהֵם, זָהָב וָכֶסֶף וּנְחֹשֶׁת וְכוּ', כִּי עִקַּר חֵטְא הָעֵגֶל הָיָה עַל-יְדֵי הִתְגַּבְּרוּת הֵיכְלֵי הַתְּמוּרוֹת שֶׁהִתְגַּבְּרוּ עַל-יְדֵי שֶׁיָּנְקוּ מֵהָעֲשִׁירוּת, כְּמוֹ שֶׁכָּתוּב, \"וְדִי זָהָב\" בִּשְׁבִיל זָהָב שֶׁהִשְׁפַּעְתָּ לָהֶם, וְהִתְגַּבְּרוּ כָּל כָּךְ עַד שֶׁבָּאוּ לִידֵי עֲבוֹדָה זָרָה מַמָּשׁ שֶׁשָּׁם עִקַּר הַהֲמָרָה, רַחֲמָנָא לִצְלַן, בְּחִינַת הַהֵימִיר גּוֹי אֱלֹקִים וְכוּ'. וְכָל זֶה נִמְשַׁךְ מֵחֲמַת שֶׁהַשָּטָן הִתְגָּרָה בָּהֶם וְהִכְנִיס בְּדַעְתָּם לַחֲקֹר בְּעִנְיַן הַשָּגוֹת הַנַּ\"ל וְלַעֲמֹד עֲלֵיהֶם לַהֲבִינָם בְּדַעְתָּם, וּבָזֶה פָּגְמוּ מְאֹד עַד שֶׁבָּאוּ לִידֵי עֲבוֹדָה זָרָה, כִּי בֶּאֱמֶת אָסוּר לַחֲקֹר שָׁם כְּלָל, כִּי לָא מִתְדַּבְּקִין וְלָא יָדְעִין וְכוּ', וְזֶה שֶׁדִּקְדֵּק אֲדוֹנֵנוּ מוֹרֵנוּ וְרַבֵּנוּ זִכְרוֹנוֹ לִבְרָכָה, בְּהַתּוֹרָה הַנַּ\"ל שֶׁגַּם שָׁם צְרִיכִין אֱמוּנָה הֵן בִּבְחִינַת בִּרְכַּת הַשֵּכֶל, שֶׁהוּא בְּחִינַת רְדִיפוֹת הַמֹּחִין, הֵן בִּבְחִינַת הַמְסַדֵּר וְהַמְיַשֵּׁב שֶׁגַּם שָׁם צְרִיכִין אֱמוּנָה בִּבְחִינַת אֵמוּן מֻפְלָא, כְּמוֹ שֶׁמְּבֹאָר שָׁם, כִּי אוֹרוֹת אֵלּוּ אִי אֶפְשָׁר לְהַשִּיג כִּי אִם כְּשֶׁמְּצָרֵף אֱמוּנָה לְהַשֵּכֶל, וְאָז דַּיְקָא יָכוֹל לְהַשִּיגָם בִּבְחִינַת מָטֵי וְלָא מָטֵי, אֲבָל אָסוּר לַעֲמֹד וְלַחֲקֹר שָׁם, כִּי בַּמֻּפְלָא מִמְּךָ אַל תִּדְרוֹשׁ וְכוּ', כִּי לָא מִתְדַּבְּקִין וְלָא יָדְעִין וְלֵית מָאן דְּקַיְּמָא בְּהוּ, כַּמְבֹאָר הֵיטֵב בִּלְשׁוֹן הַזֹּהַר הַקָּדוֹשׁ שֶׁמֵּבִיא שָׁם. וְזֶה בְּחִינַת הַפְּגָם שֶׁפָּגְמוּ יִשְׂרָאֵל בִּתְחִלָּה קֹדֶם מַתַּן תּוֹרָה כְּשֶׁלֹּא הָיָה לָהֶם מַיִם, כְּמוֹ שֶׁכָּתוּב שָׁם, \"וְעַל נַסֹּתָם אֶת ה' לֵאמֹר הֲיֵשׁ ה' בְּקִרְבֵּנוּ אִם אָיִן\". וְאִיתָא בַּזֹּהַר הַקָּדוֹשׁ שֶׁהַפְּגָם שֶׁלָּהֶם הָיָה שֶׁחָקְרוּ אִם בְּחִינַת יֵשׁ הוּא בְּקִרְבָּם, אִם בְּחִינַת אָיִן, עַיֵּן שָׁם, הַיְנוּ כַּנַּ\"ל, שֶׁעִקַּר הַפְּגָם שֶׁלָּהֶם הָיָה מַה שֶּׁרָצוּ לַעֲמֹד וּלְהָבִין הַשָּגוֹת הַנַּ\"ל שֶׁהֵם כְּלוּלִים מִיֵּשׁ וְאַיִן יַחַד, אֲבָל אִי אֶפְשָׁר לַעֲמֹד עֲלֵיהֶם, כִּי מַשִּיגִין תִּשְׁעָה הֵיכָלִין שֶׁנִּרְאֶה כְּאִלּוּ הוּא בְּחִינַת יֵשׁ מֵאַחַר שֶׁהֵם בְּחִינַת תִּשְׁעָה הֵיכָלִין, וְאַף-עַל-פִּי-כֵן לָא מִתְדַּבְּקִין וְלָא יָדְעִין, שֶׁזֶּהוּ בְּחִינַת אַיִן. וּמִי שֶׁיֵּשׁ לוֹ אֱמוּנָה חֲזָקָה וְאֵינוֹ נִכְנָס לַחֲקֹר בָּזֶה כְּלָל, הוּא זוֹכֶה לְהִתְעַנֵּג עַל ה' וְלַחֲזוֹת בְּנֹעַם זִיווֹ דַּיְקָא עַל-יְדֵי-זֶה , עַל-יְדֵי רְדִיפַת הַמַּחֲשָׁבָה וְהַמְעַכֵּב, אַשְׁרֵי לוֹ, אֲבָל תֵּכֶף כְּשֶׁרוֹצֶה לַחֲקֹר בָּזֶה נִכְשָׁל בָּזֶה מְאֹד, כִּי יוּכַל לָבוֹא לִידֵי פֵּרוּד, חַס וְשָׁלוֹם, שֶׁבָּא עַל-יְדֵי הֵיכְלֵי הַתְּמוּרוֹת, שֶׁהֵם הַסִּטְרָא אָחֳרָא דְּשָׁרְיָא בְּחִבּוּרָא וְסַיֵּם בְּפֵרוּדָא, דְּהַיְנוּ שֶׁמַּפְרִיד בֵּין יֵשׁ וְאַיִן עַד שֶׁנִּסְתַּפְּקוּ הֲיֵשׁ ה' בְּקִרְבֵּנוּ אִם אָיִן, כִּי בֶּאֱמֶת הַכֹּל אֶחָד רַק שֶׁאִי אֶפְשָׁר לְהָבִין וְלַחֲקֹר בָּזֶה כְּלָל כַּנַּ\"ל. וְעַל-כֵּן בָּאוּ לָזֶה בְּעֵת שֶׁהָיוּ צְרִיכִין לְמַיִם, שֶׁהוּא הַמְשָׁכַת הַשֶּׁפַע שֶׁנִּמְשָׁךְ מִבְּחִינַת הַשָּגוֹת הַנַּ\"ל, וּמֵחֲמַת שֶׁרָאוּ שֶׁנִּתְעַכֵּב הַשֶּׁפַע מִלֵּירֵד לָהֶם, עַל-יְדֵי-זֶה הִתְחִילוּ לִכְנֹס בַּנִּסָּיוֹן הַנַּ\"ל בְּחִינַת עַל נַסֹּתָם אֶת ה' הֲיֵשׁ וְכוּ' אִם אָיִן וְכַנַּ\"ל:",
                        " וְזֶה בְּחִינַת חֵטְא הָעֵגֶל שֶׁאָמְרוּ, \"כִּי זֶה מֹשֶׁה הָאִישׁ לֹא יָדַעְנוּ מֶה הָיָה לוֹ\". שֶׁטָּעוּ וְאָמְרוּ שֶׁמֹּשֶׁה נִסְתַּלֵּק וְנִשְׁאַר לְמַעְלָה, כִּי נִכְלַל בָּאַיִן. וְעַל-כֵּן אָמְרוּ, \"קוּם עֲשֵׂה לָנוּ אֱלֹקִים\" מִזָּהָב וַעֲשִׁירוּת, כִּי רָצוּ לְהַמְשִׁיךְ בְּחִינַת הַמְעַכֵּב בְּעַצְמוֹ עֲלֵיהֶם מֵאַחַר שֶׁכָּל הַהַשְׁפָּעוֹת נִמְשָׁךְ עַל יָדוֹ, עַל-כֵּן פָּגְמוּ וְעָשׂוּ פֵּרוּד בֵּין בְּחִינַת הַמְעַכֵּב, שֶׁמִּשָּׁם כָּל הָעֲשִׁירוּת, וּבֵין בְּחִינַת הָרְדִיפָה, וְלֹא רָצוּ שֶׁתִּרְדֹּף מַחֲשַׁבְתָּם לְמַעְלָה לְמַעְלָה לְהַשִּיג הַשָּגוֹת הַנַּ\"ל בִּבְחִינַת מָטֵי וְלָא מָטֵי, רַק רָצוּ שֶׁיַּמְשִׁיכוּ עֲלֵיהֶם אֱלֹקוּתוֹ בִּבְחִינַת יֵשׁוּת מַמָּשׁ, שֶׁזֶּהוּ הַטָּעוּת כָּל הָעוֹבְדֵי עֲבוֹדָה זָרָה שֶׁבַּדּוֹרוֹת הַקּוֹדְמִים, וְכָל זֶה מֵחֲמַת תַּאֲווֹת עוֹלָם הַזֶּה, כִּי לַעֲלוֹת וּלְהִכָּלֵל שָׁם בִּבְחִינַת הַתִּשְׁעָה הֵיכָלִין הַנַּ\"ל צְרִיכִין לְשַׁבֵּר כָּל הַתַּאֲווֹת וּלְהַעֲלוֹת הַקְּדֻשָּׁה מֵהֵיכְלֵי הַתְּמוּרוֹת, וְהֵם רָצוּ לֵילֵךְ אַחַר תַּאֲווֹתֵיהֶם, וְרָצוּ לְהַפְרִיד שֶׁפַע הָעֲשִׁירוּת שֶׁנִּמְשָׁךְ עַל-יְדֵי הַמְעַכֵּב הַנַּ\"ל וְלַעֲשׂוֹת מִמֶּנּוּ אֱלֹקוּת מַמָּשׁ, חַס וְשָׁלוֹם, וְעַל-כֵּן בָּאוּ אֶל אַהֲרֹן, מֵחֲמַת שֶׁאַהֲרֹן הָיָה מְסֻגָּל לִכְהֻנָּה שֶׁכָּל עֲבוֹדַת הַקָּרְבָּנוֹת וּקְטֹרֶת עַל יָדוֹ, שֶׁעַל-יְדֵי-זֶה דַּיְקָא זוֹכִין לְהַשָּגַת תִּשְׁעָה הֵיכָלִין הַנַּ\"ל, שֶׁמִּשָּׁם מַמְשִׁיכִין כָּל הַהַשְׁפָּעוֹת עַל-יְדֵי שֶׁנִּצְטַיְּרָה בִּבְחִינַת הַמְעַכֵּב הַנַּ\"ל, וְהֵם פָּגְמוּ וְרָצוּ לַעֲשׂוֹת הַפֵּרוּד עַל יָדוֹ דַּיְקָא, חַס וְשָׁלוֹם, וְעַל-כֵּן הָיָה עִקַּר הַתִּקּוּן עַל-יְדֵי מַעֲשֵׂה הַמִּשְׁכָּן שֶׁבָּא מֵהָעֲשִׁירוּת שֶׁל יִשְׂרָאֵל, וְאָז דַּיְקָא נִתְכַּהֵן אַהֲרֹן בַּכְּהֻנָּה וְנִצְטַוָּה עַל מַעֲשֵׂה הַקָּרְבָּנוֹת וּקְטֹרֶת שֶׁעַל-יְדֵי-זֶה נִתְתַּקֵּן הַכֹּל עַל-יְדֵי שֶׁהֶחֱזִירוּ הָעֲשִׁירוּת אֶל הַקְּדֻשָּׁה לְשָׁרְשׁוֹ לְמַעְלָה, וְעָשׂוּ מִמֶּנּוּ מִשְׁכָּן שֶׁשָּׁם עָסַק אַהֲרֹן בְּמַעֲשֵׂה הַקָּרְבָּנוֹת וּקְטֹרֶת, שֶׁעַל-יְדֵי-זֶה הֶעֱלָה הַקְּדֻשָּׁה מֵהֵיכְלֵי הַתְּמוּרוֹת, עַד שֶׁעָלָה מַעְלָה מַעְלָה, עַד שֶׁזָּכָה לְהַשָּגוֹת אוֹרוֹת הַנַּ\"ל כְּתִקּוּנָהּ בִּבְחִינַת מָטֵי וְלָא מָטֵי, שֶׁעַל-יְדֵי-זֶה נִתְתַּקֵּן כָּל הַפְּגָמִים הַנַּ\"ל שֶׁהָיוּ בְּהֵפֶךְ מִזֶּה:"
                    ],
                    [
                        " וְנָדָב וַאֲבִיהוּא שֶׁהָיוּ צַדִּיקִים נוֹרָאִים, אֲבָל הֵם פָּגְמוּ לְהֵפֶךְ, שֶׁרָצוּ רַק לַעֲלוֹת לְמַעְלָה לְמַעְלָה בְּלִי מְעַכֵּב כְּלָל, וְעַל-כֵּן הִקְרִיבוּ קְטֹרֶת שֶׁלֹּא בִּזְמַנּוֹ וְנִכְנְסוּ בְּלִי רְשׁוּת. וְכָל הַפְּגָם שֶׁלָּהֶם הָיָה שֶׁלֹּא תִּקְּנוּ הַמְעַכֵּב, שֶׁהוּא הַמְסַדֵּר וְהַמְיַשֵּׁב, שֶׁזֶּהוּ בְּחִינַת בְּקָרְבָתָם לִפְנֵי ה' וַיָּמֻתוּ, שֶׁנִּתְקָרְבוּ יוֹתֵר מֵהָרָאוּי מֵחֲמַת שֶׁלֹּא תִּקְּנוּ הַמְסַדֵּר וְהַמְיַשֵּׁב, וְעַל-כֵּן הֻזְהַר אַהֲרֹן, \"וְאַל יָבֹא בְּכָל עֵת אֶל הַקֹּדֶשׁ וְכוּ'\". וְעַל-כֵּן הָיָה הַפְּגָם שֶׁלָּהֶם בְּגִין דְּלָא אִנְסִיבוּ, כְּמוֹ שֶׁאִיתָא בַּזֹּהַר הַקָּדוֹשׁ. כִּי הָאִשָּׁה נִמְשֶׁכֶת מִבְּחִינַת הַמְסַדֵּר וְהַמְיַשֵּׁב הַנַּ\"ל, וְעַל-כֵּן צָרִיךְ הַכֹּהֵן שֶׁיִּהְיֶה נָשׂוּי, כְּמוֹ שֶׁאִיתָא בַּזֹּהַר, וּבִפְרָט הַכֹּהֵן הַגָּדוֹל בְּיוֹם הַכִּפּוּרִים שֶׁהָיָה אָסוּר לַעֲסֹק בָּעֲבוֹדָה כְּשֶׁלֹּא הָיָה נָשׂוּי, כִּי אִי אֶפְשָׁר לְתַקֵּן הַמְסַדֵּר וְהַמְיַשֵּׁב כִּי אִם כְּשֶׁהוּא נְשׂוּי אִשָּׁה, שֶׁהִיא נִמְשֶׁכֶת מִשָּׁם כַּנַּ\"ל:"
                    ],
                    [
                        " וְזֶה בְּחִינַת אֵיזֶהוּ עָשִׁיר הַשָּמֵחַ בְּחֶלְקוֹ, כִּי עִקַּר תִּקּוּן הָעֲשִׁירוּת בַּקְּדֻשָּׁה הוּא עַל-יְדֵי הַשִּמְחָה דַּיְקָא, כִּי דַּיְקָא עַל-יְדֵי הַשִּמְחָה מַעֲלִין הַקְּדֻשָּׁה מֵהַקְּלִפּוֹת עַד שֶׁזּוֹכִין לַעֲלוֹת וּלְתַקֵּן כָּל הַתִּקּוּנִים הַנַּ\"ל, עַד שֶׁמַּשִּיגִין אוֹרוֹת הַנַּ\"ל עַל-יְדֵי בְּחִינַת הָרְדִיפָה וְהַמְעַכֵּב, שֶׁמִּשָּׁם הוּא יְרִידַת הַשֶּׁפַע, שֶׁהוּא בְּחִינַת עֲשִׁירוּת כַּנַּ\"ל:",
                        " הִלְכוֹת כְּתֻבּוֹת:"
                    ],
                    [
                        "וְזֶה בְּחִינַת מַה שֶּׁחַיָּב לִתֵּן לְאִשְׁתּוֹ כְּתֻבָּה. וְאָסוּר לָדוּר עִם אִשְׁתּוֹ בְּלֹא כְּתֻבָּה, כִּי מֻכְרָח לְהַמְשִׁיךְ לָהּ שֶׁפַע הָעֲשִׁירוּת, שֶׁעַל-יְדֵי-זֶה עִקַּר הַקֶּשֶׁר וְהַחִבּוּר בֵּינֵיהֶם, כִּי צָרִיךְ לְהַעֲלוֹתָהּ מֵהֵיכְלֵי הַתְּמוּרוֹת שֶׁנֶּאֱחָזִין בָּהּ בְּיוֹתֵר בִּבְחִינַת רַגְלֶיהָ יֹרְדוֹת מָוֶת, וּלְהַעֲלוֹתָהּ עַל-יְדֵי הַשִּמְחָה בַּבְּחִינָה הַנַּ\"ל, עַד שֶׁתַּעֲלֶה לִבְחִינַת כֶּתֶר, בִּבְחִינַת אִשָּׁה עוֹלָה עִמּוֹ וְכוּ', כְּדֵי שֶׁיִּהְיֶה נִמְשָׁךְ הַחִבּוּר מִבְּחִינַת יִחוּד וְחִבּוּר וּכְלָלִיּוּת הָרְדִיפָה עִם הַמְעַכֵּב וְכוּ' כַּנַּ\"ל. וְעִקַּר הַשְּׁלֵמוּת הוּא כְּשֶׁזּוֹכֶה לַעֲלוֹת לְשָׁם בִּבְחִינַת רָצוֹא וָשׁוֹב, עַד שֶׁיִּזְכֶּה לְהַמְשִׁיךְ מִשָּׁם שֶׁפַע, שֶׁזֶּהוּ בְּחִינַת יְרִידַת הַשֶּׁפַע אַחַר הַתְּפִלָּה כַּנַּ\"ל. כִּי יֵשׁ לִפְעָמִים שֶׁאֶחָד עוֹלֶה וְנִכְלָל שָׁם לְפִי שָׁעָה קַלָּה, וְתֵכֶף וּמִיָּד מְגָרְשִׁין אוֹתוֹ מִשָּׁם וְאֵינוֹ מְקַבֵּל מִשָּׁם כְּלוּם, וְלִפְעָמִים מִתְגָּרִין בּוֹ אַחַר כָּךְ עַל-יְדֵי-זֶה הֵיכְלֵי הַתְּמוּרוֹת בְּיוֹתֵר, כִּי הֵם אוֹרְבִין עָלָיו תָּמִיד, וּכְשֶׁרוֹאִין שֶׁרוֹצֶה לִבְרֹחַ מֵהֶם וְלַעֲלוֹת לְמָקוֹם גָּבֹהַּ הַנַּ\"ל, הֵם מִתְגָּרִין בּוֹ יוֹתֵר כְּשֶׁאֵינוֹ מַמְשִׁיךְ מִשָּׁם בַּחֲזָרָה רְשִׁימוּ טוֹבָה וַחֲזָקָה שֶׁיּוּכַל עַל יָדָהּ לַעֲמֹד כְּנֶגְדָּם, וְכַמּוּבָן מִזֶּה בְּהַתּוֹרָה \"וַיֹּאמֶר בֹּעַז אֶל רוּת\", עַיֵּן שָׁם (סִימָן סה). כִּי בְּחִינָה הַנַּ\"ל מֵעִנְיַן הַשָּגַת הַתִּשְׁעָה הֵיכָלִין וְכוּ' אַף-עַל-פִּי שֶׁהִיא מַדְרֵגָה גָּבֹהַּ מְאֹד מְאֹד שֶׁאֵין זוֹכִין אֵלָיו כִּי אִם גְּדוֹלֵי הַצַּדִּיקִים הַמֻּבְחָרִים הַקְּדוֹשִׁים מְאֹד, אַף-עַל-פִּי-כֵן גַּם בַּאֲנָשִׁים פְּשׁוּטִים הַמּוֹשְׁכִים עַצְמָם אֵלָיו יִתְבָּרַךְ לְעָבְדוֹ בֶּאֱמֶת, גַּם אֶצְלָם נִמְצָא לִפְעָמִים שֶׁמַּגִּיעַ אֲלֵיהֶם אֵיזֶה הֶאָרָה וְהִתְנוֹצְצוּת אֱלֹקוּת הַנִּמְשָׁךְ מִשָּׁם מִבְּחִינַת הַתִּשְׁעָה הֵיכָלִין הַנַּ\"ל, וְכַמּוּבָן בְּהַתּוֹרָה \"אָנֹכִי\" בְּסִימָן ד בְּלִקּוּטֵי חֵלֶק א וְכוּ', שֶׁגַּם לַאֲנָשִׁים פְּשׁוּטִים נִפְתָּח לָהֶם אוֹר לִפְעָמִים בִּתְפִלָּתָם אוֹר הָאֵין סוֹף, עַיֵּן שָׁם. אַךְ לְכָל אֶחָד מַגִּיעַ לְפִי הָעוֹלָם וְהַמַּדְרֵגָה שֶׁהוּא בּוֹ, כִּי גַּם בְּעוֹלַם הָעֲשִׂיָּה יֵשׁ בְּחִינַת הִתְנוֹצְצוּת מֵהַתִּשְׁעָה הֵיכָלִין הַנַּ\"ל, וְאַף-עַל-פִּי שֶׁגַּם הִתְנוֹצְצוּת בְּעָלְמָא הוּא זְכִיָּה גְּדוֹלָה מְאֹד בְּאֵיזֶה מַדְרֵגָה שֶׁהוּא, אַף-עַל-פִּי-כֵן הָעִקָּר הוּא כְּשֶׁזּוֹכֶה לְהַמְשִׁיךְ חִיּוּת וְשֶׁפַע קְדֻשָּׁה מִשָּׁם שֶׁיִּהְיֶה לוֹ כֹּחַ עַל-יְדֵי-זֶה לְהַחֲיוֹת אֶת עַצְמוֹ אַחַר כָּךְ בְּכָל מַה שֶּׁיַּעֲבֹר עָלָיו וְלַעֲמֹד בַּמִּלְחָמָה, כִּי בְּוַדַּאי אַחַר כָּךְ כְּשֶׁחוֹזֵר מִשָּׁם מִתְגָּרִין בּוֹ יוֹתֵר הַהֵיכְלֵי תְּמוּרוֹת כְּדֶרֶךְ שְׁנֵי בְּנֵי אָדָם שֶׁנִּלְחָמִים זֶה בָּזֶה וְכוּ', כַּמְבֹאָר בְּמָקוֹם אַחֵר, וְצָרִיךְ לְהִתְגַּבֵּר נֶגְדָּם עַל-יְדֵי הָרְשִׁימוּ טוֹבָה שֶׁנִּשְׁאַר מֵהִתְנוֹצְצוּת הַנַּ\"ל, שֶׁעַל-יְדֵי-זֶה זוֹכֶה תָּמִיד בְּיִחוּדוֹ וְאַחְדוּתוֹ וְנֹעַם דְּבֵקוּתוֹ, וְיוּכַל לְהַמְשִׁיךְ עַל עַצְמוֹ יִרְאָה עַל-יְדֵי-זֶה לַעֲמֹד נֶגֶד הַמִּתְגָּרִים בּוֹ אִם יִשְׁמֹר אֶת הַזִּכָּרוֹן הֵיטֵב לִזְכֹּר בּוֹ יִתְבָּרַךְ בְּכָל פַּעַם, אַחֲרֵי אֲשֶׁר כְּבָר חָמַל עָלָיו הַשֵּׁם יִתְבָּרַךְ וְהֵאִיר לוֹ אֵיזֶה הִתְנוֹצְצוּת, וְכַמְבֹאָר בִּדְבָרָיו זִכְרוֹנוֹ לִבְרָכָה שֶׁמִּי שֶׁרַק מִתְנוֹצֵץ לוֹ הַשֵּׁם יִתְבָּרַךְ, עַיֵּן שָׁם בְּסִימָן רכב בְּלִקוּטֵי א:"
                    ],
                    [
                        "וְנַחֲזֹר לְעִנְיָנֵנוּ, וְעַל-כֵּן אָסוּר לָדוּר עִם אִשְׁתּוֹ בְּלֹא כְּתֻבָּה, וְהַכְּתֻבָּה לֹא נִתְּנָה לִגְבּוֹת מֵחַיִּים וְלֹא כָּל זְמַן שֶׁהִיא עִמּוֹ, רַק לְאַחַר מוֹתוֹ אוֹ לְאַחַר גֵּרוּשִׁין, כִּי צָרִיךְ שֶׁלֹּא יִהְיֶה הַחִבּוּר, חַס וְשָׁלוֹם, כְּמוֹ בְּעִילַת זְנוּת, שֶׁהוּא רַק לְפִי שָׁעָה לְמַלְּאוֹת תַּאֲוָתוֹ חַס וְשָׁלוֹם, רַק שֶׁיִּהְיֶה הַחִבּוּר קֶשֶׁר גָּמוּר וְקַיָּם, כִּי אֵין שׁוּם זִוּוּג לְבַטָּלָה חַס וְשָׁלוֹם, כִּי אֲפִלּוּ כְּשֶׁאֵינוֹ בָּא לִידֵי הוֹלָדָה מַמָּשׁ נִמְשָׁכִין מִמֶּנּוּ אֵיזֶה נְשָׁמוֹת, בְּחִינַת נִשְׁמַת גֵּרִים, כַּמּוּבָא בַּזֹּהַר הַקָּדוֹשׁ. עַל-כֵּן צָרִיךְ לִתֵּן לָהּ כְּתֻבָּה שֶׁיְּחַיֵּב אֶת עַצְמוֹ לִתֵּן לָהּ שֶׁפַע עֲשִׁירוּת כְּשֶׁתֵּצֵא מִמֶּנּוּ שֶׁלֹּא תָּשׁוּב מִמֶּנּוּ רֵיקָם, לְהוֹרוֹת שֶׁנִּשְׁאַר רְשִׁימוּ מֵהַחִבּוּר, כִּי הִמְשִׁיךְ שֶׁפַע הָעֲשִׁירוּת מִשָּׁם שֶׁעִקַּר הַמְשָׁכַת הַשֶּׁפַע עַל יָדָהּ, עַל-יְדֵי שֶׁנִּצְטַיֵּר הָאוֹר בַּחֲזָרָתוֹ בִּבְחִינַת הַמְעַכֵּב הַנַּ\"ל. וְזֶה סוֹד מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה שֶׁטַּעַם הַכְּתֻבָּה כְּדֵי שֶׁלֹּא תְּהֵא קַלָּה בְּעֵינָיו לְהוֹצִיאָהּ, הַיְנוּ כַּנַּ\"ל, כִּי צָרִיךְ שֶׁיִּהְיֶה הַקֶּשֶׁר קַיָּם וְחָזָק, וְזֶה נַעֲשֶׂה עַל-יְדֵי הַכְּתֻבָּה שֶׁמְּחַיֵּב עַצְמוֹ שֶׁאֲפִלּוּ כְּשֶׁתֵּצֵא מִמֶּנּוּ לֹא תֵּצֵא רֵיקָם, רַק שֶׁמְּחֻיָּב לִתֵּן לָהּ שֶׁפַע הָעֲשִׁירוּת הַנִּמְשָׁךְ מִכְּלָלִיּוּת הָרְדִיפָה וְהַמְעַכֵּב בְּרָצוֹא וָשׁוֹב, שֶׁשֶּׁפַע הַזֹּאת נִמְשָׁךְ עַל יָדָהּ דַּיְקָא. וְעַל-כֵּן אִם יוֹצִיאֶנָּה, רֵיקָם, חַס וְשָׁלוֹם, אֲזַי בְּעִילָתוֹ בְּעִילַת זְנוּת, כִּי מַרְאֶה שֶׁלֹּא הִמְשִׁיךְ עַל יָדָהּ שֶׁפַע מִלְּמַעְלָה, עַל-כֵּן חַיָּב לִתֵּן לָהּ כְּתֻבָּה כְּשֶׁיּוֹצִיאֶנָּה שֶׁיִּהְיֶה נִשְׁאָר לָהּ מִמֶּנּוּ שֶׁפַע הָעֲשִׁירוּת שֶׁנִּמְשָׁךְ מֵהָרְשִׁימוּ שֶׁנִּשְׁאַר מֵהַחִבּוּר שֶׁעִקַּר צִנּוֹר הַשֶּׁפַע עַל יָדָהּ וְכַנַּ\"ל, כְּדֵי שֶׁעַל-יְדֵי-זֶה תּוּכַל לְהִנָּצֵל מִבְּחִינַת הֵיכְלֵי הַתְּמוּרוֹת הָרוֹצִים לְהִתְאַחֵז בָּהּ בְּיוֹתֵר, בִּפְרָט בְּעֵת שֶׁנִּפְרֶדֶת מִבַּעְלָהּ עַל-יְדֵי מִיתָה וְגֵרוּשִׁין וְנִשְׁאֶרֶת לְבַדָּהּ, כִּי עִקַּר חִיּוּתָהּ וְכֹחָהּ נֶגְדָּם הוּא עַל-יְדֵי שֶׁפַע הָעֲשִׁירוּת, שֶׁהוּא בְּחִינַת הַכְּתֻבָּה שֶׁמְּקַבֶּלֶת מִבַּעְלָהּ שֶׁנִּמְשָׁךְ מִבְּחִינַת הָרְשִׁימוּ וְכַנַּ\"ל:"
                    ],
                    [
                        "וְעַל-כֵּן שִׁעוּר כְּתֻבָּה דְּאוֹרָיְתָא הוּא חֲמִשִּׁים שֶׁקֶל כֶּסֶף, שֶׁנִּלְמַד מִפָּסוּק, \"וְנָתַן לַאֲבִי הַנַּעֲרָה חֲמִשִּׁים שֶׁקֶל כָּסֶף\". כִּי כָּל הַהַשָּגוֹת וְכָל הַהִתְבּוֹנְנוּת נִמְשָׁךְ מִבְּחִינַת הָרְשִׁימוּ הַנִּשְׁאָר מֵהַבִּטּוּל וְהַכְּלָלִיּוּת בִּבְחִינַת הַתִּשְׁעָה הֵיכָלִין הַנַּ\"ל:",
                        " וְזֶה בְּחִינַת חֲמִשִּׁים שַׁעֲרֵי בִּינָה, כִּי שַׁעַר הַחֲמִשִּׁים אִי אֶפְשָׁר לְהַשִּיג וּצְרִיכִין לְהַמְשִׁיכוֹ דֶּרֶךְ חֲמִשִּׁים שְׁעָרִים עַד שֶׁיִּהְיֶה נִתְפָּס בַּמֹּחַ אֵיזֶה רְשִׁימוּ מִשָּׁם. וְזֶה בְּחִינַת תְּרוּמָה שֶׁהוּא תְּרֵי מַה תְּרֵי מִמֵּאָה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, הַיְנוּ אֶחָד מֵחֲמִשִּׁים, כִּי כָּל הָעֲשִׁירוּת הַנַּ\"ל הָעִקָּר הוּא עַל-יְדֵי הַכֹּהֵן שֶׁהִמְשִׁיךְ בִּרְכַּת הַשֵּכֶל וְכַנַּ\"ל, וְעַל-כֵּן מַגִּיעַ לוֹ תְּרוּמָה אֶחָד מֵחֲמִשִּׁים, כִּי הוּא מַמְשִׁיךְ מִשָּׁם בְּחִינַת חֲמִשִּׁים שַׁעֲרֵי בִּינָה, וְעַל-יְדֵי שֶׁנּוֹתְנִין לַכֹּהֵן מִשֶּׁפַע הַתְּבוּאָה אֶחָד מֵחֲמִשִּׁים, מִתְבָּרֶכֶת כָּל הַתְּבוּאָה וְנִמְשָׁךְ אֵלָיו קְדֻשָּׁה דֶּרֶךְ הַחֲמִשִּׁים שְׁעָרִים הַנַּ\"ל, שֶׁעַל-יְדֵי-זֶה רָאוּי הַתְּבוּאָה לַאֲכִילַת יִשְׂרָאֵל שֶׁיּוּכַל לְהַכִּיר אוֹתוֹ יִתְבָּרַךְ עַל-יְדֵי אֲכִילַת הַתְּבוּאָה הַזֹּאת, שֶׁזֶּה עִקַּר כָּל הַמִּצְווֹת הַתְּלוּיִים בַּאֲכִילָה, בִּפְרָט בְּלֶחֶם, כְּדֵי שֶׁיִּתְקַדֵּשׁ הַמַּאֲכָל, כְּדֵי שֶׁיּוּכַל עַל-יְדֵי הָאֲכִילָה הַזֹּאת לְהַמְשִׁיךְ חִיּוּת וָדַעַת דִּקְדֻשָּׁה לְהַכִּיר אוֹתוֹ יִתְבָּרַךְ (וְכַמְבֹאָר מִזֶּה כַּמָּה פְּעָמִים ). וְזֶה בְּחִינַת אָחוּז אֶחָד מִן הַחֲמִשִּׁים, שֶׁכְּשֶׁעוֹבֵר הָאוֹר דֶּרֶךְ הַחֲמִשִּׁים שְׁעָרִים, אָז אָחוּז וְנִתְפָּס בַּמֹּחַ אֵיזֶה רְשִׁימוּ מֵהִתְנוֹצְצוּת הַנַּ\"ל. וְזֶה בְּחִינַת חֲמִשִּׁים קַרְסֵי זָהָב שֶׁהָיוּ מְחַבְּרִים יְרִיעוֹת הַפְּנִימִיּוֹת שֶׁעַל בֵּית קֹדֶשׁ קָדָשִׁים עַל יְרִיעוֹת הַחִיצוֹנִיּוֹת, כִּי עִקַּר הַשָּגַת הַתִּשְׁעָה הֵיכָלִין הַנַּ\"ל הָיָה בְּבֵית קֹדֶשׁ קָדָשִׁים שֶׁשָּׁם נִכְנַס הַכֹּהֵן הַגָּדוֹל לִפְנַי וְלִפְנִים בְּיוֹם הַכִּפּוּרִים, וְשָׁם נִכְנַס לְמָקוֹם שֶׁנִּכְנַס וְעָלָה לְמָקוֹם שֶׁעָלָה בְּתַכְלִית הַבִּטּוּל אֶל הָאוֹר הָאֵין סוֹף, שֶׁהוּא בְּחִינַת הַשָּגַת הַתִּשְׁעָה הֵיכָלִין הַנַּ\"ל שֶׁזָּכָה לָהֶם בַּיּוֹם הָעֲשִׂירִי, שֶׁהוּא יוֹם הַכִּפּוּרִים אַחֲרֵי אֲשֶׁר כְּבָר נִתְקַדְּשׁוּ יִשְׂרָאֵל וְזָכוּ לִתְשׁוּבָה בְּתִשְׁעָה יָמִים הַקּוֹדְמִים מֵרֹאשׁ הַשָּׁנָה עַד יוֹם הַכִּפּוּרִים, שֶׁהֵם כְּנֶגֶד הַתִּשְׁעָה הֵיכָלִין הַנַּ\"ל שֶׁזּוֹכֶה לָהֶם הַכֹּהֵן הַגָּדוֹל לִפְנַי וְלִפְנִים בַּיּוֹם הָעֲשִׂירִי שֶׁהוּא יוֹם הַכִּפּוּרִים. וְעַל-כֵּן הָיוּ חֲמִשִּׁים קְרָסִים מְחַבְּרִים יְרִיעוֹת הַחִיצוֹנִיּוֹת עִם יְרִיעוֹת הַפְּנִימִיּוֹת, כִּי לְהַמְשִׁיךְ אוֹר הָרְשִׁימוּ מֵהַיְרִיעוֹת הַפְּנִימִיּוֹת שֶׁעַל גַּג בֵּית קֹדֶשׁ קָדָשִׁים שֶׁשָּׁם עִקַּר הַבִּטּוּל אֶל הָאוֹר אֵין סוֹף צָרִיךְ לֵילֵךְ וְלַעֲבֹר דֶּרֶךְ חֲמִשִּׁים שְׁעָרִים, שֶׁהֵם בְּחִינַת חֲמִשִּׁים שַׁעֲרֵי בִּינָה, שֶׁכְּנֶגֶד זֶה הֵם בְּחִינַת חֲמִשִּׁים קְרָסִים הַמְחַבְּרִים יַחַד שְׁנֵי הַיְרִיעוֹת הַנַּ\"ל, כִּי צְרִיכִין כַּמָּה קְשָׁרִים לְחַבֵּר וּלְיַחֵד וּלְקַשֵּׁר אוֹר הָרְשִׁימוּ אֶל הַמֹּחַ כְּדֵי שֶׁתִּהְיֶה נִשְׁאֶרֶת קְשׁוּרָה וּדְבוּקָה בְּהָאָדָם שֶׁיּוּכַל לִזְכֹּר אֶת עַצְמוֹ בְּכָל עֵת בּוֹ יִתְבָּרַךְ, וּכְמוֹ שֶׁאִיתָא בַּתִּקּוּנֵי זֹהַר, בִּשְׁמַע יִשְׂרָאֵל קַרְאִין לֵיהּ וְכוּ', כְּדִין קַשְׁרִין לֵיהּ בְּכַמָּה קְּשָׁרִין דְּצִיצִית וּתְפִלִּין וְכוּ', עַיֵּן שָׁם, הַיְנוּ כַּנַּ\"ל וְהָבֵן הֵיטֵב. וְזֶה בְּחִינַת חֲמִשִּׁים יוֹם שֶׁל מַתַּן תּוֹרָה, בְּחִינַת חֲמִשִּׁים שָׁנָה שֶׁל יוֹבֵל, כִּי עִקַּר מַתַּן תּוֹרָה שֶׁאָז זָכוּ כָּל יִשְׂרָאֵל לְהַשָּגַת אֱלֹקוּת לְהַכִּיר אוֹתוֹ יִתְבָּרַךְ, כְּמוֹ שֶׁכָּתוּב, \"פָּנִים בְּפָנִים דִּבֶּר ה' עִמָּכֶם\", עִקַּר הַהַשָּׁגָה נִמְשַׁךְ מִבְּחִינַת בִּטּוּל הַנַּ\"ל. עַל-כֵּן צְרִיכִין לְהָכִין אֶת עַצְמוֹ אַרְבָּעִים וְתִשְׁעָה יְמֵי הַסְּפִירָה כְּדֵי שֶׁנּוּכַל לְקַבֵּל אוֹר הָרְשִׁימוּ בְּיוֹם הַחֲמִשִּׁים דַּיְקָא, כִּי אִי אֶפְשָׁר לְקַבְּלוֹ כִּי אִם דֶּרֶךְ חֲמִשִּׁים שְׁעָרִים שֶׁכְּנֶגֶד זֶה הֵם חֲמִשִּׁים יוֹם וְכַנַּ\"ל, וְזֶהוּ בְּעַצְמוֹ בְּחִינַת חֲמִשִּׁים שָׁנָה שֶׁל יוֹבֵל, כִּי שְׁנַת הַיּוֹבֵל מְקֻדֶּשֶׁת מְאֹד מְאֹד, וְעִקַּר קְדֻשָּׁתָהּ בְּיוֹם הַכִּפּוּרִים שֶׁאָז עִקַּר הַבִּטּוּל אֶל הָאוֹר אֵין סוֹף כַּנַּ\"ל, עַל-כֵּן צְרִיכִין לִסְפֹּר עַד שְׁנַת הַחֲמִשִּׁים וְכַנַּ\"ל:"
                    ],
                    [
                        "וְזֶה בְּחִינַת וַחֲמֻשִׁים עָלוּ בְנֵי יִשְׂרָאֵל מֵאֶרֶץ מִצְרָיִם, כִּי אֶרֶץ מִצְרַיִם הִוא בְּחִינַת מְקוֹם הַסִּטְרָא אָחֳרָא, בְּחִינַת הֵיכְלֵי הַתְּמוּרוֹת שֶׁיִּשְׂרָאֵל הָיוּ צְרִיכִין לִהְיוֹת שָׁם בְּגָלוּת כְּדֵי לְבָרֵר הַקְּדֻשָּׁה מִשָּׁם בְּכֹחַ הַצַּדִּיקִים הַגְּדוֹלִים, שֶׁדַּיְקָא עַל-יְדֵי שֶׁיָּרְדוּ לְשָׁם וְעָמְדוּ בַּמִּלְחָמָה וּבֵרְרוּ הַקְּדֻשָּׁה מִשָּׁם, עָלוּ בַּעֲלִיּוֹת גְּדוֹלוֹת, בַּעֲלִיָּה אַחַר עֲלִיָּה, עַד שֶׁזָּכוּ לְהַשָּגַת הַתִּשְׁעָה הֵיכָלִין הַנַּ\"ל שֶׁמִּשָּׁם נִמְשַׁךְ קַבָּלַת הַתּוֹרָה, שֶׁזֶּה בְּחִינַת מַה שֶּׁאָמַר לְיַעֲקֹב, \"אָנֹכִי אֵרֵד עִמְּךָ מִצְרָיְמָה וְאָנֹכִי אַעַלְךָ גַם עָלֹה\". הַיְנוּ שֶׁדַּיְקָא עַל-יְדֵי שֶׁתֵּרֵד לְמִצְרַיִם מְקוֹם הַקְּלִפּוֹת בְּחִינַת הֵיכְלֵי הַתְּמוּרוֹת, 'וְאָנֹכִי אַעַלְךָ גַם עָלֹה', שֶׁאַעַלְךָ בַּעֲלִיָּה אַחַר עֲלִיָּה עַד שֶׁתִּזְכֶּה לְהַשָּגַת הַנַּ\"ל וְכַנַּ\"ל, שֶׁזֶּהוּ בְּחִינַת מַה שֶּׁמְּבֹאָר בְּהַתּוֹרָה הַנַּ\"ל עַל מַאֲמַר רַבּוֹתֵינוּ זִכְרוֹנָם לִבְרָכָה, מִי יֵימַר, עַיֵּן שָׁם. וְזֶהוּ \"וַחֲמֻשִׁים עָלוּ בְנֵי יִשְׂרָאֵל מֵאֶרֶץ מִצְרָיִם\", כִּי כְּשֶׁעוֹלִין מֵאֶרֶץ מִצְרַיִם, מִבְּחִינַת הֵיכְלֵי הַתְּמוּרוֹת וַאֲזַי זוֹכִין לְהַשָּגַת הַנַּ\"ל, אָז מְקַבְּלִין אוֹר הָרְשִׁימוּ דֶּרֶךְ חֲמִשִּׁים שְׁעָרִים, שֶׁהֵם בְּחִינַת חֲמִשִּׁים שַׁעֲרֵי בִּינָה וְכַנַּ\"ל. וְזֶה, \"וַיְהִי בְּשַׁלַּח פַּרְעֹה אֶת הָעָם וְלֹא נָחָם אֱלֹקִים דֶּרֶךְ אֶרֶץ פְּלִשְׁתִּים כִּי קָרוֹב הוּא וְכוּ'\", הַיְנוּ כְּשֶׁיָּצְאוּ יִשְׂרָאֵל מֵהֵיכְלֵי הַתְּמוּרוֹת וְהַסִּטְרָא אָחֳרָא, שֶׁהֵם בְּחִינַת פַּרְעֹה וּמִצְרַיִם, וְאָז זוֹכִין לַעֲלוֹת לְהַשָּגַת הַתִּשְׁעָה הֵיכָלִין הַנַּ\"ל, אָז 'וְלֹא נָחָם אֱלֹקִים דֶּרֶךְ אֶרֶץ פְּלִשְׁתִּים כִּי קָרוֹב הוּא', שֶׁלֹּא הִנִּיחָם לַעֲלוֹת וּלְהִכָּלֵל שָׁם תֵּכֶף וּמִיָּד קֹדֶם שֶׁיִּתְתַּקֵּן בְּחִינַת הַמְעַכֵּב הַנַּ\"ל, כִּי אָז לֹא הָיָה נִשְׁאַר לָהֶם רְשִׁימוּ טוֹבָה וְלֹא הָיָה בָּהֶם כֹּחַ לַעֲמֹד בַּמִּלְחָמָה שֶׁמִּתְגָּרָה בְּיוֹתֵר בְּעֵת שֶׁשָּׁבִין מֵהַבִּטּוּל וְכַנַּ\"ל. וְלֹא נָחָם אֱלֹקִים דֶּרֶךְ אֶרֶץ פְּלִשְׁתִּים לָשׁוֹן מְפֻלָּשׁ, הַיְנוּ שֶׁלֹּא רָצָה לְהַנִּיחָם דֶּרֶךְ מְפֻלָּשׁ שֶׁיִּתְגַּלֶּה לָהֶם הָאוֹר מִיָּד בְּלִי סִבּוּבִים וְעִכּוּבִים הַרְבֵּה, 'כִּי קָרוֹב הוּא', וּכְשֶׁיִּתְגַּלֶּה לָהֶם מִיָּד הָאוֹר לֹא יִהְיֶה נִשְׁאָר מִמֶּנּוּ רְשִׁימוּ, וְלֹא יוּכְלוּ לַעֲמֹד בַּמִּלְחָמָה כַּנַּ\"ל. וְזֶה, \"כִּי אָמַר אֱלֹקִים פֶּן יִנָּחֵם הָעָם בִּרְאֹתָם מִלְחָמָה וְשָׁבוּ מִצְרָיְמָה\", הַיְנוּ כַּנַּ\"ל, וְעַל-כֵּן , \"וַיַּסֵּב אֱלֹקִים אֶת הָעָם וְכוּ'\", שֶׁהֱסִבָּם וְעִכְּבָם בְּכַמָּה סִבּוּבִים וְעִכּוּבִים כְּדֵי שֶׁעַל-יְדֵי-זֶה יִתְתַּקֵּן בְּחִינַת הַמְעַכֵּב הַנַּ\"ל, שֶׁאָז יוּכְלוּ לְקַבֵּל אוֹר הָרְשִׁימוּ עַל-יְדֵי בְּחִינַת חֲמִשִּׁים שְׁעָרִים, שֶׁזֶּהוּ בְּחִינַת וַחֲמֻשִׁים עָלוּ בְנֵי יִשְׂרָאֵל מֵאֶרֶץ מִצְרָיִם וְכַנַּ\"ל:"
                    ],
                    [
                        "וְכָל זֶה עוֹבֵר עַל כָּל אָדָם הָרוֹצֶה לְהִתְקָרֵב אֵלָיו יִתְבָּרַךְ, שֶׁהָעִקָּר וְהַיְסוֹד שֶׁצָּרִיךְ לְהִתְגַּבֵּר מְאֹד מְאֹד לִהְיוֹת בְּשִׂמְחָה תָּמִיד וְלַעֲשׂוֹת הַמִּצְווֹת בְּשִׂמְחָה גְּדוֹלָה, וְכָל מַה שֶּׁיּוֹדֵעַ רִחוּקוֹ יוֹתֵר צָרִיךְ לְהִתְגַּבֵּר יוֹתֵר וְיוֹתֵר לִהְיוֹת בְּשִׂמְחָה, בִּפְרָט בִּשְׁעַת עֲשִׂיַּת אֵיזֶה מִצְוָה אֲשֶׁר הוּא גַּם הוּא זָכָה לַעֲשׂוֹת מִצְווֹתָיו יִתְבָּרַךְ, אֲשֶׁר אוֹר כָּל מִצְוָה וּמִצְוָה אֵין כָּל הָעוֹלָמוֹת יְכוֹלִין לְקַבֵּל כִּי אִם יִשְׂרָאֵל עַם קָדוֹשׁ שֶׁזּוֹכִין לַעֲשׂוֹתָם בְּזֶה הָעוֹלָם, וְאָז יִזְכֶּה לַעֲלוֹת מַעְלָה מַעְלָה עַד שֶׁבְּחֶמְלַת ה' יִזְכֶּה לְהִכָּלֵל בִּבְחִינַת הַתִּשְׁעָה הֵיכָלִין הַנַּ\"ל כְּפִי בְּחִינָתוֹ, שֶׁזֶּהוּ בְּחִינַת מַה שֶּׁנִּמְשָׁךְ עָלָיו לִפְעָמִים אֵיזֶה הִתְנוֹצְצוּת אֱלֹקוּת כָּל אֶחָד כְּפִי מַה שֶּׁיּוֹדֵעַ בְּנַפְשׁוֹ שֶׁאִי אֶפְשָׁר לְדַבֵּר בָּזֶה כְּלָל, וַאֲזַי הָעִקָּר שֶׁיִּתְגַּבֵּר שֶׁלֹּא יַעֲבֹר מִמֶּנּוּ הַהִתְנוֹצְצוּת לְגַמְרֵי, חַס וְשָׁלוֹם, רַק שֶׁיִּשָּׁאֵר מִמֶּנּוּ רְשִׁימוּ טוֹבָה וְיִרְאֶה לִקְשֹׁר הָרְשִׁימוּ אֵלָיו בְּכַמָּה וְכַמָּה קְשָׁרִים קַיָּמִים וַחֲזָקִים, דְּהַיְנוּ שֶׁלֹּא יַנִּיחַ שֶׁיַּעֲבֹר מִמַּחֲשַׁבְתּוֹ זִכְרוֹן הַהִתְנוֹצְצוּת, וְעַל-יְדֵי-זֶה יִזְכֹּר אֶת עַצְמוֹ בְּכָל פַּעַם בּוֹ יִתְבָּרַךְ, כְּדֵי שֶׁיּוּכַל לַעֲמֹד בַּמִּלְחָמָה שֶׁמִּתְגַּבֶּרֶת בּוֹ בְּיוֹתֵר כְּשֶׁמַּתְחִיל רוּחַ ה' לְפַעֲמוֹ לְהִתְנוֹצֵץ אֵלָיו אֱלֹקוּתוֹ יִתְבָּרַךְ וְכַנַּ\"ל:"
                    ],
                    [
                        " וְכָל זֶה מְרֻמָּז הֵיטֵב בִּפְסוּקֵי שִׁיר הַשִּׁירִים שֶׁכֻּלּוֹ מְדַבֵּר מִנֹּעַם דְּבֵקוּת אֱלֹקוּתוֹ יִתְבָּרַךְ. וְזֶהוּ, \"קוֹל דּוֹדִי דוֹפֵק פִּתְחִי לִי\" וְכוּ'. שֶׁמַּגִּיעַ אֵלָיו אֵיזֶה הִתְנוֹצְצוּת, וּכְשֶׁאֵינוֹ מִתְעוֹרֵר לְהִתְקָרֵב אֵלָיו יִתְבָּרַךְ כָּרָאוּי שֶׁזֶּהוּ בְּחִינַת פָּשַׁטְתִּי אֶת כֻּתָּנְתִּי אֵיכָכָה אֶלְבָּשֶׁנָּה וְכוּ', שֶׁמִּתְרַשֵּׁל וּמִתְעַצֵּל לְהִתְעוֹרֵר בֶּאֱמֶת לַעֲבוֹדָתוֹ יִתְבָּרַךְ, אָז \"דּוֹדִי שָׁלַח יָדוֹ מִן הַחוֹר\", שֶׁמְּרַמֵּז שֶׁהַשֵׁם יִתְבָּרַךְ מַתְחִיל לְעוֹרְרוֹ עַל-יְדֵי יִסּוּרִים, חַס וְשָׁלוֹם, כְּמוֹ שֶׁפֵּרֵשׁ רַשִׁ\"י שָׁם עִנְיַן כְּלַל יִשְׂרָאֵל שֶׁשָּׁלַח עֲלֵיהֶם הָעַכּוּ\"ם פְּלִשְׁתִּים וְכוּ', וְאָז \"פָּתַחְתִּי אֲנִי לְדוֹדִי וְדוֹדִי חָמַק עָבָר וְכוּ'\". זֶהוּ בְּחִינַת הַנַּ\"ל שֶׁלִּפְעָמִים כְּשֶׁאֵין הָאָדָם מִתְגַּבֵּר כָּרָאוּי אֲזַי הוּא בְּחִינַת וְדוֹדִי חָמַק עָבָר בִּקַּשְׁתִּיהוּ וְלֹא מְצָאתִיהוּ, כִּי נִסְתָּר מִמֶּנּוּ אוֹרוֹ יִתְבָּרַךְ וְאֵינוֹ יָכוֹל לִמְצֹא אוֹתוֹ יִתְבָּרַךְ אַף-עַל-פִּי שֶׁבַּיָּמִים הַקּוֹדְמִים הִתְנוֹצֵץ אֵלָיו אוֹרוֹ יִתְבָּרַךְ. וְאָז נֶאֱמַר, \"מְצָאֻנִי הַשֹּׁמְרִים הַסֹּבְבִים בָּעִיר\", שֶׁהֵם הַנְּטוּרֵי תַּרְעָא שֶׁהֵם נִמְשָׁכִין מִבְּחִינַת הֵיכְלֵי הַתְּמוּרוֹת הַנַּ\"ל. \"הִכּוּנִי פְצָעוּנִי וְכוּ'\", כִּי אָז מִתְגָּרִים בּוֹ בְּיוֹתֵר וְכַנַּ\"ל. עַל-כֵּן צָרִיךְ כָּל אָדָם לְהִתְגַּבֵּר מְאֹד שֶׁיֹּאחֵז עַצְמוֹ בַּהִתְנוֹצְצוּת הַנַּ\"ל וְיִקְשֹׁר אוֹתוֹ בְּמֹחוֹ וּמַחֲשַׁבְתּוֹ בִּקְשָׁרִים חֲזָקִים כְּדֵי שֶׁלֹּא יִהְיֶה נִשְׁכָּח מִמֶּנּוּ, עַד שֶׁיִּזְכֶּה לָבוֹא עַל-יְדֵי-זֶה לְתַכְלִית הַטּוֹב, בִּבְחִינַת אֲחַזְתִּיו וְלֹא אַרְפֶּנּוּ עַד שֶׁהֲבֵיאתִיו וְכוּ', שֶׁיֹּאחַז בּוֹ בְּלִי רִפְיוֹן עַד שֶׁיָּבוֹא עִמּוֹ לִבְחִינַת הַבֵּית הַמִּקְדָּשׁ, שֶׁהִיא בְּחִינַת בֵּית אִמִּי, כְּמוֹ שֶׁפֵּרֵשׁ רַשִׁ\"י שָׁם, הַיְנוּ בְּחִינַת הַשָּגַת הַדַּעַת הָאֲמִתִּי שֶׁנִּקְרָא בֵּית הַמִּקְדָּשׁ, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, כָּל מִי שֶׁיֵּשׁ בּוֹ דֵּעָה כְּאִלּוּ נִבְנָה בֵּית הַמִּקְדָּשׁ בְּיָמָיו. כַּמּוּבָא בְּדִבְרֵי רַבּוֹתֵינוּ זִכְרוֹנָם לִבְרָכָה כַּמָּה פְּעָמִים, אָמֵן כֵּן יְהִי רָצוֹן:"
                    ],
                    [
                        " וְעַל-כֵּן יָצְאוּ מִמִּצְרַיִם בַּעֲשִׁירוּת גָּדוֹל כְּמוֹ שֶׁהִבְטִיחַ לְאַבְרָהָם אָבִינוּ, עָלָיו הַשָּׁלוֹם, \"וְאַחֲרֵי כֵן יֵצְאוּ בִּרְכֻשׁ גָּדוֹל\". כִּי זָכוּ לְהַמְשִׁיךְ שֶׁפַע הָעֲשִׁירוּת מִבְּחִינַת הַשָּגַת הַנַּ\"ל שֶׁזָּכוּ לָהֶם עַל-יְדֵי שֶׁבֵּרְרוּ הַקְּדֻשָּׁה מֵהֵיכְלֵי הַתְּמוּרוֹת, שֶׁזֶּהוּ בְּחִינַת יְצִיאַת מִצְרַיִם כַּנַּ\"ל:"
                    ],
                    [
                        "וְזֶהוּ בְּחִינַת וַיִּפֶן כֹּה וָכֹה וַיַּרְא כִּי אֵין אִישׁ וְכוּ'. 'וַיִּפֶן כֹּה וָכֹה' אִיתָא בְּתִקּוּנֵי זֹהַר שֶׁהֵם בְּחִינַת חַמְשִׁין אַתְוָן שֶׁל קְרִיאַת שְׁמַע, הַיְנוּ בְּחִינַת הַנַּ\"ל כְּשֶׁנִּכְלָלִין בְּאַחְדוּתוֹ יִתְבָּרַךְ בִּשְׁמַע יִשְׂרָאֵל צְרִיכִין לְהַמְשִׁיךְ אוֹר הָרְשִׁימוּ מִשָּׁם דֶּרֶךְ חֲמִשִּׁים שְׁעָרִים, בְּחִינַת חֲמִשִּׁים אוֹתִיּוֹת שֶׁל קְרִיאַת שְׁמַע. וְזֶהוּ, \"וַיַּרְא כִּי אֵין אִישׁ\", כִּי מִי שֶׁזּוֹכֶה לְהִתְבַּטֵּל וּלְהִכָּלֵל שָׁם בִּבְחִינַת הַתִּשְׁעָה הֵיכָלִין הַנַּ\"ל, אָז צָרִיךְ לְהִתְבַּטֵּל בְּתַכְלִית הַבִּטּוּל כְּאִלּוּ אֵינוֹ בָּעוֹלָם, בִּבְחִינַת וַיַּרְא כִּי אֵין אִישׁ, כִּי נִתְבַּטֵּל לְגַמְרֵי בִּבְחִינַת וְכָל אָדָם לֹא יִהְיֶה בְּאֹהֶל מוֹעֵד בְּבֹאוֹ וְכוּ'. וְאָז \"וַיַּךְ אֶת הַמִּצְרִי\", שֶׁהוּא הַסִּטְרָא אָחֳרָא, בְּחִינַת הֵיכְלֵי הַתְּמוּרוֹת הַנַּ\"ל, אָז זָכָה לְהַכּוֹת וּלְהַכְנִיעַ וּלְשַׁבֵּר לְגַמְרֵי אֶת הַסִּטְרָא אָחֳרָא, מֵאַחַר שֶׁכְּבָר נִתְבַּטֵּל בְּתַכְלִית הַבִּטּוּל וְזָכָה לְהַמְשִׁיךְ הָאוֹר מִשָּׁם בִּבְחִינַת חֲמִשִּׁים שַׁעֲרֵי בִּינָה שֶׁהֵם חֲמִשִּׁים אוֹתִיּוֹת שֶׁל קְרִיאַת שְׁמַע וְכַנַּ\"ל:",
                        " שַׁיָּךְ לְעֵיל לְעִנְיַן חֲמִשִּׁים קַרְסֵי זָהָב וְכוּ':"
                    ],
                    [
                        "וְזֶה, \"וְנָתַתָּ אֶת הַפָּרֹכֶת תַּחַת הַקְּרָסִים וְכוּ'\". כִּי הַפָּרֹכֶת שֶׁבֵּין בֵּית קֹדֶשׁ הַקָּדָשִׁים לְאֹהֶל מוֹעֵד זֶה בְּחִינַת הַפְּרִיסָא הַנִּזְכֶּרֶת בְּמַאֲמַר הַזֹּהַר הַקָּדוֹשׁ הַמּוּבָא בְּהַתּוֹרָה הַנַּ\"ל, עַיֵּן שָׁם, שֶׁהוּא בְּחִינַת הַמְיַשֵּׁב וְהַמְסַדֵּר, בְּחִינַת הַמְעַכֵּב הַנַּ\"ל שֶׁעַל-יְדֵי-זֶה עִקַּר הַשָּגַת הַתִּשְׁעָה הֵיכָלִין שֶׁמַּשִּיגִין בְּבֵית קֹדֶשׁ הַקָּדָשִׁים כַּנַּ\"ל. וְעַל-כֵּן שָׁם הָיוּ הַחֲמִשִּׁים קַרְסֵי זָהָב שֶׁהָיוּ מְכֻוָּנִין עַל הַפָּרֹכֶת שֶׁהָיָה נָתוּן תַּחְתָּם, כִּי מִשָּׁם נִמְשַׁךְ הָרְשִׁימוּ עַל-יְדֵי בְּחִינַת חֲמִשִּׁים שְׁעָרִים כַּנַּ\"ל:"
                    ],
                    [
                        "וְזֶה, \"וַיֵּרָא אֵלָיו ה' בְּאֵלֹנֵי מַמְרֵא וְהוּא יֹשֵׁב פֶּתַח הָאֹהֶל כְּחֹם הַיּוֹם\". 'וַיֵּרָא אֵלָיו ה'' זֶה בְּחִינַת הִתְגַּלּוּת אֱלֹקוּת שֶׁזּוֹכִין עַל-יְדֵי הַשָּגוֹת הַתִּשְׁעָה הֵיכָלִין הַנַּ\"ל שֶׁמִּשָּׁם כָּל הַהַשָּגוֹת וְכָל הַהִתְגַּלּוּת כַּנַּ\"ל, וְזֶה אִי אֶפְשָׁר לִזְכּוֹת כִּי אִם עַל-יְדֵי שֶׁנִּכְנָסִין בְּהֵיכְלֵי הַתְּמוּרוֹת וּמְבָרְרִין הַקְּדֻשָּׁה מִשָּׁם, כַּמְבֹאָר בְּהַתּוֹרָה הַנַּ\"ל עַל מִי יֵימַר, עַיֵּן שָׁם. וְזֶה בְּחִינַת בְּאֵלֹנֵי מַמְרֵא, 'מַמְרֵא' לְשׁוֹן תְּמוּרָה, לְשׁוֹן וְאִם הָמֵר יְמִירֶנוּ. וְזֶה 'בְּאֵלֹנֵי מַמְרֵא' בְּחִינַת הַשְּׁנֵי אִילָנוֹת, שֶׁהֵם, אִילָנָא דְחַיֵּי וְאִילָנָא דְּמוֹתָא, שֶׁשָּׁם אֲחִיזַת הַהֵיכְלֵי הַתְּמוּרוֹת שֶׁרוֹצִים לְהַחֲלִיף וּלְהָמִיר אוֹתָם לְרַחֵק אֶת הָאָדָם, חַס וְשָׁלוֹם, מֵאִילָנָא דְחַיֵּי אֶל הַהֵפֶךְ, חַס וְשָׁלוֹם, וְעַל יָדָם דַּיְקָא נִגְלָה אֵלָיו ה' עַד שֶׁזָּכָה לְבָרֵר אוֹתָם, לְבָרֵר הַטּוֹב מֵהָרַע וּלְהַעֲלוֹת הַקְּדֻשָּׁה מִשָּׁם בַּבְּחִינוֹת הַנַּ\"ל, עַד שֶׁזָּכָה לְהִתְגַּלּוּת אֱלֹקוּת בְּחִינַת וַיֵּרָא אֵלָיו ה', כִּי זָכָה לַעֲלוֹת בָּעֲלִיּוֹת הַנַּ\"ל עַד שֶׁזָּכָה לְהַשָּגַת הַתִּשְׁעָה הֵיכָלִין שֶׁמִּשָּׁם כָּל הַהִתְגַּלּוּת הַנַּ\"ל. וְזֶה שֶׁאָמְרוּ רַבּוֹתֵינוּ זִכְרוֹנָם לִבְרָכָה הוּא שֶׁנָּתַן לוֹ עֵצָה עַל הַמִּילָה, זֶה בְּחִינַת וּפַרְעֹה הִקְרִיב, שֶׁהִקְרִיב אֶת יִשְׂרָאֵל לַאֲבִיהֶם שֶׁבַּשָּׁמַיִם, כִּי מִי שֶׁחָס עַל חַיָּיו הָאֲמִתִּיִּים הַנִּצְחִיִּים כָּל מַה שֶּׁרוֹאֶה שֶׁהַסִּטְרָא אָחֳרָא, שֶׁהֵם בְּחִינַת הֵיכְלֵי הַתְּמוּרוֹת, מִתְגַּבְּרִים וּמִשְׁתַּטְּחִים וּמִתְפַּשְּׁטִים יוֹתֵר וְיוֹתֵר, כְּמוֹ כֵן הוּא מִתְגַּבֵּר וּמִתְאַמֵּץ וּמִזְדָּרֵז יוֹתֵר לְהִתְקָרֵב לְהַשֵּׁם יִתְבָּרַךְ מֵחֲמַת שֶׁרוֹאֶה שֶׁרוֹצִים, חַס וְשָׁלוֹם, לִדְחוֹתוֹ לְגַמְרֵי, חַס וְשָׁלוֹם, וְזֶה בְּחִינַת הִתְרַחֲקוּת תַּכְלִית הִתְקָרְבוּת, יְרִידָה תַּכְלִית הָעֲלִיָּה. וְזֶה בְּחִינַת הוּא שֶׁנָּתַן לוֹ עֵצָה עַל הַמִּילָה, דְּהַיְנוּ לָמוּל עָרְלַת לְבָבוֹ, כִּי דַּיְקָא עַל-יְדֵי בְּחִינַת מַמְרֵא, בְּחִינַת הֵיכְלֵי הַתְּמוּרוֹת שֶׁהִתְגַּבְּרוּ וְהִשְׁתַּטְּחוּ עָלָיו כָּל כָּךְ, עַל-יְדֵי-זֶה דַּיְקָא נִתְיַעֵץ לָמוּל אֶת לְבָבוֹ בִּבְחִינַת וּפַרְעֹה הִקְרִיב וְכַנַּ\"ל:",
                        " וְזֶה, \"וְהוּא יֹשֵׁב פֶּתַח הָאֹהֶל כְּחֹם הַיּוֹם\". יְשִׁיבָה לְשׁוֹן עַכָּבָה זְמַן רַב, כְּמוֹ, \"וַתֵּשְׁבוּ בְקָדֵשׁ יָמִים רַבִּים\", הַיְנוּ שֶׁזָּכָה לָזֶה שֶׁיִּתְגַּלֶּה אֵלָיו ה' עַל-יְדֵי שֶׁיָּשַׁב וְנִתְעַכֵּב יָמִים רַבִּים אֵצֶל פֶּתַח הָאֹהֶל, שֶׁהוּא פֶּתַח הַקְּדֻשָּׁה, שֶׁהוּא בְּחִינַת מַלְכוּת שֶׁהִיא מַדְרֵגָה הָרִאשׁוֹנָה שֶׁצְּרִיכִין לַעֲלוֹת דֶּרֶךְ שָׁם עַד שֶׁיָּבוֹא לְהַשָּגַת הַנַּ\"ל, שֶׁהִיא נִקְרֵאת פֶּתַח וָשַׁעַר כַּיָּדוּעַ, בְּחִינַת זֶה הַשַּׁעַר לַה' וְכוּ', אֲבָל כְּשֶׁרוֹצִין לִכְנֹס לְשָׁם, מִתְגַּבְּרִין וּמִתְפַּשְּׁטִין כְּנֶגְדּוֹ הַסִּטְרָא אָחֳרָא שֶׁהֵם הֵיכְלֵי הַתְּמוּרוֹת מְאֹד, וְכָל מַה שֶּׁהוּא סָמוּךְ יוֹתֵר אֶל הַפֶּתַח, מִתְגַּבְּרִין וּמִתְפַּשְּׁטִין כְּנֶגְדּוֹ מְאֹד מְאֹד, עַד שֶׁיֵּשׁ הַרְבֵּה שֶׁכְּבָר הָיוּ אֵצֶל הַפֶּתַח וְחָזְרוּ, רַחֲמָנָא לִצְלַן, מֵחֲמַת שֶׁלֹּא יָדְעוּ שֶׁכְּבָר הֵם אֵצֶל הַפֶּתַח, אוֹ שֶׁמִּשְׁתַּטְּחִין כְּנֶגְדּוֹ מְאֹד מְאֹד עַד שֶׁקָּשֶׁה לוֹ לְשָׁבְרָם, כַּמְבֹאָר מִזֶּה בִּדְבָרָיו הַקְּדוֹשִׁים (בְּלִקּוּטֵי תִּנְיָנָא בְּסִימָן נא), אֲבָל הוּא יָשַׁב וְנִתְעַכֵּב פֶּתַח הָאֹהֶל. 'כְּחֹם הַיּוֹם' זֶה בְּחִינַת הִתְגַּבְּרוּת חֲמִימוּת הַיֵּצֶר הָרָע, שֶׁעַל זֶה נֶאֱמַר, \"אֵיכָה תִרְעֶה אֵיכָה תַּרְבִּיץ בַּצָּהֳרָיִם\". שֶׁאָז זְמַן רַע לְמִרְעֵה הַצֹּאן, כְּמוֹ שֶׁפֵּרֵשׁ רַשִׁ\"י שָׁם, כִּי צָהֳרַיִם בְּחִינַת חֹם הַיּוֹם, זֶה בְּחִינַת חֲמִימוּת הַיֵּצֶר שֶׁאָז זְמַן רַע לְצֹאן קָדָשִׁים שֶׁהַצַּדִּיק רוֹעֶה אוֹתָם הָרוֹצִים לָגֶשֶׁת אֶל הַקֹּדֶשׁ, וְרַבִּים נִתְרַחֲקוּ עַל-יְדֵי-זֶה , רַחֲמָנָא לִצְלַן, כְּמוֹ שֶׁכָּתוּב, \"עַד שֶׁיָּפוּחַ הַיּוֹם וְכוּ'\". כְּמוֹ שֶׁפֵּרֵשׁ רַשִׁ\"י שָׁם, עַיֵּן שָׁם, שֶׁהָיוּ יִשְׂרָאֵל מְקֹרָבִין לְהַשֵּׁם יִתְבָּרַךְ בִּגְדֻלָּה וְכָבוֹד עַד 'שֶׁיָּפוּחַ הַיּוֹם', שֶׁהִתְגַּבֵּר חֲמִימוּת הַיּוֹם וְכוּ', וְעַל-יְדֵי-זֶה נֶחֱרַב הַבַּיִת, אֲבָל מִי שֶׁאֵינוֹ רוֹצֶה לְהַטְעוֹת אֶת עַצְמוֹ וְחוֹשֵׁב עַל תַּכְלִיתוֹ הַנִּצְחִי בֶּאֱמֶת אֵינוֹ שָׁב לְאָחוֹר בְּשׁוּם אֹפֶן בָּעוֹלָם יִהְיֶה אֵיךְ שֶׁיִּהְיֶה, רַק הוּא יוֹשֵׁב וּמַמְתִּין וּמִתְעַכֵּב אֵצֶל הַפֶּתַח יָמִים רַבִּים כַּמָּה שֶׁיִּהְיֶה, וְאַף-עַל-פִּי-כֵן מַנִּיחִין אוֹתוֹ לִכְנֹס לְתוֹךְ הַפֶּתַח וְחֹם הַיּוֹם לוֹהֵט אוֹתוֹ מְאֹד וְאַף-עַל-פִּי-כֵן אֵינוֹ מַנִּיחַ אֶת מְקוֹמוֹ וְיוֹשֵׁב וּמִתְעַכֵּב אֵצֶל הַפֶּתַח הָאֹהֶל שֶׁל הַצַּדִּיקִים וְהַכְּשֵׁרִים עַד שֶׁיְּרֻחַם מִן הַשָּׁמַיִם, בִּבְחִינַת וְהוּא יֹשֵׁב פֶּתַח הָאֹהֶל כְּחֹם הַיּוֹם כַּנַּ\"ל. וְזֶהוּ בְּחִינַת וִיהוֹשֻׁעַ בִּן נוּן נַעַר לֹא יָמִישׁ מִתּוֹךְ הָאֹהֶל, יְהוֹשֻׁעַ הוּא בְּחִינַת הַתַּלְמִיד שֶׁל הַצַּדִּיק הָאֱמֶת שֶׁנִּקְרָא מֹשֶׁה, כְּמוֹ שֶׁכָּתַב אֲדוֹנֵנוּ מוֹרֵנוּ וְרַבֵּנוּ זִכְרוֹנוֹ לִבְרָכָה, שֶׁבְּכָל מָקוֹם שֶׁיֵּשׁ רַבִּי וְתַלְמִיד הֵם בְּחִינַת מֹשֶׁה וִיהוֹשֻׁעַ וְאֹהֶל מוֹעֵד, וְעַל שֵׁם זֶה נִקְרָא הַתַּלְמִיד יְהוֹשֻׁעַ, עַל שֵׁם יָהּ יוֹשִׁיעֲךָ, כְּמוֹ שֶׁדָּרְשׁוּ רַבּוֹתֵינוּ זִכְרוֹנָם לִבְרָכָה, הַיְנוּ שֶׁכָּל חִיּוּתוֹ וְתִקְוָתוֹ הוּא עַל כֹּחוֹ שֶׁל רַבּוֹ הַצַּדִּיק שֶׁמִּתְפַּלֵּל עָלָיו תָּמִיד יָהּ יוֹשִׁיעֲךָ, שֶׁהַשֵּׁם יִתְבָּרַךְ יוֹשִׁיעוֹ מֵעֲצַת הַסִּטְרָא אָחֳרָא הַמִּתְגַּבְּרִין וּמִשְׁתַּטְּחִין עָלָיו בְּכָל עֵת:",
                        " וְזֶה \"וִיהוֹשֻׁעַ בִּן נוּן נַעַר\" שֶׁאֲפִלּוּ כְּשֶׁהָיָה בִּבְחִינַת נַעַר, בִּבְחִינַת מַעֲשֵׂי נַעֲרוּת, אַף-עַל-פִּי-כֵן \"לֹא יָמִישׁ מִתּוֹךְ הָאֹהֶל\", כִּי אַף-עַל-פִּי-כֵן עָמַד אֵצֶל הַפֶּתַח הַרְבֵּה עַד שֶׁדָּחַק אֶת עַצְמוֹ לְתוֹךְ הָאֹהֶל וְלֹא מָשׁ מִתּוֹכוֹ וְכַנַּ\"ל. וְזֶהוּ, \"וַיִּשָּא עֵינָיו וַיַּרְא וְהִנֵּה שְׁלֹשָׁה אֲנָשִׁים נִצָּבִים עָלָיו\", 'שְׁלֹשָׁה' זֶה בְּחִינַת עֲלִיַּת הַקְּדֻשָּׁה הַנַּ\"ל שֶׁהִוא תָּמִיד בִּבְחִינַת שְׁלֹשָׁה, כִּי מַלְכוּת מַלְבּוּשׁ נֶצַח, הוֹד, יְסוֹד שֶׁהֵם שְׁלֹשָׁה מִדּוֹת וְכֵן נֶצַח הוֹד יְסוֹד מַלְבּוּשׁ חֶסֶד, גְּבוּרָה, תִּפְאֶרֶת וְחֶסֶד גְּבוּרָה תִּפְאֶרֶת חָכְמָה בִּינָה דַּעַת וְכוּ', כַּמְבֹאָר בְּהַתּוֹרָה הַנַּ\"ל, וְזֶה בְּחִינַת שְׁלֹשָׁה אֲנָשִׁים הַנִּצָּבִים עָלָיו, כִּי הֵם עוֹמְדִים עָלָיו וּלְמַעְלָה מִמֶּנּוּ, כִּי צָרִיךְ לַעֲלוֹת אֲלֵיהֶם, כִּי בְּכָל מַדְרֵגָה שֶׁהוּא עוֹמְדִים עָלָיו שָׁלֹשׁ בְּחִינוֹת שֶׁהֵם בְּחִינַת שְׁלֹשָׁה אֲנָשִׁים שֶׁל מַדְרֵגָה הַגָּבֹהַּ יוֹתֵר שֶׁכֻּלָּם כְּלוּלִים מִשְּׁלֹשָׁה שְׁלֹשָׁה כַּנַּ\"ל. וְזֶה בְּחִינַת קְדֻשָּׁה מְשֻׁלֶּשֶׁת, כִּי כָּל עֲלִיַּת הַקְּדֻשָּׁה הוּא בִּבְחִינַת שָׁלֹשׁ שָׁלֹשׁ כַּנַּ\"ל. וְזֶה בְּרִיךְ רַחֲמָנָא דְּיָהִיב לָן אוֹרָיְתָא תְּלִיתָאָה עַל יַד תְּלִיתָאָה בְּיוֹם תְּלִיתָאִי וְכוּ', מֵחֲמַת שֶׁכָּל בְּחִינַת עֲלִיַּת הַקְּדֻשָּׁה שֶׁזּוֹכִין עַל-יְדֵי הַתּוֹרָה הֵם בִּבְחִינַת מְשֻׁלָּשׁ כַּנַּ\"ל. וְזֶה, \"וַיַּרְא וַיָּרָץ לִקְרָאתָם\", 'וַיָּרָץ' זֶה בְּחִינַת זְרִיזוּת וְשִׂמְחָה, כִּי זְרִיזוּת הִוא בְּחִינַת שִׂמְחָה, כַּמּוּבָן בְּהַתּוֹרָה \"אֲרִיכַת אַפַּיִם\" (בְּסִימָן קנה בְּלִקּוּטֵי א), וּכְמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, מִצְוָה לָרוּץ לְבֵית הַכְּנֶסֶת וְלִדְבַר מִצְוָה, כְּמוֹ שֶׁנֶּאֱמַר, \"שָׂמַחְתִּי בְּאֹמְרִים לִי בֵּית ה' נֵלֵךְ\":",
                        " כִּי מִי שֶׁמִּסְתַּכֵּל עַל תַּכְלִיתוֹ בֶּאֱמֶת בְּוַדַּאי כְּשֶׁמַּגִּיעַ לֵילֵךְ לְבֵית הַכְּנֶסֶת אוֹ לִדְבַר מִצְוָה הוּא רָץ בְּשִׂמְחָה גְּדוֹלָה וּבִזְרִיזוּת גָּדוֹל, כִּי רַק זֶה הוּא חִיּוּתוֹ וְתִקְוָתוֹ לָנֶצַח וְחוּץ מִזֶּה הַכֹּל הֲבֵל הֲבָלִים, כִּי לֹא יִשָּׁאֵר כְּלוּם מִשּׁוּם דָּבָר לֹא מֵעֲשִׁירוּת וְלֹא מִצַּעַר הָעֲנִיּוּת וְהַדַּלּוּת, וְלֹא מִשּׁוּם דְּבַר תַּאֲוָה וְכָבוֹד וְקִנְאָה וְשִׂנְאָה וּקְפִידָא, כְּמוֹ שֶׁנֶּאֱמַר, \"כִּי לֹא בְמוֹתוֹ יִקַּח הַכֹּל\" וְכוּ' וְכוּ'. וּכְתִיב, \"גַּם אַהֲבָתָם גַּם קִנְאָתָם גַּם שִׂנְאָתָם כְּבָר אָבָדָה\". וְלֹא יִשָּׁאֵר רַק מַה שֶּׁיַּחֲטֹף בְּכָל פַּעַם אֵיזֶה טוֹב לֵילֵךְ לְבֵית הַכְּנֶסֶת וּלְבֵית הַמִּדְרָשׁ, וְלַעֲשׂוֹת אֵיזֶה מִצְוָה. וְעַל-כֵּן בְּוַדַּאי מְחֻיָּב כָּל אֶחָד לָרוּץ בִּזְרִיזוּת וְשִׂמְחָה גְּדוֹלָה לִדְבַר מִצְוָה, וְכָל מַה שֶּׁיּוֹדֵעַ שֶׁרָחוֹק יוֹתֵר מֵהַשֵּׁם יִתְבָּרַךְ הוּא מְחֻיָּב לִשְׂמֹחַ יוֹתֵר וְיוֹתֵר בַּעֲשִׂיַּת הַמִּצְוָה מֵחֲמַת שֶׁהוּא גַּם הוּא שֶׁרָחוֹק כָּל כָּךְ זוֹכֶה גַּם כֵּן לַעֲשׂוֹת מִצְוָה. וְזֶהוּ בְּחִינַת וַיַּרְא פֵּרֵשׁ רַשִׁ\"י, וְהֵבִין, שֶׁהֵבִין הֵיטֵב וְהִסְתַּכֵּל עַל הַתַּכְלִית בֶּאֱמֶת, וְעַל-יְדֵי-זֶה \"וַיָּרָץ לִקְרָאתָם\", זֶה בְּחִינַת שִׂמְחַת הַמִּצְוָה שֶׁעַל-יְדֵי-זֶה עִקַּר עֲלִיַּת הַקְּדֻשָּׁה מִן הַקְּלִפּוֹת עַד שֶׁזּוֹכִין לַעֲלוֹת בָּעֲלִיּוֹת הַנַּ\"ל, עַד שֶׁבָּאִין לִבְחִינַת הַשָּגַת הַנַּ\"ל. וְזֶהוּ \"וַיָּרָץ לִקְרָאתָם מִפֶּתַח הָאֹהֶל\", זֶה בְּחִינַת הַתְחָלַת עֲלִיַּת הַקְּדֻשָּׁה שֶׁהוּא בְּחִינַת פֶּתַח, בְּחִינַת מַלְכוּת כַּנַּ\"ל, \"וַיִּשְׁתַּחוּ אָרְצָה\" זֶה בְּחִינַת בִּטּוּל וּכְלָלִיּוּת בְּאוֹר הָאֵין סוֹף, כִּי כָּל הַהִשְׁתַּחֲוָאוֹת הֵם בְּחִינַת בִּטּוּל שֶׁנּוֹפֵל לָאָרֶץ וּמִשְׁתַּחֲוֶה וּפוֹשֵׁט יָדָיו וְרַגְלָיו בְּבִטּוּל כָּל הַהַרְגָּשׁוֹת מֵחֲמַת גֹּדֶל אוֹר הַצַּח שֶׁנִּגְלָה אֵלָיו, שֶׁזֶּהוּ בְּחִינַת הַשָּגַת הַתִּשְׁעָה הֵיכָלִין, שֶׁהֵם בְּחִינַת הַשָּגַת אוֹר הָאֵין סוֹף, בִּבְחִינַת מָטֵי וְלָא מָטֵי שֶׁשָּׁם עִקַּר הַהִשְׁתַּחֲוָיָה בִּבְחִינַת בִּטּוּל כַּנַּ\"ל, הַיְנוּ שֶׁעַל-יְדֵי הַשִּמְחָה, שֶׁהוּא בְּחִינַת וַיָּרָץ לִקְרָאתָם, עַל-יְדֵי-זֶה זָכָה לִבְחִינַת הַשָּגַת אוֹרוֹת הַצַּחְצָחוֹת הַנַּ\"ל שֶׁשָּׁם בְּחִינַת הַהִשְׁתַּחֲוָיָה כַּנַּ\"ל. וְזֶהוּ \"וַיֹּאמַר אֲדֹנָי אִם נָא מָצָאתִי חֵן בְּעֵינֶיךָ אַל נָא תַעֲבֹר מֵעַל עַבְדֶּךְ\", שֶׁבִּקֵּשׁ מֵהַשֵּׁם יִתְבָּרַךְ שֶׁלֹּא יַעֲבֹר מִמֶּנּוּ, הַיְנוּ שֶׁלֹּא יַעֲבֹר הַהִתְגַּלּוּת הַזֹּאת עַד שֶׁיִּשָּׁאֵר אֶצְלוֹ מִמֶּנּוּ רְשִׁימָה טוֹבָה וְכַנַּ\"ל שֶׁצְּרִיכִין לְהִשְׁתַּדֵּל מְאֹד שֶׁלֹּא יַעֲבֹר מִמֶּנּוּ הַהִתְגַּלּוּת מְהֵרָה עַד שֶׁיִּשָּׁאֵר לוֹ רְשִׁימָה טוֹבָה שֶׁיּוּכַל לְהַחֲיוֹת אֶת עַצְמוֹ תָּמִיד, וְזֶה שֶׁבִּקֵּשׁ אַבְרָהָם מֵהַשֵּׁם יִתְבָּרַךְ שֶׁנִּתְגַּלָּה אֵלָיו אָז, \"אַל נָא תַעֲבֹר מֵעַל עַבְדֶּךְ\". וְזֶה \"יֻקַּח נָא מְעַט מַיִם\", זֶה רֶמֶז עַל הַמְשָׁכַת הַשֶּׁפַע, שֶׁבִּקֵּשׁ שֶׁלֹּא יַעֲבֹר מִמֶּנּוּ הַהִתְגַּלּוּת עַד שֶׁיַּמְשִׁיךְ מִשָּׁם שֶׁפַע כַּנַּ\"ל, שֶׁזֶּה בְּחִינַת יְרִידַת הַשֶּׁפַע אַחַר הַתְּפִלָּה כַּנַּ\"ל:",
                        " הֲלָכָה ה בְּהִלְכוֹת פְּרִיָּה וּרְבִיָּה הֲלָכָה ד:"
                    ]
                ]
            ],
            "Laws of Sanctification": [
                [
                    [
                        "קִדּוּשֵׁי כֶּסֶף וְהַשִּׁעוּר פְּרוּטָה עַל-פִּי הַתּוֹרָה \"וַיִּבֶן ה' אֱלֹקִים אֶת הַצֵּלָע\" וְכוּ' (סִימָן סז), עַיֵּן שָׁם הֵיטֵב:",
                        "וְהַכְּלָל, שֶׁצָּרִיךְ לַעֲשׂוֹת פָּנִים לְהַכָּבוֹד, וְזֶה נַעֲשֶׂה עַל-יְדֵי תִּקּוּן תַּאֲוַת אֲכִילָה וּלְהֵפֶךְ אֵין לְהַכָּבוֹד פָּנִים, וַאֲזַי יוֹנְקִים מִן הַכָּבוֹד הָעַזֵּי פָּנִים, וַאֲזַי הַמַּלְכוּת וְהַכָּבוֹד בִּבְחִינַת צֶדֶק וְצָרִיךְ לְהַעֲלוֹתָהּ מֵהֶם וּלְהַשְׁלִימָהּ, וְזֶה נַעֲשֶׂה עַל-יְדֵי צְדָקָה, וְצָרִיךְ לְהוֹלִיד וּלְגַדֵּל הַנֶּפֶשׁ, וְזֶה נַעֲשֶׂה עַל-יְדֵי בְּחִינַת שְׁתֵּי יָדַיִם, בְּחִינַת וְאַתָּה מוֹשֵׁל בַּכֹּל וּבְיָדְךָ כֹּחַ וּגְבוּרָה וּבְיָדְךָ לְגַדֵּל וְכוּ', עַיֵּן שָׁם הֵיטֵב:",
                        " וְזֶה בְּחִינַת קִדּוּשִׁין, כִּי קֹדֶם הַנִּשּוּאִין הִיא בְּהַחְזָרַת פָּנִים וַאֲזַי הִיא בִּבְחִינַת צֶדֶק כַּמּוּבָא, וְעַל-כֵּן קֹדֶם הַזִּוּוּג, שֶׁהוּא הַחְזָרַת פָּנִים בְּפָנִים, צָרִיךְ מִתְּחִלָּה לְהַעֲלוֹתָהּ וְלַעֲשׂוֹת לָהּ בְּחִינַת פָּנִים, וְזֶה נַעֲשֶׂה עַל-יְדֵי הַקִּדּוּשִׁין, שֶׁהֵם בְּחִינַת צְדָקָה שֶׁנּוֹתֵן לָהּ פְּרוּטָה שֶׁהִיא שִׁעוּר צְדָקָה, כִּי הִיא בִּבְחִינַת דַּלָּה וַעֲנִיָּה שֶׁזֶּה בְּחִינַת צֶדֶק, כַּמּוּבָא. וְעַל-יְדֵי הַפְּרוּטָה, שֶׁהִיא בְּחִינַת צְדָקָה, עוֹלָה מִבְּחִינַת צֶדֶק לִצְדָקָה, וְאַחַר כָּךְ חוֹזֵר הַכָּבוֹד אֵלָיו. וְזֶהוּ בְּחִינַת הַחֻפָּה, שֶׁהוּא בְּחִינַת הַחְזָרַת הַכָּבוֹד, כִּי חֻפָּה הִיא בְּחִינַת כָּבוֹד, כְּמוֹ שֶׁכָּתוּב, \"כִּי עַל כָּל כָּבוֹד חֻפָּה\". וַאֲזַי מַתְחִיל בְּחִינַת הוֹלָדַת הַנֶּפֶשׁ, כִּי הַחְזָרַת הַכָּבוֹד פָּנִים בְּפָנִים, שֶׁזֶּה בְּחִינַת יִחוּד, בְּחִינַת חֻפָּה, הַכֹּל הוּא בִּשְׁבִיל הוֹלָדַת הַנֶּפֶשׁ, וְעַל-כֵּן נוֹטְלִין שְׁנֵי שׁוֹשְׁבִינִין, שֶׁהֵם בְּחִינַת שְׁתֵּי יָדַיִם, כִּי הַשּׁוֹשְׁבִינִין הֵם בִּבְחִינַת וַיְבִאֶהָ אֶל הָאָדָם, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה. וְהַהֲבָאָה הִיא בַּיָּדַיִם, הַיְנוּ שֶׁעַל-יְדֵיהֶם, שֶׁהֵם בִּבְחִינַת שְׁתֵּי יָדַיִם, עַל-יְדֵי-זֶה יְכוֹלִין לְהוֹלִיד וּלְגַדֵּל הַנֶּפֶשׁ. וְזֶה בְּחִינַת שֶׁבַע בְּרָכוֹת שֶׁמְּקַבֶּלֶת אָז, כִּי הַבְּרָכוֹת הֵם מִיָּדַיִם בִּבְחִינַת שְׂאוּ יְדֵיכֶם קֹדֶשׁ וּבָרְכוּ אֶת ה', וְעַל-כֵּן מְבָרְכִין שֶׁבַע בְּרָכוֹת כְּדֵי לְהַמְשִׁיךְ בְּחִינַת הַשְׁפָּעוֹת הַיָּדַיִם שֶׁהֵם הַבְּרָכוֹת, שֶׁעַל-יְדֵי-זֶה מוֹלִידִין וּמְגַדְּלִין הַנֶּפֶשׁ כַּנַּ\"ל. וְזֶהוּ בְּחִינַת וּבְיָדְךָ כֹּחַ וּבְיָדְךָ לְגַדֵּל הַנַּ\"ל, שֶׁזֶּה נֶאֱמַר בְּבִרְכוֹת דָּוִד, כְּמוֹ שֶׁכָּתוּב, \"וַיְבָרֶךְ דָּוִד וְכוּ' בָּרוּךְ אַתָּה ה' לְךָ ה' הַגְּדֻלָּה וְהַגְּבוּרָה וְכוּ'\". וּמוֹנֶה כָּל הַשֶּׁבַע מִדּוֹת, שֶׁהֵם בְּחִינַת שֶׁבַע בְּרָכוֹת, וְאַחַר כָּךְ אָמַר, \"וְאַתָּה מוֹשֵׁל בַּכֹּל וּבְיָדְךָ וְכוּ'\", כִּי הַשֶּׁבַע מִדּוֹת הַנַּ\"ל, שֶׁהֵם בְּחִינַת שֶׁבַע בְּרָכוֹת שֶׁל דָּוִד הַמֶּלֶךְ, בְּחִינַת וַיְבָרֶךְ דָּוִיד כַּנַּ\"ל, הֵם בִּבְחִינַת וּבְיָדְךָ וּבְיָדְךָ, שֶׁהֵם שְׁתֵּי הַיָּדַיִם כַּנַּ\"ל, שֶׁעַל יָדָם הַהוֹלָדָה וְהַגִּדּוּל שֶׁל הַנֶּפֶשׁ הַמְלֻבֶּשֶׁת בְּהַכָּבוֹד. שֶׁהוּא בְּחִינַת מַלְכוּת וּמֶמְשָׁלָה, בְּחִינַת וְאַתָּה מוֹשֵׁל בַּכֹּל, כְּמוֹ שֶׁמּוּבָא שָׁם כָּל זֶה בַּמַּאֲמָר הַנַּ\"ל:",
                        " וְזֶה בְּחִינַת סְעֻדַּת הַמִּשְׁתֶּה שֶׁל נִשּוּאִין שֶׁהִיא עִקַּר הַחֻפָּה, כַּמּוּבָא בְּדִבְרֵי רַבּוֹתֵינוּ זִכְרוֹנָם לִבְרָכָה בַּגְּמָרָא, כִּי עִקַּר שְׁלֵמוּת הַכָּבוֹד וְהַמַּלְכוּת בִּבְחִינַת פָּנִים הוּא עַל-יְדֵי אֲכִילָה כְּתִקּוּנָהּ דַּיְקָא כַּנַּ\"ל, וְכַמּוּבָא בַּמַּאֲמָר \"וַיַּסֵּב אֱלֹקִים\" (סִימָן סב) שֶׁעַל-יְדֵי הָאֲכִילָה נַעֲשֶׂה יִחוּד בִּבְחִינַת אַפִּין בְּאַפִּין בִּבְחִינַת וַיֹּאמֶר בֹּעַז אֶל רוּת לְעֵת הָאֹכֶל, דַּיְקָא, גֹּשִׁי הֲלֹם, עַיֵּן שָׁם. וְזֶהוּ בְּחִינַת הַתַּעֲנִית שֶׁנּוֹהֲגִין חָתָן וְכַלָּה לְהִתְעַנּוֹת קֹדֶם הַחֻפָּה, כִּי הַתַּעֲנִית הִוא תִּקּוּן תַּאֲוַת אֲכִילָה שֶׁעַל-יְדֵי-זֶה חוֹזֶרֶת פָּנִים בְּפָנִים, כַּמּוּבָא שָׁם בַּמַּאֲמָר \"וַיַּסֵּב\", עַיֵּן שָׁם הֵיטֵב, וְעַל-כֵּן מִקֹּדֶם מִתְעַנִּין כְּדֵי לְתַקֵּן תַּאֲוַת אֲכִילָה, וְאַחַר כָּךְ מַרְבִּין בִּסְעֻדָּה דַּיְקָא וְהִיא סְעֻדַּת מִצְוָה בְּחִינַת אֲכִילָה בִּקְדֻשָּׁה, כִּי עַל-יְדֵי-זֶה נַעֲשֶׂה הַיִּחוּד בִּבְחִינַת אַפִּין בְּאַפִּין כַּנַּ\"ל. וְעַל-כֵּן הַסְּעֻדָּה הִיא עִקַּר הַחֻפָּה, כַּמּוּבָא בַּגְּמָרָא, כִּי הַחֻפָּה שֶׁהִיא בְּחִינַת כָּבוֹד כַּנַּ\"ל נַעֲשֶׂה עַל-יְדֵי אֲכִילַת מִצְוָה דַּיְקָא כַּנַּ\"ל:",
                        " כִּי הַמַּלְכוּת הוּא בְּחִינַת כּוֹס שֶׁל בְּרָכָה שֶׁשְּׁלֵמוּתָהּ עַל-יְדֵי אֲכִילָה דַּיְקָא, כְּמוֹ שֶׁכָּתוּב, \"וְאָכַלְתָּ וְשָׂבַעְתָּ וּבֵרַכְתָּ\". שֶׁעַל זֶה אָמְרוּ רַבּוֹתֵינוּ זִכְרוֹנָם לִבְרָכָה, וְכִי לֹא אֶשָּא פָּנִים לְיִשְׂרָאֵל וְכוּ', שֶׁזֶּה בְּחִינַת פָּנִים שֶׁל הַכָּבוֹד, כַּמּוּבָא מַאֲמַר רַבּוֹתֵינוּ זִכְרוֹנָם לִבְרָכָה הַזֶּה בְּדִבְרֵי רַבֵּנוּ נֵרוֹ יָאִיר הַנַּ\"ל, כִּי כּוֹס שֶׁל בְּרָכָה נִתְתַּקֵּן דַּיְקָא אַחַר אֲכִילָה, כַּמּוּבָא בַּזֹּהַר הַקָּדוֹשׁ, שֶׁמִּצְוַת בִּרְכַּת הַמָּזוֹן דַּיְקָא אַחַר אֲכִילָה. וְזֶה בְּחִינַת קִדּוּשִׁין לְשׁוֹן הַזְמָנָה, כַּמּוּבָא בְּדִבְרֵי רַבֵּנוּ נֵרוֹ יָאִיר (סִימָן סט), הַיְנוּ בְּחִינַת כּוֹס שֶׁל בְּרָכָה צָרִיךְ זִמּוּן, שֶׁצָּרִיךְ לְהַזְמִינוֹ בְּפֶה מָלֵא, כַּמּוּבָא בַּכַּוָּנוֹת הַטַּעַם, שֶׁכָּל דָּבָר שֶׁבִּקְדֻשָּׁה שֶׁיֵּשׁ בּוֹ אֲחִיזָה לַסִּטְרָא אָחֳרָא, צָרִיךְ לְהַזְמִינוֹ בְּפֵרוּשׁ, כְּדֵי שֶׁעַל-יְדֵי-זֶה יִסְתַּלֵּק הַסִּטְרָא אָחֳרָא וְיֻמְשַׁךְ הַקְּדֻשָּׁה. וְזֶהוּ בְּחִינַת קִדּוּשִׁין לְשׁוֹן הַזְמָנָה, וְעַל-כֵּן צָרִיךְ לוֹמַר דַּיְקָא הֲרֵי אַתְּ מְקֻדֶּשֶׁת לִי וְכוּ', וְאִם לֹא אָמַר, אֵינָהּ מְקֻדֶּשֶׁת, כִּי צָרִיךְ הַזְמָנָה בַּפֶּה דַּיְקָא כַּנַּ\"ל, וְעַל-יְדֵי-זֶה נִמְשָׁךְ הַקְּדֻשָּׁה כַּנַּ\"ל. וְזֶהוּ בְּחִינַת קִדּוּשִׁין לְשׁוֹן הַזְמָנָה, כְּמוֹ שֶׁכָּתוּב, קַדְּשׁוּ לֶאֱכֹל וּלְשׁוֹן קְדֻשָּׁה כַּנַּ\"ל:",
                        " וְזֶה בְּחִינַת שֶׁצְּרִיכִין דַּיְקָא שְׁנֵי עֵדִים לְקִדּוּשִׁין, כִּי אֵין דָּבָר שֶׁבְּעֶרְוָה פָּחוֹת מִשְּׁנַיִם, כִּי הָעֵדִים בִּבְחִינַת אֱמֶת, כִּי לָהֶם הַנֶּאֱמָנוּת שֶׁדִּבְרֵיהֶם אֱמֶת, כִּי לָא אִיבְרֵי סַהֲדֵי אֶלָּא לְשִׁקְרָא (כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה ), וְעַל-כֵּן בְּכָל מָקוֹם שֶׁאֵין הַכְחָשָׁה, אֵין צְרִיכִין עֵדִים רַק בְּמָקוֹם שֶׁיֵּשׁ הַכְחָשָׁה וְנֶאֱחָז הַשֶּׁקֶר, חַס וְשָׁלוֹם, אֲזַי צְרִיכִין עֵדִים הַמְגַלִּין הָאֱמֶת. וְעַל-כֵּן דָּבָר שֶׁבְּעֶרְוָה צָרִיךְ תָּמִיד שְׁנֵי עֵדִים, כִּי שָׁם עִקַּר אֲחִיזָתָם כַּמּוּבָא, כִּי עִקָּרָא דְּיִצְרָא בִּישָׁא לְגַלָּאָה עֲרָיִן. וְעַל-כֵּן צְרִיכִין תָּמִיד שְׁנֵי עֵדִים, וְאֵין דָּבָר שֶׁבְּעֶרְוָה פָּחוֹת מִשְּׁנַיִם כְּדֵי לְגָרֵשׁ הַשֶּׁקֶר שֶׁהוּא הָרַע וְהַטֻּמְאָה, וְהוּא עִקָּרָא דִּמְסָאֲבוּתָא, בְּחִינַת נִאוּף שֶׁנִּקְרָא \"יִלְדֵי שָׁקֶר, זֶרַע מְנָאֵף\", עַל-כֵּן צְרִיכִין שְׁנֵי עֵדִים כְּדֵי לְהַמְשִׁיךְ עַל יָדָם בְּחִינַת הָאֱמֶת, שֶׁהִיא הַקְּדֻשָּׁה, וּלְגָרֵשׁ הַשֶּׁקֶר, שֶׁהִיא הַסִּטְרָא אָחֳרָא. וְזֶהוּ בְּחִינַת קִדּוּשִׁין בִּפְנֵי שְׁנֵי עֵדִים דַּיְקָא כְּדֵי לְהַזְמִין הַקְּדֻשָּׁה בִּפְנֵי שְׁנַיִם שֶׁהֵם בְּחִינַת אֱמֶת לְפַרְסֵם הַקְּדֻשָּׁה כְּדֵי לְגָרֵשׁ הַשֶּׁקֶר כַּנַּ\"ל, כִּי עִקַּר הַהַזְמָנָה הִיא בִּבְחִינַת פִּרְסוּם, שֶׁצָּרִיךְ לְפַרְסֵם בְּפֶה מָלֵא וּבִפְנֵי שְׁנַיִם כְּדֵי לְגָרְשָׁם, וּלְהַמְשִׁיךְ הַקְּדֻשָּׁה, שֶׁהִיא בְּחִינַת אֱמֶת כַּנַּ\"ל:",
                        " וְזֶהוּ בְּחִינַת קִדּוּשׁ הַחֹדֶשׁ, שֶׁצְּרִיכִין שְׁנֵי עֵדִים דַּיְקָא. וַאֲפִלּוּ רָאוּהוּ בֵּית דִּין, צְרִיכִין לַעֲמֹד וּלְהָעִיד, כִּי קִדּוּשׁ הַחֹדֶשׁ בְּחִינַת קִדּוּשִׁין, כִּי הַלְּבָנָה מִתְקַדֶּשֶׁת וּמִטַּהֶרֶת כְּאִשָּׁה לְבַעְלָהּ, כְּמוֹ שֶׁכָּתוּב בַּשֻּׁלְחָן עָרוּךְ. וְעַל-כֵּן צְרִיכִין שְׁנֵי עֵדִים, וְגַם צְרִיכִין לוֹמַר דַּיְקָא \"מְקֻדָּשׁ, מְקֻדָּשׁ\", כְּדֵי לְהַזְמִין בְּפֶה מָלֵא וּבִפְנֵי שְׁנַיִם כְּדֵי לְגָרֵשׁ הַסִּטְרָא אָחֳרָא וּלְהַמְשִׁיךְ הַקְּדֻשָּׁה כַּנַּ\"ל:",
                        " וְזֶהוּ בְּחִינַת בִּרְכַּת הַמָּזוֹן בִּשְׁלֹשָׁה, דְּהַיְנוּ שֶׁהַמְבָרֵךְ שֶׁנּוֹטֵל הַכּוֹס שֶׁל הַבְּרָכָה וּמְתַקְּנוֹ צָרִיךְ שֶׁיִּהְיוּ שְׁנַיִם עִמּוֹ כְּדֵי לְהַזְמִין הַקְּדֻשָּׁה בְּפֵרוּשׁ בִּפְנֵיהֶם, וְלוֹמַר, הַב לָן וּנְבָרֵךְ כַּנַּ\"ל, כִּי קֹדֶם הוּא בִּבְחִינַת צֶדֶק, וְעִקַּר אֲחִיזָתָם בִּבְחִינַת הַקּוּף שֶׁנִּמְשֶׁכֶת לְמַטָּה בִּבְחִינַת ק שֶׁל שֶׁקֶר, כַּמּוּבָא. נִמְצָא, שֶׁעִקַּר תִּקּוּנָהּ שֶׁהִיא עוֹלָה וְנִתְקַדְּשָׁה מִן טֻמְאַת הַשֶּׁקֶר, וְעַל-כֵּן צְרִיכִין שְׁנַיִם בְּחִינַת עַל-פִּי שְׁנַיִם עֵדִים יָקוּם דָּבָר, שֶׁהֵם בִּבְחִינַת אֱמֶת שֶׁמְּקַיְּמִין אֶת הַמַּלְכוּת שֶׁהִיא בְּחִינַת דָּבָר. וְזֶהוּ בְּחִינַת קִדּוּשִׁין לְשׁוֹן קֹדֶשׁ שֶׁמִּתְהַפֶּכֶת מִשֶּׁקֶר לְקֹדֶשׁ עַל-יְדֵי הַפְּרוּטָה שֶׁל צְדָקָה, שֶׁהִיא בְּחִינַת יוּד, שֶׁהוּא קוֹצָא דְּאוֹת ד, שֶׁעַל-יְדֵי-זֶה נִתְבַּטֵּל אֵל אַחֵר וְנַעֲשֶׂה בְּחִינַת ה' אֶחָד, וַאֲזַי מִתְהַפֶּכֶת מִשֶּׁקֶר לְקֹדֶשׁ:",
                        " וְזֶה בְּחִינַת מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה, חָצוּף עָלַי מָאן דִּמְקַדֵּשׁ בְּבִיאָה, כִּי בְּוַדַּאי הוּא חָצוּף וְעַז פָּנִים, כִּי קֹדֶם שֶׁמְּתַקֵּן פְּנֵי הַכָּבוֹד עַל-יְדֵי הַפְּרוּטָה שֶׁל קִדּוּשִׁין כַּנַּ\"ל יֵשׁ אֲחִיזָה לְהָעַזֵּי פָּנִים, וְעַל-כֵּן הוּא חָצוּף כַּנַּ\"ל:",
                        " וְזֶה בְּחִינַת זִוּוּגָן שֶׁל תַּלְמִידֵי חֲכָמִים מִשַּׁבָּת לְשַׁבָּת, כִּי בְּשַׁבָּת עִקַּר הַשְּבִיעָה וְהָאֲכִילָה שֶׁבִּקְדֻשָּׁה, וְעַל-כֵּן אָז זְמַן הַזִּוּוּג כַּנַּ\"ל. וְכֵן מוּבָן בְּדִבְרֵי רַבֵּנוּ נֵרוֹ יָאִיר (סִימָן לט) עַל פָּסוּק, \"וְנָתַתִּי עֵשֶׂב וְכוּ' וְאָכַלְתָּ וְשָׂבַעְתָּ\". שֶׁמּוּבָן מִשָּׁם כַּנַּ\"ל שֶׁזִּוּוּגָן שֶׁל תַּלְמִידֵי חֲכָמִים בְּשַׁבָּת מֵחֲמַת שֶׁאָז הַשְּבִיעָה שֶׁבִּקְדֻשָּׁה, שֶׁעַל-יְדֵי-זֶה בְּחִינַת פָּנִים בְּפָנִים, וְעַל-כֵּן תַּלְמִידֵי חֲכָמִים נִזְהָרִים בָּזֶה, כִּי הֵם הַמְבִינֵי מַדָּע הַמְקַבְּלִים הַכָּבוֹד בִּשְׁלֵמוּת, וְכָל זִוּוּגָם בִּקְדֻשָּׁה בִּבְחִינַת כָּבוֹד, כִּי זִוּוּג שֶׁבִּקְדֻשָּׁה הוּא בְּחִינַת כָּבוֹד הֵפֶךְ הַפְּגָם, שֶׁהִיא בְּחִינַת בֹּשֶׁת, כַּמּוּבָא בְּדִבְרֵי רַבֵּנוּ נֵרוֹ יָאִיר, וְעַל-כֵּן זִוּוּגָם בְּשַׁבָּת, שֶׁאָז הַשְּבִיעָה וַאֲכִילָה שֶׁבִּקְדֻשָּׁה, שֶׁעַל-יְדֵי-זֶה הַכָּבוֹד בִּשְׁלֵמוּת בִּבְחִינַת פָּנִים כַּנַּ\"ל:",
                        " וְזֶהוּ שֶׁקּוֹלְעִין שַׂעֲרוֹת הַכַּלָּה, וְאַחַר כָּךְ קוֹצְצִין אוֹתָם בְּעֵת הַנִּשּוּאִין קֹדֶם הַחֻפָּה בִּבְחִינַת שֶׁקְּלָעָהּ לְחַוָּה בְּחִינַת שְׂעָרוֹת קְלוּעִים, כַּמּוּבָא שָׁם. וְעַל-כֵּן מִתְּחִלָּה הוֹלְכוֹת פְּרוּעוֹת רֹאשׁ וּבְיוֹתֵר קֹדֶם הַכִּסּוּי שֶׁמְּכַסִּין רֹאשָׁהּ פּוֹרְעִין שַׂעֲרוֹתֶיהָ, וְכַמְרֻמָּז בְּדִבְרֵי רַבּוֹתֵינוּ זִכְרוֹנָם לִבְרָכָה יוֹצֵאת בְּהִינוּמָא וְרֹאשָׁהּ פָּרוּעַ, כִּי מִתְּחִלָּה יֵשׁ לָהֶם יְנִיקָה וְצָרִיךְ לִתֵּן לָהֶם יְנִיקָתָם, וְעַל-כֵּן בִּתְחִלַּת הַחְזָרַת הַכָּבוֹד, הַיְנוּ בְּהַתְחָלַת הַנִּשּוּאִין קוֹלְעִין שַׂעֲרוֹתֶיהָ כְּדֵי שֶׁיִּנְקוּ כָּל הַמּוֹתָרוֹת בִּבְחִינַת שְׂעָרוֹת קְלוּעִים, וְעַל-כֵּן פּוֹרְעִין הַשְּעָרוֹת כְּדֵי שֶׁיִּנְקוּ וְיִגְמְרוּ לְהוֹצִיא כָּל הַמּוֹתָרוֹת, וְאַחַר כָּךְ קוֹצְצִין אוֹתָם לְגַמְרֵי, כִּי אֲזַי הוּא מַפַּלְתָּם בִּבְחִינַת וְאֶת נֶפֶשׁ אֹיְבֶיךָ יְקַלְּעֶנָּה וְכוּ', וְאַחַר כָּךְ צְרִיכָה לֵילֵךְ תָּמִיד בְּכִסּוּי הָרֹאשׁ, כִּי אַחַר כָּךְ אָסוּר לִתֵּן לָהֶם יְנִיקָה חַס וְשָׁלוֹם, עַיֵּן כָּל זֶה בַּמַּאֲמָר הַנַּ\"ל:",
                        " וְזֶה בְּחִינַת שְׁאֵרָהּ כְּסוּתָהּ וְעֹנָתָהּ וְכוּ', כִּי זֶה תָּלוּי בָּזֶה, כִּי זִוּוּג דִּקְדֻשָּׁה תָּלוּי בִּשְׁלֵמוּת הַכָּבוֹד שֶׁהוּא בְּחִינַת שְׁאֵר וּכְסוּת, כִּי מְזוֹנוֹת הֵם בְּחִינַת שְׁלֵמוּת הַכָּבוֹד עַל-יְדֵי אֲכִילָה כַּנַּ\"ל, וְכֵן כְּסוּת הֵם גַּם כֵּן בְּחִינַת כָּבוֹד, בְּחִינַת בִּגְדֵי כָּבוֹד וְכַמּוּבָא בְּדִבְרֵי רַבֵּנוּ זִכְרוֹנוֹ לִבְרָכָה, (סִימָן כט):",
                        " בָּרוּךְ ה' לְעוֹלָם אָמֵן וְאָמֵן:"
                    ]
                ],
                [
                    [
                        "וּבוֹ יִתְבָּאֵר עִנְיַן חֲנֻכָּה:",
                        " עַל-פִּי הַתּוֹרָה הַמַּתְחֶלֶת, פָּתַח רַבִּי שִׁמְעוֹן וְאָמַר, עֵת לַעֲשׂוֹת לַה' הֵפֵרוּ תוֹרָתֶךָ (סִימָן ס). כִּי יֵשׁ הִתְבּוֹנְנוּת שֶׁאִי אֶפְשָׁר לִזְכּוֹת אֵלָיו כִּי אִם עַל-יְדֵי עֲשִׁירוּת מֻפְלָג מְאֹד מְאֹד וְכוּ', עַיֵּן שָׁם, וְזֶה בְּחִינַת פְּסֹלֶת שֶׁל לוּחוֹת שֶׁמִּשָּׁם נִתְעַשֵּׁר מֹשֶׁה, עַיֵּן שָׁם. וְלָעֲשִׁירוּת הַזֹּאת זוֹכִין עַל-יְדֵי בְּחִינַת עַתִּיק, בְּחִינַת אֲרִיכוּת יָמִים, הַיְנוּ שֶׁצְּרִיכִין לְהוֹסִיף קְדֻשָּׁה בְּכָל יוֹם וָיוֹם שֶׁבָּא אַחַר כָּךְ, וְזֶה בְּחִינַת אֲרִיכוּת יָמִים, וְלָזֶה זוֹכִין עַל-יְדֵי יִרְאָה בְּחִינַת יִרְאַת ה' תּוֹסִיף יָמִים, כִּי עַל-יְדֵי יִרְאָה נִכְנָע בְּחִינַת הֶבֶל הַיֹּפִי, בְּחִינַת שֶׁקֶר הַחֵן וְהֶבֶל הַיֹּפִי אִשָּׁה יִרְאַת ה' הִיא תִתְהַלָּל, וְעַל-כֵּן זוֹכִין עַל-יְדֵי יִרְאָה לַעֲשִׁירוּת, כִּי עַל-יְדֵי הֶבֶל הַיֹּפִי אֵין לוֹ עֲשִׁירוּת, כִּי הֶבֶל הַיֹּפִי נִמְשָׁךְ מֵהֶפְסֵק הַנְּשִׁימָה, וַעֲשִׁירוּת נִמְשָׁךְ מֵאֲרִיכוּת הַנְּשִׁימָה, וְעַל-יְדֵי יִרְאָה נִכְנָע הֶבֶל הַיֹּפִי הֶפְסֵק הַנְּשִׁימָה, וְזוֹכִין לַאֲרִיכוּת הַנְּשִׁימָה, וְעַל-יְדֵי אֲרִיכוּת הַנְּשִׁימָה זוֹכִין לְהִתְבּוֹנְנוּת, כִּי עִקַּר הַשֵּכֶל עַל-יְדֵי אֲרִיכוּת הַנְּשִׁימָה וְכוּ' בְּחִינַת נֵר ה' נִשְׁמַת אָדָם וְכוּ', עַיֵּן שָׁם כָּל זֶה הֵיטֵב הֵיטֵב. וְלִזְכּוֹת לְיִרְאָה הוּא עַל-יְדֵי פְּקִידַת עֲקָרוֹת, וּפְקִידַת עֲקָרוֹת נַעֲשֶׂה עַל-יְדֵי הִתְעוֹרְרוּת הַשֵּׁנָה וְהִתְעוֹרְרוּת הַשֵּׁנָה הוּא עַל-יְדֵי סִפּוּרֵי מַעֲשִׂיּוֹת, כִּי יֵשׁ שִׁבְעִים פָּנִים לַתּוֹרָה, בְּחִינַת שִׁבְעִים שָׁנִים, וְיֵשׁ מִי שֶׁנּוֹפֵל לִבְחִינַת שֵׁנָה, דְּהַיְנוּ שֶׁנִּסְתַּלֵּק פָּנָיו בְּחִינַת מֹחִין, וְאָז הוּא בִּבְחִינַת שֵׁנָה, וְיֵשׁ שֶׁנָּפַל מֵאֵיזֶה פָּנִים אוֹ מִכַּמָּה פָּנִים וְצָרִיךְ לְעוֹרְרוֹ, וְעִקַּר הַהִתְעוֹרְרוּת עַל-יְדֵי שֶׁמַּלְבִּישִׁין פָּנָיו בְּסִפּוּרֵי מַעֲשִׂיּוֹת. וּמִי שֶׁלֹּא נָפַל עֲדַיִן מִכָּל הַשִּׁבְעִים פָּנִים לַתּוֹרָה, עֲדַיִן יְכוֹלִין לְעוֹרְרוֹ עַל-יְדֵי סִפּוּרֵי מַעֲשִׂיּוֹת שֶׁל בְּקֶרֶב שָׁנִים, אֲבָל יֵשׁ מִי שֶׁנָּפַל מִכָּל הַשִּׁבְעִים פָּנִים לַתּוֹרָה, אֲזַי צְרִיכִין לְעוֹרְרוֹ עַל-יְדֵי סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת שֶׁכָּל הַשִּׁבְעִים פָּנִים נִמְשָׁכִין מִשָּׁם, שֶׁזֶּה בְּחִינַת רַב חֶסֶד וְכוּ', עַיֵּן שָׁם הֵיטֵב הֵיטֵב:"
                    ],
                    [
                        "וְזֶה בְּחִינַת שְׁמוֹנַת יְמֵי חֲנֻכָּה, כִּי מַלְכוּת יָוָן הָרְשָׁעָה עָמְדָה עַל יִשְׂרָאֵל לְהַשְׁכִּיחָם תּוֹרָתוֹ וּלְהַעֲבִירָם עַל חֻקֵּי רְצוֹנוֹ, זֶה בְּחִינַת הַקְּלִפָּה וְהַסִּטְרָא אָחֳרָא שֶׁמִּתְגַּבֶּרֶת חַס וְשָׁלוֹם, וְרוֹצָה לְהַשְׁלִיךְ אֶת הָאָדָם חַס וְשָׁלוֹם, לִבְחִינַת שֵׁנָה, שֶׁהִיא בְּחִינַת הִסְתַּלְּקוּת הַמֹּחִין, הִסְתַּלְּקוּת הַשִּׁבְעִים פָּנִים לַתּוֹרָה, וְרוֹצָה חַס וְשָׁלוֹם, לְהַשְׁכִּיחַ הַתּוֹרָה לְגַמְרֵי, הַיְנוּ לְהַפִּילוֹ חַס וְשָׁלוֹם, מִכָּל הַשִּׁבְעִים פָּנִים, כְּמוֹ שֶׁהָיָה בִּימֵי מַלְכוּת יָוָן הָרְשָׁעָה שֶׁגָּזְרוּ גְּזֵרוֹת מְשֻׁנּוֹת, וְכָל גְּזֵרָתָם הָיָה לְבַטֵּל יִשְׂרָאֵל מֵהַתּוֹרָה וְהַמִּצְווֹת, כִּי רָצוּ לְהַשְׁכִּיחַ הַתּוֹרָה לְגַמְרֵי חַס וְשָׁלוֹם, הַיְנוּ לְהַפִּיל אֶת יִשְׂרָאֵל מִכָּל הַשִּׁבְעִים פָּנִים לַתּוֹרָה, וְעַל-כֵּן טִמְּאוּ כָּל הַשְּׁמָנִים שֶׁל הַמְּנוֹרָה, כִּי שִׁבְעַת הַנֵּרוֹת שֶׁל הַמְּנוֹרָה שֶׁבְּבֵית הַמִּקְדָּשׁ שֶׁהָיָה הַכֹּהֵן מַדְלִיק בְּכָל לַיְלָה זֶה בְּחִינַת שִׁבְעִים פָּנִים לַתּוֹרָה שֶׁכְּלוּלִים בְּשִׁבְעַת הַנֵּרוֹת כָּל אֶחָד כָּלוּל מֵעֶשֶׂר, בִּבְחִינַת כִּי נֵר מִצְוָה וְתוֹרָה אוֹר, כִּי הַשִּׁבְעִים פָּנִים לַתּוֹרָה הֵם שִׁבְעִים אוֹרוֹת, בְּחִינַת תּוֹרָה אוֹר, בְּחִינַת פָּנִים מְאִירוֹת, וְאֵלּוּ הַשִּׁבְעִים פָּנִים שִׁבְעִים אוֹרוֹת, כְּלוּלִים בְּשִׁבְעַת הַנֵּרוֹת שֶׁבְּבֵית הַמִּקְדָּשׁ. וְעַל-כֵּן הָיָה הַכֹּהֵן מַדְלִיקָם בְּכָל לַיְלָה, זֶה בְּחִינַת הִתְעוֹרְרוּת הַשֵּׁנָה עַל-יְדֵי הַשִּׁבְעִים פָּנִים לַתּוֹרָה, כִּי בַּלַּיְלָה אָז מִתְפַּשֶּׁטֶת הַשֵּׁנָה בָּעוֹלָם, וְעַל-כֵּן אָז הָיָה הַכֹּהֵן מַדְלִיק הַנֵּרוֹת, שֶׁהֵם בְּחִינַת הַשִּׁבְעִים פָּנִים כְּדֵי לְהַכְנִיעַ וּלְשַׁבֵּר בְּחִינַת הַשֵּׁנָה שֶׁלֹּא תִּתְגַּבֵּר עַל יִשְׂרָאֵל, חַס וְשָׁלוֹם, וְעַל-כֵּן מַלְכוּת יָוָן הָרְשָׁעָה שֶׁרָצוּ לְהַפִּיל אֶת יִשְׂרָאֵל מִכָּל הַשִּׁבְעִים פָּנִים, וְרָצוּ לְהַשְׁכִּיחָם תּוֹרָתוֹ לְגַמְרֵי, שֶׁזֶּהוּ בְּחִינַת שֵׁנָה כַּנַּ\"ל, עַל-כֵּן טִמְּאוּ כָּל הַשְּׁמָנִים כְּדֵי לְבַטֵּל, חַס וְשָׁלוֹם, שִׁבְעַת הַנֵּרוֹת שֶׁל הַמְּנוֹרָה כְּדֵי לְהַפִּיל, חַס וְשָׁלוֹם, אֶת יִשְׂרָאֵל מִכָּל הַשִּׁבְעִים פָּנִים, וְהַשֵּׁם יִתְבָּרַךְ עָמַד בְּעֶזְרָתֵנוּ וְעָשָׂה עִמָּנוּ נִסִּים וְנִפְלָאוֹת גְּדוֹלוֹת בַּיָּמִים הָהֵם בַּזְּמַן הַזֶּה, וְזָכוּ יִשְׂרָאֵל לְהַכְנִיעָם וּלְהַשְׁפִּילָם וְנַעֲשָׂה נֵס נִפְלָא שֶׁדָּלַק הַשֶּׁמֶן שְׁמוֹנָה יָמִים, שֶׁזֶּה בְּחִינַת הִתְעוֹרְרוּת הַשֵּׁנָה עַל-יְדֵי סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת, כִּי שִׁבְעַת הַנֵּרוֹת הֵם כְּנֶגֶד שִׁבְעַת יָמִים, שֶׁהֵם בְּחִינַת שִׁבְעִים פָּנִים, שִׁבְעִים שָׁנִים שֶׁכְּלוּלִים בְּשִׁבְעַת יָמִים. וְזֶה בְּחִינַת הִתְעוֹרְרוּת הַשֵּׁנָה עַל-יְדֵי סִפּוּרֵי מַעֲשִׂיּוֹת שֶׁבְּקֶרֶב שָׁנִים, אֲבָל אָז שֶׁטִּמְּאוּ כָּל הַשְּׁמָנִים וְרָצוּ לְהַשְׁכִּיחַ תּוֹרָתוֹ לְגַמְרֵי, שֶׁרָצוּ לְהַפִּיל מִכָּל הַשִּׁבְעִים פָּנִים וּלְקַלְקֵל וְלִפְגֹּם חַס וְשָׁלוֹם, כָּל הַשְּׁמָנִים שֶׁל שִׁבְעַת הַנֵּרוֹת וְכוּ' כַּנַּ\"ל, עַל-כֵּן נַעֲשָׂה נֵס שֶׁדָּלַק הַשֶּׁמֶן שְׁמוֹנָה יָמִים, וּשְׁמוֹנָה יָמִים זֶה בְּחִינַת שָׁנִים קַדְמוֹנִיּוֹת, שֶׁהֵם לְמַעְלָה מִכָּל הַשִּׁבְעִים פָּנִים, שִׁבְעִים שָׁנִים, כִּי שְׁמוֹנַת יְמֵי חֲנֻכָּה נִמְשָׁכִין מִבְּחִינַת בִּינָה עָלְמָא דְּאָתֵי, שֶׁהוּא בְּחִינַת יוֹם הַשְּׁמִינִי כַּיָּדוּעַ, וְעַל-כֵּן נַעֲשָׂה הַנֵּס דַּיְקָא בִּשְׁמוֹנָה יָמִים דַּיְקָא, כִּי זֶה עִקַּר הַנֵּס שֶׁעָשָׂה עִמָּנוּ הַשֵּׁם יִתְבָּרַךְ פֶּלֶא גָּדוֹל שֶׁהִמְשִׁיךְ בְּחִינַת הִתְעוֹרְרוּת הַשֵּׁנָה מִבְּחִינַת שָׁנִים קַדְמוֹנִיּוֹת, שֶׁהוּא בְּחִינַת שְׁמוֹנַת יָמִים, כִּי מֵחֲמַת שֶׁרָצוּ לְהַפִּיל אֶת יִשְׂרָאֵל מִכָּל הַשִּׁבְעִים פָּנִים, עַל-כֵּן לֹא הָיָה אֶפְשָׁר לְעוֹרְרָם כִּי אִם עַל-יְדֵי בְּחִינַת שָׁנִים קַדְמוֹנִיּוֹת אֲשֶׁר מִשָּׁם נִמְשָׁכִין כָּל הַשִּׁבְעִים פָּנִים, שֶׁהֵם בְּחִינַת שִׁבְעַת הַנֵּרוֹת, עַל-כֵּן לֹא הָיָה אֶפְשָׁר אָז לְהַדְלִיק שִׁבְעַת הַנֵּרוֹת שֶׁבְּבֵית הַמִּקְדָּשׁ, שֶׁהֵם בְּחִינַת הַשִּׁבְעִים פָּנִים כַּנַּ\"ל כִּי אִם עַל-יְדֵי מַעֲשֵׂה הַנֵּס שֶׁל שְׁמוֹנַת יְמֵי חֲנֻכָּה, שֶׁזֶּה בְּחִינַת סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת, בְּחִינַת יוֹם הַשְּׁמִינִי וְכוּ' כַּנַּ\"ל, כִּי מִשָּׁם נִמְשָׁכִין כָּל הַשִּׁבְעִים פָּנִים, כָּל שִׁבְעַת הַנֵּרוֹת כַּנַּ\"ל. וְעַל-כֵּן נִקְבַּע מִצְוָה זוֹ לְדוֹרוֹת בְּכָל שָׁנָה וְשָׁנָה, כִּי בְּכָל דּוֹר וָדוֹר, בִּפְרָט בְּגָלוּת אָרֹךְ מְאֹד שֶׁמִּתְגַּבֶּרֶת הַסִּטְרָא אָחֳרָא בְּכָל עֵת וְרוֹצָה, חַס וְשָׁלוֹם, לְהַפִּיל אֶת יִשְׂרָאֵל לִבְחִינַת שֵׁנָה מִכָּל הַשִּׁבְעִים פָּנִים, וְנָתַן לָנוּ הַשֵּׁם יִתְבָּרַךְ שְׁמוֹנַת יְמֵי חֲנֻכָּה אֵלּוּ בְּכָל שָׁנָה וְשָׁנָה, שֶׁעַל-יְדֵי שֶׁאָנוּ מַדְלִיקִין אֶת הַנֵּרוֹת הַלָּלוּ שֶׁל שְׁמוֹנַת יְמֵי חֲנֻכָּה לְזֵכֶר הַנֵּס הַגָּדוֹל שֶׁנַּעֲשָׂה בַּשֶּׁמֶן שֶׁל הַמְּנוֹרָה שֶׁבְּבֵית הַמִּקְדָּשׁ, עַל-יְדֵי-זֶה אָנוּ מְעוֹרְרִין וּמַמְשִׁיכִין בְּחִינַת הֶאָרָה מִבְּחִינַת סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת, כִּי פִּרְסוּם מַעֲשֵׂה הַנֵּס שֶׁל הַשֶּׁמֶן שֶׁדָּלַק שְׁמוֹנַת יְמֵי חֲנֻכָּה, זֶה בְּחִינַת סִפּוּר מַעֲשֶׂה שֶׁל שָׁנִים קַדְמוֹנִיּוֹת, כִּי זֶה הַנֵּס נִמְשָׁךְ מִשָּׁם מִבְּחִינַת יוֹם הַשְּׁמִינִי עָלְמָא דְּאָתֵי, שֶׁהִיא בְּחִינַת שָׁנִים קַדְמוֹנִיּוֹת כַּנַּ\"ל, שֶׁמִּשָּׁם נִמְשָׁכִין כָּל הַשִּׁבְעִים פָּנִים, כָּל שִׁבְעַת הַנֵּרוֹת. וְעַל-כֵּן עַל-יְדֵי פִּרְסוּם מַעֲשֵׂה נֵס זֶה שֶׁל חֲנֻכָּה, שֶׁהוּא בְּחִינַת מַעֲשֶׂה שֶׁל שְׁנַיִם קַדְמוֹנִיּוֹת, עַל-יְדֵי-זֶה יְכוֹלִין לְהִתְעוֹרֵר מֵהַשֵּׁנָה, אֲפִלּוּ מִי שֶׁנָּפַל מִכָּל הַשִּׁבְעִים פָּנִים יְכוֹלִין לְעוֹרְרוֹ עַל-יְדֵי מַעֲשֶׂה נֵס זֶה שֶׁל שְׁמוֹנַת יְמֵי חֲנֻכָּה, שֶׁהוּא בְּחִינַת מַעֲשֶׂה שֶׁל שָׁנִים קַדְמוֹנִיּוֹת שֶׁמִּשָּׁם נִמְשָׁכִין כָּל הַשִּׁבְעִים פָּנִים כָּל שִׁבְעַת הַנֵּרוֹת, שֶׁעַל-יְדֵי-זֶה מְעוֹרְרִין אֲפִלּוּ מִי שֶׁנָּפַל לִבְחִינַת שֵׁנָה מִכָּל הַשִּׁבְעִים פָּנִים כַּנַּ\"ל:"
                    ],
                    [
                        "וְעַל-כֵּן יְמֵי חֲנֻכָּה הֵם בַּלֵּילוֹת הָאֲרֻכּוֹת שֶׁל יְמוֹת הַחֹרֶף, כִּי אָז כְּשֶׁהַלֵּילוֹת הֵם אֲרֻכּוֹת זֶה בְּחִינַת הִתְגַּבְּרוּת הַשֵּׁנָה אֲרִיכַת הַגָּלוּת שֶׁדּוֹמֶה לְלַיְלָה, וְאָז דַּיְקָא מְעוֹרְרִין מֵהַשֵּׁנָה וּמְשַׁבְּרִין הַשֵּׁנָה עַל-יְדֵי שְׁמוֹנַת יְמֵי חֲנֻכָּה שֶׁהֵם בְּחִינַת שָׁנִים קַדְמוֹנִיּוֹת, שֶׁעַל יָדָם מְעוֹרְרִין מֵהַשֵּׁנָה אֲפִלּוּ מִי שֶׁהִתְגַּבְּרָה עָלָיו אֲרִיכַת הַשֵּׁנָה מְאֹד שֶׁנָּפַל מִכָּל הַשִּׁבְעִים פָּנִים לַתּוֹרָה, חַס וְשָׁלוֹם, כַּנַּ\"ל, אַף-עַל-פִּי-כֵן מְעוֹרְרִין אוֹתוֹ עַל-יְדֵי מַעֲשֵׂה הַנֵּס שֶׁל שְׁמוֹנַת יְמֵי חֲנֻכָּה, שֶׁהֵם בְּחִינַת שָׁנִים קַדְמוֹנִיּוֹת כַּנַּ\"ל. וְזֶה בְּחִינַת מַה שֶּׁאָמְרוּ רַבּוֹתֵינוּ זִכְרוֹנָם לִבְרָכָה שֶׁשִּׁעוּר הַשֶּׁמֶן שֶׁל הַמְּנוֹרָה חֲצִי לֹג בְּכָל לַיְלָה, וְזֶה הַשִּׁעוּר לְלֵילֵי תְּקוּפַת טֵבֵת הָאֲרֻכִּים, הַיְנוּ כַּנַּ\"ל, כִּי עִקַּר בְּחִינַת שִׁבְעַת הַנֵּרוֹת שֶׁל הַמְּנוֹרָה הֵם בִּבְחִינַת שִׁבְעִים פָּנִים לַתּוֹרָה, בְּחִינַת הִתְעוֹרְרוּת הַשֵּׁנָה כַּנַּ\"ל, וְעַל-כֵּן שִׁעֲרוּ רַבּוֹתֵינוּ זִכְרוֹנָם לִבְרָכָה הַשֶּׁמֶן לְלֵילֵי תְּקוּפַת טֵבֵת הָאֲרֻכִּים. וְזֶה בְּחִינַת נֵר הַמַּעֲרָבִי שֶׁהָיָה עֵדוּת שֶׁהַשְּׁכִינָה שׁוֹרָה בְּיִשְׂרָאֵל, כִּי מִמֶּנָּה הָיָה מַתְחִיל וּבָהּ הָיָה מְסַיֵּם, כִּי זֶה הַנֵּר לֹא יִכְבֶּה לְעוֹלָם, לְרַמֵּז שֶׁאָז הָיוּ יִשְׂרָאֵל מְקֻשָּׁרִין לַאֲבִיהֶם שֶׁבַּשָּׁמַיִם, וְלֹא נָפְלוּ לִבְחִינַת שֵׁנָה מִכָּל הַשִּׁבְעִים פָּנִים, שֶׁהֵם בְּחִינַת שִׁבְעַת הַנֵּרוֹת, כִּי לְעוֹלָם נִשְׁאָר נֵר אֶחָד דּוֹלֵק, כִּי לְעוֹלָם נִשְׁאֲרוּ מְקֻשָּׁרִים בְּאֵיזֶה פָּנִים, אֲבָל כְּשֶׁגָּבְרוּ הָעֲווֹנוֹת וְנִכְבָּה נֵר הַמַּעֲרָבִי וְאַחַר כָּךְ גָּלוּ יִשְׂרָאֵל וְנֶחֱרַב הַבֵּית הַמִּקְדָּשׁ, וַאֲפִלּוּ כְּשֶׁחָזְרוּ בִּימֵי בַּיִת שֵׁנִי, לֹא הָיְתָה גְּאֻלָּה שְׁלֵמָה, וּכְבָר הָיוּ מוּכָנִים לִגְלוֹת בַּגָּלוּת הָאָרֹךְ הַזֶּה, עַל-כֵּן הַשֵּׁם יִתְבָּרַךְ, שֶׁהוּא מָלֵא רַחֲמִים וְשׁוֹקֵד תָּמִיד עַל תַּקָּנוֹת בְּנֵי יִשְׂרָאֵל לְבַל יֹאבְדוּ בַּגָּלוּת הָאָרֹךְ הַזֶּה, שֶׁהוּא בְּחִינַת לַיְלָה, בְּחִינַת שֵׁנָה אֲרֻכָּה מְאֹד, עַל-כֵּן הִקְדִּים רְפוּאָה לַמַּכָּה, וְעָשָׂה עִמָּנוּ נֵס נִפְלָא וְנוֹרָא בִּשְׁמוֹנַת יְמֵי חֲנֻכָּה אֵלּוּ, שֶׁהוּא בְּחִינַת מַעֲשֶׂה שֶׁל שָׁנִים קַדְמוֹנִיּוֹת כַּנַּ\"ל, וְנִקְבַּע מִצְוָה זוֹ לְדוֹרוֹת בִּשְׁבִיל פִּרְסוּמֵי נִסָּא, כְּדֵי לְסַפֵּר סִפּוּר מַעֲשֵׂה הַנֵּס הַזֶּה שֶׁל בְּחִינַת שָׁנִים קַדְמוֹנִיּוֹת, כְּדֵי לְהִתְעוֹרֵר מֵהַשֵּׁנָה אֲפִלּוּ בַּגָּלוּת הָאָרֹךְ הַזֶּה, אֲפִלּוּ מִי שֶׁנָּפַל מִכָּל הַשִּׁבְעִים פָּנִים, כִּי מִשָּׁם נִמְשָׁכִין כָּל הַשִּׁבְעִים פָּנִים, וְעַל-כֵּן עַל-יְדֵי מַעֲשֶׂה זֹאת יְכוֹלִין לְהִתְעוֹרֵר הַכֹּל כַּנַּ\"ל:",
                        " וְזֶה בְּחִינַת לְהַדְלִיק נֵר חֲנֻכָּה רָאשֵׁי תֵּבוֹת נַחַ\"ל, כְּמוֹ שֶׁמּוּבָא בְּכִתְבֵי הָאֲרִ\"י זַ\"ל. זֶה בְּחִינַת נַחַל נֹבֵעַ מְקוֹר חָכְמָה, שֶׁמִּשָּׁם נִמְשָׁכִין בְּחִינַת סִפּוּרֵי מַעֲשִׂיּוֹת שֶׁל שָׁנִים קַדְמוֹנִיּוֹת, כִּי נַחַל נֹבֵעַ זֶה בְּחִינַת בִּינָה יוֹם הַשְּׁמִינִי, שֶׁהוּא בִּבְחִינַת שָׁנִים קַדְמוֹנִיּוֹת כַּיָּדוּעַ וְכַנַּ\"ל:"
                    ],
                    [
                        "וְעַל-יְדֵי הִתְעוֹרְרוּת הַשֵּׁנָה, עַל-יְדֵי-זֶה יוֹצֵא הַדִּבּוּר. וְזֶה בְּחִינַת לְהַתִּיר פֶּה אִלְּמִים וְכוּ', כְּמוֹ שֶׁמּוּבָא בַּמַּאֲמָר הַנַּ\"ל, וְזֶה בְּחִינַת הַהַלֵּל שֶׁל חֲנֻכָּה שֶׁבִּשְׁבִיל זֶה הֻקְבְּעוּ שְׁמוֹנַת יָמִים אֵלּוּ, כְּמוֹ שֶׁאוֹמְרִים, \"וְקָבְעוּ שְׁמוֹנַת יְמֵי חֲנֻכָּה אֵלּוּ לְהוֹדוֹת וּלְהַלֵּל לְשִׁמְךָ הַגָּדוֹל\". כִּי אָז בִּשְׁמוֹנַת יְמֵי חֲנֻכָּה עַל-יְדֵי בְּחִינַת הִתְעוֹרְרוּת הַשֵּׁנָה כַּנַּ\"ל, עַל-יְדֵי-זֶה יוֹצֵא הַדִּבּוּר בְּהַלֵּל וְהוֹדָאָה לְהַשֵּׁם יִתְבָּרַךְ, שֶׁזֶּהוּ בְּחִינַת לְהַתִּיר פֶּה אִלְּמִים הַנַּ\"ל. וְעַל-יְדֵי לְהַתִּיר פֶּה אִלְּמִים, עַל-יְדֵי-זֶה לְהַתִּיר פֶּה עֲקָרוֹת, וְנִפְקָדִין עֲקָרוֹת עַל-יְדֵי-זֶה , כַּמְבֹאָר כָּל זֶה בַּמַּאֲמָר הַנַּ\"ל. וְזֶה בְּחִינַת חֲנֻכָּה שֶׁהוּא אוֹתִיּוֹת חַנָּה כ\"ו, בְּחִינַת כִּי אֶת חַנָּה אָהֵב וַה' סָגַר רַחְמָהּ, כַּמְבֹאָר בְּכִתְבֵי הָאֲרִ\"י זַ\"ל בְּכַוָּנוֹת חֲנֻכָּה:",
                        " וְזֶה בְּחִינַת פְּקִידַת עֲקָרוֹת, פְּקִידַת חַנָּה עֲקָרָה שֶׁנִּפְקְדָה וְהוֹלִידָה אֶת שְׁמוּאֵל שֶׁמִּדָּתוֹ בְּחִינַת חֲנֻכָּה, בִּבְחִינַת מַה שֶּׁאָמַר שְׁמוּאֵל, \"וְגַם נֵצַח יִשְׂרָאֵל לֹא יְשַׁקֵּר\". כִּי תִּקֵּן בְּחִינַת נֶצַח, כַּמּוּבָא. וְזֶה בְּחִינַת חֲנֻכָּה, כִּי חֲנֻכָּה וּפוּרִים הֵם בְּחִינַת נֶצַח וָהוֹד, כַּמּוּבָא בַּכַּוָּנוֹת:"
                    ],
                    [
                        "וְעַל-יְדֵי פְּקִידַת עֲקָרוֹת, עַל-יְדֵי-זֶה נִמְשָׁךְ יִרְאָה, וְעַל-יְדֵי יִרְאָה נִמְשָׁךְ בְּחִינַת אֲרִיכַת יָמִים, בְּחִינַת יִרְאַת ה' תּוֹסִיף יָמִים, וְעַל-יְדֵי אֲרִיכַת יָמִים נִמְשָׁךְ עֲשִׁירוּת, וְעַל-יְדֵי הָעֲשִׁירוּת זוֹכִין לְהִתְבּוֹנְנוּת גָּדוֹל, כִּי הַהִתְבּוֹנְנוּת הוּא עַל-יְדֵי אֲרִיכוּת הַנְּשִׁימָה, כִּי הַשֵּכֶל דּוֹלֵק עַל-יְדֵי הַשְּׁמָנִים שֶׁבַּגּוּף וְכוּ', עַיֵּן שָׁם כָּל זֶה הֵיטֵב בַּמַּאֲמָר הַנַּ\"ל. וְזֶה בְּחִינַת הָאֵשׁ שֶׁל הַדְלָקַת נֵר חֲנֻכָּה, זֶה בְּחִינַת יִרְאָה, כִּי הַיִּרְאָה הִיא כְּאֵשׁ בּוֹעֶרֶת, כְּמוֹ שֶׁכָּתוּב, \"כִּי יְרֵאתֶם מִפְּנֵי הָאֵשׁ וְכוּ'\". וְהָאֵשׁ שֶׁל נֵר חֲנֻכָּה הִוא בִּבְחִינַת יִרְאַת ה' תּוֹסִיף יָמִים, בִּבְחִינַת כִּי ה' אֱלֹקֶיךָ אֵשׁ אָכְלָה הוּא, וְאַתֶּם הַדְּבֵקִים בַּה' אֱלֹקֵיכֶם חַיִּים כֻּלְּכֶם הַיּוֹם, וְאִיתָא בַּזֹּהַר הַקָּדוֹשׁ וּמוּבָא בְּדִבְרֵי רַבֵּנוּ זִכְרוֹנוֹ לִבְרָכָה (סִימָן מט), שֶׁזֶּהוּ שֶׁבַח מַעֲלַת יִשְׂרָאֵל, כִּי הָאֵשׁ אָכְלָה כֻּלָּא וְשֵׁצֵי כֻּלָּא, אֲבָל יִשְׂרָאֵל עַם קָדוֹשׁ דְּבֵקִים בַּה' בִּבְחִינַת אֵשׁ אָכְלָה, וְאַדְּרַבָּא, מְקַבְּלִים מִשָּׁם חִיּוּת בְּחִינַת וְאַתֶּם הַדְּבֵקִים בַּה' אֱלֹקֵיכֶם חַיִּים וְכוּ'. וְזֶה בְּחִינַת יִרְאַת ה' תּוֹסִיף יָמִים, כִּי טֶבַע הַיִּרְאָה לְהָמִית וּלְהַזִּיק, כִּי רַבִּים מֵתִים אוֹ נִזּוֹקִים עַל-יְדֵי פַּחַד וְיִרְאָה, אֲבָל יִרְאָה דִּקְדֻשָּׁה, דְּהַיְנוּ הַיִּרְאָה מֵהַשֵּׁם יִתְבָּרַךְ אֵשׁ אֹכְלָה, אֵל גָּדוֹל וְנוֹרָא, הִיא מוֹסֶפֶת חַיִּים בְּחִינַת יִרְאַת ה' תּוֹסִיף יָמִים, כִּי, אַדְּרַבָּא, מִשָּׁם דַּיְקָא מְקַבְּלִים חַיִּים וַאֲרִיכוּת יָמִים. וְזֶה בְּחִינַת הָאֵשׁ שֶׁל הַדְלָקַת נֵר חֲנֻכָּה, כִּי טֶבַע הָאֵשׁ שֶׁמְּכַלָּה כָּל דָּבָר שֶׁדּוֹלֵק בּוֹ, וּבַשֶּׁמֶן שֶׁל חֲנֻכָּה נַעֲשָׂה נֵס גָּדוֹל שֶׁדָּלַק שֶׁמֶן מוּעָט שְׁמוֹנָה יָמִים וְלֹא נִשְׂרַף הַשֶּׁמֶן מִיָּד, כִּי נִמְשַׁךְ הָאֵשׁ מִיִּרְאָה דִּקְדֻשָּׁה, מִבְּחִינַת יִרְאַת ה' תּוֹסִיף יָמִים שֶׁעַל-יְדֵי-זֶה , אַדְּרַבָּא, נִתְוַסֵּף בְּרָכָה בְּהַשֶּׁמֶן שֶׁנִּדְלַק עַל-יְדֵי הָאֵשׁ הַזֶּה. וְזֶה בְּחִינַת מַה שֶּׁנִּקְבַּע לְדוֹרוֹת לִהְיוֹת מוֹסִיף וְהוֹלֵךְ בְּכָל לַיְלָה, כִּי מַעֲלִין בַּקֹּדֶשׁ, זֶה בְּחִינַת יִרְאַת ה' תּוֹסִיף יָמִים, כִּי עִקַּר הָאֲרִיכוּת יָמִים הוּא לִהְיוֹת מוֹסִיף וְהוֹלֵךְ קְדֻשָּׁה יְתֵרָה בְּכָל יוֹם וָיוֹם שֶׁבָּא אַחַר כָּךְ, כְּמוֹ שֶׁמְּבֹאָר שָׁם הֵיטֵב בַּמַּאֲמָר הַנַּ\"ל. וְזֶה בְּחִינַת מַעֲלִין בַּקֹּדֶשׁ מוֹסִיף וְהוֹלֵךְ, הַנֶּאֱמַר בְּנֵרוֹת חֲנֻכָּה, בְּחִינַת יִרְאַת ה' תּוֹסִיף יָמִים כַּנַּ\"ל, כִּי מִשָּׁם נִמְשַׁךְ עִקַּר הַנֵּס שֶׁל חֲנֻכָּה שֶׁלֹּא נִכְלָה וְנִשְׂרַף הַשֶּׁמֶן מִיָּד עַל-יְדֵי הַהַדְלָקָה, רַק, אַדְּרַבָּא, נִמְשַׁךְ בּוֹ בְּרָכָה שֶׁדָּלַק שְׁמוֹנָה יָמִים, כִּי הָאֵשׁ הַזֶּה נִמְשַׁךְ מִבְּחִינַת יִרְאַת ה' תּוֹסִיף יָמִים, כִּי, אַדְּרַבָּא, מְקַבְּלִין בְּרָכָה וְחַיִּים וַאֲרִיכוּת יָמִים מִשָּׁם, בְּחִינַת כִּי ה' אֱלֹקֶיךָ אֵשׁ אָכְלָה הוּא, וְאַתֶּם הַדְּבֵקִים בַּה' אֱלֹקֵיכֶם חַיִּים כֻּלְּכֶם הַיּוֹם וְכוּ' כַּנַּ\"ל:",
                        " וְעַל-יְדֵי הַיִּרְאָה בְּחִינַת יִרְאַת ה' תּוֹסִיף יָמִים, עַל-יְדֵי-זֶה נִמְשָׁךְ עֲשִׁירוּת גָּדוֹל. וְזֶה בְּחִינַת חֲנֻכָּה חָנוּ כ\"ה, בְּחִינַת כֹּה תְבָרְכוּ אֶת בְּנֵי יִשְׂרָאֵל שֶׁנִּסְמַךְ לְפָרָשַׁת חֲנֻכַּת הַמִּזְבֵּחַ שֶׁקּוֹרִין בַּחֲנֻכָּה, (וְגַם יֵשׁ מַתְחִילִין לִקְרוֹת מִשָּׁם מִפָּרָשַׁת בִּרְכַּת כֹּהֲנִים), כִּי עִקַּר בִּרְכַּת כֹּהֲנִים הוּא עֲשִׁירוּת בִּבְחִינַת יְבָרֶכְךָ ה' בְּמָמוֹן. וְזֶה בְּחִינַת וְיִשְׁמְרֶךָ מִן הַמַּזִּיקִין, כִּי הַמַּזִּיקִין נִמְשָׁכִין מִבְּחִינַת יִרְאוֹת הַנְּפוּלוֹת, וְעַל-כֵּן הֵם מַפְחִידִין אֶת מִי שֶׁפּוֹגְעִין בּוֹ, חַס וְשָׁלוֹם, כִּי הֵם בִּבְחִינַת יִרְאוֹת הַנְּפוּלוֹת, וְעַל-יְדֵי הַיִּרְאָה דִּקְדֻשָּׁה מַעֲלִין אֶת הַיִּרְאוֹת הַנְּפוּלוֹת, וְעַל-יְדֵי-זֶה נִשְׁמָרִין מִן הַמַּזִּיקִין, כִּי יִרְאָה הוּא בְּחִינַת שָׁמוֹר, שֶׁהוּא מִדַּת לַיְלָה, בְּחִינַת יִרְאָה. וְזֶהוּ כָּל מָקוֹם שֶׁנֶּאֱמַר הִשָּׁמֵר, הוּא לֹא תַעֲשֶׂה:"
                    ],
                    [
                        " וְזֶה שֶׁאָסְרוּ חֲכָמֵינוּ זִכְרוֹנָם לִבְרָכָה לְהִשְׁתַּמֵּשׁ לְאוֹר חֲנֻכָּה הוּא בְּחִינַת שְׁמִירָה, בְּחִינַת יִרְאָה, בְּחִינַת לֹא תַעֲשֶׂה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, הִשָּׁמֵר, הוּא לֹא תַעֲשֶׂה. וְכָל הַלֹּא תַעֲשֶׂה שֶׁבַּתּוֹרָה הֵם בִּבְחִינַת יִרְאָה, כִּי מִצְווֹת עֲשֵׂה מִסִּטְרָא דִּרְחִימוּ, וּמִצְווֹת לֹא תַעֲשֶׂה מִסִּטְרָא דִּדְחִילוּ, כְּמוֹ שֶׁאִיתָא בַּזֹּהַר הַקָּדוֹשׁ. וְזֶהוּ בְּחִינַת וְיִשְׁמְרֶךָ מִן הַמַּזִּיקִין, כִּי עַל-יְדֵי בְּחִינַת יִרְאָה, בְּחִינַת שָׁמוֹר, נִשְׁמָרִין מִן הַמַּזִּיקִין הַנִּמְשָׁכִין מִבְּחִינַת יִרְאוֹת הַנְּפִילוֹת כַּנַּ\"ל, וְעַל-יְדֵי-זֶה יְבָרֶכְךָ ה' בְּמָמוֹן, כִּי עַל-יְדֵי יִרְאָה זוֹכִין לַעֲשִׁירוּת כַּנַּ\"ל. וְזֶה בְּחִינַת חֲנֻכָּה, בְּחִינַת חָנוּ כ\"ה, בְּחִינַת כֹּה תְבָרֲכוּ אֶת בְּנֵי יִשְׂרָאֵל, בְּחִינַת עֲשִׁירוּת הַנִּמְשָׁךְ עַל-יְדֵי הַיִּרְאָה, שֶׁזֶּהוּ בְּחִינַת בִּרְכַּת כֹּהֲנִים כַּנַּ\"ל:",
                        " וְעַל-יְדֵי הָעֲשִׁירוּת הַנִּמְשָׁךְ עַל-יְדֵי הַיִּרְאָה, זוֹכִין לְהִתְבּוֹנְנוּת גָּדוֹל, כִּי הַשֵּכֶל דּוֹלֵק עַל-יְדֵי הַשְּׁמָנִים שֶׁבַּגּוּף וְכוּ', כַּמְבֹאָר שָׁם. וְזֶה בְּחִינַת נֵר ה' נִשְׁמַת אָדָם, כְּמוֹ שֶׁמְּבֹאָר בַּמַּאֲמָר הַנַּ\"ל, עַיֵּן שָׁם, וְזֶה בְּחִינַת נֵר חֲנֻכָּה, בְּחִינַת נֵר ה' נִשְׁמַת אָדָם, בְּחִינַת הִתְבּוֹנְנוּת גָּדוֹל שֶׁדּוֹלֵק עַל-יְדֵי הַשֶּׁמֶן שֶׁל חֲנֻכָּה:"
                    ],
                    [
                        " וְזֶה בְּחִינַת מַה שֶּׁנּוֹהֲגִין לְהַרְבּוֹת בִּצְדָקָה בַּחֲנֻכָּה וְקוֹרִין אוֹתוֹ מְעוֹת חֲנֻכָּה, כִּי עִקַּר בְּחִינַת חֲנֻכָּה, דְּהַיְנוּ הַנֵּר חֲנֻכָּה, שֶׁהוּא בְּחִינַת הִתְבּוֹנְנוּת גָּדוֹל מְאֹד נִמְשָׁךְ עַל-יְדֵי עֲשִׁירוּת, וְעִקַּר הָעֲשִׁירוּת נִמְשָׁךְ עַל-יְדֵי צְדָקָה בִּבְחִינַת עַשֵּר בִּשְׁבִיל שֶׁתִּתְעַשֵּׁר, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (בָּבָא בַּתְרָא טו), הַנּוֹתֵן פְּרוּטָה לְעָנִי מִתְבָּרֵךְ וְכוּ'. כִּי צְדָקָה הוּא בִּבְחִינַת יִרְאָה, בְּחִינַת יִרְאַת ה' תּוֹסִיף יָמִים, כִּי עַל-פִּי דֶּרֶךְ הַטֶּבַע הָיָה רָאוּי שֶׁעַל-יְדֵי שֶׁנּוֹתֵן צְדָקָה יֶחְסַר לוֹ, כִּי מְחַסֵּר מָמוֹנוֹ וְנוֹתֵן לֶעָנִי, אֲבָל בֶּאֱמֶת, אַדְּרַבָּא, כָּל מַה שֶּׁמּוֹסִיף וּמַרְבֶּה בִּצְדָקָה, נִתְוַסֵּף לוֹ בְּרָכָה גְּדוֹלָה בְּמָמוֹנוֹ כַּנַּ\"ל. וְזֶה בְּחִינַת יִרְאַת ה' תּוֹסִיף יָמִים וְכוּ' כַּנַּ\"ל, כִּי צְדָקָה הִיא בְּחִינַת מַלְכוּת, בְּחִינַת יִרְאָה, וְעַל-כֵּן מַרְבִּין בִּצְדָקָה בַּחֲנֻכָּה כְּדֵי לְהַמְשִׁיךְ עֲשִׁירוּת שֶׁעַל-יְדֵי-זֶה נִמְשָׁךְ הִתְבּוֹנְנוּת גָּדוֹל, שֶׁזֶּהוּ בְּחִינַת נֵר חֲנֻכָּה, בְּחִינַת נֵר ה' נִשְׁמַת אָדָם וְכוּ' כַּנַּ\"ל:"
                    ],
                    [
                        " וְזֶה בְּחִינַת קִדּוּשִׁין בְּכֶסֶף, כִּי צְרִיכִין שֶׁיִּהְיֶה עִקַּר הַהִתְקַשְּׁרוּת בִּבְחִינַת יִרְאָה שֶׁהוּא הֵפֶךְ הֶבֶל הַיֹּפִי, כִּי צָרִיךְ שֶׁלֹּא יִתֵּן עֵינָיו בְּנוֹי שֶׁלֹּא יִקָּחֶנָּה בִּשְׁבִיל יֹפִי, בְּחִינַת הֶבֶל הַיֹּפִי, רַק בִּבְחִינַת אִשָּׁה יִרְאַת ה' הִיא תִתְהַלָּל, שֶׁהוּא הֵפֶךְ הֶבֶל הַיֹּפִי, כְּמוֹ שֶׁמְּבֹאָר שָׁם בַּמַּאֲמָר הַנַּ\"ל. וְעִקַּר אֲחִיזַת הֶבֶל הַיֹּפִי הוּא בָּאִשָּׁה, וְעַל-כֵּן עִקַּר שִׁבְחָהּ הוּא עַל-יְדֵי יִרְאָה, כְּמוֹ שֶׁכָּתוּב, \"אִשָּׁה יִרְאַת ה'\" וְכוּ', כְּדֵי לְהַכְנִיעַ הֶבֶל הַיֹּפִי הַנֶּאֱחָז בָּהּ שֶׁנִּמְשָׁךְ מִבְּחִינַת אִשָּׁה זוֹנָה עַל-יְדֵי הַיִּרְאָה כַּנַּ\"ל. וְקֹדֶם שֶׁהִיא מִתְחַבֶּרֶת לְאִישׁ אֵין לָהּ שְׁלֵמוּת, וְאָז נֶאֱחָז בָּהּ עֲדַיִן בְּחִינַת הֶבֶל הַיֹּפִי, כִּי רַגְלֶיהָ יֹרְדוֹת וְכוּ', וְעִקַּר הַקִּנְיָן שֶׁקּוֹנֶה אוֹתָהּ בַּעְלָהּ בִּשְׁעַת חֻפָּה וְקִדּוּשִׁין הוּא שֶׁרוֹצֶה לְיַחֲדָהּ אֵלָיו וּלְתַקְּנָהּ וּלְהַעֲלוֹתָהּ מִבְּחִינַת הֶבֶל הַיֹּפִי הַנִּמְשָׁךְ מֵאִשָּׁה זוֹנָה, וּלְהַעֲלוֹת לִבְחִינַת אִשָּׁה יִרְאַת ה', כִּי עִקַּר עֲלִיָּתָהּ עַל יָדוֹ, כִּי הִיא עוֹלָה עִמּוֹ וְכוּ', כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה. וְעַל-כֵּן מְקַדְּשָׁהּ בְּכֶסֶף וְעַל-יְדֵי-זֶה קוֹנֶה אוֹתָהּ, כִּי הָעֲשִׁירוּת נִמְשָׁךְ מִבְּחִינַת אֲרִיכוּת הַנְּשִׁימָה, מִבְּחִינַת יִרְאָה, וְהֶבֶל הַיֹּפִי נִמְשָׁךְ מֵהֶפְסֵק הַנְּשִׁימָה, כַּמְבֹאָר הֵיטֵב בַּמַּאֲמָר הַנַּ\"ל, וְעַל-כֵּן עַל-יְדֵי שֶׁמַּמְשִׁיךְ לָהּ מֵעֲשִׁירוּת שֶׁלּוֹ, דְּהַיְנוּ עַל-יְדֵי הַכֶּסֶף קִדּוּשִׁין שֶׁנּוֹתֵן לָהּ, עַל-יְדֵי-זֶה מַעֲלֶה אוֹתָהּ לִבְחִינַת אֲרִיכוּת הַנְּשִׁימָה, בְּחִינַת יִרְאָה, כִּי מִשָּׁם נִמְשָׁךְ הַכֶּסֶף וְהָעֲשִׁירוּת כַּנַּ\"ל, וְעַל-יְדֵי-זֶה מַכְנִיעַ מִמֶּנָּה בְּחִינַת הֶבֶל הַיֹּפִי, וּמַעֲלֶה אוֹתָהּ לִבְחִינַת אִשָּׁה יִרְאַת ה', בְּחִינַת יִרְאַת ה' תּוֹסִיף יָמִים, בְּחִינַת רְאֵה חַיִּים עִם הָאִשָּׁה וְכוּ'. כִּי בֶּאֱמֶת זִוּוּג דִּקְדֻשָּׁה הוּא בִּבְחִינַת יִרְאַת ה' תּוֹסִיף יָמִים, כִּי הַזִּוּוּג הוּא בִּבְחִינַת הֶפְסֵק הַנְּשִׁימָה, כַּמְבֹאָר הֵיטֵב בַּמַּאֲמָר הַנַּ\"ל, וְהוּא הֵפֶךְ הַהִתְבּוֹנְנוּת כַּנַּ\"ל בַּמַּאֲמָר הַנַּ\"ל, וְהוּא הֵפֶךְ אֲרִיכוּת יָמִים, כִּי הוּא מְקַצֵּר הַחַיִּים וְהַדַּעַת, כִּי רֻבָּם מֵתִים מִתַּאֲוָה זוֹ, כְּמוֹ שֶׁאָמְרוּ חַכְמֵי הָרוֹפְאִים, כַּמּוּבָא בַּשֻּׁלְחָן עָרוּךְ בְּהִלְכוֹת צְנִיעוּת. וְכָל הַמְשֻׁגָּעִים וְחַסְרֵי דֵּעָה בָּאִים מִזֶּה כַּיָּדוּעַ לְחַכְמֵי הָרוֹפְאִים, וְכַמּוּבָא בְּדִבְרֵי רַבֵּנוּ זִכְרוֹנוֹ לִבְרָכָה, אֲבָל אַף-עַל-פִּי-כֵן , עַל-יְדֵי זִוּוּג דִּקְדֻשָּׁה בִּקְדֻשָּׁה וּבְטָהֳרָה כָּרָאוּי, עַל-יְדֵי-זֶה , אַדְּרַבָּא, נִתְוַסֵּף לוֹ חַיִּים וַאֲרִיכוּת יָמִים בִּבְחִינַת רְאֵה חַיִּים עִם הָאִשָּׁה וְכוּ', וְזוֹכִין לְהִתְבּוֹנְנוּת יוֹתֵר עַל-יְדֵי-זֶה דַּיְקָא, כִּי מְקַבֵּל מֹחִין מִלְּמַעְלָה מַעְלָה כַּיָּדוּעַ. וְזֶה בְּחִינַת יִרְאַת ה' תּוֹסִיף יָמִים וְכוּ' כַּנַּ\"ל, כִּי עִקַּר זִוּוּג דִּקְדֻשָּׁה הוּא בִּבְחִינַת יִרְאָה, שֶׁהוּא בְּחִינַת שְׁמִירַת הַבְּרִית, כְּמוֹ שֶׁנֶּאֱמַר בְּיוֹסֵף הַצַּדִּיק, \"אֶת הָאֱלֹקִים אֲנִי יָרֵא\". וְעַל-יְדֵי הַכֶּסֶף קִדּוּשִׁין, בְּחִינַת עֲשִׁירוּת הַנִּמְשָׁךְ מִיִּרְאָה שֶׁנּוֹתֵן לָהּ, עַל-יְדֵי-זֶה מַעֲלֶה אוֹתָהּ מִבְּחִינַת הֶבֶל הַיֹּפִי לִבְחִינַת אִשָּׁה יִרְאַת ה', וְעַל-יְדֵי-זֶה קוֹנֶה אוֹתָהּ, כִּי אֲזַי עַל-יְדֵי בְּחִינַת הַיִּרְאָה הִיא נַעֲשֵׂית בִּבְחִינַת רְשׁוּת הַיָּחִיד, שֶׁהוּא בְּחִינַת אִשָּׁה יִרְאַת ה' הֵפֶךְ אִשָּׁה זוֹנָה, שֶׁהוּא בְּחִינַת רְשׁוּת הָרַבִּים כַּיָּדוּעַ. כִּי יִרְאָה הִיא בְּחִינַת בַּיִת, בְּחִינַת שַׁבָּת, בְּחִינַת יִרְאָה, בְּחִינַת יָרֵא שַׁבָּת, וּכְמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, חֲבָל עַל דְּלֵית לֵיהּ דַּרְתָּא עַל מִי שֶׁאֵין בּוֹ יִרְאָה. כִּי מִקֹּדֶם הָיְתָה בִּבְחִינַת שָׂדֶה, בִּבְחִינַת כִּי בַּשָּדֶה מְצָאָהּ, שֶׁהִיא מְקוֹם הֶפְקֵר, בְּחִינַת רְשׁוּת הָרַבִּים שֶׁשָּׁם אֲחִיזַת הָאִשָּׁה זוֹנָה וְעַכְשָׁו מַעֲלֶה אוֹתָהּ מִבְּחִינַת שָׂדֶה, מִבְּחִינַת רְשׁוּת הָרַבִּים לִבְחִינַת אִשָּׁה יִרְאַת ה', בְּחִינַת בַּיִת, בְּחִינַת רְשׁוּת הַיָּחִיד, בְּחִינַת כָּל כְּבוֹדָהּ בַּת מֶלֶךְ פְּנִימָה, וְעַל-כֵּן עַל-יְדֵי הַקִּדּוּשִׁין נִתְיַחֲדָה אֵלָיו וַאֲסוּרָה לְכָל הָעוֹלָם, כִּי נַעֲשֵׂית בִּבְחִינַת רְשׁוּת הַיָּחִיד, שֶׁהוּא בְּחִינַת אִשָּׁה יִרְאַת ה' וְכוּ' כַּנַּ\"ל. וְעַל-כֵּן אָסוּר לָדוּר עִם אִשְׁתּוֹ בְּלֹא כְּתֻבָּה, כִּי צָרִיךְ לְהַמְשִׁיךְ לָהּ עֲשִׁירוּת הַנִּמְשָׁךְ מִיִּרְאָה, כְּדֵי שֶׁיִּהְיֶה הַזִּוּוּג בִּבְחִינַת יִרְאָה, שֶׁזֶּה עִקַּר קְדֻשַּׁת הַבְּרִית כַּנַּ\"ל:"
                    ]
                ],
                [
                    [
                        " עַל-פִּי הַתּוֹרָה \"אַשְׁרֵי הָעָם הַשְׁגָּחָה\" בְּלִקּוּטֵי הָרִאשׁוֹן (סִימָן יג), וְכוּ', עַיֵּן שָׁם:",
                        " וְהַכְּלָל לְעִנְיָנֵנוּ, שֶׁעַל-יְדֵי צְדָקָה, עַל-יְדֵי-זֶה מְשַׁבְּרִין תַּאֲוַת מָמוֹן בִּבְחִינַת רוּחָא נָחִית לְשַׁכֵּךְ חֲמִימָא דְּלִבָּאֵי, וְכַד נָחִית הַאי רוּחָא לִבָּא מְקַבֵּל לֵיהּ בְּחֶדְוָה דְּנִגּוּנָא דְּלֵוָאֵי וְכוּ'. וּכְשֶׁמְּשַׁבְּרִין תַּאֲוַת מָמוֹן, עַל-יְדֵי-זֶה נִמְשָׁךְ חֶסֶד, שֶׁהוּא בְּחִינַת הִתְגַּלּוּת מָשִׁיחַ, בְּחִינַת וְעוֹשֶׂה חֶסֶד לִמְשִׁיחוֹ וְכוּ', וְעַל-יְדֵי הַחֶסֶד הַזֶּה זוֹכִין לְדַעַת, שֶׁהִיא בְּחִינַת בִּנְיַן בֵּית הַמִּקְדָּשׁ וְכוּ'. וְעַל-יְדֵי-זֶה זוֹכִין לְהַמְשִׁיךְ תּוֹרָה, בְּחִינַת הִתְגַּלּוּת הַתּוֹרָה שֶׁל לֶעָתִיד לָבוֹא, שֶׁהוּא אוֹרָיְתָא דְּעַתִּיקָא סְתִימָאָה דַּעֲתִידָא לְאִתְגַּלְיָא לֶעָתִיד לָבוֹא וְכוּ', כִּי עִקַּר הִתְגַּלּוּת הַתּוֹרָה בָּא מִיִּחוּדָא דְּקֻדְשָׁא בְּרִיךְ הוּא וּשְׁכִינְתֵּהּ, כְּמוֹ שֶׁכָּתוּב, \"שְׁמַע בְּנִי מוּסַר אָבִיךָ\" דָּא קֻדְשָׁא בְּרִיךְ הוּא \"וְאִמֶּךָ\" דָּא כְּנֶסֶת יִשְׂרָאֵל וְיִחוּדָם עַל-יְדֵי הַעֲלָאַת נַפְשׁוֹת יִשְׂרָאֵל בִּבְחִינַת מַיִן נוּקְבִין וְהֶחָכָם יָכוֹל לִקַּח הַנְּפָשׁוֹת וּלְהַעֲלוֹתָם בִּבְחִינַת מַיִן נוּקְבִין, בִּבְחִינַת וְלֹקֵחַ נְפָשׁוֹת חָכָם, וְעַל-יְדֵי הַיִּחוּד הַזֶּה נוֹלָד הַתּוֹרָה. וּכְשֶׁעוֹלֶה הֶחָכָם עִם הַנְּפָשׁוֹת בִּבְחִינַת עִיר גִּבֹּרִים עָלָה חָכָם, עַל-יְדֵי-זֶה וַיּוֹרֶד עֹז מִבְטֶחָה. נִמְצָא, שֶׁעִקַּר לְקִיחַת וְקִבּוּץ הַנְּפָשׁוֹת הוּא עַל-יְדֵי הַדַּעַת וְהַחָכְמָה בְּחִינַת וְלֹקֵחַ נְפָשׁוֹת חָכָם, וְעַל-יְדֵי-זֶה מַעֲלִין הַנְּפָשׁוֹת בִּבְחִינַת מַיִן נוּקְבִין וּמַמְשִׁיכִין הוֹלָדַת הַתּוֹרָה שֶׁנּוֹלָד עַל-יְדֵי יִחוּד קֻדְשָׁא בְּרִיךְ הוּא וּשְׁכִינְתֵּיהּ שֶׁנַּעֲשֶׂה עַל-יְדֵי הַנְּפָשׁוֹת. וְכָל זֶה זוֹכִין עַל-יְדֵי הַצְּדָקָה, שֶׁעַל-יְדֵי-זֶה מְשַׁבְּרִין תַּאֲוַת מָמוֹן, וְעַל-יְדֵי-זֶה נִמְשָׁךְ הַחֶסֶד וְעַל-יְדֵי הַחֶסֶד נִמְשָׁךְ הַדַּעַת, וְעַל-יְדֵי-זֶה הַדַּעַת יְכוֹלִין לִקַּח נְפָשׁוֹת וְכוּ' וּלְיַחֵד קֻדְשָׁא בְּרִיךְ הוּא וּשְׁכִינְתֵּיהּ, וְעַל-יְדֵי-זֶה נוֹלָד תּוֹרָה בְּחִינַת הִתְגַּלּוּת אוֹרָיְתָא דְּעַתִּיקָא סְתִימָאָה וְכוּ' כַּנַּ\"ל וּכְמוֹ שֶׁמְּבֹאָר שָׁם הֵיטֵב, וְזֶה בְּחִינַת תִּקּוּנָא דְּמֶרְכַּבְתָּא עִלָּאָה וּמֶרְכַּבְתָּא תַּתָּאָה וְכוּ', עַיֵּן שָׁם:"
                    ],
                    [
                        "וְזֶה בְּחִינַת קִדּוּשֵׁי כֶּסֶף שֶׁשִּׁעוּרָם פְּרוּטָה, כִּי הַפְּרוּטָה כֶּסֶף שֶׁנּוֹתֵן לָהּ בִּשְׁבִיל קִדּוּשִׁין, עַל-יְדֵי-זֶה מַמְשִׁיךְ בְּחִינַת הֶאָרַת הַצְּדָקָה שֶׁשִּׁעוּרָהּ גַּם כֵּן פְּרוּטָה, כִּי בֶּאֱמֶת פְּרוּטָה שֶׁל קִדּוּשִׁין וּפְרוּטָה שֶׁל צְדָקָה הֵם בִּבְחִינָה אַחַת, כִּי זֶה יָדוּעַ שֶׁהַמַּשְׁפִּיעַ וְהַמְקַבֵּל שֶׁהֵם הַנּוֹתֵן הַצְּדָקָה הַמַּשְׁפִּיעַ, וְהֶעָנִי הַמְקַבֵּל הֵם בְּחִינַת אִישׁ וְאִשָּׁה שֶׁהֵם גַּם כֵּן בְּחִינַת מַשְׁפִּיעַ וּמְקַבֵּל, כִּי הָאִשָּׁה יִרְאַת ה' הִיא בִּבְחִינַת מַלְכוּת, שֶׁהִיא בְּחִינַת אַסְפַּקְלַרְיָא דְּלָא נַהֲרָא מִגַּרְמָא כְּלוּם, בְּחִינַת עָנִי, בְּחִינַת מִדַּת דָּוִד הַמֶּלֶךְ, עָלָיו הַשָּׁלוֹם, שֶׁנֶּאֱמַר בּוֹ, \"כִּי עָנִי וְאֶבְיוֹן אָנֹכִי\" כַּיָּדוּעַ. וְזֹאת הַפְּרוּטָה שֶׁנּוֹתֵן לָהּ הֶחָתָן לְקִדּוּשִׁין, שֶׁהוּא בִּבְחִינַת צַדִּיק חוֹנֵן וְנוֹתֵן, הוּא בְּחִינַת פְּרוּטָה שֶׁל צְדָקָה הַנַּ\"ל כַּנַּ\"ל, וְעַל-יְדֵי זֹאת הַפְּרוּטָה שֶׁל קִדּוּשִׁין, שֶׁהִיא בְּחִינַת צְדָקָה, בְּחִינַת רוּחַ נְדִיבָה, עַל-יְדֵי-זֶה מְשַׁכְּכִין וּמְשַׁתְּקִין חֲמִימוּת הַלֵּב, שֶׁהוּא תַּאֲוַת מָמוֹן, וְעַל-יְדֵי-זֶה נִמְתָּק הַדִּין וְנִמְשָׁךְ הַחֶסֶד וְנִתְגַּלֶּה הַדַּעַת שֶׁעַל-יְדֵי-זֶה יְכוֹלִין לְקַבֵּץ הַנְּפָשׁוֹת, בִּבְחִינַת וְלֹקֵחַ נְפָשׁוֹת חָכָם, וּלְהַעֲלוֹתָם לְהַשְּׁכִינָה וּכְנֶסֶת יִשְׂרָאֵל, בְּחִינַת מַיִן נוּקְבִין, וְעַל-יְדֵי-זֶה נַעֲשֶׂה יִחוּד קֻדְשָׁא בְּרִיךְ הוּא וּשְׁכִינְתֵּיהּ וְנוֹלַד וְנִתְגַּלֶּה הַתּוֹרָה בְּחִינַת עִיר גִּבֹּרִים עָלָה חָכָם, עַל-יְדֵי-זֶה וַיּוֹרֶד עֹז מִבְטֶחָה וְכוּ' כַּנַּ\"ל, וְכָל הַבְּחִינוֹת אֵלּוּ צְרִיכִים לְזִוּוּג דִּקְדֻשָּׁה, כִּי זֶה יָדוּעַ שֶׁיִּחוּד אִישׁ וְאִשָּׁה בִּקְדֻשָּׁה וּבְטָהֳרָה מְרַמֵּז לִדְבָרִים עֶלְיוֹנִים וּגְבוֹהִים וּקְדוֹשִׁים מְאֹד מְאֹד, בְּחִינַת יִחוּד קֻדְשָׁא בְּרִיךְ הוּא וּשְׁכִינְתֵּיהּ כַּיָּדוּעַ, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (סוֹטָה יז), אִישׁ וְאִשָּׁה זָכוּ שְׁכִינָה שְׁרוּיָה בֵּינֵיהֶם וְכוּ', לֹא זָכוּ אֵשׁ אוֹכַלְתָּן. אֵשׁ זֶה בְּחִינַת חֲמִימָא דְּלִבָּאֵי, שֶׁהוּא נוּר דָּלִיק, שֶׁהוּא בְּחִינַת אֵשׁ, שֶׁהוּא בְּחִינַת חֲמִימוּת תַּאֲוַת מָמוֹן הַנַּ\"ל, מַה שֶּׁהַלֵּב בּוֹעֵר לְמָמוֹן שֶׁהוּא בְּעַצְמוֹ בְּחִינַת חֲמִימוּת תַּאֲוַת הַמִּשְׁגָּל, כִּי תַּאֲוַת נִאוּף וְתַאֲוַת מָמוֹן הֵם בְּחִינָה אַחַת וְכָל אֶחָד תָּלוּי בַּחֲבֵרוֹ, כַּמּוּבָא בְּדִבְרֵי רַבֵּנוּ זִכְרוֹנוֹ לִבְרָכָה שֶׁעִקַּר תַּאֲוַת מָמוֹן נִמְשָׁךְ מִתַּאֲוַת נִאוּף, כְּמוֹ שֶׁמּוּבָא בְּהַתּוֹרָה צִוִּיתָ צֶדֶק עֵדֹתֶיךָ וְכוּ' (סִימָן כג). וְכֵן לְהֵפֶךְ כְּשֶׁאָנוּ אוֹמְרִים שֶׁעַל-יְדֵי צְדָקָה מְתַקְּנִין וּמְשַׁבְּרִין תַּאֲוַת מָמוֹן וּמְשַׁכְּכִין חֲמִימוּת הַלֵּב הַבּוֹעֵר לְמָמוֹן וַעֲשִׁירוּת נִכְלָל בָּזֶה מִמֵּילָא מַה שֶּׁנִּשְׁבָּר תַּאֲוַת נִאוּף עַל-יְדֵי הַצְּדָקָה, כִּי בְּוַדַּאי אִי אֶפְשָׁר לְשַׁבֵּר תַּאֲוַת מָמוֹן כִּי אִם כְּשֶׁמְּשַׁבְּרִין מִקֹּדֶם תַּאֲוַת נִאוּף וְאַךְ הַצְּדָקָה יֵשׁ לָהּ זֶה הַכֹּחַ שֶׁמְּשַׁכֶּכֶת חֲמִימוּת הַלֵּב לְגַמְרֵי עַד שֶׁנִּשְׁבָּר גַּם תַּאֲוַת מָמוֹן וּמִמֵּילָא נִכְלָל בָּזֶה בְּוַדַּאי שֶׁמְּשַׁכֶּכֶת תַּאֲוַת נִאוּף, כִּי בְּלֹא זֶה לֹא הָיָה אֶפְשָׁר לְשַׁכֵּךְ חֲמִימוּת תַּאֲוַת מָמוֹן, כִּי אִי אֶפְשָׁר לְשַׁבֵּר תַּאֲוַת מָמוֹן כִּי אִם כְּשֶׁמְּשַׁבְּרִין מִקֹּדֶם תַּאֲוַת נִאוּף, כַּמְבֹאָר בְּהַתּוֹרָה \"צִוִּיתָ צֶדֶק\" הַנַּ\"ל:"
                    ],
                    [
                        "וְאַגַּב שֶׁאָנוּ עוֹסְקִים בְּעִנְיָן זֶה אָמַרְתִּי לְבָאֵר מַה שֶּׁנִּרְאֶה לַעֲנִיּוּת דַּעְתִּי, בְּעִנְיָן זֶה שֶׁל שְׁתֵּי הַתַּאֲווֹת הָרָעוֹת הַלָּלוּ שֶׁהֵם, תַּאֲוַת נִאוּף וְתַאֲוַת מָמוֹן, שֶׁהֵם הֵם הָעִקָּר הַמַּטְרִידִין אֶת רֹב הָעוֹלָם מִשְּׁנֵי הָעוֹלָמוֹת, וְכַמָּה נְפָשׁוֹת נִשְׁקְעוּ בָּהֶם עַל שֶׁלֹּא הִשְׁתַּדְּלוּ לְשַׁבְּרָם, כִּי לִכְאוֹרָה הָיָה קָשֶׁה לִי בְּדִבְרֵי רַבֵּנוּ זִכְרוֹנוֹ לִבְרָכָה, כִּי בְּכָל הַמְקוֹמוֹת כָּתַב שֶׁעִקַּר הַנִּסָּיוֹן וְהַבְּחִירָה שֶׁל הָאָדָם בָּעוֹלָם הַזֶּה הוּא תַּאֲוַת נִאוּף, שֶׁהוּא עִקַּר הַמַּתְקְלָא וְהַמִּשְׁקָל שֶׁל כָּל אָדָם, וְזֶה עִקַּר הַנִּסָּיוֹן וְהַצֵּרוּף שֶׁל כָּל אָדָם שֶׁבָּא לָעוֹלָם הַזֶּה לְהִתְנַסּוֹת אִם יִזְכֶּה לַעֲמֹד בְּנִסָּיוֹן זֶה לְשַׁבֵּר תַּאֲוָה זֹאת, שֶׁעַל-יְדֵי-זֶה יִזְכֶּה לְרַב טוּב הַצָּפוּן וְיֵדַע וְיַכִּיר אֶת כְּבוֹד גָּדְלוֹ וֶאֱלֹקוּתוֹ וְרוֹמְמוּתוֹ יִתְבָּרַךְ, וְיִתְגַּלֶּה לוֹ סִתְרֵי תּוֹרָה גִּנְזַיָּא דְּמַלְכָּא וְכוּ' וְכוּ'. כִּי אִי אֶפְשָׁר לֵידַע מֵהַשֵּׁם יִתְבָּרַךְ בִּידִיעָה שְׁלֵמָה כָּרָאוּי בֶּאֱמֶת כִּי אִם עַל-יְדֵי קְדֻשַּׁת הַבְּרִית, כַּמְבֹאָר בְּכַמָּה תּוֹרוֹת בְּהַתּוֹרָה \"בִּקְרֹב עָלַי מְרֵעִים וְכוּ'\" (סִימָן לו) שֶׁאִי אֶפְשָׁר לָבוֹא לְהִתְגַּלּוּת בְּתוֹרָה וַעֲבוֹדָה כִּי אִם עַל-יְדֵי שֶׁנִּתְנַסִּין וְנִצְטָרְפִין תְּחִלָּה בְּגָלוּת הַתַּאֲוָה הַזֹּאת וְכוּ', עַיֵּן שָׁם, וְכֵן בְּהַתּוֹרָה \"צִוִּיתָ צֶדֶק\" וְכוּ' מְבֹאָר שֶׁאִי אֶפְשָׁר לַחֲזוֹת בְּנֹעַם ה' וְכוּ' כִּי אִם עַל-יְדֵי שְׁמִירַת הַבְּרִית בִּבְחִינַת וּמִבְּשָׂרִי אֶחֱזֶה אֱלוֹקַ, שֶׁעַל-יְדֵי תִּקּוּן הַבְּרִית, שֶׁהוּא בְּחִינַת בְּשַׂר קֹדֶשׁ, עַל-יְדֵי-זֶה זוֹכִין לַחֲזוֹת אֱלוֹקַ, לְהַשִּיג אֱלֹקוּתוֹ יִתְבָּרַךְ, וְכֵן בְּהַתּוֹרָה \"תְּפִלָּה לַחֲבַקּוּק\" (סִימָן יט), וּבְהַתּוֹרָה \"הַאי מָאן דְּאָזֵל לְמִינְסָב\" (סִימָן כט) מְבֹאָר בַּאֲרִיכוּת נִפְלָא, שֶׁעִקַּר הִתְקָרְבוּת יִשְׂרָאֵל לַאֲבִיהֶם שֶׁבַּשָּׁמַיִם הוּא עַל-יְדֵי תִּקּוּן הַבְּרִית, שֶׁעַל-יְדֵי-זֶה בָּחַר בָּנוּ מִכָּל עָם וְרוֹמְמָנוּ מִכָּל לָשׁוֹן וְכוּ', וְכֵן בְּכַמָּה וְכַמָּה תּוֹרוֹת כִּמְעַט כֻּלָּם מְבֹאָר זֹאת שֶׁהָעִקַּר הַקְּדֻשָּׁה הוּא שְׁמִירַת הַבְּרִית, וְכֵן בְּכָל הַסְּפָרִים מְבֹאָר שֶׁזֶּה עִקַּר הַקְּדֻשָּׁה, וּבִפְרָט בְּסִפְרֵי הַזֹּהַר הַקָּדוֹשׁ וְתִקּוּנִים, וְיוֹתֵר מִזֶּה דִּבֵּר עִמָּנוּ רַבֵּנוּ זִכְרוֹנוֹ לִבְרָכָה כַּמָּה שִׁיחוֹת נִפְלָאוֹת בְּעִנְיָן זֶה, וְהָיָה מְמָאֵס מְאֹד מְאֹד תַּאֲוָה זֹאת, כַּמְבֹאָר קְצָת מְעַט בַּסְּפָרִים הַנִּדְפָּסִים. נִמְצָא, שֶׁהָעִקָּר הוּא לְשַׁבֵּר תַּאֲוַת נִאוּף, וְאַחַר כָּל אֵלֶּה בְּסִפּוּר מַעֲשֶׂה הַנּוֹרָאָה שֶׁל הַבַּעַל תְּפִלָּה שָׁם מְבֹאָר שֶׁתַּאֲוַת מָמוֹן הוּא גָּרוּעַ עוֹד יוֹתֵר אֲפִלּוּ מִתַּאֲוַת נִאוּף, כַּמְבֹאָר שָׁם מַה שֶּׁקִּבְּלוּ מִן הַמֶּלֶךְ שֶׁמִּכָּל הַתַּאֲווֹת שֶׁבָּעוֹלָם יְכוֹלִין לְהוֹצִיא אֶת מִי שֶׁנָּפַל לְשָׁם חוּץ מִתַּאֲוַת מָמוֹן, שֶׁמִּי שֶׁנָּפַל לְשָׁם אִי אֶפְשָׁר לְהוֹצִיאוֹ בְּשׁוּם אֹפֶן כִּי אִם עַל-יְדֵי הַדֶּרֶךְ שֶׁיֵּשׁ לְהַחֶרֶב שֶׁהַגִּבּוֹר מְקַבֵּל מִשָּׁם כֹּחַ גְּבוּרָתוֹ וְכוּ', עַיֵּן שָׁם. מוּבָן שָׁם, שֶׁאֲפִלּוּ מִתַּאֲוַת נִאוּף יְכוֹלִין לְהוֹצִיא בְּנָקֵל יוֹתֵר מִלְּהוֹצִיא מִתַּאֲוַת מָמוֹן, וְלִכְאוֹרָה הַדְּבָרִים סוֹתְרִים זֶה אֶת זֶה, אַךְ בֶּאֱמֶת הַכֹּל נַיְחָא, כִּי בְּוַדַּאי עִקַּר הַנִּסָּיוֹן וְהַבְּחִירָה שֶׁל אָדָם מִנְּעוּרָיו הוּא תַּאֲוַת נִאוּף שֶׁבּוֹעֵר בָּאָדָם מִנְּעוּרָיו, וְצָרִיךְ כָּל אֶחָד לְרַחֵם עַל עַצְמוֹ לְשַׁבֵּר תַּאֲוָה זֹאת בְּתַכְלִית, כִּי בִּשְׁבִיל זֶה בָּא לָעוֹלָם, וְאָז יִזְכֶּה לְמַה שֶּׁיִּזְכֶּה אַשְׁרֵי לוֹ, וַאֲפִלּוּ אִם אֵינוֹ גִּבּוֹר חַיִל לִכְבֹּשׁ אֶת יִצְרוֹ וְתַאֲוָתוֹ לְגַמְרֵי לִהְיוֹת קָדוֹשׁ בְּתַכְלִית הַקְּדֻשָּׁה כָּרָאוּי, עַל כָּל פָּנִים יָחוּס עַל עַצְמוֹ וְעַל נֶפֶשׁ בָּנָיו וּבְנוֹתָיו וְכָל הַדּוֹרוֹת הַתְּלוּיִים בּוֹ וְאַל יִפְגֹּם בַּבְּרִית בְּאִסּוּר, חַס וְשָׁלוֹם, עַל כָּל פָּנִים, כִּי הָאָדָם מְחֻיָּב לְקַדֵּשׁ עַצְמוֹ בַּמֻּתָּר לוֹ, וְהָעִקָּר בְּתַאֲוָה זֹאת שֶׁשָּׁם עִקַּר הַקְּדֻשָּׁה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (וַיִּקְרָא רַבָּה כד), כָּל מָקוֹם שֶׁאַתָּה מוֹצֵא גֶּדֶר עֶרְוָה אַתָּה מוֹצֵא קְדֻשָּׁה וְכוּ'. אַךְ עַל כָּל פָּנִים יִשְׁמֹר עַצְמוֹ מִלָּבוֹא לִידֵי עֲבֵרָה חַס וְשָׁלוֹם, בִּפְרָט בַּדּוֹרוֹת הַלָּלוּ שֶׁגַּם לִהְיוֹת נִשְׁמָרִין מֵעֲבֵרָה גְּמוּרָה, חַס וְשָׁלוֹם, צְרִיכִין גַּם כֵּן מִלְחָמוֹת גְּדוֹלוֹת וְהִתְחַזְּקוּת גָּדוֹל, וּתְחִנּוֹת וּבַקָּשׁוֹת הַרְבֵּה וְהִתְקָרְבוּת לְצַדִּיקִים וּכְשֵׁרִים אֲמִתִּיִּים, וְכַמָּה דַּרְכֵי עֵצוֹת קְדוֹשׁוֹת וְלַעֲסֹק בְּתוֹרָה וּתְפִלָּה וּמִצְווֹת וּמַעֲשִׂים טוֹבִים הַרְבֵּה כְּדֵי לִזְכּוֹת עַל-יְדֵי כָּל זֶה לְהִנָּצֵל מֵעֲבֵרוֹת, חַס וְשָׁלוֹם, כִּי גַּם מִי שֶׁנִּשְׁמָר מֵעֲבֵרוֹת אַף-עַל-פִּי שֶׁאֵינוֹ קָדוֹשׁ וּפָרוּשׁ כָּרָאוּי, אַף-עַל-פִּי-כֵן הוּא גַּם כֵּן בִּכְלַל שְׁמִירַת הַבְּרִית, כַּמְבֹאָר בְּהַתּוֹרָה \"אֲנִי ה' הוּא שְׁמִי וְכוּ'\" (סִימָן יא), עַיֵּן שָׁם, מְבֹאָר שָׁם שֶׁיֵּשׁ יִחוּדָא עִלָּאָה וְיִחוּדָא תַּתָּאָה, שֶׁהֵם בְּחִינַת שְׁמִירַת הַבְּרִית שֶׁכָּלוּל מִשְּׁתֵּי בְּחִינוֹת:",
                        " כִּי יֵשׁ מִי שֶׁקָּדוֹשׁ וְטָהוֹר וְזִוּוּגוֹ בִּקְדֻשָּׁה הוּא רַק מִשַּׁבָּת לְשַׁבָּת, זֶהוּ בְּחִינַת יִחוּדָא עִלָּאָה, וְיֵשׁ מִי שֶׁזִּוּוּגוֹ גַּם בִּימֵי חֹל, אֲבָל עַל כָּל פָּנִים הוּא בְּהֶתֵּר עַל-פִּי הַתּוֹרָה, הוּא גַּם כֵּן בְּחִינַת שְׁמִירַת הַבְּרִית בִּבְחִינַת יִחוּדָא תַּתָּאָה וְכוּ', עַיֵּן שָׁם, כִּי יֵשׁ אַלְפֵי אֲלָפִים וְרִבֵּי רִבְבוֹת דְּרָגוֹת בִּבְחִינַת שְׁמִירַת הַבְּרִית, וְכָל הַחִלּוּקִים שֶׁבֵּין מַדְרֵגוֹת הַצַּדִּיקִים וְהַכְּשֵׁרִים שֶׁיֵּשׁ בֵּינֵיהֶם אֲלָפִים וְרִבְבוֹת מַדְרֵגוֹת עַד אֵין קֵץ רֻבָּם כְּכֻלָּם הוּא בְּעִנְיַן שְׁמִירַת הַבְּרִית, אֲבָל עַל כָּל פָּנִים כְּשֶׁאֵינוֹ בַּעַל עֲבֵרָה, חַס וְשָׁלוֹם, הוּא בִּכְלַל שְׁמִירַת הַבְּרִית, וַאֲפִלּוּ אִם עָבַר עֲבֵרוֹת מִקֹּדֶם, אֲפִלּוּ אִם עָבַר מַה שֶּׁעָבַר, חַס וְשָׁלוֹם, אַף-עַל-פִּי-כֵן אֵין לְךָ דָּבָר שֶׁעוֹמֵד בִּפְנֵי הַתְּשׁוּבָה, וְעִקַּר הַתְּשׁוּבָה שָׁמַעְתִּי מִפִּי רַבֵּנוּ זִכְרוֹנוֹ לִבְרָכָה שֶׁאָמַר שֶׁעִקַּר הַתְּשׁוּבָה הוּא לִבְלִי לַעֲשׂוֹת עוֹד מַה שֶּׁעָשָׂה, דְּהַיְנוּ כְּשֶׁבָּא לִמְקוֹמוֹת אֵלּוּ שֶׁהָיָה מִקֹּדֶם וְעַכְשָׁו פּוֹנֶה עֹרֶף מֵהֶם וְאֵינוֹ עוֹשֶׂה עוֹד מַה שֶּׁעָשָׂה, זֶהוּ עִקַּר הַתְּשׁוּבָה, וְרַק זֶה נִקְרָא תְּשׁוּבָה, כַּמְבֹאָר בְּלִקּוּטֵי תִּנְיָנָא. עַל-כֵּן אִם יַתְחִיל מֵעַתָּה לַעֲזֹב דַּרְכּוֹ הָרַע וּמַחְשְׁבוֹתָיו הָרָעִים וְיַרְגִּיל עַצְמוֹ לַעֲסֹק בְּתוֹרָה וּתְפִלָּה וּתְחִנּוֹת וּבַקָּשׁוֹת הַרְבֵּה וְכוּ' וְלֹא יָשׁוּב עוֹד לְכִסְלָה, הוּא גַּם כֵּן בִּכְלַל שׁוֹמְרֵי הַבְּרִית וְכַנַּ\"ל:",
                        " נַחֲזֹר לְעִנְיָנֵנוּ, שֶׁעִקַּר נִסְיוֹן הָאָדָם הוּא בְּתַאֲוָה זֹאת שֶׁל מִשְׁגָּל, אֲבָל מִי שֶׁאֵינוֹ זוֹכֶה לַעֲמֹד בָּזֶה וּפוֹגֵם בַּבְּרִית, חַס וְשָׁלוֹם, אֲזַי נוֹפֵל עַל-יְדֵי-זֶה לְתַאֲוַת מָמוֹן שֶׁנִּקְרָא בּוֹר אֵין מַיִם בּוֹ וְכוּ', שֶׁאִי אֶפְשָׁר לְהִנָּצֵל מִשָּׁם כִּי אִם עַל-יְדֵי שְׁמִירַת הַבְּרִית בִּבְחִינַת גַּם אַתְּ בְּדַם בְּרִיתֵךְ שִׁלַּחְתִּי אֲסִירַיִךְ מִבּוֹר אֵין מַיִם בּוֹ, כַּמְבֹאָר בְּהַתּוֹרָה \"צִוִּיתָ צֶדֶק\" וְכוּ', עַיֵּן שָׁם. וּכְשֶׁנּוֹפֵל, חַס וְשָׁלוֹם, וְנִשְׁתַּקֵּעַַ בְּתַאֲוַת מָמוֹן אָז חַס וְשָׁלוֹם, כִּמְעַט אָפַס תִּקְוָה לְהוֹצִיאוֹ מִשָּׁם. וְזֶהוּ בְּחִינַת מַה שֶּׁהֵבֵאתִי לְעֵיל דִּבְרֵי רַבֵּנוּ זִכְרוֹנוֹ לִבְרָכָה בְּהַמַּעֲשֶׂה שֶׁל הַבַּעַל תְּפִלָּה שֶׁאָמַר שֶׁמִּי שֶׁנּוֹפֵל לְתַאֲוַת מָמוֹן אִי אֶפְשָׁר לְהוֹצִיאוֹ מִשָּׁם, וּמִכָּל הַתַּאֲווֹת יְכוֹלִין לְהוֹצִיא, אֲפִלּוּ מִתַּאֲוַת נִאוּף, חוּץ מִתַּאֲוָה זֹאת שֶׁל מָמוֹן, וּבָזֶה גָּרוּעַ תַּאֲוַת מָמוֹן גַּם מִתַּאֲוַת נִאוּף, כִּי תַּאֲוַת מָמוֹן הִיא עִקַּר הַנְּפִילָה שֶׁל הָאָדָם שֶׁבָּא לוֹ עַל-יְדֵי תַּאֲוַת נִאוּף, הַיְנוּ מִי שֶׁלֹּא הִתְגַּבֵּר עַל יִצְרוֹ וּפָגַם בְּתַאֲוַת נִאוּף, אֲזַי עֲבֵרָה גּוֹרֶרֶת עֲבֵרָה, וּכְשֶׁאֵינוֹ זוֹכֶה לְהִתְגַּבֵּר לָשׁוּב אֲזַי מַפִּילִין אוֹתוֹ נְפִילָה גְּדוֹלָה, דְּהַיְנוּ שֶׁמַּפִּילִין אוֹתוֹ לְתַאֲוַת מָמוֹן, וְנוֹפֵל עָלָיו עֹל הַפַּרְנָסָה וְרִבּוּי הִצְטָרְכוּתוֹ, וּבָאִין עָלָיו טְרָדוֹת גְּדוֹלוֹת וִיגִיעוֹת רַבּוֹת וּדְאָגוֹת עֲצוּמוֹת וְכַעַס וּמַכְאוֹבוֹת וּבִלְבּוּלִים רַבִּים בְּעִנְיַן הַמָּמוֹן, בְּחִינַת בְּעִצָּבוֹן תֹּאכֲלֶנָּה, בְּחִינַת בְּזֵעַת אַפֶּיךָ תֹּאכַל לֶחֶם וְכוּ', וְנִטְרָד כָּל יָמָיו, חַס וְשָׁלוֹם, בְּתַאֲוַת מָמוֹן, בְּחִינַת מַשְׁכִּימֵי קוּם מְאַחֲרֵי שֶׁבֶת אֹכְלֵי לֶחֶם הָעֲצָבִים וְכוּ', וְאָז כְּשֶׁנִּטְרָד בְּתַאֲוַת מָמוֹן אָז אִי אֶפְשָׁר לְהוֹצִיאוֹ מִשָּׁם עוֹד כִּי אִם עַל-יְדֵי הַדֶּרֶךְ שֶׁיֵּשׁ לְהַגִּבּוֹר הַנַּ\"ל אִם יִזְכֶּה לְהִתְקָרֵב לְצַדִּיק גָּדוֹל וְנוֹרָא כָּזֶה שֶׁיֵּדַע מֵהַדֶּרֶךְ הַזֶּה:"
                    ],
                    [
                        "וְכֵן אָנוּ רוֹאִין בַּחוּשׁ שֶׁכָּל זְמַן שֶׁאֵין הָאָדָם נוֹפֵל עֲדַיִן לְתַאֲוַת מָמוֹן, אַף-עַל-פִּי שֶׁהוּא מְשֻׁקָּע בְּתַאֲווֹתָיו, עֲדַיִן אֶפְשָׁר לְדַבֵּר עִמּוֹ בְּיִרְאַת שָׁמַיִם וּלְהַמְשִׁיכוֹ וּלְקָרְבוֹ לְהַשֵּׁם יִתְבָּרַךְ וּלְהוֹצִיאוֹ מִתַּאֲווֹתָיו הָרָעוֹת, אֲבָל כֵּיוָן שֶׁנָּפַל וְנִשְׁקַע בְּתַאֲוַת מָמוֹן, בִּפְרָט כְּמוֹ שֶׁשָּׁכִיחַ עַכְשָׁו שֶׁכָּל אֶחָד רוֹצֶה דַּיְקָא לְהַרְבּוֹת צְרָכָיו לְהִתְנַהֵג בְּדֶרֶךְ הַנְּגִידִים, וַאֲפִלּוּ עֲנִיִּים וְאֶבְיוֹנִים וּקְטַנִּים בְּמַעֲלָה מִסְתַּכְּלִין בְּכָל עֵת לְהִתְנַהֵג בִּגְדוֹלוֹת בְּמַלְבּוּשִׁים נָאִים וּבְדִירוֹת וְכֵלִים נָאִים, וּמִכָּל שֶׁכֵּן מִי שֶׁיֵּשׁ לוֹ עֲשִׁירוּת קְצָת, שֶׁהוּא עַכְשָׁו עָנִי בְּיוֹתֵר, מֵחֲמַת שֶׁמִּסְתַּכֵּל תֵּכֶף בִּגְדוֹלוֹת, וְלֹא תִּשְׂבַּע עֵינוֹ לְעוֹלָם בַּמֶּה שֶׁיֵּשׁ לוֹ, כִּי תֵּכֶף שֶׁיֵּשׁ לוֹ מֵאָה אֲדוּמִים הוּא מִתְנַהֵג כָּךְ שֶׁמֻּכְרָח לוֹ לְפַרְנָסָתוֹ יוֹתֵר מִמָּאתַיִם אֲדוּמִים, וְאִם הַשֵּׁם יִתְבָּרַךְ נוֹתֵן לוֹ אֶלֶף אֲדוּמִים אוֹ יוֹתֵר, הוּא מַרְבֶּה בִּכְלֵי כֶּסֶף וּבִשְׁאָר הַנְהָגוֹת גְּדוֹלוֹת עַד שֶׁיֵּשׁ לוֹ דַּחֲקוּת פַּרְנָסָה לְפִי דַּעְתּוֹ, וּכְשֶׁתּוֹבְעִין אוֹתוֹ לִצְדָקָה הוּא מֵשִׁיב מִיָּד, אִי אַתָּה יוֹדֵעַ שֶׁעַכְשָׁו בְּצוּק הָעִתִּים, וְלֹא כַּיָּמִים הָרִאשׁוֹנִים עַכְשָׁו, כִּי הַמַּשָּא וּמַתָּן נִלְקֶה וְנִתְמַעֵט וְאֵין מַרְוִיחִין כִּי אִם פַּרְנָסָה בְּדֹחַק, כִּי צְרָכַי מְרֻבִּים מְאֹד. וְהוּא שׁוֹכֵחַ חַסְדֵי ה' שֶׁזֶּה סָמוּךְ הִרְוִיחַ כָּל זֶה הַסַּךְ, כִּי רֹב הָעֲשִׁירִים לֹא יָרְשׁוּ עֲשִׁירוּתָם מֵאֲבוֹתָם, רַק רֻבָּם כְּכֻלָּם עָלוּ לִגְדֻלָּה מֵעֲנִיּוּת וְדַחֲקוּת, כִּי רֻבָּם הָיוּ מְשָׁרְתִים תְּחִלָּה וְכַיּוֹצֵא בָּזֶה, וְהַשֵּׁם יִתְבָּרַךְ הֱקִימָם מֵעָפָר וּמֵאַשְׁפּוֹת וְנָתַן לָהֶם עֲשִׁירוּת כָּזֶה לְכָל אֶחָד כְּפִי מַה שֶּׁחָנַן אוֹתוֹ, וְעֵינוֹ לֹא תִּשְׂבַּע בְּכָל זֶה, וְלִפְנֵי שָׁנָה אוֹ שְׁנָתַיִם נִדְמָה לוֹ בְּעַצְמוֹ שֶׁאִם הָיוּ לוֹ אַרְבַּע מֵאוֹת אֲדוּמִים הָיָה מַסְפִּיק לוֹ מְאֹד, כִּי הָיָה צָרִיךְ לְהַשְׂכִּיר עַצְמוֹ לְנֶאֱמָן וּמְשָׁרֵת אוֹ לְהִשְׁתַּתֵּף לְמִי שֶׁיֵּשׁ לוֹ רַק מָאתַיִם, וְעַכְשָׁו יֵשׁ לוֹ בְּעַצְמוֹ שְׁנֵי אֲלָפִים אֲדוּמִים וַעֲדַיִן אֵינוֹ מַסְפִּיק לוֹ לְרִבּוּי צְרָכָיו שֶׁהִרְבָּה עַל עַצְמוֹ, כְּאִלּוּ הוּא נוֹלַד עִם כָּל זֶה, כְּאִלּוּ חַיָּיו תְּלוּיִים בָּזֶה, וְנִדְמֶה לוֹ שֶׁאִי אֶפְשָׁר לוֹ לְקַמֵּץ בְּשׁוּם דָּבָר רַק בְּדָבָר אֶחָד הוּא מְקַמֵּץ, דְּהַיְנוּ בַּצְּדָקָה, שֶׁכְּשֶׁתּוֹבְעִין אוֹתוֹ לִצְדָקָה הוּא מֵשִׁיב, צְרָכַי מְרֻבִּים וְהַפַּרְנָסָה דְּחוּקָה עַכְשָׁו. וְלֹא יָשִׁיב אֶל לִבּוֹ לֹא דַּעַת וְלֹא תְּבוּנָה לֵאמֹר, אַדְּרַבָּא, מֵאַחַר שֶׁצְּרָכַי מְרֻבִּים כָּל כָּךְ וַאֲנִי נִצְרָךְ לְהַשֵּׁם יִתְבָּרַךְ בְּכָל עֵת וָרֶגַע, אֲנִי צָרִיךְ לְהַרְבּוֹת בִּצְדָקָה בְּכָל עֵת. כִּי זֹאת יוֹדְעִים הַכֹּל שֶׁהַכֹּל מֵהַשֵּׁם יִתְבָּרַךְ לְבַד, כִּי לֹא בְכֹחַ יִגְבַּר אִישׁ, כִּי אֱלֹקִים שׁוֹפֵט זֶה יַשְׁפִּיל וְזֶה יָרִים, וְאֵין חָכְמָה וְאֵין תְּבוּנָה וְאֵין עֵצָה לְנֶגֶד ה' לֶאֱסֹף הוֹן בְּעַצְמוֹ, וְאִי אֶפְשָׁר לְהַרְוִיחַ פְּרוּטָה אַחַת בְּלִי יְשׁוּעַת ה' וְחַסְדּוֹ הַגָּדוֹל, כִּי הוּא הַנּוֹתֵן כֹּחַ וְעֵצָה לַעֲשׂוֹת חַיִל וַעֲשִׁירוּת וּפַרְנָסָה, וְהוּא יִתְבָּרַךְ צִוָּה וְהִזְהִיר בְּכַמָּה וְכַמָּה אַזְהָרוֹת לָחוּס עַל דַּל וְאֶבְיוֹן וְלָתֵת לוֹ בְּעַיִן יָפָה דֵּי מַחְסוֹרוֹ אֲשֶׁר יֶחְסַר לוֹ, כַּמְבֹאָר בְּהַתּוֹרָה וּבְכָל הַסְּפָרִים גֹּדֶל מַעֲלַת מִצְוַת צְדָקָה שֶׁשְּׁקוּלָה כְּכָל הַתּוֹרָה כֻּלָּהּ. וְהִבְטִיחַ אוֹתָנוּ, \"כִּי בִּגְלַל הַדָּבָר הַזֶּה יְבָרֶכְךָ ה' אֱלֹקֶיךָ\", וּכְמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, עַשֵּר בִּשְׁבִיל שֶׁתִּתְעַשֵּׁר. וְאֵיךְ יָעֵז פָּנָיו לְקַמֵּץ בִּצְדָקָה בִּשְׁבִיל הִצְטָרְכוּתוֹ הָרַבִּים שֶׁהִרְבָּה לְעַצְמוֹ, כְּאִלּוּ הוּא מֻכְרָח עַל-פִּי גְּזֵרַת הַמֶּלֶךְ לִקְנוֹת מַרְגָּלִיּוֹת וְתַכְשִׁיטִין לְאִשְׁתּוֹ, וּכְלֵי כֶּסֶף הַרְבֵּה וּבְגָדִים מְיֻחָדִים לוֹ וּלְאִשְׁתּוֹ וּלְכָל בָּנָיו וּבְנוֹתָיו, הַכֹּל כְּמִנְהַג הַנְּגִידִים הַגְּדוֹלִים דַּיְקָא שֶׁיֵּשׁ לָהֶם אֲלָפִים וּרְבָבוֹת?! וְעַל הֶעָנִי צוֹעֵק בְּקוֹל גָּדוֹל, לָמָּה אֶתֵּן לוֹ? כִּי יֵשׁ לוֹ הַרְחָבָה יוֹתֵר מִמֶּנִּי, כִּי כָּל הָעוֹפוֹת וְהָאַוָּזוֹת קוֹנִים הָעֲנִיִּים וְכוּ'; וְכַיּוֹצֵא בְּדִבּוּרִים כָּאֵלֶּה הַנִּשְׁמָעִים מִפִּי כַּמָּה נְגִידִים, וּקְצָתָם מִתְבַּיְּשִׁים לוֹמַר זֹאת בְּפֶה מָלֵא, רַק בְּמַחֲשַׁבְתָּם חוֹשְׁבִים זֹאת וְעֵינֵיהֶם צָרָה כְּשֶׁרוֹאִים שֶׁגַּם הֶעָנִי חָפֵץ לִקְנוֹת מָנָה יָפָה עַל שַׁבָּת, וּמִכָּל שֶׁכֵּן כְּשֶׁרוֹצֶה לֶאֱכֹל לִפְעָמִים בָּשָׂר בָּעֶרֶב וְכַיּוֹצֵא, אוֹ כְּשֶׁרוֹאֶה שֶׁהֶעָנִי עוֹשֶׂה לְעַצְמוֹ אֵיזֶה מַלְבּוּשׁ וְכוּ' כַּיָּדוּעַ כָּל הָעִנְיָנִים הָאֵלֶּה הַנִּשְׁמָעִים מִפִּי כַּמָּה נְגִידִים, אוֹי לָהֶם אוֹי לְנַפְשָׁם, כִּי עַל עַצְמָם אֵינָם מִסְתַּכְּלִים כְּלָל כְּאִלּוּ לָהֶם מַגִּיעַ מִן הַשָּׁמַיִם עַל-פִּי מַעֲשֵׂיהֶם הַטּוֹבִים שֶׁיּוֹסִיף לְאִשְׁתּוֹ מַרְגָּלִיּוֹת בְּסַךְ מָאתַיִם אֲדוּמִים דַּיְקָא, וּלְפָחוֹת בְּסַךְ חֲמִשִּׁים אֲדוּמִים וְכַיּוֹצֵא בָּזֶה, וְכֵן בְּעִנְיְנֵי הַמַּלְבּוּשִׁים הָרַבִּים וְכוּ' וְדִירוֹת וּכְלֵי הַבַּיִת שֻׁלְחָנוֹת וְכִסְאוֹת וּמַרְאוֹת גְּדוֹלוֹת וְכַיּוֹצֵא בָּזֶה. כִּי יֵשׁ דְּבָרִים הַרְבֵּה מַרְבִּים הָבֶל, וְעַל הֶעָנִי וְעַל אִישׁ כָּשֵׁר הָעוֹסֵק בַּתּוֹרָה הוּא מַקְפִּיד עַל שֶׁרוֹאֶה שֶׁקּוֹנֶה עוֹף אוֹ חֲתִיכַת בָּשָׂר וְכַיּוֹצֵא, וְלֹא דַּי שֶׁאֵינוֹ נוֹתֵן לוֹ צְדָקָה, אַף גַּם הוּא מַכְבִּיד עָלָיו עֹל מִסִּים וְאַרְנוֹנִיּוֹת עַד שֶׁלִּפְעָמִים נוֹתְנִים הָעֲנִיִּים יוֹתֵר מֵהָעֲשִׁירִים, וּלְפִי דַּעְתָּם אֵינָם צְרִיכִין לִתֵּן צְדָקָה רַק אִם הָיוּ רוֹאִים אֶת הֶעָנִי נָפוּחַ בְּרָעָב, חַס וְשָׁלוֹם, אָז הָיוּ נוֹתְנִים לוֹ פְּרוּטָה וְסַךְ מוּעָט מְאֹד כְּדֵי חִיּוּנוֹ בְּצִמְצוּם גָּדוֹל:",
                        " וְאִישׁ בַּעַר לֹא יֵדַע וּכְסִיל לֹא יָבִין אֶת זֹאת, כִּי כָּל טִרְדוֹתָם וּבִלְבּוּל דַּעְתָּם שֶׁל כָּל הָעוֹלָם הֵן הָעֲשִׁירִים, הֵן הַבֵּינוֹנִים, הֵן שְׁאָר הֶהָמוֹן הָרוֹדְפִים אַחַר הַמָּמוֹן וְהַפַּרְנָסָה בִּיגִיעוֹת גְּדוֹלוֹת וּטְרָדוֹת וְיִסּוּרִים וּדְאָגוֹת הַרְבֵּה, כָּל זֶה נִמְשָׁךְ רַק מִמְּנִיעַת הַצְּדָקָה, מֵחֲמַת שֶׁאֵין נוֹתְנִין צְדָקָה בְּרֶוַח וּבְפִזּוּר גָּדוֹל, כְּמוֹ שֶׁכָּתוּב (תְּהִלִּים קיב), \"פִּזַּר נָתַן לָאֶבְיוֹנִים צִדְקָתוֹ עֹמֶדֶת לָעַד וְכוּ'\". כִּי כָּל הַטְּרָדוֹת וְכָל הַיִּסּוּרִים וְכָל הַבִּלְבּוּלִים שֶׁל כָּל הָעוֹלָם בְּעִנְיְנֵי הַמָּמוֹן וְהַפַּרְנָסָה, כָּל זֶה הוּא בְּחִינַת תַּאֲוַת מָמוֹן שֶׁאִי אֶפְשָׁר לְשַׁבְּרָהּ כִּי אִם עַל-יְדֵי צְדָקָה כַּנַּ\"ל בְּהַתּוֹרָה הַנַּ\"ל. נִמְצָא, שֶׁאִם הָיוּ נוֹתְנִין צְדָקָה בְּהַרְחָבָה הָיוּ נִצּוֹלִים מֵהַקְּלָלָה שֶׁל בְּזֵעַת אַפֶּיךָ תֹּאכַל לֶחֶם, שֶׁהוּא טִרְדַּת רְדִיפַת הַמָּמוֹן וְהָיָה לָהֶם חַיִּים, כִּי רֹב הָעוֹלָם אֵין לָהֶם חַיִּים כְּלָל מֵחֲמַת טִרְדַּת הַמָּמוֹן, שֶׁהוּא עֲבוֹדָה זָרָה כְּלוּלָה מִכָּל שִׁבְעִים עֲבוֹדוֹת זָרוֹת, שֶׁהוּא בְּחִינַת אַנְפִּין חֲשׁוֹכִין, מָרָה שְׁחוֹרָה, עַצְבוּת וּדְאָגוֹת סִטְרָא דְּמוֹתָא, שֶׁהוּא מְכַלָּה חַיֵּי הָאָדָם וְהוֹרֶגֶת אֶת הָאָדָם מִשְּׁנֵי עוֹלָמוֹת, כַּמְבֹאָר בְּהַתּוֹרָה \"צִוִּיתָ צֶדֶק\". וְכָל תִּקּוּן שְׁבִירַת תַּאֲוַת מָמוֹן הוּא עַל-יְדֵי הַצְּדָקָה כַּנַּ\"ל. נִמְצָא, שֶׁהַנִּסָּיוֹן שֶׁל הָאָדָם הָעִקָּר הוּא תַּאֲוַת נִאוּף, וְתַאֲוַת מָמוֹן הוּא נְפִילָה הַנִּמְשֶׁכֶת מִפְּגַם תַּאֲוָה זֹאת שֶׁעַל-יְדֵי שֶׁפָּגַם בְּתַאֲוַת נִאוּף, חַס וְשָׁלוֹם, גָּרַם שֶׁהִפִּילוּ אוֹתוֹ בְּתַאֲוַת מָמוֹן, שֶׁהוּא בּוֹר אֵין מַיִם בּוֹ שֶׁמִּשָּׁם אִי אֶפְשָׁר לָצֵאת כִּי אִם עַל-יְדֵי הַדֶּרֶךְ שֶׁל הַגִּבּוֹר הַנַּ\"ל, וּכְמוֹ שֶׁמְּבֹאָר בְּהַתּוֹרָה \"צִוִּיתָ צֶדֶק\", שֶׁכָּל הַנְּפִילוֹת שֶׁל הָאָדָם כְּשֶׁרוֹצִין לְגָרְשׁוֹ מִפָּנִים דִּקְדֻשָּׁה אֲזַי מַפִּילִין אוֹתוֹ לְתַאֲוַת מָמוֹן, שֶׁהוּא בְּחִינַת שְׁמָד, עֲבוֹדָה זָרָה כְּלוּלָה מִכָּל הַשִּׁבְעִים עֲבוֹדוֹת זָרוֹת שֶׁבָּעוֹלָם, כְּמוֹ שֶׁמְּבֹאָר שָׁם עַל פָּסוּק, \"וַיְגָרֶשׁ מִפָּנֶיךָ אוֹיֵב וַיֹּאמֶר הַשְׁמֵד\". וְעַל-כֵּן צָרִיךְ הָאָדָם לְרַחֵם עַל עַצְמוֹ וּלְהִתְבּוֹנֵן הֵיטֵב אִם יֵשׁ לוֹ כֹּחַ לַחֲלֹק עַל הַצַּדִּיק הַזֶּה, כִּי אוּלַי הוּא שׁוֹמֵר הַבְּרִית יוֹתֵר מִמֶּנּוּ וַאֲזַי יָכוֹל לְהַפִּיל אוֹתוֹ לְתַאֲוַת מָמוֹן שֶׁהוּא בְּחִינַת שְׁמָד עֲבוֹדָה זָרָה וְכוּ' וְכַנַּ\"ל, כִּי אִי אֶפְשָׁר לְשַׁבֵּר תַּאֲוַת מָמוֹן בִּשְׁלֵמוּת כִּי אִם בְּכֹחַ הַצַּדִּיק הַגָּדוֹל, שֶׁהוּא בְּתַכְלִית שְׁמִירַת הַבְּרִית בִּבְחִינַת מֶלַח מָמוֹן חָסֵר, וְכַמְבֹאָר כָּל זֶה בְּהַתּוֹרָה \"צִוִּיתָ צֶדֶק\", עַיֵּן שָׁם:"
                    ],
                    [
                        "וְהַכְּלָל, שֶׁתַּאֲוַת נִאוּף וְתַאֲוַת מָמוֹן תְּלוּיִים זֶה בָּזֶה, וְעַל-יְדֵי צְדָקָה, שֶׁעַל-יְדֵי-זֶה מְשַׁבְּרִים תַּאֲוַת מָמוֹן כַּנַּ\"ל, כָּלוּל בָּזֶה מִמֵּילָא שְׁבִירַת תַּאֲוַת נִאוּף. כִּי אִי אֶפְשָׁר לְהִנָּצֵל מִתַּאֲוַת מָמוֹן כִּי אִם עַל-יְדֵי שְׁבִירַת תַּאֲוַת נִאוּף כַּנַּ\"ל. וְכֵן מְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה בְּמָקוֹם אַחֵר שֶׁצְּדָקָה לַעֲנִיִּים הֲגוּנִים הוּא תִּקּוּן הַבְּרִית, עַיֵּן שָׁם. וְזֶהוּ בְּחִינַת קִדּוּשִׁין, כִּי בִּתְחִלַּת הָאֵרוּסִין מַמְשִׁיכִין הַתִּקּוּן הַיּוֹרֵד וּמְתַקֵּן עַד קָצֶה הָאַחֲרוֹן, שֶׁהוּא תִּקּוּן הַצְּדָקָה, שֶׁהוּא בְּחִינַת הַקִּדּוּשִׁין שֶׁמְּתַקֵּן וּמְשַׁכֵּךְ חֲמִימוּת הַלֵּב שֶׁל תַּאֲוַת מָמוֹן, שֶׁהוּא הַפְּגָם הַגָּדוֹל הַנִּמְשָׁךְ מִתַּאֲוַת נִאוּף כַּנַּ\"ל, וְעַכְשָׁו בִּשְׁעַת הַקִּדּוּשִׁין מַמְשִׁיכִין שִׁכּוּךְ וְתִקּוּן לַחֲמִימוּת הַלֵּב עַד קָצֶה הָאַחֲרוֹן, שֶׁהוּא תַּאֲוַת מָמוֹן, שֶׁהוּא תַּכְלִית הַפְּגָם וְהַנְּפִילָה הַנִּמְשָׁךְ עַל-יְדֵי תַּאֲוַת הַנִּאוּף שֶׁהִיא בְּעַצְמָהּ חִמּוּם הַלֵּב כַּיָּדוּעַ. כִּי הַקִּדּוּשִׁין הוּא בְּחִינַת צְדָקָה כַּנַּ\"ל שֶׁמְּתַקֵּן חִמּוּם הַלֵּב כַּנַּ\"ל, וְעַל-יְדֵי-זֶה זוֹכִין לְחֶסֶד וּלְדַעַת, וְעַל-יְדֵי-זֶה יְכוֹלִין לִקַּח הַנְּפָשׁוֹת וְכוּ' וּלְהַעֲלוֹתָם בִּבְחִינַת הַעֲלָאַת מַיִן נוּקְבִין, וּלְהָבִיא וּלְהוֹלִיד הִתְגַּלּוּת הַתּוֹרָה וְכוּ', וְכָל זֶה צְרִיכִין לְזִוּוּג דִּקְדֻשָּׁה כַּנַּ\"ל, שֶׁהוּא בִּשְׁבִיל הוֹלָדָה, לְהוֹלִיד נַפְשׁוֹת יִשְׂרָאֵל הַקְּדוֹשִׁים. כִּי הוֹלָדוֹת נַפְשׁוֹת יִשְׂרָאֵל עַל-יְדֵי זִוּוּג דִּקְדֻשָּׁה הוּא בְּחִינַת הוֹלָדַת הַתּוֹרָה עַל-יְדֵי יִחוּדָא דְּקֻדְשָׁא בְּרִיךְ הוּא וּשְׁכִינְתֵּיהּ, כִּי נֶפֶשׁ יִשְׂרָאֵל הִיא בְּעַצְמָהּ בְּחִינַת הַתּוֹרָה, כְּמוֹ שֶׁכָּתוּב, \"זֹאת הַתּוֹרָה אָדָם\", כִּי הִיא כְּלוּלָה מֵרְמַ\"ח אֵיבָרִים וּשְׁסַ\"ה גִּידִים שֶׁהֵם בְּחִינַת רְמַ\"ח מִצְווֹת עֲשֵׂה וּשְׁסַ\"ה לֹא תַעֲשֶׂה, שֶׁהוּא כְּלָלִיּוּת הַתּוֹרָה וְכַמּוּבָא. נִמְצָא, שֶׁהוֹלָדוֹת נַפְשׁוֹת יִשְׂרָאֵל הוּא בְּחִינַת הוֹלָדוֹת הַתּוֹרָה שֶׁנַּעֲשֶׂה עַל-יְדֵי הַדַּעַת שֶׁזּוֹכִין עַל-יְדֵי שְׁבִירַת תַּאֲוַת מָמוֹן, שֶׁזּוֹכִין עַל-יְדֵי הַצְּדָקָה כַּנַּ\"ל. וְזֶהוּ בְּחִינַת הַקִּדּוּשִׁין, שֶׁהוּא בְּחִינַת הַצְּדָקָה כַּנַּ\"ל, שֶׁעַל-יְדֵי הַפְּרוּטָה שֶׁל קִדּוּשִׁין שֶׁהֶחָתָן נוֹתֵן לְהַכַּלָּה, הוּא מַמְשִׁיךְ בְּחִינַת הֶאָרַת הַצְּדָקָה, וְעַל-יְדֵי-זֶה זוֹכֶה לְשַׁכֵּךְ חֲמִימוּת הַלֵּב וְכוּ', וְעַל-יְדֵי-זֶה זוֹכֶה לְחֶסֶד וּלְדַעַת, שֶׁעַל-יְדֵי-זֶה זוֹכֶה לִקַּח הַנְּפָשׁוֹת, לְהַעֲלוֹתָם בִּבְחִינַת הַעֲלָאַת מַיִן נוּקְבִין וְכוּ', שֶׁעַל-יְדֵי-זֶה נוֹלָדִין נַפְשׁוֹת יִשְׂרָאֵל, שֶׁהֵם בְּחִינַת הוֹלָדוֹת וְהִתְגַּלּוּת הַתּוֹרָה כַּנַּ\"ל:",
                        " וְזֶהוּ שֶׁאוֹמֵר לָהּ, הֲרֵי אַתְּ מְקֻדֶּשֶׁת לִי וְכוּ' כְּדַת מֹשֶׁה וְיִשְׂרָאֵל. 'כְּדַת מֹשֶׁה וְיִשְׂרָאֵל' דַּיְקָא, הַיְנוּ כְּמוֹ דַּת מֹשֶׁה וְיִשְׂרָאֵל, שֶׁהוּא כְּלָלִיּוּת הַתּוֹרָה שֶׁנִּמְשֶׁכֶת עַל-יְדֵי הַצְּדָקָה, שֶׁעַל-יְדֵי-זֶה יָכוֹל לִקַּח הַנְּפָשׁוֹת וְכוּ', שֶׁעַל-יְדֵי-זֶה נוֹלָד הַתּוֹרָה כַּנַּ\"ל, כְּמוֹ כֵן יִהְיֶה נִמְשָׁךְ בְּחִינַת הַתִּקּוּן הַזֶּה עַל-יְדֵי הַקִּדּוּשִׁין, שֶׁהוּא בְּחִינַת הֶאָרַת הַצְּדָקָה, שֶׁעַל-יְדֵי-זֶה יִהְיוּ נִמְשָׁכִין כָּל הַבְּחִינוֹת הַנַּ\"ל כְּדֵי לִזְכּוֹת לְהוֹלִיד נַפְשׁוֹת יִשְׂרָאֵל בִּקְדֻשָּׁה גְּדוֹלָה, שֶׁהֵם בְּחִינַת הַתּוֹרָה כַּנַּ\"ל:"
                    ],
                    [
                        " וְזֶהוּ שֶׁאָמְרוּ רַבּוֹתֵינוּ זִכְרוֹנָם לִבְרָכָה, (קִדּוּשִׁין) בְּכֶסֶף מִנַּלָּן שֶׁנֶּאֱמַר, \"כִּי יִקַּח אִישׁ אִשָּׁה\" אֵין קִיחָה אֶלָּא בְּכֶסֶף. קִיחָה זֶהוּ בְּחִינַת וְלֹקֵחַ נְפָשׁוֹת חָכָם הַנַּ\"ל, שֶׁזֶּהוּ עִקַּר בְּחִינַת הַקִּיחָה שֶׁל הַקִּדּוּשִׁין, בְּחִינַת כִּי יִקַּח אִישׁ אִשָּׁה, כִּי צָרִיךְ לְקַבֵּץ וְלָקַחַת כָּל פִּזּוּרֵי הַנְּפָשׁוֹת וְהַנִּיצוֹצוֹת הַשַּׁיָּכִים לְשָׁרְשָׁם וְלַהֲבִיאָם לְהָאִשָּׁה יִרְאַת ה', שֶׁהִוא שֹׁרֶשׁ כָּל הַנְּפָשׁוֹת בְּחִינַת אֵם כָּל חָי כְּדֵי לְהַעֲלוֹתָם וּלְחַדְּשָׁם, כְּדֵי שֶׁיִּהְיוּ נוֹלָדִים נַפְשׁוֹת יִשְׂרָאֵל בִּקְדֻשָּׁה גְּדוֹלָה שֶׁהֵם בְּחִינַת הַתּוֹרָה כַּנַּ\"ל. וְעַל-כֵּן אֵין קִיחָה אֶלָּא בְּכֶסֶף שֶׁהוּא בְּחִינַת כֶּסֶף שֶׁל צְדָקָה שֶׁנִּקְרָא כֶּסֶף, בְּחִינַת חֶסֶד הַנִּמְשָׁךְ עַל-יְדֵי הַצְּדָקָה כַּנַּ\"ל, בְּחִינַת אִם כֶּסֶף תַּלְוֶה אֶת עַמִּי אֶת הֶעָנִי, שֶׁהוּא בְּחִינַת צְדָקָה, כִּי עִקַּר הַקִּיחָה, בְּחִינַת לְקִיחַת הַנְּפָשׁוֹת, בִּבְחִינַת וְלֹקֵחַ נְפָשׁוֹת חָכָם הוּא עַל-יְדֵי הַכֶּסֶף שֶׁל קִדּוּשִׁין, שֶׁהוּא בְּחִינַת צְדָקָה כַּנַּ\"ל:"
                    ],
                    [
                        " וְזֶה שֶׁאָמְרוּ רַבּוֹתֵינוּ זִכְרוֹנָם לִבְרָכָה, \"בְּיוֹם חֲתֻנָּתוֹ\" זֶה מַתַּן תּוֹרָה, כִּי מַתַּן תּוֹרָה הוּא בְּחִינַת חֲתֻנָּה, שֶׁעַל-יְדֵי-זֶה נוֹלָדִין נַפְשׁוֹת יִשְׂרָאֵל, שֶׁהוּא בְּחִינַת הוֹלָדַת הַתּוֹרָה, בְּחִינַת מַתַּן תּוֹרָה כַּנַּ\"ל. וְזֶהוּ \"בְּיוֹם שִׂמְחַת לִבּוֹ\" זֶה בִּנְיַן בֵּית הַמִּקְדָּשׁ וְכוּ', כִּי הָא בְּהָא תַּלְיָא, כִּי עִקַּר מַתַּן תּוֹרָה, שֶׁהוּא בְּחִינַת חֲתֻנָּה, עַל-יְדֵי הַדַּעַת, שֶׁהוּא בְּחִינַת בִּנְיַן בֵּית הַמִּקְדָּשׁ, שֶׁזּוֹכִין עַל-יְדֵי הַקִּדּוּשִׁין, שֶׁהוּא בְּחִינַת צְדָקָה כַּנַּ\"ל, כַּמְבֹאָר בְּהַתּוֹרָה הַנַּ\"ל, עַיֵּן שָׁם:"
                    ],
                    [
                        " וְזֶהוּ מַה שֶּׁאִיתָא שֶׁכְּרִיכַת הָרְצוּעָה עַל הָאֶצְבַּע הָאֶמְצָעִי הוּא בְּחִינַת קִדּוּשִׁין שֶׁנּוֹתֵן לָהּ הַטַּבַּעַת עַל הָאֶצְבַּע, כִּי כָּל הַתּוֹרָה הַנַּ\"ל שֶׁל הַצְּדָקָה שֶׁמְּשַׁבֶּרֶת תַּאֲוַת מָמוֹן וְכוּ' עַד שֶׁזּוֹכִין לִקַּח הַנְּפָשׁוֹת וּלְהָבִיא תּוֹרָה וְכוּ', כָּל זֶה כָּלוּל בְּמִצְוַת תְּפִלִּין, כַּמְבֹאָר שָׁם בְּהַתּוֹרָה הַנַּ\"ל שֶׁכָּל זֶה הוּא בְּחִינַת תִּקּוּנָא דְּמֶרְכַּבְתָּא עִלָּאָה וּמֶרְכַּבְתָּא תַּתָּאָה וְכוּ'. וְזֶהוּ בְּחִינַת שִׁין שֶׁל שְׁלֹשָׁה רָאשִׁין וְשִׁין שֶׁל אַרְבָּעָה רָאשִׁין וְכוּ'. וְעַל-כֵּן דַּיְקָא אַחַר שֶׁמַּנִּיחִין הַשֶּׁל רֹאשׁ שָׁם שְׁנֵי הַשִּׁינִין הַנַּ\"ל, שֶׁהֵם שְׁנֵי הַשִּכְלִיּוֹת, בְּחִינַת הַשֵּכֶל לְקַבֵּץ וְלִקַּח הַנְּפָשׁוֹת בְּחִינַת וְלֹקֵחַ נְפָשׁוֹת חָכָם, וּבְחִינַת הַשֵּכֶל הַשֵּׁנִי לַעֲלוֹת עִם הַנְּפָשׁוֹת וּלְהוֹרִיד תּוֹרָה וְכוּ', כַּמְבֹאָר שָׁם, וּבְכֹחַ קְדֻשַּׁת הֶאָרָה זֹאת מַמְשִׁיכִין הַהֶאָרָה גַּם לְמַטָּה בִּבְחִינַת קִדּוּשִׁין, שֶׁהוּא בְּחִינַת הָרְצוּעָה שֶׁנּוֹתֵן עַל הָאֶצְבַּע, אָז שֶׁהוּא בְּחִינַת אֵרוּסִין וְקִדּוּשִׁין, בְּחִינַת וְאֵרַשְׂתִּיךְ לִי לְעוֹלָם. 'וְאֵרַשְׂתִּיךְ' וְכוּ' שֶׁאוֹמְרִים אָז, כִּי כָּל זֶה הוּא בְּחִינַת קִדּוּשִׁין כַּנַּ\"ל:",
                        " וְכֵן מְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה שֶׁתִּקּוּן הַמֶּרְכָּבָה הוּא עַל-יְדֵי הַחֲתֻנָּה, כַּמְבֹאָר בְּהַתּוֹרָה הַקְּדוֹשָׁה שֶׁכָּתַב עַל כָּל הָעִנְיָנִים שֶׁעוֹשִׂין עַל הַחֲתֻנָּה (סִימָן מט), עַיֵּן שָׁם שֶׁמְּבֹאָר שָׁם שֶׁהַחֲתֻנָּה הִיא בְּחִינַת מַתַּן תּוֹרָה וְכוּ', וְהַהָאפִין שֶׁזּוֹרְקִין עַל הֶחָתָן הוּא בְּחִינַת כִּי רוּחַ הַחַיָּה בָּאוֹפַנִּים וְכוּ', מוּבָן שָׁם שֶׁהַחֲתֻנָּה הִוא בְּחִינַת תִּקּוּן הַמֶּרְכָּבָה, הַיְנוּ כַּנַּ\"ל, כִּי הַקִּדּוּשִׁין הִיא בִּבְחִינַת הַצְּדָקָה וְכוּ', שֶׁעַל-יְדֵי-זֶה מְקַבְּצִין הַנְּפָשׁוֹת וּמוֹלִידִין הַתּוֹרָה וְכוּ', שֶׁהוּא בְּחִינַת תִּקּוּן הַמֶּרְכָּבָה, תִּקּוּנָא דְּמֶרְכַּבְתָּא עִלָּאָה וּמֶרְכַּבְתָּא תַּתָּאָה כַּנַּ\"ל:",
                        " כִּי שָׁם בַּמֶּרְכָּבָה, שָׁם הָאַהֲבָה דִּקְדֻשָּׁה שׁוֹרָה בִּבְחִינַת מֶרְכָּבוֹ אַרְגָּמָן תּוֹכוֹ רָצוּף אַהֲבָה מִבְּנוֹת יְרוּשָׁלַיִם וְכוּ', כַּמְבֹאָר בְּהַתּוֹרָה \"תִּקְעוּ ג\" (בְּלִקּוּטֵי תִּנְיָנָא סִימָן ח). וְזֶה צְרִיכִין לְתַקֵּן בִּשְׁעַת הַקִּדּוּשִׁין כְּדֵי שֶׁלֹּא יִתְגַּבְּרוּ הָאַהֲבוֹת הַנְּפוּלִין, רַק יִזְכֶּה לְשֹׁרֶשׁ הָאַהֲבָה דִּקְדֻשָּׁה שֶׁהוּא עַל-יְדֵי תִּקּוּן הַמֶּרְכָּבָה שֶׁנַּעֲשֶׂה עַל-יְדֵי הַקִּדּוּשִׁין כַּנַּ\"ל:"
                    ],
                    [
                        " וְעַל-כֵּן נִקְרָאִין קִדּוּשִׁין לְשׁוֹן קֹדֶשׁ, שֶׁהוּא בְּחִינַת חָכְמָה כַּיָּדוּעַ, כִּי עַל-יְדֵי הַקִּדּוּשִׁין, שֶׁהוּא בְּחִינַת צְדָקָה, נִמְשָׁךְ הַחָכְמָה וְהַדַּעַת, בְּחִינַת וְלֹקֵחַ נְפָשׁוֹת חָכָם, שֶׁעַל-יְדֵי-זֶה עִקַּר הַזִּוּוּג דִּקְדֻשָּׁה בִּבְחִינַת וְהָאָדָם יָדַע, כְּמוֹ שֶׁכָּתַב רַבֵּנוּ זִכְרוֹנוֹ לִבְרָכָה:",
                        " וְזֶהוּ בְּחִינַת תּוֹרָה צִוָּה לָנוּ מֹשֶׁה מוֹרָשָׁה, אַל תִּקְרֵי \"מוֹרָשָׁה\" אֶלָּא \"מְאֹרָסָה\" (כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה ), כִּי הַתּוֹרָה נִמְשֶׁכֶת עַל-יְדֵי הַצְּדָקָה שֶׁהִוא בְּחִינַת אֵרוּסִין וְקִדּוּשִׁין כַּנַּ\"ל, וְעַל-כֵּן כָּל הַתּוֹרָה נִקְרֵאת בְּשֵׁם \"צְדָקָה\", כְּמוֹ שֶׁכָּתוּב, \"וּצְדָקָה תִּהְיֶה לָנוּ כִּי נִשְׁמֹר לַעֲשׂוֹת אֶת כָּל דִּבְרֵי הַתּוֹרָה\", כִּי הַמְשָׁכַת הִתְגַּלּוּת הַתּוֹרָה זוֹכִין עַל-יְדֵי צְדָקָה כַּנַּ\"ל:"
                    ],
                    [
                        "וְזֶהוּ בְּחִינַת וְעָשִׂיתָ חַג שָׁבוּעוֹת לַה' אֱלֹקֶיךָ מִסַּת נִדְבַת יָדְךָ אֲשֶׁר תִּתֵּן וְכוּ', 'חַג שָׁבוּעוֹת' הוּא בְּחִינַת הִתְגַּלּוּת הַתּוֹרָה, כִּי בְּשָׁבוּעוֹת נִתְּנָה תּוֹרָה. וְזֶהוּ חַג שָׁבוּעוֹת וְכוּ' מִסַּת נִדְבַת יָדְךָ וְכוּ', דְּהַיְנוּ צְדָקָה, כִּי כְּפִי הַצְּדָקָה כֵּן זוֹכִין לִבְחִינַת שָׁבוּעוֹת, שֶׁהוּא בְּחִינַת הִתְגַּלּוּת הַתּוֹרָה כַּנַּ\"ל:",
                        " הִלְכוֹת כְּתֻבּוֹת:"
                    ],
                    [
                        "וְזֶה בְּחִינַת כְּתֻבַּת מָאתַיִם וּמָנֶה, כִּי עִקַּר בְּחִינַת הַכְּתֻבָּה הוּא שֶׁמַּבְטִיחַ לָהּ לְהַעֲלוֹתָהּ מֵעֲנִיּוּת לַעֲשִׁירוּת, שֶׁזֶּהוּ בְּחִינַת כְּתֻבַּת מָאתַיִם. כִּי מָאתַיִם זוּז הוּא הַשִּׁעוּר שֶׁל בִּטּוּל הָעֲנִיּוּת, כִּי מִי שֶׁיֵּשׁ לוֹ מָאתַיִם, שׁוּב אֵינוֹ בִּכְלַל עָנִי, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, מִי שֶׁיֵּשׁ לוֹ מָאתַיִם זוּז לֹא יִטֹּל מִן הַצְּדָקָה. וְעַל-כֵּן הָאִישׁ מַבְטִיחַ לְאִשְׁתּוֹ בִּכְתֻבָּתָהּ לִתֵּן לָהּ מָאתַיִם זוּז, שֶׁהוּא בְּחִינַת בִּטּוּל הָעֲנִיּוּת כַּנַּ\"ל, כִּי הוּא מְחֻיָּב לְהַעֲלוֹתָהּ מֵעֲנִיּוּת לַעֲשִׁירוּת, כִּי זֶה עִקַּר קְדֻשַּׁת הַזִּוּוּג בְּחִינַת שְׁמִירַת הַבְּרִית, כִּי עִקַּר הַקְּדֻשָּׁה לְהִתְדַּבֵּק בְּהַשֵּׁם יִתְבָּרַךְ, לִזְכּוֹת לַחֲזוֹת בְּנֹעַם ה' הוּא עַל-יְדֵי שְׁמִירַת הַבְּרִית, כַּמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה עַל פָּסוּק \"וּמִבְּשָׂרִי אֶחֱזֶה אֱלוֹקַ\", שֶׁעַל-יְדֵי בְּחִינַת בְּשַׂר קֹדֶשׁ, שֶׁהוּא שְׁמִירַת הַבְּרִית, עַל-יְדֵי-זֶה יְכוֹלִין לַחֲזוֹת אֱלֹקוּת, שֶׁהוּא בְּחִינַת שֹׁרֶשׁ הַשֶּׁפַע שֶׁל הָעֲשִׁירוּת, שֶׁאָז זוֹכִין לְקַבֵּל הַמָּמוֹן בִּקְדֻשָּׁה, כִּי נִתְבַּטֵּל חֶמְדַּת הַמָּמוֹן, שֶׁהוּא בְּחִינַת עֲבוֹדָה זָרָה כְּלוּלָה מִכָּל הָעֲבוֹדוֹת זָרוֹת שֶׁל הַשִּׁבְעִים לָשׁוֹן וְכוּ', כִּי שֹׁרֶשׁ הַמָּמוֹן לְמַעְלָה הוּא קְדֻשָּׁה גָּבֹהַּ מְאֹד וְכוּ', עַיֵּן שָׁם בְּהַתּוֹרָה \"צִוִּיתָ צֶדֶק\". נִמְצָא, שֶׁשְּׁמִירַת הַבְּרִית הוּא בְּחִינַת הַנִּסָּיוֹן וְהַמִּשְׁקָל שֶׁל כָּל אָדָם שֶׁעוֹמֵד עַל הַמִּשְׁקָל, כִּי מִי שֶׁזּוֹכֶה לְקַדֵּשׁ אֶת עַצְמוֹ בִּקְדֻשַּׁת הַבְּרִית שֶׁהוּא נִקְרָא צַדִּיק כַּיָּדוּעַ, אֲזַי זוֹכֶה לְדַבֵּק אֶת עַצְמוֹ בְּהַשֵּׁם יִתְבָּרַךְ, וְלַחֲזוֹת וּלְהִסְתַּכֵּל בָּאֱלֹקוּת, לִרְאוֹת שֹׁרֶשׁ הַשֶּׁפַע שֶׁל הַמָּמוֹן וְהָעֲשִׁירוּת, שֶׁהוּא שֹׁרֶשׁ הַנְּפָשׁוֹת, כַּמְבֹאָר בְּמָקוֹם אַחֵר. וְאָז מַמְשִׁיךְ הַמָּמוֹן וְהַשֶּׁפַע בִּקְדֻשָּׁה גְּדוֹלָה, וְאָז נִשְׁפָּע כָּל הַשֶּׁפַע הַקְּדוֹשָׁה לְהַשְּׁכִינָה וּכְנֶסֶת יִשְׂרָאֵל, כְּמוֹ שֶׁיִּהְיֶה לֶעָתִיד לָבוֹא כְּשֶׁיָּבוֹא מָשִׁיחַ וְיִבָּנֶה בֵּית הַמִּקְדָּשׁ בִּמְהֵרָה בְּיָמֵינוּ, שֶׁאָז יִתְקַיֵּם, \"אֶפֶס כִּי לֹא יִהְיֶה בְּךָ אֶבְיוֹן\". כִּי יִתְבַּטֵּל הָעֲנִיּוּת וְהַדַּלּוּת מִכְּנֶסֶת יִשְׂרָאֵל, כִּי הַשְּׁכִינָה וּכְנֶסֶת יִשְׂרָאֵל יְקַבְּלוּ כָּל הַשֶּׁפַע הַקְּדוֹשָׁה מִשָּׁרְשׁוֹ הָעֶלְיוֹן וְזָר אַל יִתְעָרֵב בְּתוֹכָם. וְכָל זֶה זוֹכִין עַל-יְדֵי קְדֻשַּׁת הַבְּרִית, שֶׁעַל-יְדֵי-זֶה זוֹכִין לַעֲלוֹת לְמַעְלָה לַחֲזוֹת בְּנֹעַם ה' בְּשֹׁרֶשׁ הַשֶּׁפַע הָעֶלְיוֹנָה, שֶׁהוּא בְּחִינַת צְדָקָה אוֹר הַפָּנִים, בְּחִינַת אֲנִי בְּצֶדֶק אֶחֱזֶה פָנֶיךָ וְכוּ', וְאָז זוֹכִין לְהַמְשִׁיךְ כָּל הַשֶּׁפַע וְהָעֲשִׁירוּת לְהַשְּׁכִינָה וּכְנֶסֶת יִשְׂרָאֵל לְבַד בִּבְחִינַת וַהֲרִיקֹתִי לָכֶם בְּרָכָה עַד בְּלִי דָי וְכוּ'. כִּי שְׁמִירַת הַבְּרִית הוּא הַצִּנּוֹר שֶׁל כָּל הַהַשְׁפָּעוֹת כַּיָּדוּעַ, וְעַל-כֵּן זוֹכִין עַל-יְדֵי שְׁמִירַת הַבְּרִית לְהַמְשִׁיךְ כָּל הַשֶּׁפַע וְהָעֲשִׁירוּת דִּקְדֻשָּׁה לִכְנֶסֶת יִשְׂרָאֵל לְבַד. וְזֶהוּ בְּחִינַת בִּטּוּל חֶמְדַּת וְתַאֲוַת מָמוֹן, כִּי עִקַּר תַּאֲוַת מָמוֹן שֶׁהוּא עֲבוֹדָה זָרָה וְכוּ', הוּא עַל-יְדֵי פְּגַם הַבְּרִית, שֶׁהוּא הַצִּנּוֹר שֶׁל הַשֶּׁפַע כַּנַּ\"ל, וּמִי שֶׁפּוֹגֵם בּוֹ, חַס וְשָׁלוֹם, אֲזַי אֵינוֹ יָכוֹל לְהַמְשִׁיךְ הַשֶּׁפַע אֶל הַקְּדֻשָּׁה לִכְנֶסֶת יִשְׂרָאֵל לְבַד, וַאֲזַי, חַס וְשָׁלוֹם, הָעַכּוּ\"ם וְהַקְּלִפּוֹת יוֹנְקִים מֵהַשֶּׁפַע, חַס וְשָׁלוֹם, וַאֲזַי כְּשֶׁיּוֹרֵד הַשֶּׁפַע לְמַטָּה, נִתְעַלֵּם וְנִסְתָּר קְדֻשַּׁת אֱלֹקוּת, שֶׁהוּא שֹׁרֶשׁ הַשֶּׁפַע, וְאָז נִתְגַּשֵּׁם הָעֲשִׁירוּת וְהַמָּמוֹן וְנִתְאַחֲזִין בּוֹ בְּיוֹתֵר כָּל הַקְּלִפּוֹת וְהַסִּטְרָא אָחֳרָא, עַד שֶׁנַּעֲשֶׂה הַמָּמוֹן בְּחִינַת עֲבוֹדָה זָרָה גְּמוּרָה, שֶׁהִיא תַּאֲוַת מָמוֹן וּרְדִיפַת הָעוֹלָם הַזֶּה בִּיגִיעָה גְּדוֹלָה, שֶׁהִיא בְּחִינַת עֲבוֹדָה זָרָה כְּלוּלָה מִכָּל עֲבוֹדוֹת זָרוֹת שֶׁל הַשִּׁבְעִים עַכּוּ\"ם כַּנַּ\"ל. וְאָז הַשְּׁכִינָה וּכְנֶסֶת יִשְׂרָאֵל, כִּבְיָכוֹל, בַּעֲנִיּוּת וְדַלּוּת, וְעַל-יְדֵי-זֶה עַל-פִּי רֹב הַצַּדִּיקִים וְהַכְּשֵׁרִים בַּעֲנִיּוּת וּבְחֹסֶר, וְהָעַכּוּ\"ם וְהָרְשָׁעִים עֲשִׁירוּת שֶׁלָּהֶם גָּדוֹל, כִּי כָּל הַשֶּׁפַע שֶׁל הָעֲשִׁירוּת נִמְשָׁךְ לְהַסִּטְרָא אָחֳרָא שֶׁמִּשָּׁם מְקַבְּלִים הָעַכּוּ\"ם וְהָרְשָׁעִים, וּבֶאֱמֶת הָעֲשִׁירוּת שֶׁלָּהֶם אֵינוֹ עֲשִׁירוּת כְּלָל, כִּי כָּל יְמֵיהֶם כַּעַס וּמַכְאוֹבוֹת, וְהֵם מְלֵאִים דְּאָגוֹת וִיגוֹנוֹת כָּל יְמֵיהֶם, וְכָל מַה שֶּׁיֵּשׁ לָהֶם עֲשִׁירוּת וּמָמוֹן יוֹתֵר, חָסֵר לָהֶם יוֹתֵר וְנִתְרַבִּין דַּאֲגוֹתֵיהֶם וִיגוֹנוֹת שֶׁלָּהֶם יוֹתֵר וְיוֹתֵר, בְּחִינַת מַרְבֶּה נְכָסִים מַרְבֶּה דְּאָגָה, עַד שֶׁהַמָּמוֹן וְהָעֲשִׁירוּת שֶׁלָּהֶם מְכַלֶּה יְמֵי חַיֵּיהֶם, כַּמְבֹאָר שָׁם בְּהַתּוֹרָה \"צִוִּיתָ צֶדֶק\" עַל פָּסוּק, \"וְעָפָר תֹּאכַל כָּל יְמֵי חַיֶּיךָ וְכוּ'\", עַיֵּן שָׁם. וְכָל זֶה מֵחֲמַת שֶׁפָּגְמוּ בַּבְּרִית, וְאֵין מְקַבְּלִין הָעֲשִׁירוּת בַּקְּדֻשָּׁה רַק דֶּרֶךְ הַקְּלִפּוֹת וְהַסִּטְרָא אָחֳרָא כַּנַּ\"ל, שֶׁזֶּהוּ בְּחִינַת גָּלוּת הַשְּׁכִינָה וּכְנֶסֶת יִשְׂרָאֵל, בְּחִינַת מִעוּט הַיָּרֵחַ פְּגִימַת הַלְּבָנָה, כִּי אֵין הַשְּׁכִינָה וּכְנֶסֶת יִשְׂרָאֵל יְכוֹלִין לְקַבֵּל הַשֶּׁפַע מֵחֲמַת שֶׁפָּגַם הַצִּנּוֹר, שֶׁהוּא בְּחִינַת קְדֻשַּׁת הַבְּרִית קֹדֶשׁ, וְאָז כְּנֶסֶת יִשְׂרָאֵל בְּחִינַת עֲנִיָּה וְדַלָּה, וְרֹב הַשֶּׁפַע מְקַבְּלִין הַסִּטְרָא אָחֳרָא וְהַקְּלִפּוֹת, שֶׁהֵם הָעַכּוּ\"ם וְהָרְשָׁעִים, שֶׁזֶּהוּ בְּחִינַת פְּגִימַת הַלְּבָנָה, בְּחִינַת מְאֹרֹת חָסֵר. וּמֵחֲמַת שֶׁעִקַּר קַבָּלָתָם וִינִיקָתָם שֶׁל הָעַכּוּ\"ם וְהָרְשָׁעִים הוּא מִבְּחִינַת חֶסְרוֹן וּפְגִימַת הַלְּבָנָה כַּנַּ\"ל, מִבְּחִינַת מְאֹרֹת חָסֵר, עַל-כֵּן הֵם מְלֵאִים חֶסְרוֹנוֹת וִיגוֹנוֹת תָּמִיד בְּחִינַת מְאֵרַת ה' בְּבֵית רָשָׁע, בְּחִינַת בֶּטֶן רְשָׁעִים תֶּחְסָר, כִּי בְּהָעֲשִׁירוּת שֶׁלָּהֶם נֶאֱחָזִין כָּל הַקְּלִפּוֹת וְהַסִּטְרָא אָחֳרָא, שֶׁהֵם בְּחִינַת תַּאֲוַת מָמוֹן שֶׁהוּא עֲבוֹדָה זָרָה כְּלוּלָה מִכָּל הָעֲבוֹדוֹת זָרוֹת וְכוּ', שֶׁהֵם מִתְאַוִּים תָּמִיד לְהַרְבּוֹת הוֹן וְצוֹעֲקִים כִּכְלָבִים הַב הַב, וְכָל מַה שֶּׁיֵּשׁ לָהֶם אֵינוֹ שֶׁלָּהֶם, כִּי חָסֵר לָהֶם הַרְבֵּה תָּמִיד, כְּמוֹ שֶׁכָּתוּב, \"אִישׁ אֲשֶׁר יִתֵּן לוֹ הָאֱלֹקִים עֹשֶׁר וּנְכָסִים, וְלֹא יַשְׁלִיטֶנּוּ הָאֱלֹקִים לֶאֱכֹל מִמֶּנּוּ וְלָשֵׂאת אֶת חֶלְקוֹ וְכוּ'\". כִּי הֵם מְלֵאִים חֶסְרוֹנוֹת וּדְאָגוֹת וִיגוֹנוֹת וְכַעַס וּמַכְאוֹבוֹת בְּחִינַת מְאֹרֹת חָסֵר כַּנַּ\"ל:",
                        " וְעִקַּר הַתִּקּוּן לָזֶה הוּא צְדָקָה לַעֲנִיִּים הֲגוּנִים, וּלְהַחֲזִיק לוֹמְדֵי תּוֹרָה הָעוֹבְדִים אֶת ה' בֶּאֱמֶת, כִּי עַל-יְדֵי צְדָקָה מְשַׁבֵּר תַּאֲוַת מָמוֹן כַּנַּ\"ל וְאָז חוֹזֵר לְדַבֵּק אֶת עַצְמוֹ בְּשֹׁרֶשׁ הַשֶּׁפַע דִּקְדֻשָּׁה וּלְקַבֵּל הַמָּמוֹן בַּקְּדֻשָּׁה לִהְיוֹת שָׂמֵחַ בְּחֶלְקוֹ וְלִבְלִי לִהְיוֹת נִבְהָל לְהוֹן וְאָץ לְהַעֲשִׁיר, רַק לְהִסְתַּפֵּק בַּמֶּה שֶׁחֲנָנוֹ ה' וְלִבְטֹחַ בּוֹ יִתְבָּרַךְ תָּמִיד אֲשֶׁר בֵּרְכוֹ עַד כֹּה וְהִשְׁפִּיעַ לוֹ פַּרְנָסָתוֹ אוֹ עֲשִׁירוּת עַד הֵנָּה, שֶׁגַּם עַד זִקְנָה וְשֵׂיבָה לֹא יַעַזְבֶנּוּ הָאֱלֹקִים הָרוֹעֶה אוֹתוֹ מֵעוֹדוֹ יְבָרְכוֹ וְיָזוּן אוֹתוֹ בְּחַסְדּוֹ תָּמִיד, שֶׁזֶּהוּ עִקַּר הָעֲשִׁירוּת, בְּחִינַת אֵיזֶהוּ עָשִׁיר הַשָּמֵחַ בְּחֶלְקוֹ. וְאָז זוֹכִין לְהַמְשִׁיךְ כָּל הַשֶּׁפַע אֶל הַקְּדֻשָּׁה, כְּמוֹ שֶׁכָּתוּב, \"כִּי בִּגְלַל הַדָּבָר הַזֶּה יְבָרֶכְךָ ה' אֱלֹקֶיךָ\". וּכְמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, עַשֵּר בִּשְׁבִיל שֶׁתִּתְעַשֵּׁר, כִּי צְדָקָה וּשְׁמִירַת הַבְּרִית תְּלוּיִים זֶה בָּזֶה, כְּמוֹ שֶׁכָּתַב רַבֵּנוּ זִכְרוֹנוֹ לִבְרָכָה בְּהַתּוֹרָה הַמַּתְחֶלֶת, דַּע שֶׁיֵּשׁ אֲרִיךְ אַנְפִּין וְכוּ' (סִימָן רמב), שֶׁעִקַּר שְׁמִירַת הַבְּרִית לְהִנָּצֵל מֵהִרְהוּרִים רָעִים הַמִּתְגַּבְּרִים בְּיוֹתֵר שֶׁקָּשֶׁה מְאֹד לְהִנָּצֵל מֵהֶם, הָעִקָּר הוּא עַל-יְדֵי צְדָקָה לַעֲנִיִּים הֲגוּנִים, בְּחִינַת וּצְדָקָה תַּצִּיל מִמָּוֶת וְכוּ', עַיֵּן שָׁם. כִּי הָא בְּהָא תַּלְיָא כְּשֶׁזּוֹכִין לִשְׁמִירַת הַבְּרִית, נִמְשָׁךְ הַשֶּׁפַע אֶל הַקְּדֻשָּׁה וְאָז נִתְבַּטְּלִין הַכְּפִירוֹת וְהָעֲבוֹדָה זָרָה, שֶׁהוּא בְּחִינַת תַּאֲוַת מָמוֹן כַּנַּ\"ל. וְכֵן לְהִפּוּךְ כְּשֶׁמְּבַטְּלִין תַּאֲוַת מָמוֹן שֶׁהוּא הָעֲבוֹדָה זָרָה, דְּהַיְנוּ עַל-יְדֵי שֶּׁמַּרְבֶּה בִּצְדָקָה כַּנַּ\"ל, עַל-יְדֵי-זֶה זוֹכֶה לְהִנָּצֵל מִלָּבוֹא לִידֵי פְּגַם הַבְּרִית, כִּי עַל-יְדֵי הַצְּדָקָה מְקַשֵּׁר אֶת עַצְמוֹ בְּשֹׁרֶשׁ הַשֶּׁפַע, שֶׁהוּא רוּחָנִיּוּת אֱלֹקוּת, וְאָז אֵין הַקְּלִפּוֹת, שֶׁמֵּהֶם כָּל הַתַּאֲווֹת, יְכוֹלִין לְהִתְאַחֵז בְּשֶׁפַע הַקְּדֻשָּׁה כְּלָל, וְעַל-כֵּן נִצּוֹל עַל-יְדֵי-זֶה מִתַּאֲוַת נִאוּף שֶׁבָּא עַל-יְדֵי הִתְגַּבְּרוּת עֲכִירַת הַדָּמִים, שֶׁנִּמְשָׁךְ מֵהַיֵּצֶר הָרָע וְהַקְּלִפּוֹת, שֶׁהֵם בְּחִינַת אֵל אַחֵר כְּפִירוֹת, שֶׁעִקַּר אֲחִיזָתָם כְּשֶׁמִּתְגַּבֶּרֶת הָעֲבוֹדָה זָרָה, חַס וְשָׁלוֹם, שֶׁהוּא תַּאֲוַת מָמוֹן, כִּי כָּל אֶחָד תָּלוּי בַּחֲבֵרוֹ עַל-יְדֵי שְׁמִירַת הַבְּרִית, נִתְבַּטֵּל הָעֲבוֹדָה זָרָה, שֶׁהוּא הַמָּמוֹן כַּנַּ\"ל. וְכֵן לְהֵפֶךְ עַל-יְדֵי הַצְּדָקָה, שֶׁהוּא בִּטּוּל הָעֲבוֹדָה זָרָה שֶׁל הַמָּמוֹן, נִתְבַּטְּלִין הַקְּלִפּוֹת שֶׁמֵּהֶם נִמְשָׁךְ חֲמִימוּת תַּאֲוַת נִאוּף וְזוֹכֶה לִשְׁמִירַת הַבְּרִית וְכַנַּ\"ל:"
                    ],
                    [
                        "וּכְלַל הַמָּמוֹן שֶׁל יִשְׂרָאֵל נִקְרָא \"מָמוֹן דִּקְדֻשָּׁה\", כִּי יִשְׂרָאֵל בִּכְלָל נִקְרָאִים כֻּלָּם צַדִּיקִים, כְּמוֹ שֶׁכָּתוּב, \"וְעַמֵּךְ יִשְׂרָאֵל כֻּלָּם צַדִּיקִים וְכוּ'\". כִּי כֻּלָּם נִקְרָאִים צַדִּיקִים, שֶׁהוּא בְּחִינַת קְדֻשַּׁת הַבְּרִית עַל-יְדֵי שֶׁהֵם נִמּוֹלִים, כְּמוֹ שֶׁשָּׁמַעְתִּי מִפִּי רַבֵּנוּ זִכְרוֹנוֹ לִבְרָכָה בְּעֵת שֶׁגִּלָּה הַתּוֹרָה \"צִוִּיתָ צֶדֶק\" הַנַּ\"ל. וְכֵן כֻּלָּם רַחֲמָנִים בְּנֵי רַחֲמָנִים, גּוֹמְלֵי חֲסָדִים בְּנֵי גּוֹמְלֵי חֲסָדִים, וַאֲפִלּוּ הַפְּחוּתִים שֶׁבְּיִשְׂרָאֵל רֻבָּם כְּכֻלָּם נוֹתְנִים צְדָקָה, כִּי אֵין שׁוּם אֻמָּה וְלָשׁוֹן שֶׁיִּגְמְלוּ חֶסֶד זֶה עִם זֶה וְיִתְּנוּ צְדָקָה זֶה לָזֶה כְּמוֹ יִשְׂרָאֵל קְדוֹשִׁים, וְגַם רֹב הַמָּמוֹן שֶׁל יִשְׂרָאֵל הַכֹּל הֵם מוֹצִיאִין עַל-יְדֵי דְּבָרִים שֶׁבִּקְדֻשָּׁה, כְּגוֹן לִתֵּן אֶת בָּנָיו לְתַלְמוּד תּוֹרָה וּלְהַשִּיאָם אִשָּׁה וְהוֹצָאַת שַׁבָּתוֹת וְיָמִים טוֹבִים, וְלִקְנוֹת צִיצִית, טַלִּית וּתְפִלִּין וּמְזוּזוֹת וְאֶתְרוֹג וּמַצּוֹת וְכוּ', וְגַם כָּל מַאַכְלֵיהֶם עַל-פִּי הַתּוֹרָה שֶׁעַל-יְדֵי-זֶה צְרִיכִין לִקְנוֹת בְּיֹקֶר כָּל מַאַכְלֵיהֶם, כִּי צְרִיכִים לִתֵּן מְעוֹת שְׁחִיטָה וּבְשַׂר טְרֵפָה בְּזוֹל גָּדוֹל, וְהֵם צְרִיכִין לִקְנוֹת בָּשָׂר כָּשֵׁר כָּחוּשׁ בְּיֹקֶר גָּדוֹל וְכַיּוֹצֵא בָּזֶה הַרְבֵּה, עַל-כֵּן כָּל הַמָּמוֹן שֶׁל יִשְׂרָאֵל בִּכְלָל נִקְרָא מָמוֹן דִּקְדֻשָּׁה, בְּחִינַת צְדָקָה:"
                    ],
                    [
                        "וְזֶה בְּחִינַת הַכְּתֻבָּה שֶׁאָסוּר לָדוּר עִם אִשְׁתּוֹ בְּלֹא כְּתֻבָּה, כִּי הַכְּתֻבָּה שֶׁמַּבְטִיחַ לָהּ זֶהוּ בְּחִינַת מָמוֹן דִּקְדֻשָּׁה, בְּחִינַת שֶׁפַע הָעֲשִׁירוּת דִּקְדֻשָּׁה שֶׁמַּמְשִׁיךְ הַצַּדִּיק לִכְנֶסֶת יִשְׂרָאֵל, שֶׁהֵם בְּחִינַת אִישׁ וְאִשָּׁה כַּיָּדוּעַ. וְעַל-יְדֵי הַשֶּׁפַע הַקְּדֻשָּׁה הַזֹּאת הַנִּמְשָׁךְ עַל-יְדֵי הַכְּתֻבָּה דְּאוֹרָיְתָא וּדְרַבָּנָן, עַל-יְדֵי-זֶה מַמְתִּיק וּמְבַטֵּל בְּחִינַת אֲחִיזַת הַקְּלִפּוֹת וְהַסִּטְרָא אָחֳרָא מִבְּחִינַת הָאִשָּׁה יִרְאַת ה' שֶׁמִּשָּׁם נִמְשָׁךְ הָעֲנִיּוּת וְהַדַּלּוּת, שֶׁהוּא בְּחִינַת תַּאֲוַת מָמוֹן, בְּחִינַת רָאשׁ עֹשֶׂה כַף רְמִיָּה וְכוּ' וְכַנַּ\"ל. כִּי עַל-יְדֵי הַכְּתֻבָּה הוּא מַמְשִׁיךְ כָּל הַשֶּׁפַע דִּקְדֻשָּׁה לִכְנֶסֶת יִשְׂרָאֵל לְבַד וְזָר אַל יִתְעָרֵב, וְלֹא יִהְיֶה לָהֶם שׁוּם אֲחִיזָה בְּהַשֶּׁפַע, וּכְשֶׁמִּתְבַּטְּלִים יְנִיקָתָם וַאֲחִיזָתָם, שֶׁהוּא בְּחִינַת בִּטּוּל הָעֲבוֹדָה זָרָה וְהַכְּפִירוֹת כַּנַּ\"ל, עַל-יְדֵי-זֶה נִתְבַּטֵּל חֲמִימוּת תַּאֲוַת הַמִּשְׁגָּל הַנִּמְשָׁךְ מִשָּׁם וְזוֹכִין שֶׁיִּהְיֶה הַזִּוּוּג בִּקְדֻשָּׁה וּבְטָהֳרָה, וְעַל-כֵּן אָסוּר לָדוּר עִם אִשְׁתּוֹ בְּלֹא כְּתֻבָּה, כִּי עִקַּר קְדֻשַּׁת הַבְּרִית הוּא בִּבְחִינַת הַמְשָׁכַת שֶׁפַע הָעֲשִׁירוּת בִּקְדֻשָּׁה, שֶׁזֶּהוּ בְּחִינַת צְדָקָה, בְּחִינַת בִּטּוּל הָעֲנִיּוּת שֶׁזֶּהוּ בְּחִינַת הַכְּתֻבָּה וְכַנַּ\"ל:"
                    ],
                    [
                        "וְזֶהוּ בְּחִינַת מָאתַיִם וּמָנֶה שֶׁנּוֹתְנִין לִבְתוּלָה מָאתַיִם וּלְאַלְמָנָה מָנֶה, כִּי כְּבָר מְבֹאָר שֶׁהַמָּמוֹן שֶׁנּוֹתֵן הָאִישׁ לְאִשְׁתּוֹ, שֶׁהֵם הַקִּדּוּשִׁין וְהַכְּתֻבָּה, הוּא בִּבְחִינַת צְדָקָה הַנַּ\"ל שֶׁמְּשַׁבֵּר תַּאֲוַת מָמוֹן, שֶׁהוּא בְּחִינַת רוּחָא נָחִית לְשַׁכֵּךְ חֲמִימָא דְּלִבָּאֵי וְכוּ', שֶׁעַל-יְדֵי-זֶה יְכוֹלִין לִקַּח הַנְּפָשׁוֹת וּלְהַעֲלוֹתָן בִּבְחִינַת מַיִן נוּקְבִין וּלְהוֹלִיד וּלְהַמְשִׁיךְ תּוֹרָה, שֶׁזֶּהוּ בְּחִינַת זִוּוּג דִּקְדֻשָּׁה שֶׁצְּרִיכִין גַּם כֵּן לְבָרֵר נִיצוֹצוֹת וּנְפָשׁוֹת בִּבְחִינַת הַעֲלָאַת מַיִן נוּקְבִין וּלְהוֹלִיד נַפְשׁוֹת הַבָּנִים בִּקְדֻשָּׁה שֶׁהֵם בְּחִינַת הַתּוֹרָה, כִּי יִשְׂרָאֵל הֵם בְּעַצְמָן בְּחִינַת הַתּוֹרָה וְכַנַּ\"ל, וְעַל-יְדֵי-זֶה זוֹכִין לְהַמְשִׁיךְ הַשְׁגָּחָה שְׁלֵמָה שֶׁהִוא בְּחִינַת הֲשָׁבַת הַהַבָּטָה וְהָרְאִיָּה, כַּמְבֹאָר הָעִנְיָן הֵיטֵב בְּהַתּוֹרָה \"אַשְׁרֵי הָעָם\" הַנַּ\"ל, עַיֵּן שָׁם. וְזֶהוּ בְּחִינַת מָאתַיִם שֶׁהוּא הַשִּׁעוּר שֶׁל עֲשִׁירוּת, כִּי מִי שֶׁיֵּשׁ לוֹ מָאתַיִם יוֹצֵא מִכְּלַל עָנִי וְאָסוּר לוֹ לִטֹּל צְדָקָה, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה כַּנַּ\"ל, כִּי עִקַּר הַשֶּׁפַע נִמְשָׁךְ מֵהַשְׁגָּחַת הַשֵּׁם יִתְבָּרַךְ הַשְּׁלֵמָה שֶׁזּוֹכִין עַל-יְדֵי הַצְּדָקָה כַּנַּ\"ל, כְּמוֹ שֶׁנֶּאֱמַר בְּאֶרֶץ יִשְׂרָאֵל שֶׁמִּשָּׁם כָּל הַשֶּׁפַע, \"תָּמִיד עֵינֵי ה' אֱלֹקֶיךָ בָּהּ מֵרֵאשִׁית הַשָּׁנָה וְכוּ'\", שֶׁשָּׁם עִקַּר הַשְׁגָּחָתוֹ הַשְּׁלֵמָה. וְעַל-כֵּן שָׁם עִקַּר כָּל הַהַשְׁפָּעוֹת וְכָל הַשֶּׁפַע הַנִּמְשָׁךְ מִלְּמַעְלָה מֵאַיִן לְיֵשׁ עַל-יְדֵי הַשְׁגָּחָתוֹ יִתְבָּרַךְ נִמְשָׁךְ מִמַּה לְמֵאָה בִּבְחִינַת אַל תִּקְרֵי מַה אֶלָּא מֵאָה, כַּמּוּבָן בְּדִבְרֵי רַבֵּנוּ זִכְרוֹנוֹ לִבְרָכָה בְּמָקוֹם אַחֵר. וְזֶהוּ בְּחִינַת מֵאָה בְּרָכוֹת, בְּחִינַת מֵאָה אֲדָנִים, וְזֶהוּ בְּחִינַת וַיִּזְרַע יִצְחָק בָּאָרֶץ הַהִוא וַיִּמְצָא בַּשָּׁנָה הַהִוא מֵאָה שְׁעָרִים וַיְבָרֲכֵהוּ ה', כִּי עִקַּר הַבְּרָכָה וְהַשֶּׁפַע הִיא בִּבְחִינַת מֵאָה שְׁעָרִים, מֵאָה בְּרָכוֹת, כִּי הַשֶּׁפַע נִמְשֶׁכֶת מִמַּה לְמֵאָה כַּנַּ\"ל, וְעַל-כֵּן שִׁעוּר הַפָּחוּת שֶׁל הָעֲשִׁירוּת הוּא מָאתַיִם, שֶׁהוּא שִׁעוּר הַכְּתֻבָּה דְּאוֹרָיְתָא, כִּי עִקַּר שְׁלֵמוּת הַשֶּׁפַע הִיא כְּשֶׁנִּמְשֶׁכֶת הַשֶּׁפַע בִּבְחִינַת הַשְׁגָּחָה שְׁלֵמָה, שֶׁזֶּה עִקַּר הָרְאִיָּה עַל-יְדֵי שֶׁמַּכֶּה כֹּחַ הָרְאוּת בְּהַדָּבָר הַנִּרְאֶה וּמֵבִיא אֶת הַדָּבָר הַנִּרְאֶה לְעֵינָיו וְנִצְטַיֵּר בְּעֵינָיו וְעַל-יְדֵי-זֶה רוֹאֶה הַדָּבָר, כַּמְבֹאָר הֵיטֵב בְּהַתּוֹרָה הַנַּ\"ל, שֶׁזֶּהוּ בְּחִינַת הַשְׁגָּחָה שְׁלֵמָה שֶׁזּוֹכִין עַל-יְדֵי הַצְּדָקָה עַל-יְדֵי הַתּוֹרָה שֶׁמַּמְשִׁיכִין עַל יָדָהּ, כְּמוֹ שֶׁמְּבֹאָר שָׁם, עַיֵּן שָׁם. וּכְשֶׁזּוֹכִין לְהַשְׁגָּחָה שְׁלֵמָה, שֶׁהוּא בְּחִינַת כְּפִילַת הַהַבָּטָה, בְּחִינַת וְהַחַיּוֹת רָצוֹא וָשׁוֹב, שֶׁעַל-יְדֵי-זֶה עִקַּר בְּחִינַת הָרְאִיָּה וְהַהַשְׁגָּחָה כַּנַּ\"ל, אֲזַי גַּם הַשֶּׁפַע הַנִּמְשָׁךְ מִשָּׁם כְּפוּלָה בִּבְּחִינַת מָאתַיִם, כִּי הַשֶּׁפַע הַנִּמְשֶׁכֶת, שֶׁהִיא בְּחִינַת מֵאָה, בְּחִינַת מֵאָה שְׁעָרִים, כִּי נִמְשֶׁכֶת מִמַּה לְמֵאָה כַּנַּ\"ל, הִיא נִכְפֶּלֶת לִשְׁתֵּי מֵאוֹת עַל-יְדֵי הֲשָׁבַת וְהַחְזָרַת הָרְאִיָּה וְהַהַבָּטָה, שֶׁהוּא עִקַּר הָרְאִיָּה וְהַהַשְׁגָּחָה בִּשְׁלֵמוּת וְכַנַּ\"ל, כִּי רַק אַחַר כָּךְ כְּשֶׁחוֹזֵר הַדָּבָר הַנִּרְאֶה לְעֵינָיו אָז עִקַּר הָרְאִיָּה שֶׁרוֹאִין הַדָּבָר. נִמְצָא, כְּשֶׁאָנוּ זוֹכִין לְהַמְשִׁיךְ הַשְׁגָּחָתוֹ בִּשְׁלֵמוּת עָלֵינוּ, אֲזַי אָנוּ מַמְשִׁיכִין, כִּבְיָכוֹל, רְאִיָּתוֹ וְהַשְׁגָּחָתוֹ עָלֵינוּ בְּכִפְלַיִם, כִּי מִתְּחִלָּה נִמְשָׁךְ כֹּחַ הָרְאוּת, שֶׁהוּא בְּהַתּוֹרָה, עָלֵינוּ וְעַל-יְדֵי שֶׁאָנוּ קְרוֹבִין אֶל הַתּוֹרָה, עַל-יְדֵי-זֶה אָנוּ חוֹזְרִין וְנִצְטַיְּרִים בְּעֵינָיו, וְאָז עִקַּר הָרְאִיָּה וְהַהַשְׁגָּחָה שֶׁמַּשְׁגִּיחַ עָלֵינוּ בְּהַשְׁגָּחָה שְׁלֵמָה כַּנַּ\"ל. נִמְצָא, שֶׁהָרְאִיָּה וְהַהַשְׁגָּחָה הַשְּׁלֵמָה נִכְפֶּלֶת, וְעַל-כֵּן הַשֶּׁפַע הַנִּמְשָׁךְ מִשָּׁם נִכְפֶּלֶת גַּם כֵּן בִּבְחִינַת שְׁתֵּי פְּעָמִים מֵאָה, שֶׁהוּא שִׁעוּר הַמְשָׁכַת הַשֶּׁפַע, בְּחִינַת מֵאָה שְׁעָרִים וְכוּ' כַּנַּ\"ל. וְעַל-כֵּן מָאתַיִם הוּא הַתְחָלַת הָעֲשִׁירוּת, כִּי אַחַר כָּךְ כְּשֶׁכְּבָר זָכָה לִבְחִינַת הַשְׁגָּחָה שְׁלֵמָה, שֶׁהוּא בְּחִינַת מָאתַיִם, אֲזַי בְּקַל יָכוֹל לִזְכּוֹת לְרֹב שֶׁפַע טוֹבָה וּבְרָכָה מְרֻבָּה, כִּי כְּשֶׁהַשְׁגָּחָה בִּשְׁלֵמוּת שֶׁחוֹזְרִים וְנִצְטַיְּרִים בְּעֵינָיו, כִּבְיָכוֹל, אֲזַי הָרְאִיָּה כְּפוּלָה וּמְכֻפֶּלֶת בְּלִי שִׁעוּר וְהַשֶּׁפַע נִמְשֶׁכֶת בְּשֶׁפַע גָּדוֹל עַד בְּלִי דַּי:"
                    ],
                    [
                        " וְעַל-כֵּן שִׁעוּר הַכְּתֻבָּה, שֶׁהוּא בְּחִינַת הַמְשָׁכַת הַשֶּׁפַע וְהָעֲשִׁירוּת דִּקְדֻשָּׁה כַּנַּ\"ל, הוּא מָאתַיִם, שֶׁהוּא בְּחִינַת הָעֲשִׁירוּת דִּקְדֻשָּׁה הַנִּמְשָׁךְ מִבְּחִינַת הַשְׁגָּחָה שְׁלֵמָה שֶׁנִּמְשָׁךְ עַל-יְדֵי הַצְּדָקָה, שֶׁהוּא בְּחִינַת רוּחָא נָחִית וְכוּ' כַּנַּ\"ל, שֶׁזֶּהוּ עִקַּר בְּחִינַת הַיִּחוּד וְהַזִּוּוּג דִּקְדֻשָּׁה כַּנַּ\"ל. וְעַל-כֵּן רַק לִבְתוּלָה נוֹתְנִין מָאתַיִם, כִּי מְבֹאָר בְּכִתְבֵי הָאֲרִ\"י זַ\"ל עַל מַאֲמַר רַבּוֹתֵינוּ זִכְרוֹנָם לִבְרָכָה, אֵין הָאִשָּׁה כּוֹרֶתֶת בְּרִית אֶלָּא לְמִי שֶׁעוֹשֶׂה אוֹתָהּ כְּלִי, שֶׁהוּא סוֹד הַהוּא רוּחָא דְּשָׁבִיק בְּגַוָּהּ הַנֶּאֱמַר בְּהַסַּבָּא, שֶׁהוּא סוֹד הַעֲלָאַת מַיִן נוּקְבִין, שֶׁעַל-יְדֵי הַהוּא רוּחָא דְּשָׁבִיק בְּגַוָּהּ בְּבִיאָה רִאשׁוֹנָה, עַל-יְדֵי-זֶה עוֹשֶׂה בָּהּ בְּחִינַת כְּלִי לְהַעֲלוֹת מַיִן נוּקְבִין, וְכָל הַזִּוּוּגִים וְכָל הַהוֹלָדוֹת צְרִיכִין לְקַבֵּל מֵהַהוּא רוּחָא, וְעַל-כֵּן אֵין הָאִשָּׁה מִתְעַבֶּרֶת מִבִּיאָה רִאשׁוֹנָה וְכוּ', עַיֵּן שָׁם, וּבְחִינָה הַזֹּאת שֶׁל הַעֲלָאַת מַיִן נוּקְבִין שֶׁנַּעֲשֶׂה עַל-יְדֵי הַהוּא רוּחָא הַנַּ\"ל, זֶה זוֹכִין לְהַמְשִׁיךְ בִּקְדֻשָּׁה עַל-יְדֵי הַצְּדָקָה שֶׁנּוֹתְנִין שֶׁהוּא בְּחִינַת רוּחָא, בְּחִינַת רוּחָא נָחִית לְשַׁכֵּךְ חֲמִימָא דְּלִבָּא הַנַּ\"ל, שֶׁעַל-יְדֵי-זֶה עִקַּר בְּחִינַת הַעֲלָאַת מַיִן נוּקְבִין בַּיִּחוּד הָעֶלְיוֹן לְהַמְשִׁיךְ תּוֹרָה, כַּמְבֹאָר בְּהַתּוֹרָה הַנַּ\"ל שֶׁעִקַּר בְּחִינַת הַעֲלָאַת מַיִן נוּקְבִין וְהַיִּחוּד נַעֲשֶׂה עַל-יְדֵי הַצְּדָקָה, שֶׁהוּא בְּחִינַת רוּחָא כַּנַּ\"ל. וְזֶהוּ בְּחִינַת סוֹד הַהוּא רוּחָא הַנַּ\"ל שֶׁעַל-יְדֵי-זֶה כָּל הַעֲלָאַת מַיִן נוּקְבִין, הַיְנוּ עַל-יְדֵי מִצְוַת צְדָקָה, שֶׁהוּא בְּחִינַת רוּחָא כַּנַּ\"ל, וְזֶהוּ בְּחִינַת הַקִּדּוּשִׁין וְהַכְּתֻבָּה שֶׁהֵם בִּבְחִינַת תִּקּוּן הַצְּדָקָה, כַּנַּ\"ל שֶׁעַל-יְדֵי-זֶה מַמְשִׁיכִין בַּקְּדֻשָּׁה הַהוּא רוּחָא הַנַּ\"ל, שֶׁעַל-יְדֵי-זֶה הוּא בְּחִינַת הַעֲלָאַת מַיִן נוּקְבִין, שֶׁכָּל הַזִּוּוּגִים וְהַהוֹלָדוֹת דִּקְדֻשָּׁה הֵם עַל-יְדֵי-זֶה כַּנַּ\"ל. וְעַל-כֵּן הַבְּתוּלָה שִׁעוּר כְּתֻבָּתָהּ מָאתַיִם שֶׁנִּמְשָׁךְ מִבְּחִינַת הַשְׁגָּחָה שְׁלֵמָה שֶׁנִּמְשָׁךְ מִבְּחִינַת וְהַחַיּוֹת רָצוֹא וָשׁוֹב, שֶׁהוּא בְּחִינַת לְקִיחַת הַנְּפָשׁוֹת לְהַעֲלוֹתָם בִּבְחִינַת מַיִן נוּקְבִין וְהוֹלָדַת הַנְּפָשׁוֹת כַּנַּ\"ל. נִמְצָא, שֶׁבְּהַזִּוּוּג הָרִאשׁוֹן צְרִיכִין לְהַמְשִׁיךְ תִּקּוּן לִשְׁתֵּי הַבְּחִינוֹת הַנַּ\"ל שֶׁהֵם בְּחִינַת לְקִיחַת הַנְּפָשׁוֹת, שֶׁהוּא בְּחִינַת תִּקּוּן הַכְּלִי שֶׁל הַעֲלָאַת מַיִן נוּקְבִין, וְאַחַר כָּךְ הוֹלָדַת הַנְּפָשׁוֹת, שֶׁשְּׁתֵּי בְּחִינוֹת אֵלּוּ הֵם בְּחִינַת רָצוֹא וָשׁוֹב, שֶׁהֵם בְּחִינַת הַשְׁגָּחָה שְׁלֵמָה וְכוּ' כַּנַּ\"ל, וְזֶהוּ בְּחִינַת כְּתֻבַּת מָאתַיִם וְכַנַּ\"ל:",
                        " אֲבָל בְּאַלְמָנָה עִקַּר הַכְּתֻבָּה הוּא בִּשְׁבִיל תִּקּוּן הַמְשָׁכַת הַנְּפָשׁוֹת שֶׁל הַהוֹלָדָה, כִּי תִּקּוּן הַכְּלִי בִּשְׁבִיל הַעֲלָאַת מַיִן נוּקְבִין אֵין צָרִיךְ לְתַקֵּן עוֹד כַּנַּ\"ל, עַל-כֵּן אֵין כְּתֻבָּתָהּ אֶלָּא מָנֶה, שֶׁהוּא שִׁעוּר הַמְשָׁכַת הַשֶּׁפַע תָּמִיד כַּנַּ\"ל:"
                    ],
                    [
                        " וְזֶה בְּחִינַת הָאֶלֶף לְךָ שְׁלֹמֹה וּמָאתַיִם לְנֹטְרִים אֶת פִּרְיוֹ, כִּי שֹׁרֶשׁ הַשֶּׁפַע לְמַעְלָה בְּשָׁרְשָׁהּ הוּא בִּבְחִינַת מַה וְאֵין לָהּ שׁוּם צִיּוּר, וְאַחַר כָּךְ כְּשֶׁמַּתְחֶלֶת לְהִצְטַיֵּר קְצָת מֵחֲמַת גֹּדֶל הָאוֹר אֲזַי עֲדַיִן הַשֶּׁפַע בִּבְחִינַת אֲלָפִים, בִּבְחִינַת הָאֶלֶף לְךָ שְׁלֹמֹה, שֶׁהוּא מֶלֶךְ שֶׁהַשָּׁלוֹם שֶׁלּוֹ, שֶׁמִּשָּׁם כָּל הַהַשְׁפָּעוֹת הַנִּמְשָׁךְ דֶּרֶךְ הַצִּנּוֹר הַקָּדוֹשׁ, שֶׁהוּא בְּחִינַת בְּרִית שָׁלוֹם, וּבְשֹׁרֶשׁ הַשָּׁלוֹם בְּחִינַת שְׁלֹמֹה מֶלֶךְ שֶׁהַשָּׁלוֹם שֶׁלּוֹ, שָׁם עֲדַיִן הַשֶּׁפַע בִּבְחִינַת אֲלָפִים, בְּחִינַת הָאֶלֶף לְךָ שְׁלֹמֹה כַּנַּ\"ל, וְכַמּוּבָא שֶׁבָּעוֹלָמוֹת הָעֶלְיוֹנִים לְמַעְלָה לְמַעְלָה שָׁם הַכֹּל בִּבְחִינַת אֲלָפִים, וְאָז כְּשֶׁאוֹר הַשֶּׁפַע הוּא עֲדַיִן בִּבְחִינַת אֲלָפִים אִי אֶפְשָׁר לְקַבְּלוֹ מֵחֲמַת רִבּוּי אוֹר, כִּי אִי אֶפְשָׁר לְקַבְּלוֹ עַד שֶׁמְּחַלְּקִין הָאֲלָפִים לְמֵאוֹת, וְכַמְבֹאָר רֶמֶז מִזֶּה בְּהַסּוֹד הַגָּדוֹל וְהַנּוֹרָא שֶׁגִּלָּה רַבֵּנוּ זִכְרוֹנוֹ לִבְרָכָה מֵעִנְיַן חֲלֻקַּת הָאֲלָפִים לְמֵאוֹת, עַיֵּן שָׁם, כִּי צְרִיכִין לְחַבֵּר שֹׁרֶשׁ הָעֶלְיוֹן, שֶׁהוּא בְּחִינַת מַה, עִם בְּחִינַת הָאֶלֶף, וְאָז נַעֲשֶׂה הַכְּלִי וְהַצִּמְצוּם שֶׁל הַשֶּׁפַע בִּבְחִינַת מֵאָה, וְאָז מְקַבְּלִין הַשֶּׁפַע, שֶׁהִיא בְּחִינַת מֵאָה בְּרָכוֹת וְכוּ' כַּנַּ\"ל, וְהָעִקָּר כְּשֶׁהַשֶּׁפַע, שֶׁהוּא בְּחִינַת אוֹר הַהַשְׁגָּחָה, נִכְפֶּלֶת בִּבְחִינַת רָצוֹא וָשׁוֹב, שֶׁזֶּהוּ בְּחִינַת מָאתַיִם, שֶׁהוּא שִׁעוּר הַתְחָלַת הָעֲשִׁירוּת כַּנַּ\"ל. וְזֶהוּ, \"וּמָאתַיִם לְנֹטְרִים אֶת פִּרְיוֹ\". שֶׁהֵם הַתַּלְמִידֵי חֲכָמִים הַשּׁוֹמְרִים אֶת הַתּוֹרָה שֶׁמִּשָּׁם כָּל הַשֶּׁפַע כַּנַּ\"ל, שֶׁהֵם מַמְשִׁיכִין הַשֶּׁפַע עַל-יְדֵי הַהַשְׁגָּחָה שְׁלֵמָה בִּבְחִינַת מָאתַיִם כַּנַּ\"ל:"
                    ],
                    [
                        "וְעַל-כֵּן צָרִיךְ לִתֵּן לָהּ הַכְּתֻבָּה בִּכְתָב דַּיְקָא, וַאֲפִלּוּ כְּשֶׁמַּבְטִיחַ לָהּ בְּקִנְיָן גָּמוּר בְּעַל פֶּה אֵינוֹ מוֹעִיל וְאָסוּר לָדוּר עִמָּהּ עַד שֶׁיִּתֵּן לָהּ הַכְּתֻבָּה בִּכְתָב דַּיְקָא, כִּי אִישׁ וְאִשָּׁה שָׁרְשָׁם נִמְשָׁךְ מִבְּחִינַת תּוֹרָה שֶׁבִּכְתָב וְתוֹרָה שֶׁבְּעַל פֶּה כַּיָּדוּעַ אֲשֶׁר בְּשָׁרְשָׁם הַכֹּל אֶחָד, כִּי ה' אֶחָד וּשְׁמוֹ אֶחָד, כִּי 'ה' אֶחָד' זֶה בְּחִינַת תּוֹרָה שֶׁבִּכְתָב, 'וּשְׁמוֹ אֶחָד', זֶה בְּחִינַת תּוֹרָה שֶׁבְּעַל פֶּה שֶׁהוּא בְּחִינַת מַלְכוּת, בְּחִינַת שֵׁם, כְּמוֹ שֶׁנֶּאֱמַר, \"וַיַּעַשׂ דָּוִד שֵׁם\", כַּמּוּבָא בְּדִבְרֵי רַבֵּנוּ זִכְרוֹנוֹ לִבְרָכָה. וְזֶהוּ בְּחִינַת הַשְׁגָּחָה שְׁלֵמָה הַנַּ\"ל בְּחִינַת וְהַחַיּוֹת רָצוֹא וָשׁוֹב שֶׁנִּמְשָׁךְ עַל-יְדֵי הַמְשָׁכַת הַתּוֹרָה שֶׁכְּלוּלָה מִטְּעָמִים נְקֻדּוֹת תָּגִין אוֹתִיּוֹת, כִּי כָּל הַתּוֹרָה שֶׁמַּמְשִׁיכִין צְרִיכָה לִהְיוֹת כְּלוּלָה מִתּוֹרָה שֶׁבִּכְתָב וְתוֹרָה שֶׁבְּעַל פֶּה שֶׁבֶּאֱמֶת כֻּלּוֹ חַד, וְעַל-כֵּן הַהַשְׁגָּחָה הַנִּמְשֶׁכֶת עַל-יְדֵי-זֶה כְּפוּלָה גַּם כֵּן בִּבְחִינַת רָצוֹא וָשׁוֹב, זֶהוּ בְּחִינַת הַשְׁגָּחָה שְׁלֵמָה, כִּי רָצוֹא וָשׁוֹב זֶהוּ בְּחִינַת תּוֹרָה שֶׁבִּכְתָב וְתוֹרָה שֶׁבְּעַל פֶּה, שֶׁהֵם בְּחִינַת אוֹר יָשָׁר וְאוֹר חוֹזֵר, כִּי עִקַּר הָאוֹר חוֹזֵר הוּא בִּבְחִינַת מַלְכוּת שֶׁהוּא בְּחִינַת תּוֹרָה שֶׁבְּעַל פֶּה כַּיָּדוּעַ, שֶׁעִקַּר הַשְּׁלֵמוּת שֶׁיִּהְיֶה נִכְלָל בְּחִינַת הָאוֹר חוֹזֵר בְּהָאוֹר הַיָּשָׁר שֶׁיִּהְיֶה נִמְשָׁךְ הַשְׁגָּחָה שְׁלֵמָה עַל-יְדֵי-זֶה , וְאָז חוֹזֵר וְנִכְלָל הַכֹּל בִּבְחִינַת אוֹר יָשָׁר לְבַד, כִּי בַּאֲתַר דְּאִית דְּכַר, נוּקְבָּא לָא אִידְכַּר תַּמָּן, כִּי כָּל הָעוֹלָמוֹת הַכְּלוּלִים בִּבְחִינַת מַלְכוּת, שֶׁהוּא בְּחִינַת אוֹר חוֹזֵר כְּשֶׁזּוֹכִין לִהְיוֹת סְמוּכִין לְהַשֵּׁם יִתְבָּרַךְ עַל-יְדֵי הַתּוֹרָה שֶׁיִּשְׂרָאֵל מַמְשִׁיכִין וּמְקַבְּלִים עֲלֵיהֶם בְּכָל עֵת, אֲזַי הֵם חוֹזְרִים וְנִצְטַיְּרִים בְּעֵינָיו, כִּבְיָכוֹל, וּמַשְׁגִּיחַ עֲלֵיהֶם בִּשְׁלֵמוּת. נִמְצָא, שֶׁחוֹזֵר בְּחִינַת הָאוֹר, חוֹזֵר וְנִכְלָל בְּהָאוֹר הַיָּשָׁר וְנֶחֱזָר הַכֹּל לִבְחִינַת אוֹר הַיָּשָׁר שֶׁהוּא בְּחִינַת חֶסֶד, וְחוֹזֵר וְנִכְלָל כָּל בְּחִינַת תּוֹרָה שֶׁבְּעַל פֶּה בְּתוֹרָה שֶׁבִּכְתָב, כִּי לֵיכָּא מִידֵי דְּלָא רְמִיזָא בְּאוֹרָיְתָא, וְעַל-כֵּן צָרִיךְ לִתֵּן לָהּ הַכְּתֻבָּה בִּכְתָב דַּיְקָא כְּדֵי לִכְלֹל הַכֹּל בַּתּוֹרָה שֶׁבִּכְתָב, כִּי זֶה עִקַּר הַתִּקּוּן שֶׁהִיא תִּהְיֶה טְפֵלָה אֵלָיו כַּיָּדוּעַ, כִּי הַכְּתֻבָּה הִיא בְּחִינַת הַשְׁגָּחָה שְׁלֵמָה שֶׁנִּמְשָׁךְ מִבְּחִינַת הַתּוֹרָה שֶׁכְּלוּלָה מִטְּעָמִים, נְקֻדּוֹת, תָּגִים, אוֹתִיּוֹת, שֶׁהוּא בְּחִינַת תּוֹרָה שֶׁבִּכְתָב שֶׁשָּׁם כָּל הַטְּעָמִים, נְקֻדּוֹת, תָּגִים וְאוֹתִיּוֹת, כִּי עִקַּר הַטְּעָמִים, נְקֻדּוֹת, תָּגִים וְאוֹתִיּוֹת הֵם בַּתּוֹרָה שֶׁבִּכְתָב שֶׁקּוֹרִין אוֹתָהּ בִּטְעָמִים וּנְקֻדּוֹת וּכְתוּבָה בְּתָגִין וְאוֹתִיּוֹת בְּדִקְדּוּק גָּדוֹל כָּרָאוּי. וְעַל-כֵּן צָרִיךְ לִתֵּן לָהּ הַכְּתֻבָּה בִּכְתָב דַּיְקָא, שֶׁזֶּהוּ בְּחִינַת תּוֹרָה שֶׁבִּכְתָב, כְּדֵי לִכְלֹל תּוֹרָה שֶׁבְּעַל פֶּה עִם תּוֹרָה שֶׁבִּכְתָב, שֶׁהוּא בְּחִינַת יִחוּד אִישׁ וְאִשָּׁה שֶׁשְּׁנֵיהֶם אֶחָד בַּשֹּׁרֶשׁ, וְצָרִיךְ שֶׁיֻּכְלַל הַכֹּל בִּבְחִינַת תּוֹרָה שֶׁבִּכְתָב, שֶׁהוּא בְּחִינַת אוֹר הַיָּשָׁר, שֶׁזֶּהוּ בְּחִינַת הַשְׁגָּחָה שְׁלֵמָה וְכוּ' כַּנַּ\"ל:"
                    ],
                    [
                        "כִּי תּוֹרָה שֶׁבִּכְתָב וְתוֹרָה שֶׁבְּעַל פֶּה הֵם בְּחִינַת יְדִיעָה בִּכְלָל וִידִיעָה בִּפְרָט, הַמּוּבָא בַּזֹּהַר הַקָּדוֹשׁ. כִּי יֵשׁ יְדִיעָה בִּכְלָל, דְּהַיְנוּ מַה שֶּׁיּוֹדְעִין וּמַאֲמִינִין בְּהַשֵּׁם יִתְבָּרַךְ בִּכְלָל שֶׁיֵּשׁ יָחִיד נִמְצָא אֲדוֹן כֹּל מַנְהִיג וּמוֹשֵׁל יִתְבָּרַךְ שְׁמוֹ, וְאַחַר כָּךְ צְרִיכִים לֵידַע בִּפְרָטִיּוּת שֶׁהוּא בְּחִינַת הַשָּגַת אֱלֹקוּת שֶׁזּוֹכֶה כָּל חַד כְּפוּם מַה דִּמְשַׁעֵר בְּלִבֵּיהּ כְּפִי מַה שֶּׁזּוֹכֶה לְשַׁבֵּר תַּאֲווֹת עוֹלָם הַזֶּה וּלְסַגֵּל מִצְווֹת וּמַעֲשִׂים טוֹבִים, וּשְׁנֵי הַיְדִיעוֹת הָאֵלֶּה שֶׁהֵם בְּחִינַת יְדִיעָה בִּכְלָל וִידִיעָה בִּפְרָט, הֵם בְּחִינַת תּוֹרָה שֶׁבִּכְתָב וְתוֹרָה שֶׁבְּעַל פֶּה. כִּי תּוֹרָה שֶׁבִּכְתָב זֶהוּ בְּחִינַת יְדִיעָה בִּכְלָל, וְעַל-כֵּן עִקַּר שֹׁרֶשׁ הַתּוֹרָה הוּא אָנֹכִי וְלֹא יִהְיֶה לְךָ שֶׁשָּׁמַעְנוּ מִפִּי הַגְּבוּרָה, שֶׁהוּא בְּחִינַת יְדִיעָה בִּכְלָל שֶׁהוֹדִיעָם שֶׁהוּא אֱלֹקֵינוּ וְאֵין עוֹד, וּשְׁאָר כָּל מִצְווֹת הַתּוֹרָה הֵם בִּבְחִינַת יְדִיעָה בִּפְרָט, כִּי כָּל מִצְוָה וּמִצְוָה הִיא יְדִיעָה פְּרָטִיּוּת שֶׁיּוֹדְעִין רְצוֹנוֹ יִתְבָּרַךְ שֶׁרְצוֹנוֹ הוּא לְהַנִּיחַ תְּפִלִּין בְּכָל יוֹם, וְשֶׁיִּהְיֶה דַּיְקָא אַרְבַּע פָּרָשִׁיּוֹת אֵלּוּ וּבְתוֹךְ בָּתִּים שֶׁל עוֹר דַּיְקָא, וּשְׁאָר דִּינֵיהֶם, וְכֵן רְצוֹנוֹ לְהִתְעַטֵּף בְּצִיצִית וְכוּ', וְכַיּוֹצֵא בִּשְׁאָר הַמִּצְווֹת. וְעַל-כֵּן עַל-יְדֵי כָּל מִצְוָה וּמִצְוָה שֶׁאָנוּ מְקַיְּמִין שֶׁהֵם בְּחִינַת הִתְגַּלּוּת יְדִיעַת רְצוֹנוֹ בִּפְרָטִיּוּת, עַל-יְדֵי-זֶה זוֹכִין לְהַשִּיגוֹ יִתְבָּרַךְ כָּל חַד כְּפוּם מַה דִּמְשַׁעֵר בְּלִבֵּיהּ, שֶׁזֶּהוּ בְּחִינַת יְדִיעָה פְּרָטִיּוּת הַנַּ\"ל, שֶׁזּוֹכֶה כָּל אֶחָד כְּפִי קְדֻשָּׁתוֹ וְטָהֳרָתוֹ לְהַכִּיר אוֹתוֹ יִתְבָּרַךְ בָּעוֹלָם הַבָּא בִּבְחִינַת יְדִיעָה פְּרָטִיּוּת הַנַּ\"ל, שֶׁזֶּהוּ עִקַּר הַגָּדֵר וְהַהֶבְדֵּל שֶׁיִּהְיֶה לֶעָתִיד בֵּין יִשְׂרָאֵל לְאֻמּוֹת הָעוֹלָם, וְכֵן בֵּין יִשְׂרָאֵל בְּעַצְמָן שֶׁיִּהְיֶה הֶפְרֵשׁ וְהֶבְדֵּל גָּדוֹל בֵּין צַדִּיק לְרָשָׁע, וַאֲפִלּוּ בֵּין הַצַּדִּיקִים בְּעַצְמָן וּבֵין הַכְּשֵׁרִים וְהַבֵּינוֹנִים בְּעַצְמָן וְכוּ', כְּמוֹ שֶׁכָּתוּב, \"וְשַׁבְתֶּם וּרְאִיתֶם בֵּין צַדִּיק לְרָשָׁע בֵּין עֹבֵד אֱלֹקִים לַאֲשֶׁר לֹא עֲבָדוֹ\". וְעִקַּר הַחִלּוּק וְהַהֶפְרֵשׁ בְּסוֹף תַּכְלִית הָאַחֲרוֹן יִהְיֶה בִּבְחִינַת יְדִיעָה פְּרָטִיּוּת הַנַּ\"ל, שֶׁכָּל מִי שֶׁיָּגַע יוֹתֵר בַּעֲבוֹדַת ה', וּפֵרַשׁ אֶת עַצְמוֹ מֵהָעוֹלָם הַזֶּה בְּיוֹתֵר, וְעָשָׂה נַחַת רוּחַ לְיוֹצְרוֹ בְּיוֹתֵר בֶּאֱמֶת יִזְכֶּה לְהַשָּגָה יְתֵרָה בְּיוֹתֵר בִּידִיעָתוֹ הַפְּרָטִית הַנַּ\"ל. וְיֵשׁ צַדִּיקִים וּכְשֵׁרִים שֶׁגַּם בָּעוֹלָם הַזֶּה זוֹכִין מְעַט לִבְחִינַת יְדִיעָה הַפְּרָטִית הַנַּ\"ל שֶׁהִיא בְּחִינַת הַהַשָּגוֹת שֶׁל כָּל הַצַּדִּיקִים הָאֲמִתִּיִּים שֶׁמַּשִּיגִין גַּם בָּעוֹלָם הַזֶּה מַה שֶּׁמַּשִּיגִים. נִמְצָא, שֶׁכָּל הַתּוֹרָה הִיא בִּבְחִינַת יְדִיעָה הַפְּרָטִיּוּת, אֲבָל זֶה יָדוּעַ שֶׁכָּל בְּחִינָה וּבְחִינָה כְּלוּלָה מִכָּל הַבְּחִינוֹת, וְעַל-כֵּן גַּם בְּהַתּוֹרָה בְּעַצְמָהּ יֵשׁ שְׁתֵּי בְּחִינוֹת, בְּחִינַת כְּלָל וּפְרָט, שֶׁהִיא בְּחִינַת תּוֹרָה שֶׁבִּכְתָב וְתוֹרָה שֶׁבְּעַל פֶּה. כִּי תּוֹרָה שֶׁבִּכְתָב הִיא נִמְשֶׁכֶת מִבְּחִינַת יְדִיעָה בִּכְלָל מִמֶּנּוּ יִתְבָּרַךְ, וְתוֹרָה שֶׁבְּעַל פֶּה נִמְשֶׁכֶת מִבְּחִינַת יְדִיעָה בִּפְרָט, כִּי תּוֹרָה שֶׁבִּכְתָב הִיא בִּבְחִינַת כְּלָל נֶגֶד תּוֹרָה שֶׁבְּעַל פֶּה, כִּי בַּתּוֹרָה שֶׁבִּכְתָב כְּתוּבִים כָּל הַמִּצְווֹת בִּכְלָל, כְּגוֹן מִצְוַת תְּפִלִּין נֶאֱמַר בְּהַתּוֹרָה בְּפָסוּק אֶחָד בִּכְלָל, \"וּקְשַׁרְתָּם לְאוֹת עַל יָדֶךָ וְהָיוּ לְטוֹטָפֹת וְכוּ'\", אֲבָל פְּרָטֵי הַמִּצְווֹת, כְּגוֹן כָּל דִּינֵי הַתְּפִלִּין בִּפְרָטִיּוּת אֵין יוֹדְעִים כִּי אִם עַל-יְדֵי תּוֹרָה שֶׁבְּעַל פֶּה, כִּי הִיא בְּחִינַת יְדִיעָה בִּפְרָט. וּבֶאֱמֶת שְׁתֵּי הַיְדִיעוֹת אֵלּוּ שֶׁהֵם בְּחִינַת כְּלָל וּפְרָט, הַכֹּל אֶחָד, כִּי ה' אֶחָד וּשְׁמוֹ אֶחָד, כִּי כָּל מַה שֶּׁיּוֹדְעִין וּמַשִּיגִין הַצַּדִּיקִים הָאֲמִתִּיִּים רְצוֹנוֹ יִתְבָּרַךְ וְהַשָּגוֹת אֱלֹקוּת בִּבְחִינַת יְדִיעָה פְּרָטִיּוּת, חוֹזְרִים תָּמִיד אֶל הַכְּלָל, שֶׁהוּא בְּחִינַת יְדִיעָה הַכְּלָלִיּוּת, שֶׁיּוֹדְעִין הַכֹּל בִּסְתָם שֶׁהוּא בְּחִינַת שְׁלֵמוּת הָאֱמוּנָה שֶׁל כְּלַל יִשְׂרָאֵל שֶׁמַּאֲמִינִין בּוֹ יִתְבָּרַךְ בִּכְלָל שֶׁזֶּהוּ הָעִקָּר. וּמִכָּל הַיְדִיעוֹת הַפְּרָטִיּוֹת צְרִיכִין לַחֲזֹר לְשָׁם בִּבְחִינַת כְּלָל וּפְרָט וּכְלָל, שֶׁבִּתְחִלָּה יוֹדְעִין בִּכְלָל וְאַחַר כָּךְ מִי שֶׁזּוֹכֶה לְאֵיזֶה הַשָּגָה לִבְחִינַת יְדִיעָה פְּרָטִית צָרִיךְ לַחֲזֹר בְּכָל עֵת לִבְחִינַת יְדִיעָה הַכְּלָלִית, וְכַמְבֹאָר בַּזֹּהַר הַקָּדוֹשׁ בַּהַקְדָּמָה, כֵּיוָן דְּשָׁאַל בַּרְ נָשׁ וּמְפַשְׁפֵשׂ לְאִסְתַּכְּלָא וּלְמִינְדַּע וְכוּ', כֵּיוָן דְּמָטֵי תַּמָּן מֶה חָמִית מַה יָּדַעְתְּ מַה פִּשְׁפַּשְׁתְּ וְכוּ', כִּי תַּכְלִית הַיְדִיעָה שֶׁלֹּא נֵדַע:",
                        " נִמְצָא, שֶׁחוֹזְרִין לְעוֹלָם אֶל הַכְּלָל, שֶׁהִיא יְדִיעָה הַכְּלָלִית הַנַּ\"ל, רַק שֶׁעַל-יְדֵי בְּחִינַת הַיְדִיעָה הַפְּרָטִית שֶׁל הַצַּדִּיקִים הָאֲמִתִּיִּים אַף-עַל-פִּי שֶׁלְּעוֹלָם הֵם חוֹזְרִין אֶל הַכְּלָל כַּנַּ\"ל, אַף-עַל-פִּי-כֵן הוּא זְכוּת לָהֶם וְטוֹבָה גְּדוֹלָה מְאֹד, כִּי עַל-יְדֵי-זֶה נִתְחַזֵּק בְּיוֹתֵר יְדִיעָה הַכְּלָלִית בְּכָל פַּעַם, כִּי כָּל מַה שֶּׁמַּשִּיגִין יוֹתֵר הַשָּגוֹת אֱלֹקוּת בִּבְחִינַת יְדִיעָה פְּרָטִית, הֵם מַמְשִׁיכִין לָנוּ אֱמוּנָה שְׁלֵמָה בְּיֶתֶר שְׂאֵת וְיֶתֶר עֹז, שֶׁזֶּהוּ בְּחִינַת יְדִיעָה הַכְּלָלִית כַּנַּ\"ל, כִּי בֶּאֱמֶת הַכֹּל אֶחָד וּשְׁתֵּי הַיְדִיעוֹת הָאֵלּוּ צְרִיכִים זֶה לָזֶה בִּבְחִינַת מִכְּלָל שֶׁהוּא צָרִיךְ לִפְרָט, וּמִפְּרָט שֶׁהוּא צָרִיךְ לִכְלָל, כִּי בֶּאֱמֶת שְׁנֵיהֶם הֵם אַחְדוּת פָּשׁוּט בְּלִי הֶבְדֵּל וְאֵין אֶחָד בְּלֹא חֲבֵרוֹ, כִּי תּוֹרָה שֶׁבְּעַל פֶּה בְּלֹא תּוֹרָה שֶׁבִּכְתָב אֵינוֹ כְּלוּם, כִּי לֵיכָּא מִידֵי דְּלָא רְמִיזָא בְּאוֹרָיְתָא, וְכָל דִּינֵי תּוֹרָה שֶׁבְּעַל פֶּה כֻּלָּם בְּנוּיִים עַל תּוֹרָה שֶׁבִּכְתָב, וְכֵן תּוֹרָה שֶׁבִּכְתָב בְּלֹא תּוֹרָה שֶׁבְּעַל פֶּה גַּם כֵּן אֵינוֹ כְּלוּם כִּי אֵין יוֹדְעִין מִשּׁוּם מִצְוָה מֵהַתּוֹרָה שֶׁבִּכְתָב לְבַד, כִּי שׁוּם דִּין מִמִּצְוַת תְּפִלִּין לֹא נֶאֱמַר בַּתּוֹרָה רַק וּקְשַׁרְתָּם וְכוּ', וְאֵין יוֹדְעִים אִם עַל הַקִּבֹּרֶת אִם עַל כַּף הַיָּד כַּנִּרְאֶה מִפְּשַׁט הַכָּתוּב, כִּי בְּוַדַּאי בְּלֹא הַקַּבָּלָה שֶׁל תּוֹרָה שֶׁבְּעַל פֶּה לֹא הָיָה עוֹלֶה עַל הַדַּעַת לְפָרֵשׁ וּקְשַׁרְתָּם לְאוֹת עַל יָדֶךָ, עַל מְקוֹם הַקִּבֹּרֶת דַּיְקָא כְּמוֹ שֶׁהוּא בֶּאֱמֶת, וְכֵן וְהָיוּ לְטוֹטָפֹת לֹא הָיִינוּ יוֹדְעִים שֶׁמְּרַמֵּז עַל אַרְבָּעָה בָּתִּים, וְכֵן כָּל דִּינֵי הַתְּפִלִּין שֶׁיִּהְיוּ שֶׁל עוֹר דַּיְקָא וּתְפוּרִים בְּגִידִין וּקְשׁוּרִים בִּרְצוּעוֹת וְשִׁינִין שֶׁל תְּפִלִּין וּשְׁאָר דִּינֵיהֶם, וְכֵן כָּל דִּינֵי הַמִּצְווֹת בְּוַדַּאי אִי אֶפְשָׁר לֵידַע שׁוּם מִצְוָה מִתּוֹרָה שֶׁבִּכְתָב לְבַד. וְעַל-כֵּן מִי שֶׁכּוֹפֵר בְּדָבָר אֶחָד מִדִּבְרֵי סוֹפְרִים הוּא אֶפִּיקוֹרוֹס לְכָל הַתּוֹרָה כֻּלָּהּ כְּמוֹ הַקָּרָאִים שֶׁדִּינָם עַכְשָׁו כְּעַכּוּ\"ם לְכָל דִּבְרֵיהֶם, כִּי מֵאַחַר שֶׁכּוֹפְרִים בַּתּוֹרָה שֶׁבְּעַל פֶּה אֵין לָהֶם חֵלֶק גַּם בַּתּוֹרָה שֶׁבִּכְתָב, כִּי אֵין יוֹדְעִין שׁוּם דָּבָר מִתּוֹרָה שֶׁבִּכְתָב בְּלֹא תּוֹרָה שֶׁבְּעַל פֶּה, כִּי אֵין אֶחָד בְּלֹא חֲבֵרוֹ כַּנַּ\"ל, וְכֵן בְּהַיְדִיעוֹת הַנַּ\"ל הוּא גַּם כֵּן כֵּן, כִּי אִי אֶפְשָׁר לֵידַע מִמֶּנּוּ יִתְבָּרַךְ אֲפִלּוּ בִּכְלָל כִּי אִם עַל-יְדֵי הַתּוֹרָה וְהַמִּצְווֹת, שֶׁהֵם בִּבְחִינַת יְדִיעָה הַפְּרָטִית. וְכֵן לְהֵפֶךְ, אִי אֶפְשָׁר לְהַשִּיג שׁוּם הַשָּגָה, בְּחִינַת יְדִיעָה פְּרָטִית, כִּי אִם כְּשֶׁחוֹזְרִין בְּכָל עֵת לִבְחִינַת יְדִיעָה בִּכְלָל, שֶׁהוּא בְּחִינַת שְׁלֵמוּת הָאֱמוּנָה בִּכְלָל כַּנַּ\"ל. וְעַל-כֵּן עִקַּר הָאֱמוּנָה בִּשְׁלֵמוּת אֵין זוֹכִין כִּי אִם יִשְׂרָאֵל עַל-יְדֵי שֶׁמְּקַיְּמִין הַתּוֹרָה וְהַמִּצְווֹת, אֲבָל הָעַכּוּ\"ם אַף-עַל-פִּי שֶׁרֻבָּם כְּכֻלָּם מַאֲמִינִים בִּכְלָל בֶּאֱלֹקוּתוֹ וְאַחְדוּתוֹ יִתְבָּרַךְ, כִּי זֶה הַכֹּל מוֹדִים, אֲבָל אַף-עַל-פִּי-כֵן אֵין אֱמוּנָתָם שְׁלֵמָה כְּמוֹ יִשְׂרָאֵל, וְיֵשׁ לָהֶם דֵּעוֹת זָרוֹת וְנִפְסָדוֹת מְאֹד מְאֹד, וּבִפְרָט הַפִּילוֹסוֹפִים וְהַמְחַקְּרִים שֶׁנָּבוֹכוּ בְּדֵעוֹת רָעוֹת מְאֹד עַל-יְדֵי שֶׁרָצוּ לִכָּנֵס בִּידִיעוֹת פְּרָטִיּוֹת בְּלֹא קְדֻשָּׁה וְטָהֳרָה, בְּלֹא תּוֹרָה וּמִצְווֹת, וְהֵם מְשֻׁקָּעִים בְּתַאֲווֹתֵיהֶם בְּנִאוּף וּשְׁאָר תַּאֲווֹת וְרוֹצִים לַחֲקֹר בָּאֱלֹקוּת, עַל-כֵּן נִתְעוּ וְנָבוֹכוּ בִּכְפִירוֹת גְּדוֹלוֹת וּבִשְׁטוּתִים הַרְבֵּה מְאֹד, כִּי אִי אֶפְשָׁר לִכְנֹס בְּשׁוּם הַשָּגָה וִידִיעָה פְּרָטִית כִּי אִם עַל-יְדֵי קְדֻשָּׁה וְטָהֳרָה וְקִיּוּם הַתּוֹרָה וְהַמִּצְווֹת וּפְרִישׁוּת מִתַּאֲווֹת עוֹלָם הַזֶּה:"
                    ],
                    [
                        "נִמְצָא, שֶׁתּוֹרָה שֶׁבִּכְתָב וְתוֹרָה שֶׁבְּעַל פֶּה הֵם בִּבְחִינַת יְדִיעָה בִּכְלָל וִידִיעָה בִּפְרָט, וְזֶה בְּחִינַת נִגְלֶה וְנִסְתָּר, תּוֹרָה שֶׁבִּכְתָב הִיא בִּבְחִינַת נִגְלֶה, בְּחִינַת יְדִיעָה בִּכְלָל, שֶׁזֹּאת הַיְדִיעָה צְרִיכִין לְגַלּוֹת לְכָל בְּנֵי אָדָם מִגָּדוֹל וְעַד קָטֹן לֵידַע וּלְהוֹדִיעַ וּלְהִוָּדַע שֶׁהוּא הַיּוֹצֵר, הוּא הַבּוֹרֵא וְכוּ', וְעַל-כֵּן הַתּוֹרָה שֶׁבִּכְתָב שֶׁנִּמְשֶׁכֶת מִבְּחִינַת הַיְדִיעָה הַזֹּאת נִתְּנָה לִכְתֹּב, כִּי בְּחִינַת הַיְדִיעָה הַזֹּאת יְכוֹלִין לִכְתֹּב בִּכְתָב בָּאֵר הֵיטֵב שֶׁהַשֵּׁם יִתְבָּרַךְ יָחִיד קַדְמוֹן בָּרָא הַכֹּל אַחַר הֶעְדֵּר הַגָּמוּר כָּל הָעוֹלָם וּמְלֹאוֹ יֵשׁ מֵאַיִן הַמֻּחְלָט, שֶׁזֶּהוּ בְּחִינַת תּוֹרָה שֶׁבִּכְתָב שֶׁמַּתְחֶלֶת, \"בְּרֵאשִׁית בָּרָא אֱלֹקִים אֶת הַשָּׁמַיִם וְאֶת הָאָרֶץ\". וּצְרִיכִין לְכָתְבָהּ דַּוְקָא כְּדֵי לְהַמְשִׁיךְ הֶאָרַת הַיְדִיעָה הַזֹּאת לְתוֹךְ בְּחִינַת הָעֲשִׂיָּה, שֶׁזֶּהוּ הָעִקָּר לְהַמְשִׁיךְ הָאֱמוּנָה הַשְּׁלֵמָה שֶׁהִיא בְּחִינַת יְדִיעָה בִּכְלָל, עַד הָעֲשִׂיָּה הַגַּשְׁמִיּוּת, שֶׁהִוא בְּחִינַת כְּתִיבָה בַּיָּדַיִם, שֶׁהִיא בְּחִינַת עֲשִׂיָּה, שֶׁעַל-יְדֵי כְּתִיבַת הַתּוֹרָה מַמְשִׁיכִין הֶאָרַת הַיְדִיעָה הַזֹּאת, שֶׁהִיא בְּחִינַת הָאֱמוּנָה שְׁלֵמָה, לְתוֹךְ הָעֲשִׂיָּה, שֶׁזֶּהוּ עִקַּר כַּוָּנַת בְּרִיאַת כָּל הָעוֹלָמוֹת שֶׁכֻּלָּם לֹא נִבְרְאוּ כִּי אִם בִּשְׁבִיל הָעוֹלָם הַגַּשְׁמִי הַזֶּה כְּדֵי שֶׁיֵּדְעוּ גַּם בָּעוֹלָם הַגַּשְׁמִי הַזֶּה מִיִּחוּדוֹ וֶאֱלֹקוּתוֹ יִתְבָּרַךְ, שֶׁזֶּה עִקַּר כַּוָּנַת הַבְּרִיאָה, כַּמּוּבָא בַּסְּפָרִים. אֲבָל תּוֹרָה שֶׁבְּעַל פֶּה הִיא בְּחִינַת נִסְתָּר, בְּחִינַת סוֹדוֹת הַתּוֹרָה, בְּחִינַת הַשָּגוֹת אֱלֹקוּת שֶׁמַּשִּיגִין הַצַּדִּיקִים הַשְּׁלֵמִים כָּל חַד כְּפוּם מַה דִּמְשַׁעֵר בְּלִבֵּיהּ, שֶׁאֵלּוּ הַהַשָּגוֹת אִי אֶפְשָׁר לְכָתְבָן כְּלָל וַאֲפִלּוּ בְּעַל פֶּה אִי אֶפְשָׁר לְדַבֵּר מֵהֶם כִּי אִם אַחַר הִתְלַבְּשׁוּת בְּכַמָּה לְבוּשִׁין וְצִמְצוּמִים שֶׁאָז אֶפְשָׁר לַפֶּה לְגַלּוֹת רֶמֶז מֵהֶם מִפֶּה לְאֹזֶן לְחָכָם וּמֵבִין מִדַּעְתּוֹ, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, וְלֹא בְּמֶרְכָּבָה לְיָחִיד אֶלָּא אִם כֵּן הָיָה חָכָם וּמֵבִין מִדַּעְתּוֹ. וְזֶה עִקַּר בְּחִינַת תּוֹרָה שֶׁבְּעַל פֶּה, וּמֵחֲמַת שֶׁכָּל בְּחִינַת הַתּוֹרָה שֶׁבְּעַל פֶּה נִמְשָׁךְ מִבְּחִינַת יְדִיעָה זֹאת, עַל-כֵּן אָסוּר לִכְתֹּב כָּל תּוֹרָה שֶׁבְּעַל פֶּה, כִּי נִמְשֶׁכֶת מִבְּחִינַת יְדִיעָה וְהַשָּגָה זֹאת שֶׁאִי אֶפְשָׁר לְכָתְבָהּ וּלְדַבֵּר מִמֶּנָּה כִּי אִם בְּרֶמֶז בְּעָלְמָא בְּעַל פֶּה דַּיְקָא:"
                    ],
                    [
                        "אֲבָל אַחַר חֻרְבַּן הַבַּיִת בְּתֹקֶף הִתְגַּבְּרוּת הַגָּלוּת הִתִּירוּ חֲכָמֵינוּ זִכְרוֹנָם לִבְרָכָה לִכְתֹּב תּוֹרָה שֶׁבְּעַל פֶּה מִשּׁוּם עֵת לַעֲשׂוֹת לַה' הֵפֵרוּ תּוֹרָתֶךָ כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, כִּי בְּתֹקֶף הַגָּלוּת הִתְגַּבְּרָה הַסִּטְרָא אָחֳרָא עַד שֶׁהִתְחִילוּ הָאֶפִּיקוֹרְסִים לְהִתְפַּשֵּׁט בָּעוֹלָם בְּדֵעוֹתֵיהֶם הָרָעוֹת, עַד שֶׁכַּמָּה מִגְּדוֹלֵי יִשְׂרָאֵל נִלְכְּדוּ בְּרִשְׁתָּם וְהָלְכוּ בְּדַרְכֵי חֲקִירוֹתֵיהֶם וְגָרְמוּ מַה שֶּׁגָּרְמוּ לָהֶם וּלְהַדּוֹרוֹת הַבָּאִים אַחֲרֵיהֶם, וּבִפְרָט עַכְשָׁו שֶׁרוֹאִין מַה שֶּׁנִּצְמַח מִזֶּה, הַשֵּׁם יִתְבָּרַךְ יָחוּס עָלֵינוּ מֵעַתָּה, וּכְבָר דִּבַּרְנוּ מִזֶּה כַּמָּה פְּעָמִים אִם הָיָה מוֹעִיל מַה שֶּׁנְּדַבֵּר עוֹד מִזֶּה הָיָה כְּדַאי שֶׁכָּל מִי שֶׁנּוֹגֵעַ יִרְאַת ה' בְּלִבּוֹ יִצְעַק עַל זֶה תָּמִיד מֵעֶרֶב עַד בֹּקֶר, וּלְהַרְחִיב הַדִּבּוּר בְּפִיו וּבִכְתָב אֲלָפִים וְרִבְבוֹת יְרִיעוֹת לְהַזְהִיר אֶת הָעָם לְבִלְתִּי נָגוֹעַ בִּקְצֵה הַסַּם הַמָּוֶת הַזֶּה, הַמַּר וְהַזָּר שֶׁל דַּרְכֵי סִפְרֵי הַמְחַקְּרִים, אַךְ יָדַעְתִּי כִּי מִי שֶׁנִּתְעָה בָּזֶה לֹא יוֹעִילוּ לוֹ דְּבָרַי וְלֹא דִּבְרֵי רַבִּים וּגְדוֹלִים מִמֶּנִּי הַמַּזְהִירִים עַל זֶה מְאֹד מְאֹד, כַּמְבֹאָר בְּכַמָּה וְכַמָּה סְפָרִים קְדוֹשִׁים כַּמָּה אַזְהָרוֹת עַל זֶה בְּכַמָּה לְשׁוֹנוֹת בְּלִי שִׁעוּר, אַךְ מִי יוּכַל לְהִתְאַפֵּק מִלִּצְעֹק עַל צָרָה כָּזֹאת, וּבִפְרָט עַכְשָׁו שֶׁפָּשְׁתָה הַמִּסְפַּחַת הָרָעָה הַזֹּאת בַּעֲווֹנוֹתֵינוּ הָרַבִּים, אֲשֶׁר לֹא הָיְתָה כָּזֹאת מִימֵי קֶדֶם, וּמִי יוֹדֵעַ מַה יוֹלֵד יוֹם, וּכְמוֹ שֶׁאָמַר רַבֵּנוּ זִכְרוֹנוֹ לִבְרָכָה, אוֹי וַאֲבוֹי, שֶׁאֵין אָנוּ חוֹשְׁבִין כְּלָל בִּשְׁבִיל בָּנֵינוּ וְדוֹרוֹתֵינוּ אֵיךְ לְהַצִּילָם מִמַּיִם הַזְּדוֹנִים הָרָעִים הָאֵלֶּה הָרוֹצִים לִשְׁטֹף אֶת הָעוֹלָם, חַס וְשָׁלוֹם, שֶׁהֵם דַּרְכֵי הַלִּמּוּדִים הָרָעִים שֶׁל חָכְמוֹת וּלְשׁוֹנוֹת וּפִילוֹסוֹפְיָא הַמִּתְפַּשְּׁטִים עַכְשָׁו בָּעוֹלָם, וְהָאֶפִּיקוֹרְסוּת הוֹלֵךְ וּמִתְרַבֶּה בָּעוֹלָם בַּעֲווֹנוֹתֵינוּ הָרַבִּים, וּמַה נַּעֲשֶׂה לְבָנֵינוּ וְדוֹרוֹתֵינוּ שֶׁיִּנָּצְלוּ מִזֶּה, עַל-כֵּן בְּהֶכְרֵחַ לְהַזְכִּיר לִפְעָמִים מִזֶּה לְמַעַן יִהְיֶה לְמֵשִׁיב נֶפֶשׁ לְאוֹתָן הַכְּשֵׁרִים אֲשֶׁר לִבָּם דָּוֶה עַל זֶה לְמַעַן יִתְחַזְּקוּ בֶּאֱמוּנָה יְתֵרָה עַל-יְדֵי דְּבָרֵינוּ, וְיוּכְלוּ לַעֲמֹד כְּעַמּוּד בַּרְזֶל וּכְחוֹמַת נְחֹשֶׁת נֶגֶד כָּל הַקָּמִים עֲלֵיהֶם לְהַמְשִׁיכָם, חַס וְשָׁלוֹם, מִדֶּרֶךְ הָאֱמֶת אֲשֶׁר דָּרְכוּ בּוֹ אֲבוֹתֵינוּ מֵעוֹלָם, וְגַם כּוּלֵי הַאי וְאוּלַי יִשְׁמְעוּ וְיָשׁוּבוּ אֶחָד מֵהֶם מֵאוֹתָן שֶׁהִתְחִילוּ לִפֹּל לַמְּצוּדָה הָרָעָה שֶׁל דַּרְכֵיהֶם הָרָעִים הַנַּ\"ל:",
                        " וּמֵחֲמַת תֹּקֶף מְרִירַת הַגָּלוּת הַזֶּה, שֶׁהֵם הַכְּפִירוֹת וְהָאֶפִּיקוֹרְסוּת שֶׁהִתְגַּבְּרוּ, שֶׁזֶּה עִקַּר גָּלוּת הַשְּׁכִינָה וּכְנֶסֶת יִשְׂרָאֵל שֶׁמִּשָּׁם נִמְשָׁךְ הַשִּׁכְחָה, כִּי עִקַּר הַשִּׁכְחָה נִמְשָׁךְ מִבְּחִינַת כְּפִירוֹת, כַּמְבֹאָר בְּהַתּוֹרָה \"וְאֵלֶּה הַמִּשְׁפָּטִים\" אֱמוּנָה (סִימָן ז). עַל-כֵּן הִתִּירוּ חֲכָמֵינוּ זִכְרוֹנָם לִבְרָכָה לִכְתֹּב גַּם תּוֹרָה שֶׁבְּעַל פֶּה כְּדֵי שֶׁלֹּא תִּשְׁתַּכַּח הַתּוֹרָה מִיִּשְׂרָאֵל, כִּי כָּל מַה שֶּׁהַגָּלוּת נִמְשָׁךְ יוֹתֵר, הוּא סָמוּךְ לְבִיאַת מָשִׁיחַ בְּיוֹתֵר, וְכָל מַה שֶּׁסָּמוּךְ יוֹתֵר לְבִיאַת מָשִׁיחַ, נִתְגַּלִּין סִתְרֵי תּוֹרָה יוֹתֵר. וְכַמְבֹאָר מִזֶּה הַרְבֵּה בְּכִתְבֵי הָאֲרִ\"י זַ\"ל וְהַבָּאִים אַחֲרָיו, שֶׁכֻּלָּם הֵבִיאוּ רְאָיוֹת חֲזָקוֹת אֲמִתִּיּוֹת מֵהַזֹּהַר הַקָּדוֹשׁ וְתִקּוּנִים שֶׁבְּסוֹף הַיָּמִים נִתְגַּלִּין סִתְרֵי הַתּוֹרָה הַרְבֵּה, וְעַל-כֵּן הִתִּירוּ לִכְתֹּב וְגַם לְהַדְפִּיס כָּל סִפְרֵי הַזֹּהַר הַקָּדוֹשׁ וְתִקּוּנִים וְגַם כָּל כִּתְבֵי הָאֲרִ\"י זַ\"ל שֶׁהֵם סִתְרֵי רָזֵי הַתּוֹרָה שֶׁלֹּא נִתְּנוּ לְהִגָּלוֹת בְּיָמִים קַדְמוֹנִים, כַּמְבֹאָר בַּסְּפָרִים בַּאֲרִיכוּת. כִּי הַשֵּׁם יִתְבָּרַךְ מַקְדִּים רְפוּאָה לַמַּכָּה, כִּי מֵחֲמַת שֶׁהוּא יִתְבָּרַךְ רָאָה שֶׁיִּתְגַּבְּרוּ רְשָׁעִים וְאֶפִּיקוֹרְסִים כָּאֵלֶּה בָּעוֹלָם שֶׁיִּרְצוּ, חַס וְשָׁלוֹם, לְהוֹצִיא אֶת יִשְׂרָאֵל מִן הַדָּת, חַס וְשָׁלוֹם, כְּמוֹ הַכַּת הָרָעָה שֶׁהָיְתָה בִּתְחִלָּה בִּסְבִיבוֹתֵיהֶם, וְאַחַר כָּךְ נִתְפַּשְּׁטָה הַנֶּגַע מִיּוֹם לְיוֹם עַד שֶׁזֶּה סָמוּךְ בָּאָה בִּגְבוּלֵנוּ בַּעֲווֹנוֹתֵינוּ הָרַבִּים וְהֶעֱמִידוּ בֵּית פֶּסֶל וּמַסֵּכָה עַל-פִּי עֲצַת הָרָשָׁע רֹאשׁ הַקֶּשֶׁר הָרַע הַזֶּה שֶׁאָסוּר לְהַזְכִּירוֹ בְּשֵׁם יִשְׂרָאֵל, שְׁמוֹ יִמָּחֶה מִן הָעוֹלָם וְכַיּוֹצֵא בָּהֶם רַבִּים, עַל-כֵּן הִקְדִּים הַשֵּׁם יִתְבָּרַךְ רְפוּאָה לַמַּכָּה וּכְבָר הָיוּ צַדִּיקִים נוֹרָאִים כָּאֵלּוּ בָּעוֹלָם שֶׁגִּלּוּ סוֹדוֹת נוֹרָאִים בָּעוֹלָם וְהִמְשִׁיכוּ הִתְגַּלּוּת אֱלֹקוּת בָּעוֹלָם, עַד שֶׁכַּמָּה נִסְתָּרוֹת נַעֲשׂוּ נִגְלוֹת, וְעַל-יְדֵי-זֶה נִתְחַזְּקָה הָאֱמוּנָה בְּיוֹתֵר וְיוֹתֵר, כִּי הַצַּדִּיקִים כָּל מַה שֶּׁמַּשִּיגִין יְדִיעוֹת פְּרָטִיּוֹת יוֹתֵר, הֵם חוֹזְרִים וְשָׁבִים אֶל הַכְּלָל יוֹתֵר וְיוֹתֵר וּמְחַזְּקִין אֶת הָאֱמוּנָה הַכְּלָלִיּוּת בְּיוֹתֵר, אֲבָל הַשָּגוֹתֵיהֶם עָצְמוּ מֵאִתָּנוּ וְלֹא הָיָה אֶפְשָׁר לָנוּ לְקַבֵּל מֵהֶם כִּי אִם רֶמֶז בְּעָלְמָא, אֲבָל עַכְשָׁו כְּבָר הָיוּ צַדִּיקִים נוֹרָאִים כָּאֵלּוּ שֶׁיָּגְעוּ וְטָרְחוּ וְעָבְדוּ אֶת ה' בִּיגִיעוֹת גְּדוֹלוֹת מְאֹד מְאֹד עַד שֶׁזָּכוּ לְהַשִּיג הַשָּגוֹת אֱלֹקוּת בְּתַכְלִית שְׁלֵמוּת הַהַשָּׁגָה, בְּתַכְלִית הַמַּעֲלָה, עַד שֶׁזָּכוּ לְצַמְצֵם הַשָּגוֹתֵיהֶם בִּדְרָכִים נִפְלָאִים וְנוֹרָאִים עַד שֶׁהָיָה לָהֶם יְכֹלֶת לְגַלּוֹת לָנוּ הַשָּגוֹתֵיהֶם הַנּוֹרָאוֹת, וְעַל-יְדֵי-זֶה הִכְנִיסוּ אֱמוּנָה שְׁלֵמָה בְּיִשְׂרָאֵל, כִּי כָּל מַה שֶּׁנִּתְרַבִּין הַיְדִיעוֹת הַפְּרָטִיּוֹת, בְּחִינַת תּוֹרָה שֶׁבְּעַל פֶּה, נִתְחַזֵּק יוֹתֵר וְיוֹתֵר בְּחִינַת הַיְדִיעָה וְהָאֱמוּנָה הַכְּלָלִית, שֶׁהוּא בְּחִינַת תּוֹרָה שֶׁבִּכְתָב כַּנַּ\"ל, וְעַל-כֵּן עַכְשָׁו צְרִיכִין לִכְתֹּב הַכֹּל, כִּי כָּל הַהַשָּגוֹת וְהַחִדּוּשִׁים שֶׁמְחַדְּשִׁים כָּל יִשְׂרָאֵל הַכְּשֵׁרִים, שֶׁהֵם בְּחִינַת תּוֹרָה שֶׁבְּעַל פֶּה, כֻּלָּם צְרִיכִים לְכָלְלָם תֵּכֶף בְּתוֹךְ תּוֹרָה שֶׁבִּכְתָב, לְחַזֵּק אֶת הָאֱמוּנָה, לְהַמְשִׁיךְ חִזּוּק הָאֱמוּנָה לְתוֹךְ בְּחִינַת הָעֲשִׂיָּה שֶׁהוּא בְּחִינַת כְּתָב כַּנַּ\"ל, כִּי עַכְשָׁו יֵשׁ לָנוּ יְכֹלֶת לָזֶה עַל-יְדֵי הַצַּדִּיקִים הַגְּדוֹלִים שֶׁקְּדָמוּנוּ שֶׁעָשׂוּ תִּקּוּנִים כָּאֵלֶּה שֶׁנּוּכַל לְהַמְשִׁיךְ בְּחִינַת תּוֹרָה שֶׁבְּעַל פֶּה בְּחִינַת סוֹדוֹת הַתּוֹרָה לְתוֹךְ בְּחִינַת הַכְּתָב, שֶׁהוּא בְּחִינַת נִגְלֶה, כְּדֵי לְהַמְשִׁיךְ חִזּוּק הָאֱמוּנָה בְּהִתְגַּלּוּת נִפְלָא לְכָל בָּאֵי עוֹלָם לְמַעַן דַּעַת כָּל עַמֵּי הָאָרֶץ כִּי ה' הוּא הָאֱלֹקִים אֵין עוֹד:",
                        " וְזֶהוּ בְּחִינַת מַה שֶּׁכָּתַב רַבֵּנוּ זִכְרוֹנוֹ לִבְרָכָה בְּהַתּוֹרָה \"חוֹתָם בְּתוֹךְ חוֹתָם\" (בְּסִימָן כב), שֶׁהַצַּדִּיקִים עוֹשִׂין מֵהַנִּשְׁמַע נַעֲשֶׂה, מִנִּסְתָּר נִגְלֶה וְכוּ', עַיֵּן שָׁם, הַיְנוּ בְּחִינַת הַנַּ\"ל שֶׁהֵם עוֹשִׂין צִמְצוּמִים וְתִקּוּנִים בְּאֹפֶן שֶׁיּוּכְלוּ לְגַלּוֹת סִתְרֵי נִסְתָּרוֹת כְּדֵי לְהַמְשִׁיךְ הַנִּסְתָּר לִבְחִינַת נִגְלֶה, כְּדֵי לַעֲשׂוֹת מִבְּחִינַת נִשְׁמַע, בְּחִינַת תּוֹרָה שֶׁבְּעַל פֶּה, בְּחִינַת נַעֲשֶׂה, שֶׁהוּא בְּחִינַת תּוֹרָה שֶׁבִּכְתָב כְּדֵי לְהָאִיר הָאֱמוּנָה בְּתֹקֶף הָעֲשִׂיָּה וְכַנַּ\"ל. וְעַל-כֵּן הִתִּירוּ רַבּוֹתֵינוּ זִכְרוֹנָם לִבְרָכָה לִכְתֹּב תּוֹרָה שֶׁבְּעַל פֶּה, כִּי אָז כְּשֶׁהִתִּירוּ כְּבָר הָיָה סֵפֶר הַזֹּהַר הַקָּדוֹשׁ בָּעוֹלָם שֶׁעִקַּר הַמְשָׁכַת הַתִּקּוּנִים לְגַלּוֹת סִתְרֵי תּוֹרָה הָיוּ עַל יָדוֹ, וְעַל-יְדֵי-זֶה נַעֲשֶׂה מֵהַנִּסְתָּר נִגְלֶה, מִנִּשְׁמַע נַעֲשֶׂה, שֶׁהוּא בְּחִינַת כְּתָב כַּנַּ\"ל, עַל-כֵּן יְכוֹלִין וּצְרִיכִין עַכְשָׁו לִכְתֹּב הַכֹּל כַּנַּ\"ל:"
                    ],
                    [
                        "וְזֶהוּ בְּחִינַת הַדְפָּסַת סְפָרִים קְדוֹשִׁים שֶׁל הַתּוֹרָה הַקְּדוֹשָׁה שֶׁנִּתְפַּשְּׁטָה עַכְשָׁו בְּיוֹתֵר שֶׁהוּא דָּבָר גָּדוֹל וְהוּא הִתְקָרְבוּת מָשִׁיחַ, כַּמְבֹאָר בְּהַתּוֹרָה \"חֲדִי רַבִּי שִׁמְעוֹן\" (סִימָן סא) שֶׁרִבּוּי הַסְּפָרִים הֵם טוֹבָה גְּדוֹלָה וְתִקּוּן גָּדוֹל לְיִשְׂרָאֵל, כְּמוֹ שֶׁמּוּבָא שָׁם שֶׁכְּבָר יֵשׁ סְפָרִים הַרְבֵּה וְעוֹד עֲתִידִין לִהְיוֹת סְפָרִים רַבִּים, וְכֻלָּם צְרִיכִים לְהָעוֹלָם וְאָסוּר לְהַלְעִיג עַל אֶחָד מֵהֶם וְכוּ', כִּי רַק הַסְּפָרִים הַמְדַבְּרִים מֵחֲקִירוֹת צְרִיכִין לְהַרְחִיק כִּמְטַחֲוֵי קֶשֶׁת וּלְבַעֲרָם מִבֵּיתוֹ בְּבִעוּר חָמֵץ וּשְׂאוֹר וְיוֹתֵר וְיוֹתֵר, אֲפִלּוּ אִם חִבְּרָם גְּדוֹלֵי יִשְׂרָאֵל יִהְיֶה מִי שֶׁיִּהְיֶה צְרִיכִים בִּעוּר מִבֵּיתוֹ וּרְשׁוּתוֹ, כִּי אוֹסְרִים בְּמַשֶּׁהוּ יוֹתֵר מֵחָמֵץ וּשְׂאוֹר, כִּי חָמֵץ וּשְׂאוֹר הֵם לֹא תַעֲשֶׂה אַחַת אוֹ שְׁתַּיִם, אֲבָל סְפָרִים אֵלּוּ כָּל דִּבְרֵיהֶם נוֹגְעִים בִּכְלַל אֱמוּנַת בֵּית יִשְׂרָאֵל, עַל-כֵּן בְּוַדַּאי אֵין לַחֲלֹק כָּבוֹד בְּעִנְיָן זֶה אֲפִלּוּ לַגָּדוֹל שֶׁבַּגְּדוֹלִים, מֵאַחַר שֶׁיְּכוֹלִין לְהִכָּשֵׁל עַל-יְדֵי-זֶה , לְזַלְזֵל בִּכְבוֹד כָּל הַתּוֹרָה וּמֹשֶׁה וְיִשְׂרָאֵל, כִּי כָּל דִּבְרֵיהֶם כְּמַדְקְרוֹת חֶרֶב נֶגֶד דִּבְרֵי כָּל הַתַּנָּאִים וְהָאֲמוֹרָאִים הַקְּדוֹשִׁים וְהַנּוֹרָאִים אֲשֶׁר קָטָן שֶׁבְּכֻלָּם הָיָה יָכֹל לְהַחֲיוֹת מֵתִים, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, יְדַעְנָא דְּזוּטְרֵי דְּבְכוּ יָדְעֵי לְהַחֲיוֹת מֵתִים. וְלִפְעָמִים אֵלּוּ סִפְרֵי הַחֲקִירוֹת גּוֹנְבִים דַּעַת יִשְׂרָאֵל וְרוֹצִים לְהַכְנִיס דֵּעוֹתֵיהֶם הָרָעוֹת וְהַזָּרוֹת בְּתוֹךְ דִּבְרֵי רַבּוֹתֵינוּ זִכְרוֹנָם לִבְרָכָה הַקְּדוֹשִׁים, וְלִפְעָמִים הֵם מְסִירִים הַבּוּשָׁה מֵעַל פְּנֵיהֶם וּמְעִזִּים מִצְחָם נֶגְדָּם וְחוֹלְקִים עֲלֵיהֶם וְכוֹפְרִים בְּדִבְרֵיהֶם בְּפֵרוּשׁ וּפוֹסְקִים דִּין לְעַצְמָם שֶׁמֻּתָּר לַחֲלֹק עַל דִּבְרֵי הַגְּמָרָא בְּמָקוֹם שֶׁאֵין דִּין יוֹצֵא מִשָּׁם, אוֹי לְאָזְנַיִם שֶׁכָּךְ שׁוֹמְעוֹת, כִּי אֵיךְ יִפְצוּ פֶּה שֶׁאֵין דִּין יוֹצֵא מִשָּׁם, כִּי הֲלֹא כָּל דִּינֵי הַתּוֹרָה יוֹצְאִים מֵאֵלּוּ הָאַגָּדוֹת שֶׁהֵם חוֹלְקִים עֲלֵיהֶם, מֵאַחַר שֶׁאֵלּוּ הָאַגָּדוֹת מְחַזְּקִים אֶת הָאֱמוּנָה עַל-יְדֵי סִפּוּר הַנִּסִּים וְהַנִּפְלָאוֹת וּמוּסָרָם הַנִּפְלָא וְכַיּוֹצֵא, שֶׁכָּל דִּבְרֵיהֶם כְּגַחֲלֵי אֵשׁ כְּדֵי לְהַדְרִיךְ אֶת הָאָדָם בְּדֶרֶךְ הַתּוֹרָה הַקְּדוֹשָׁה בְּדֶרֶךְ אֲבוֹתֵינוּ, וְהֵם רוֹצִים לַהֲפֹךְ אֶת הַקְּעָרָה, חַס וְשָׁלוֹם, כְּאִלּוּ יֵשׁ רְשׁוּת לַחֲלֹק עַל אַגָּדַת רַבּוֹתֵינוּ זִכְרוֹנָם לִבְרָכָה, אוֹי לָעֵינַיִם לִרְאוֹת בְּסֵפֶר כַּדְּבָרִים הָאֵלֶּה עַד שֶׁיֵּשׁ שֶׁכּוֹפְרִים בְּשֵׁדִים שֶׁכָּל דִּבְרֵי רַבּוֹתֵינוּ זִכְרוֹנָם לִבְרָכָה מְלֵאִים מִזֶּה וְהוּא מִיסוֹדוֹת הָאֱמוּנָה, כִּי צְרִיכִים לֵידַע וּלְהַאֲמִין שֶׁיֵּשׁ מַלְאָכִים קְדוֹשִׁים וּלְהֵפֶךְ בְּהַסִּטְרָא אָחֳרָא יֵשׁ קְלִפּוֹת וְשֵׁדִים, שֶׁהֵם מִשְׁפָּחוֹת רַבִּים מְאֹד מְאֹד וְאוֹכְלִים כִּבְנֵי אָדָם וְכוּ', כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה, שִׁשָּׁה דְּבָרִים נֶאֶמְרוּ בָּהֶם וְכוּ', וְהֵם מַזִּיקֵי עָלְמָא וְכָל הֶעֳנָשִׁים עַל יָדָם, רַחֲמָנָא לִצְלַן, וּכְמוֹ שֶׁכָּל בֵּית יִשְׂרָאֵל מַאֲמִינִים בָּזֶה כְּמוֹ שֶׁהוּא בֶּאֱמֶת, וּכְמוֹ שֶׁכְּבָר אֵרְעוּ כַּמָּה מַעֲשִׂיּוֹת מִזֶּה אֵין מִסְפָּר, כַּמּוּבָא בְּדִבְרֵי רַבּוֹתֵינוּ זִכְרוֹנָם לִבְרָכָה בַּגְּמָרָא וּבִשְׁאָר סְפָרִים רַבִּים מְאֹד, וְאֵיךְ יַעֲלֶה עַל הַדַּעַת לַחֲלֹק כָּבוֹד לַגָּדוֹל שֶׁבַּגְּדוֹלִים בְּדָבָר שֶׁנּוֹגֵעַ נֶגֶד אֱמוּנַת יִשְׂרָאֵל שֶׁהוּא יְסוֹד כָּל הַתּוֹרָה, וּבִפְרָט שֶׁכְּבָר נִתְפַּשְּׁטוּ סִפְרֵי הַזֹּהַר הַקָּדוֹשׁ וְכִתְבֵי הָאֲרִיזַ\"ל וּשְׁאָר סְפָרִים קְדוֹשִׁים הַהוֹלְכִים עַל-פִּי דַּרְכֵיהֶם הַקְּדוֹשִׁים, וּבְוַדַּאי כָּל דִּבְרֵיהֶם שֶׁל הַסְּפָרִים הַהוֹלְכִים בְּדַרְכֵי הַחֲקִירוֹת בְּטֵלִים וּמְבֻטָּלִים נֶגֶד דִּבּוּר אֶחָד מִדִּבְרֵי רַבִּי שִׁמְעוֹן בַּר יוֹחָאי זִכְרוֹנוֹ לִבְרָכָה וְתַלְמִידָיו גְּדוֹלֵי הַתַּנָּאִים וְהָאֲמוֹרָאִים, וְאֵין לְהַאֲרִיךְ בָּזֶה בְּדָבָר הַמּוּבָן מֵאֵלָיו. עַל-כֵּן סְפָרִים כָּאֵלּוּ הַהוֹלְכִים בְּדַרְכֵי הַחֲקִירוֹת צְרִיכִין בִּעוּר, מִכָּל שֶׁכֵּן שֶׁרָאוּי לִגְזֹר שֶׁלֹּא לְהַדְפִּיסָם עוֹד, אֲבָל כָּל הַסְּפָרִים הַהוֹלְכִים בְּדַרְכֵי הַתּוֹרָה הַקְּדוֹשָׁה בְּדֶרֶךְ אֲבוֹתֵינוּ, בְּדֶרֶךְ הָאֱמוּנָה הַקְּדוֹשָׁה בְּוַדַּאי מִצְוָה גְּדוֹלָה לְהַדְפִּיסָם, לְהַרְבּוֹת סְפָרִים כְּחוֹל הַיָּם, כִּי כָּל סֵפֶר שֶׁמְּדַבֵּר מֵעִנְיְנֵי תּוֹרָה הֵן בְּדֶרֶךְ הַפְּשָׁט, אוֹ דְּרוּשׁ, אוֹ רֶמֶז, אוֹ סוֹד, אוֹ פֵּרוּשׁ, אוֹ בֵּאוּר, אוֹ סִפְרֵי פּוֹסְקִים וּשְׁאֵלוֹת וּתְשׁוּבוֹת, אוֹ סִפְרֵי מוּסָר וְאַגָּדוֹת וְכַיּוֹצֵא בָּהֶם, כֻּלָּם נְכוֹחִים לַמֵּבִין וְכֻלָּם צְרִיכִים לְהָעוֹלָם, כֻּלָּם אֲהוּבִים, כֻּלָּם קְדוֹשִׁים, כִּי כֻּלָּם מְדַבְּרִים מֵרְצוֹנוֹ יִתְבָּרַךְ הַנֶּעְלָם בְּהַתּוֹרָה וְהַמִּצְווֹת, וּבְוַדַּאי אָסוּר לָקוּץ בְּרִבּוּי סְפָרִים כְּמוֹ שֶׁנִּמְצָאִים קְצָת אֲשֶׁר עֵינֵיהֶם צָרָה כְּשֶׁרוֹאִים שֶׁנִּתְחַדֵּשׁ עוֹד אֵיזֶה סֵפֶר חָדָשׁ, וְעָתָק יֵצֵא מִפִּיהֶם כְּאִלּוּ מִצְטַעֲרִים עַל הָרִאשׁוֹנִים שֶׁכְּבָר יֵשׁ הַרְבֵּה סְפָרִים וְלָמָּה לוֹ עוֹד. וּבֶאֱמֶת לֹא בְּדַעַת יְדַבְּרוּ, כִּי לַכֹּל עֵת וּזְמַן לְכָל חֵפֶץ, כִּי מִי יַכְרִיחַ אוֹתוֹ לִלְמֹד זֶה הַסֵּפֶר וְאִם לֹא יִהְיֶה לוֹ פְּנַאי לִלְמֹד זֶה הַסֵּפֶר הֶחָדָשׁ רַק יְבַלֶּה יָמָיו בִּסְפָרִים שֶׁיֵּשׁ מִכְּבָר מִי יִמְחֶה בְּיָדוֹ, וּמַה אִכְפַּת לֵיהּ שֶׁיֵּשׁ עוֹד סְפָרִים בָּעוֹלָם אוּלַי יֵשׁ בְּנֵי אָדָם שֶׁמְּסֻגָּל לָהֶם זֶה הַסֵּפֶר דַּיְקָא, כְּמוֹ שֶׁרוֹאִין בַּחוּשׁ שֶׁיֵּשׁ בְּנֵי אָדָם שֶׁיֵּשׁ לָהֶם חִיּוּת מִסֵּפֶר זֶה, וְיֵשׁ בְּנֵי אָדָם שֶׁמְּחַיֶּה אוֹתָם סֵפֶר אַחֵר, וְגַם בְּאָדָם אֶחָד בְּעַצְמוֹ יֵשׁ שִׁנּוּיִים בֵּין הַזְּמַן לִפְעָמִים מִתְעוֹרֵר לְהַשֵּׁם יִתְבָּרַךְ עַל-יְדֵי דָּבָר זֶה שֶׁבְּסֵפֶר זֶה, וְלִפְעָמִים אֵינוֹ יָכוֹל לְהִתְעוֹרֵר כִּי אִם עַל-יְדֵי דִּבְרֵי תּוֹרָה וּמוּסָר שֶׁבְּסֵפֶר אַחֵר, וְגַם מִי שֶׁנַּפְשׁוֹ חָשְׁקָה בַּתּוֹרָה וּמְבַלֶּה יָמָיו עָלֶיהָ כָּרָאוּי כִּי לְכָךְ נוֹצָר יֵשׁ פְּנַאי בִּימֵי הָאָדָם אֲשֶׁר הוּא חַי עַל פְּנֵי הָאֲדָמָה לְעַיֵּן וּלְהַבִּיט בִּסְפָרִים הַרְבֵּה מְאֹד, כְּמוֹ שֶׁרָאִינוּ כַּמָּה גְּדוֹלִים שֶׁהָיוּ בְּקִיאִים בְּכַמָּה סְפָרִים הַרְבֵּה מְאֹד, וְלָמָּה לֹא נִלְמַד קַל וָחֹמֶר מֵהָעַכּוּ\"ם, כִּי לֹא קִבְּלוּ אֶת הַתּוֹרָה הַקְּדוֹשָׁה וְכָל עִנְיְנֵי חָכְמָתָם בְּעִסְקֵי הָעוֹלָם הַזֶּה שֶׁהוּא הֶבֶל וָרִיק צֵל עוֹבֵר, וְאַף-עַל-פִּי-כֵן יֵשׁ לָהֶם הַרְבֵּה סְפָרִים אֲלָפִים וּרְבָבוֹת בַּאֲרִיכוּת גָּדוֹל מְאֹד, וּבְכָל מְדִינָה וּמְדִינָה נִתְחַדְּשִׁים אֶצְלָם סִפְרֵיהֶם הַרְבֵּה מְאֹד בְּכָל שָׁנָה וְכִמְעַט בְּכָל יוֹם, וְאֵינָם קָצִים בְּרִבּוּי סִפְרֵיהֶם, וּמַדּוּעַ נִבְגֹּד אֲנַחְנוּ, חַס וְשָׁלוֹם, לְהַקְפִּיד, חַס וְשָׁלוֹם, עַל רִבּוּי הַסְּפָרִים שֶׁל הַתּוֹרָה הַקְּדוֹשָׁה אֲשֶׁר הִיא חַיֵּינוּ וְאֹרֶךְ יָמֵינוּ בָּעוֹלָם הַזֶּה וּבָעוֹלָם הַבָּא לְעוֹלָם שֶׁכֻּלּוֹ אָרֹךְ וָטוֹב לְעוֹלְמֵי עַד וּלְנֶצַח נְצָחִים, וַהֲלֹא כַּמָּה תַּחְבּוּלוֹת עוֹשִׂין וְכַמָּה סְפָרִים לַאֲלָפִים וּרְבָבוֹת מְחַבְּרִים בִּשְׁבִיל עִסְקֵי עוֹלָם הַזֶּה, קַל וָחֹמֶר בֶּן בְּנוֹ שֶׁל קַל וָחֹמֶר כַּמָּה אַלְפֵי אֲלָפִים וְרִבֵּי רִבְבוֹת סְפָרִים עַד אֵין קֵץ אָנוּ צְרִיכִים לְחַבֵּר וּלְהַדְפִּיס בִּשְׁבִיל הַתַּכְלִית הָאַחֲרוֹן לָעוֹלָם הַבָּא, כִּי אָנוּ צְרִיכִין לְהָכִין לְעַצְמֵנוּ צֵדָה לְדַרְכֵּנוּ הָרָחוֹק מְאֹד מְאֹד, וּכְבָר נִלְכְּדוּ רַבִּים מְאֹד מְאֹד בְּתַאֲווֹת עוֹלָם הַזֶּה וַהֲבָלָיו וְטָעוּתָיו, וְכַמָּה תַּחְבּוּלוֹת וְכַמָּה סְפָרִים אֵין מִסְפָּר אָנוּ צְרִיכִין לְחַדֵּשׁ בְּכָל יוֹם כְּדֵי לִמְצֹא עֵצָה וְתַחְבּוּלָה לְהַצִּיל אֶת נַפְשׁוֹתֵינוּ וְנֶפֶשׁ בָּנֵינוּ וּבְנוֹתֵינוּ וְהַתְּלוּיִים בָּנוּ, לְהַצִּיל כֻּלָּם מִנִּי שַׁחַת וּלְחַיּוֹתָם עַל פְּנֵי הָאֲדָמָה בְּחַיִּים נִצְחִיִּים, לְקָרְבָם אֶל הַתּוֹרָה וְאֶל הָעֲבוֹדָה, וְגַם כִּי הָעוֹלָם אוֹמְרִים בְּשֵׁם הַבַּעַל שֵׁם טוֹב זֵכֶר צַדִּיק וְקָדוֹשׁ לִבְרָכָה, כִּי תּוֹרַת ה' תְּמִימָה עֲדַיִן, כִּי לֹא נָגְעוּ בָּהּ עֲדַיִן. נִמְצָא, שֶׁכָּל הַסְּפָרִים הַקְּדוֹשִׁים וְהַנּוֹרָאִים שֶׁכְּבָר נִמְצָאִים בָּעוֹלָם עֲדַיִן לֹא נָגְעוּ בְּעֶצֶם הַתּוֹרָה, וְעַתָּה רְאֵה וְהָבֵן כַּמָּה סְפָרִים צְרִיכִים עוֹד עַד שֶׁנַּתְחִיל לִגַּע בְּהַתּוֹרָה, מִכָּל שֶׁכֵּן וְכָל שֶׁכֵּן לָבוֹא חֲדָרֶיהָ וְלֵירֵד לְעֻמְקָהּ, עַל-כֵּן כָּל הַסְּפָרִים הַקְּדוֹשִׁים שֶׁנִּתְחַבְּרוּ עַד הֵנָּה עֲדַיִן אֵינָם חֵלֶק מֵאֶלֶף מֵעֹצֶם רִבּוּי הַסְּפָרִים שֶׁיִּתְגַּלּוּ עוֹד בְּעֵת שֶׁיִּתְגַּלּוּ סִתְרֵי רָזֵי הַתּוֹרָה הָאֲמִתִּיִּים, עַל-כֵּן צְרִיכִין לְהִזָּהֵר לִבְלִי לְהַלְעִיג וּלְבַזּוֹת, חַס וְשָׁלוֹם, שׁוּם סֵפֶר הַהוֹלֵךְ עַל-פִּי דַּרְכֵי הַתּוֹרָה הַקְּדוֹשָׁה, עַל-פִּי הַגְּמָרָא וּמִדְרָשִׁים וְסִפְרֵי הַזֹּהַר וְכִתְבֵי הָאֲרִ\"י זַ\"ל, כִּי כֻּלָּם צְרִיכִין לְהָעוֹלָם, וְגַם כִּי יֵשׁ כַּמָּה וְכַמָּה מְדִינוֹת וַעֲיָרוֹת שֶׁל יִשְׂרָאֵל וּבִמְקוֹמוֹת אֵלּוּ מִתְפַּשְּׁטִין אֵלּוּ הַסְּפָרִים, וְהֵם מְחַיִּין עַצְמָן בָּהֶם, וּבִמְקוֹמוֹת אֲחֵרִים מְחַיִּין עַצְמָן בִּסְפָרִים אֲחֵרִים דַּיְקָא וְכַנַּ\"ל:"
                    ],
                    [
                        "נַחֲזֹר לְעִנְיָנֵנוּ כִּי הַשֵּׁם יִתְבָּרַךְ עָשָׂה עִמָּנוּ חֶסֶד גָּדוֹל שֶׁנִּתְגַּלָּה מְלֶאכֶת הַדְּפוּס בָּעוֹלָם שֶׁעַל-יְדֵי-זֶה נִתְרַבִּין הַסְּפָרִים הַקְּדוֹשִׁים:",
                        " כִּי בְּחִינַת הַהַדְפָּסָה הִוא בְּחִינַת לְקִיחַת וְקִבּוּץ הַנְּפָשׁוֹת שֶׁעַל-יְדֵי-זֶה מְגַלִּין תּוֹרָה כַּנַּ\"ל, כִּי כְּשֶׁכּוֹתְבִין סֵפֶר אֲזַי כּוֹתְבִין אוֹת אַחַר אוֹת, אֲבָל בְּהַדְפָּסָה לוֹקְחִין וּמְקַבְּצִין כַּמָּה וְכַמָּה אוֹתִיּוֹת הַרְבֵּה מְאֹד עַל הַדְּפוּס וּמַדְפִּיסִין בְּפַעַם אַחַת דַּף שָׁלֵם, וְהָאוֹתִיּוֹת שֶׁל הַתּוֹרָה הֵם בְּחִינַת נִיצוֹצֵי נְפָשׁוֹת, כִּי כָּל הַנְּפָשׁוֹת שָׁרְשָׁם בְּאוֹתִיּוֹת הַתּוֹרָה כַּיָּדוּעַ. נִמְצָא, שֶׁקִּבּוּץ הָאוֹתִיּוֹת שֶׁל סְפָרִים קְדוֹשִׁים הֵם בְּחִינַת לִקּוּטֵי הַנְּפָשׁוֹת כַּנַּ\"ל, כִּי גַּם הַסְּפָרִים בְּעַצְמָן נִתְחַבְּרוּ עַל-יְדֵי לְקִיחַת הַנְּפָשׁוֹת בִּבְחִינַת וְלוֹקֵחַ נְפָשׁוֹת חָכָם, שֶׁעַל-יְדֵי-זֶה הִמְשִׁיךְ זֶה הֶחָכָם הַתּוֹרָה שֶׁגִּלָּה וְחִדֵּשׁ הַכְּתִיבָה בַּסֵּפֶר הַזֶּה שֶׁמַּדְפִּיסִין עַכְשָׁו, וְעַל-כֵּן עַל-יְדֵי הַהַדְפָּסָה נִתְעוֹרֵר בְּיוֹתֵר בְּחִינַת הַשֹּׁרֶשׁ שֶׁל אֵלּוּ הַחִדּוּשִׁין שֶׁנִּמְשְׁכוּ עַל-יְדֵי לְקִיחַת הַנְּפָשׁוֹת שֶׁמֵּהֶם בְּעַצְמָן נִתְהַוּוּ אֵלּוּ אוֹתִיּוֹת הַתּוֹרָה שֶׁבְּזֶה הַסֵּפֶר, כִּי גַּם עַכְשָׁו לוֹקְחִין אֵלּוּ הָאוֹתִיּוֹת וּמְקַבְּצִין אוֹתָן יַחַד וּמַמְשִׁיכִין וּמְגַלִּין הַתּוֹרָה בָּעוֹלָם עַל-יְדֵי שֶׁמַּדְפִּיסִין בְּפַעַם אַחַד דַּף שָׁלֵם כַּמָּה וְכַמָּה פְּעָמִים רְצוּפִים, שֶׁעַל-יְדֵי-זֶה מְזַכִּין אֶת הָרַבִּים וּמְאִירִין פְּנֵי תֵּבֵל בִּסְפָרִים הַרְבֵּה הַיּוֹצְאִין בָּעוֹלָם וּמְעוֹרְרִין אֶת יִשְׂרָאֵל לִתְשׁוּבָה שְׁלֵמָה:",
                        " וְזֶהוּ בְּחִינַת הַשִּׁינִין שֶׁל תְּפִלִּין שֶׁנַּעֲשִׂין עַל-יְדֵי דְּפוּס דַּיְקָא, בְּחִינַת פִּתּוּחֵי חוֹתָם קֹדֶשׁ לַה' שֶׁנֶּאֱמַר עַל תְּפִלִּין, כַּמְבֹאָר בְּדִבְרֵי רַבֵּנוּ זִכְרוֹנוֹ לִבְרָכָה (בְּלִקּוּטֵי תִּנְיָנָא סִימָן ה). כִּי פִּתּוּחֵי חוֹתָם הוּא בְּחִינַת דְּפוּס, כַּמּוּבָא בַּפּוֹסְקִים לְעִנְיַן קְדֻשַּׁת הַסְּפָרִים הַנִּדְפָּסִין, שֶׁמְּבִיאִין שָׁם רְאָיָה מֵאַבְנֵי הַחֹשֶׁן שֶׁנַּעֲשׂוּ בִּדְפוּס בְּחִינַת פִּתּוּחֵי חוֹתָם, כַּמְבֹאָר בְּהִלְכוֹת סֵפֶר תּוֹרָה בְּטוּרֵי זָהָב בְּסִימָן רעא בְּשֵׁם תְּשׁוּבַת מַשַּאת בִּנְיָמִין, עַיֵּן שָׁם. כִּי מְבֹאָר בְּהַתּוֹרָה \"אַשְׁרֵי הָעָם\" הַנַּ\"ל שֶׁבְּחִינַת הַמְשָׁכַת הַתּוֹרָה עַל-יְדֵי לְקִיחַת הַנְּפָשׁוֹת הוּא בְּחִינַת תְּפִלִּין, בְּחִינַת שִׁין שֶׁל שְׁלֹשָׁה רָאשִׁים וְשִׁין שֶׁל אַרְבָּעָה רָאשִׁים, עַיֵּן שָׁם, כִּי אוֹתִיּוֹת הַשִּׁינִין שֶׁל הַתְּפִלִּין נַעֲשִׂין בִּדְפוּס וְזֶהוּ בְּחִינַת הַדְפָּסַת סְפָרִים קְדוֹשִׁים, שֶׁהֵם בְּחִינַת לְקִיחַת וְקִבּוּץ הָאוֹתִיּוֹת, שֶׁהֵם הַנְּפָשׁוֹת שֶׁעַל יָדָם נִמְשָׁךְ הַתּוֹרָה בָּעוֹלָם כַּנַּ\"ל, שֶׁזֶּהוּ בְּחִינַת הַשִּׁינִין שֶׁל תְּפִלִּין כַּנַּ\"ל שֶׁנַּעֲשִׂין בִּדְפוּס דַּיְקָא כַּנַּ\"ל. וְעַל-כֵּן אַשְׁרֵי הַזּוֹכֶה לִתֵּן מָעוֹת לִצְדָקָה נוֹרָאָה כָּזֹאת לְהַדְפִּיס סְפָרִים קְדוֹשִׁים לְשֵׁם שָׁמַיִם, כִּי עַל-יְדֵי כָּל הַצְּדָקוֹת שֶׁנּוֹתְנִין, זוֹכִין לִקַּח הַנְּפָשׁוֹת וּלְהַמְשִׁיךְ תּוֹרָה בְּחִינַת אוֹרָיְתָא דְּעַתִּיקָא סְתִימָאָה, כַּמְבֹאָר בְּהַתּוֹרָה הַנַּ\"ל, מִכָּל שֶׁכֵּן כְּשֶׁנּוֹתְנִין צְדָקָה בִּשְׁבִיל זֶה בְּעַצְמוֹ כְּדֵי לְהַדְפִּיס סְפָרִים קְדוֹשִׁים, שֶׁהַדְפָּסַת סְפָרִים אֵלּוּ בְּעַצְמָן הֵם בְּחִינַת לְקִיחַת הַנְּפָשׁוֹת, שֶׁהֵם הָאוֹתִיּוֹת וְהַמְשָׁכַת הַתּוֹרָה כַּנַּ\"ל, שֶׁבְּוַדַּאי אַשְׁרֵי חֶלְקוֹ שֶׁזָּכָה לְזַכּוֹת אֶת הָרַבִּים לְהָאִיר חִדּוּשֵׁי תּוֹרָה הַקְּדוֹשִׁים לְכָל יִשְׂרָאֵל, וְעַל-יְדֵי-זֶה זוֹכִין לְהַשְׁגָּחָה שְׁלֵמָה, שֶׁעַל-יְדֵי-זֶה נִמְשָׁךְ שֶׁפַע טוֹבָה וּבְרָכָה וְכָל טוֹב לְבֵית יִשְׂרָאֵל כַּנַּ\"ל:"
                    ],
                    [
                        "וְזֶהוּ שֶׁמְּבַקֶּשֶׁת הַשְּׁכִינָה וּכְנֶסֶת יִשְׂרָאֵל מֵהַשֵּׁם יִתְבָּרַךְ, \"שִׂימֵנִי כַחוֹתָם עַל לִבֶּךָ כַּחוֹתָם עַל זְרוֹעֶךָ\". חוֹתָם הוּא בְּחִינַת הַדְפָּסַת סְפָרִים, כִּי הַהַדְפָּסָה הִוא בְּחִינַת חוֹתָם וְכַנַּ\"ל, שֶׁזֶּהוּ בְּחִינַת תְּפִלִּין כַּנַּ\"ל, כִּי זֶה הַפָּסוּק שִׂימֵנִי כַחוֹתָם מְרַמֵּז עַל תְּפִלִּין, כַּמּוּבָא, הַיְנוּ שֶׁהַשְּׁכִינָה וּכְנֶסֶת יִשְׂרָאֵל מְבַקְּשִׁין מֵהַשֵּׁם יִתְבָּרַךְ שֶׁיֻּדְפְּסוּ סְפָרִים קְדוֹשִׁים הַרְבֵּה שֶׁהֵם בְּחִינַת תְּפִלִּין, בְּחִינַת חוֹתָם, כִּי עַל-יְדֵי סְפָרִים קְדוֹשִׁים הַלָּלוּ הַנִּדְפָּסִין נִקְשָׁרִים כְּלַל יִשְׂרָאֵל בְּהַשֵּׁם יִתְבָּרַךְ כַּחוֹתָם וְכוּ'. כִּי עַזָּה כַמָּוֶת אַהֲבָה קָשָׁה כִּשְׁאוֹל קִנְאָה, כִּי הָעַכּוּ\"ם וְהָרְשָׁעִים מִתְקַנְּאִין בְּיִשְׂרָאֵל מְאֹד עַד שֶׁצְּרִיכִין יִשְׂרָאֵל לָמוּת עַל קִדּוּשׁ הַשֵּׁם, כְּמוֹ שֶׁפֵּרֵשׁ רַשִׁ\"י שָׁם, הַיְנוּ כִּי מִתְגַּבְּרִים הַכְּפִירוֹת וְהָאֶפִּיקוֹרְסוּת מְאֹד שֶׁמֵּחֲמַת זֶה הֵם רוֹצִים, חַס וְשָׁלוֹם, לְהַעֲבִיר יִשְׂרָאֵל עַל דָּת עַד שֶׁצְּרִיכִים לִמְסֹר נַפְשָׁם עַל קִדּוּשׁ הַשֵּׁם, שֶׁזֶּהוּ בְּחִינַת כִּי עַזָּה כַמָּוֶת אַהֲבָה וְכוּ' כַּנַּ\"ל, עַל-כֵּן אָנוּ צְרִיכִים לְהַדְפִּיס סְפָרִים קְדוֹשִׁים הַרְבֵּה כְּדֵי שֶׁתִּתְפַּשֵּׁט הָאֱמוּנָה בָּעוֹלָם וְלַעֲקֹר וּלְבַטֵּל וּלְבַעֵר דֵּעוֹת הָאֶפִּיקוֹרְסִים מִן הָעוֹלָם שֶׁיֵּעָקֵר שְׁמָם וְזִכְרָם מִן הָעוֹלָם. וְזֶהוּ \"אִם יִתֵּן אִישׁ אֶת כָּל הוֹן בֵּיתוֹ בָּאַהֲבָה בּוֹז יָבוּזוּ לוֹ\", הַיְנוּ אִם יִרְצוּ הָעַכּוּ\"ם וְהַסִּטְרָא אָחֳרָא לְהִתְגַּבֵּר עַל יִשְׂרָאֵל, חַס וְשָׁלוֹם, בְּתַאֲוַת מָמוֹן לְפַתּוֹתָם, חַס וְשָׁלוֹם, עַל-יְדֵי-זֶה , שֶׁזֶּה עִקַּר הַגָּלוּת עַכְשָׁו, 'בּוֹז יָבוּזוּ לוֹ' נִלְעֹג וְנִשְׂחֹק מֵהֶם, כִּי כְּבָר זָכוּ יִשְׂרָאֵל לִתֵּן צְדָקָה הַרְבֵּה בִּשְׁבִיל הַדְפָּסַת סְפָרִים קְדוֹשִׁים שֶׁעַל-יְדֵי-זֶה מְשַׁבְּרִים תַּאֲוַת מָמוֹן כַּנַּ\"ל וְזוֹכִים לִהְיוֹת כַּחוֹתָם עַל לֵב עַל-יְדֵי הַתּוֹרָה הַקְּדוֹשָׁה שֶׁנִּתְגַּלָּה בָּעוֹלָם עַל-יְדֵי הַדְפָּסַת הַסְּפָרִים, (שֶׁכָּל זֶה נִמְשָׁךְ עַל-יְדֵי הַצְּדָקָה שֶׁמְּשַׁבֶּרֶת תַּאֲוַת מָמוֹן) שֶׁעַל-יְדֵי-זֶה זוֹכִין לָשׁוּב לְהַשֵּׁם יִתְבָּרַךְ בִּתְשׁוּבָה שְׁלֵמָה וְנִקְשָׁרִין בּוֹ כַּחוֹתָם בִּבְחִינַת תְּפִלִּין כַּנַּ\"ל:",
                        " אָמֵן וְאָמֵן:",
                        " הֲלָכָה ד בְּהִלְכוֹת אִשּׁוּת הֲלָכָה יוּד, וַהֲלָכָה ה בְּהִלְכוֹת פְּרִיָּה וּרְבִיָּה הֲלָכָה ה:"
                    ]
                ]
            ],
            "Laws of a Bill of Marriage": [
                [
                    [
                        "אָסוּר לָדוּר עִם אִשְׁתּוֹ בְּלֹא כְּתֻבָּה. בְּתוּלָה כְּתֻבָּתָהּ מָאתַיִם וְאַלְמָנָה מָנֶה:",
                        " עַל-פִּי מַה שֶּׁכָּתַב רַבֵּנוּ זִכְרוֹנוֹ לִבְרָכָה בְּהַתּוֹרָה \"אָנֹכִי ה' אֱלֹקֶיךָ\" (סִימָן ד) עַל דִּבְרֵי רַבָּה בַּר בַּר חָנָה, וּמִלְּאוּ מֵחַד גַּלְגַּלָּא דְּעֵינָא תְּלַת מֵאָה גַּרְבֵי דְּמִשְׁחָא שֶׁיֵּשׁ בְּחִינַת בִּטּוּל לָאֵין סוֹף בְּתוֹךְ הַתְּפִלָּה לִפְעָמִים וְשָׁם כֻּלּוֹ אֶחָד כֻּלּוֹ טוֹב ה' הוּא הָאֱלֹקִים. וְאַחַר כָּךְ כְּשֶׁחוֹזֵר אֶל הַיֵּשׁוּת, כִּי אִי אֶפְשָׁר לִשָּׁאֵר כָּךְ, כִּי יִתְבַּטֵּל הַמְצִיאוּת וְהַשֵּׁם יִתְבָּרַךְ רוֹצֶה שֶׁיִּחְיֶה הַצַּדִּיק בָּעוֹלָם הַזֶּה בְּגוּפוֹ, כְּמוֹ שֶׁאוֹמְרִים, \"וְאָבִיתָ תְּהִלָּה מִגּוּשֵׁי עָפָר וּמִקְּרוּצֵי חֹמֶר\" וְכוּ'. עַל-כֵּן צָרִיךְ לִהְיוֹת בִּבְחִינַת וְהַחַיּוֹת רָצוֹא וָשׁוֹב, וּכְשֶׁחוֹזֵר אֶל הַיֵּשׁוּת אֲזַי צָרִיךְ שֶׁיָּאִיר לוֹ הָרְשִׁימָה שֶׁל הַבִּטּוּל בְּדַעְתּוֹ, שֶׁיֵּדַע בְּדַעְתּוֹ כִּי ה' הוּא הָאֱלֹקִים בִּבְחִינַת אַתָּה הָרְאֵתָ לָדַעַת כִּי ה' הוּא הָאֱלֹקִים, עַיֵּן שָׁם הֵיטֵב, כִּי מִתְּחִלָּה בִּשְׁעַת הַבִּטּוּל אֶל הָאֵין סוֹף לֹא יָדַע כְּלָל אֲפִלּוּ הוּא עַצְמוֹ לֹא יָדַע וְכוּ', עַיֵּן שָׁם. וְזֹאת הַהֶאָרָה שֶׁמַּמְשִׁיכִין וּמְאִירִין מִבְּחִינַת הַבִּטּוּל אֶל הָאֵין סוֹף, אֶל הַיֵּשׁוּת, הוּא בִּבְחִינַת אֶל תִּקְרֵי \"מַה\" אֶלָּא \"מֵאָה\", שֶׁמַּמְשִׁיכִין מִמַּה לְמֵאָה, שֶׁזֶּה בְּחִינַת תְּלַת מֵאָה גַּרְבֵי דְּמִשְׁחָא, עַיֵּן שָׁם כָּל זֶה הֵיטֵב הֵיטֵב:",
                        " וְזֶה בְּחִינַת כְּתֻבָּה מָנֶה וּמָאתַיִם, כִּי הַהוֹלָדָה הִיא בִּבְחִינַת אַל תִּקְרֵי מַה אֶלָּא מֵאָה שֶׁנִּמְשֶׁכֶת מֵאַיִן לְיֵשׁוּת מִתְּחִלַּת קְדִימַת רֵאשִׁית הַמַּחֲשָׁבָה עַד לְמַטָּה בַּמַּלְכוּת שֶׁשָּׁם כָּל הַיֵּשׁוּת, וְשָׁם נַעֲשֶׂה מִמַּה מֵאָה יֵשׁ מֵאַיִן, וְעַל-כֵּן בִּשְׁבִיל זֶה נוֹתֵן לָהּ הַהַשְׁפָּעָה שֶׁל הַכְּתֻבָּה מֵאָה זְקוּקִים כֶּסֶף צָרוּף, אַךְ בִּבְתוּלָה יֵשׁ שְׁתֵּי בְּחִינוֹת הוֹלָדוֹת, כִּי אֵין אִשָּׁה מִתְעַבֶּרֶת מִבִּיאָה רִאשׁוֹנָה וּבֶאֱמֶת גַּם הַבִּיאָה רִאשׁוֹנָה הִוא בְּחִינַת הוֹלָדָה דְּשָׁבִיק בָּהּ הַאי רוּחָא שֶׁהוּא בְּחִינַת עֲשִׂיַּת הַכְּלִי שֶׁמִּשָּׁם מְקַבְּלִין כָּל הַהוֹלָדוֹת אַחַר כָּךְ בִּבְחִינַת בִּנְיָמִין הַצַּדִּיק. נִמְצָא, שֶׁיֵּשׁ בָּהּ שְׁתֵּי בְּחִינַת הוֹלָדוֹת, עַל-כֵּן כְּתֻבָּתָהּ מָאתַיִם שְׁתֵּי פְּעָמִים מֵאָה, שְׁתֵּי בְּחִינוֹת הַשְׁפָּעוֹת שֶׁל הוֹלָדָה, שֶׁהֵם בִּבְחִינַת אַל תִּקְרֵי מַה אֶלָּא מֵאָה כַּנַּ\"ל:",
                        " וְזֶה שֶׁאָמְרוּ רַבּוֹתֵינוּ זִכְרוֹנָם לִבְרָכָה שֶׁצָּרִיךְ לִתֵּן לָהּ כְּתֻבָּה כְּדֵי שֶׁלֹּא תְּהֵא קַלָּה בְּעֵינָיו לְהוֹצִיאָהּ, כִּי זִוּוּג דִּקְדֻשָּׁה שֶׁל יִשְׂרָאֵל הוּא גָּבֹהַּ מְאֹד מְאֹד וְצָרִיךְ שֶׁיִּהְיֶה בַּבְּחִינָה הַנַּ\"ל, בִּבְחִינַת אַתָּה הָרְאֵתָ לָדַעַת כִּי ה' הוּא הָאֱלֹקִים, כִּי מִתְּחִלָּה צָרִיךְ לַעֲלוֹת לְמַעְלָה לְמַעְלָה בִּבְחִינַת בִּטּוּל אֶל הָאֵין סוֹף, וְשָׁם מִתְחַבְּרִין שְׁנֵיהֶם אִישׁ וְאִשָּׁה בְּתַכְלִית הַיִּחוּד, כִּי שָׁם כֻּלּוֹ טוֹב כֻּלּוֹ אֶחָד כַּנַּ\"ל, אַךְ אִי אֶפְשָׁר לִשָּׁאֵר כָּךְ, כִּי אֲזַי יִתְבַּטֵּל בַּמְצִיאוּת וְלֹא יִהְיֶה הַהוֹלָדָה שֶׁל הַבָּנִים, כִּי שָׁם אָב וּבֵן כַּחֲדָא וְעִקַּר הַכַּוָּנָה בִּשְׁבִיל הוֹלָדָה שֶׁהִיא קִיּוּם הָעוֹלָם, עַל-כֵּן צָרִיךְ שֶׁיִּהְיֶה בִּבְחִינַת וְהַחַיּוֹת רָצוֹא וָשׁוֹב שֶׁאַחַר כָּךְ חוֹזֵר מֵאַיִן לְיֵשׁ, וַאֲזַי נִמְשֶׁכֶת הַהוֹלָדָה בִּבְחִינַת הַיֵּשׁוּת. וְעִקַּר שְׁלֵמוּת הַקְּדֻשָּׁה הוּא שֶׁגַּם אַחַר כָּךְ כְּשֶׁחוֹזֵר אֶל הַיֵּשׁוּת וַאֲזַי נִפְסָק הַחִבּוּר, אַף-עַל-פִּי-כֵן לֹא יִהְיֶה פֵּרוּד גָּמוּר, חַס וְשָׁלוֹם, רַק שֶׁגַּם אַחַר כָּךְ יָאִיר מֵהָרְשִׁימוּ שֶׁל הַבִּטּוּל, שֶׁהוּא תַּכְלִית הַיִּחוּד לָדַעַת כִּי ה' הוּא הָאֱלֹקִים, שֶׁגַּם אַחַר כָּךְ בִּבְחִינַת הַיֵּשׁוּת יִהְיֶה גַּם כֵּן כֻּלּוֹ אֶחָד כַּנַּ\"ל. וְזֶהוּ שְׁלֵמוּת הַקְּדֻשָּׁה, כִּי זֶהוּ הַחִלּוּק שֶׁבֵּין הַקְּדֻשָּׁה וּבֵין הַסִּטְרָא אָחֳרָא, כִּי בִּתְחִלַּת שָׁרְשָׁם גַּם הַסִּטְרָא אָחֳרָא וְעֹמֶק הַקְּלִפָּה יֵשׁ לָהֶם אֵיזֶה שֹׁרֶשׁ בְּדַקּוּת וּבְהֶעְלֵם גָּדוֹל בְּתוֹךְ הַקְּדֻשָּׁה, רַק שֶׁהַקְּדֻשָּׁה גַּם לְמַטָּה בְּסוֹף גְּבוּל הַקְּדֻשָּׁה הוּא כֻּלּוֹ חַד כְּמוֹ בַּתְּחִלָּה וְאֵין פֵּרוּד, חַס וְשָׁלוֹם, אֲבָל הַסִּטְרָא אָחֳרָא לְמַטָּה מִתְפָּרֶדֶת וְנִכְרֶתֶת מִן הַקְּדֻשָּׁה. וְזֶה בְּחִינַת שָׁארֵי בְּחִבּוּרָא וְסַיֵּם בְּפֵרוּדָא, שֶׁתְּחִלַּת הַתְחָלָתָם מִמְּקוֹם הַחִבּוּר וְהָאַחְדוּת, כִּי בְּוַדַּאי יֵשׁ לָהֶם שֹׁרֶשׁ דַּק שָׁם, אַךְ לְמַטָּה מִתְפָּרְדִין כַּנַּ\"ל, וְזֶה בְּחִינַת מַה שֶּׁכָּתַב רַבֵּנוּ נֵרוֹ יָאִיר בַּמַּאֲמָר \"אָמַר רַבִּי עֲקִיבָא\" (סִימָן נא), שֶׁעַל-יְדֵי הַשְׁגָּחָתוֹ עָלֵינוּ, עַל-יְדֵי-זֶה אַחַר הַיֵּשׁוּת כֻּלּוֹ חַד אָב וּבֵן כַּחֲדָא כְּמוֹ קֹדֶם הַבְּרִיאָה. וְזֶה בְּחִינַת קְדֻשַּׁת יִשְׂרָאֵל שֶׁעֲלֵיהֶם הַשְׁגָּחָתוֹ יִתְבָּרַךְ בִּשְׁלֵמוּת, אֲבָל הֵם, שֶׁהֵם בִּבְחִינַת יִלְדֵי שָׁקֶר וְהַשְׁגָּחָתָם מֵאֲחוֹרֵי כַּתְפָא, עַל-כֵּן הֵם בִּבְחִינַת פֵּרוּד, שֶׁאֵינָם מְחֻבָּרִים וּמְקֻשָּׁרִין אַחַר הַיֵּשׁוּת כְּמוֹ קֹדֶם הַיֵּשׁוּת, וְעַל-כֵּן קְדֻשַּׁת הַזִּוּוּג וְהַהוֹלָדָה שֶׁל יִשְׂרָאֵל צָרִיךְ שֶׁיִּהְיֶה בִּבְחִינַת הַקְּדֻשָּׁה הַנַּ\"ל, שֶׁגַּם אַחַר שֶׁנִּתְרַחֵק הַיֵּשׁוּת יִהְיוּ גַּם כֵּן מְחֻבָּרִין כְּמוֹ בַּתְּחִלָּה כַּנַּ\"ל. וְזֶה בְּחִינַת הַכְּתֻבָּה שֶׁצָּרִיךְ לִתֵּן לָהּ כְּדֵי שֶׁלֹּא תִּהְיֶה קַלָּה בְּעֵינָיו לְהוֹצִיאָהּ, כְּדֵי שֶׁתִּהְיֶה תָּמִיד מְקֻשֶּׁרֶת בּוֹ עַל-יְדֵי בְּחִינַת הַהַשְׁפָּעָה, שֶׁהִיא בְּחִינַת הַשְׁגָּחָה שֶׁל הַכְּתֻבָּה שֶׁיּוֹנֶקֶת וּמְקַבֶּלֶת מִמֶּנּוּ בְּחִינַת הַהַשְׁפָּעָה שֶׁל הַכְּתֻבָּה תָּמִיד כָּל זְמַן שֶׁהִיא עִמּוֹ, כְּדֵי שֶׁעַל-יְדֵי-זֶה תִּהְיֶה מְקֻשֶּׁרֶת עִמּוֹ וְלֹא תְּהֵא קַלָּה בְּעֵינָיו לְהוֹצִיאָהּ, כְּדֵי שֶׁלֹּא יִהְיֶה, חַס וְשָׁלוֹם, פֵּרוּד בֵּינֵיהֶם, רַק שֶׁגַּם אַחַר הַחִבּוּר יִהְיוּ מְקֻשָּׁרִין בִּבְחִינַת אַחְדוּת כְּמוֹ בַּתְּחִלָּה כַּנַּ\"ל. וְעַל-כֵּן אָסוּר לָדוּר עִמָּהּ בְּלֹא כְּתֻבָּה כְּדֵי שֶׁלֹּא יִהְיֶה, חַס וְשָׁלוֹם, בִּבְחִינַת שֶׁל הַסִּטְרָא אָחֳרָא, שֶׁהוּא בְּחִינַת שָׁארֵי בְּחִבּוּרָא וְסַיֵּם בְּפֵרוּדָא כַּנַּ\"ל, שֶׁאַחַר כָּךְ נִתְפָּרְדִין וְאֵין לָהֶם שׁוּם הִתְקַשְּׁרוּת. וְזֶה בְּחִינַת מַה שֶּׁנֶּאֱמַר בְּאַמְנוֹן, \"כִּי גְּדוֹלָה הַשִּנְאָה אֲשֶׁר שְׂנֵאָהּ מֵאַהֲבָה אֲשֶׁר אֲהֵבָהּ\" (שְׁמוּאֵל ב יג). כִּי שָׁם הָיָה זִוּוּג שֶׁל זְנוּת וְסִטְרָא אָחֳרָא, שֶׁתְּחִלָּתוֹ אַהֲבָה וְחִבּוּר וְסוֹפוֹ שִׂנְאָה וּפֵרוּד כַּנַּ\"ל, אֲבָל קְדֻשַּׁת הַזִּוּוּג צָרִיךְ שֶׁגַּם אַחַר כָּךְ יִהְיוּ מְקֻשָּׁרִין כְּמוֹ בַּתְּחִלָּה כַּנַּ\"ל:",
                        " וְזֶה בְּחִינַת שֶׁנִּקְרֵאת כְּתֻבָּה, דְּהַיְנוּ שֶׁצָּרִיךְ לִתֵּן לָהּ בִּכְתָב, כִּי בְּחִינַת זוֹ הִיא בְּחִינַת כְּתָב, כִּי אִיתָא בְּדִבְרֵי רַבֵּנוּ זִכְרוֹנוֹ לִבְרָכָה בַּמַּאֲמָר \"קַרְטָלִיתָא\" (סִימָן יח) שֶׁהַכְּתָב הוּא בְּחִינַת הַתַּכְלִית, בְּחִינַת הִתְחַבְּרוּת שָׁחוֹר וְלָבָן, עַיֵּן שָׁם, וְהַתַּכְלִית הִוא בְּחִינַת עוֹלָם הַבָּא, בְּחִינַת כֻּלּוֹ טוֹב כֻּלּוֹ אֶחָד, הַיְנוּ כִּי בִּכְתָב רוֹאִין בְּחִינָה הַנַּ\"ל בְּפֵרוּשׁ, כִּי בִּשְׁעַת הַכְּתָב מִתְחַבֵּר הַמַּחֲשָׁבָה שֶׁבַּמֹּחַ עִם סוֹף הַמַּעֲשֶׂה שֶׁהֵם אוֹתִיּוֹת הַכְּתָב הַנִּכְתָּבִין בְּמַעֲשֵׂה הַיָּדַיִם בְּתַכְלִית הַחִבּוּר, וְאֵין שׁוּם פֵּרוּד בֵּינֵיהֶם, וְאַחַר כָּךְ כְּשֶׁנִּתְרַחֲקִין וְנִפְרָד הַכּוֹתֵב מִן הַדָּבָר הַנִּכְתָּב, אַף-עַל-פִּי-כֵן עֲדַיִן הֵם מְחֻבָּרִים כְּמוֹ בַּתְּחִלָּה, כִּי נִשְׁאָר הַמַּחֲשָׁבָה שֶׁבַּמֹּחַ בְּתוֹךְ אוֹתִיּוֹת הַכְּתָב, כִּי בְּתוֹךְ אוֹתִיּוֹת הַכְּתָב רוֹאִין וְיוֹדְעִין מֹחוֹ וְדַעְתּוֹ, כִּי הוּא מְבָאֵר דַּעְתּוֹ וְחָכְמָתוֹ בְּתוֹךְ הַכְּתָב, וְעַל-כֵּן הַכְּתָב הוּא בִּבְחִינַת תַּכְלִית, שֶׁהוּא בְּחִינַת כֻּלּוֹ חַד סוֹף הַמַּעֲשֶׂה וּתְחִלַּת הַמַּחֲשָׁבָה, כִּי בְּתוֹךְ הַכְּתָב נִשְׁאָרִין מְקֻשָּׁרִין לְעוֹלָם כַּנַּ\"ל, וּכְמוֹ שֶׁאָמַר רַבֵּנוּ, נֵרוֹ יָאִיר, שֶׁבְּתוֹךְ הַכְּתָב וְהַסֵּפֶר שֶׁל אָדָם רוֹאִין שָׁם פָּנָיו שֶׁל הַמְחַבֵּר, עַיֵּן שָׁם. נִמְצָא, שֶׁבְּתוֹךְ הַכְּתָב נִשְׁאָר פְּנֵי הַכּוֹתֵב, דְּהַיְנוּ חָכְמָתוֹ שֶׁמְבִינִין וְלוֹמְדִין מִתּוֹךְ הַכְּתָב, וְשָׁם הֵם מְקֻשָּׁרִין לְעוֹלָם כַּנַּ\"ל. וְזֶהוּ בְּחִינַת הֶאָרַת הַכְּתֻבָּה שֶׁנּוֹתֵן לָהּ בִּכְתָב, כִּי הֶאָרַת בְּחִינַת הַכְּתֻבָּה הוּא כְּדֵי שֶׁיִּהְיוּ מְקֻשָּׁרִין תָּמִיד כַּנַּ\"ל וְזֶה בְּחִינַת כְּתָב כַּנַּ\"ל:",
                        " גַּם בְּהִלְכוֹת פְּרִיָּה וּרְבִיָּה הֲלָכָה א אוֹת ב מְבֹאָר הִלְכוֹת כְּתֻבּוֹת:"
                    ]
                ],
                [
                    [
                        "עִנְיַן כְּתֻבָּה, עַל-פִּי מַה שֶּׁכָּתַב רַבֵּנוּ זִכְרוֹנוֹ לִבְרָכָה בַּמַּאֲמָר \"קַרְטָלִיתָא\" בַּסֵּפֶר \"לִקּוּטֵי מוֹהֲרַ\"ן\" הָרִאשׁוֹן (סִימָן יח), עַיֵּן שָׁם כָּל הַמַּאֲמָר:",
                        " כִּי לְכָל דָּבָר יֵשׁ תַּכְלִית וְכוּ', וְהַתַּכְלִית הוּא מְקֻשָּׁר לְהַמַּחֲשָׁבָה וְקָרוֹב לְהַמַּחֲשָׁבָה יוֹתֵר מִזֶּה הַדָּבָר שֶׁהַתַּכְלִית בָּא מִמֶּנּוּ בִּבְחִינַת סוֹף מַעֲשֶׂה בְּמַחֲשָׁבָה תְּחִלָּה וְכוּ', וְעִקַּר הַתַּכְלִית שֶׁל הַבְּרִיאָה הוּא שַׁעֲשׁוּעַ עוֹלָם הַבָּא וְזֶה הַתַּכְלִית אִי אֶפְשָׁר לְהַשִּיג כִּי אִם הַצַּדִּיקִים מַשִּיגִים זֶה הַתַּכְלִית, וְכָּל אֶחָד כְּפִי שָׁרְשׁוֹ שֶׁיֵּשׁ לוֹ בְּתוֹךְ נִשְׁמַת הַצַּדִּיק כֵּן מְקַבֵּל מִמֶּנּוּ גַּם כֵּן זֹאת הַתַּכְלִית כְּפִי הֲפָרַת הַכַּעַס בְּרַחֲמָנוּת וְכוּ'. וְהַכְּלָל, שֶׁעַל-יְדֵי שֶׁהַצַּדִּיקִים מְקַבְּלִים אֶת בְּחִינַת הַמַּלְכוּת וְהַמַּנְהִיגוּת, עַל-יְדֵי-זֶה הַצַּדִּיקִים יוֹדְעִים אֶת הַתַּכְלִית, כִּי עַל-יְדֵי אֲחִיזָתָם בִּבְחִינַת מַלְכוּת, עַל-יְדֵי-זֶה הֵם אוֹחֲזִים בִּשְׁלֵמוּת הָאוֹתִיּוֹת שֶׁבַּמַּלְכוּת, וְעַל-יְדֵי-זֶה שֶׁאוֹחֲזִים בָּאוֹתִיּוֹת הַשְּׁלֵמִים, עַל-יְדֵי-זֶה הֵם אוֹחֲזִים בַּתַּכְלִית, שֶׁהִיא שְׁלֵמוּת הָאוֹתִיּוֹת, שֶׁהִיא בְּחִינַת יוּד, בְּחִינַת עוֹלָם הַבָּא וְכוּ', עַיֵּן שָׁם הֵיטֵב. וְזֶה בְּחִינַת בְּכָל דְּרָכֶיךָ דָּעֵהוּ שֶׁיּוּכַל הָאָדָם לְהַשִּיג הַתַּכְלִית בְּכָל דָּבָר, כִּי כָּל דָּבָר נִבְרָא בְּאוֹתִיּוֹת וְכוּ' וְהַתַּכְלִית נִקְרָא תְּכֵלֶת, כִּי הַתְּכֵלֶת מְעֹרָב שָׁחוֹר וְלָבָן כְּמוֹ הַכְּתָב שֶׁהוּא שָׁחוֹר עַל גַּבֵּי לָבָן בְּוַדַּאי תַּחְתִּיּוֹת הָאוֹת וְכוּ' וְכוּ', כִּי כֵן הַדָּבָר שֶׁהַתַּכְלִית, שֶׁהוּא סוֹף הַמַּעֲשֶׂה, הוּא בְּמַחֲשָׁבָה תְּחִלָּה וְקָרוֹב לְהַמַּחֲשָׁבָה כַּנַּ\"ל, עַיֵּן שָׁם כָּל זֶה הֵיטֵב הֵיטֵב, כִּי הֵם דְּבָרִים עֲמֻקִּים מְאֹד:",
                        " וְזֶה בְּחִינַת כְּתֻבָּה שֶׁצָּרִיךְ לִכְתֹּב לְאִשְׁתּוֹ כְּתֻבָּה וּבְלֹא כְּתֻבָּה אָסוּר לָדוּר עִמָּהּ, כִּי בְּכָל הַדְּבָרִים שֶׁהָאָדָם עוֹשֶׂה צָרִיךְ לְהִסְתַּכֵּל עַל הַתַּכְלִית וְזֶה בְּחִינַת בְּכָל דְּרָכֶיךָ דָּעֵהוּ הַנַּ\"ל, כִּי עִקַּר הוּא הַתַּכְלִית וְעִקַּר הַתַּכְלִית הוּא בִּבְחִינַת סוֹף מַעֲשֶׂה בְּמַחֲשָׁבָה תְּחִלָּה, דְּהַיְנוּ שֶׁיִּתְקַשֵּׁר וְיֻכְלַל סוֹף הַמַּעֲשֶׂה בִּתְחִלַּת הַמַּחֲשָׁבָה, שֶׁזֶּה עִקַּר כַּוָּנַת הַבְּרִיאָה, וְזֶה עִקַּר הַתַּכְלִית שֶׁל כָּל הַבְּרִיאָה כֻּלָּהּ. וְזֶה יָדוּעַ שֶׁעִקַּר הַשָּגַת הַתַּכְלִית תָּלוּי בִּשְׁמִירַת הַבְּרִית שֶׁהוּא בְּחִינַת מַלְכוּת, שֶׁעַל-יְדֵי-זֶה הַצַּדִּיקִים שֶׁהֵם שׁוֹמְרֵי הַבְּרִית זוֹכִין לִבְחִינַת מַלְכוּת, מַשִּיגִים הַתַּכְלִית עַל-יְדֵי בְּחִינַת מַלְכוּת כַּנַּ\"ל, כִּי עִקַּר הַתַּכְלִית, שֶׁהוּא בְּחִינַת סוֹף מַעֲשֶׂה בְּמַחֲשָׁבָה תְּחִלָּה, הוּא עַל-יְדֵי בְּחִינַת מַלְכוּת דַּיְקָא, כִּי מַלְכוּת הוּא בְּחִינַת סוֹף מַעֲשֶׂה כַּיָּדוּעַ וְהוּא בְּחִינַת סוֹף מַעֲשֶׂה בְּמַחֲשָׁבָה תְּחִלָּה, בִּבְחִינַת כֶּתֶר מַלְכוּת, בְּחִינַת מַלְכוּת בָּרֹאשׁ וּמַלְכוּת בַּסּוֹף, בְּחִינַת אֲנִי רִאשׁוֹן וַאֲנִי אַחֲרוֹן כַּמּוּבָא בַּסְּפָרִים, וּכְמוֹ שֶׁאָמַר אֵלִיָּהוּ, כֶּתֶר מַלְכוּת עָלֵיהּ אִתְּמַר, \"מַגִּיד מֵרֵאשִׁית אַחֲרִית וְכוּ'\". כִּי עִקַּר הַבְּרִיאָה הָיְתָה בִּשְׁבִיל לְגַלּוֹת מַלְכוּתוֹ. נִמְצָא, שֶׁמַּלְכוּת הִוא בְּחִינַת סוֹף מַעֲשֶׂה בְּמַחֲשָׁבָה תְּחִלָּה, כִּי הִתְגַּלּוּת הַמַּלְכוּת אִי אֶפְשָׁר כִּי אִם אַחַר הַבְּרִיאָה, כִּי אֵין מֶלֶךְ בְּלֹא עַם. נִמְצָא, שֶׁהוּא בְּחִינַת סוֹף מַעֲשֶׂה, כִּי אִי אֶפְשָׁר לְהִתְגַּלּוֹת מַלְכוּת, כִּי אִם בְּסוֹף הַמַּעֲשֶׂה, דְּהַיְנוּ כְּשֶׁנִּשְׁלָם הַבְּרִיאָה כֻּלָּהּ, אֲבָל הוּא בְּמַחֲשָׁבָה תְּחִלָּה, כִּי תְּחִלַּת הַמַּחֲשָׁבָה שֶׁל הַבְּרִיאָה כֻּלָּהּ לֹא הָיְתָה רַק בִּשְׁבִיל זֶה, כְּדֵי לְגַלּוֹת מַלְכוּתוֹ, וְזֶה עִקַּר הַתַּכְלִית כְּשֶׁזּוֹכִין שֶׁיַּחֲזֹר סוֹף הַמַּעֲשֶׂה וְיֻכְלַל בִּתְחִלַּת הַמַּחֲשָׁבָה, הַיְנוּ שֶׁבְּחִינַת מַלְכוּת, שֶׁהִוא בְּחִינַת כְּלַל הַבְּרִיאָה, בְּחִינַת סוֹף מַעֲשֶׂה, יַחֲזֹר וְיֻכְלַל בְּשָׁרְשׁוֹ בִּתְחִלַּת הַמַּחֲשָׁבָה, שֶׁזֶּה עִקַּר הַתַּכְלִית כַּנַּ\"ל וְהָבֵן. וְכָל זֶה תָּלוּי בִּשְׁמִירַת הַבְּרִית דַּוְקָא שֶׁהוּא יְסוֹד כָּל הַתּוֹרָה כֻּלָּהּ, וְזֶה עִקַּר בְּחִינַת זִוּוּג דִּקְדֻשָּׁה כְּדֵי לְקַשֵּׁר וּלְחַבֵּר סוֹף הַמַּעֲשֶׂה בִּתְחִלַּת הַמַּחֲשָׁבָה, כִּי אִשָּׁה יִרְאַת ה' זֶה בְּחִינַת מַלְכוּת, בְּחִינַת סוֹף מַעֲשֶׂה, וְעַל-יְדֵי זִוּוּג דִּקְדֻשָּׁה כָּרָאוּי מִתְחַבֵּר וְנִכְלָל סוֹף הַמַּעֲשֶׂה בִּתְחִלַּת הַמַּחֲשָׁבָה, וְעַל-יְדֵי-זֶה נִקְרָאִים בְּשֵׁם צַדִּיק עַל-יְדֵי שְׁמִירַת הַבְּרִית וְזוֹכִים לְהַשָּגַת הַתַּכְלִית וְכַנַּ\"ל, וּלְהֵפֶךְ חַס וְשָׁלוֹם, מִי שֶׁאֵין זִוּוּגוֹ בִּקְדֻשָּׁה חַס וְשָׁלוֹם, וּפוֹגֵם בַּבְּרִית חַס וְשָׁלוֹם, הוּא בִּבְחִינַת וְנִרְגָּן מַפְרִיד אַלּוּף (מִשְׁלֵי ט), כִּי עוֹשֶׂה פֵּרוּד, חַס וְשָׁלוֹם, בֵּין סוֹף הַמַּעֲשֶׂה לִתְחִלַּת הַמַּחֲשָׁבָה. וְעַל-כֵּן פְּגַם הַבְּרִית נִקְרָא זְנוּת לְשׁוֹן הֶפְסֵק וְיוֹצֵא לַחוּץ, כְּמוֹ שֶׁפֵּרֵשׁ רַשִׁ\"י עַל פָּסוּק, \"עַתָּה יִזְנוּ תַזְנוּתֶיהָ\" עַתָּה יֵצְאוּ תַּזְנוּתֶיהָ מִמֶּנָּה וְכוּ', עַיֵּן שָׁם (יְחֶזְקֵאל כג), הַיְנוּ כִּי זְנוּת, פְּגַם הַבְּרִית, חַס וְשָׁלוֹם, זֶה בְּחִינַת פֵּרוּד וְהֶפְסֵק וְיוֹצֵא לַחוּץ, דְּהַיְנוּ שֶׁאֵינוֹ מְקַשֵּׁר וְכוֹלֵל סוֹף הַמַּעֲשֶׂה בְּמַחֲשָׁבָה תְּחִלָּה רַק, אַדְּרַבָּא, הוּא מַפְרִיד, חַס וְשָׁלוֹם, בֵּין סוֹף הַמַּעֲשֶׂה לִתְחִלַּת הַמַּחֲשָׁבָה:",
                        " וְזֶה שֶׁתִּקְּנוּ חֲכָמֵינוּ זִכְרוֹנָם לִבְרָכָה לִתֵּן כְּתֻבָּה לְאִשְׁתּוֹ כְּדֵי שֶׁיִּהְיֶה בֵּינֵיהֶם הִתְקַשְּׁרוּת גָּמוּר, כְּמוֹ שֶׁאָמְרוּ חֲכָמֵינוּ זִכְרוֹנָם לִבְרָכָה שֶׁלֹּא תְּהֵא קַלָּה בְּעֵינָיו לְהוֹצִיאָהּ, כִּי עַל-יְדֵי הַכְּתֻבָּה נַעֲשֶׂה בְּחִינַת הִתְקַשְּׁרוּת בֵּין אִישׁ וְאִשְׁתּוֹ, שֶׁהֵם בִּבְחִינַת סוֹף מַעֲשֶׂה וּתְחִלַּת הַמַּחֲשָׁבָה כַּיָּדוּעַ, דְּהַיְנוּ שֶׁמְּקַשְּׁרִים וְנִכְלָלִים יַחַד בִּבְחִינַת סוֹף מַעֲשֶׂה בְּמַחֲשָׁבָה תְּחִלָּה, שֶׁזֶּהוּ בְּחִינַת הַתַּכְלִית שֶׁעִקַּר זִוּוּג דִּקְדֻשָּׁה תָּלוּי בָּזֶה כַּנַּ\"ל. כִּי הַכְּתָב הוּא בִּבְחִינַת הַתַּכְלִית, בִּבְחִינַת הִתְחַבְּרוּת שָׁחוֹר וְלָבָן, בְּחִינַת תְּכֵלֶת, כַּמְבֹאָר שָׁם בַּמַּאֲמָר הַנַּ\"ל, עַיֵּן שָׁם, וְעַל-כֵּן עַל-יְדֵי הַכְּתָב, דְּהַיְנוּ הַכְּתֻבָּה, עַל-יְדֵי-זֶה דַּיְקָא נִתְחַבְּרִים בִּבְחִינַת זִוּוּג דִּקְדֻשָּׁה, שֶׁהוּא בִּבְחִינַת הַתַּכְלִית, בִּבְחִינַת סוֹף מַעֲשֶׂה בְּמַחֲשָׁבָה תְּחִלָּה, שֶׁהוּא בְּחִינַת כְּתָב כַּנַּ\"ל. וְעַל-כֵּן נוֹתֵן לָהּ כְּתֻבָּה עַל סְכוּם מָעוֹת שֶׁחַיָּב לִתֵּן לָהּ, כִּי הַמָּמוֹן וְהָעֲשִׁירוּת הוּא בִּבְחִינַת סוֹף מַעֲשֶׂה, כִּי הַמָּמוֹן הוּא עִקַּר בְּחִינַת עֲשִׂיָּה, וְכַמּוּבָן בְּדִבְרֵי רַבֵּנוּ זִכְרוֹנוֹ לִבְרָכָה בְּמָקוֹם אַחֵר (סִימָן יז) שֶׁמָּמוֹן הִיא בְּחִינַת עֲשִׂיָּה, וְשֹׁרֶשׁ הַמָּמוֹן הוּא בִּבְחִינַת מַחֲשָׁבָה תְּחִלָּה, בִּבְחִינַת מִסִּטְרָא דִּימִינָא מֹחָא חִוְּרָא כְּכַסְפָּא. נִמְצָא, שֶׁהַמָּמוֹן הוּא בִּבְחִינַת סוֹף מַעֲשֶׂה בְּמַחֲשָׁבָה תְּחִלָּה, וְעַל-כֵּן עַל-יְדֵי הַמָּמוֹן שֶׁמִּתְחַיֵּב לָהּ בַּכְּתֻבָּה, עַל-יְדֵי-זֶה מִתְקַשְּׁרִים בִּבְחִינַת סוֹף מַעֲשֶׂה בְּמַחֲשָׁבָה תְּחִלָּה, שֶׁזֶּה בְּחִינַת הַתַּכְלִית שֶׁעִקַּר זִוּוּג דִּקְדֻשָּׁה תָּלוּי בָּזֶה כַּנַּ\"ל. כִּי עִקַּר הַתַּכְלִית מַשִּיגִין הַצַּדִּיקִים עַל-יְדֵי בְּחִינַת קַרְטָלִיתָא דְּאִתְּתָא דְּרַבִּי חֲנִינָא בֶּן דּוֹסָא דַּעֲתִידָא לְמִישְׁדֵי בֵּיהּ תְּכֵלְתָּא וְכוּ', עַיֵּן שָׁם הֵיטֵב בַּמַּאֲמָר הַנַּ\"ל, הַיְנוּ אִשָּׁה יִרְאַת ה' וְכַנַּ\"ל. וְעַל-כֵּן מִתְחַיֵּב לָהּ מָמוֹן וַעֲשִׁירוּת בִּכְתֻבָּתָהּ, כִּי כְּשֶׁמִּתְקַשֵּׁר וְנִכְלָל סוֹף הַמַּעֲשֶׂה בִּתְחִלַּת הַמַּחֲשָׁבָה, שֶׁזֶּה בְּחִינַת זִוּוּג דִּקְדֻשָּׁה כַּנַּ\"ל, אֲזַי נִמְשָׁךְ חַיִּים וְרֹב שֶׁפַע מִתְּחִלַּת הַמַּחֲשָׁבָה לְסוֹף הַמַּעֲשֶׂה כַּיָּדוּעַ. וְזֶה בְּחִינַת הָעֲשִׁירוּת שֶׁמִּתְחַיֵּב לָהּ בַּכְּתֻבָּה בְּחִינַת שֶׁפַע עֲשִׁירוּת שֶׁנִּמְשָׁךְ לְסוֹף הַמַּעֲשֶׂה עַל-יְדֵי שֶׁנִּכְלָל בִּתְחִלַּת הַמַּחֲשָׁבָה, וְעַל-כֵּן אָסוּר לָדוּר עִם אִשְׁתּוֹ בְּלֹא כְּתֻבָּה כְּדֵי שֶׁלֹּא יִהְיֶה הַזִּוּוּג, חַס וְשָׁלוֹם, בִּבְחִינַת פֵּרוּד, שֶׁזֶּה בְּחִינַת זְנוּת, דְּהַיְנוּ שֶׁאֵין נִכְלָל, חַס וְשָׁלוֹם, סוֹף מַעֲשֶׂה בְּמַחֲשָׁבָה תְּחִלָּה שֶׁזֶּה בְּחִינַת כְּתָב, וְאָז אֵין נִמְשָׁךְ עֲשִׁירוּת לְסוֹף הַמַּעֲשֶׂה, חַס וְשָׁלוֹם, כַּנַּ\"ל, עַל-כֵּן חַיָּב לִתֵּן לָהּ כְּתֻבָּה כְּדֵי שֶׁיִּהְיֶה הַהִתְקַשְּׁרוּת בִּבְחִינַת כְּתָב, בִּבְחִינַת הַתַּכְלִית, בִּבְחִינַת הִתְקַשְּׁרוּת כְּלָלִיּוּת סוֹף הַמַּעֲשֶׂה בִּתְחִלַּת הַמַּחֲשָׁבָה שֶׁאֲזַי נִמְשָׁךְ שֶׁפַע וַעֲשִׁירוּת לְסוֹף הַמַּעֲשֶׂה כַּנַּ\"ל, שֶׁזֶּה בְּחִינַת מָאתַיִם זוּז שֶׁמִּתְחַיֵּב לָהּ בִּכְתֻבָּתָהּ. כִּי מָאתַיִם זוּז הוּא בְּחִינַת עֲשִׁירוּת, כְּמוֹ שֶׁאָמְרוּ רַבּוֹתֵינוּ זִכְרוֹנָם לִבְרָכָה (פֵּאָה פֶּרֶק ח מִשְׁנָה ח), מִי שֶׁיֵּשׁ לוֹ מָאתַיִם זוּז לֹא יִטֹּל מִן הַצְּדָקָה. נִמְצָא, שֶׁמָּאתַיִם זוּז הֵם בְּחִינַת עֲשִׁירוּת, כִּי נִמְשָׁךְ עֲשִׁירוּת לְסוֹף הַמַּעֲשֶׂה עַל-יְדֵי שֶׁנִּכְלָל בִּתְחִלַּת הַמַּחֲשָׁבָה, שֶׁזֶּה בְּחִינַת כְּתָב, בְּחִינַת כְּתֻבָּה כַּנַּ\"ל:",
                        " בָּרוּךְ ה' לְעוֹלָם אָמֵן וְאָמֵן:",
                        "הֲלָכָה ג בְּהִלְכוֹת קִדּוּשִׁין הֲלָכָה ג אוֹת יא:",
                        " הֲלָכָה ד בְּהִלְכוֹת אִשּׁוּת הֲלָכָה ד אוֹת יוּד:",
                        " הֲלָכָה ה בְּהִלְכוֹת פְּרִיָּה וּרְבִיָּה הֲלָכָה ה אוֹת יח:"
                    ]
                ]
            ],
            "Laws of a Bill of Divorce": [],
            "Laws of Levirate Marriage": [],
            "Laws of Adulterer": [],
            "Laws of Rape and Seduction": []
        },
        "Choshen Mishpat": {
            "Laws for Judges": [],
            "Laws of Testimony": [],
            "Laws of Loans": [],
            "Laws of Plaintiffs and Defendants": [],
            "Laws of Collecting Loans": [],
            "Laws of Collecting Loans from Orphans": [],
            "Laws of Collecting Loans from Purchasers and Laws Designated Collection": [],
            "Laws of an Agent Collecting Debts and Authorisation": [],
            "Laws of Authorisation": [],
            "Laws of Guaranteeing": [],
            "Laws of Movable Property": [],
            "Laws of Immovable Property": [],
            "Laws of Neighbor Damages": [],
            "Laws of Immovable Partnerships": [],
            "Laws of Divisions of Partnerships": [],
            "Laws of Boundaries": [],
            "Laws of Partners": [],
            "Laws of Emissaries": [],
            "Laws of Buying and Selling": [],
            "Laws of Over and Under Charging": [],
            "Laws of a Deathly Ill Person": [],
            "Laws of Unloading and Loading": [],
            "Laws of Ownerless Property and Property of Non Jews": [],
            "Laws of Inheritance": [],
            "Laws of an Apotropos": [],
            "Laws of Deposit and Four Guards": [],
            "Laws for Paid Guardians": [],
            "Laws of Artisans": [],
            "Laws of Hiring": [],
            "Laws of Leasing and Contract Work": [],
            "Laws of Hiring Labourers": [],
            "Laws of Borrowing": [],
            "Laws of Theft": [],
            "Laws of Stealing": [],
            "Laws of Damages": [],
            "Laws of Causing a Loss and Reporting to Government": [],
            "Laws of Monetary Damages": [],
            "Laws of Injuring a Person": [],
            "Laws of Roof Rails and Preservation of Life": []
        }
    },
    "schema": {
        "heTitle": "ליקוטי הלכות",
        "enTitle": "Likutei Halakhot",
        "key": "Likutei Halakhot",
        "nodes": [
            {
                "heTitle": "הקדמת המחבר",
                "enTitle": "Author's Introduction"
            },
            {
                "heTitle": "אורח חיים",
                "enTitle": "Orach Chaim",
                "nodes": [
                    {
                        "heTitle": "הלכות השכמת הבוקר",
                        "enTitle": "Laws of Morning Conduct"
                    },
                    {
                        "heTitle": "הלכות נטילת ידים שחרית",
                        "enTitle": "Laws of Morning Hand Washing"
                    },
                    {
                        "heTitle": "הלכות ציצית",
                        "enTitle": "Laws of Fringes"
                    },
                    {
                        "heTitle": "הלכות תפילין",
                        "enTitle": "Laws of Phylacteries"
                    },
                    {
                        "heTitle": "הלכות ברכת השחר",
                        "enTitle": "Laws for Morning Blessings"
                    },
                    {
                        "heTitle": "הלכות ברכות התורה",
                        "enTitle": "Laws of Torah Blessings"
                    },
                    {
                        "heTitle": "הלכות קדיש",
                        "enTitle": "Laws of Kaddish"
                    },
                    {
                        "heTitle": "הלכות קריאת שמע",
                        "enTitle": "Laws of Reciting Shema"
                    },
                    {
                        "heTitle": "הלכות תפלה",
                        "enTitle": "Laws of Prayer"
                    },
                    {
                        "heTitle": "הלכות נשיאת כפים",
                        "enTitle": "Laws of Priestly Blessings"
                    },
                    {
                        "heTitle": "הלכות נפילת אפים",
                        "enTitle": "Laws of Tachanun"
                    },
                    {
                        "heTitle": "הלכות קדושה דסידרא",
                        "enTitle": "Laws of Sidra Kaddish"
                    },
                    {
                        "heTitle": "הלכות קריאת התורה",
                        "enTitle": "Laws of Reading the Torah"
                    },
                    {
                        "heTitle": "הלכות בית הכנסת",
                        "enTitle": "Laws of the Synagogue"
                    },
                    {
                        "heTitle": "הלכות משא ומתן",
                        "enTitle": "Laws of Business"
                    },
                    {
                        "heTitle": "הלכות נטילת ידים לסעודה ובציעת הפת",
                        "enTitle": "Laws of Washing One's Hands for a Meal"
                    },
                    {
                        "heTitle": "הלכות סעודה",
                        "enTitle": "Laws of Meals"
                    },
                    {
                        "heTitle": "הלכות ברכת המזון ומים אחרונים",
                        "enTitle": "Laws of Grace After Meals and Washing after Meals"
                    },
                    {
                        "heTitle": "הלכות ברכת הפרות",
                        "enTitle": "Laws of Blessings Over Fruit"
                    },
                    {
                        "heTitle": "הלכות ברכת הריח",
                        "enTitle": "Laws of Blessing on Fragrance"
                    },
                    {
                        "heTitle": "הלכות ברכת הודאה",
                        "enTitle": "Laws of Thanksgiving Blessings"
                    },
                    {
                        "heTitle": "הלכות ברכות הראיה וברכות פרטיות",
                        "enTitle": "Laws of Blessing on Sights and Other Blessings"
                    },
                    {
                        "heTitle": "הלכות תפלת המנחה",
                        "enTitle": "Laws for Afternoon Prayer"
                    },
                    {
                        "heTitle": "הלכות תפלת ערבית",
                        "enTitle": "Laws for Evening Prayer"
                    },
                    {
                        "heTitle": "הלכות קריאת שמע שעל המטה",
                        "enTitle": "Laws of Reciting Shema Before Retiring"
                    },
                    {
                        "heTitle": "הלכות שבת",
                        "enTitle": "Laws of the Sabbath"
                    },
                    {
                        "heTitle": "הלכות תחומין וערובי תחומין",
                        "enTitle": "Laws of Joining Domains"
                    },
                    {
                        "heTitle": "הלכות ראש חדש",
                        "enTitle": "Laws of the New Moon"
                    },
                    {
                        "heTitle": "הלכות פסח",
                        "enTitle": "Laws of Passover"
                    },
                    {
                        "heTitle": "הלכות ספירת העמר",
                        "enTitle": "Laws of Counter the Omer"
                    },
                    {
                        "heTitle": "הלכות שבועות",
                        "enTitle": "Laws of the Shavuot Festival"
                    },
                    {
                        "heTitle": "הלכות יום טוב",
                        "enTitle": "Laws of the Festival Day"
                    },
                    {
                        "heTitle": "הלכות חול המועד",
                        "enTitle": "Laws of the Week Days of a Festival"
                    },
                    {
                        "heTitle": "הלכות תשעה באב ותעניות",
                        "enTitle": "Laws of the Ninth of Av and Other Fast Days"
                    },
                    {
                        "heTitle": "הלכות ראש השנה",
                        "enTitle": "Laws of the New Year"
                    },
                    {
                        "heTitle": "הלכות יום הכפורים",
                        "enTitle": "Laws of the Day of Atonement"
                    },
                    {
                        "heTitle": "הלכות סוכה",
                        "enTitle": "Laws of the Festival of Booths"
                    },
                    {
                        "heTitle": "הלכות לולב ואתרוג",
                        "enTitle": "Laws of the Palm Branch"
                    },
                    {
                        "heTitle": "הלכות הושענא רבה",
                        "enTitle": "Laws of the Hoshana Rabba Festival"
                    },
                    {
                        "heTitle": "הלכות חנוכה",
                        "enTitle": "Laws of the Hannukah Festival"
                    },
                    {
                        "heTitle": "הלכות ארבע פרשיות",
                        "enTitle": "Laws of the Four Festive Torah Portions"
                    },
                    {
                        "heTitle": "הלכות פורים",
                        "enTitle": "Laws of Purim"
                    }
                ]
            },
            {
                "heTitle": "יורה דעה",
                "enTitle": "Yoreh Deah",
                "nodes": [
                    {
                        "heTitle": "הלכות שחיטה",
                        "enTitle": "Laws of Slaughtering"
                    },
                    {
                        "heTitle": "הלכות טרפות",
                        "enTitle": "Laws of Unfit Animals"
                    },
                    {
                        "heTitle": "הלכות מתנות כהונה",
                        "enTitle": "Laws of Priestly Gifts"
                    },
                    {
                        "heTitle": "הלכות אבר מן החי",
                        "enTitle": "Laws of a Limb from a Live Animal"
                    },
                    {
                        "heTitle": "הלכות הלכות בשר שנתעלם מן העין",
                        "enTitle": "Laws of Meat that was Unobserved"
                    },
                    {
                        "heTitle": "הלכות חלב ודם",
                        "enTitle": "Laws of Fat and Blood"
                    },
                    {
                        "heTitle": "הלכות דם",
                        "enTitle": "Laws of Blood"
                    },
                    {
                        "heTitle": "הלכות מליחה",
                        "enTitle": "Laws of Salting"
                    },
                    {
                        "heTitle": "הלכות סימני בהמה וחיה טהורה",
                        "enTitle": "Laws of Domesticated and Undomesticated Animals"
                    },
                    {
                        "heTitle": "הלכות דברים היוצאים מן החי",
                        "enTitle": "Laws of Things that Come from a Live Animal"
                    },
                    {
                        "heTitle": "הלכות סימני עוף טהור",
                        "enTitle": "Laws of Birds"
                    },
                    {
                        "heTitle": "הלכות דגים",
                        "enTitle": "Laws of Fish"
                    },
                    {
                        "heTitle": "הלכות תולעים",
                        "enTitle": "Laws of Insects"
                    },
                    {
                        "heTitle": "הלכות ביצים",
                        "enTitle": "Laws of Eggs"
                    },
                    {
                        "heTitle": "הלכות בשר בחלב",
                        "enTitle": "Laws of Meat and Milk"
                    },
                    {
                        "heTitle": "הלכות תערובות",
                        "enTitle": "Laws of Mixtures"
                    },
                    {
                        "heTitle": "הלכות מאכלי עכו\"ם",
                        "enTitle": "Laws of Non Jewish Food"
                    },
                    {
                        "heTitle": "הלכות הכשר כלים",
                        "enTitle": "Laws of Kashering Vessels"
                    },
                    {
                        "heTitle": "הלכות נותן טעם לפגם",
                        "enTitle": "Laws of Taste Transfer"
                    },
                    {
                        "heTitle": "הלכות יין נסך",
                        "enTitle": "Laws of Libational Wine"
                    },
                    {
                        "heTitle": "הלכות כלי היין",
                        "enTitle": "Laws of Wine Vessels"
                    },
                    {
                        "heTitle": "הלכות עבודת אלילים",
                        "enTitle": "Laws of Idol Worship"
                    },
                    {
                        "heTitle": "הלכות ריבית",
                        "enTitle": "Laws of Interest"
                    },
                    {
                        "heTitle": "הלכות חוקות העכו\"ם",
                        "enTitle": "Laws of Idolatrous Practices"
                    },
                    {
                        "heTitle": "הלכות מעונן ומנחש",
                        "enTitle": "Laws of Sourcerers and Enchanters"
                    },
                    {
                        "heTitle": "הלכות קרחה וכתובת קעקע",
                        "enTitle": "Laws of Shaving and Tatooing"
                    },
                    {
                        "heTitle": "הלכות גילוח",
                        "enTitle": "Laws of Shaving"
                    },
                    {
                        "heTitle": "הלכות לא ילבש",
                        "enTitle": "Laws of Forbidden Dresss"
                    },
                    {
                        "heTitle": "הלכות נדה",
                        "enTitle": "Laws of a Menstruant"
                    },
                    {
                        "heTitle": "הלכות מקוואות",
                        "enTitle": "Laws of Ritual Baths"
                    },
                    {
                        "heTitle": "הלכות נדרים",
                        "enTitle": "Laws of Vows"
                    },
                    {
                        "heTitle": "הלכות שבועות",
                        "enTitle": "Laws of Oaths"
                    },
                    {
                        "heTitle": "הלכות כבוד אב ואם",
                        "enTitle": "Laws of Honouring One's Father and Mother"
                    },
                    {
                        "heTitle": "הלכות כבוד רבו ותלמיד חכם",
                        "enTitle": "Laws of Honouring One's Rabbi and a Torah Scholar"
                    },
                    {
                        "heTitle": "הלכות מלמדים",
                        "enTitle": "Laws of Teachers"
                    },
                    {
                        "heTitle": "הלכות תלמוד תורה",
                        "enTitle": "Laws of Torah Study"
                    },
                    {
                        "heTitle": "הלכות צדקה",
                        "enTitle": "Laws of Charity"
                    },
                    {
                        "heTitle": "הלכות מילה",
                        "enTitle": "Laws of Circumcision"
                    },
                    {
                        "heTitle": "הלכות עבדים",
                        "enTitle": "Laws of Slaves"
                    },
                    {
                        "heTitle": "הלכות גרים",
                        "enTitle": "Laws of Converts"
                    },
                    {
                        "heTitle": "הלכות ספר תורה",
                        "enTitle": "Laws of a Torah Scroll"
                    },
                    {
                        "heTitle": "הלכות מזוזה",
                        "enTitle": "Laws of a Mezuzah"
                    },
                    {
                        "heTitle": "הלכות שלוח הקן",
                        "enTitle": "Laws of Sending Away the Mother Bird"
                    },
                    {
                        "heTitle": "הלכות חדש",
                        "enTitle": "Laws of New Grain"
                    },
                    {
                        "heTitle": "הלכות ערלה",
                        "enTitle": "Laws of Three Year Old Trees"
                    },
                    {
                        "heTitle": "הלכות כלאי הכרם ואילן",
                        "enTitle": "Laws of Mixed Crops"
                    },
                    {
                        "heTitle": "הלכות כלאי בהמה",
                        "enTitle": "Laws of Mixed Breeding"
                    },
                    {
                        "heTitle": "הלכות כלאי בגדים",
                        "enTitle": "Laws of Fobidden Fabric Blends"
                    },
                    {
                        "heTitle": "הלכות פדיון בכור",
                        "enTitle": "Laws of Redeeming the Firstborn"
                    },
                    {
                        "heTitle": "הלכות בכור בהמה טהורה",
                        "enTitle": "Laws of Firstborn Kosher Animals"
                    },
                    {
                        "heTitle": "הלכות פדיון פטר חמור",
                        "enTitle": "Laws of Firstborn Donkey"
                    },
                    {
                        "heTitle": "הלכות חלה",
                        "enTitle": "Laws of Separating From Dough"
                    },
                    {
                        "heTitle": "הלכות תרומות ומעשרות",
                        "enTitle": "Laws of Tithes"
                    },
                    {
                        "heTitle": "הלכות ראשית הגז",
                        "enTitle": "Laws of First Shearings"
                    }
                ]
            },
            {
                "heTitle": "אבן העזר",
                "enTitle": "Even HaEzer",
                "nodes": [
                    {
                        "heTitle": "הלכות פריה ורביה ואישות",
                        "enTitle": "Laws of Procreation"
                    },
                    {
                        "heTitle": "הלכות אישות",
                        "enTitle": "Laws of Matrimony"
                    },
                    {
                        "heTitle": "הלכות קדושין",
                        "enTitle": "Laws of Sanctification"
                    },
                    {
                        "heTitle": "הלכות כתובות",
                        "enTitle": "Laws of a Bill of Marriage"
                    },
                    {
                        "heTitle": "הלכות גטין",
                        "enTitle": "Laws of a Bill of Divorce"
                    },
                    {
                        "heTitle": "הלכות יבום",
                        "enTitle": "Laws of Levirate Marriage"
                    },
                    {
                        "heTitle": "הלכות סוטה",
                        "enTitle": "Laws of Adulterer"
                    },
                    {
                        "heTitle": "הלכות אונס ומפתה",
                        "enTitle": "Laws of Rape and Seduction"
                    }
                ]
            },
            {
                "heTitle": "חושן משפט",
                "enTitle": "Choshen Mishpat",
                "nodes": [
                    {
                        "heTitle": "הלכות דינים",
                        "enTitle": "Laws for Judges"
                    },
                    {
                        "heTitle": "הלכות עדות",
                        "enTitle": "Laws of Testimony"
                    },
                    {
                        "heTitle": "הלכות הלואה",
                        "enTitle": "Laws of Loans"
                    },
                    {
                        "heTitle": "הלכות טוען ונטען",
                        "enTitle": "Laws of Plaintiffs and Defendants"
                    },
                    {
                        "heTitle": "הלכות גבית מלוה",
                        "enTitle": "Laws of Collecting Loans"
                    },
                    {
                        "heTitle": "הלכות גבית חוב מהיתומים",
                        "enTitle": "Laws of Collecting Loans from Orphans"
                    },
                    {
                        "heTitle": "הלכות גבית חוב מהלקוחות ואפותיקי",
                        "enTitle": "Laws of Collecting Loans from Purchasers and Laws Designated Collection"
                    },
                    {
                        "heTitle": "הלכות העושה שליח לגבות חובו",
                        "enTitle": "Laws of an Agent Collecting Debts and Authorisation"
                    },
                    {
                        "heTitle": "הלכות כח והרשאה",
                        "enTitle": "Laws of Authorisation"
                    },
                    {
                        "heTitle": "הלכות ערב",
                        "enTitle": "Laws of Guaranteeing"
                    },
                    {
                        "heTitle": "הלכות חזקת מטלטלין",
                        "enTitle": "Laws of Movable Property"
                    },
                    {
                        "heTitle": "הלכות חזקת קרקעות",
                        "enTitle": "Laws of Immovable Property"
                    },
                    {
                        "heTitle": "הלכות נזקי שכנים",
                        "enTitle": "Laws of Neighbor Damages"
                    },
                    {
                        "heTitle": "הלכות שותפים בקרקע",
                        "enTitle": "Laws of Immovable Partnerships"
                    },
                    {
                        "heTitle": "הלכות חלקת שתפים",
                        "enTitle": "Laws of Divisions of Partnerships"
                    },
                    {
                        "heTitle": "הלכות מצרנות",
                        "enTitle": "Laws of Boundaries"
                    },
                    {
                        "heTitle": "הלכות שתפין",
                        "enTitle": "Laws of Partners"
                    },
                    {
                        "heTitle": "הלכות שלוחין",
                        "enTitle": "Laws of Emissaries"
                    },
                    {
                        "heTitle": "הלכות מקח וממכר",
                        "enTitle": "Laws of Buying and Selling"
                    },
                    {
                        "heTitle": "הלכות אונאה",
                        "enTitle": "Laws of Over and Under Charging"
                    },
                    {
                        "heTitle": "הלכות מתנה",
                        "enTitle": "Laws of Gifting"
                    },
                    {
                        "heTitle": "הלכות מתנת שכיב מרע",
                        "enTitle": "Laws of a Deathly Ill Person"
                    },
                    {
                        "heTitle": "הלכות אבדה ומציאה",
                        "enTitle": "Laws of Lost and Found"
                    },
                    {
                        "heTitle": "הלכות פריקה וטעינה",
                        "enTitle": "Laws of Unloading and Loading"
                    },
                    {
                        "heTitle": "הלכות הפקר ונכסי הגר",
                        "enTitle": "Laws of Ownerless Property and Property of Non Jews"
                    },
                    {
                        "heTitle": "הלכות נחלות",
                        "enTitle": "Laws of Inheritance"
                    },
                    {
                        "heTitle": "הלכות אפטרופוס",
                        "enTitle": "Laws of an Apotropos"
                    },
                    {
                        "heTitle": "הלכות פקדון וארבעה שומרים",
                        "enTitle": "Laws of Deposit and Four Guards"
                    },
                    {
                        "heTitle": "הלכות שומר שכר",
                        "enTitle": "Laws for Paid Guardians"
                    },
                    {
                        "heTitle": "הלכות אמנין",
                        "enTitle": "Laws of Artisans"
                    },
                    {
                        "heTitle": "הלכות שוכר",
                        "enTitle": "Laws of Hiring"
                    },
                    {
                        "heTitle": "הלכות חכירות וקבלנות",
                        "enTitle": "Laws of Leasing and Contract Work"
                    },
                    {
                        "heTitle": "הלכות שכירות פועלים",
                        "enTitle": "Laws of Hiring Labourers"
                    },
                    {
                        "heTitle": "הלכות שאלה",
                        "enTitle": "Laws of Borrowing"
                    },
                    {
                        "heTitle": "הלכות גנבה",
                        "enTitle": "Laws of Theft"
                    },
                    {
                        "heTitle": "הלכות גזלה",
                        "enTitle": "Laws of Stealing"
                    },
                    {
                        "heTitle": "הלכות נזיקין",
                        "enTitle": "Laws of Damages"
                    },
                    {
                        "heTitle": "הלכות מאבד ממון חברו ומסור",
                        "enTitle": "Laws of Causing a Loss and Reporting to Government"
                    },
                    {
                        "heTitle": "הלכות נזקי ממון",
                        "enTitle": "Laws of Monetary Damages"
                    },
                    {
                        "heTitle": "הלכות חובל בחברו",
                        "enTitle": "Laws of Injuring a Person"
                    },
                    {
                        "heTitle": "הלכות מעקה ושמירת הנפש",
                        "enTitle": "Laws of Roof Rails and Preservation of Life"
                    }
                ]
            }
        ]
    }
}