{
    "versionTitle": "מַסֶּכְתָּא דְפִסְחָא בֹּא פָּרָשָׁה י\"ג", 
    "sectionNames": [
        "Masechta", 
        "Parsha"
    ], 
    "language": "he", 
    "title": "Mekhilta d'Rabbi Yishmael", 
    "text": [
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [], 
        [
            "[עריכה]", 
            "(שְׁמוֹת יב,כט)", 
            "\"וַיְהִי בַּחֲצִי הַלַּיְלָה\",", 
            "לָמָּה נֶאֱמַר?", 
            "לְפִי שֶׁנֶּאֱמַר: (שְׁמוֹת יא,ד)", 
            "\"וַיֹּאמֶר מֹשֶׁה: כֹּה אָמַר יי:", 
            "כַּחֲצֹת הַלַּיְלָה אֲנִי יוֹצֵא בְּתוֹךְ מִצְרָיִם.\"", 
            "שֶׁאֵי אֶפְשָׁר לְבָשָׂר וָדָם לַעֲמֹד עַל חֶצְיוֹ שֶׁלַּלַּיְלָה,", 
            "אֲבָל כָּאן, יוֹצְרוֹ חִלְּקוֹ.", 
            "רַבִּי יְהוּדָה בֶּן בְּתֵירָה אוֹמֵר:", 
            "הַיּוֹדֵעַ שְׁעוֹתָיו וְעוֹנוֹתָיו, הוּא חִלְּקוֹ.", 
            "רַבִּי אֱלִיעֶזֶר אוֹמֵר:", 
            "נֶאֱמַר כָּאן 'לַיְלָה', וְנֶאֱמַר לְהַלָּן 'לַיְלָה',", 
            "מַה לְּהַלָּן עַד חֲצוֹת, אַף כָּאן עַד חֲצוֹת.", 
            "(שְׁמוֹת יב,כט)", 
            "\"וַיי הִכָּה כָל בְּכוֹר\"", 
            "שׁוֹמְעֵנִי, עַל יְדֵי מַלְאָךְ אוֹ עַל יְדֵי שָׁלִיחַ!", 
            "תִּלְמֹד לוֹמַר: (שְׁמוֹת יב,יב)", 
            "\"וְהִכֵּיתִי כָל בְּכוֹר\",", 
            "לֹא עַל יְדֵי מַלְאָךְ וְלֹא עַל יְדֵי שָׁלִיחַ.", 
            "(שְׁמוֹת יב,כט)", 
            "\"וַיי הִכָּה כָל בְּכוֹר בְּאֶרֶץ מִצְרַיִם\",", 
            "אֲפִלּוּ מִמְּקוֹמוֹת אֲחֵרִים.", 
            "וּבְכוֹרֵי מִצְרָיִם שֶׁהֵן בִּמְקוֹמוֹת אֲחֵרִים, מְנַיִן?", 
            "תִּלְמֹד לוֹמַר: (תְּהִלִּים קלו,י)", 
            "\"לְמַכֵּה מִצְרַיִם בִּבְכוֹרֵיהֶם\".", 
            "בְּכוֹרֵי חַם כּוּשׁ וּפוּט וְלוּד, מְנַיִן?", 
            "תִּלְמֹד לוֹמַר: (תְּהִלִּים עח,נא)", 
            "\"וַיַּךְ כָּל בְּכוֹר בְּמִצְרָיִם,", 
            "רֵאשִׁית אוֹנִים בְּאָהֳלֵי חָם.\"", 
            "(שְׁמוֹת יב,כט)", 
            "\"מִבְּכֹר פַּרְעֹה הַיֹּשֵׁב עַל כִּסְאוֹ\"", 
            "בָּא הַכָּתוּב לְלַמְּדָךְ עַל פַּרְעֹה, שֶׁהוּא בְּכוֹר.", 
            "אַתָּה אוֹמֵר לְלַמְּדָךְ עַל פַּרְעֹה שֶׁהוּא בְּכוֹר,", 
            "אוֹ לֹא בָא אֶלָּא לְלַמֵּד עַל בְּנוֹ שֶׁהוּא בְּכוֹר?", 
            "כְּשֶׁהוּא אוֹמֵר \"הַיֹּשֵׁב עַל כִּסְאוֹ\",", 
            "הֲרֵי בְּנוֹ אָמוּר.", 
            "הָא מַה תִּלְמֹד לוֹמַר \"מִבְּכֹר פַּרְעֹה\"?", 
            "בָּא הַכָּתוּב לְלַמְּדָךְ עַל פַּרְעֹה שֶׁהוּא בְּכוֹר,", 
            "וְהוּא נִשְׁתַּיַּר מִכָּל הַבְּכוֹרוֹת,", 
            "וְעָלָיו הַכָּתוּב אוֹמֵר: (שְׁמוֹת ט,טו)", 
            "\"וְאוּלָם בַּעֲבוּר זֹאת הֶעֱמַדְתִּיךָ\"", 
            "בַּעַל צָפוֹן נִשְׁתַּיַּר מִכָּל הַיִּרְאוֹת,", 
            "בִּשְׁבִיל לְפַתּוֹת לִבָּן שֶׁלְּמִצְרָיִם.", 
            "עָלָיו הוּא אוֹמֵר: (אִיּוֹב יב,כג)", 
            "\"מַשְׂגִּיא לַגּוֹיִם וַיְאַבְּדֵם\".", 
            "(שְׁמוֹת יב,כט)", 
            "\"עַד בְּכוֹר הַשְּׁבִי\".", 
            "וְכִי שְׁבוּיִין, מַה חָטְאוּ?", 
            "אֶלָּא שֶׁלֹּא יְהוּ הַשְּׁבוּיִין אוֹמְרִים:", 
            "\"יִרְאָתֵנוּ הֵבִיאָה עֲלֵיהֶם אֶת הַפֻּרְעָנוּת!", 
            "קָשָׁה יִרְאָתֵנוּ, שֶׁעָמְדָה עַל עַצְמָהּ!", 
            "קָשָׁה יִרְאָתֵנוּ שֶׁלֹּא שָׁלְטָה בָנוּ הַפֻּרְעָנוּת!\"", 
            "דָּבָר אַחֵר:", 
            "לְלַמְּדָךְ שֶׁכָּל גְּזֵרוֹת שֶׁהָיָה פַּרְעֹה גּוֹזֵר עַל יִשְׂרָאֵל,", 
            "הָיוּ הַשְּׁבוּיִין שְׂמֵחִין בָּהֶם, שֶׁנֶּאֱמַר: (מִשְׁלֵי יז,ה)", 
            "\"שָׂמֵחַ לְאֵיד לֹא יִנָּקֶה\".", 
            "וּכְתִיב: (מִשְׁלֵי כַּד יז)", 
            "\"בִּנְפֹל אוֹיִבְךָ אַל תִּשְׂמָח\"", 
            "וּכְתִיב: (יְחֶזְקֵאל כו,ב)", 
            "\"בֶּן אָדָם!", 
            "יַעַן אֲשֶׁר אָמְרָה צֹּר עַל יְרוּשָׁלִַם:", 
            "הֶאָח! נִשְׁבְּרָה דַּלְתוֹת הָעַמִּים,", 
            "נָסֵבָּה אֵלָי, אִמָּלְאָה הָחֳרָבָה.\"", 
            "וּכְתִיב: (יְחֶזְקֵאל כו,ג)", 
            "\"לָכֵן כֹּה אָמַר אֲדֹנָי יי:", 
            "הִנְנִי עָלַיִךְ צֹר!", 
            "וְהַעֲלֵיתִי עָלַיִךְ גּוֹיִם רַבִּים,", 
            "כְּהַעֲלוֹת הַיָּם לְגַלָּיו.\"", 
            "וְלֹא שְׁבוּיִים בִּלְבַד, אֶלָּא אֲפִלּוּ עֲבָדִים וּשְׁפָחוֹת,", 
            "שֶׁנֶּאֱמַר: (שְׁמוֹת יא,ה)", 
            "\"עַד בְּכוֹר הַשִּׁפְחָה אֲשֶׁר אַחַר הָרֵחָיִם,", 
            "וְכֹל בְּכוֹר בְּהֵמָה.\"", 
            "וְכִי בְּהֵמָה, מַה חָטָאת?", 
            "אֶלָּא שֶׁלֹּא יֹאמְרוּ הַמִּצְרִים:", 
            "\"יִרְאָתֵנוּ הֵבִיאָה עָלֵינוּ אֶת הַפֻּרְעָנוּת!", 
            "קָשָׁה יִרְאָתֵנוּ, שֶׁהֵבִיאָה עָלֵינוּ אֶת הַפֻּרְעָנוּת!", 
            "קָשָׁה יִרְאָתֵנוּ, שֶׁעָמְדָה לְעַצְמָהּ!", 
            "קָשָׁה יִרְאָתֵנוּ, שֶׁלֹּא שָׁלְטָה בּהּ פֻּרְעָנוּת!\"", 
            "(שְׁמוֹת יב,ל)", 
            "\"וַיָּקָם פַּרְעֹה\".", 
            "שׁוֹמֵעַ אֲנִי, בְּשָׁלוֹשׁ שָׁעוֹת,", 
            "שֶׁכֵּן דֶּרֶךְ מְלָכִים לַעֲמֹד בְּשָׁלוֹשׁ שָׁעוֹת!", 
            "תִּלְמֹד לוֹמַר \"לַיְלָה\".", 
            "אִי לַיְלָה, שׁוֹמֵעַ אֲנִי, עַל יְדֵי שָׁרִים וְשָׁרוֹת!", 
            "תִּלְמֹד לוֹמַר \"הוּא\".", 
            "(שְׁמוֹת יב,ל)", 
            "\"הוּא וְכָל עֲבָדָיו וְכָל מִצְרַיִם\".", 
            "מַגִּיד שֶׁפַּרְעֹה מְחַזֵּר עַל כָּל בָּתֵּי עֲבָדָיו,", 
            "וְעַל כָּל בָּתֵּי מִצְרָיִם,", 
            "וּמַעֲמִידָן אֶחָד אֶחָד מִמְּקוֹמוֹ.", 
            "(שְׁמוֹת יב,ל)", 
            "\"וַתְּהִי צְעָקָה גְדֹלָה\".", 
            "כָּעִנְיָן שֶׁנֶּאֱמַר: (שְׁמוֹת יא,ו)", 
            "\"וְהָיְתָה צְעָקָה גְדֹלָה בְּכָל אֶרֶץ מִצְרָיִם,", 
            "אֲשֶׁר כָּמֹהוּ לֹא נִהְיָתָה, וְכָמֹהוּ לֹא תֹסִף.\"", 
            "(שְׁמוֹת יב,ל)", 
            "\"כִּי אֵין בַּיִת אֲשֶׁר אֵין שָׁם מֵת.\"", 
            "רַבִּי נָתָן אוֹמֵר:", 
            "וְכִי לֹא הָיוּ שָׁם בָּתִּים אֲשֶׁר אֵין שָׁם בְּכוֹרוֹת?", 
            "אֶלָּא, כֵּיוָן שֶׁהָיָה הַבְּכוֹר מֵת לְאֶחָד מֵהֶן,", 
            "הָיוּ עוֹשִׂין לוֹ אִיקוֹנִין, וּמַעֲמִידָהּ בְּבֵיתוֹ. &lt;תמונה&gt;", 
            "וְאוֹתוֹ הַלַּיְלָה, נִשְׁחֶקֶת וְנִדֶּקֶת וְנִזֶּרֶת,", 
            "וְהָיָה אוֹתוֹ הַיּוֹם קָשֶׁה לָהֶן כְּיוֹם הַקְּבוּרָה.", 
            "וְלֹא עוֹד, אֶלָּא שֶׁהָיוּ הַמִּצְרִים מְקֻבָּרִים בְּבָתֵּיהֶם,", 
            "וְהָיוּ הַכְּלָבִים נִכְנָסִין דֶּרֶךְ הַכּוּכִין וּמְחַטְּטִין,", 
            "וּמוֹצִיאִין אֶת הַבְּכוֹרוֹת מִתּוֹךְ כּוּכֵיהֶן וּמְתַעְתְּעִין בָּהֶם,", 
            "וְהָיָה אוֹתוֹ הַיּוֹם קָשֶׁה לָהֶם כְּיוֹם הַקְּבוּרָה.", 
            "(שְׁמוֹת יב,לא)", 
            "\"וַיִּקְרָא לְמֹשֶׁה וּלְאַהֲרֹן\"", 
            "מַגִּיד שֶׁהָיָה פַּרְעֹה מְחַזֵּר וְשׁוֹאֵל בְּכָל אֶרֶץ מִצְרָיִם:", 
            "\"הֵיכָן מֹשֶׁה שָׁרוּי? הֵיכָן אַהֲרֹן שָׁרוּי?\"", 
            "\"וַיֹּאמֶר: קוּמוּ צְּאוּ מִתּוֹךְ עַמִּי\"", 
            "אָמַר לוֹ מֹשֶׁה:", 
            "מֻזְהָרִין אָנוּ שֶׁלֹּא לָצֵאת", 
            "אֶלָּא בְּפַרְהֶסְיָא, &lt;parrhēsía: חופש=\"\" דיבור;=\"\" בגלוי=\"\"&gt;", 
            "שֶׁנֶּאֱמַר: (שְׁמוֹת יב,כב)", 
            "\"וְאַתֶּם לֹא תֵצְאוּ אִישׁ מִפֶּתַח בֵּיתוֹ עַד בֹּקֶר.\"", 
            "דָּבָר אַחֵר:", 
            "\"וַיִּקְרָא לְמֹשֶׁה וּלְאַהֲרֹן\",", 
            "לָמָּה נֶאֱמַר?", 
            "לְפִי שֶׁהוּא אוֹמֵר: (שְׁמוֹת י,כא-כב)", 
            "\"וַיֹּאמֶר לוֹ פַרְעֹה:", 
            "לֵךְ מֵעָלָי! הִשָּׁמֶר לְךָ, אַל תֹּסֶף רְאוֹת פָּנַי,", 
            "כִּי בְּיוֹם רְאֹתְךָ פָנַי תָּמוּת.", 
            "וַיֹּאמֶר מֹשֶׁה כֵּן דִּבַּרְתָּ\".", 
            "יָפֶה דִּבַּרְתָּ, וּבִזְמַנּוֹ דִּבַּרְתָּ!", 
            "\"לֹא אֹסִף עוֹד רְאוֹת פָּנֶיךָ.\"", 
            "אֶלָּא \"וְיָרְדוּ כָל עֲבָדֶיךָ אֵלֶּה אֵלַי\", (שְׁמוֹת יא,ח)", 
            "שֶׁאֵין תִּלְמֹד לוֹמַר \"אֵלֶּה\",", 
            "אֶלָּא שֶׁסּוֹפָךְ עָתִיד לִהְיוֹת בְּרֹאשָׁם וְלֵירֵד בָּרִאשׁוֹנָה.", 
            "אֶלָּא מְלַמֵּד שֶׁמֹּשֶׁה חָלַק כָּבוֹד לַמַּלְכוּת.", 
            "וְכֵן הַקֹּדֶשׁ בָּרוּךְ הוּא אָמַר לוֹ:", 
            "\"חֲלֹק כָּבוֹד לַמַּלְכוּת\",", 
            "שֶׁנֶּאֱמַר: (שְׁמוֹת ו,יג)", 
            "\"וַיְדַבֵּר יי אֶל מֹשֶׁה וְאֶל אַהֲרֹן,", 
            "וַיְצַוֵּם אֶל בְּנֵי יִשְׂרָאֵל וְאֶל פַּרְעֹה\",", 
            "צִוָּם לַחֲלֹק כָּבוֹד לַמַּלְכוּת.", 
            "וְכֵן מָצִינוּ בְּיוֹסֵף, שֶׁחָלַק כָּבוֹד לַמַּלְכוּת,", 
            "שֶׁנֶּאֱמַר: (בְּרֵאשִׁית מא,טז)", 
            "\"בִּלְעָדָי! אֱלֹהִים יַעֲנֶה אֶת שְׁלוֹם פַּרְעֹה\"", 
            "וְכֵן יַעֲקֹב חָלַק כָּבוֹד לַמַּלְכוּת,", 
            "שֶׁנֶּאֱמַר: (בְּרֵאשִׁית מח,ב)", 
            "\"וַיִּתְחַזֵּק יִשְׂרָאֵל וַיֵּשֶׁב עַל הַמִּטָּה\"", 
            "וְכֵן אֵלִיָּהוּ חָלַק כָּבוֹד לַמַּלְכוּת,", 
            "שֶׁנֶּאֱמַר: (מְלָכִים א יח,מו)", 
            "\"וְיַד יי הָיְתָה אֶל אֵלִיָּהוּ,", 
            "וַיְשַׁנֵּס מָתְנָיו, וַיָּרָץ לִפְנֵי אַחְאָב\".", 
            "וְכֵן חֲנַנְיָה, מִישָׁאֵל וַעֲזַרְיָה חָלְקוּ כָבוֹד לַמַּלְכוּת,", 
            "שֶׁנֶּאֱמַר: (דָּנִיֵּאל ג,כו)", 
            "\"בֵּאדַיִן קְרֵב נְבוּכַדְנֶצַּר לִתְרַע אַתּוּן נוּרָא יָקִדְתָּא,", 
            "עָנֵה וְאָמַר:", 
            "שַׁדְרַךְ מֵישַׁךְ וַעֲבֵד נְגוֹ,", 
            "עַבְדוֹהִי דִּי אֱלָהָא עִלָּאָה, פֻּקוּ וֶאֱתוֹ!\"", 
            "וְכֵן דָּנִיֵּאל חָלַק כָּבוֹד לַמַּלְכוּת,", 
            "שֶׁנֶּאֱמַר: (דָּנִיֵּאל ו,כא)", 
            "\"וּכְמִקְרְבֵהּ לְגֻבָּא,", 
            "לְדָנִיֵּאל בְּקָל עֲצִיב זְעִק,", 
            "עָנֵה מַלְכָּא וְאָמַר לְדָנִיֵּאל:", 
            "דָּנִיֵּאל, עֲבֵד אֱלָהָא חַיָּא,", 
            "אֱלָהָךְ דִּי אַנְתְּ פָּלַח לֵהּ בִּתְדִירָא,", 
            "הַיְכִל לְשֵׁיזָבוּתָךְ מִן אַרְיָוָתָא?\"", 
            "(שְׁמוֹת יב,לא)", 
            "\"וַיֹּאמֶר: קוּמוּ צְּאוּ!\"", 
            "אֲנִי אָמַרְתִּי \"מִי וָמִי הַהֹלְכִים?\"", 
            "וְאַתֶּם אֲמַרְתֶּם \"בִּנְעָרֵינוּ וּבִזְקֵנֵינוּ נֵלֵךְ\".", 
            "\"קוּמוּ צְּאוּ מִתּוֹךְ עַמִּי!\"", 
            "אֲנִי אָמַרְתִּי \"רַק צֹאנְכֶם וּבְקַרְכֶם יֻצָּג\",", 
            "וְאַתֶּם אֲמַרְתֶּם \"וְגַם מִקְנֵנוּ יֵלֵךְ עִמָּנוּ\".", 
            "\"גַּם צֹאנְכֶם גַּם בְּקַרְכֶם קְחוּ!\" (שְׁמוֹת יב,לב)", 
            "אַתֶּם אֲמַרְתֶּם \"גַּם אַתָּה תִּתֵּן בְּיָדֵנוּ זְבָחִים וְעֹלֹת\"", 
            "\"גַּם צֹאנְכֶם גַּם בְּקַרְכֶם קְחוּ, כַּאֲשֶׁר דִּבַּרְתֶּם, וָלֵכוּ!\"", 
            "(שְׁמוֹת יב,לב)", 
            "\"וּבֵרַכְתֶּם גַּם אֹתִי.\"", 
            "הִתְפַּלְּלוּ עָלַי, כְּדֵי שֶּתִּכְלֶה מִמֶּנִּי הַפֻּרְעָנוּת.", 
            "(שְׁמוֹת יב,לג)", 
            "\"וַתֶּחֱזַק מִצְרַיִם עַל הָעָם\"", 
            "מַגִּיד שֶׁהָיוּ טוֹרְדִין אוֹתָם לָצֵאת בִּבְהָלָה,", 
            "\"כִּי אָמְרוּ, כֻּלָּנוּ מֵתִים.\"", 
            "אָמְרוּ: לֹא כִגְזֵרַת מֹשֶׁה.", 
            "מֹשֶׁה אָמַר \"וּמֵת כָּל בְּכוֹר בְּאֶרֶץ מִצְרַיִם\",", 
            "וְהָיוּ סְבוּרִין שֶׁכָּל מִי שֶׁיֵּשׁ לוֹ אַרְבָּעָה אוֹ חֲמִשָּׁה בָנִים,", 
            "אֵין מֵת אֶלָּא הַבְּכוֹר שֶׁבָּהֶם.", 
            "וְהֵם לֹא הָיוּ יוֹדְעִין שֶׁנְּשׁוֹתֵיהֶן חֲשׁוּדוֹת בָּעֲרָיוֹת,", 
            "וְכֻלָּן בְּכוֹרִים מֵרַוָּקִים אֲחֵרִים.", 
            "הֵן עָשׂוּ בַּסֵּתֶר,", 
            "וְהַקֹּדֶשׁ בָּרוּךְ הוּא פִּרְסֵם אוֹתָם.", 
            "וַהֲרֵי דְבָרִים קַל וָחֹמֶר:", 
            "וּמָה אִם מִדַּת פֻּרְעָנוּת מוּעֶטֶת,", 
            "הָעוֹשֶׂה בַסֵּתֶר, הַקֹּדֶשׁ בָּרוּךְ הוּא מְפַרְסְמוֹ,", 
            "מִדָּה טוֹבָה מְרֻבָּה, עַל אַחַת כַּמָּה וְכַמָּה!", 
            "(שְׁמוֹת יב,לד)", 
            "\"וַיִּשָּׂא הָעָם אֶת בְּצֵקוֹ טֶרֶם יֶחְמָץ\".", 
            "מַגִּיד שֶׁלָּשׁוּ אֶת הָעִסָּה,", 
            "וְלֹא הִסְפִּיקוּ לְחַמְּצָהּ עַד שֶׁנִּגְאֲלוּ.", 
            "וְכֵן אַתָּה מוֹצֵא לֶעָתִיד לָבֹא,", 
            "דִכְתִיב: (הוֹשֵׁעַ ז ד-ה)", 
            "\"כֻּלָּם מְנָאֲפִים כְּמוֹ תַנּוּר בֹּעֵרָה מֵאֹפֶה.", 
            "יִשְׁבּוֹת מֵעִיר מִלּוּשׁ בָּצֵק עַד חֻמְצָתוֹ.", 
            "יוֹם מַלְכֵּנוּ הֶחֱלוּ שָׂרִים חֲמַת מִיָּיִן,", 
            "מָשַׁךְ יָדוֹ אֶת לֹצְצִים.\"", 
            "\"מִשְׁאֲרֹתָם\", אֵלּוּ שִׁיּוּרֵי מַצָּה וּמָרוֹר.", 
            "אַתָּה אוֹמֵר כֵּן, אוֹ אֵינוֹ אֶלָּא שִׁירֵי פְסָחִים?", 
            "כְּשֶׁהוּא אוֹמֵר \"וְלֹא תוֹתִירוּ מִמֶּנּוּ עַד בֹּקֶר\",", 
            "הֲרֵי שִׁירֵי פְסָחִים אָמוּר;", 
            "וּמָה אֲנִי מְקַיֵּם \"מִשְׁאֲרֹתָם צְרֻרֹת בְּשִׂמְלֹתָם\"?", 
            "אֵלּוּ שִׁיּוּרֵי מַצָּה וּמָרוֹר.", 
            "\"צְרֻרֹת בְּשִׂמְלֹתָם עַל שִׁכְמָם.\"", 
            "רַבִּי נָתָן אוֹמֵר:", 
            "\"וְכִי לֹא הָיְתָה שָׁם בְּהֵמָה?", 
            "וַהֲרֵי כְּבַר נֶאֱמַר: (שְׁמוֹת יב,לח)", 
            "\"וְגַם עֵרֶב רַב עָלָה אִתָּם, וְצֹאן וּבָקָר\".", 
            "וּמַה תִּלְמֹד לוֹמַר \"עַל שִׁכְמָם\"?", 
            "אֶלָּא שֶׁהָיוּ יִשְׂרָאֵל מְחַבְּבִין אֶת הַמִּצְווֹת.", 
            "(שְׁמוֹת יב,לה)", 
            "\"וּבְנֵי יִשְׂרָאֵל עָשׂוּ כִּדְבַר מֹשֶׁה\".", 
            "וְכִי מָה אָמַר לָהֶם מֹשֶׁה בְּמִצְרַיִם?", 
            "הֲרֵי הוּא אוֹמֵר: (שְׁמוֹת יא,ב)", 
            "\"דַּבֶּר נָא בְּאָזְנֵי הָעָם,", 
            "וְיִשְׁאֲלוּ אִישׁ מֵאֵת רֵעֵהוּ,", 
            "וְאִשָּׁה מֵאֵת רְעוּתָהּ כְּלֵי כֶסֶף וּכְלֵי זָהָב.\"", 
            "וְכֵן עָשׂוּ בְּנֵי יִשְׂרָאֵל:", 
            "\"וַיִּשְׁאֲלוּ מִמִּצְרַיִם כְּלֵי כֶסֶף וּכְלֵי זָהָב וּשְׂמָלֹת.\"", 
            "שֶׁאֵין תִּלְמֹד לוֹמַר \"וּשְׂמָלֹת\",", 
            "אֶלָּא הַכְּסוּת הָיְתָה חֲבִיבָה עֲלֵיהֶם,", 
            "יוֹתֵר מִכֶּסֶף וְזָהָב.", 
            "(שְׁמוֹת יב,לו)", 
            "\"וַיי נָתַן אֶת חֵן הָעָם בְּעֵינֵי מִצְרַיִם,", 
            "וַיַּשְׁאִלוּם, וַיְנַצְּלוּ אֶת מִצְרָיִם.\"", 
            "\"וַיַּשְׁאִלוּם\", כְּמַשְׁמָעוֹ:", 
            "לֹא הִסְפִּיק לוֹמַר \"הַשְׁאִילֵנִי!\"", 
            "עַד שֶׁהוּא מוֹצִיא וְנוֹתֵן לוֹ.", 
            "דִּבְרֵי רַבִּי יִשְׁמָעֵאל.", 
            "רַבִּי יוֹסֵה הַגָּלִילִי אוֹמֵר:", 
            "הֶאֱמִינוּ בָם מִשְּׁלֹשֶׁת יְמֵי הָאֲפֵלָה, שֶׁהָיוּ אוֹמְרִים:", 
            "מָה, אִם בְּשָׁעָה שֶׁהָיִינוּ בַאֲפֵלָה וְהֵם בְּאוֹרָה,", 
            "לֹא נֶחְשְׁדוּ, וְעַכְשָׁו הֵן נֶחְשָׁדִין?", 
            "רַבִּי אֱלִיעֶזֶר בֶּן יַעֲקֹב אוֹמֵר:", 
            "רוּחַ הַקֹּדֶשׁ שָׁרְתָה עֲלֵיהֶם, וְהָיָה אוֹמֵר לוֹ:", 
            "הַשְׁאִילֵנִי כַּלָּךְ הַמֻּנָּח בְּמָקוֹם פְּלוֹנִי, &lt;משי גס&gt;", 
            "וְהַלָּה מוֹצִיא וְנוֹתֵן לוֹ.", 
            "וְאֵין חֵן אֶלָּא רוּחַ הַקֹּדֶשׁ, שֶׁנֶּאֱמַר: (זְכַרְיָה יב,י)", 
            "\"וְשָׁפַכְתִּי עַל בֵּית דָּוִיד וְעַל יוֹשֵׁב יְרוּשָׁלִַם", 
            "רוּחַ חֵן וְתַחֲנוּנִים\".", 
            "רַבִּי נָתָן אוֹמֵר:", 
            "אֵין צָרִיךְ לוֹמַר \"וַיַּשְׁאִלוּם\",", 
            "אֶלָּא מַה שֶּׁלֹּא שָׁאֲלוּ הָיוּ מַשְׁאִילִים אוֹתָם.", 
            "הָיָה אוֹמֵר לוֹ:", 
            "\"תֵּן לִי חֵפֶץ פְּלוֹנִי!\"", 
            "וְהָיָה אוֹמֵר לוֹ:", 
            "\"טֹל לָךְ, וְאַחֵר כַּיּוֹצֵא בוֹ!\"", 
            "(שְׁמוֹת יב,לו)", 
            "\"וַיְנַצְּלוּ אֶת מִצְרָיִם.\"", 
            "מְלַמֵּד שֶׁעֲבוֹדָה זָרָה שֶׁלָּהֵם נִתֶּכֶת וּבְטֵלָה,", 
            "וְחָזְרָה לַתְּחִלָּה.", 
            "וּמְנַיִן שֶׁבִּזַּת הַיָּם גְּדוֹלָה מִבִּזַּת מִצְרָיִם?", 
            "שֶׁנֶּאֱמַר: (יְחֶזְקֵאל טז,ז)", 
            "\"וַתִּרְבִּי וַתִּגְדְּלִי וַתָּבֹאִי בַּעֲדִי עֲדָיִים\".", 
            "\"בַּעֲדִי\", זוֹ בִזַּת מִצְרָיִם;", 
            "\"עֲדָיִים\", זוֹ בִזַּת הַיָּם.", 
            "וְאוֹמֵר: (תְּהִלִּים סח,יד)", 
            "\"כַּנְפֵי יוֹנָה נֶחְפָּה בַכֶּסֶף\", זוֹ בִזַּת מִצְרָיִם;", 
            "\"וְאֶבְרוֹתֶיהָ בִּירַקְרַק חָרוּץ\", זוֹ בִזַּת הַיָּם.", 
            "(שִׁיר הַשִּׁירִים א,יא)", 
            "\"תּוֹרֵי זָהָב נַעֲשֶׂה לָּךְ\" זוֹ בִזַּת הַיָּם;", 
            "\"עִם נְקֻדּוֹת הַכָּסֶף.\" זוֹ בִזַּת מִצְרָיִם."
        ]
    ], 
    "versionSource": "http://he.wikisource.org/wiki/%D7%9E%D7%9B%D7%99%D7%9C%D7%AA%D7%90_%D7%9E%D7%A0%D7%95%D7%A7%D7%93%D7%AA_%D7%95%D7%9E%D7%A2%D7%95%D7%A6%D7%91%D7%AA_%D7%9E%D7%A1%D7%9B%D7%AA%D7%90_%D7%93%D7%A4%D7%A1%D7%97%D7%90_%D7%91%D7%90#.D7.9E.D6.B7.D7.A1.D6.B6.D6.BC.D7.9B.D6.B0.D7.AA.D6.B8.D6.BC.D7.90_.D7.93.D6.B0.D7.A4.D6.B4.D7.A1.D6.B0.D7.97.D6.B8.D7.90_.D7.91.D6.B9.D6.BC.D7.90_.D7.A4.D6.B8.D6.BC.D7.A8.D6.B8.D7.A9.D6.B8.D7.81.D7.94_.D7.94", 
    "heTitle": "מכילתא דרבי ישמעאל", 
    "categories": [
        "Midrash", 
        "Halachic Midrash"
    ]
}