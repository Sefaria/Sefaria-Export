{
    "title": "Yosef BeSeder",
    "language": "he",
    "versionTitle": "merged",
    "versionSource": "https://www.sefaria.org/Yosef_BeSeder",
    "text": [
        [
            "<big><strong>תקון למי שראה קרי ליל כפור:</strong></big>",
            "<b>מי האיש החפץ חיים:</b>",
            "<b>א.</b> <b>נצור לשונך מרע</b> יזהר שלא לדבר לשון הרע שקר ליצנות חנופה כי אינו רואה פני שכינה. ופוגם ברית הלשון ודאי יבא לפגום ברית המעור:",
            "<b>סור מרע</b> יזהר להתרחק מן הנשים כמ״ש בש״ע א״ה סי׳ כ״א וז״ל צריך האדם להתרחק מהנשים מאד מאד ואסור לקרוץ בידו או ברגליו ולרמוז בעיניו לאחד מהעריות ואסור לשחוק עמה להקל ראשו כנגדה או להביט ביופיה. ואסור לשמוע קול ערוה או לראות שערה וע״ש שהאריך וכל זה מן הדין. וכתב רבינו יונה דמסתכל בנשים הוא משומד לדבר אחד. וזהו מן הדין:",
            "<b>ועשה טוב</b> יתענה ג׳ תעניות רצופים בתחילת חשון (ויש מי שכתב שיתענה אחר יה״כ קודם סוכות):",
            "<b>ב.</b> ואח״כ יתענה כל משמרה בכל שנה זו:",
            "<b>ג.</b> ויתן צדקה בכל יום תענית:",
            "<b>ד.</b> <small>ויתפלל תפלה זו בדמעה ביום התענית:</small>",
            "רבש״ע אדון הסליחות הריני ירא ורועד על כל חטאתי עונותי ופשעי שחטאתי עויתי ופשעתי לפניך ובפרט אשר פגמתי באות ברית הקודש חותמא דמלכא קדישא ופגמתי בשמות הקדש בכמה מיני פגמים. אוי לי אהה על נפשי מה אעשה כי יקום אל וכי יפקוד מה אשיבנו. בושתי מאד ונכלמתי ונפלו פני אין לי פה להשיב ולא מצח להרים ראשי וירא אנכי ופחד אלהים נגד עיני ואש תוקד בקרבי וצער הגוף לא פלט אמנם ידענו כי אל רחום אתה ומרחם על בריותיך ואתה חפץ בתשובת השבים ולא במיתתן. ובכן הנה באתי בלב נשבר ונדכה להתחנן לפני כסא כבודך. אנא מלך רחום וחנון התמלא עלי רחמים עננו אבינו עננו ביום צום התענית הזה כי בצרה גדולה אני ותחתור חתירה מתחת כסא כבודך להחזירני בתשובה שלמה לפניך ובטל מעלי כל גזירות קשות ורעות (<small>יכוין בשם</small> <b>קרע שטן</b>) ובצדקותיך תוציא מצרה נפשי יהי חסדך ה׳ עלינו כאשרי יחלנו לך. ואל תקחני מן העו״הז עד מלאת ימי שנותי שבעים שנה ותאריך אפך עמי ותתן לי חיים ארוכים חיים של טובה חיים של ברכה חיים של שלום חיים של פרנסה טובה חיים שיש בהם יראת חטא חיים שאין בהם בושה וכלימה חיים שיהא בי אהבת תורה לשמה ויראת חטא. ויהא מיעוט חלבי ודמי המתמעט בתעניתי היום כחלב מונח ע״ג מזבחך. ותמחול ותסלח ותכפר כל חטאתי עונותי ופשעי ובפרט מה שפגמתי באות ברית קודש ואתה בטובך תרחם עלי ויעלו כל ניצוצות הקדושה אשר נתפזרו ע״י בין הקליפות למקום קדושה בכח שם (<small>יכוין</small> <b>חבו</b>) היוצא מפסוק חי״ל בל״ע ו״יקיאנו ובכח שם (<b>בי״ט</b> <small>גימטריא</small> <b>אהיה</b>) היוצא מפסוק כי ב״י חשק ואפלטה״ו ובחסדך תצמית אויבי והאבדת כל צוררי נפשי כי אני עבדך ויעמדו מליצי יושר להכניס תפלתי לפניך. לב נשבר ונדכה אלהים לא תבזה ועשית אשר אלך בחקיך והצלני מיצ״הר ומכל הרהורים ומחשבות רעות. וטהר רעיוני ולבי לעבודתך לב טהור ברא לי אלהים ורוח נכון חדש בקרבי חננו ועננו ושמע תפלתנו כי אתה שומע תפלת כל פה. ברוך שומע תפלה:",
            "<b>ה.</b> יזהר לקרות ח״י פרקי משנה בכל יום כי הוא תיקון לפגם הברית לפחות בשנה זו:",
            "<b>ו.</b> יזהר ללמוד לפחות בכל חדש לילה אחת כולה כי הוא תקון למי שנתחייב כרת. ולא ידבר שיחה בטלה כלל ואם יהיה ליל הששי הוא מסוגל יותר לפגם הברית:",
            "<b>ז.</b> יזהר לכוין בעמידה וברכות הנהנין להבין מה שמוציא מפיו:"
        ],
        [
            "<big><strong>סדר לחברה קדושה שרצו ללמוד לילה אחת. כולה לתקון כרת:</strong></big>",
            "<b>א.</b> יזהרו להתפלל ערבית בחברה ותכף אחר ערבית יתחילו הלימוד:",
            "<b>ב.</b> יזהרו שלא יאכלו כלל אמנם ישתו קאהב״י ומים:",
            "<b>ג.</b> יאמרו בהכנעה וידוי כו׳ מה נאמר כו׳:",
            "<b>ד.</b> <small>קודם לימודם יאמרו תפלה זו:</small>",
            "ליקב״הו הנה אנחנו באים הלילה הזו ללמוד תורתך הקדושה בלב נשבר כי ידענו אשר חטאנו עוינו ופשענו ועברנו על מצותיך וימס לבנו בקרבנו ויהי למים. אמנם ידענו כי אל רחום אתה וחפץ בתשובת השבים זאת היתה לנו לבא בשפל רוח וחלישות חיל ונמיכת קומה לעתור ולרצות לפני כסא כבודך ויה״ר מלפניך יאו״א שתתמלא רחמים עלינו ועל כל ישראל עמך אשר בעיר זו (פ׳) כגודל צדקותיך וכרוב רחמיך ותמחול ותסלח ותכפר את כל חטאתינו עונותינו ופשעינו. ויהי רצון שיהיה לימודינו זה נחת רוח לפני כסא כבודך ובפרט מה שאנו לומדים בס׳ הקרבנות בדיני כריתות יהמו נא רחמך ותעלה עלינו כאלו הקרבנו הקרבנות אם נתחייבו בהם והצילנו מכל מיני כרת ותזכנו להשלים תקון נר״ן בגלגול זה ומה שאנו לומדים קריאה נאמנה בסוד היסוד צדיק חי יהא לימודנו נחת רוח לפניך ויתוקן מה שפגמנו ביסוד והרע בעיניך עשינו וכרב רחמיך תמלא כל השמות שפגמנו בהם בהיות מרשיעי ברית קדש ותזכנו לשוב אליך בתשובה שלימה ועל כל עם הקהל ישראל אשר בעיר הזו תכפר ותצילנו משמד ומשבי ומבזה וממצור אב הרחמן אל תבזה ענותנו תן שלום בארץ תן שלום במלכות ונהיה שקטים לעבודתך וליראתך אנס״ו:",
            "<b>ה.</b> סדר הלימוד:",
            "<b>א.</b> מס׳ כריתות וכל המשניות במתון ונעימה:",
            "<b>ב.</b> ילמדו מסכתות שר״ת חיים. חולין. יומא. ידים. מקואות:",
            "<b>ג.</b> ילמדו הרמב״ם ה׳ שגגות כל י״א פרקים הראשונים:",
            "<b>ד.</b> אם הוא ליל הששי ילמדו זהר תקון היסוד עד חצות וכבר נסדרו בכרם חמד בחלק הוד ברית ע״ש. ואם הוא בלילה אחרת ילמדו אדרא רבא וזוטא:",
            "<b>ה.</b> תקון חצות כמ״ש בחדשים לבקרים:",
            "<b>ו.</b> תהלים עם התפלה חדשה (ואם ח״ו יש איזה צרה בעיר יאמרו צ״א פעמים ויהי נועם. וי״ב פעמים יענך עם התפלות כמ״ש בסנסן ליאיר):",
            "<b>ז.</b> מקראי קדש ביסוד היסוד בחדשים לבקרים. ואם אינו ליל ששי ילמדו הלכות תשובה מהרמב״ם וראשית חכמה שער הקדושה ולא יאמרו שום פיוט:",
            "<b>ח.</b> <small>ובעלות השחר יאמרו תפלה זו:</small>",
            "יהר״מ יהוה א״וא אב הרחמן אדון הסליחות שתתמלא רחמים עלינו ואם נגזר על שום אחד ממנו או מבני ביתנו בבית דינך הצדק להכרת בהכרת רשעים בכרת הנמשך מכתר דקליפ׳ (<b>כרתיאל</b> גם <b>סמנחש שטן</b> עם האותיות וג׳ כוללים גימ׳ <b>כרת</b> עם הכולל) אנא יכבשו רחמיך את כעסך ויגולו רחמיך עלינו ועל כל ישראל אשר בעיר זו ויהא חשוב צערינו שנצטערנו הלילה הזו במיעוט אכילה וקמטנו שינה מעינינו לקרוע רוע גזר דינינו ונהר יוצק יסודנו אני בצדק אחזה פניך אשבעה בהקיץ תמונתך ואל תכריתנו לא כרת דיומי ולא כרת דשני ולא תכרות נפשינו מלהעלות מיין נוקבין למעלה ולא תכרת נפשינו מלהזדווג בבת זוגה בעולם הנשמות כהכרת רשעים ח״ו. ותשפיע עלינו ועל כל ישראל אשר בעיר זו אור ישועה ורחמים מכתר עליון להציל ממות נפשינו ותכרית כל אויבינו הקמים עלינו ותפר עצתם ותקלקל מחשבותם לא יקדמו על העיר הזו מגן ולא ישפכו עליה סוללה ותשקוט הארץ ונזכה ונחיה חיים ארוכים דשנים ורעננים לעבודתך ונזכה למקום שהרוחות והנשמות נחצבות משם ותזכנו להיות מהעולים והזוכים לחיי העולם הבא ולמען שמך הקדוש (<b>אאהלידה</b>) תבטל מעלינו ומעל כל ישראל אשר בעיר הזו וכל גבולה כל גזרות קשות ורעות ותשגיח עלינו לטובה בעין חמלתך שנאמר בו הנה לא ינום ולא יישן שומר ישראל ויהיה הצער שנדדנו שינה מעינינו בלילה הזו לתקן מה שפגמנו בעיינין עילאין והרע בעיניך עשינו ונפטר מהתגלגל נפשינו בעוף הנקרא רא״ה בעון פגם הראות ופצנו והצלנו מעונש חיבוט הקבר מהמלאך אכזרי המשבר עיני הרשעים בקבר. ובצער התנודד שינה מעינינו נפטר מאותו הצער ותנוח נפשינו במשכנות מבטחים וכל שמותיך הקדושים היוצאים מכל אשר קרינו בלילה הזו. והתורה הקדושה שלמדנו הלילה הזו המה יליצו טוב בעדינו לקבלנו בתשובה שלימה ותקרע רוע גזר דינינו וגזר דין ישראל אשר בעיר הזו וכל גבולה ותושיענו מכל צרה (<small>ויכוין בשם</small> <b>קר״ע שט״ן</b>) וכל המקטרגים אשר נבראו בעונותינו ימחו על קדושת לימוד תורתך הקדושה. אנא הבט בעמלינו ואל תביט במעלינו ותנא לפניך שועתינו ויצאו מים חיים מלובן העליון דרך רחובות הנהר לקו האמצעי נהר פלגיו ישמחו עיר אלהים לטהרינו מכל חטאתינו עונותינו ופשעינו ואתה בטובך תעורר רחמיך ויפן מצחא דאריך אנפין רעוא דכל רעוין במצח דז״א ועינא דא״א בעינא דז״א ובכן יתבטלו הדינין והיו כלא היו. כי אתה חפץ בתשובה ומלך רחום אתה חננו ועננו: ועננו ר״חום ח״נון ש״ומר ת״ומך מ״ציל פ״ודה (<small>יכוין</small> <b>רח״ש תמי״ף</b>) חום ורחם עלינו ושמע תפלתנו עשה למען שמך עשה למען ימינך עשה למען תורתך עשה למען קדושתך יהיו לרצון אמרי פי וכו׳:",
            "<b>ט.</b> ויאמר פיוט ידיד נפש:",
            "יוד יתנו צדקה קודם תפלה:"
        ],
        [
            "<big><strong>לשובבים:</strong></big>",
            "<small>שאול שאל איש אחד שהיה רוצה להתענות שובבים וירא כי לא יכול כי יש לו חולאים גם שיבה זרקה בו. ולכן בעצמו ציער מה יעשה לתקון נפשו ואמרתי לו דבמציאות זה לעת זקנה ובסובלי חולאים יש לו תקנה לפדות כל יום תענית בממון. ואע״ג דמדברי מז״ה ה׳ חס״ל ז״ל ובשו״ת נאמן שמואל מבואר דהפודה תענית יכול לפדותו בשצף כסף מ״מ נראה בעיני שיתן על כל תענית ד׳ גראסייאס במטבע טוסקאנה שהוא דבר חשוב קצת וסידרתי לו שיתפלל בכל יום תפלה זו:</small>",
            "רבש״ע בושתי מאד בחרפה וכלימה על כל חטאתי עונותי ופשעי ובפרט על אשר פגמתי באות ברית קודש בהרהורים רעים עד אשר הן בעון חולל״תי ובחטא יחמתני הסט״א נקר״א נ״קראתי כמה פעמים אוי לי אהה עלי. וברוב רחמיך הודעתני ע״י עבדיך לתקן נפשינו על צו״ם מה במספר ומפקד שמות הק׳ אשר פגמנו בהם להתענות מ׳ יום בזמן הזה כמספר ארבעה יודין דשם ע״ב. וגלוי וידוע לפניך כי חפץ הייתי לעשות תיקון זה בכל לב אך אין בי כח וכשל כחי להתענות תעניות מ׳ יום רצופים ולכן אני מפריש היום ארבעה פרוטות כסף לצדקה כי כן יסדו עבדיך לפדות בכסף כל תענית ובכן יהר״מ יאו״א שתעלה עלי כאלו התעניתי היום ותהיה חשובה הצדקה שאני נותן בעבור התענית כאלו התעניתי ומיעוט ממוני יהיה במקום מיעוט חלבי ואתה בטובך תמלא כל השמות שפגמתי בהם בז״ל או בקרי ותוציא לאור כל ניצוצות הקדושה אשר נתפזרו על ידי בין הקליפות חיל בלע ויקיאנו (<b>חבו</b>) מבטנו יורישנו אל ותחזיר כל ניצוצות הקדושה למקום קדוש למען רחמיך: עשה למען שמך עשה למען ימינך עשה למען תורתך עשה למען קדושתך יהיו לרצון אמרי פי והגיון לבי לפניך ה׳ צורי וגואלי:",
            "<small>ובכל יום ילמוד פרשיות הקרבנות ככתוב במשמרת טהרה וילמוד לפחות ס׳ אחד מתהלים בכל יום. וילמוד משניות בסדר טהרות. וילמוד זהר בתקון היסוד ככתוב לעיל:</small>"
        ],
        [
            "<big><strong>נוסח הודאה על נס:</strong></big>",
            "מודים אנחנו לך ה׳ אלהינו ואלהי אבותינו על כל הנסים והנפלאות והתשועות שעשית עמנו מעודינו עד היום הזה ובכלל רחמיך רחמת עלינו והוצאתנו מאפלה לאורה (<small>יפרט הנס למינהו</small>) ואתה ברוב רחמיך הפלאת חסדיך והפרת את עצתם והצלחנו ומלטתנו מה אנו מה חיינו שעשית עמנו חסדים גדולים כאלה ולכן אני אומר בעדי ובעד כל הקהל אשר בעיר זו. ברוך הגומל לחייבים טובות שגמלנו כל טוב:",
            "אשירה לה׳ בחיי אזמרה לאלהי בעודי. ארוממך ה׳ כי דליתני ולא שמחת אויבי לי. אשירה לה׳ כי גמל עלי. אשירה לה׳ כי גאה גאה עזי וזמרת יה ויהי לי לישועה. זה אלי ואנוהו אלהי אבי וארוממנהו. מי כמכה באלים ה׳ מי כמוכה נאדר בקדש נורא תהלות עושה פלא. ה׳ ימלוך לעולם ועד. ארחמך ה׳ חזקי ה׳ סלעי ומצודתי ומפלטי אלי צורי אחסה בו מגיני וקרן ישעי משגבי. מהולל אקרא ה׳ ומאויבי אושע. הפכת מספדי למחול לי פתחת שקי ותאזרני שמחה. ואני בה׳ אעלוזה אגילה באלהי ישעי. אלהים ה׳ חילי וישם רגלי כאילות ועל במותי ידריכני למנצח בנגינותי. ה׳ אלהי אתה ארוממך אודה שמך עשית פלא עצות מרחוק אמונה אומן. הודו לה׳ כי טוב כי לעולם חסדו. יהיו לרצון אמרי פי והגיון לבי לפניך ה׳ צורי וגואלי:",
            "ואלו פינו מלא שירה כים ולשוננו רנה כהמון גליו ושפתותינו שבח כמרחבי רקיע ועינינו מאירות כשמש וכירח וידינו פרושות כנשרי שמים ורגלינו קלות כאילות אין אנו מספיקים להודות לך ה׳ אלהינו ולברך את שמך מלכנו על אחת מאלף אלף אלפי אלפים ורוב רבי רבבות פעמים הטובות נסים ונפלאות שעשית עמנו ועם אבותינו מלפנים. ממצרים גאלתנו ה׳ אלהינו מבית עבדים פדיתנו ברעב זנתנו ובשבע כלכלתנו מחרב הצלתנו ומדבר מלטתנו ומחלאים רעים ורבים דליתנו. ומכף כל אויב ואורב ומלחמה ומצור הושעתנו עד הנה עזרונו רחמיך ולא עזבונו חסדיך על כן אברים שפלגת בנו ורוח ונשמה שנפחת באפנו ולשון אשר שמת בפינו הן הם יודו ויברכו וישבחו ויפארו וישוררו את שמך מלכנו תמיד. ועל כלם יתברך ויתרומם ויתנשא תמיד שמך מלכנו לעולם ועד וכל החיים יודוך סלה ויהללו ויברכו את שמך הגדול באמת לעולם כי טוב האל ישועתנו ועזרתנו סלה האל הטוב. ברוך הטוב שמך ולך נאה להודות. שיר המעלות לולא ה׳ שהיה לנו כו׳:"
        ],
        [
            "<small>זה היה מעשה שהיה בעיר א׳ ישראל בצרה והיה עשרה בטבת והצבור ביררו עשרה יחידים שיתענו עשרה בטבת מבעוד יום וילמדו בלילה וביום ויתפללו להצלת העיר. ואני הצעיר סדרתי הסדר הזה:</small>",
            "<b>נוסח קבלת התענית:</b>",
            "רבון כל העולמים גלוי וידוע לפניך שאנו מתענים למחר יום עשרה בטבת ככל השנים כאשר תקנו רז״ל והנה אנחנו מקבלים התענית מבעוד יום זה ולהתענות כל הלילה ולצרפה לתענית הפשוט של עשרה בטבת שיהיה הכל כ״ה שעות נלכה עד כ״ה להתפלל לפניך על ישראל אשר בעיר זו להצילנו מצרתינו ולהושיענו. ויהרמ״י או״א שתקבל ברצון תעניתנו ותתן בנו כח ובריאות לעמוד על המשמר ותרצה ענויינו ותענה עתירתנו כי אל רחום אתה ואתה שומע תפלת כל פה ברוך שומע תפלה יהיו לרצון אמרי פי והגיון לבי לפניך ה׳ צורי וגואלי:",
            "<b>אחר ערבית יאמר תפלה זו קודם הלימוד:</b>",
            "ליקב״הו הנה אנחנו באים ללמוד בתורה בלילה הזו בלב נשבר וענוי נפש לבקש רחמים עלינו ועל כל ישראל אשר בעיר זו כי בצרה גדולה אנחנו ויהרמ״י או״א שתעשה למען רחמיך ולמען זכות תורתך הקדושה ותצילנו מצרתנו ותבטל מחשבות שונאינו ותפר עצתם ולא תעשנה ידיהם תושיה ומלטנו משמד ומשבי ומביזה ומלחמה ומצור. תן שלום בארץ תן שלום במלכיות אל שדי יאמר די לצרותינו וזכות התורה יגן עלינו ועל כל ישראל אשר בעיר הזו ותעלה עלינו כאלו כיוננו בכל הכונות הראויות לכוין בלימודינו ויהיה נחת רוח לפני כסא כבודך ותתן לנו כח ובריאות לעמוד על המשמר עזרנו אלהי ישענו על דבר כבוד שמך כיר״א:",
            "<b>א.</b> ילמדו במשניות מסכת׳ שסי׳ ישע <b>י</b>״דים <b>ש</b>״בועות <b>ע</b>״רכין:",
            "<b>ב.</b> ואח״ז משניות סדר קדשים ואדרא רבא וזוטא:",
            "<b>ג.</b> ובחצות יאמרו תקון חצות:",
            "<b>ד.</b> ואח״כ צ״א פעמים ויהי נועם ככתוב בצפורן שמיר:",
            "<b>ה.</b> והתהלים בנחת מלה במלה עם התפלה חדשה שנדפסה בתהלים שנדפסו מחדש:",
            "<b>ו.</b> וספרא דצניעותא ולא יאמרו בתקון חצות כי אם על היכלי עורה נא:",
            "<b>ז.</b> ובסוף הלילה אם יש שהות ילמדו משניות מסדר טהרות ולא יאמרו בקשות כי אם ידיד נפש:",
            "ביום אחר התפלה ילמדו סדר משמרת הטהרה ובמנחה לפני ס״ת יאמרו י״ב פעמים יענך עם הכונות ככתוב בצפורן שמיר:"
        ],
        [
            "<small>מ״כ מכ״י מר זקנינו הרב עיר וקדיש בעל חס״ל לכתוב על קלף נסח זה וליתן אצל היולדת וטוב מאד לשמירת היולדת והבן בשם ה׳ אלהי ישראל:</small>",
            "אליהו זכור לטוב היה מהלך בדרך ופגע בלילית ואמר לה טמאה אנה תלכי אמרה לו אני הולכת לבית היולדת פב״פ לתת לה שנת המות ולקחת את בנה לאכלו אמר לה תהיי בחרם עצורה מאת הש״י אבן דומה תהיי ענתה ואמרה לו אדני התירני ואני נשבעתי בשם ה׳ לעזוב דרכי זאת וכל זמן שאני רואה או שומעת את שמותי מיד אברח ועתה אודיע לך שמותי וכל זמן שיזכירו את שמותי לא יהיה לי כח להרע או להזיק ונשבעתי אני לגלות את שמותי לך ותנם לכותבים ולתלות אותה בבית היולדת או הולד ומיד אני בורחת ואלו הם שמותי:",
            "״שטרינא ״לילית ״אביטו ״אמיזו ״אמיזרפו ״קקש ״אודם ״איק ״פודו ״איילו ״פטרוטא ״אבכו ״קטא ״קלו ״בטנה ״תלתו ״פרטשה:",
            "<small>וכל מי שיודע שמותי אלו מיד אני בורחת מן התנוק ותלה בבית היולדת או הילד זה הקמיע והילד וגם אמו לא ינזקו ממני לעולם אא״א סס״ס:</small>"
        ],
        [
            "<small>מצאתי כתוב בגנזי המקובלים כ״י אם יתפלל האדם לשם אהי׳ אשר אהיה בכל דבר שבעולם. לחולה. לבנים. לחכמה. לזכירה. לפרנסה. להנצל מסער הים ומסכנת דרכים. ולכל דבר רק שיהיה טהור ויאמר בכונה:</small>",
            "יהי ר״מ השם הגדול <b>אהיה אשר אהיה</b> (<small>יכוין קבלתו כי יש בו ד׳ אותיות אלף הא יוד הא. כחו גדול פשוט ומורכב לכל דבר סודו כי אהיה מורה על סוד האלהות שהיה הוה ויהיה וזהו אהיה אשר אהיה ר״ל אני הוא והייתי ואהיה אני הוא עתה והייתי לשעבר ואהיה עד סוף הכל כ״ז יכוין במחשבה</small>) שתרחם עלי ותעשה. <small>וישאל בקשתו בלשון ברור וכן יאמר ג״פ והאריכו המקובלים בזה מאד:</small>"
        ],
        [
            "<small>קבלה מרבינו יהודה החסיד זצ״ל שכל האומר ג׳ פסוקים שסימנך אבי ביושר ולמפרע בכל יום נצול מכל צרה:</small>",
            "אתה סתר לי מצר תצרני רני פלט תסובבני סלה. סלה תסובנני פלט רני תצרני מצר לי סתר אתה. בטחו בה׳ עדי עד כי ביה ה׳ צור עולמים. עולמים צור ה׳ ביה כי עד עדי בה׳ בטחו. ה׳ עוז לעמו יתן ה׳ יברך את עמו בשלום. בשלום עמו את יברך ה׳ יתן לעמו עוז ה׳:"
        ],
        [
            "<small>מ״כ בכתב רב ומקובל מי שאומר פ׳ אלו ינצל מכל צרה:</small>",
            "יהי כבוד ה׳ לעולם ישמח ה׳ במעשיו. יהי שם ה׳ מבורך מעתה ועד עולם. המביט לארץ ותרעד יגע בהרים ויעשנו. רומה על השמים אלהים על כל הארץ כבודך:",
            "יהי רצון מלפניך ה׳ אלהינו ואלהי אבותינו שתעשה למען רחמיך ובזכות פסוקים אלו ושמות הקדש אשר בהם ושמות הקדש הרמוזים והמצורפים בהם תרחם עלינו ותצילנו מכל צרה ותרצנו ברחמיך הרבים אנס״ו:"
        ],
        [
            "<small>מצאתי כתוב בספר קדמון כ״י טוב לומר בכל יום פסוקים אלו שתחילתם אותיות חכמה ויועיל לפתיחת הלב:</small>",
            "חלקי ה׳ אמרתי לשמור דבריך. כלתה לתשועתך נפשי לדברך יחלתי.",
            "מה אהבתי תורתך כל היום היא שיחתי. הורני ה׳ דרך חקיך ואצרנה עקב: <small>ואח״כ יאמר:</small>",
            "שיר השירים אשר לשלמה. ישקני מנשיקות פיהו כי טובים דודיך מיין. לריח שמניך טובים שמן תורק שמך על כן עלמות אהבוך:"
        ],
        [
            "<small>מצאתי כתוב לשמירה יאמר אחר תפלה פסוקים אלו שסימנם לוי״ה לישועתך יכוין בשמות הקדש באופן זה:</small>",
            "<b>לישועת כקו יתי</b> יהוה. לישועתך ה׳ קויתי. קויתי לישועתך ה׳. קויתי ה׳ לישועתך. ה׳ קויתי לישועתך. ה׳ לישועתך קויתי: (<small>ובכל פעם יכוין השמות הנז׳</small>) ויהי בנסוע הארון ויאמר משה קומה ה׳ ויפוצו אויביך וינוסו משנאיך מפניך. ובנחה יאמר שובה ה׳ רבבות אלפי ישראל: יברכך ה׳ וישמרך. יאר ה׳ פניו אליך ויחונך. ישא ה׳ פניו אליך וישם לך שלום. (<small>ויכוין בשמות הקדש היוצאים מהם בחילופי א״ב</small>) <b>אנקתם פסתם פספסים דיונסים</b>: הנה אל ישועתי אבטח ולא אפחד כי עזי וזמרת יה ה׳ ויהי לי לישועה:"
        ],
        [
            "<small>עוד מצאתי כתוב בספר כתיבת יד האי מאן דבעי למצלח בעסקיה בכל דוכתא דהוא אזיל לימא בצפרא תלת זמני מזמור זה קודם צאת השמש ויתחיל ויאמר:</small>",
            "למנצח בנגינות מזמור לדוד בקראי ענני אלהי צדקי וגו׳ עד לבטח תושיבני:",
            "<small>ובתר הכי יאמר:</small>",
            "יהי רצון מלפניך ה׳ אלהינו ואלהי אבותינו למען שמך הגדול היוצא מהמזמור הזה שהתפללתי אליך תשמע לקול שועי ולתפלתי כשם ששמעת לקול מי שהתפלל אותם כיה״ר:",
            "<b>ת״ו ש״ל ב״ע</b>"
        ]
    ],
    "versions": [
        [
            "Avodat HaKodesh, Pressburg, 1859",
            "http://aleph.nli.org.il:80/F/?func=direct&doc_number=001157072&local_base=NNL01"
        ]
    ],
    "heTitle": "יוסף בסדר",
    "categories": [
        "Halakhah",
        "Avodat HaKodesh (Chida)"
    ],
    "sectionNames": [
        "Siman",
        "Paragraph"
    ]
}