{
    "title": "Melechet Shlomo on Mishneh Torah, Daily Offerings and Additional Offerings",
    "language": "he",
    "versionTitle": "merged",
    "versionSource": "https://www.sefaria.org/Melechet_Shlomo_on_Mishneh_Torah,_Daily_Offerings_and_Additional_Offerings",
    "text": [
        [
            [],
            [],
            [],
            [],
            [],
            [
                "<b>אע\"פ שאין שוחטין אחר התמיד של בין הערביים מקטירין כל דבר הראוי להקטרה כל היום ומקטירין אברי עולות והאמורין עד חצי הלילה וכו'.</b> הנה ראיתי להרא\"ם בפרשת צו ד\"ה וערך עליה העולה וכו' שכתב וז\"ל ומהקטר חלבים ואברים שנקרבים אחר תמיד של בין הערביים כל הלילה לא קשיא דההוא בחלבים ואברים שנזרק דמם קודם התמיד של בין הערביים קמיירי דהקרבתן אינן אלא גמר מלאכה בלבד מאחר שכבר התחילו בזריקת דמן קודם התמיד של בין הערביים א\"נ הא דקתני מנין שלא יהא דבר מתעכב לתמיד שבה\"ע אינו אלא למצוה ולא לעיכובא והקטר חלבים ואברים בששכח ולא הקטירם קודם לתמיד של בין הערביים קמיירי א\"נ הקטר אברים וחלבים ברישא מקטיר כולהו והדר מקטיר אברי עולת תמיד שבה\"ע כדי שתבא אחר כולם כדפי' הרב ישעיה הראשון עכ\"ל.<br><b> והנה</b> לתירוץ הראשון שתירץ דבאברים שנזרק דמן קודם לתמיד אף שהקטירם אחר התמיד אינו אלא גמר מלאכה א\"כ צ\"ל הא דאמרינן בפ' תמיד נשחט (פסחים דף נ\"ט) ר' ישמעאל בנו של ר' יוחנן בן ברוקא אומר אף מחוסר כיפורים בשאר ימות השנה שטובל ואוכל בקדשים לערב ופריך בשלמא לת\"ק יבא עשה דפסח שיש בו כרת וידחה עשה דהשלמה שאין בו כרת אלא לר\"י בנו של ר\"י ב\"ב מאי אולמיה דהאי עשה מהאי עשה ומשני אמר רב חסדא הכא בחטאת העוף עסקינן שאין למזבח אלא דמה רב פפא אמר אפי' תימא בחטאת בהמה מעלה ומלינה בראשו של מזבח ע\"כ דנראה דכיון דלא הקטיר האברים אחר אברי תמיד משו\"ה קרב אחר התמיד היינו דוקא משום שקרבים ונזרקו דמן אחר התמיד ומשו\"ה קא משני דמיירי בחטאת העוף שאין למזבח אלא דמה או מעלה ומלינה בראשו של מזבח אבל אה\"נ שאם נזרק דמן קודם התמיד אפשר שגם האברים נקטרים וכדברי הרא\"ם ז\"ל.<br><b> אלא </b> שראיתי להרב קרבן אהרן בפ\"א סי' ד' שדחה תירוץ זה של הרא\"ם וז\"ל ואין לומר כמ\"ש הרא\"ם ז\"ל דכיון שנזרק דמן קודם לתמיד של בין הערבים לא ניחוש להקטרת אברים שאינם אלא גמר מלאכה לבדו ולא אמרו הקטר אברים כל הלילה אלא באותם שנזרק דמן קודם התמיד דזה א\"א דקרא דאמר עליה השלם כל הקרבנות כולם בהקטרת אברים מיירי שכן אמר והקטיר עליה חלבי השלמים כולם ירצה בהקטרת קודם התמיד עכ\"ל.<br><b> ואחרי</b> המחילה רבה לא ידעתי איך דחה תירוץ זה והוא ש\"ס ערוך בפ' תמיד נשחט (פסחים דף נ\"ט ע\"ב) דאמרינן התם רב כהנא רמי כתיב ולא ילין חלב חגי עד בקר עד בקר הוא דלא ילין הא כל הלילה ילין וכתיב עליה השלם כל הקרבנות כולם דמשמע שלא יתעכב אחר תמיד ומשני הוא מותיב לה והוא מפרק לה כשנתותרו ופירש\"י כשנתותרו מהקרבנות שנזרק דמן קודם התמיד ולא הספיקו להקריב כיון דנראה להקריב קודם לכן על תמיד של שחר הוא משלים ע\"כ. הרי להדיא דהקטר אברים שנקטרים אחר תמיד היינו משום שנזרק דמן קודם התמיד וכדברי הרא\"ם ז\"ל וא\"כ מה מקום להרב ז\"ל לדחות תירוץ זה והוא בש\"ס וצ\"ע (א\"ה ס\"ט עיין להרב זרע יצחק לומברוזו בלשונות על רבינו דף כ\"ד ע\"ג יעו\"ש)."
            ]
        ]
    ],
    "versions": [
        [
            "Friedberg Edition",
            "https://fjms.genizah.org/"
        ]
    ],
    "heTitle": "מלאכת שלמה על משנה תורה, הלכות תמידים ומוספין",
    "categories": [
        "Halakhah",
        "Mishneh Torah",
        "Commentary",
        "Melechet Shlomo",
        "Sefer Avodah"
    ],
    "sectionNames": [
        "Chapter",
        "Halakhah",
        "Comment"
    ]
}