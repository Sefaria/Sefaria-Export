{
    "language": "he",
    "title": "Melekhet Shelomoh on Mishneh Torah, Kings and Wars",
    "versionSource": "https://fjms.genizah.org/",
    "versionTitle": "Friedberg Edition",
    "status": "locked",
    "license": "Public Domain",
    "versionTitleInHebrew": "מהדורת פרידברג",
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "מלאכת שלמה על משנה תורה, הלכות מלכים ומלחמות",
    "categories": [
        "Halakhah",
        "Mishneh Torah",
        "Commentary",
        "Melekhet Shelomoh",
        "Sefer Shoftim"
    ],
    "text": [
        [],
        [],
        [],
        [],
        [],
        [],
        [],
        [
            [],
            [],
            [],
            [
                "<b>הכהן מותר ביפת תואר בביאה ראשונה שלא דברה תורה אלא כנגד היצר וכו'.</b> כתב מרן בכ\"מ בעייא בפ\"ק דקידושין דף כ\"א כהן מהו ביפת תואר רב אמר מותר ושמואל אמר אסור בביאה ראשונה כו\"ע לא פליגי דשרי כי פליגי בביאה ב' איכא דאמרי בביאה ב' כו\"ע לא פליגי דאסור כי פליגי בביאה ראשונה ופסק רבינו כלישנא בתרא וכדרב דהילכתא כוותיה באיסורי לגבי שמואל ע\"כ.<br><b> וראיתי</b> להרב נחפה בכסף באו\"ח סי' ג' דף י\"א ע\"ב שכתב וז\"ל גם שמעתי מקשים לסברת רב דהתם דס\"ל דהואיל ושרייא שרייא מסוגיא דיבמות דף ס\"א שאמרו שם בשלמא מן הנישואין עשה ולא תעשה אלא מן האירוסין וכו' גזרה ביאה ראשונה אטו ביאה ב' עד כאן וא\"א לסברת רב למה גזרו ביאה ראשונה אטו ביאה ב' והלא כיון דהותר ביאה ראשונה מטעם עשה הותרו ג\"כ ביאה ב' עכ\"ל. ואחרי המחילה רבה אשתמיט מיניה דמר דברי התוס' ביבמות דף כ' ע\"ב ד\"ה אטו ביאה ב' וז\"ל לאו דוקא וכו' ואין להתיר ביאה ב' מטעם דנעשית אשתו לכל דבר דאינה נעשית כאשתו אלא היכא דשרי ליה בלא דחיה אבל חייבי לאוין אפי' ביאה ראשונה לא שרייא אלא משום דאתי עשה ודחי לא תעשה וביאה ב' דלית בה עשה לא דחיה וכו' עכ\"ל. וא\"כ לק\"מ (א\"ה ס\"ט עיין להרב למודי ה' דף כ\"ט ע\"ג ובחי' הרשב\"א לקידושין ועיין בס' יאיר אוזן דף כ\"ו ע\"ג יעו\"ש)."
            ]
        ]
    ],
    "sectionNames": [
        "Chapter",
        "Halakhah",
        "Comment"
    ]
}