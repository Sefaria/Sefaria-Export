{
    "language": "he",
    "title": "Maharam of Padua on Mishneh Torah, Blessings",
    "versionSource": "https://fjms.genizah.org",
    "versionTitle": "Friedberg Edition",
    "status": "locked",
    "license": "Public Domain",
    "versionTitleInHebrew": "מהדורת פרידברג",
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "הגהות מהר\"ם פדווא על משנה תורה, הלכות ברכות",
    "categories": [
        "Halakhah",
        "Mishneh Torah",
        "Commentary",
        "Maharam of Padua",
        "Sefer Ahavah"
    ],
    "text": [
        [
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [],
            [
                "<b>ברכה אחרונה של ק\"ש</b> . א\"ה רבינו נמשך אחר סברתו שאין עונין אמן אחר ברכה אחרונה אלא בשקודמת לה ברכה אחרת ולכך אין עונין אמן אחר ברכה אחרונה מק\"ש של שחרית, ואמנם על דעת רש\"י עונים אמן על ברכה אחרונה של ק\"ש שחרית וערבית וה\"ה בסוף כל ברכה אחרונה אפילו אין שם אלא ברכה אחת, וכדברי רבינו משמע קצת בריש פרק שלשה שאכלו דמקשה התלמוד שם תני חדא העונה אמן אחר ברכותיו הרי זה משובח ותני חדא הרי זה מגונה, ומשני לא קשיא הא בבונה ירושלים הא בשאר ברכות. ולפי דברי רש\"י למה ליה למנקט בונה ירושלים יאמר הא בברכה אחרונה הא בברכה ראשונה. אכן לפי דברי רבינו הוכרח לומר בונה ירושלים כדי להשמיענו שאין עונין אמן אחר ברכה אחרונה אלא אם כן קדמה לה ברכה אחרת דומיא דבונה ירושלים:"
            ]
        ],
        [],
        [
            [],
            [],
            [],
            [],
            [],
            [],
            [],
            [
                "<b>בפתיתין כזית</b> . א\"ה יראה בתחילת הדעת שדברי רבינו סתרי אהדדי. וזה כי בתחלה אמר אם יש בהם כזית או לא נשתנה צורתה, דהיינו כזית אע\"פ שנשתנה או לא נשתנה אע\"פ שאין בם כזית מברך עליהם המוציא, ואחר כך אמר ואם אין בהם כזית או שעברה צורת הפת בבשול דהיינו אין בהם כזית אע\"פ שלא עברה צורתה או עברה צורתה אע\"פ שיש בהם כזית מברך במ\"מ, והסתירה מבוארת. אמנם כשנדקדק בדברי רבינו ימצאו מכוונים, כי מה שאמר בתחלה כי כל אחד מאלו השנים מחייב המוציא או כזית או לא נשתנה, היינו כזית אע\"פ שנשתנה קצת או לא נשתנה כלל אע\"פ שאין בו כזית, אבל נשתנה קצת ואין בו כזית או עברה צורת הפת מכל וכל אע\"פ שיש בו כזית מברך במ\"מ. וזהו שאמר רבינו ואם אין בהן כזית או שעברה צורת הפת, פי' ואם אין בהם כזית אע\"פ שלא עברה צורתה מכל וכל אבל נשתנית קצת או עברה צורתה מכל וכל וכו' ולזה אמר או שעברה צורת הפת בבישול כי ע\"י מריקה רחוק הוא שתעבור צורת הפת מכל וכל כמו שכתב רבינו יונה פרק כיצד מברכין:"
            ]
        ]
    ],
    "sectionNames": [
        "Chapter",
        "Halakhah",
        "Comment"
    ]
}