{
    "language": "he",
    "title": "Tziunei Maharan on Mishneh Torah, Foundations of the Torah",
    "versionSource": "https://fjms.genizah.org",
    "versionTitle": "Friedberg Edition",
    "status": "locked",
    "license": "Public Domain",
    "versionTitleInHebrew": "מהדורת פרידברג",
    "actualLanguage": "he",
    "languageFamilyName": "hebrew",
    "isBaseText": true,
    "isSource": true,
    "isPrimary": true,
    "direction": "rtl",
    "heTitle": "ציוני מהר\"ן על משנה תורה, הלכות יסודי התורה",
    "categories": [
        "Halakhah",
        "Mishneh Torah",
        "Commentary",
        "Tziunei Maharan",
        "Sefer Madda"
    ],
    "text": [
        [],
        [],
        [],
        [],
        [],
        [],
        [],
        [],
        [
            [
                "<b>דבר ברור ומפורש בתורה וכו' וכה\"א חוקת עולם לדורותיכם, ונאמר לא בשמים היא הא למדת שאין נביא רשאי לחדש דבר מעתה.</b> וכתב הכ\"מ ונאמר לא בשמים היא בב\"מ דף נ\"ט גבי פלוגתא דר\"א ורבנן עמד ר\"י על רגליו ואמר לא בשמים היא. והרב בעל לח\"מ כתב ע\"ז הא למדת שאין נביא כו', ואע\"ג דבגמרא מפיק לה מקרא דואלה המצות, אין קפידא בכך, שדרכו להביא פסוק שהוא מבואר יותר ע\"כ. ובאמת דברי רבינו ז\"ל מבוארים להדיא בגמרא בתמורה דף ט\"ז ע\"א, דאיתא שם אר\"י אמר שמואל שלשת אלפים הלכות נשתכחו בימי אבלו של משה, א\"ל ליהושע שאל, א\"ל לא בשמים היא, א\"ל לשמואל שאל, אמר להם אלה המצות שאין הנביא רשאי לחדש דבר מעתה כו'. ורבינו ז\"ל בחר למנקט קרא דלא בשמים היא, כמו שא\"ל ליהושע ופנחס שהוא מבואר יותר כמ\"ש הלח\"מ, ולכן לא נקט הקרא דואלה המצות שנזכר ג\"כ שם, אבל עכ\"פ גם הקרא שנקט רבינו מבואר בתלמוד:"
            ]
        ],
        [
            [],
            [],
            [],
            [
                "<b>דברי הפורעניות שהנביא אומר כגון שיאמר פלוני ימות כו' אם לא עמדו דבריו אין בזה הכחשה לנבואתו כו'.</b> בכ\"מ לא רשם שום מקור לזה, ובלח\"מ ציין לזה מס' שבת דף נ\"ה. והנה שם לא נזכר רק מש\"כ הרמב\"ם דמעולם לא יצאה מדה טובה מפי הקב\"ה וחזר בה לרעה חוץ מד\"ז, אבל שאר דברי רבינו לא נמצאו שם. אולם מקור דברי רבינו הללו הם בירושלמי סנהדרין פי\"א ה\"ה, דאיתא שם הה\"ד ויהי בשנה ההיא בראשית ממלכת צדקיה וגו' אמר אלי חנניה בן עזור הנביא וגו' אמר לו ירמיה אתה אומר בעוד שנתים ימים אני משיב, ואני אומר שנבוכדנאצר בא ונוטל את השאר א\"ל תן סימן לדבריך א\"ל אני מתנבא לרעה ואיני יכול ליתן סימן לדברי שהקב\"ה אומר להביא רעה ומתנחם ואתה מתנבא לטובה אתה הוא שאתה צריך ליתן סימן לדבריך (וע\"ש בציון ירושלים):"
            ]
        ]
    ],
    "sectionNames": [
        "Chapter",
        "Halakhah",
        "Comment"
    ]
}