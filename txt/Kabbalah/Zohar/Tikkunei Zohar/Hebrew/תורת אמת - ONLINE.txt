Tikkunei Zohar
תקוני הזהר
תורת אמת - ONLINE
http://www.toratemetfreeware.com/online/f_01781_part_1.html?dyn

תקוני הזהר



Daf 1a

רַבִּי שִׁמְעוֹן הָלַךְ לוֹ וּבָרַח לְמִדְבַּר לוֹד וְנִגְנַז בִּמְעָרָה אַחַת הוּא וְרַבִּי אֶלְעָזָר בְּנוֹ. הִתְרַחֵשׁ נֵס וְיָצָא לָהֶם חָרוּב אֶחָד וּמַעְיָן מַיִם אֶחָד. אָכְלוּ מֵאוֹתוֹ חָרוּב וְשָׁתוּ מֵאוֹתָם מַיִם, וְהָיָה אֵלִיָּהוּ, זָכוּר לַטּוֹב, בָּא אֲלֵיהֶם בְּכָל יוֹם פַּעֲמַיִם וּמְלַמֵּד אוֹתָם, וְלֹא יָדַע אִישׁ עֲלֵיהֶם וְכוּ', בְּזֹּהַר חָדָשׁ פָּרָשַׁת תָּבא כָּתוּב שָׁם.
וְזְהִ נִקְרָא תִקּוּנֵי הַזֹּהַר, שֶׁהֵם שִׁבְעִים פָּנִים לַתּוֹרָה, שֶׁפֵּרַשׁ רַבִּי שִׁמְעוֹן בַּר יוֹחַאי בְּמִלַּת ''בְּרֵאשִׁית'' מִסִּתְרֵי תוֹרָה.
קוּם רַבִּי שִׁמְעוֹן וּפְתַח דְּבָרִים לִפְנֵי הַשְּׁכִינָה. פָּתַח וְאָמַר: וְהַמַּשְׂכִּלִים יַזְהִרוּ כְּזֹהַר הָרָקִיעַ וְגוֹ'. וְהַמַּשְׂכִּלִים - אֵלּוּ רַבִּי שִׁמְעוֹן וְהַחֲבֵרִים, יַזְהִרוּ - כְּשֶׁהִתְכַּנְּסוּ לַעֲשׂוֹת אֶת הַחִבּוּר הַזֶּה, רְשׁוּת נִתְּנָה לָהֶם, וּלְאֵלִיָּהוּ עִמָּם, וּלְכָל הַנְּשָׁמוֹת שֶׁל הַיְשִׁיבוֹת לָרֶדֶת בֵּינֵיהֶם וּלְכָל הַמַּלְאָכִים בְּנִסְתָּר וּבְדֶרֶךְ שֵׂכֶל.
וְעִלַּת עַל הַכֹּל נָתַן רְשׁוּת לְכָל הַשֵּׁמוֹת הַקְּדוֹשִׁים וּלְכָל הַהֲוָיוֹת וּלְכָל הַכִּנּוּיִים לְגַלּוֹת לָהֶם סוֹדוֹת טְמִירִים, כָּל שֵׁם בְּדַרְגָּתוֹ, וּרְשׁוּת נִתְּנָה לַעֲשֶׂרֶת הַסְּפִירוֹת לְגַלּוֹת לָהֶם סוֹדוֹת טְמִירִים שֶׁלֹּא נִתְּנָה רְשׁוּת לְגַלּוֹת לָהֶם עַד שֶׁיָּבֹא דוֹרוֹ שֶׁל מֶלֶךְ הַמָּשִׁיחַ.
כְּזֹהַר הָרָקִיעַ שֶׁהוּא כּוֹלֵל כָּל צֶבַע, זֹּהַר טָמִיר וְגָנוּז, זֹּהַר בָּהִיר בַּשְּׁחָקִים, זוֹרֵק נִיצוֹצוֹת וּמַבְהִיק כְּמוֹ בָּרָק לָעֵינַיִם, זֹּהַר זוֹהֵר לָבָן כַּלְּבָנָה, זֹהַר זוֹהֵר אָדֹּם כְּמוֹ מַאְדִּים, זֹּהַר מַבְהִיק, כּוֹלֵל יָרֹק כַּחַמָּה, זֹּהַר יָרֹק כְּכוֹכָב, זֹּהַר כּוֹלֵל לָבָן וְאָדֹּם, זֹהַר זוֹהֵר לְכָל עֵבֶר כְּמִי שֶׁמַּכֶּה בְפַטִּישׁ וְזוֹרֵק שְׁבִיבִים לְכָל צַד, כָּךְ מֵהַזֹּהַר הַזֶּה זוֹהֲרוֹת כַּמָּה נְשָׁמוֹת, שֶׁהֵם זוֹהֲרוֹת כֻּלָּן בָּרָקִיעַ.
נֻסְחָא אַחֶרֶת שָׁנִינוּ, וְהַמַּשְׂכִּלִים יַזְהִרוּ כְּזֹּהַר הָרָקִיעַ, שֶׁהוּא זֹּהַר טָמִיר וְגָנוּז, זֶה כֶּתֶ''ר. זֹהַר בָּהִיר בַּשְּׁחָקִים, זֶה חָכְמָה. זֹהַר זוֹרֵק נִיצוֹצוֹת וּמַבְהִיק כַּבָּרָק לָעֵינַיִם, זֶה בִּינָ''ה. זֹּהַר לָבָן כַּלְּבָנָה, זוֹ גְּדֻלָּ''ה. זֹּהַר זוֹהֵר אָדם כְּמַאְדִּים, זוֹ גְּבוּרָ''ה. זֹּהַר מַבְהִיק כּוֹלֵל יָרֹק כַּחַמָּה, זוֹ תִּפְאֶרֶ''ת. זֹהַר יָרֹק כַּכּוֹכָב, זֶה נֵצַ''ח. זֹהַר כּוֹלֵל שָׁחֹר וְאָדם, זֶה הוֹ''ד. זֹּהַר זוֹהֵר לְכָל עֵבֶר כְּמִי שֶׁמַּכֶּה בְפַטִּישׁ וְזוֹרֵק שְׁבִיבִים לְכָל צַד, זֶה יְסוֹ''ד.
וְאֵלּוּ הֵם נְשָׁמוֹת מֵאֵלּוּ הַמַּשְׂכִּילִים שֶׁיֵּשׁ בָּהֶם שֵׂכֶל לָדַעַת בְּסוֹדוֹת רִבּוֹנָם, כֻּלָּם רְשׁוּמִים וּמְצֻיָּרִים בְּמַלְכוּת הָרָקִיעַ כַּכּוֹכָבִים שֶׁמְּאִירִים בָּרָקִיעַ. וְהַיְנוּ יַזְהִירוּ כְּזֹהַר הָרָקִיעַ, מָה הָרָקִיעַ שֶׁמְּאִירִים בּוֹ - אַף אֵלֶּה הַנְּשָׁמוֹת שֶׁל הַמַּשְׂכִּילִים כַּכּוֹכָבִים בָּרָקִיעַ, כָּךְ מְאִירִים בַּכִּסֵּא.
וְכֻלָּם פּוֹרְחוֹת מִן הָרָקִיעַ, וְזֶה צַדִּיק חַי הָעוֹלָמִים, שֶׁמִּמֶּנּוּ פּוֹרְחוֹת נִשְׁמוֹת הַצַּדִּיקִים וּמְאִירוֹת בַּלְּבָנָה, וַעֲלֵיהֶם כָּתוּב וַיִּתֵּן אֹתָם אֱלֹהִי''ם בִּרְקִיעַ הַשָּׁמָיִם לְהָאִיר עַל הָאָרֶץ.