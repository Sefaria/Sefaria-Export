Tikkunei Zohar
תקוני הזהר
merged
https://www.sefaria.org/Tikkunei_Zohar
This file contains merged sections from the following text versions:
-Tikkunei Zohar - Vocalized
-https://www.toratemetfreeware.com/online/f_01153_all.html
-Constantinople, 1740
-https://margalya.com/pages/tz

תקוני הזהר



Daf 1a

 רַבִּי שִׁמְעוֹן אָזַל לֵיהּ וְעָרַק לְמַדְבְּרָא דְלוּד וְאִתְגְּנִיז בְּחַד מְעַרְתָּא הוּא וְרַבִּי אֶלְעָזָר בְּרֵיהּ, אִתְרְחִישׁ נִיסָא נָפַק לְהוֹן חַד חֲרוּב וְחַד מַעֲיָינָא דְמַיָּא, אָכְלֵי מֵהַהוּא חֲרוּב וְשָׁתָן מֵהַהוּא מַיָּא, וְהֲוָה אֵלִיָּהוּ זָכוּר לַטּוֹב אָתֵי לְהוֹן בְּכָל יוֹמָא תְּרֵי זִימְנֵי וְאוֹלִיף לוֹן, וְלָא יָדַע אִינִישׁ בְּהוּ וכו', בְּזֹהַר חָדָשׁ פָּרָשַׁת תָבוֹא כָּתוּב שָׁם. 

וְדָא אִתְקְרֵי תִקּוּנֵי הַזֹּהַר דְּאִינוּן שַׁבְעִין אַנְפִּין לְאוֹרַיְיתָא דְפַרִישׁ רַבִּי שִׁמְעוֹן בַּר יוֹחָאִי בְּמִלַּת בְּרֵאשִׁית מִסִּתְרֵי אוֹרַיְיתָא. 

קוּם רַבִּי שִׁמְעוֹן אַפְתַּח מִילִין קַמֵּי שְׁכִינְתָּא, פָּתַח וְאָמַר וְהַמַּשְׂכִּילִים יַזְהִירוּ כְּזֹהַר הָרָקִיעַ וְגוֹמֵר (דניאל יב ג), וְהַמַּשְׂכִּילִים אִלֵּין רַבִּי שִׁמְעוֹן וְחַבְרַיָּיא, יַזְהִירוּ כַּד אִתְכַּנְשׁוּ לְמֶעֱבַד הַאי חִבּוּרָא, רְשׁוּתָא אִתְיְהִיב לְהוֹן וּלְאֵלִיָּהוּ עִמְּהוֹן וּלְכָל נִשְׁמָתִין דִּמְתִיבְתָּאן לְנַחֲתָא בֵּינַיְיהוּ וּלְכָל מַלְאָכַיָּא בְּאִתְכַּסְיָא וּבְאֹרַח שֵׂכֶל. 

וְעִלַּת עַל כֹּלָּא יְהִיב רְשׁוּ לְכָל שְׁמָהָן קַדִּישִׁין וּלְכָל הֲוַיָּין וּלְכָל כִּנּוּיִין לְגַלָּאָה לוֹן רָזִין טְמִירִין כָּל שֵׁם בְּדַרְגָּא דִילֵיהּ, וּרְשׁוּתָא יְהִיב לַעֲשַׂר סְפִירָן לְגַלָּאָה לוֹן רָזִין טְמִירִין דְּלָא אִתְיְהִיב רְשׁוּ לְגַלָּאָה לוֹן עַד דְּיֵיתֵי דָרָא דְמַלְכָּא מְשִׁיחָא. 

כְּזֹהַר הָרָקִיעַ דְּאִיהוּ כְּלִיל כָּל גַּוָּון, זֹהַר טָמִיר וְגָנִיז, זֹהַר בָּהִיר בַּשְּׁחָקִים, זֹהַר זָרִיק נִצּוֹצִין וּמַבְהִיק כַּבָּרָק לְעַיְינִין, זֹהַר זָהִיר חִוָּור כְּסִיהֲרָא, זֹהַר זָהִיר סוּמָקָא כְּמַאֲדִים, זֹהַר מַבְהִיק כְּלִיל יְרוֹקָא כַּחַמָּה, זֹהַר יָרוֹק כַּכֹּכָב, זֹהַר כְּלִיל חִוָּור וְסוּמָק, זֹהַר זָהִיר לְכָל עִיבַר, כְּמָאן דְּמָחָא בַּפַּטִּישׁ וְזָרִיק שְׁבִיבִין לְכָל סִטְרָא, הָכִי מֵהַאי זֹהַר זָהֲרִין כַּמָּה נִשְׁמָתִין, דְּאִינוּן זָהֲרִין כֻּלְּהוּ בָרָקִיעַ. 

נוסחא אחרינא תָּאנָא וְהַמַּשְׂכִּילִים יַזְהִירוּ כְּזֹהַר הָרָקִיעַ, דְּאִיהוּ זֹהַר טָמִיר וְגָנִיז דָּא כֶּתֶ"ר, זֹהַר בָּהִיר בַּשְּׁחָקִים דָּא חָכְמָ"ה, זֹהַר זָרִיק נִצּוֹצִּין וּמַבְהִיק כַּבָּרָק לְעַיְינִין דָּא בִינָ"ה, זֹהַר חִוְורוּ כְּסִיהֲרָא דָא גְדוּלָ"ה, זֹהַר זָהִיר סוּמָקָא כְּמַאֲדִים דָּא גְבוּרָ"ה, זֹהַר מַבְהִיק כְּלִיל יְרוֹקָא כַּחַמָּה דָא תִּפְאֶרֶ"ת, זֹהַר יָרוֹק כַּכֹּכָב דָּא נֶצַּ"ח, זֹהַר כְּלִיל אוּכָּם וְסוּמָק דָּא הוֹ"ד, זֹהַר זָהִיר לְכָל עֵיבַר כְּמָאן דְּמָחָא בַּפַּטִישׁ וְזָרִיק שְׁבִיבִין לְכָל סְטַר דָא יְסוֹ"ד. 

וְאִלֵּין אִינוּן נִשְׁמָתִין מֵאִלֵּין מַשְׂכִּילִים דְּאִית בְּהוֹן שֵׂכֶל לְאִשְׁתְּמוֹדְעָא בְּרָזִין דְּמָארֵיהוֹן, כֻּלְּהוּ רְשִׁימִין וּמְצוּיָירִין בְּמַלְכוּתָא דִרְקִיעָא כְּכוֹכְבַיָּא דְנָהֲרִין בִּרְקִיעָא, וְהַיְינוּ יַזְהִירוּ כְּזֹהַר הָרָקִיעַ, מַאי הָרָקִיעַ דְּנָהֲרִין בֵּיהּ נִשְׁמָתִין דְּמַשְׂכִּילִים כְּכֹכְבַיָּא בָּרָקִיעַ הָכִי נָהֲרִין בְּכָרְסַיָּא. 

וְכֻלְּהוּ פָרְחִין מִן רָקִיעַ, וְדָא צַדִּיק חַי עוֹלָמִים דְּמִנֵּיהּ פָּרְחִין נִשְׁמָתִין דְּצַדִּיקַיָּא וְנָהֲרִין בְּסִיהֲרָא, וַעֲלַיְיהוּ כְתִיב (בראשית א יז) וַיִּתֵּן אֹתָם אֱלֹהִי"ם בִּרְקִיעַ הַשָּׁמָיִם לְהָאִיר עַל הָאָרֶץ. 

וְאִיהוּ רָקִיעַ דְּאִיהוּ לְעִיל מֵחֵיוָון הֲדָא הוּא דִכְתִיב (יחזקאל א כו) וּמִמַּעַל לָרָקִיעַ אֲשֶׁר עַל רֹאשָׁם, וַהֲפוֹךְ רָקִי"עַ וְתִשְׁכַּח לֵיהּ עִיקָ"ר, וִיסוֹדָא דְמֶרְכַּבְתָּא דַעֲלֵיהּ קַיְימִין חֵיוָון וְכָרְסַיָּא דְמֶרְכַּבְתָּא עִלָּאָה, וַעֲלֵיהּ אִתְּמַר (משלי י כה) וְצַדִּיק יְסוֹד עוֹלָם, עַל צַדִּיק דִּלְעִילָא  


Daf 1b

 קַיְימָא עָלְמָא דְאִתְכַּסְיָיא, וְעַל צַדִּיק דִּלְתַתָּא קַיְימָא עָלְמָא דְאִתְגַּלְיָיא, וְהַיְינוּ מַצְדִּיקֵי הָרַבִּים, מֵהַהוּא צַדִּיקָא דְעָלְמָא תַלְיָין, מַאי הָרַבִּים אִלֵּין דְּאִתְּמַר עֲלַיְיהוּ הֲלָכָה כְרַבִּים דְּאִינוּן מִסִּטְרָא דַאֲבָהָן, דְּלֵית רַבִּים פָּחוּת מִתְּלַת הֲלָכָה כְרַבִּים דָּא שְׁכִינְתָּא. 

וּמִתַּמָּן (ישעיה ס כא) וְעַמֵּךְ כֻּלָּם צַדִּיקִים לְעוֹלָם יִירְשׁוּ אָרֶץ, הַאי דְאִתְּמַר בָּהּ (שם סו א) וְהָאָרֶץ הֲדֹם רַגְלָי, דָּא שְׁכִינְתָּא דְאִיהִי כְּלִילָא מֵעֲשַׂר סְפִירָן, וּמִתַּמָּן אִתְקְרִיאוּ יִשְׂרָאֵל מְלָכִים צַדִּיקִים חוֹזִים נְבִיאִים מָארֵי תּוֹרָה גִּבּוֹרִים חֲסִידִים נְבוֹנִים חֲכָמִים רָאשֵׁי אַלְפֵי יִשְׂרָאֵל. 

וּרְשׁוּתָא אִתְיְהִיב לְאִלֵּין נִשְׁמָתִין דְּאִתְתַּרְכוּ מֵאַתְרַיְיהוּ בָּתַר קוּדְשָׁא בְּרִיךְ הוּא וּשְׁכִינְתֵּיהּ, לְקַנְּנָא בְהַאי חִבּוּרָא, דְאִתְּמַר בָּהּ (משלי כז י) כְּצִפּוֹר נוֹדֶדֶת מִן קִנָּהּ כֵּן אִישׁ נוֹדֵד מִמְּקוֹמוֹ, וְלֵית צִפּוֹר אֶלָּא שְׁכִינְתָּא, דְאִיהִי מִתְתַּרְכָא מֵאַתְרָהָא הֲדָא הוּא דִכְתִיב (דברים כב ז) שַׁלֵּחַ תְּשַׁלַּח אֶת הָאֵם וְאֶת הַבָּנִים תִּקַּח לָךְ, אֶת לְרַבּוֹת שְׁכִינְתָּא תַּתָּאָה, הָאֵם שְׁכִינְתָּא עִלָּאָה, הֲדָא הוּא דִכְתִיב (ישעיה נ א) וּבְפִשְׁעִיכֶם שֻׁלְּחָה אִמְּכֶם, דְּתַרְוַיְהוּ אִתְתַּרְכוּ מֵאַתְרֵיהוֹן, וּבְגִין דָּא שַׁלֵּחַ תְּשַׁלַּח תְּרֵין שִׁלּוּחִין חַד מִבַּיִת רִאשׁוֹן וְחַד מִבַּיִת שֵׁנִי, לְקַיְימָא בֵּיהּ (שם מב ח) אֲנִי יהו"ה הוּא שְׁמִי וּכְבוֹדִי לְאַחֵר לֹא אֶתֵּן שְׁכִינְתָּא עִלָּאָה, וּתְהִלָּתִי לַפְּסִילִים שְׁכִינְתָּא תַּתָּאָה, כֵּן אִישׁ נוֹדֵד מִמְּקוֹמוֹ דָא קוּדְשָׁא בְּרִיךְ הוּא דְאִתְּמַר בֵּיהּ (שמות טו ג) יהו"ה אִישׁ מִלְחָמָה, דְאִתְתָּרֵךְ אַבַּתְרַיְיהוּ. 

וְעוֹד כֵּן אִישׁ נוֹדֵד מִמְּקוֹמוֹ, דָא מֹשֶׁה דִכְתִיב (במדבר יב ג) וְהָאִישׁ מֹשֶׁה עָנָו מְאֹד, דְּאִתְתָּרַךְ רוּחֵיהּ אַבַּתְרַיְהוּ. וְעוֹד כֵּן אִישׁ נוֹדֵד מִמְּקוֹמוֹ מָאן דְּאִיהוּ אִישׁ צַדִּיק דְּאָזַל נָע וָנָד מֵאַתְרֵיהּ כְּשְׁכִינְתָּא, דְאִתְּמַר בָּהּ (בראשית ח ט) וְלֹא מָצְאָה הַיּוֹנָה מָנוֹחַ, דְּהָכִי אוּקְמוּהוּ רַבָּנָן בְּזִמְנָא דְאִתְחֲרַב בֵּי מַקְדְּשָׁא גָזַר עַל בָּתֵּי הַצַּדִּיקִים דְּיִחָרְבוּ, דְאָזְלִין כָּל חַד נוֹדֵד מִמְּקוֹמוֹ, דְּדַיּוֹ לְעִִבֶד לְמֶהֱוִי כְּרַבֵּיהּ, וְרָזָא דְמִלָּה נֹדֵד הוּא לַלֶּחֶם אַיֵּה אַיֵּ"ה דִמְרַחֵם עֲלֵיהּ, אוּף הָכִי (ישעי, נא יח) אֵין מְנַהֵל לָהּ וְגוֹמֵר, וּבְגִין דָּא דַיּוֹ לְעִִבֶד לְמֶהֱוֵי כְּרַבֵּיהּ, וְלֵית לֶחֶם אֶלָּא אוֹרַיְיתָא, הַאי גָּרַם לְמָארֵי תוֹרָה דְּאָזְלִין מִתְתַּרְכִין. 

זַכָּאָה אִיהוּ מָארֵי מְתִיבְתָּא מָארֵי מֶדְרָשׁ מָארֵי תוֹרָה, דְּגַם צִפּוֹר מָצְאָה בַיִת (תהלים פד ד), בַּיִת דְּנִשְׁמָעִין בֵּיהּ פִּתְגָמֵי אוֹרַיְיתָא, דְּבַאֲתַר דְּאִית תַּמָּן תּוֹרָה דְאִיהוּ עַמּוּדָא דְאֶמְצָעִיתָא, גַּם צִפּוֹר מָצְאָה בַיִת תַּמָּן, וּבְגִין דָּא אוּקְמוּהָ רַבָּנָן כָּל בַּיִת שֶׁאֵין נִשְׁמָעִין בּוֹ דִבְרֵי תוֹרָה לְסוֹף תֵּחָרֵב, וְאִלֵּין דְּנִשְׁמָעִין דִּבְרֵי תוֹרָה בְּהוֹן אִתְקְרִיאוּ בֵּיצִים אֶפְרֹחִים בָּנִים, בֵּיצִים מָארֵי מִקְרָא, אֶפְרֹחִים מָארֵי מִשְׁנָה, בָּנִים מָארֵי קַבָּלָה. 

וַעֲלַיְיהוּ אִתְּמַר (דברים כב ו) וְהָאֵם רוֹבֶצֶת עַל הָאֶפְרֹחִים אוֹ עַל הַבֵּיצִים, שַׁלֵּחַ תְּשַׁלַּח מִנַּיְהוּ, אֲבָל עַל מָארֵי קַבָּלָה אִתְּמַר (שם) לֹא תִקַּח הָאֵם עַל הַבָּנִים, דְּלֵית סִכְלְתָנוּ לְאִשְׁתְּמוֹדָע בִּשְׁכִינְתָּא כְּאִלֵּין מָארֵי קַבָּלָה, וְאִלֵּין עָבְדִין לָהּ דִּירָה וּלְקוּדְשָׁא בְּרִיךְ הוּא וּפָרְחִין עִמָּהּ, בְּכָל אֲתַר דְּאִיהִי פָּרְחַת כֻּלְּהוּ מְנַדְּדִין עִמָּהּ בִּשְׁלִיחוּתָא דִילָהּ, אֲבָל אֶפְרוֹחֵי לֵית גַּדְפִין דִּלְהוֹן שְׁלֵמִין דְּפָרְחִין בְּהוֹן, דְּאִינוּן פִּקּוּדֵי דַעֲשֵׂה, כָּל שֶׁכֵּן בֵּצִים, וּבְגִין דָּא אִתְּמַר עֲלַיְהוּ לְגַבֵּי אִימָּא שַׁלֵּחַ תְּשַׁלַּח אֶת הָאֵם. 

עַד דְּאָמַר מִלִּין אִלֵּין הָא סָבָא אִזְדַּמַּן לֵיהּ וְאָמַר, וְהָא כְּתִיב וְאֶת הַבָּנִים תִּקַּח לָךְ, אָמַר לֵיהּ סָבָא כָּל אֶתִין לְרִבּוּיֵי, וּבְגִין דָּא לָא אָמַר וְהַבָּנִים תִּקַּח לָךְ, אֶלָּא וְאֶת, לְרַבּוֹת אֶפְרוֹחִים, אֲבָל לֹא אָמַר הַבָּנִים תִּקַּח לָךְ, אָמַר לֵיהּ בְּרִיךְ אַנְתְּ בּוֹצִינָא קַדִּישָׁא דְהָכִי הוּא וַדַּאי, וּבָנִים אִינוּן וַדַּאי תְּחוֹת אִימָּא עִלָּאָה, חֲסִידִים גִּבּוֹרִים מָארֵי תוֹרָה חוֹזִים נְבִיאִים צַדִּיקִים, חֲסִידִים מִסִּטְרָא דְחֶסֶד דַּרְגָּא דְאַבְרָהָם, וְאוּקְמוּהָ עֲלֵיהּ אֵין חָסִיד אֶלָּא הַמִּתְחַסֵּד עִם קוֹנוֹ, דְעָבִיד לֵיהּ קַן דְּאִיהוּ אַכְסַנְיָא דִילֵיהּ, וְדָא שְׁכִינְתָּא דְּאִיהִי  


Daf 2a

 קַן דִּילֵיהּ בַּיִת דִּילֵיהּ הֵיכָל דִּילֵיהּ, מָלוֹן דִּילֵיהּ וּבְאַרְעָא קַדִּישָׁא אִיהִי יִחוּדֵיהּ וּבֵיתֵיהּ, וְלַאו מָלוֹן וְאַכְסַנְיָא, אֶלָּא כְּפוּם הַהוּא בַּר נַשׁ דְּתַקִּין לָהּ, וּבְגִין דָּא יָהִיב מִדַּת חֶסֶד לְאַבְרָהָם. 

גִּבּוֹרִים מִסִּטְרָא דִגְבוּרָה דְּיָהֲבִין תּוּקְפָא לְמָארֵיהוֹן לִכְבּוֹשׁ עִִבֶד תַּחַת רַבּוֹ וְשִׁפְחָה תְּחוֹת גְּבִרְתָּהּ בְּקִשּׁוּרָא דִתְּפִלִּין, דְּמָאן דְּלֵית לֵיהּ תְּפִלִּין בְּשַׁעַת קְרִיאַת שְׁמַע, מִסִּטְרָא דִילֵיהּ שַׁלִּיט עִִבֶד וְשִׁפְחָה עַל עָלְמָא, וּבְהַהוּא שַׁעִִתָּא רָגְזָא שְׁכִינְתָּא, הֲדָא הוּא דִכְתִיב (משלי ל כב) תַּחַת עִִבֶד כִּי יִמְלוֹךְ וְשִׁפְחָה כִּי תִירַשׁ גְּבִירְתָּהּ. 

וְאוּף הָכִי אִיהִי רָגְזָא יַתִּיר עַל נָבָל כִּי יִשְׂבַּע לָחֶם (שם), דְּאִתְּמַר בֵּיהּ (שם ט ו) לְכוּ לַחֲמוּ בְלַחְמִי, דְּאִיהוּ קַמְצָן נָבָל בְּמָמוֹנֵיהּ נָבָל שְׁמֵיהּ, דְּלַאו אִיהוּ נָדִיב וְלַאו אִיהוּ מִזַּרְעָא דַאֲבָהָן דְּאִתְּמַר עֲלַיְהוּ (תהלים מז י) נְדִיבֵי עַמִּים נֶאֱסָפוּ, דְּהָא קַמְצָן אִיהוּ עָנִי הַדַּעַת, בָּתַר דְּלָא עָבִיד טִיבוּ לְמָארֵי תוֹרָה לְמֶהֱוֵי מַחֲזִיק בִּידַיְיהוּ, וְאוֹרַיְיתָא בְּלָא פִקּוּדַיָּא לַאו אִיהִי תּוֹרַת יהו"ה. 

מָארֵי תוֹרָה מִסִּטְרָא דְעַמּוּדָא דְאֶמְצָעִיתָא, דְבֵיהּ חֲצוֹת לַיְלָה הֲוָה קָם דָּוִד לְחַבָּרָא לֵיהּ בִּשְׁכִינְתָּא דְאִתְקְרִיאַת לַיְלָה, וְאִיהוּ שׁוֹמֵר מַה מִּלַּיְלָה (ישעיה כא יא), לֵיל ה', לֵיל שִׁמּוּרִים הוּא לַיהו"ה (שמות יב סב), וּבְגִינָהּ אִתְּמַר כָּל הָעוֹסֵק בַּתּוֹרָה בַּלַּיְלָה הַקָּדוֹשׁ בָּרוּךְ הוּא מוֹשֵׁךְ עָלָיו חוּט שֶׁל חֶסֶד בְּיוֹם, שֶׁנֶּאֱמַר (תהלים מב ט) יוֹמָם יְצַוְּה יהו"ה חַסְדּוֹ וּבַלַּיְלָה שִׁירֹה עִמִּי. 

חוֹזִים נְבִיאִים מִסִּטְרָא דְנֶצַח וָהוֹד, דִּבְהוֹן כְּלִילָן תְּרֵין שְׁמָהָן דְּאִינוּן יאהדונה"י, דִבְהוֹן תְּמַנְיָא אַתְוָון, לָקֳבֵל תְּמַנְיָא סִפְרֵי נְבִיאִים, וּנְבִיאִים תְּרֵין הָא עִִשֶׂר, לָקֳבֵל עֲשַׂר סְפִירָן, לְקִבְלֵיהּ חָזָא יְחֶזְקֵאל עִִשֶׂר מַרְאוֹת. צַדִּיקִים מִסִּטְרָא דְצַדִּיק, עַל כָּל אִלֵּין אִתְּמַר (דברים כב ו) לֹא תִקַּח הָאֵם עַל הַבָּנִים. 

וְעוֹד אִלֵּין דְּעָסְקִין בְּאוֹרַיְיתָא לִשְׁמָהּ, וְנָטְרִין פִּקּוּדָהָא דְאִינוּן תַּרְיַ"ג מִצְוֹת דְּתַלְיָין מִשֵּׁם יהו"ה כְּעִנְּבִין בְּאַתְכָּלָא, כְּדֵי לְיַחֲדָא בְּהוֹן לְשֵׁם יהו"ה בִּשְׁכִינָה, כְּבַר נַשׁ דְּמִתְיַחֵד עִם בַּת זוּגֵיהּ בְּכָל אֵבָרִין דִּילֵיהּ לְאַפָּקָא זַרְעָא מַעַלְיָא, אִתְּמַר בְּהוֹן (שם) לֹא תִקַּח הָאֵם עַל הַבָּנִים, וְאִלֵּין דְּלָא מִשְׁתַּדְּלֵי בְּאוֹרַיְיתָא לִשְׁמָהּ, אִתְּמַר בְּהוֹן שַׁלֵּחַ תְּשַׁלַּח אֶת הָאֵם, אֶת לְרַבּוֹת שֵׁם יהו"ה דְּאִסְתַּלַּק עִמָּהּ מֵהַהוּא בַּר נַשׁ. 

וְעוֹד אִלֵּין דְּאוֹקְרִין שַׁבָּתוֹת וְיָמִים טוֹבִים, אִתְּמַר עֲלַיְיהוּ לֹא תִקַּח הָאֵם עַל הַבָּנִים, דְּעָבְדִין עוֹבְדָא דִבְנִין עִם שַׁבָּת מַלְכְּתָא, וְעִם קוּדְשָׁא בְּרִיךְ הוּא דְאִיהוּ יוֹם הַשַּׁבָּת, מָאן דְּקִיֵּים בֵּיהּ (ישעיה נח יג) וְכִבַּדְתּוֹ מֵעֲשׂוֹת דְּרָכֶיךָ, הַאי אִיהוּ (שמות כ יב) כַּבֵּד אֶת אָבִיךָ וְאֶת אִמֶּךָ וְגוֹמֵר. 

דִּתְלַת עָלְמִין נִינְהוּ, תְּרֵין יָרִית בְּכִבּוּד אָב וָאֵם, וּתְלִיתָאָה יָרִית בְּאוֹרַיְיתָא, דְכָלִיל לוֹן בֶּ"ן י"ה, הֲדָא הוּא דִכְתִיב (דברים ל כ) כִּי הוּא חַיֶּיךָ וְאוֹרֶךְ יָמֶיךָ, כִּי הוּא חַיֶּיךָ בָּעוֹלָם הַזֶּה דָּא גַן דִּלְתַתָּא, וְאֹרֶךְ יָמֶיךָ דָּא עָלְמָא דְאָתֵי עָלְמָא אֲרִיכָא, עַל הָאֲדָמָה אֲשֶׁר יהו"ה אֱלֹהֶי"ךָ נוֹתֵן לָךְ עָלְמָא שְׁפֵלָה. 

וְעוֹד אִלֵּין דְּקָשְׁרִין לִשְׁכִינְתָּא עִם קוּדְשָׁא בְּרִיךְ הוּא בְּקִשּׁוּרָא דִתְּפִלִּין, אִתְּמַר עֲלַיְיהוּ לֹא תִקַּח הָאֵם עַל הַבָּנִים, וְאִינוּן דְּלָא קָשְׁרִין לוֹן כַּחֲדָא, אִתְּמַר בְּהוֹן שַׁלֵּחַ תְּשַׁלַּח אֶת הָאֵם, וְעוֹד אִלֵּין דִּמְיַחֲדִין לוֹן כַּחֲדָא, לְעַמּוּדָא דְאֶמְצָעִיתָא וּשְׁכִינְתָּא תַּתָּאָה בִּקְרִיאַת שְׁמַע, אִתְּמַר עֲלַיְיהוּ לֹא תִקַּח הָאֵם עַל הַבָּנִים, וְאִלֵּין דְּלָא מְיַיחֲדִין לוֹן בְּיִחוּדָא דִקְרִיאַת שְׁמַע, כְּתִיב בְּהוֹן שַׁלֵּחַ תְּשַׁלַּח אֶת הָאֵם, בְּכָל אֲתַר אֶת לְרַבּוֹת, וְהָכָא לְרַבּוֹת חָכְמָה עִלָּאָה אַב הָאֱמוּנָה דְאִיהִי בִינָה, וַעֲלָהּ אִתְּמַר הָכָא לֹא תִקַּח הָאֵם, שַׁלֵּחַ תְּשַׁלַּח אֶת הָאֵם, הֲדָא הוּא דִכְתִיב (משלי ב ג) כִּי אִם לַבִּינָה תִקְרָא, וְאִיהִי אוֹרַיְיתָא דִלְעִילָא דְאִתְּמַר בָּהּ (שם א ח) וְאַל תִּטֹּשׁ תּוֹרַת אִמֶּךָ. 

וְעוֹד אִלֵּין דְּנָטְרִין אוֹת בְּרִית בִּתְּחוּמֵיהּ, דְּאִיהוּ שְׁמוֹנָה יָמִים, וְנָטְרֵי אוֹת שַׁבָּת בִּתְּחוּמֵיהּ, דְּאִינוּן י"י מִן יאהדונה"י, דִבְגִינַיְיהוּ אוּקְמוּהָ מָארֵי מַתְנִיתִין, דְּלָא אִשְׁתַּכַּח בַּר נַשׁ פָּחוּת מִתַּרְוַיְיהוּ, כְּתִיב לֹא תִקַּח הָאֵם עַל הַבָּנִים, וְאִינוּן דְּלָא אִשְׁתַּכְּחוּ בְּכָל יוֹמָא בִּשְׁתֵּי אוֹתוֹת אֵלּוּ דְאִינוּן אוֹת תְּפִלִּין וְאוֹת בְּרִית  


Daf 2b

 מִילָה, וּבְשַׁבָּת אוֹת בְּרִית וְאוֹת שַׁבָּת, כְּתִיב בְּהוֹן שַׁלֵּחַ תְּשַׁלַּח אֶת הָאֵם. 

וְאִי תֵמְרוּן אַמַּאי צְרִיכִין לְמֶהֱוֵי תַּרְוַיְיהוּ בְּכָל בַּר נַשׁ בְּכָל יוֹמָא, בְּגִין דְּלָא תִשְׁתַּכַּח שְׁכִינְתָּא דְאִיהוּ יוּ"ד מִן אדנ"י, יְחִידָה בְּלָא קוּדְשָׁא בְּרִיךְ הוּא דְאִיהוּ יוּ"ד מִן יהוה, וְצָרִיךְ בַּר נַשׁ דְּלָא יִשְׁתַּכַּח בְּכָל יוֹמָא פָּחוּת מִתַּרְוַיְיהוּ, וְאִי לָא עֲלֵיהּ אִתְּמַר (משלי טז כח) וְנִרְגָּן מַפְרִיד אַלּוּף, דְּאַפְרִיד אַלּוּפֵיהּ דְּעָלְמָא מִשְּׁכִינְתָּא, נוּקְבָא אִתְּמַר בָּהּ (שמות לא יז) אוֹת הִיא לְעוֹלָם, דְּכוּרָא בְּרִית מֶלַח עוֹלָם הוּא, וּבְגִין דָּא אוֹת תְּפִלִּין נוּקְבָא, אוֹת בְּרִית דְּכוּרָא, וְרָזָא דְמִילָה (דברים ל יב) מִ"י יַ"עֲלֶה לָּ"נוּ הַ"שָּׁמַיְמָה, בְּרֵישֵׁי תֵּיבִין מִילָ"ה וּבְסוֹפֵי תֵּיבִין יהו"ה, בִּתְּפִלִּין נוּקְבָא הֲדָא הוּא דִכְתִיב (שמות יג טז) וְהָיָה לְאוֹת עַל יָדְכָה יַד כֵּהָה 

וְעַל קַן דְּצִפּוֹרָא דָא אִתְּמַר, (ישעיה ד ו) וְסֻכָּה תִּהְיֶה לְצֵל יוֹמָם וְגוֹמֵר, וְאִיהוּ לָשׁוֹן סְכַךְ שֶׁמְּסַכֶּכֶת בָּהּ אִימָּא עַל בָּנֶיהָ, אֶפְרוֹחִים דִּילָהּ תְּלַת הֲדַסִּים וּתְרֵי בַדֵּי עֲרָבוֹת וְלוּלָב, אוֹ בֵּיצִים דָּא אִינוּן אֶתְרוֹגין דְּכָל חַד שִׁיעוּרֵיהּ בְּכַבֵּיצָה, וְאִלֵּין דִּרְשִׁימִין בְּהוֹן כְּתִיב עֲלַיְיהוּ לֹא תִקַּח הָאֵם עַל הַבָּנִים, דִּתְלַת הֲדַסִּים רְמִיזִין לִתְלַת אֲבָהָן, תְּרֵי בַדֵּי עֲרָבוֹת לִתְרֵי נְבִיאֵי קְשׁוֹט, לוּלָב צַדִּיק כַּתָּמָר יִפְרָח (תהלים צב יג), אֶתְרוֹג רָמִיז לִשְׁכִינְתָּא, סוּכָּה רְמִיזָא לְאִימָּא דִמְסַכֶּכֶת עֲלַיְיהוּ, הָא אִינוּן תְּמַנְיָא לָקֳבֵל יאהדונה"י, דְאִיהוּ חוּשְׁבַּן סוּכָּ"ה כ"ו ה"ס, וְאִלֵּין דְּלָא נָטְלִין אִלֵּין סִימָנִין בִּידֵיהוֹן כְּתִיב בְּהוֹן שַׁלֵּחַ תְּשַׁלַּח כֶּתֶ"ר חָכְמָ"ה, דְּלָא שַׁרְיָין אִלֵּין בְּאִלֵּין תְּמַנְיָא, לְמֶהֱוִי כֻּלְּהוּ עֲשַׂר סְפִירָן בְּכָל נִעֲנוּעַ וְנִעֲנוּעַ דְּנִעֲנוּעִי דְלוּלָב וּמִינָיו, בְּכָל פִּקּוּדָא וּפִקּוּדָא 

וְעַל הַאי צִפּוֹר קָא רְמִיזוּ רַבָּנָן בָּהַגָּדָה דְבַתְרָא, דְרַבָּה בַּר בַּר חָנָה דַהֲוָה אָזֵיל בִּסְפִינְתָּא, וְחָזָא לְהַהִיא צִפְּרָא דְיַמָּא מָטָא עַד קַרְסוּלוֹי, וּמָאן צִפּוֹר הָכָא חַד מֵאִלֵּין אֶפְרוֹחֵי אוֹ מֵאִינוּן בֵּיצִים, אֶפְרוֹחִים כְּגוֹן פְּרָחִים דְּלַאו אִינוּן גְּמַר פְּרִי מִתַּתָּא לְעִילָא, אוֹ מִבָּנִים שִׁית דְּאִינוּן מֵעִילָא לְתַתָּא תְּחוֹת אִימָּא עִלָּאָה, דְהָא בֵּיצִים מִסִּטְרָא דְאִימָּא תַּתָּאָה אִינוּן דְּאִיהִי בֵּיצָה, אֶפְרוֹחִים מִסִּטְרָא דְצַדִּיק מִתַּתָּא לְעִילָא, אֶלָּא לָא הֲוָה אֶלָּא מֵאִלֵּין אֶפְרוֹחֵי וְצַדִּיק שְׁמֵיהּ עַמּוּדָא חֲדָא מֵאַרְעָא עַד רְקִיעָא, וְיַמָּא מָטֵי עַד קַרְסוּלוֹי אִלֵּין נֶצַח וָהוֹד, דְּאִימָּא עִלָּאָה אִיהִי יַמָּא דְאִתְפַּשְׁטַת לְחַמְשִׁין תַּרְעִין, עַד קַרְסוּלוֹי דְּהַהוּא עוֹפָא. 

כְּגַוְונָא דָא יו"ד אִיהוּ עִִשֶׂר ה' חָמֵשׁ, עִִשֶׂר זִמְנִין ה' אִינוּן חַמְשִׁין, עִִשֶׂר בְּכָל סְפִירָה מֵאִלֵּין חָמֵשׁ מֵחֶסֶד עַד הוֹד, יְסוֹד נָטִיל לוֹן כֻּלְּהוּ וְאִיקְרֵי כָּ"ל כְּלִיל מֵאִלֵּין חַמְשִׁין, וְכָרְסַיָּא דִלְתַתָּא יָם הַמֶּלַח כִּסֵּא דִין. 

עוֹף דְּאִיהוּ צִפּוֹר דִּילֵיהּ אִיהוּ מטטרו"ן, עֲלֵיהּ אִתְּמַר (קהלת י כ) כִּי עוֹף הַשָּׁמַיִם יוֹלִיךְ אֶת הַקּוֹל, קוֹל דִּקְרִיאַת שְׁמַע דְּאִיהוּ כְלִיל שִׁית יוֹמִין דְּחוֹל וְשַׁלִּיט עֲלַיְיהוּ, וְנָטִיל הַהוּא קוֹל וּפָרַח בֵּיהּ עַד עַמּוּדָא דְאֶמְצָעִיתָא, דְּאִיהוּ קוֹל יהו"ה עַל הַמָּיִם, (תהלים כט ג) וְלֵית מַיִם אֶלָּא תוֹרָה, וְאִיהוּ קוֹל יהו"ה בֶּהָדָר, עַד שִׁית קָלִין וְאִיהוּ שְׁבִיעָאָה לוֹן בְּאִימָּא. 

וּבַעַל כְּנָפַיִם יַגֵּיד דָּבָר (קהלת י כ), דָּא צְלוֹתָא, דְמָטֵי לָהּ עַד צַדִּיק חַי עָלְמִין, כְּלִיל חַ"י בִּרְכָאָן, דְּאִתְּמַר בְּהוֹן (משלי י ו) וּבְרָכוֹת לְרֹאשׁ צַדִּיק, חַי הָעוֹלָמִים, וּצְלוֹתָא אִיהוּ דִבּוּר דִּרְכִיבַת עֲלֵיהּ, וְאִיהוּ מֶרְכָּבָה לְגַבָּהּ בְּיוֹמִין דְּחוֹל, וְדָא שְׁכִינְתָּא וְדָא אדנ"י, קוֹל רָכִיב בְּפוּמוֹי דָא יהו"ה, וְרָזָא דְּדִבּוּר (תהלים נא יז) אדנ"י שְׂפָתַי תִּפְתָּח וְגוֹמֵר, וְאִיהוּ מֶרְכָּבָה לְתַרְוַיְיהוּ כְּגַוְונָא דָא יאהדונה"י, וְהָכִי סְלִיק מַלְאָ"ךְ כְּחוּשְׁבַּן תְּרֵין שְׁמָהָן כַּחֲדָא, וּבְגִין דָּא אִתְקְרֵי מַלְאָךְ שַׂר הַפָּנִים, דְּעַל יַד שְׁלִיחָא דָא מִתְיַחֲדִין בְּשִׁית יוֹמֵי דְחוֹל, אֲבָל בְּיוֹמָא דְשַׁבַּתָּא לָא סָלְקִין תְּרֵין שְׁמָהָן אִלֵּין, דְּאִינוּן עַמּוּדָא דְאֶמְצָעִיתָא וּשְׁכִינְתֵּיהּ, וְלָא מִתְיַחֲדִין עַל יְדֵי שְׁלִיחַ, אֶלָּא בְּצַדִּיק חַי עָלְמִין, וַעֲלֵיהּ אִתְּמַר כִּי עוֹף הַשָּׁמַיִם יוֹלִיךְ אֶת הַקּוֹל, קוֹל  


Daf 3a

 דִּקְרִיאַת שְׁמַע, וּבַעַל כְּנָפַיִם יַגִּיד דָּבָר דִּבּוּר דִּצְלוֹתָא, וְלָא עַל יְדֵי שְׁלִיחַ, וּבְגִין דָּא (משלי י כו) וְצַדִּיק יְסוֹד עוֹלָם הוּא כְלִיל כֹּלָּא, וּבֵיהּ מִתְיַיחֲדִין תְּרֵין שְׁמָהָן אִלֵּין, וְעַל תְּרֵין שְׁמָהָן אִלֵּין אִתְּמַר (דהי"א טז לג) אָז יְרַנְּנוּ עֲצֵי הַיָּעַר, וְנֶעֱנָה מַלְאָךְ מִגּוֹ אֶשָּׁא מִשְּׁמַיָּא וְאָמַר, הֵן הֵן מַעֲשֵׂה מֶרְכָּבָה, וַהֲווֹ מִתְקַבְּצִין מַלְאֲכֵי הַשָּׁרֵת כִּבְמַזְמוּטֵי חָתָן וְכַלָּה. אָמַר רַעִִיָא מְהֵימְנָא בְּרִיךְ יְהֵא בּוֹצִינָא קַדִּישָׁא דְאָמַר מִלִּין אִלֵּין, לְיַחֲדָא בְּהוֹן קוּדְשָׁא בְּרִיךְ הוּא וּשְׁכִינְתֵּיהּ. 

קוּם אֵלִיָּהוּ נְבִיאָה לִיקָרָא דְקוּדְשָׁא בְּרִיךְ הוּא וּשְׁכִינְתֵּיהּ, וְיִתְעֲרוּן עִמָּךְ שְׁאָר נְבִיאֵי, וַעֲבֵיד לֵיהּ קִנָּא בְּהַאי חִבּוּרָא, וּלְכָל מַשִּׁרְיָין דְּאָזְלִין מִתְתַּרְכֵי בָּתַר קוּדְשָׁא בְּרִיךְ הוּא וּשְׁכִינְתֵּיהּ, לְחַבָּרָא לוֹן בְּהַאי חִבּוּרָא, לְאִשְׁתַּכָּחָא בֵּיהּ נְיָיחָא לְאִלֵּין מַשִּׁרְיָין דְּנִשְׁמָתִין דְּאָזְלִין מִתְתַּרְכִין מִשְּׁכִינְתָּא, דְאִיהִי יְחִידָאָה אֵיכָה יָשְׁבָה בָדָד (איכה א א), וּלְאִשְׁתַּכָּחָא בֵּיהּ נְיָיחָא לְמַשִּׁרְיָין דְּקוּדְשָׁא בְּרִיךְ הוּא, דְאִתְּמַר בְּהוֹן (ישעיהו לג ז) הֵן אֶרְאֶלָּם צָעֲקוּ חוּצָה מַלְאֲכֵי שָׁלוֹם מַר יִבְכָּיוּן, וְלֵית שָׁלוֹם אֶלָּא קוּדְשָׁא בְּרִיךְ הוּא. 

קוּם לְחַבָּרָא לוֹן בְּהַאי חִבּוּרָא, דְהָא כַּד אִית בְּיִשְׂרָאֵל מַשְׂכִּילִים, מֵאִלֵּין דְּאִתְּמַר בְּהוֹן (דניאל יד ג) וְהַמַּשְׂכִּילִים יַזְהִירוּ כְּזֹהַר הָרָקִיעַ, דָּא דְּאִתְקְרֵי סֵפֶר הַזֹּהַר, דְּיָדְעִין לְמִפְלַח לְמָארֵיהוֹן, וּלְאַפָּקָא אַזְכָּרוֹת דִּשְׁמָהָן דְּקוּדְשָׁא בְּרִיךְ הוּא וּשְׁכִינְתֵּיהּ בְּכַוָּנָה, וּלְחַבָּרָא לוֹן בְּקוֹל דִּקְרִיאַת שְׁמַע, וּבְדִבּוּר דִּצְלוֹתָא, דְּאִינוּן תְּרֵין שְׁמָהָן יאהדונה"י, דִבְהוֹן כְּלִילָן כָּל הֲוַויָּי"ן וְכִנּוּיָי"ן וַעֲשַׂר סְפִירָן. 

כַּמָּה מַלְאָכִין דְּאִינוּן חֵיוָון דְּמֶרְכַּבְתָּא וּשְׂרָפִים וְאוֹפַנִּים, וְכָל עִִשֶׂר כִּתּוֹת דִּכְלִילָן בְּהוֹן דִּמְשַׁמְּשִׁין לְעִִשֶׂר סְפִירוֹת, כֻּלְּהוּ וּפְנֵיהֶם וְכַנְפֵיהֶם פְּרוּדוֹת (יחזקאל א יא) לְפוּמוֹי, לָקֳבֵל אִלֵּין אַזְכָּרוֹת, דְּאִינוּן יאהדונה"י, בֵּין בִּקְרִיאַת שְׁמַע בֵּין בִּצְלוֹתָא בֵּין בְּשִׁירוֹת וְתִשְׁבָּחוֹת וְהוֹדָאוֹת, דִּבְכָל אַזְכָּרָה דְיִפּוֹק מִפּוּמוֹי בְּכָל אֲתַר וּבְכָל מַמְלָל, צָרִיךְ לְכַוָּונָא דִיבּוּר בְּאדנ"י קוֹל בְּיהו"ה, וּלְיַחֲדָא לוֹן כַּחֲדָא, בְּיִחוּדָא דְאִיהוּ יָחִיד נֶעֱלָם, דִּמְחַבֵּר לוֹן וּמְיַחֵד לוֹן כַּחֲדָא, וּבֵיהּ צָרִיךְ הַכַּוָּנָה, דְלָא תַלְיָא לְמֵימַר בֵּיהּ קוֹל וְדִבּוּר אֶלָּא מַחֲשַׁבְתָּא. 

כַּד נָחִית קוּדְשָׁא בְּרִיךְ הוּא בִּקְרִיאַת שְׁמַע, אִתְּמַר בְּחֵיוָן וָאֶשְׁמַע אֶת קוֹל כַּנְפֵיהֶם (שם כד), בְּעִִשֶׂר מִינֵי הִלּוּלִים, בְּשִׁיר פָּשׁוּט דְּאִיהוּ י' כֶּתֶ"ר, כָּפוּל דְּאִיהוּ י"ה חָכְמָ"ה וּבִינָ"ה, מְשׁוּלָשׁ בְּיה"ו דְאִיהוּ חֶסֶ"ד גְּבוּרָ"ה תִּפְאֶרֶ"ת, מְרוּבָּע בְּיהו"ה דְּאִיהוּ נֶצַ"ח הוֹ"ד יְסוֹ"ד מַלְכוּ"ת, דְּנָטְרִין צִפָּרָא קַדִּישָׁא יִשְׂרָאֵל בֵּינַיְהוּ, וְקָרָאן בָּהּ לְיִשְׂרָאֵל דְּאִיהוּ עַמּוּדָא דְאֶמְצָעִיתָא, וְהַיְינוּ שְׁמַע יִשְׂרָאֵל, הָא נָחִית לְגַבָּהּ, צָרִיךְ לְקַשְׁרָא לֵיהּ בַּהֲדָהּ, וּלְיַחֲדָא לוֹן בְּיִחוּדָא חֲדָא בְּלָא פִּירוּדָא כְּלָל, וּבְגִין דָּא מָאן דְּשָׂח בֵּנְתַּיִים עֲבֵירָה הִיא בְּיָדוֹ הַהִיא שִׂיחָה. 

וְאַמַּאי קָשְׁרִין לֵיהּ בַּהֲדָהּ לְא"ח עִם ד', כְּלִילָא מֵאַרְבַּע פָּרָשִׁיָּין, בְּגִין דְּלָא יְהֵא פָרַח מִינָהּ, וְאִשְׁתְּאָרַת יְחִידָה, אֵיכָה יָשְׁבָה בָדָד, וּבְגִין דָּא קָשְׁרִין לֵיהּ בַּהֲדָהּ בְּכַמָּה קִשּׁוּרֵי דִתְּפִלֵּי, בְּכַמָּה קִשּׁוּרֵי דְצִיצִית, דְּלָא יָזוּז מִינָהּ. 

וְכָל קֶשֶׁר אִיהוּ מִסִּטְרָא דְאָת י', וּתְרֵין קִשְׁרִין אִנּוּן, דְּאִנּוּן קֶשֶׁר דְּרֵישָׁא קֶשֶׁר דִּדְרוֹעָא שְׂמָאלָא, וְאִנּוּן י"י מִן יאהדונה"י, יהו"ה אַרְבַּע פָּרָשִׁיָּין דִּתְּפִלֵּי, וְרָאוּ כָּל עַמֵּי הָאָרֶץ כִּי שֵׁם יהו"ה וכו' (דברים כח י), אדנ"י אַרְבַּע בָּתֵּי דִתְּפִלֵּי, אהי"ה אֲשֶׁר אהי"ה מִלְּגָאו דִתְּפִלֵּי, בְּכ"א אַזְכָּרוֹת דִּתְּפִלִּין דְּרֵישָׁא וּבְּכ"א אַזְכָּרוֹת דִּתְּפִלִּין דְּיָד, וְדָא אִימָּא עִלָּאָה, תְּפִלֵּי דְמָארֵי עָלְמָא קָארִינָן לֵיהּ, תְּפִלִּין עַל רֵישָׁא דְעַמּוּדָא דְאֶמְצָעִיתָא, כָּסֵי לֵיהּ אִימָּא בְּגַדְפָהָא דְאִינוּן רְצוּעִין דִּתְּפִלֵּי, וְקָשְׁרִין לֵיהּ יִשְׂרָאֵל בִּשְׁכִינְתָּא תַּתָּאָה בִּתְּפִלִּין דְּיָד, וְלֵיהּ אָמְרִין שְׁמַע יִשְׂרָאֵל, בְּרָא דְסָבָא דְסָבִין, וְדָא חָכְמָה עִלָּאָה, וְעַל שְׁמֵיהּ אִתְקְרֵי עַמּוּדָא דְאֶמְצָעִיתָא יִשְׂרָאֵל, שִׁיר אֵ"ל שִׁיר מִשְּׂמָאלָא שִׁיר דִּלְוִיִּם, אֵ"ל מִימִינָא דְכַהֲנַיָּא, עַמּוּדָא דְאֶמְצָעִיתָא  


Daf 3b

 יִשְׂרָאֵל כְּלִיל תַּרְוַיְהוּ, חָכְמָה נָחִית בְּבִרְכָתָא דְכַהֲנָא בִּימִינָא, וּבֵיהּ הָרוֹצֶה לְהַחְכִּים יַדְרִים, אִימָּא נָחִית בִּקְדוּשָׁה דְלֵיוָאֵי מִשְּׂמָאלָא, וּבֵיהּ הָרוֹצֶה לְהַעֲשִׁיר יַצְפִּין, עַמּוּדָא דְאֶמְצָעִיתָא קִשּׁוּרָא דְתַרְוַיְהוּ יִחוּדָא דְתַרְוַיְהוּ. 

אוּף הָכִי יְסוֹד חַי עָלְמִין, קִשּׁוּרָא דְעַמּוּדָא דְאֶמְצָעִיתָא וּשְׁכִינְתָּא תַּתָּאָה, בְּאָן אֲתַר בִּצְלוֹתָא, דְבֵיהּ כְּלִילָן חַ"י בִּרְכָאָן, וּבֵיהּ מִתְיַיחֲדִין תְּרֵין שְׁמָהָן כַּחֲדָא אִינוּן יאהדונה"י, וְחִבּוּרָא דִתְרֵין שְׁמָהָן צְרִיכִין בַּחֲשַׁאי, וְרָזָא דְמִלָּה (יחזקאל א כה) בְּעָמְדָם תְּרַפֶּינָה כַנְפֵיהֶן, בְּעָמְדָם יִשְׂרָאֵל בִּצְלוֹתָא דְעַמִּידָה חֵיוָון תְּרַפֶּינָה כַנְפֵיהֶם דְּלָא לְמִשְׁמַע בְּהוֹן קָלָא, דְּתַמָּן קוֹל דְּמָמָה דַקָּה (מ"א יט יב), קֹדֶשׁ הַקֳּדָשִׁים דְּאִיהוּ בְּעַמִּידָה, בְּגִין דְּתַמָּן קָאָתָא מַלְכָּא. 

דְּהָא בְּרוּחַ גְּדוֹלָה וּבָרַעַשׁ וּבָאֵשׁ, דְּאִשְׁתַּמְעוּן בְּהוֹן גַּדְפֵי חֵיוָון לָא אָתָא מַלְכָּא, אֶלָּא בְּקוֹל דְּמָמָה דַקָּה, דְאִיהִי בָּתַר רוּחַ רַעַשׁ אֵשׁ, וְאִיהִי רְבִיעָאָה לוֹן, וַעֲלַיְהוּ אָמַר יְחֶזְקֵאל (א ד), וָאֵרֶא וְהִנֵּה רוּחַ סְעָרָה בָּאָה מִן הַצָּפוֹן, עָנָן גָּדוֹל, וְאֵשׁ מִתְלַקַּחַת, הָא אִינוּן תְּלַת, דִּרְכִיבִין בְּהוֹן תְּלַת אַתְוָון הו"ה, קוֹל דְּמָמָה דַקָּה דָא י' מִן הוה"י, וְאִיהִי י' מִן אדנ"י, תַּמָּן קָא אָתָא מַלְכָּא דְאִיהוּ יהו"ה. דְּכָל הֲוַיָּ"ה דְשַׁלִּיט ה' עַל ו' ה' עַל י' נוּקְבָא אִיהִי הַהֲוַיָּ"ה, כְּגוֹן טִפָּה דְנוּקְבָא כַּד שַׁלִּיט עַל טִפָּה דִדְכוּרָא בַּת אִיהִי. 

אָתָא אֵלִיָּהוּ וְכָל מָארֵי מְתִיבְתָּא, וְאִשְׁתַּטְחוּ קַמֵּיהּ וְאָמְרוּ, סִינַי סִינַי מָאן יָכִיל לְמֵימַר מִלִּין קַמָּךְ, אֶלָּא בְּקוֹל דְּמָמָה דַקָּה, דִבְפוּמָךְ קָא אָתֵי מַלְכָּא, קוּם אֵלִיָּהוּ תַּקֵּין לְבוּשֵׁי מַלְכָּא וּמַטְרוֹנִיתָא, דְאַנְתְּ כַּהֲנָא, תַּקֵין לֵיהּ לְקוּדְשָׁא בְּרִיךְ הוּא אַרְבַּע בִּגְדֵי לָבָן, וְאַרְבַּע בִּגְדֵי זָהָב לְמַטְרוֹנִיתָא, דְאִתְּמַר בָּהּ (תהלים מה יד) כָּל כְּבוּדָּה בַת מֶלֶךְ פְּנִימָה מִמִּשְׁבְּצוֹת זָהָב לְבוּשָׁהּ. 

אַרְבַּע בִּגְדֵי לָבָן כֻּלְּהוּ רַחֲמֵי בִּשְׁמָא דְיהו"ה, וְלֵית מָאן דְמָחִיל בְּהוֹן עִִרְיָין אֶלָּא אִיהוּ, אַרְבַּע בִּגְדֵי זָהָב כֻּלְּהוּ דִינָא מִסִּטְרָא דְאדנ"י, וְלֵית מָאן דְּמָחִיל עַל עֲבוֹדָה זָרָה אֶלָּא אִיהִי, דְּשַׁלְטָאן שִׁפְחָה בַּאֲתַר דִּגְבִירְתָּהּ. 

כִּשְׁמֵיהּ כֵּן כָּרְסְיֵיהּ, כֵּן לְבוּשֵׁיהּ, וּבְאִלֵּין לְבוּשִׁין לָא אִתְלַבַּשׁ עַד כְּעַן מִיּוֹמָא דְאִתְחֲרַב בֵּי מַקְדְּשָׁא, דְּהָא כְתִיב (ישעיה נ ג) אַלְבִּישׁ שָׁמַיִם קַדְרוּת, וּשְׁכִינְתָּא אִתְּמַר בָּהּ (שיר א ו) אַל תִּרְאוּנִי שֶׁאֲנִי שְׁחַרְחוֹרֶת, בְּגִין דְּאִיהִי בְּגָלוּתָא, וְכָרְסַיָּא דִילָהּ פְּגִימָא בְּחוֹבִין דְּיִשְׂרָאֵל, דְּתַמָּן נִשְׁמָתִין דְּיִשְׂרָאֵל, וּבְגִין דָּא זַכָּאָה אִיהוּ מָאן דְּתַקִּין לָהּ כָּרְסַיָּא בִּצְלוֹתָא דִילֵיהּ, בְּפִקּוּדִין דִּילֵיהּ, בָּתַר דְּאִיהוּ מִתַּמָּן כָּרְסַיָּיא פָּגִים בְּגִינַיְהוּ, וְאִסְתַּלַּק שֵׁם יהו"ה מִתַּמָּן, דְּאִיהוּ לָא שַׁרְיָא בַּאֲתַר פָּגִים, הֲדָא הוּא דִכְתִיב (ויקרא כא כא) כָּל אִישׁ אֲשֶׁר בּוֹ מוּם לֹא יִקְרָב, אוּף הָכִי בְּנִשְׁמָתָא פְּגִימָא לָא שַׁרְיָא. 

זַכָּאָה אִיהוּ מָאן דְּאַשְׁלִים נִשְׁמָתֵיהּ, לְשַׁרְיָא בֵּיהּ שֵׁם יהו"ה, וְעָבִיד לֵיהּ כָּרְסַיָּא לְגַבֵּיהּ, וְזַכָּאָה פּוּמָא דְמִתְחַבֵּר בָּהּ קוּדְשָׁא בְּרִיךְ הוּא עִם שְׁכִינְתֵּיהּ דְאִיהוּ תּוֹרַת יהו"ה, וְזַכָּאָה אִיהוּ מָאן דְלָבִישׁ מַלְכָּא וּמַטְרוֹנִיתָא בַּעֲשַׂר סְפִירָן דִּבְּרִיאָה, דִכְלִילָן בְּשֵׁם יאהדונה"י, כִּשְׁמֵיהּ כֵּן לְבוּשׁוֹהִי. 

וּמָאן דְּתַקִּין לֵיהּ סוּסְיָא, דְאִתְּמַר בָּהּ (שיר א ט) לְסוּסָתִי בְּרִכְבֵי פַרְעֹה דִמִּיתִיךְ רַעִִיָתִי, דְאִיהִי מֶרְכָּבָה דִילֵיהּ, דִּבְיוֹמֵי דְשַׁבָּתוֹת וְיָמִים טוֹבִים אִיהוּ לָבוּשׁ לְבוּשֵׁי מַלְכוּתָא, דְאִינוּן עִִשֶׂר סְפִירוֹת דִּבְּרִיאָה, וּבְיוֹמֵי דְחוֹל לָבִישׁ עִִשֶׂר כִּתּוֹת דְּמַלְאָכַיָּא, דִמְשַׁמְּשֵׁי לוֹן לַעֲשַׂר סְפִירָן דִּבְּרִיאָה. 

דְּעִִּשֶׂר סְפִירוֹת דַּאֲצִילוּת מַלְכָּא בְּהוֹן, אִיהוּ וְגַרְמֵיהּ חַד בְּהוֹן, אִיהוּ וְחַיּיוָי חַד בְּהוֹן, מַה דְּלַאו הָכִי בְּעִִשֶׂר סְפִירוֹת דִּבְּרִיאָה, דְלַאו אִינוּן וְחַיֵּיהוֹן חַד, לַאו אִינוּן וְגַרְמֵיהוֹן חַד. 

וְעִלַּת עַל כֹּלָּא הוּא נָהִיר (נ"א נחית) בְּעִִשֶׂר סְפִירוֹת דַּאֲצִילוּת, וּבְעִִשֶׂר סְפִירוֹת דִּבְּרִיאָה, וְנָהִיר בְּעִִשֶׂר כִּתּוֹת דְּמַלְאָכַיָּא, וּבְעִִשֶׂר גַּלְגַּלֵּי דִרְקִיעָא, וְלָא אִשְׁתַּנִּי בְכָל אֲתַר.  


Daf 4a

 קוּם יְחֶזְקֵאל נְבִיאָה, לְגַלָּאָה אִלֵּין מַרְאוֹת קַמֵּי שְׁכִינְתָּא, דְּאִתְּמַר בְּהוֹן (יחזקאל א יג) וּדְמוּת הַחַיּוֹת מַרְאֵיהֶם כְּגַחֲלֵי אֵשׁ, בְּנִקּוּדֵי אוֹרַיְיתָא וְטַעֲמֵי דְאוֹרַיְיתָא, דַעֲלַיְיהוּ דְאַתְוָון אִתְּמַר (שם) וּדְמוּת הַחַיּוֹת, מַרְאֵיהֶם כְּגַחֲלֵי אֵשׁ אִלֵּין אִינוּן נְקוּדִין, בּוֹעֲרוֹת כְּמַרְאֵה הַלַּפִּידִים אִלֵּין טַעֲמֵי, וּבְהוֹן (דניאל יב ג) וְהַמַּשְׂכִּילִים יַזְהִירוּ כְּזֹהַר הָרָקִיעַ, וְהַמַּשְׂכִּילִים אִלֵּין אַתְוָון, יַזְהִירוּ אִלֵּין נְקוּדִין דְּנָהֲרִין בְּהוֹן, כְּזֹהַר אִלֵּין טַעֲמֵי. 

וּשְׁכִינְתָּא כְּלִילָא מִכֻּלְּהוּ, עֲלָהּ אִתְּמַר (יחזקאל א יג) הִיא מִתְהַלֶּכֶת בֵּין הַחַיּוֹת, דְּאִינוּן חֵיוָן עִלָּאִין דִּנְקוּדֶי דְּטַעֲמֵי, וְחֵיוָון תַּתָּאִין דִּנְקוּדֵי דְאַתְוָון, כְּגַוְונָא דָא הֶֹ, וְאִנּוּן סֶגּוֹלְתָּ"א לְעִילָא תְּלַת חֵיוָון עִילָאֵין, דִרְמִיזִין י' י' י' בְּרָאשֵׁי תֵּיבוֹת יהו"ה יהו"ה יהו"ה, וְאִינוּן יהו"ה מֶלֶךְ יהו"ה מָלָךְ יהו"ה יִמְלֹךְ, אַנְפֵּי תְּלַת חֵיוָון עִילָּאִין, דְּאִינוּן חֶסֶ"ד גְּבוּרָ"ה תִּפְאֶרֶ"ת, וּלְתַתָּא סֶגוֹ"ל דְּאִינוּן חֵיוָון תַּתָּאִין, אַנְפֵּי נֶצַ"ח יְסוֹ"ד וָהוֹ"ד, דִּרְמִיזִין בִּיבָרֶכְ"ךָ יהו"ה יָאֵ"ר יהו"ה יִשָּׂ"א יהו"ה, נְקוּדָה דְאֶמְצָעִיתָא חַיָּה שֶׁשְּׁמָהּ אָדָם כְּגַוְונָא דָא הּ, הִיא מִתְהַלֶּכֶת בֵּין הַחַיּוֹת, דְּאִינוּן תְּלַתִ לְעִילָא, וּתְלַת לְתַתָּא, כְּגַוְונָא דָא הֶֹ. 

אִיהִי רְבִיעָאָה לְכָל תְּלַת, וּשְׁבִיעָאָה לְשִׁית. וְרָזָא דִתְלַת חֵיוָון תַּתָּאִין, עֲלַיְיהוּ אִיהוּ קָא רְמִיז וַיְהִי בִּשְׁלֹשִׁים שָׁנָה (יחזקאל א א), וְעַל נְקוּדָא דְאֶמְצָעִיתָא קָא רְמִיז בָּרְבִיעִי, דְאִיהוּ אַרְבַּע אַנְפֵּי אָדָם, חָכְמָה עִלָּאָה כֹּ"חַ מָ"ה, דְּאִתְּמַר בֵּיהּ (שם כו) דְמוּת כְּמַרְאֵה אדָם עָלָיו מִלְמָעִִלָה, וְכֹלָּא בְּרָזָא דִנְקוּדֵי דְאָת הֶֹ. 

בַּחֲמִשָּׁה לַחֹדֶשׁ, דָּא אָת ה', דְּאִיהִי אֱלֹהִי"ם, כִּנוּ"י לְשֵׁם יהו"ה, וְאִיהִי כָּרְסַיָּא, דְהָכִי סְלִיק הַכִּסֵּ"א כְּחוּשְׁבַּן אֱלֹהִי"ם. 

וְאִיהִי כֶּתֶר עִִלְיוֹן, חֲמִישָׁאָה לְאַרְבַּע חֵיוָון עִלָּאִין, וַחֲמִישָׁאָה לְאַרְבַּע תַּתָּאִין, וְאִיהִי כָּרְסַיָּא לְמָארֵי כֹּלָּא, אָדוֹן עַל כֹּלָּא, דְאִיהוּ טָמִיר וְגָנִיז 

וְאִי תֵּימָא דְרָזָא דָא חָזָא יְחֶזְקֵאל, לָא הֲוָה אֶלָּא דְמוּת דְּאִלֵּין חֵיוָון, וְלָא דְחָזָא חֵיוָון, אֶלָּא כְּמַלְכָּא דְשָׁלַח שְׁטָר בְּחוֹתָמֵיהּ, וְדִיּוֹקְנָא דְמַלְכָּא רְשִׁימָא עַל שַׁעֲוָה מֵחוֹתָמֵיהּ. דְּבִסְפִירָן דַּאֲצִילוּת אִיהוּ דִיּוֹקְנָא דְמַלְכָּא מַמָּשׁ, וּבִסְפִירָן דִבְּרִיאָה חוֹתָמָא דְמַלְכָּא, וּבִסְפִירָן דִּיְצִירָה וּבְמַלְאָכִין דְּאִינוּן חֵיוָון צִיּוּרָא דְחוֹתָמָא בְשַׁעֲוָה, וּבְגִין דָּא אִתְּמַר בְּמַרְאוֹת יְחֶזְקֵאל (שם) דְּמוּת כְּמַרְאֵה אָדָם, וּדְמוּת הַחַיּוֹת, וְלָא הַחַיּוֹת מַמָּשׁ. לְמָאן דְּכָל יוֹמוֹי לָא חָזָא מַלְכָּא, וַהֲוָה בֶּן כְּפַר, וְשָׁאִיל בְּגִינֵיהּ, וּרְשִׁימִין לֵיהּ עַל טַבְלָא אוֹ עַל נַיָּיר דִּיּוֹקְנֵיהּ. 

וְאִית נְקוּדָה דְכָל עָלְמָא תַּלְיָא תְּחוֹתָהּ, כְּגוֹן שִׁמְשָׁא לְגַבֵּי תַּתָּאִין, אִתְחַזְיָא לִבְנֵי נָשָׁא תְּחוֹת רְקִיעָא כִּנְקוּדַת קָמֵ"ץ, וְאִיהוּ כַּמָּה זִמְנִין רַב מִכָּל אַרְעָא, כָּל שֶׁכֵּן נְקוּדִין דְּאוֹרַיְיתָא, לְגַבֵּי גוֹבַהּ דִּלְהוֹן, וְאִתְחַזְיָין לָן נְקוּדִין. (עד כאן). 

וַאֲנִי בְתוֹךְ הַגּוֹלָה עַל נְהַר כְּבָר (יחזקאל א א), דָּא נְהַר דִּינוּר נָגֵיד וְנָפֵיק מִן קֳדָמוֹהִי, אֶלֶף אַלְפִים יְשַׁמְּשׁוּנֵיהּ, וְרִבּוֹא רִבְוָן דְּמַלְאָכַיָּא קֳדָמוֹהִי יְקוּמוּן, דִּינָא יְתִיב, וְסִפְרִין פְּתִיחוּ (דניאל ז י), דְּאִינוּן תְּלַת סְפָרִין דְּנִפְתָּחִין בְּרֹאשׁ הַשָּׁנָה, וּבֵיה טָבְלִין נִשְׁמָתִין בְּהַאי נְהַר דִּינוּר, מִזּוּהֲמָתָן דִּמְזוּהָמִין בְּעָלְמָא שְׁפֵלָה, וְדָא מטטרו"ן, בְּדִיּוֹקְנָא דְצַדִּיק יְסוֹד עָלְמָא, דְּאִיהוּ נְהַר דִּינוּר מִסִּטְרָא דִגְבוּרָה, נָהָר פְּלָגָיו מִסִּטְרָא דְחֶסֶד, פַּלְגֵי מָיִם, וְהַאי אִיהוּ עַל נְהַר כְּבָר, מַאי כְּבָר, דָּא מטטרו"ן, רֶכֶ"ב לְעַמּוּדָא דְאֶמְצָעִיתָא, וַיִּרְכַּב עַל כְּרוּב וַיָּעֹף (תהלים יח יא), וְאִיהוּ רֶכֶב אֵשׁ וְסוּסֵי אֵשׁ (מ"ב ב יא), כְּלִיל שִׁתִּין רִבּוֹא מֶרְכָּבוֹת, וּמִסִּטְרָא דְצַדִּיק חַי עָלְמִין הוּא כְּלִיל י"ח רִבּוֹא מֶרְכָּבוֹת, וְהַיְינוּ רֶכֶב אֱלֹהִי"ם רִבּוֹתַיִם אַלְפֵי שִׁנְאָן (תהלים סח יח), וְאוּקְמוּהָ מָארֵי מַתְנִיתִין תְּרֵי אַלְפֵי שֶׁאֵינָן מִתְּרֵין רִבּוֹא, דְאִנּוּן כָּל רִבּוֹא עֲשֶׂרֶת אֲלָפִים, רִבּוֹתַיִם עִִשְׂרִים אֲלָפִים, תְּרֵי שֶׁאֵינָן, אִשְׁתָּאֲרוּ תַּמְנֵי 


Daf 4b

 סְרֵי אַלְפֵי, דְנָחֲתִין עִם מטטרו"ן לְקַבְּלָא י"ח בִּרְכָאָן דִּצְלוֹתִין דְּיִשְׂרָאֵל, לְסַלְקָא לוֹן קַמֵּי קוּדְשָׁא בְּרִיךְ הוּא, חַ"י עָלְמִין, צַדִּיק יְסוֹד עוֹלָם, וּבְרָכוֹת לְרֹאשׁ צַדִּיק. 

וַאֲנִי בְתוֹךְ הַגּוֹלָה דָא שְׁכִינְתָּא, נִפְתְּחוּ הַשָּׁמַיִם, ה' רְקִיעִי דְיוֹמָא תִּנְיָנָא, ה' דְהַשָּׁמַיִם, דְּבָהּ רְשִׁימִין חֵיוָון, דִּמְקוֹרֵיהוֹן יו"ד ה"י וא"ו ה"י (נ"א יוד ה"א וא"ו ה"א), יהו"ה, וָאֶרְאֶה מַרְאוֹת אֱלֹהִי"ם (יחזקאל א א), חָמֵשׁ אוֹר דְּיוֹמָא קַדְמָאָה, לָקֳבֵל ה' קַדְמָאָה, כְּלִילָא מֵחָמֵשׁ אוֹר, דְּאִיהוּ אָאֵאֹאִאֻ פִּתּוּחֵי חוֹתָם קֹדֶשׁ לַיהו"ה (שמות כח לו). 

וְכָל חַד אַחֲזֵי אהי"ה, וּנְקוּדִין אִלֵּין סָלְקִין אֱלֹהִי"ם, דִּבְהוֹן שֶׁבַע נְקוּדִין, תְּלַת לְעִילָא תְּלַת לְתַתָּא חֹלֵם בְּאֶמְצָעִיתָא, וְחַד רְקִיעָא תְּמִינָאָה לוֹן, דְּאִתְּמַר בֵּיהּ (בראשית א ז) וַיִּתֵּן אֹתָם אֱלֹהִי"ם בִּרְקִיעַ הַשָּׁמָיִם. 

וְשֶׁבַע נִצּוֹצֵי דִנְקוּדֵי אָאֵאֹאִאֻ לָקֳבֵל שֶׁבַע כֹּכְבֵי לֶכֶת, תְּלַת מִכַּאן וּתְלַת מִכַּאן חַמָּ"ה בְאֶמְצָעִיתֵיהּ, רְבִיעָאָה לְכָל תְּלַת, וּשְׁבִיעָאָה לְשִׁית, וְאִיהִי בְצוּרַת חֹלֵ"ם, בְּאִלֵּין חָמֵשׁ (ויקרא ב ב) וְקָמַץ הַכֹּהֵן מִשָּׁם מְלֹא קֻמְצוֹ, קָמֵ"ץ אִיהוּ י' כַּד אִתְפַּתַּח בְּה' נְקוּדִין אִיהוּ ה', חָמֵשׁ אֶצְבְּעָאן, דִּבְהוֹן אִתְפַּתַּח קוֹמֶץ דְּאִיהוּ י', לְחַמְשִׁין תַּרְעִין דְּחֵירוּ. 

וְאַתְוָון י"ה כְּחֻשְׁבַּן חֹלֵ"ם דְּאִיהוּ אֶמְצָעִי, וְחִרֵ"ק כְּחֻשְׁבַּן ו"ה, ו' דְּרוֹעָא ה' כָּתֵף, קָמֵ"ץ י"ד פִּרְקִין דְּאֶצְבְּעָן, וְהַאי אִיהוּ (שמות יז טז) וַיֹּאמֶר כִּי יָ"ד עַל כֵּס י"הּ, וְאִינוּן רְמִיזִין יהו"ה אלהינ"ו יהו"ה, וּבְחָמֵשׁ אֶצְבְּעָאן דְּיַד שְׂמָאלָא י"ד פִּרְקִין, רְמִיזִין כוז"ו במוכס"ז כוז"ו, וְאִינוּן כ"ח, דְּאִתְּמַר עֲלַיְיהוּ (במדבר יד יז) וְעַתָּה יִגְדַּל נָא כֹּ"חַ יהו"ה, וְהָכִי סְלִיק אי"ה או"ה כ"ח, דִּרְמִיזִין (ירמיה יז יב) בְּכִּסֵּא כָבוֹד מָרוֹם מֵרִאשׁוֹן. 

מִיָּד דְּאִסְתַּלְקוּ, וַיֵּלְכוּ בְלֹא כֹחַ לִפְנֵי רוֹדֵף (איכה א ו), וּבְגִין דָא אוּקְמוּהָ מָארֵי מַתְנִיתִין, כָּל הָאוֹמֵר אָמֵן יְהֵא שְׁמֵיהּ רַבָּא בְּכָל כֹּחוֹ, קוֹרְעִין לוֹ גְזַר דִּינוֹ שֶׁל שִׁבְעִים שָׁנָה, דְּאִינוּן שַׁבְעִין שְׁנִין, בָּתַר אֶלֶף וּמָאתָן שְׁנִין, דְּאִתְחֲרַב בֵּי מַקְדְּשָׁא, וְאִית דְּחָשִׁיב לוֹן מִשֶּׁבּוּטַל הַתָּמִיד, בְּגִין דִּבְדַרְגָּא דְיַעֲקֹב תַּלְיָא קֵץ דְּפוּרְקָנָא, דְּדַרְגֵּיהּ אֱמֶת, הֲדָא הוּא דִכְתִיב (מיכה ז כ) תִּתֵּן אֱמֶ"ת לְיַעֲקֹב, דְּאִיהוּ סִימָן אֶלֶף מָאתַיִם תִּשְׁעִים, וְאִית דְּאוֹסִיף בֵּיהּ ב', קָרוֹב יהו"ה לְכָל קוֹרְאָיו לְכֹל אֲשֶׁר יִקְרָאֻהוּ בֶאֱמֶת (תהלים קמה יח), לָדַעַת בָּאָרֶץ דַּרְכֶּךָ (שם סז ג), אוּף הָכִי אֶרֶץ, אֶלֶּף ר"ץ, מָאתַיִם וְתִשְׁעִים, לְקַיְימָא בְהוֹן אֱמֶ"ת מֵאֶרֶ"ץ תִּצְמָח (שם פד יב), כַּד יְהוֹן לְבָר כְּחוּשְׁבַּן אֶרֶ"ץ, אֲבָל גְּזַר דִּינָם שִׁבְעִים שָׁנִים. 

דָּבָר אַחֵר, וְהַמַּשְׂכִּילִים אִינוּן נְקוּדֵי, יַזְהִירוּ דְנָהֲרִין בְּאַתְוָון, דְּאִנּוּן נְקוּדִין עֲגוּלִין, אַתְוָון מְרוּבָּעִין, דִּבְאַתְוָון אִתְבְּרִיאוּ אַרְבַּע חֵיוָון דְּכָרְסַיָּא, דְאִתְּמַר עֲלַיְיהוּ בְּעִנְיָנָא דִיחֶזְקֵאל (א יג), וּדְמוּת הַחַיּוֹת מַרְאֵיהֶם כְּגַחֲלֵי אֵשׁ, אִלֵּין אִינוּן נְקוּדֵי דְאוֹרַיְיתָא, דְאִינוּן תִּשְׁעָה, דִּבְהוֹן אִתְבְּרִיאוּ תִּשְׁעָה גַלְגַּלֵּי דְכָרְסַיָּא, כָּרְסַיָּא אִיהִי עֲשִׂירָאָה לְתִשְׁעָה גַלְגַּלִּים, דְּנָהֲרִין בְּהוֹן עִִשֶׂר אַתְוָון דְּאִנּוּן יו"ד ה"א וא"ו ה"א, וּבְהוֹן אִתְבְּרִיאוּ, וְאַרְבַּע אַתְוָון דְּאִינוּן יהו"ה, נָהֲרִין בְּאַרְבַּע חֵיוָון, וּבְהוֹן אִתְבְּרִיאוּ. 

וְשֵׁם יהו"ה אִיהוּ עַמּוּדָא דְאֶמְצָעִיתָא, אֱמֶת, וּשְׁכִינְתֵּיהּ תּוֹרַת אֱמֶת, בָּהּ אִתְבְּרִיאַת כָּרְסַיָּא דְאִיהִי אֱלֹהִי"ם, וְהַיְינוּ בְּרֵאשִׁית בָּרָא אֱלֹהִי"ם, בְּאוֹרַיְיתָא דְאִיהִי רֵאשִׁית בָּרָא כָּרְסַיָּא דְאִיהִי אֱלֹהִי"ם, דְּהָכִי סְלִיק הַכִּסֵּ"א לְחוּשְׁבַּן אֱלֹהִי"ם. 

וְאִית אוֹרַיְיתָא דִבְרִיאָה, וְאוֹרַיְיתָא דַאֲצִילוּת, אוֹרַיְיתָא דִבְּרִיאָה, יהו"ה קָנָנִי רֵאשִׁית דַּרְכּוֹ (משלי ח כב), וְאוֹרַיְיתָא דַאֲצִילוּת תּוֹרַת יהו"ה תְּמִימָה (תהלים יט ח), וּבָהּ תָּמִים תִּהְיֶה עִם יהו"ה אֱלֹהֶי"ךָ (דברים יח יג), וּמִסִּטְרָא דִילָהּ אִתְּמַר עַל יִשְׂרָאֵל, (שם יד יג) בָּנִים אַתֶּם לַיהו"ה, וּמְנָא לָן דְּאוֹרַיְיתָא דַאֲצִילוּת אִיהִי תּוֹרַת יהו"ה דְּתַלְיָא בִשְׁמֵיהּ, אֶלָּא הָכִי אוּקְמוּהָ זֶה שְּׁמִי לְעֹלָם (שמות ג טו), שְׁמִי עִם י"ה שְׁסָ"ה, זִכְרִ"י עִם ו"ה רְמַ"ח, תּוֹרָ"ה בְּחֻשְׁבַּן אַתְווֹי תרי"א, וְעִם אָנֹכִי וְלֹא יִהְיֶה  


Daf 5a

 לְךָ אִיהִי תַּרְיַ"ג, וְהַיְינוּ ב' דְּאִתּוֹסְפַת בַּתּוֹרָה, זֹאת הַתּוֹרָה אָדָם דָּא יו"ד ה"א וא"ו ה"א, וּבְגִין דָּא כָּבוֹד חֲכָמִים יִנְחָלוּ (משלי ג לה), וְאוֹקְמוּהוּ רַבָּנָן דְּמַתְנִיתִין אֵין כָּבוֹד אֶלָּא תּוֹרָה, וְאִית כָּבוֹד נִבְרָא, וְאִית כָּבוֹד נֶאֱצָל, מִסִּטְרָא דְאוֹרַיְיתָא דִבְּרִיאָה, אִתְּמַר בְּיִשְׂרָאֵל (ויקרא כה נה) כִּי לִי בְנֵי יִשְׂרָאֵל עֲבָדִים, וּמִסִּטְרָא דַאֲצִילוּת, בָּנִים אַתֶּם לַיהו"ה וְגוֹמֵר (דברים יד א). 

וּלְעִילָא עַל כֹּלָּא עִלַּת עַל כֹּלָּא דְלֵית אֱלֹ"הַ עֲלֵיהּ, וְלַאו תְּחוֹתֵיהּ, וְלַאו לְאַרְבַּע סִטְרֵי עָלְמָא, וְאִיהוּ מְמַלֵּא כָּל עָלְמִין, וְאִיהִי אַסְחַר וּמְקַבֵּל בָּהּ יִסּוּרִין וּמַרְעִין וּמַכְאוֹבִין בִּדְחִילוּ דְמָארֵיהּ, אַהֲבָה בְּסוֹפָהּ, כְּגַוְונָא דְאוּקְמוּהָ מָארֵי מַתְנִיתִין, עַל אִלֵּין מָארֵי קוּשְׁיָין וּמַחֲלוֹקוֹת, אֶת וָהֵב בְּסוּפָה (במדבר כא יד), וְאוּקְמוּהָ אַהֲבָה בְּסוֹפָהּ, דְמַה דַּהֲוַת לוֹן שְׁכִינְתָּא סוֹף דְּכָל דַּרְגִּין, קוּשְׁיָא וְדִין מִסִּטְרָא דִגְבוּרָה, אִתְחַזְרַת לוֹן אַהֲבָה מִסִּטְרָא דִימִינָא, אַהֲבַת חֶסֶד, וּבְגִין דָּא כָּל הַמְקַיֵּים אֶת הַתּוֹרָה מֵעוֹנִי, סוֹפוֹ לְקַיְּימָהּ מֵעוֹשֶׁר, וְהַאי אִיהוּ אַהֲבָה בְּסוֹפָהּ, וְכָל מָאן דְּלָא מְקַיֵּים לָהּ מֵעוֹשֶׁר, לָא יְקַיְּימָהּ מֵעוֹנִי. 

דַּרְגָּא חֲמִישָׁאָה בְּיִרְאַת יְיָ' אוּקְמוּהוּ מָארֵי מַתְנִיתִין, כָּל הַקּוֹדֶם יִרְאָתוֹ לְחָכְמָתוֹ חָכְמָתוֹ מִתְקַיֶּמֶת, וְכָל הַקּוֹדֶם חָכְמָתוֹ לְיִרְאַת חֶטְאוֹ אֵין חָכְמָתוֹ מִתְקַיֶּמֶת, דְּכָל הַקּוֹדֶם חָכְמָתוֹ לְיִרְאָתוֹ לְמָה הוּא דוֹמֶה, לְמִי שֶׁמָּסְרוּ לוֹ מַפְתֵּחוֹת הַפְּנִימִיִּים, וְלֹא מָסְרוּ לוֹ מַפְתֵּחוֹת הַחִיצוֹנִיִּים, בַּמֶּה יִכָּנֵס. 

וּבְאֹרַח רָזָא, אדנ"י תַּמָּן י' יִרְאַת יְיָ', וְאִלֵּין אַרְבַּע אַתְוָון אִינוּן מַפְתֵּחוֹת הַחִיצוֹנִיִּים דִּילָה, י' מִן יהו"ה אִיהִי חָכְמָה, וְאַרְבַּע אַתְוָון דְּהַאי שְׁמָא אִינוּן מַפְתֵּחוֹת הַפְּנִימִיִּים, וּבְגִין דָּא אַקְדִּימוּ בִּצְלוֹתָא אדנ"י שְׂפָתַי תִּפְתָּח, וּלְבָתַר חָתְמִין לָהּ בְּשֵׁם יהו"ה, בָּרוּךְ אַתָּה יהו"ה מָגֵן אַבְרָהָם, וְאוּף הָכִי אַקְדִּים שְׁבָ"א דְאִיהִי יִרְאָה בְּשֵׁם יהו"ה, לְאַהֲבָה דְאִיהִי קָמֵ"ץ רַחֲמֵי, שְׁבָ"א מִסִּטְרָא דִגְבוּרָה, כִּי בָאֵשׁ יהו"ה נִשְׁפָּט (ישעיהו סו טז), קָמַ"ץ מִימִינָא, וְקָמַץ הַכֹּהֵן מִשָּׁם (ויקרא ה יב), בְּגִין דְּמַעֲלִין בַּקֹּדֶשׁ וְלֹא מוֹרִידִין, וּבְגִין דָּא אַקְדִּימוּ שְׁסָ"ה לֹא תַעֲשֶׂה דְאִינוּן דְּחִילוּ, לְרַמַ"ח פִּקּוּדִין דְּאִינוּן רְחִימוּ, הֲדָא הוּא דִכְתִיב (שמות ג טו) זֶה שְּׁמִי לְעֹלָם וכו', שְׁמִי עִם י"ה שְׁסָ"ה, זִכְרִי עִם ו"ה רְמַ"ח. 

דַּרְגָּא שְׁתִיתָאָה בְּיִרְאַת יְיָ', וְהָיָה אֱמוּנַת עִתֶּיךָ וכו' (ישעיה לג ו), אֱמוּנַת סֵדֶר זְרָעִים, עִתֶּיךָ סֵדֶר מוֹעִד, חֹסֶן סֵדֶר נָשִׁים, יְשׁוּעוֹת סֵדֶר נְזִיקִין, חָכְמָה סֵדֶר קָדָשִׁים, וָדָעַת סֵדֶר טַהֲרוֹת, אִי אִיכָּא יִרְאַת יְיָ' אִין, וְאִי לָא לָא, וְסִימָן זְמַ"ן נָקַ"ט. 

וְאִלֵּין שִׁית סִדְרֵי מִשְׁנָה בְּאֹרַח רָזָא, אִינוּן מֵעַמּוּדָא דְאֶמְצָעִיתָא, דִכְּלִיל שִׁית סִדְרֵי מַתְנִיתִין, וּמָאן דְּבָעִי לְנַטְלָא לֵיהּ בְּלָא שְׁכִינְתֵּיהּ דְּאִיהִי יִרְאַת יְיָ', עֲלֵיהּ אִתְּמַר (משלי טז כח) וְנִרְגָּן מַפְרִיד אַלּוּף. כְּאִלּוּ עָבִיד קִצּוּץ וּפִרוּד בֵּין קוּדְשָׁא בְּרִיךְ הוּא וּשְׁכִינְתֵּיהּ, וּבְגִין דְּלָא יַעַבְדוּן פִּרוּדָא, אַף עַל גַּב דְּאוֹלִיף אָדָם שִׁית סִדְרֵי מִשְׁנָה, וְלָא אַקְדִּים לֵיהּ יִרְאַת יְיָ', דְּאִיהִי שְׁכִינְתֵּיהּ, קוּדְשָׁא בְּרִיךְ הוּא לָא שַׁרְיָא לְגַבֵּיהּ, וּבְגִין דָּא אִי אִיכָּא יִרְאַת יְיָ' אִין, וְאִי לָא לָא, כְּאִלּוּ לָא הֲוָה כְּלוּם בִּידֵיהּ. 

אֱמוּנָה אִיהִי אִימָּא עִלָּאָה מִסִּטְרָא דְחֶסֶד, דְּבָהּ קְרִיאַת שְׁמַע דְּאִיהִי אֱמוּנָה, וְאִיהִי עִתֶּיךָ מִסִּטְרָא דִגְבוּרָה, דְבֵיהּ אִתְּמַר (ויקרא טז ב) וְאַל יָבֹא בְכָל עִת אֶל הַקֹּדֶשׁ וְגוֹמֵר, חֹסֶן אִיהוּ מִסִּטְרָא דְעַמּוּדָא דְאֶמְצָעִיתָא, יְשׁוּעוֹת אִתְקְרִייַת מִסִּטְרָא דְנֶצַח, וְגַם נֵצַח יִשְׂרָאֵל לֹא יְשַׁקֵּר וְלֹא יִנָּחֵם (שמואל א טו כט), חָכְמָה אִיהִי סֵדֶר קָדָשִׁים דְּאִיהוּ הוֹד, וָדָעַת אִיהוּ יְסוֹד דְּאִיהוּ סֵדֶר טַהֲרוֹת. 

וְאִית דְּיֵימָא בְּהִפּוּכָא, מִסִּטְרָא דִשְׁכִינְתָּא תַּתָּאָה אִיהִי אֱמוּנָה, וּמִסִּטְרָא דְצַדִּיק דְּבֵיהּ כְּלִילָן תְּרֵין שְׁמָהָן אָמֵ"ן, דְּאִנּוּן יאהדונה"י, וּבְצַדִּיק עִץ פְּרִי עֹשֶׂה פְּרִי 


Daf 5b

 לְמִינוֹ אֲשֶׁר זַרְעוֹ בוֹ עַל הָאָרֶץ (בראשית א יא), וּבְגִין דָּא אִתְקְרֵי סֵדֶר זְרָעִים. 

עִתֶּיךָ אִיהִי מִסִּטְרָא דְהוֹד דְּאִיהִי סֵדֶר מוֹעִד, דְּבֵיהּ אוֹכְלִין כָּל אַרְבַּע וְתוֹלִין כָּל חָמֵשׁ וְשׂוֹרְפִין בִּתְּחִלַת שֵׁשׁ, חֹסֶן אִיהוּ מִסִּטְרָא דְעַמּוּדָא דְאֶמְצָעִיתָא דְבֵיהּ סֵדֶר נָשִׁים, יְשׁוּעוֹת אִיהִי סֵדֶר נְזִיקִין מִסִּטְרָא דִגְבוּרָה, דְתַמָּן כָּל דִּינִין נָפְקִין לְמָאן דְּעָבִיד נֶזֶק לְחַבְרֵיהּ, חָכְמָה אִתְקְרִיאַת מִסִּטְרָא דְחֶסֶד, דְּבָהּ הָרוֹצֶה לְהַחְכִּים יַדְרִים וְהוּא סֵדֶּר קָדָשִׁים, וְעִמֵּיהּ נֶצַח, הָדָא הִיא דִכְתִיב (תהלים טז יא) נְעִימוֹת בִּימִינְךָ נֶצַח, דַּעַת דְּאִיהוּ סֵדֶר טַהֲרוֹת, וְאִינוּן שִׁית סִדְרֵי מַתְנִיתִין, בְּרָזָא דְלַהַט הַחֶרֶב הַמִּתְהַפֶּכֶת, מֵרַחֲמֵי לְדִינָא וּמִדִּינָא לְרַחֲמֵי. 

דַּרְגָּא שְׁבִיעָאָה בְּיִרְאַת יְיָ' דְּלֵית לֵיהּ חוֹסֶר, הֲדָא הוּא דִכְתִיב (תהלים לד י) יְרְאוּ אֶת יְיָ' קְדוֹשָׁיו כִּי אֵין מַחְסוֹר לִירֵאָיו, לַאו יְהֵא מֵאִינוּן דְּאִתְּמַר בְּהוֹן (משלי יא כד) וְחוֹשֵׂךְ מִיּוֹשֶׁר אַךְ לְמַחְסוֹר, וְלָא יְהֵא לֵיהּ חוֹסֶר בְּאוֹרַיְיתָא אִם הוּא מָארֵי תּוֹרָה, דִּבְלַאו אוֹרַיְיתָא לֵית דְּחִילוּ, כְּמָא דְאִתְּמַר אֵין בּוּר יְרֵא חֵטְא, כְּגַוְונָא דְלֵית אוֹרַיְיתָא בְּלָא דְחִילוּ, אוּף הָכִי לֵית דְּחִילוּ בְּלָא אוֹרַיְיתָא, לָא יְהֵא חִסָּרוֹן בְּנִשְׁמָתֵיהּ, וְלָא יְהֵא חִסָּרוֹן בְּעוֹבְדוֹי טָבִין, דְּלֵית חוֹסֶר וַעֲנִיּוּת כְּחוֹסֶר דְּאוֹרַיְיתָא וּפִקּוּדַיָּיא טָבִין, כְּמָה דְאוּקְמוּהוּ מָארֵי מַתְנִיתִין, אֵין עָנִי אֶלָּא מִתּוֹרָה וּמִן הַמִּצְוֹת, דְּגוּפָא אִיהוּ עוֹבְדֵי יְדוֹי דְּבַר נַשׁ, לֵית חוֹסֶר סַגִּי מִנֵּיהּ בָּתַר דְּלַאו אִיהוּ עוֹבְדוֹי דְּקוּדְשָׁא בְּרִיךְ הוּא, הֲדָא הוּא דִכְתִיב (תהלים קכז א) אִם יהו"ה לֹא יִבְנֶה בַיִת שָׁוְא עָמְלוּ בוֹנָיו בּוֹ, וְדָא גָרַם דְּיִתְחֲרַב בֵּי מַקְדְּשָׁא, דְלָא הֲוָה עוֹבְדֵי יהו"ה. 

דַּרְגָּא תְּמִינָאָה בְּיִרְאַת יְיָ', לְמֶהֱוֵי לֵיהּ בֹּשֶׁת אַנְפִּין, מָאן דְּאִית לֵיהּ בֹּשֶׁת אַנְפִּין דְּלָא לְמֶעֱבַד עֲבֵירָה דְאָתֵי לִידוֹי בְּגִין דְּחִילוּ דְקוּדְשָׁא בְּרִיךְ הוּא, כְּאִלּוּ בֵיהּ אִתְבְּרִי עָלְמָא, וּבְגִין דָּא בְּרֵאשִׁי"ת יָרֵ"א בֹּשֶׁ"ת, הֲרֵי יִרְאָה עִם בֹּשֶׁת כֹּלָּא חַד, וּמָאן דְּלֵית בֵּיהּ בֹּשֶׁת אַנְפִּין אוּקְמוּהוּ מָארֵי מַתְנִיתִין בְּוַדַּאי שֶׁלֹּא עָמְדוּ רַגְלֵי אֲבוֹתָיו עַל הַר סִינַי. 

וַהֲפוֹךְ בֹּשֶׁ"ת וְתִשְׁכַּח שַׁבָּ"ת, וְהַיְינוּ בְּרֵאשִׁית יָרֵ"א שַׁבָּ"ת, דְּלָא תְּחַלֵּל לֵיהּ בְּפַרְהֶסְיָא, כְּבַר נַשׁ דְּלַאו בֵּיהּ בֹּשֶׁת אַנְפִּין, וַוי לֵיהּ מָאן דִּמְחַלֵּל שַׁבָּת מַלְכְּתָא דְאִיהִי קֹדֶשׁ לְמֶעֱבַד לֵיהּ חוֹל, דְּאוּקְמוּהוּ מָארֵי מַתְנִיתִין, כָּל הַמִּשְׁתַּמֵּשׁ בְּתַגָּא חֲלָף, זֶה הַמִּשְׁתַּמֵּשׁ בְּמִי שֶׁשּׁוֹנֶה הֲלָכוֹת, כָּל שֶׁכֵּן בְּשַׁבָּת מַלְכְּתָא. 

וְעוֹד בּוֹשֶׁת פָּנִים לְגַן עִדֶן, עַז פָּנִים לְגֵיהִנָּם, אִנּוּן דְּעָבְרִין עֲבֵירָה בְּיָד רָמָה, וְלֵית לוֹן בֹּשֶׁת פָּנִים מִקּוּדְשָׁא בְּרוּךְ הוּא, דְאִתְּמַר בֵּיהּ (תהלים לג כג) מִשָּׁמַיִם הִבִּיט יהו"ה רָאָה אֶת כָּל בְּנֵי הָאָדָם, וְאִתְּמַר בֵּיהּ (ישעיה ו ג) מְלֹא כָל הָאָרֶץ כְּבוֹדוֹ, וְאִתְּמַר בֵּיהּ (משלי כ כז) חֹפֵשׂ כָּל חַדְרֵי בָטֶן, (ירמיה כ יב) רוֹאֶה כְלָיוֹת וָלֵב. 

וַעֲנָוָה קְטִירָא בִּדְחִילוּ, הֲדָא הוּא דִכְתִיב (משלי כב ד) עִקֶב עֲנָוָה יִרְאַת יְיָ', מָאן דְּאִית בֵּיהּ יִרְאַת יְיָ' אַיְתֵי לֵיהּ לִידֵי עֲנָוָה דְּאִיהִי שְׁכִינְתָּא עִלָּאָה, דְּיִרְאַת יְיָ' עִקֶב לְגַבָּהּ, וְדָא דַרְגָּא דְמֹשֶׁה, דְאִתְּמַר בֵּיהּ (במדבר יב ג) וְהָאִישׁ מֹשֶׁה עָנָיו מְאֹד, וּבְגִין דְּאִיהִי יִרְאָה עִקֶב לְגַבָּהּ, אוּקְמוּהָ מָארֵי מַתְנִיתִין, יִרְאָה מִלָּה זוּטְרְתִי הִיא לְגַבֵּי מֹשֶׁה. 

דַּרְגָּא תְּשִׁיעָאָה בְּיִרְאַת יְיָ', כָּל מָאן דְאִית בֵּיהּ יִרְאַת יהו"ה יִתְהַלָּל, וְכִי אִית לְבַר נַשׁ לְשַׁבָּחָא גַּרְמֵיהּ, אֶלָּא אִיהוּ מְשׁוּבָּח קֳדָם יהו"ה, הֲדָא הוּא דִכְתִיב (משלי לא ל) שֶׁקֶר הַחֵן וְהֶבֶל הַיֹּפִי וְגוֹמֵר, דָּא דָרָא דְחִזְקִיָּהוּ, דִּבְיִרְאַת יְיָ' קָא אָתֵי בַר נַשׁ לְקַיְימָא תַּרְיַ"גמִצְוֹת, כְּחֻשְׁבַּן בְּיִרְאַ"ת. 

דַּרְגָּא עֲשִׂירָאָה בְּיִרְאַת יְיָ', אִית יִרְאָה וְאִית יִרְאָה, לַאו כָּל אַפַּיָּא שָׁוִין, אִית יִרְאָה דְּדָחִיל בַּר נַשׁ לְקוּדְשָׁא בְּרִיךְ הוּא בְּגִין דְּלָא יַלְקֶה לֵיהּ בִּרְצוּעָה, דְאִתְּמַר  


Daf 6a

 בָּהּ (בראשית א ב) וְהָאָרֶץ הָיְתָה תֹהוּ וָבֹהוּ, מִסִּטְרָא דְאִילָנָא דְטוֹב וָרָע, דְּאִיהִי אַרְעָא רֵקַנְיָא, שִׁפְחָא בִישָׁא, כְּגַוְונָא דְחַד מֵאַרְבַּע אָבוֹת נְזִיקִין דְּאִיהוּ הַבּוֹר, וּכְגַוְונָא דְבוֹר דְּיוֹסֵף, דְּאוּקְמוּהוּ עֲלֵיהּ הַבֹּרָה, וְהַבּוֹר רֵק וכו' (בראשית לז כד), הַבֹּרָה נֻקְבָא בִּישָׁא, בּוֹר דְּכוּרָא, וּבוֹר בְּגִין דְּאִיהוּ מִתַּמָּן, אוּקְמוּהוּ עֲלֵיהּ אֵין בּוּר יְרֵא חֵטְא, בָּתַר דְּלֵית בֵּיהּ יִרְאַת יְיָ'. 

מָאן דְּאִיהוּ דָחִיל מִגּוֹ אוֹרַיְיתָא דְאִיהִי תִּפְאֶרֶת, דְּמִנֵּיהּ נָפְקַת, כְּגוֹן דָּא אִיהִי שְׁקוּלָה לְגַבֵּיהּ, וּבְגִין דָּא אֵין כָּל יִרְאָה שָׁוָה, דְּהָא יִרְאַת יְיָ' הִיא מַלְכוּת דִּילֵיהּ, כְּלִילָא מִכָּל פִּקּוּדֵי אוֹרַיְיתָא, בְּגִין דְּאִיהִי יִרְאָה דְנָפְקַת מִגּוֹ תּוֹרָה דְאִיהוּ עַמּוּדָא דְאֶמְצָעִיתָא, דְאִיהוּ יהו"ה, דִּבְגִינָהּ אוּקְמוּהוּ מָארֵי מַתְנִיתִין, גְּדוֹלָה תּוֹרָה שֶׁמְּבִיאָה לְאָדָם לִידֵי מַעֲשֶׂה, דְּאִי בַּר נַשׁ לָא יָדַע אוֹרַיְיתָא, וְאַגְרָא דְפִקּוּדַיָּיא דִילָהּ, וְעוֹנְשִׁין דִּילָהּ לְמָאן דְּעָבַר עַל פִּקּוּדַיָּא, וּמָאן הוּא דְבָרָא אוֹרַיְיתָא, וּמָאן הוּא דִיְהִיב לָהּ לְיִשְׂרָאֵל, אֵיךְ דָּחִיל לֵיהּ וְנָטִיר פִּקּוּדוֹי, וּבְגִין דָּא אָמַר דָּוִד לִשְׁלֹמֹה בְּנוֹ (ד"ה א כח ט) דַּע אֶת אלה"י אָבִיךָ וְעָבְדֵהוּ. 

דְּאִי בַּר נַשׁ לָא אִשְׁתְּמוֹדָע הַהוּא דִיְהִיב לֵיהּ אוֹרַיְיתָא, וּמַנִּי לֵיהּ לְנַטְרָא לָהּ, אֵיךְ דָּחִיל מִנֵּיהּ וְעָבִיד פִּקּוּדוֹי, וּבְגִין דָּא אוּקְמוּהוּ רַבָּנָן, וְלֹא עַם הָאָרֶץ חָסִיד, וְאֵין בּוּר יְרֵא חֵטְא. 

בְּגִין דְּאוֹרַיְיתָא דְאִיהִי תרי"א מִתְּרֵין דַּרְגִּין אִתְיְהִיבַת, מֵחֶסֶד וגְּבוּרָה, דְּמִתַּמָּן תְּרֵין פִּקּוּדִין אַהֲבַת חֶסֶד וּדְחִילוּ דִגְבוּרָה דְאִיהִי יִרְאָה, דִּבְהוֹן אִשְׁתַּלִּימוּ תַּרְיַ"ג פִּקּוּדַיָּא, וּבְגִין דְּכָל אוֹרַיְיתָא וּפִקּוּדָהָא מִתְּרֵן סִטְרִין אִתְיְהִיבַת, אוּקְמוּהוּ רַבָּנָן וְלֹא עַם הָאָרֶץ חָסִיד, וְאֵין בּוּר יְרֵא חֵטְא. 

וְאִי תֵּימָא הָא חֶסֶד גְּבוּרָה דְמִתַּמָּן מַלְכוּת אִיהִי אַהֲבָה וְיִרְאָה, אֵיךְ אוּקְמוּהוּ רַבָּנָן גְּדוֹלָה תּוֹרָה שֶׁמְּבִיאָה לְאָדָם לִידֵי מַעֲשֶׂה, דְּמֵהָכָא מַשְׁמַע דְּכָל הַקּוֹדֶם יִרְאָתוֹ לְחָכְמָתוֹ חָכְמָתוֹ מִתְקַיֶּימֶת, אֶלָּא כֹּלָּא קְשׁוֹט, תִּפְאֶרֶת אִתְקְרֵי אָדָם, כְּגַוְונָא דִילֵיהּ הֲוָה אָדָם הֵ"א דִלְתַתָּא, דְאוּקְמוּהוּ עֲלֵיהּ דַּהֲוָה רִאשׁוֹן לְמַחֲשָׁבָה וְאַחֲרוֹן לְמַעֲשֶׂה, וּבְגִין דָּא אוּקְמוּהוּ רַבָּנָן, יִשְׂרָאֵל עָלָה בְּמַחֲשָׁבָה לִיבָּרְאוֹת, דְּאִתְּמַר עֲלַיְיהוּ אָדָם אַתֶּם, אוּף הָכִי תִּפְאֶרֶת דְּאִיהוּ יהו"ה, אִיהוּ רִאשׁוֹן לְמַחֲשָׁבָה דְאִיהִי חָכְמָה עִלָּאָה, וְאַחֲרוֹן לְמַעֲשֶׂה דְאִיהוּ י' מִן אדנ"י, חָכְמָה תַּתָּאָה, יִרְאַת יְיָ', מַלְכוּת דִּילֵיהּ. 

וּבְגִין דָּא אִתְּמַר בָּהּ (ויקרא יב ד) אִשָּׁה כִּי תַזְרִיעַ, אִתְּתָא אִית לָהּ לְאַקְדָּמָא בְּכָל פִּקּוּדַיָּא, דְאִתְּמַר בָּהּ אִשָּׁה יִרְאַת יְיָ' הִיא תִתְהַלָּל (משלי לא ל), וּבְגִין דָּא מָצָא אִשָּׁה בְּקַדְמֵיתָא, מָצָא טוֹב (שם יח כב), דְּאִתְּמַר בֵּיהּ (תהלים קמה ט) טוֹב יהו"ה לַכֹּל. 

וְאִי אַקְדִּים לָהּ בִּצְלוֹתָא, כְּמָה דְאוּקְמוּהוּ (תהלים נא יז) אדנ"י שְׂפָתַי תִּפְתָּח, מִיָּד (משלי ח לה) וַיָּפֶק רָצוֹן מֵיהו"ה, וּבְגִין דָּא כַּוָּנָה דְּאִיהִי מַחֲשָׁבָה, צָרִיךְ לְאַקְדָּמָא לְמִצְוָה, וּבְגִין דָּא שַׁוִּיאוּ רַבָּנָן כִּוִּון מַחֲשַׁבְתָּא דִצְלוֹתָא בַּבְּרָכָה קַדְמָאָה, דְּהָכִי אוּקְמוּהוּ אִם לָא כִּוִּון בַּבְּרָכָה רִאשׁוֹנָה חוֹזֵר לְרֹאשׁ, וּבְגִין דָּא צָרִיךְ לְאַקְדָּמָא יִרְאָה מִסִּטְרָא דִשְׁכִינְתָּא, בֵּין בְּאוֹרַיְיתָא, בֵּין בְּפִקּוּדַיָּיא, אֲבָל מִסִּטְרָא דְקוּדְשָׁא בְּרִיךְ הוּא, צָרִיךְ לְאַקְדָּמָא אוֹרַיְיתָא לְיִרְאָה בְּכָל פִּקּוּדַיָּא, דְּיִרְאָה דְאוֹרַיְיתָא אִית, דְּאִתְקְרֵי נוּקְבָא תּוֹרָה שֶׁבְּעַל פֶּה, דִּבְגִינָהּ אִתְּמַר תַּמָּן אָז יְרַנְּנוּ עֲצֵי הַיָּעַר (דהי"א טז לג). 

עָנָה מַלְאָךְ מִן הַשָּׁמַיִם וְאָמַר הֵן הֵן מַעֲשֵׂה מֶרְכָּבָה, מֵהַאי אָ"ז תַּלְיָין ע"ב שְׁמָהָן דְּהַיְינוּ חֶסֶד, דְּבֵיהּ צָרִיךְ לְאַתְקָנָא כָּרְסַיָּא לְמָארֵיהּ, בְּכַנְפֵי מִצְוָה, וְיֵשֵׁב עָלָיו בֶּאֱמֶת, עִשּׂוּר אֱמֶת מ"ה יו"ד ה"א וא"ו ה"א, מוֹרִיד הַטָּ"ל לְאַנְהָרָא לְגַבֵּי הֵ"א. 

דְּאִיהוּ כְּלִיל תְּלַת בִּרְכָאָן קַדְמָאִין דִּצְלוֹתָא, וּתְלַת בַּתְרָאִין, וְדָא עִִשֶׂר סְפִירוֹת בְּלִי מָה, דְּאִינוּן לְקִבְלַיְיהוּ תְּרֵין שְׁמָהָן יהו"ה אדנ"י, וּתְמַנְיָא אַתְוָון, דְּאִינוּן עֲשָׂרָה עֲשָׂרָה הַכַּף בְּשֶׁקֶל הַקֹּדֶשׁ (במדבר ז פז), וְדָא כ' מִן כֶּתֶר, עֲשָׂרָה מִן  


Daf 6b

 שְׁכִינְתָּא תַּתָּאָה אדנ"י, מִתַּתָּא לְעִילָא מִן אֲנִ"י עַד אַיִ"ן, עֲשָׂרָה מֵעִילָא לְתַתָּא מֵעַמּוּדָא דְאֶמִצָעִיתָא דְאִיהוּ יהו"ה, וּבְגִין דָּא כ' כְּלִיל לוֹן. 

וּבְקֵץֹ דְּפוּרְקָנָא מְ'דַלֵּג עַל הֶ'הָרִים (שיר ב ח), דָּא מ"ה, וְלֵית הָרִים אֶלָּא אֲבָהָן, דְּאִינוּן מֶרְכַּבְתֵּיהּ, אוּף הָכִי מְ'קַפֵּץ עַל הַ'גְּבָעוֹת אִנּוּן אִמָּהָן, אהי"ה אדנ"י, בְּהַהוּא זִמְנָא אָ"ז יָשִׁיר מֹשֶׁה וכו' (שמות טו א), וְכֹלָּא אִתְקַשַּׁר וְאִתְכְּלִיל בְּחַ"י עָלְמִין, הֲדָא הוּא דִכְתִיב (משלי י ו) בְּרָכוֹת לְרֹאשׁ צַדִּיק. 

וְאִית כָּבוֹד נִבְרָא כְּגַוְונָא דְכָבוֹד נֶאֱצָל, מִסִּטְרָא דְכָבוֹד נִבְרָא אָמְרִין יִשְׂרָאֵל לְגַבֵּי אָדוֹן עַל כֹּלָּא אִם כַּעֲבָדִים, וּמִסִּטְרָא דְּכָבוֹד נֶאֱצָל אִתְּמַר בְּהוֹן אִם כְּבָנִים, אִיהוּ עִלַּת עַל כֹּלָּא לֵית אֱלֹ"הַ עֲלֵיהּ, וְלָא תְּחוֹתֵיהּ, וְלָא לְאַרְבַּע סִטְרִין דְּעָלְמָא, אִיהוּ מְמַלֵּא כָּל עָלְמִין. 

וְאִיהוּ אַסְחַר לְכָל סִטְרִין, דְלָא מִתְפַּשְּׁטִין יַתִּיר מִגְּבוּל דְּשַׁוִּי לְכָל חַד, וּמִדָּה דְשַׁוִּי לְכָל חַד, וְכֻלְּהוּ בִּרְשׁוּ דִילֵיהּ בִּרְשׁוּת הַיָּחִיד. 

אדנ"י מֶרְכָּבָה לְיהו"ה, וּבָהּ אִתְעַטַּף, וְאוּף הָכִי יהו"ה אִתְעַטַּף בְּאהי"ה לְמִבְרֵי עָלְמָא, אֲבָל שֵׁם יהו"ה אִיהוּ מֶרְכָּבָה לְמָארֵיהּ לְכֶתֶר עִלָּאָה, וּבְגִין דָּא (ש"א ב ב) אֵין קָדוֹשׁ כַּיהו"ה, עִלַּת עַל כֹּלָּא טָמִיר וְגָנִיז בְּכֶתֶר, וּמִנֵּיהּ אִתְפַּשַּׁט נְהוֹרֵיהּ עַל יהו"ה, דְּאִיהוּ י' חָכְמָה, ה' בִּינָה, ו' כְּלִיל שִׁית סְפִירָן, ה' מַלְכוּת, וְהַאי אִיהוּ אִתְפַּשְׁטוּתֵיהּ מֵעִילָא לְתַתָּא, וְאוּף הָכִי אִתְפַּשַּׁט נְהוֹרֵיהּ עַל י' מִן אדנ"י מִתַּתָּא לְעִילָא, עַד אֵין סוֹף, דְּאִתְרְמִיז בְּאדנ"י אַיִ"ן, וּבְגִין דָּא י' י' מִן יאהדונה"י עֲשָׂרָה עֲשָׂרָה הַכַּף, דָּא כ' מִן כֶּתֶר, וּמָארֵי דְכֹלָּא לֵית בֵּיהּ צִיּוּר דְּאוֹת וּנְקוּדָה, הֲדָא הוּא דִכְתִיב (ישעיה מ יח כה) וְאֶל מִי תְדַמְּיוּנִי וְאֶשְׁוְה, וְאֶל מִי תְּדַמְּיוּן אֵ"ל, וּמַה דְּמוּת תַּעַרְכוּ לוֹ. 

אִיהוּ צִיֵּיר בִּתְרֵין אַתְוָון תְּרֵין עָלְמִין, בְּאָת י' צִיֵּיר עָלְמָא דְאָתֵי, וּבְאָת ה' עָלְמָא דֵין, הֲדָא הוּא דִכְתִיב (שם כו ד) כִּי בְּיָ"הּ יהו"ה צוּר עוֹלָמִים. 

וּמְקוֹרִין דְּכָל שְׁמָהָן אִינוּן יו"ד ה"י וי"ו ה"י, יהו"ה, יו"ד ה"א וא"ו ה"א, יהו"ה, כָּל יוּ"ד אִיהִי אַחֲזֵי יהו"ה, כָּל א' אַחֲזֵי אהי"ה לְעִילָא, אדנ"י לְתַתָּא, הָכָא שֵׁם יהו"ה אִיהוּ בְּכִנּוּיֵיהּ חַד, בְּגִין דְּמִנֵּיהּ אִשְׁתַּכַּח כִּנּוּיֵיהּ, אֲבָל מִסִּטְרָא דַעֲשַׂר סְפִירָן דִּבְּרִיאָה, לַאו שֵׁם יהו"ה וְכִנּוּיֵיהּ חַד, הֲדָא הוּא דִכְתִיב (שם מג ז) כֹּל הַנִּקְרָא בִשְׁמִי וְלִכְבוֹדִי בְּרָאתִיו וכו', הֲרֵי סְפִירוֹת אִתְקְרִיאוּ בְשֵׁם יהו"ה, וּבְשֵׁם אדנ"י, וְאִנּוּן דְאדנ"י אִתְבְּרִיאוּ. 

וּבְגִין דָּא אִית שְׁמָהָן דַּמְיָין לְחוֹתָמָא דְמַלְכָּא, דִבְהוֹן אִשְׁתְּמוֹדָע דִּיּוֹקְנָא דְמַלְכָּא וּמַטְרוֹנִיתָא צִיּוּרָא מַמָּשׁ, וְאִית שְׁמָהָן דְּאִינוּן כְּגַוְונָא דִרְשִׁימוּ דְצִיּוּרָא דְחוֹתָמָא בְּשַׁעֲוָה, וְהָכִי דְחִילִין מֵהַהוּא רְשִׁימוּ כְּאִילוּ הֲוָה מַלְכָּא מַמָּשׁ, אֲבָל אָדוֹן עַל כֹּלָּא לֵית לֵיהּ מִכָּל אִלֵּין צִיּוּרִין כְּלָל, הֲדָא הוּא דִכְתִיב (שם מ יח) וְאֶל מִי תְּדַמְּיוּן אֵ"ל וכו'. 

וּמִסִּטְרָא דְצִיּוּרִין דְּשַׁעֲוָה, חָמָא יְחֶזְקֵאל כָּל אִלֵּין מַרְאוֹת דְּחָמָא, וּבְגִין דָּא אִתְּמַר בְּהוֹן (יחזקאל א כו) וּדְמוּת כְּמַרְאֵה אָדָם, וְלָא מַרְאֵה אָדָם מַמָּשׁ, כְּמַרְאֵה חַשְׁמַ"ל וְלָא חַשְׁמַ"ל, כְּמַרְאֵה אֵשׁ בֵּית לָהּ סָבִיב, הוּא מַרְאֵה דְּמוּת כְּבוֹד יְיָ', וְלָא כְּבוֹד יְיָ' מַמָּשׁ, אֶלָּא מַרְאֵה צִיּוּר דִּילֵיהּ. 

פָּתַח וְאָמַר, יְחֶזְקֵאל נְבִיאָה, קוּם מִשִּׁינְתָךְ לְגַלָּאָה הָכָא מַרְאוֹת דְּאִתְגַּלְיָין לָךְ, דְּכֻלְּהוּ לְגַבָּךְ בְּאֹרַח סָתִים וּבְאִתְגַּלְיָא, בְּאִתְגַּלְיָא צִיּוּרִין, אֲבָל בִּסְתִימוּ דְעַיְינִין דִּיּוֹקְנָא דְמַלְכָּא וּמַטְרוֹנִיתָא, כָּל שֶׁכֵּן וְכָל שֶׁכֵּן הַהוּא דְלֵית לֵיהּ דִּיּוֹקְנָא, דִּבְגִינֵיהּ אִתְּמַר הַאי קְרָא לִמָאן דִּצִיֵּיר בֵּיהּ דִּיּוֹקִנָא, (דברים כז טו) אָרוּר הָאִישׁ אשֵׁר יַעֲשֶׂה פֶסֶל וכו', וְשָׂם בַּסָּתֶר, בְּסִתְרוֹ שֶׁל עוֹלָם, וַאֲפִילוּ מִכָּל מַה דְּבַר נַשׁ יָכִיל לְאִסְתַּכָּלָא בְּעִינָא, וַאֲפִילוּ מִכָּל דִּיּוֹקְנִין דְּאַחֲזֵי לִנְבִיאֵי. 

צוּרַת דִּיּוֹקְנָא דִכְלִילָא מִכַּמָּה נְהוֹרִין, חַד וּמִמַּעַל לָרָקִיעַ אֲשֶׁר עַל רֹאשָׁם א כְּמַרְאֵה אֶבֶן סַפִּיר דְּמוּת כִּסֵּא (יחזקאל א כו), דָּא אֶבֶן סַפִּיר דְּמוּת כִּסֵּא, וְאִיהוּ לְעִילָא כְּגַוְונָא דָא [ציור] וְתַחַת רַגְלָיו כְּמַעֲשֵׂה לִבְנַת  


Daf 7a

 הַסַּפִּיר (שמות כד י), כְּגַוְונָא דָא א וְכֹלָּא א, נְקוּדָה דָא הוּא כְּגוֹן חֹלֵ"ם לְעִילָא כֶּתֶר עִִלְיוֹן, דְּרָכִיב עַל י"ה דְּאִינוּן חָכְמָה וּבִינָה כְּחֻשְׁבַּן חֹלֵם, וְתַחַת רַגְלָיו כְּמַעֲשֵׂה לִבְנַת הַסַּפִּיר חִירֵק, וְדָא מַלְכוּת, וְהָאָרֶץ הֲדוֹם רַגְלָי, אִיהִי תְּחוֹת ו"ה, דְּאִיהוּ חֶשְׁבּוֹן חִרֵ"ק, וְהָכִי סְלִיק א יהו"ה יו"י. 

וְעוֹד רָקִיעַ דָּא עַמּוּדָא דְאֶמְצָעִיתָא, דִכְלִיל שֵׁם יהו"ה, וְאִיהוּ כְּלִיל שִׁית סְפִירָן בְּאֶמְצְעִיתָא, דַּעֲלֵיהּ אִתְּמַר (יחזקאל א כב) נָטוּי עַל רָאשֵׁיהֶם מִלְמָעִִלָה, דַעֲלֵיהּ אִתְּמַר (תהלים קד ב) נוֹטֶה שָׁמַיִם כַּיְרִיעָה, כְּגַוְונָא דָא [ציור] בְּאֶמְצַע א, נוֹטֶה שָׁמַיִם לְבַדִּי (ישעיה מד כד), מָאן נָטָה לֵיהּ, עִלַּת עַל כֹּלָּא לְבַדּוֹ, יְחִידָא בְּלָא תִּנְיָינָא לְמֶעֱזַר לֵיהּ. 

תִּנְיָינָא (יחזקאל א כו), וְעַל דְּמוּת הַכִּסֵּא דְּמוּת כְּמַרְאֵה אָדָם עָלָיו מִלְמָעִִלָה דָא אִיהוּ יֶוְדֹ הִאֻ וּאֻו הָא כְּלִיל תֵּשַׁע נְקוּדִין, וַעֲשִׂירָאָה שְׁכִינְתָּא כְּלִילָא מִכֻּלְּהוּ, וְכֹלָּא א, דְּלֵית אָדָם בְּלָא א', וְכֹלָּא אִיהוּ עַמּוּדָא דְאֶמְצָעִיתָא, אִיהוּ יהו"ה דִּכְלִיל א, וְאִיהוּ שְׁמָא מְפָרַשׁ דִּכְלִיל א לְאַחְזָאָה דְאִם רָץ לִבְּךָ שׁוּב לְאָחוֹר. 

תְּלִיתָאָה, כְּמַרְאֵה אֵשׁ בֵּית לָהּ סָבִיב, וְדָא שְׁכִינְתָּא, דְּהָכִי אוּקְמוּהוּ רַבָּנָן, דְּנִשְׁמָתִין דּוֹמִין קֳדָם שְׁכִינְתָּא כְּנֵרוֹת לִפְנֵי הָאֲבוּקָה, וּבְגִין דָּא כְּמַרְאֵה אֵשׁ בֵּית לָהּ (שם א כז), וְאִיהִי בֵּי כְּנִישְׁתָּא דִלְעִילָא, אֵ"שׁ נֹגַ"הּ, כִּי בֵיתִי בֵּית תְּפִלָּה יִקָּרֵא לְכָל הָעַמִּים (ישעיה נו ז), וְאִיהִי אֵשׁ בֵּית לָהּ מִסִּטְרָא דִגְבוּרָה, דְאִיהִי ב', יוֹמָא תִּנְיָינָא דְאִתְבְּרֵי בֵּיהּ גֵּיהִנָּם, א' יוֹמָא קַדְמָאָה דְאִתְבְּרֵי בֵּיהּ גַּן עִדֶן, וְדָא חֶסֶד, עַמּוּדָא דְאֶמְצָעִיתָא כְּמַרְאֵה אָדָם כְּלִיל תַּרְוַיְהוּ, וָא"ו לִימִינָא אֶחָ"ד, ל"ב לִשְׂמָאלָא יו"ד ה"א ה"א. 

מִמַּרְאֵה מָתְנָיו וּלְמָעִִלָה, וּמִמַּרְאֵה מָתְנָיו וּלְמַטָּה, אִינוּן תְּרֵין שׁוֹקִין, תְּרֵין נְבִיאֵי קְשׁוֹט, וְאִינוּן רְבִיעָאָה וַחֲמִשָּׁאָה לְחֶסֶד, דְּמִתַּמָּן בִּנְיָנָא דְעָלְמָא, הֲדָא הוּא דִכְתִיב (תהלים פט ג) עוֹלָם חֶסֶד יִבָּנֶה, ה' עִלָּאָה אִתְפַּשְׁטַת עַד הוֹד, חַמְשִׁין תַּרְעִין, וּבְגִין דָּא קָא רָמִיז עֲלָהּ, רָאִיתִי כְּמַרְאֵה אֵשׁ בֵּית לָהּ, וּבָהּ שִׁית מַרְאוֹת. 

שְׁבִיעָאָה, (יחזקאל א כח) כְּמַרְאֵה הַקֶּשֶׁת, הַקֶּשֶׁת דָּא צַדִּיק יְסוֹד עָלְמָא, כְּמַרְאֵה דִילָהּ לְתַתָּא מטטרו"ן, דָּא חָזָא יְחֶזְקֵאל, דְּאִיהוּ כְּלִיל כָּל מַרְאוֹת. 

חֵיזוּ תְּמִינָאָה, כֵּן מַרְאֵה הַנֹּגַהּ סָבִיב, דָּא שְׁכִינְתָּא תַּתָּאָה, דְאִתְּמַר בָּהּ (ירמיהו לא כא) נְקֵבָה תְּסוֹבֵב גָּבֶר, וּבְגִין דָּא כֵּן מַרְאֵה הַנֹּגַהּ סָבִיב, אֵשׁ נֹגַהּ. 

תְּשִׁיעָאָה, הוּא מַרְאֵה דְּמוּת כְּבוֹד יהו"ה, חָכְמָה עִלָּאָה, דְמוּת דִּילָהּ חָזָא יְחֶזְקֵאל לְתַתָּא, וְלָא חָכְמָה. 

וְכַד מָטָא לִדְמוּת כֶּתֶר דְּאִיהוּ דַרְגָּא עֲשִׂירָאָה, חֲזִי מַה כְּתִיב בֵּיהּ, וָאֶרְאֶה וָאֶפּוֹל עַל פָּנַי, דְּלָא יָכִיל לְמִסְבַּל, וְאִם מַרְאוֹת דִּלְתַתָּא הָכִי, כָּל שֶׁכֵּן וְכָל שֶׁכֵּן מַרְאוֹת עִלָּאִין דִּסְפִירוֹת דִּבְּרִיאָה, כָּל שֶׁכֵּן וְכָל שֶׁכֵּן מַרְאוֹת דַּאֲצִילוּת. 

וּבְרָזָא דְאָת א תִּשְׁכַּח חֹלֵ"ם חִירֵ"ק שׁוּרֵק כְּגַוְונָא דָא וֹּ וְאִיהוּ גַלְגַּל דְּאִתְהַפַּךְ לְשִׁית סִטְרִין לְעִילָא וּלְתַתָּא וּלְאַרְבַּע סִטְרִין, אִתְהַפַּךְ לִימִינָא וְסָהִיד עַל עִלַּת עַל כֹּלָּא דְלֵית אֱלֹ"הַ אָחֳרָא לִימִינָא דְעָלְמָא, אִתְהַפַּךְ לִשְׂמָאלָא וְסָהִיד עֲלֵיהּ, וְהָכִי לְכָל סִטְרָא סָהִיד עַל יִחוּדֵיהּ, דְּלֵית אֱלֹ"הַ אָחֳרָא עִילָא וְתַתָּא וּלְאַרְבַּע סִטְרִין, הַאי אִיהוּ דְאוּקְמוּהוּ מָארֵי מַתְנִיתִין כְּדֵי שֶׁתַּמְלִיכֵהוּ עַל הַשָּׁמַיִם וְעַל הָאָרֶץ וְעַל אַרְבַּע רוּחוֹת הָעוֹלָם. 

ו' כְּלִיל תְּלַת נְקוּדִין, עִילָא וְתַתָּא וְאֶמְצָעִיתָא, דְסַהֲדִין, וּתְלַת סַהֲדִין תְּחוֹתַיְיהוּ לְתַתָּא, עַל עִלַּת עַל כֹּלָּא דְאִיהוּ רִאשׁוֹן וְאַחֲרוֹן וּמִבַּלְעָדָיו אֵין אֱלֹהִי"ם, דְּאִיהוּ כְּלִיל שִׁית נְקוּדִין כְּחוּשְׁבַּן ו', דְּסַהֲדִין עַל עִלַּת עַל כֹּלָּא, דְלֵית אֱלֹ"הַ אָחֳרָא לְשִׁית סִטְרִין אֶלָּא הוּא, הָא תֵּשַׁע נְקוּדִין דִּכְלִילָן בְּאָת ו' מִן א, וְאָת א' בֵּיהּ אִשְׁתַּלִּימוּ לְעִִשֶׂר, וּבֵיהּ כֻּלְּהוּ אָזְלִין לַאֲתַר חָד, הָא הָכָא רָזָא דְבִנְיָינָא דִיחֶזְקֵאל  


Daf 7b

 בְּרָזָא דִנְקוּדִין. 

וְעוֹד רָזָא נְקוּדֵי צָרִיךְ לְאַחֲזָרָא עֲלַיְיהוּ, פַּתָח בְּחוּשְׁבַּן אוֹתִיּוֹתָיו אִיהוּ יוּ"ד, וּכְתִיב (תהלים קמה טז) פּוֹתֵחַ אֶת יָדֶךָ וּמַשְׂבִּיעַ לְכָל חַי רָצוֹן, וְאוּקְמוּהוּ אַל תִּקְרֵי יָדֶךָ אֶלָּא יוּדֶי"ךָ, וְאִינוּן י"י מִן יאהדונה"י, וּבְאָן אֲתַר מִתְפַּתְּחִין בִּרְקִיעָא דְאִיהוּ פַּתָח, וְאִיהוּ מַפְתֵּחַ כְּלִיל אהדונ"ה שִׁית אַתְוָון בְּאֶמְצַע י"י, וּתְרֵין יוּדִין עִם רָקִיעַ דְּאִיהוּ ו' סְלִיק לְחוּשְׁבַּן יהו"ה. 

קָמֵץ רָקִיעַ וְנִיצוֹץ, אִינוּן י"ו, אִיהוּ קוֹמֶץ כָּל נְקוּדִין, דְּאִינוּן שִׁית סְרֵי כְּחֻשְׁבַּן שִׁית סְרֵי אַנְפִּין דְּחֵיוָן, וּבְגִין דָּא אִיהוּ קוֹמֵץ כָּל נְקוּדִין, צֵרִ"י אִיהוּ חוּשְׁבַּן ו' ו', וּתְחוֹת צַדִּיק תְּרֵין נִיצוֹצִין דְּאִינוּן י' י', אֶת שְׁנֵי הַמְּאוֹרוֹת הַגְּדוֹלִים, וְאִינוּן ו' ו' י' י' סָלְקִין ל"ב, וְאִינוּן ל"ב נְתִיבוֹת פְּלִיאוֹת חָכְמָה, וּנְקוּדָה תְחוֹת ר' מִן צֵרִ"י דְאִיהִי י' עִִשֶׂר סְפִירוֹת, הֲרֵי מ"ב, וּבְגִין דָּא צֵרִ"י, בֵּיהּ צִיֵּיר עָלְמִין, וַיִּיצֶר תַּמָּן צֵרִ"י, בֵּיהּ צִיֵּיר אָדָם, הֲרֵי רָזָא דְנָקוּד צֵרִי מ"ב, וּתְלַת אַתְוָון הֲרֵי מ"ה, כְּחוּשְׁבַּן אָדָ"ם. 

שְׁבָא אוּף הָכִי (בראשית א טז) אֶת הַמָּאוֹר הַגָּדוֹל לְמֶמְשֶׁלֶת הַיּוֹם, וְאֶת הַמָּאוֹר הַקָּטֹן וגו', וּבֵיהּ רָזָא מ"ב, וּבֵיהּ רָזָא דְאָדָם, כְּגַוְונָא דָא, חֻשְׁבַּן שְׁבָא ו', וּתְלַת נִיצוֹצוֹת וְרָקִיעַ י' י' י' ו' דְּחוּשְׁבָּנֵהוֹן ל"ו, הֲרֵי מ"ב, וּתְלַת אַתְוָון שְׁבָ"א הֲרֵי מ"ה, וְרָזָא דְמִלָּה (שמות ג יג) וְאָמְרוּ לִי מַה שְּׁמוֹ מָ"ה אוֹמַר אֲלֵיהֶם, וְנִקּוּד שְׁבָ"א נָקוּד בְּשֵׁם יהו"ה בְּאוֹרַיְיתָא. 

סֶגוֹל חַ"י חֻשְׁבָּנֵיהּ, וְאִיהוּ ו' ו' ו' מִן וַ יִּסַּע וַ יָּבֹא וַ יֵּט, וּתְלַת נְקוּדִין י' י' י' אִיהוּ ח"ם, וְאַרְבַּע אַתְוָון מִן סֶגוֹ"ל אִיהוּ חמ"ד, וְתֵיבָה הָא אִינוּן חַמָּ"ה, פְּנֵי מֹשֶׁה כִּפְּנֵי חַמָּה. 

חֹלֵם חָסֵר ו' חוּשְׁבָּנֵיהּ י"ה, וּתְלַת נִיצוֹצוֹת י' י' י' הָא אִינוּן מ"ה, שְׁמָא מְפָרַשׁ יו"ד ה"א וא"ו ה"א, וְעִם תְּלַת אַתְוָון וְתֵיבָה הָא אִיהוּ מ"ט, כְּחוּשְׁבַּן מ"ט אַתְוָון דִּשְׁמַע יִשְׂרָאֵל וכו' (דברים ו ד), בָּרוּךְ שֵׁם כְּבוֹד וכו', וְאוּקְמוּהוּ רַבָּנָן דְּמַתְנִיתִין, חֲמִשִּׁים שַׁעֲרֵי בִּינָה נִבְרְאוּ בָּעוֹלָם וְנִתְּנוּ לְמֹשֶׁה, חוּץ מֵאֶחָד, שֶׁנֶּאֱמַר (תהלים ח ו) וַתְּחַסְּרֵהוּ מְעַט מֵאֱלֹהִי"ם, וּלְתַתָּא בְּמַלְאָכִים אִינוּן מ"ט פָּנִים טָהוֹר מִן מטטרו"ן, דְּאִיהוּ חֹלֵ"ם בְּמַלְאָכִים. 

חִירֵק עִם חוּשְׁבַּן אַתְוָון אִיהוּ א"ם, חִרֵק חוּשְׁבָּנֵיהּ ו"ה, וּתְלַת נִיצוֹצוֹת י' י' י' תְּלָתִין, הָא אִיהוּ א"ם. 

שֻׁרֵק אִיהוּ חוּשְׁבַּן אַתְווֹי ו', וְחָמֵשׁ נִיצוֹצוֹת חַמְשִׁין, הָא נ"ו, תְּלַת אַתְוָון וְתֵיבָה הָא אִנּוּן ס', סוֹד יהו"ה לִירֵאָיו, וּבֵיהּ (ירמיה לא ו) רָ נּוּ' לְיַעֲקֹ ב שִׂ מְחָה נוֹטְרִיקוֹן שׁוּרֵ"ק. 

דְּכָל נְקוּדֵי מֵחָכְמָה עִלָּאָה מִתְפַּשְׁטָאן, תִּשְׁעָה עַד מַלְכוּת, וְטַעֲמֵי מִכֶּתֶר עַד מַלְכוּת, וְשׁוּרֵ"ק צַדִּיק יְסוֹד עָלְמָא, בֵּיהּ סוֹד שׁוּרֵק תִּנְיָינָא בְּתוֹסֶפֶת ו' מ"ב. 

וְעוֹד קָמֵ"ץ, אוּקְמוּהוּ מָארֵי דִקְדּוּק דְּאִיהוּ תְּנוּעָה גְדוֹלָה, בְּגִין דְּאִיהוּ קַדְמָאָה דְכֻלְּהוּ נְקוּדִין דִּסְפִירָאן, אַף עַל גַּב דְּכֻלְּהוּ שְׁמָהָן קַדִּישִׁין אִתְעֲבִידוּ דָא כִּסֵּא לְדָא, כְּגוֹן בְּרָא דְצָרִיךְ לְמִפְלַח לַאֲבוֹי וּלְאִמֵּיהּ, וּלְמֶעֱבַד לְגַרְמֵיהּ לְגַבַּיְיהוּ כְּעִִבֶד, וְשַׁמָּשׁ, וְכָרְסַיָּיא, וּמַצָּב תְּחוֹתַיְיהוּ, הָכִי אִינוּן סְפִירָן דָּא לְדָא, וּבְגִין דָּא אִית נְקוּדָה מַלְכָּא, וְאִית נְקוּדָה עַבְדָּא לְגַבֵּיהּ, כְּגוֹן שְׁבָ"א דְאִיהוּ עִִבֶד לְקָמֵ"ץ, וְרָץ בִּשְׁלִיחוּתֵיהּ וּמְזַנֵּב אַחֲרָיו, אֲבָל בְּאַתְרֵיהּ מַלְכָּא אִיהוּ. 

וְרָזָא דְקָמֵ"ץ, חוּשְׁבַּן קָמֵץ י"ד, וּתְלַת נִיצוֹצֵי וְרָקִיעַ נ', מ' דְּאִיהוּ מֶלֶךְ, אִנּוּן רְמִיזִין אַרְבַּע יוּדִין מִן יו"ד ה"י וי"ו ה"י, וְלַאו לְמַגָּנָא אִתְּמַר בֵּיהּ מֶלֶךְ, דְּאִיהוּ מֶלֶךְ גָּדוֹל עַל כָּל מַלְכִין. 

פַּתָ"ח אִיהוּ מ"ב, חוּשְׁבַּן פַּתָח אִיהוּ כ', וְנִיצוֹץ וּתְרֵין רְקִיעִי וו"י, הָא מ"ב, (תהלים צא יד) כִּ"י בִ"י חָשַׁק וַאֲפַלְּטֵהוּ, פִּתְחוּ לִי שַׁעֲרֵי צֶדֶק אָבֹא בָם וכו', בָ"ם אַרְבָּעִים וּתְרֵין, כִּי בִי חָשַׁק וַאֲפַלְּטֵהוּ, חָשַׁק חִירֵק שְׁבָא קָמֵץ מִן אָבְגַיִתָץ, קָמֵץ קוֹמֶץ  


Daf 8a

 סָתִים בְּאָת יוּ"ד, פַּתָ"ח אִתְפַּתַּח בֵּיהּ בְּחָמֵשׁ אֶצְבְּעָאן דְּאִינוּן ה', וְכַמָּה רָזִין בְּנִקּוּדֵי, וְהַאי אִיהוּ אָבֹא בָם אוֹדֶה י"הּ, וּפַתָח עֲלֵיהּ אִתְּמַר (תהלים קיח יט) פִּתְחוּ לִי וכו', זֶה הַשַּׁעַר לַיהוָֹ"ה. 

מַלְאָכִין אִית דִּמְשַׁמְּשִׁין לְאִלֵּין נְקוּדִין, וְאִינוּן אַתְוָון, דְּאִינוּן כְּסוּסְוָון לִנְקוּדֵי, וְטַעֲמֵי מַנְהִיגֵי לוֹן, וְאִינוּן תְּנוּעוֹת לְגַבַּיְיהוּ, כְּגוֹן עַל פִּי יהו"ה יַחֲנוּ, וְעַל פִּי יהו"ה יִסָּעוּ (במדבר ט כ), וְאִינוּן נְקוּדִין לְגַבֵּי טַעֲמֵי, כְּעָאנָא בָּתַר רַעִִיָין דְּאַנְהִיגִין לוֹן לְכָל סִטְרָא, לְסַלְקָא וּלְנַחְתָא עִילָא וְתַתָּא, וּלְאַנְהָגָא לוֹן לְכָל סִטְרָא לִימִינָא וּשְׂמָאלָא לְקַמָּא וְלַאֲחוֹרָא. 

וְטַעֲמֵי אִינוּן נִשְׁמָתִין, וּנְקוּדִין רוּחִין, וְאַתְוָון נַפְשִׁין, אִלֵּין מִתְנַהֲגִין בָּתַר אִלֵּין, וְאִלֵּין בָּתַר אִלֵּין, אַתְוָון מִתְנַהֲגֵי בָּתַר נְקוּדֵי, וּנְקוּדֵי בָּתַר טַעֲמֵי, כִּי גָבוֹהַּ מֵעַל גָּבוֹהַּ שׁוֹמֵר (קהלת ה ז), וְעוֹד אַתְוָון אִנּוּן אֵשׁ, נְקוּדֵי רוּחַ, אֶל אֲשֶׁר יִהְיֶה שָּׁמָּה הָרוּחַ לָלֶכֶת יֵלֵכוּ (יחזקאל א יב), וְאִנּוּן כְּמַבּוּעִי מַיָּא, דְאִתְּמַר עֲלַיְיהוּ (תהלים קד י) הַמְשַׁלֵּחַ מַעִִיָנִים בַּנְּחָלִים, יַשְׁקוּ כָּל חַיְתוֹ שָׂדָי וגו', אִלֵּין אַתְוָון. 

וְאִית דְּשַׁוִּי לוֹן לְאַתְוָון, מַיִם אֵשׁ רוּחַ וְעָפָר אַרְבַּע רַגְלִין דְּכָרְסַיָּא, נְקוּדֵי אָדָם לָשֶׁבֶת עַל הַכִּסֵּא, מִסִּטְרָא דְאַבָּא יוּדִי"ן לְעִילָא, מִסִּטְרָא דִבְרַתָּא יוּדִי"ן לְתַתָּא, מִסִּטְרָא דְבֵן וָוִי"ן לְעִילָא, כְּגַוְונָא דָא וו"י, מִסִּטְרָא דְאַבָּא וָוִי"ן לְתַתָּא, כְּגַוְונָא דָא יו"ו, הֵהִי"ן דְּאִימָּא כְּגַוְונָא דָא הה"ו הה"י, הֵהִי"ן דִּבְרַתָּא כְּגַוְונָא דָא יה"ה וה"ה, וְהָכִי בְּכָל הֲוַיָּה וַהֲוַיָּה. 

וְעוֹד מָאן דְּאוֹלִיף אִלֵּין הֲוַיָּין, צָרִיךְ לְאוֹלָפָא לוֹן לְמִבְנֵי בְּהוֹן בִּנְיָנָא לְקוּדְשָׁא בְּרִיךְ הוּא, דְאִתְּמַר בֵּיהּ (מלכים א יח ל) וַיְרַפֵּא אֶת מִזְבַּח יהו"ה הֶהָרוּס, וְרָזָא דְמִלָּה דְיָכְלִין לְמֶהרַס בְּאַתְוִוי דִשְׁמֵיהּ, הֲדָא הוּא דִכְתִיב (שמות יט כא) פֶּן יֶהֶרְסוּ אֶל יהו"ה, וּבְגִין דָּא דְיֶהֶרְסוּ לוֹן בְּחוֹבַיְיהוּ, צָרִיךְ לְמִבְנֵי לוֹן בִּצְלוֹתְהוֹן. 

דְּאָת י' אִיהִי אֶבֶן יְסוֹדָא דְבִנְיָנָא, י"י מִן יי"ה, מִן יי"ו, מִן וי"י, בְּהוֹן אֲבָנִים שְׁלֵמוֹת תִּבְנֶה אֶת מִזְבַּח יהו"ה אֱלֹהֶי"ךָ (דברים כז ו) דָא ה', ו' דָּא קוֹרָה, וְעַמּוּדָא, לִסְמוֹךְ עֲלָהּ בַּיִת, וּבְגִין דָּא חִבּוּרָא דִתְלַת אַתְוָון בַּיִת, ב' בִּנְיָנָא, י' יְסוֹד בִּנְיָנָא, ת' תִּפְאֶרֶת, וְאִנּוּן ב' מַלְכוּת, י' יְסוֹד סְפִירָה תְּשִׁיעָאָה, דְאִיהוּ סוֹמֵךְ גְּאוּלָה לִתְפִלָּה, וּבֵיהּ סוֹמֵךְ יהו"ה לְכָל הַנּוֹפְלִים (תהלים קמה יד), ת' תִּפְאֶרֶת, דְּאִתְּמַר בֵּיהּ (ישעי, מד יג) כְּתִפְאֶרֶת אָדָם לָשֶׁבֶת בָּיִת, וּבֵיהּ כָּל הַזּוֹקֵף זוֹקֵף בְּשֵׁם, אֲבָל לְגַבֵּי יְסוֹד כָּל הַכּוֹרֵעַ כּוֹרֵעַ בְּבָרוּךְ, הֲדָא הוּא דִכְתִיב (משלי י ו) בְּרָכוֹת לְרֹאשׁ צַדִּיק. 

וְאִיהוּ עִרוּב, דְּיַשְׁפִּיל בֵּיהּ הַקּוֹרָה אִם הִיא לְמַעִִלָה מֵעִִשְׂרִים, דְּאִיהִי יוּ"ד, דִּלְעִילָא מֵעִִשְׂרִים, דְּאִיהוּ כ' כֶּתֶר, אִיהוּ עִלַּת הָעִלּוֹת עַל כֹּלָּא, דְלֵית עִינָא שַׁלִּיט עֲלֵיהּ, וּבְגִין דָּא מָבוּי דְאִיהִי שְׁכִינְתָּא תַּתָּאָה דְאִיהִי י' זְעִירָא, עֲשָׂרָה טְפָחִים שִׁעוּרָהּ, בֵּיהּ צָרִיךְ לְהַשְׁפִּיל הַקּוֹרָה דְאִיהוּ ו', אֲבָל לְגַבֵּי סֻכָּה דְּאִיהִי אִימָּא, דְשִׁיעוּר דִּילָהּ יוּ"ד דְּאִיהוּ כ' כֶּתֶר, לְעִילָא מִכֶּתֶר לֵית אָדָם דְּמֶרְכָּבָה דָר בֵּיהּ גּוֹ סֻכָּה, דְלֵית עִינָא שַׁלִּיט עֲלֵיהּ. 

וּמָקוֹר דְּאִלֵּין הֲוַיָּין כְּחֻשְׁבַּן חֶסֶד, דִּבְהוֹן צָרִיךְ לְמִבְנֵי בִּנְיָנָא דָא דְּאִנּוּן מֵחֶסֶד, דְּמָקוֹר דַּהֲוַיָּתֵיהּ אִיהוּ יו"ד ה"י וי"ו ה"י, דְּסָלְקֵי לְשַׁבְעִין וּתְרֵין הֲוַיָּן כְּחוּשְׁבַּן חֶסֶ"ד, כֻּלְּהוּ אֶבֶן וְקוֹרָה וּבִנְיָנָא דְאִתְבְּנֵי בְּתַרְוַויְיהוּ, וְאִלֵּין אִינוּן ע"ב הֲוַיָּן דְּנָפְקִין מִן יו"ד ה"י וי"ו ה"י: 

(כל אלו השמות אסור להוציאם בפה ודי להסתכל עליהם ולקראותם במחשבה) 


Daf 8b

 יַהְוָ הִיָוֵ הַהְיְ הְהָוֹ הַוַהְ יְהְהְ יַוַהֵ יְוְהְ וָהֶיָ הֱוְיֹ הַהֶוֹ הִהֶיָ הִיֶהְ וְהֲהַ וַיַהָ וֹיָהְ הֵוֹיַ וְהֹיֹ וִוְה וְוָיֶ וֵיַוְ הֵוְיֹ הַיָוֵ הַוַהָ יֶוְהֵ וֶיֶהֶ וִוְי וְוֵהַ וָהָוָ יִוָוְ יְהְוְ יַהֶוּ וֵיֹהֻ יֶוַהְ יְיְוָ יֵיְהִ יָהָיְ וַיָיְ וֵהְיֵ וִהֵיָ הֶיִוְ יְהְוָ יַיֵהְ יִיְוַ יַוֵיָ הְיָיְ הַוְיָ הֻוִיֻ יֻהֵיַ הְיָיָ הֶהַיֶ הָהַיְ הָיְהֶ יְהֵהְ יִיֵהַ יְיהָ הֵוְהְ וֵהִהֶ וֶוַהָ וָוְהְ וַהִוֶ הַוֶוַ הֲהֶוַ הְהַוִ וְיַוָ יֵוְוְ יַיֵוֻ יְיַוֵ יֵוַי וֵיָי וֶוָיִ וְוֵיְ 

ואלה מצאתי בספר אחר [ציור] 

שֵׁם יהו"ה, י' דִילֵיהּ בְּרֵישָׁא דְחַרְבָּא, דְּלֵית מָאן דְּנָצַח וַדַּאי לְמָארֵי חַרְבָּא דָא, וּבָהּ נָצַח לְכָל סִטְרִין אָחֳרָנִין, וְלֵית חַד קַיְימָא קַמָּהּ, גּוּפָא דְהַאי חַרְבָּא ו', זַכָּאָה אִיהוּ מָאן דְּיָדַע לְאַנִּיף לֵיהּ בִּידֵיהּ לְכָל סִטְרָא, עִילָא וְתַתָּא וְאַרְבַּע סִטְרִין בְּשִׁית סְפִירָן, תְּרֵין פִּיפִיּוֹת דְּחַתִּיךְ בְּהוֹן עִילָא וְתַתָּא מִתְּרֵין סִטְרִין אִינוּן ה' ה', וּנְקוּדָא אֱלֹהִי"ם, וְהַיְינוּ נַרְתֵּק דִּילֵיהּ, וּבְגִין דָּא בִּינָה נְקוּדָה אֱלֹהִי"ם, כְּגַוְונָא דָא יְהִֹוִ"ה כְּמָה דְאִתְּמַר. 

וְהַאי אִיהוּ דְאוּקְמוּהוּ מָארֵי מַתְנִיתִין, כָּל הַקּוֹרֵא קְרִיאַת שְׁמַע, כְּאִלּוּ אוֹחֵז חֶרֶב פִּיפִיּוֹת בְּיָדוֹ, וְהָא אוּקְמוּהוּ עַל מִטָּתוֹ, לְהָגֵן מִן הַמַּזִיקִין, אֲבָל בִּקְרִיאַת שְׁמַע דִּצְלוֹתָא, אֲדוֹן הַמַּזִּיקִין קָשׁוּר, לֵית לֵיהּ רְשׁוּ לְמִבְרַח, וְזַכָּאָה אִיהוּ מָאן דְּשָׁחִיט לֵיהּ בְּהַהוּא זִמְנָא, לְקַיֵּים (בא להרגך) הַשְׁכֵּם לְהָרְגוֹ בִּצְלוֹתָא, דְאִתְּמַר בָּהּ (בראשית יט כז) וַיַּשְׁכֵּם אַבְרָהָם בַּבֹּקֶר, כָּל שֶׁכֵּן מָאן דְּלָא חָשַׁשׁ לִיקָרֵיהּ לְשַׁחֲטָא יִצְרֵיהּ וְשַׂנְאֵיהּ, דְּלֵית שַׂנְאֵיהּ לְחוֹד אֶלָּא שַׂנְאֵיהּ דְּקוּדְשָׁא בְּרִיךְ הוּא, דִּבְכָל יוֹמָא תָּבַע חוֹבִין דִּבְנוֹי לְשַׁחֲטָא לוֹן. 

וְאוּף הָכִי צָרִיךְ לְאַעֲבָרָא לֵיהּ מִשְּׁמַיָּא וְאַרְעָא, כְּגַוְונָא דְאַעַבְרֵיהּ מִשִּׁמְשָׁא וְסִיהֲרָא, וְאוּף הָכִי צָרִיךְ לְאַעֲבָרָא לֵיהּ וּלְבַת זוּגֵיהּ מִתְּרֵין כָּרְסַיָּין, הֲדָא הוּא דִכְתִיב (ירמיה יז יב) כִּסֵּא כָבוֹד מָרוֹם מֵרִאשׁוֹן, דְּתַמָּן קוּדְשָׁא בְּרִיךְ הוּא וּשְׁכִינְתֵּיהּ בִּתְרֵין כָּרְסַיָּין, וְתַמָּן קוּדְשָׁא בְּרִיךְ הוּא וּשְׁכִינְתֵּיהּ כְּשִׁמְשָׁא  


Daf 9a

 וְסִיהֲרָא, וְעַל שְׁמַיְיהוּ אִתְקְרֵי כִּי שֶׁמֶשׁ וּמָגֵן יהו"ה אֱלֹהִי"ם (תהלים פד יב), וּבְהַהוּא זִמְנָא יִתְקַיֵּים בֵּיהּ, לֹא יָבֹא עוֹד שִׁמְשֵׁךְ וִירֵחֵךְ לֹא יֵאָסֵף (ישעיה ס כ). 

וְהָכִי צָרִיךְ לְאַעֲבָרָא לֵיהּ מִשְּׂמָאלָא דְקוּדְשָׁא בְּרִיךְ הוּא דְאִיהִי גְבוּרָה, דְמִתַּמָּן מִצָּפוֹן תִּפָּתַח הָרָעָה (ירמיה יד א), וְתַמָּן יֵיתֵי לְמִתְּבַע חוֹבִין, מֵאִלֵּין דְּאִתְּמַר בְּהוֹן בָּנִים אַתֶּם לַיהו"ה אֱלֹהֵיכֶם (דברים יד א). 

מִתַּמָּן וְאֵילֵךְ אִנּוּן שָׂרִים, וַעֲבָדִים, מִסִּטְרָא דְחֵיוָון דְּכָרְסַיָּא שָׂרִים וּמְמַנָּן, מִסִּטְרָא דְכֹכְבַיָּא דְנָהֲרִין בִּשְׁמַיָּא וְאַרְעָא עֲבָדִין, וְהַאי אִיהוּ אִם כְּבָנִים אִם כַּעֲבָדִים, וְהַאי אִיהוּ דְצָרִיךְ לְאַנָּפָא לֵיהּ חַרְבָּא לְשִׁית סִטְרִין, דְּאִנּוּן שְׁמַיָּא וְאַרְעָא, שִׁמְשָׁא וְסִיהֲרָא, כִּסֵּא דִין וְכִסֵּא רַחֲמִים, לְאַעֲבָרָא סמא"ל וְנָחָ"שׁ מִנַּיְהוּ, דְּמִסִּטְרָא דִלְהוֹן שַׁלִּיט סמא"ל וּבַת זוּגוֹ. 

וְצָרִיךְ לְקַשְׁרָא לֵיהּ בִּרְצוּעִין דִתְּפִלִּין, תְּרֵין בִּתְרֵין קַרְנוֹי, וְחַד בִּדְרוֹעָא, וּלְבָתַר יִשְׁחוֹט לֵיהּ בִּקְרִיאַת שְׁמַע, בְּגִין דְּלָא יִתְקַרֵיב לְסִטְרָא דִגְבוּרָה, אֲבָל מִסִּטְרָא דִסְפִירָן וַהֲוַויּוֹת דִּלְהוֹן, אִתְּמַר לֹא יְגוּרְךָ רָע (תהלים ה ה), וְהַזָּר הַקָּרֵב יוּמָת (במדבר א נב). 

וְעוֹד ה' דְּיַד כֵּהָה, דְאִיהִי יוֹנָה קַדִּישָׁא, מְצַפְצְפָאן לָהּ בְּנָהָא בְּכַמָּה צִפְצוּפִין דִּזְמִירוֹת שִׁירוֹת וְתוּשְׁבָּחוֹת וְהוֹדָאוֹת, עַד דְּנָחֲתִין לָהּ לְגַבַּיְיהוּ, הָא נָחֲתִין לָהּ לְגַבַּיְיהוּ קָשְׁרִין לָהּ בִּרְצוּעָה, דְאִיהִי ו' שִׁית תֵּיבִין דְּיִחוּדָא, וְהַיְינוּ רָזָא וְהָיָה לְאוֹת עַל יָדְכָה (שמות יג ט), קִשּׁוּרָא דְתַרְוַיְיהוּ דָא י', וְדָא יִחוּד, וּבְגִין דָּא בְּקִשּׁוּרָא דְתַרְוַיְיהוּ, מָאן דְּשָׂח שִׂיחָה בֵּינַיְיהוּ, דְּאִיהִי שִׂיחַת חוּלִין, עֲבֵירָה הִיא בְּיָדוֹ, דְּעָבַד בָּהּ פִּרוּדָא בֵּין ו"ה דְּאִיהוּ עַמּוּדָא דְאֶמְצָעִיתָא וּמַלְכוּתֵיהּ. 

תְּפִלִּין דְּרֵישֵׁיהּ דְּקוּדְשָׁא בְּרִיךְ הוּא דְאִיהוּ ו', אִיהִי ה' עִלָּאָה, אִימָּא עִלָּאָה, עֲטֶרֶת תִּפְאֶרֶת, עֲלָהּ אִתְּמַר פְּאֵרְךָ חֲבוֹשׁ עָלֶיךָ (יחזקאל כד יז), אֵלּוּ תְּפִלִּין שֶׁבָּרֹאשׁ, וְהַאי אִיהוּ רָזָא הֲוַיָּ"ה, דְאִתְּמַר בֵּיהּ הִנֵּה יַד יהו"ה הוֹיָ"ה וכו' (שמות ט ג), וּבְגִין דָּא אוּקְמוּהָ מָארֵי דְתַלְמוּדָא יְרוּשַׁלְמִי, הֲוַיּוֹת בְּאֶמְצַע. 

יַד יהו"ה מִימִינָא, דְאִתְּמַר בָּהּ וַיַּרְא יִשְׂרָאֵל אֶת הַיָּד הַגְּדוֹלָה (שם יד לא) מִסִּטְרָא דְחֶסֶד, יָד רָמָה מִסִּטְרָא דְתִפְאֶרֶת, דְּאִתְּמַר בָּהּ וּבְנֵי יִשְׂרָאֵל יוֹצְאִים בְּיָד רָמָה, יָד חֲזָקָה בְּאֶמְצָעִיתָא דְאִיהִי יַד יהו"ה הוֹיָ"ה, לְמֶהֱוִי רַחֲמֵי מִכָּל סִטְרָא, דִּינָא כָּבוּשׁ בְּאֶמְצָעִיתָא, יָד רָמָה עֲלָהּ אִתְּמַר וְהָיָ"ה יהו"ה לְמֶלֶךְ עַל כָּל הָאָרֶץ (זכרי, יד ט), וּתְלַת זִמְנִין י"ד אִנּוּן מ"ב אַזְכָּרוֹת דִּתְּפִלִּין דְּיָד וּתְפִלִּין דְּרֵישָׁא. 

י"ד שְׁכִינְתָּא תַּתָּאָה אִיהִי הַיָּד הַגְּדוֹלָה מִימִינָא דְחֶסֶד, דְּתַמָּן חָכְמָה, יָד הַחֲזָקָה מִסִּטְרָא דִגְבוּרָה, דְתַמָּן בִּינָה, יָד רָמָה מִסִּטְרָא דְעַמּוּדָא דְאֶמְצָעִיתָא, מְעוּטָּר בְּכֶתֶר עַל רֵישֵׁיהּ, תְּפִלֵּי דְמָארֵי עָלְמָא. 

שִׁין שֶׁל תְּפִלִּין הֲלָכָה לְמֹשֶׁה מִסִּינַי, ש דִתְלַת רָאשִׁין, שי דְאַרְבַּע רָאשִׁין, לָקֳבֵל שֶׁבַע הַנְּעָרוֹת הָרְאוּיוֹת לָתֶת לָהּ מִבֵּית הַמֶּלֶךְ (אסתר ב ט), וְאִינוּן בַּשַּׁחַר שְׁתַּיִם לְפָנֶיהָ וְאַחַת לְאַחֲרֶיהָ, וּבָעִִרֶב שְׁתַּיִם לְפָנֶיהָ וּשְׁתַּיִם לְאַחֲרֶיהָ, וְלָקֳבֵל אִלֵּין שִׁבְעָה, אִית שִׁבְעָה רוֹאֵי פְּנֵי הַמֶּלֶךְ הַיּוֹשְׁבִים רִאשׁוֹנָה בַּמַּלְכוּת. 

וְתִפְאֶרֶת אִיהוּ כָּבוּשׁ בְּאָת יוּ"ד, עִם ה' תַּתָּאָה, וְנַפְשׁוֹ קְשׁוּרָה בְּנַפְשׁוֹ, וְאִיהוּ חָבוּשׁ עִם אָת י' מִסִּטְרָא דְה' עִלָּאָה, וּבְגִין דָּא אֵין חָבוּשׁ מַתִּיר עַצְמוֹ מִבֵּית הָאֲסוּרִין, דְּאִיהוּ בְגָלוּת עִם יִשְׂרָאֵל, הֲדָא הוּא דִכְתִיב (ישעיה סג ט) בְּכָל צָרָתָם לוֹ צָר בְּו', לֹא צָר בְּא', בְּהַהוּא זִמְנָא דְאִיהוּ עִם יִשְׂרָאֵל לֹא צָר וַדַּאי, וְלֵית צָר אֶלָּא יֵצֶר הָרָע, דְּהַזָּר הַקָּרֵב יוּמָת (במדבר א נב). 

וְרָזָא דְמִלָּה כִּי בִי חָשַׁק וַאֲפַלְּטֵהוּ (תהלים צא יד), כִּי בִי בְּגִימַטְרִיָּא מ"ב אַזְכָּרוֹת דִתְּפִלֵּי, אֲשַׂגְּבֵהוּ כִּי יָדַע שְׁמִי, יִקְרָאֵנִי בִּקְרִיאַת שְׁמַע, וְאֶעֱנֵהוּ, הֲדָא הוּא דִכְתִיב אָז תִּקְרָא וַיהוָֹ"ה יַעֲנֶה (ישעי, נח ט), יהו"ה בְּאַרְבַּע בָּתֵּי דִתְּפִלֵי דְרֵישָׁא, דְאִינוּן אַרְבַּע אַתְוָון אהי"ה, וַיהו"ה יַעֲנֶה, יהו"ה בְּאַרְבַּע בָּתֵּי דִתְּפִלִּין דְּיָד, דְּאִינוּן אדנ"י, וְאִי תֵימָא לַאו אִינוּן בְּיָד אֶלָּא בַּיִת אֶחָד חֲמִשָּׁאָה, יַד כֵּהָה, הָכִי הוּא וַדַּאי דְּאִיהִי חֲמִשָּׁאָה  


Daf 9b

 וְאִיהִי רְבִיעָאָה, רְבִיעָאָה לְיה"ו יַד כֵּהָה, יה"ו אִיהוּ אהי"ה, וְסָלִיק לְחוּשְׁבַּן כ"א, וְאַרְבַּע אַתְוָון בִּכְלָל כ"ה, ה' מִן יהו"ה רְבִיעָאָה לְיה"ו, וַחֲמִשָּׁאָה לְאהי"ה, דְּאִיהוּ אַרְבַּע בָּתֵּי, וְאִיהוּ בַּיִת חֲמִשָּׁאָה. 

וְעוֹד אהי"ה אדנ"י סָלְקֵי לְחֻשְׁבַּן אֱלֹהִי"ם, דְּאִיהוּ כְּלָלָא דַחֲמִשָּׁה בָּתֵּי תְּפִלֵּי, יהו"ה אַרְבַּע פָּרָשִׁיָּין, י' קַדֶּשׁ לִי (שמות יג ב) וְדָא חָכְמָה, ה' וְהָיָה כִּי יְבִיאֲךָ (שם יא) וְדָא בִינָה, וְאִינוּן לִימִינָא וּשְׂמָאלָא, דְאִינוּן חֶסֶד גְּבוּרָה, ו' שְׁמַע יִשְׂרָאֵל (דברים ו ד) תִּפְאֶרֶת, כְּלִיל שִׁית תֵּיבִין דְּיִחוּדָא, ה' וְהָיָה אִם שָׁמֹעַ (שם יא יג) מַלְכוּת, שְׁכִינְתָּא תַּתָּאָה. 

תְּלַת רְצוּעִין נֶצַח וְהוֹד וִיסוֹד, יְסוֹד רְצוּעָה דְקָשִׁיר וָא"ו עִם ה', כִּי כֹל בַּשָּׁמַיִם וּבָאָרֶץ (דה"א כט יא), דַּאֲחִיד בִּשְׁמַיָּא וּבְאַרְעָא, תְּרֵין רְצוּעִין נֶצַח וָהוֹד, דַּאֲחִידָן בְּה' עִלָּאָה, וְהַקְּרָנַיִם גְּבוֹהִים, וְהָאַחַת גָּבוֹהַּ מִן הַשֵּׁנִית (דניאל ח ט), אוּף הָכִי תְּרֵין רְצוּעִין חַד אֲרוּכָה וְחַד קְצָרָה, קְצָרָה עַד הֶחָזֶה, אֲרוּכָה עַד טַבּוּרָא. 

וְאִתְפַּשְׁטוּתָא דְה' עִלָּאָה עַד הוֹד בְּאָת י' אִיהוּ, דְּאִיהוּ קֶשֶׁר שֶׁל תְּפִלִּין דְּרֵישָׁא, דְּאִיהִי ה' עִלָּאָה, סְלִיקַת לְחַמְשִׁין, חָמֵשׁ זִמְנִין עִִשֶׂר בְּאָת י', וְהַיְינוּ ה' י' מִן אֱלֹהִי"ם, חָמֵשׁ זִמְנִין ה' בְּאָת י' חַמְשִׁין, בְּחָמֵשׁ סְפִירָן, יְסוֹד כָּ"ל נָטִיל לוֹן כֻּלְּהוּ, וְיָרִית לוֹן לְכַלָּה וְהַיְינוּ כָּ"ל כַּלָּ"ה. 

בְּאָת ה תַּתָּאָה קֶרֶן אַחַת, וְרָזָא דְמִלָּה אוּקְמוּהוּ רַבָּנָן, שׁוֹר שֶׁהִקְרִיב אָדָם הָרִאשׁוֹן קֶרֶן אַחַת הָיְתָה לוֹ בְמִצְחוֹ, שֶׁנֶּאֱמַר (תהלים סט לב) מִשּׁוֹר פָּר מַקְרִן מַפְרִיס, מַקְרִן חָסֵר יוּ"ד כְּתִיב, וְדָא רְצוּעָה דְיָד דִּתְּפִלֵּי דְמָארֵי עָלְמָא. 

כ' כֶּתֶר דְּמָארֵי עָלְמָא, אִיהוּ שְׁמֵיהּ תְּפִלִּין דְּשַׁוִּי, אֲבָל כֶּתֶר תְּפִלִּין עֲלֵיהּ, וְרָזָא דְמִלָּה אֵין קָדוֹשׁ כַּיהו"ה כִּי אֵין בִּלְתֶּךָ (שמואל א ב ב), לֵית פִּקּוּדָא דְלָא אִתְכְּלִילָן בֵּיהּ עֲשַׂר סְפִירָן. 

וְעִיקָר דִּתְפִלִּין מִשְּׂמָאלָא, וּבְגִין כַּךְ נִשְׁבַּע יהו"ה בִּימִינוֹ (ישעיה סב ד) זוֹ תוֹרָה, וּבִזְרוֹעַ עְִזּוֹ אֵלּוּ תְפִלִּין, וּמִסִּטְרָא דִשְׂמָאלָא ה' תְּפִלִּין עַל ו', אִימָּא עַל בְּרָהּ, בְּגִין דְּבָהּ אִתְבְּנֵי, הֲדָא הוּא דִכְתִיב כּוֹנֵן שָׁמַיִם בִּתְבוּנָה (משלי ג ב). י' אַבָּא, תְּפִלִּין עַל בְּרַתָּא ה', דְּבֵיהּ אִתְבְּנִיאַת, הֲדָא הוּא דִכְתִיב יהו"ה בְּחָכְמָה יָסַד אָרֶץ, וְדָא הוּא הֲוַיָּ"ה, וְדָא הוּא רָזָא אַרְבַּע מִשְׁמָרוֹת הַוִּיהּ לַיְלָה. 

וְאִית דְּאָמַר הֲוַיּוֹת בְּאֶמְצַע, כְּגַוְונָא דָא יהה"ו, י' קַדֶּשׁ לִי, ה' ה' וְהָיָה כִּי יְבִיאֲךָ וְהָיָה אִם שָׁמֹעַ, ו' שְׁמַע יִשְׂרָאֵל, הוי"ה ו' י' בְּאֶמְצָעִיתָא, יהה"ו ה' ה' בְּאֶמְצָעִיתָא. 

וּבְצִרוּף דְי"ב הֲוַיָּן, אִשְׁתְּמוֹדְעוּ כֻּלְּהוּ, וְאִלֵּין אִינוּן יהו"ה יהה"ו יוה"ה, דִּרְמִיזֵי בְּשֵׁם יו"ד ה"י וי"ו ה"י, הַאי שְׁמָא מְקוֹרָא דְאַתְוָון, וּמְקוֹרָא דִלְהוֹן בִּקְרָאֵי בִּנְקוּדֵי, יִהַוְ"הָ יִשְׂמְחוּ הַשָּׁמַיִם וְתָגֵל הָאָרֶץ (תהלים צז יא), מְקוֹרָא דִנְקוּדֵי מִן יִהַהַ"וְ (ירמיה ט כג) יִתְהַלֵּל הַמִּתְהַלֵּל הַשְׂכֵּל וְיָדוֹעַ, יְוּהַ"הַ (שמות כו יט כ) יְדוֹתָיו וּלְצֶלַע הַמִּשְׁכָּן הַשֵּׁנִית. 

תְּלַת וָוִי"ן בְּהַאי שְׁמָא יו"ד ה"י וי"ו ה"י, והי"ה והה"י ויה"ה, וּנְקוּדִין דִּלְהוֹן וַיִּרְאוּ אוֹתָהּ שָׂרֵי פַרְעֹה (בראשית יב טו) וַהֹיָ"הַ, וּהַהַ"יְ וּדְבָשׁ הַיּוֹם הַזֶּה יהו"ה (דברים כו טו), וַיֹהָ"הַ וַיַּרְא יוֹשֵׁב הָאָרֶץ הַכְּנַעֲנִי (בראשית נ טו). הוה"י היו"ה ההי"ו מְקוֹרָא דִלְהוֹן, הֶוִהֹ"יִ וְכָל זֶה אֵינֶנּוּ שׁוְֹה לִי (אסתר ה יג), הָיְוְ"הּ הָמֵר יְמִירֶנּוּ וְהָיָה הוּא (ויקרא כז לג), הִהְיְ"וַ עִירֹה וְלַשֹּׂרֵקָה בְּנִי אֲתֹנוֹ (בראשית מט יא), היה"ו הוי"ה ההו"י, הַיִהִ"וְ לַיהוָֹ"ה אִתִּי וּנְרוֹמְמָה שְׁמוֹ (תהלים לד ד), הוֹיָ"ה הִנֵּה יַד יהו"ה הוֹיָה (שמות ט ג), הּהִוָ"יִּ (דברים ו כה) וּצְדָקָה תִּהְיֶה לָּנוּ כִּי. 

וְכָל קְרָאִין דְּקָא אַתְיָין הֲוַיָּין אִלֵּין בְּרָאשֵׁי אַתְוָון, אוֹ בְּסוֹפֵי אַתְוָון, בֵּין מִן הַתּוֹרָה בֵּין מִן הַנְּבִיאִים בֵּין מִן הַכְּתוּבִים, יָכִיל לְנַקְדָא לוֹן בְּנִקּוּדַיְיהוּ, אוּף הָכִי כָּל הֲוַויָּין דְּקָא אַתְיָין מִתְּלַת אַתְוָון, נְקוּדָה דִלְהוֹן בַּקְּרָאִין, כְּגוֹן יִהְהִ מְקוֹרָא דִילֵיהּ כִּי יהו"ה יִהְיֶ"ה בְכִסְלֶךָ (משלי ג כו), וְאִית דְּנָקִיד לוֹן מֵרָאשֵׁי תֵּיבִין לַהֲוַיָּה דִבְסוֹפֵי תֵּיבִין, וְאִם הֲוַיָּה בְרָאשֵׁי תֵּיבוֹת נְקוּדָא דִילֵיהּ בְּסוֹפֵי תֵּיבִין. וְאִית נְקוּדָה בְּרָזָא אָחֳרָא  


Daf 10a

 כְּגַוְונָא דָא, יהו"ה מֶלֶךְ יהו"ה מַלַךְ יהו"ה יִמְלֹךְ, שְׁמָהָן לְעִילָא, נְקוּדָאן דִּלְהוֹן כְּתִיבִין דִּתְחוֹתַיְיהוּ. 

אַרְבַּע שְׁמָהָן תַּלְיָין מִכָּל שְׁמָא וּשְׁמָא, וַעֲלַיְיהוּ אִתְּמַר וְקָרָא זֶה (ישעיהו ו ב) לָקֳבֵל י"ב אַנְפִּין דִּתְלַת חֵיוָון, אֶל זֶה י"ב גַּדְפִין דִּתְלַת חֵיוָון, וְעַל כֻּלְּהוּ פְּנֵי אָדָם, וּתְפִלִּין הוּא פְּנֵי אָדָם, צִיצִית פְּנֵי חֵיוָון וְגַדְפֵי חֵיוָון, וְאוּקְמוּהוּ רַבָּנָן שֵׁם בֶּן י"ב כָּל הַיּוֹדְעוֹ וְהַזָּהִיר בּוֹ כָּל תְּפִלּוֹתָיו מִתְקַבְּלוֹת, וּמְקוֹרוֹ יו"ד ה"י וא"ו ה"י, כָּל י' אִיהוּ אַנְפּוֹי יהו"ה, א' וּדְמוּת פְּנֵיהֶם פְּנֵי אָדָם (יחזקאל א ט), הָכָא בְּהַאי שְׁמָא רָזָא דִתְּפִלִּין וְצִיצִית. 

תָּא חֲזִי כָּל הֲוַיָּה דְאִיהִי ה' עַל י' ה' עַל ו' נוּקְבָא, כָּל הֲוַיָּה דִתְרֵין הֵהִין כַּחֲדָא בְּאֶמְצַע אִינוּן אֲחָיוֹת, כְּגַוְונָא דָא יהה"ו, כָּל הֲוָיָּה י' ו' כַּחֲדָא בְּאֶמְצַע היו"ה (נ"א הוי"ה) אִינוּן אַחִים, (דברים כה ה) כִּי יֵשְׁבוּ אַחִים יַחְדָּו, תְּרֵין הֵהִין כַּחֲדָא, וַתֵּלַכְנָה שְׁתֵּיהֶן (רות א יט), י' ו' רְחוֹקִים דָּא מִן דָּא אוֹ קְרוֹבִים דָּא מִן דָּא, עֲלַיְיהוּ אִתְּמַר (ישעיה נז ט) שָׁלוֹם שָׁלוֹם לָרָחוֹק וְלַקָּרוֹב וגו', דְּהַיְינוּ קָרְבָּן עוֹלֶה וְיוֹרֵד יהה"ו, ה' דְּאִיהִי אִימָּא עוֹלָה, סְלִיקָא לְגַבֵּי י' הִיא הָעוֹלָה, ה' דְאִיהִי בְּרַתָּא נְחִיתַת לְגַבֵּי ו', וַיֵּרֶד מֵעֲשֹׂת הַחַטָּאת (ויקרא ט כב), עַל כֵּן יַעֲזָב אִישׁ אֶת אָבִיו וְאֶת אִמּוֹ וגו' (בראשית ב כד), וְהַאי אִיהוּ קָרְבָּן עוֹלֶה וְיוֹרֵד, חָמֵשׁ אֶשּׁוֹת סָלְקִין, וְחָמֵשׁ נָחֲתִין. 

לֵית הֲוַיָּה דְלָא אַחֲזֵי עַל רָזָא עִלָּאָה, הוה"י כַּד נוּקְבִין שָׁלְטִין עַל דְּכוּרִין, דִּינָא אַחֲזֵי בְעָלְמָא וּמִיתָה וְעוֹנִי, וְדָא הוּא רָזָא דְהָפַךְ מֹשֶׁה שְׁמֵיהּ וְקָטַל לְמִצְרִי, דְּאִתְּמַר בֵּיהּ וְאָמְרוּ לִי מַה שְּׁמוֹ מָה (שמות ג יג), וּמֹשֶׁה הָפַךְ לֵיהּ כְּגַוְונָא דָא מָה שְׁמוֹ מָה לִי הוה"י, וּנְקוּדָה הָוְהָיִ, מִצְרִי דִמְזַלְזֵל בִּשְׁמֵיהּ וְאָמַר מַה שְּׁמוֹ, מַה יָּכִיל לְמֶעֱבַד לִי, לִקְטֵיל לֵיהּ בֵּיהּ, וְאִם אַתְוָון בְּסוֹפֵי תֵּיבוֹת נְקוּדִין אִנּוּן מֵרָאשֵׁי תֵּיבִין: 

תִּקּוּנָא ה', בְּרֵאשִׁית בַּ"ת רָאשֵׁ"י, אֵלֶּה רָאשֵׁי בֵית אֲבוֹתָם (שמות ו יד), בַּת עֲלָהּ אוּקְמוּהוּ מָארֵי מַתְנִיתִין, בַּת בַּתְּחִלָּה סִימָן יָפֶה לַבָּנִים, וְאִיהִי י' מִן אדנ"י, מַרְגָּלִית יְקָרָא כְּלִילָא מִכָּל גַּוָּונִין, דְּאָת י' מִן יהו"ה לָא תָּפִיס בֵּיהּ גַּוָּון כְּלָל, הֲדָא הוּא דִכְתִיב (מלאכי ג ו) אֲנִי יהו"ה לֹא שָׁנִיתִי, לָא יִשְׁתַּנִּי בְּשׁוּם גַּוָּון כְּלָל, אֶלָּא נָהִיר מִלְּגָאו דְּגַוָּונִין, דְּשֵׁם יהו"ה כְּנִשְׁמָתָא בְּגוּפָא דְאִינִישׁ, אוֹ כִּשְׁרַגָּא בְּהֵיכְלָא. 

וְאָת י' מִן אדנ"י אִיהוּ סַפִּיר, נָטִיל גַּוָּון תְּכֵלֶת וְאוּכַם מִסִּטְרָא דְּדִינָא, וְנָהִיר בֵּיהּ נְהוֹרָא חִוְורָא מִסִּטְרָא דְרַחֲמֵי, וְאִיהוּ אָת י' מִן אדנ"י, אוֹדֶם מִסִּטְרָא דִגְבוּרָה, פִּטְדָה מִסִּטְרָא דִימִינָא, בָּרֶקֶת מִסִּטְרָא דְעַמּוּדָא דְאֶמְצָעִיתָא, אִיהִי אל"ף דל"ת נו"ן יו"ד, כְּלִילָן מִי"ב גַּוָּונִין, וְכֻלְּהוּ מְשׁוּלָשִׁין בַּאֲבָהָן, מְשׁוּלָשִׁין בְּכֹהֲנִים לְוִיִּם וְיִשְׂרְאֵלִים, קְדוּשָׁה לְךָ יְשַׁלֵּשׁוּ. 

כָּל אֶבֶן דְּגַוָּון דִּילָהּ חִיוָּור נְטִילַת מֵחֶסֶד, וְאִיהִי סְגוּלָה דִילֵיהּ רְחִימוּ, וְרָזָא דְמִלָּה וְאַהֲבַת עוֹלָם אֲהַבְתִּיךְ עַל כֵּן מְשַׁכְתִּיךְ חָסֶד (ירמיהו לא ב), אַבְנָא סוּמְקָא נְטִילַת מִן גְּבוּרָה, וּסְגוּלָה דִילָהּ לְמֶהֱוִי אֵימָתוֹ מוּטֶלֶת עַל בִּרְיָין דְּעָלְמָא, אַבְנָא כְּלִילָא מִתְּרֵין גַּוָּונִין חִוָּור וְסוּמָק אִיהִי מֵעַמּוּדָא דְאֶמְצָעִיתָא, יָרוֹק כַּזָּהָב מִסִּטְרָא דְאִימָּא עִלָּאָה, דְּאִיהִי תְּשׁוּבָה, קַו יָרוֹק דְּאַסְחַר כָּל עָלְמָא. 

וְאִית גַּוָּון פָּשׁוּט כָּפוּל מְשׁוּלָשׁ מְרוּבָּע, עַד דְּסָלִיק לַעֲשָׂרָה גַוָּונִין, דִּנְהִירִין בְּהוֹן י' אַתְוָון, דְּאִינוּן י' י"ה יה"ו יהו"ה, וְסָלְקִין אִלֵּין י' לְע"ב נְהוֹרִין, דְּנָהֲרִין בְּע"ב גַּוָּונִין. 

חָשַׁ"ק חֹלֵ"ם שְׁבָ"א קָמֵ"ץ, אִינוּן נִקּוּד צבאו"ת, נֶצַח וְהוֹד יְסוֹד, וְכֻלְּהוּ נָהֲרִין בְּאַבְנָא יַקִּירָא מַלְכוּת, כְּלִילָא מִכָּל סְגוּלוֹת, שְׁבָ"א גַוָּון סוּמָק דִּגְבוּרָה דְנָטִיל מִנֵּיהּ הוֹד, קָמֵ"ץ גַּוָּון חִוָּור, וְלָא צָרִיךְ לְאַרָכָא בְּהוֹן דְּהָא אִתְּמְרוּ לְעִילָא. 

וְעוֹד תִּקּוּנָא ו' וְהַמַּשְׂכִּילִים יַזְהִירוּ (דניאל יב ג) אִלֵּין אִינוּן דְּיָדְעִין רָזָא בְּפִקּוּדָא תִּנְיָנָא בְּמִלַּת בְּרֵאשִׁי"ת, דְּאִיהִי אַהֲבָ"ה, דְּאִיהִי  


Daf 10b

 לְחֻשְׁבַּן זְעִיר בְּרֵאשִׁית, בְּמַתְקְלָא חֲדָא סָלְקִין, וְדָא אַהֲבַת חֶסֶד, דְּאִיהִי ע"ב בְּחוּשְׁבָּן, לָקֳבֵל שְׁמָא מְפָרֵשׁ וַיִּסַּע וַיָּבֹא וַיֵּט, דְּבֵיהּ וָא"ו כְּחוּשְׁבַּן אֶחָ"ד, דְּהַיְינוּ מַאֲמַר אֶחָד דְּאִיהוּ בְּרֵאשִׁית, דְּאוּקְמוּהָ עֲלֵיהּ וַהֲלֹא בְּמַאֲמַר אֶחָד יָכוֹל לְהִבָּרְאוֹת, וְהַאי אִיהוּ רְחִימוֹי דְמָארֵיהּ, מָאן דְּמָסַר נַפְשֵׁיהּ בְּאֶחָד, בִּרְחִימוֹי דְּמָארֵיהּ, וּבְגִין דָּא וְאָהַבְתָּ אֵת יהו"ה אֱלֹהֶי"ךָ (דברים ו ה), אֲפִילוּ נוֹטֵל אֶת נַפְשֶׁךָ, דְּאִם חָבִיב עֲלֵיהּ נַפְשֵׁיהּ מִגּוּפָא לְכַךְ נֶאֱמַר וּבְכָל נַפְשְׁךָ, וְאִם חָבִיב עֲלֵיהּ גּוּפֵיהּ מִמָּמוֹנֵיהּ לְכַךְ נֶאֱמַר בְּכָל לְבָבְךָ, וְאִם חָבִיב עֲלֵיהּ מָמוֹנָא מִגּוּפָא לְכַךְ נֶאֱמַר בְּכָל מְאֹדֶךָ, בַּמֶּה דְחָבִיב עֲלָךְ מְסוֹר לֵיהּ בִּרְחִימוּ דְמָארָךְ בְּעִת צָרָה. 

וְדָא אִיהוּ נִסָּיוֹן דַּעֲתִידִין יִשְׂרָאֵל לְאִתְנַסָּאָה בְשַׁבְעִין שְׁנִין דְּגָלוּת בַּתְרָאָה, דְּעָנִי חָשׁוּב כַּמֵּת, וּכְאִלּוּ נָטְלִין נַפְשֵׁיהּ, גּוּפָא וְנַפְשָׁא וּמָמוֹנָא כֻּלְּהוּ שְׁקוּלִין, בַּמֶּה דְחָבִיב עֲלֵיהּ מְסוֹר לֵיהּ בִּרְחִימוּ דְמָארֵיהּ, וּבְהַהוּא זִמְנָא אִתְקַשַּׁר בְּמִלַּת אַהֲבָ"ה דְאִיהִי בְרֵאשִׁי"ת, וּכְאִלּוּ בֵיהּ בָּרָא עָלְמָא, וּמָאן דְּלָא מָסַר נַפְשֵׁיהּ אוֹ גוּפֵיהּ אוֹ מָמוֹנֵיהּ בִּרְחִימוּ דְמָארֵיהּ בְּשַׁעַת הַשְּׁמַד, כְּאִלּוּ אַחְזַר עָלְמָא לְתֹהוּ וָבֹהוּ, וּמָאן דְּמָסַר נַפְשֵׁיהּ וְגוּפֵיהּ וּמָמוֹנֵיהּ בְּשַׁעַת הַשְּׁמַד בִּרְחִימוּ דְמָארֵיהּ, דָּא אִתְקְרֵי רְחִימָא דְמָארֵיהּ וַדַּאי, וּבְהַהוּא עָלְמָא לֵית לְעִילָא מִינֵיהּ. וּבְגִין דָּא קְרָא סָמִיךְ לֵיהּ וְהָאָרֶץ הָיְתָה תֹהוּ וָבֹהוּ (בראשית א ב). 

וְאַהֲבַת יהו"ה אִיהִי מַלְכוּת, כְּלִילָא מִכָּל סְפִירָן, וְאִיהִי פִּקּוּדָא דְקוּדְשָׁא בְּרִיךְ הוּא בְּכָל תַּרְיַ"ג פִּקּוּדִין, וּבְגִינָהּ אִתְּמַר (אסתר ג ג) מַדּוּעַ אַתָּה עוֹבֵר אֵת מִצְוַת הַמֶּלֶךְ, וְאִיהִי בִנְיַן עָלְמָא, שִׁפְחָה בִּישָׁא אִיהִי חָרְבַּן עָלְמָא, וּבְגִין דָּא אִתְּמַר בָּהּ (בראשית א ב) וְהָאָרֶץ הָיְתָה תֹהוּ וָבֹהוּ, וְאִיהִי רְצוּעָה בִידָא דְקוּדְשָׁא בְּרִיךְ הוּא לְאַלְקָאָה בֵיהּ חַיָּיבַיָּא. 

וּבְגִין דָּא מָאן דְּרָחִים לְקוּדְשָׁא בְּרִיךְ הוּא מִגּוֹ נַפְשֵׁיהּ אוֹ גוּפֵיהּ אוֹ מָמוֹנֵיהּ, דְּיִנְטִיר לֵיהּ קוּדְשָׁא בְּרִיךְ הוּא, הָא רְחִימוּ דִילֵיהּ תְּלוּיָה בְּהַהִיא דְיָהִיב לֵיהּ, וְלַאו עִקָּר רְחִימוּ, דְּלַאו אִיהוּ הַאי רְחִימוּ, דְאִם נָטַל מָמוֹנֵיהּ אוֹ גוּפֵיהּ כָּפַר בֵּיהּ, לַאו אִיהוּ עִקָּר רְחִימוּ, עַד דְּמָסַר נַפְשֵׁיהּ בִּרְחִימוּ דְמָארֵיהּ, וְאִם כָּל תְּלַת שְׁקוּלִין לְגַבֵּיהּ, יִמְסוֹר לוֹן כֻּלְּהוּ עַל קְדוּשַׁת שְׁמֵיהּ בִּרְחִימוּ, וְהַאי אִיהוּ עִקָּרָא דִרְחִימוּ, דְאִיהוּ אַהֲבַת יהו"ה מַלְכוּת, דְּאִיהִי אַהֲבַת חֶסֶד, דְּיִרְאָה מִסִּטְרָא דִגְבוּרָה אִיהִי, וּמֵחֶסֶד אִיהִי מַלְכוּת אַהֲבַת יהו"ה כְּמָה דְאִתְּמַר, מִגְּבוּרָה אִיהִי יִרְאַת יְיָ' . 

וְאוֹרַיְיתָא דְאִיהִי תרי"א מִתַּרְוַיְהוּ אִתְיְהִיב לְיִשְׂרָאֵל וְדָא עַמּוּדָא דְאֶמְצָעִיתָא, מִסִּטְרֵיהּ אִתְקְרִיאַת מַלְכוּת תּוֹרַת יהו"ה (תמימה), וְאִיהִי מִצְוָה דִילֵיהּ בְּכָל תַּרְיַ"ג פִּקּוּדֵי דְתַלְיָין מִשְּׁמֵיהּ, דְּאִינוּן שְׁמִ"י עִם י"ה שְׁסָ"ה, זִכְרִ"י עִם ו"ה רְמַ"ח, הִיא בְּצַלְמוֹ כִּדְמוּתוֹ: 

וְעוֹד תִּקּוּנָא ז', וְהַמַּשְׂכִּילִים יַזְהִירוּ, אִלֵּין דְּיָדְעִין בְּמִלַּת בְּרֵאשִׁית פִּקּוּדָא תְּלִיתָאָה דְּאִיהִי בְּרִית מִילָה, וְהַיְינוּ בְּרֵאשִׁי"ת בְּרִי"ת אֵ"שׁ, וּבְרִית אִיהִי י', וְעִם אֵ"שׁ אִתְעֲבִיד אִי"שׁ, וְאוּף הָכִי אָת ה' עִם אֵשׁ אִיהִי נוּקְבָא, וְעַל תְּרֵין אֵישׁוֹת אִתְּמַר בְּקַדְמֵיתָא כָּתְנוֹת אוֹר, דִּבְהוֹן עֲקֵבוֹ מַכְהֶה גַלְגַּל חַמָּה. 

וְהַיְינוּ בּוֹרֵא מְאוֹרֵי הָאֵשׁ דְּאִינוּן בְּהַבְדָּלָה, י"ה מִן אִישׁ וְאִשָּׁה, בָּתַר דְּחָאבוּ וַיַּעַשׂ יהו"ה אֱלֹהִי"ם לְאָדָם וּלְאִשְׁתּוֹ כָּתְנוֹת עוֹר וַיַּלְבִּישֵׁם (בראשית ג כא), וְהַיְינוּ בּוֹרֵא מְאוֹרֵי הָאֵשׁ (אשה), וְדָא עוֹר שֶׁל נָחָשׁ, לְאִתְדַכָּאָה בַּמֶּה דְחָאב, וּבְגִין דָּא צַדִּיקִים דְּנָטְרֵי בְּרִית שׁוּב אֵינָם חוֹזְרִים לְעַפְרָן, דְּאִיהוּ עוֹר מִשְׁכָא דְחִוְיָא דְאִתְבְּרֵי מֵעַפִרָא, דְאִתְּמַר בֵּיהּ וְנָחָשׁ עָפָר לַחְמוֹ (ישעיהו סה כב). 

וּבְגִיןֹ דָּא מָאן דְּלָא נָטִיר בְּרִית אִתְדַּן בְּחִבּוּט הַקֶּבֶר בְּהַהוּא עַפְרָא, וְאִלֵּין אִינוּן דְּגוּפָא דִלְהוֹן אִינוּן לוֹן קֶבֶר בְּחַיֵּיהוֹן, דְּדַחֲקִין לוֹן שַׁעִִתָּא בְּכָל יוֹמָא, וּבִמְלָאכָא דִלְהוֹן דְּאִתְבַּקַּע דְּמָא בְּצִפָּרְנֵיהוֹן, וּבְגִין דָּא תַּקִּינוּ לְאַחֲזָאָה צִפָּרְנַיִם בְּהַבְדָּלָה, דַּהֲוָה אָדָם מְלוּבָּשׁ בְּכָתְנוֹת צִפָּרְנַיִם, דַּהֲווֹ נָהֲרִין כַּעֲנָנֵי כָּבוֹד.  


Daf 11a

 וְאִיהוּ בְּהַבְדָּלָה מִנַּיְיהוּ, (בראשית ג ז) וַיֵּדְעוּ כִּי עִירֻמִּים הֵם מִנַּיְיהוּ, בְּגוּפָא וְנִשְׁמָתָא וְרוּחָא וְנַפְשָׁא, עֲרוּמִּים מִכָּתְנוֹת אוֹר, דְּאִינוּן מְאוֹרֵי הָאֵשׁ, וּבְגִין דִּבְשַׁבָּת אִתְחַזָּא לוֹן בְּאַדְלָקַת שְׁרַגָּא דְשַׁבָּת בִּתְרֵין פְּתִילוֹת דְּאֵשׁ, וּבְמוֹצָאֵי שַׁבָּת יִתְעַבְרוּן מִנַּיְיהוּ, תַּקִּינוּ לְמֵימַר בְּמוֹצָאֵי שַׁבָּת הַבְדָּלָה בְּאֵשׁ. 

וּבְגִין דִּבְשַׁבָּת וְיֹמִין טָבִין מִתְלַבְּשִׁין נִשְׁמָתִין בְּכָתְנוֹת אוֹר, אָמַר הַנָּבִיא (ישעיה כד טו) עַל כֵּן בָּאוּרִים כַּבְּדוּ יהו"ה, וְאוּקְמוּהוּ רַבָּנָן כַּבְּדוּהוּ בִּכְסוּת נְקִיָּה, מִיָּד דְּאָמַר מִלִּין אִלֵּין אִשְׁתַּטְחוּ קַמֵּיהּ כֻּלְּהוּ בְנֵי מְתִיבְתָּא, דְּלֵית חֶדְוָה בֵּינַיְהוּ כְּחֶדְוָה כַּד אִתְחַדַּשׁ בֵּינַיְהוּ רָזָא דְאוֹרַיְיתָא. 

וּבְגִין דָּא מָאן דְּנָטִיר בְּרִית אֵשׁ, קָרִי אִישׁ צַדִּיק תָּמִים, וְאוֹת י' דְשד"י אִיהִי חוּלְיָא עַל צַוָּאר דְּשֵׁד יֵצֶר הָרָע, חוּלְיָא דְשַׁלְשְׁלָאָה, וּבְגִין דָּא רְשִׁים שד"י בִּבְרִית, וְרָשִׁים בַּמְּזוּזָה, דְּמִזְדַּעִִזְעִין כֻּלְּהוֹן מֵהַאי שַׁלְשְׁלָאָה, דְּאִיהִי אוֹת בְּרִית, אוֹת יֹמִין טָבִין, אוֹת תְּפִלִּין. 

וּמִיָּד דְּאִיהוּ תָּפִיס בָּהּ יֵצֶר הָרָע דְּאִיהוּ שֵׁ"ד, נָטִיל בַּר נַשׁ חַרְבָּא דְאִתְּמַר בָּהּ (תהלים קמט ו) רוֹמְמוֹת אֵ"ל בִּגְרוֹנָם, דְּאִיהוּ י' רֵישָׁא דְחַרְבָּא, ו' גּוּפָא דְחַרְבָּא, ה' ה' תְּרֵי פִּפִיּוֹת דִּילָהּ, וְשָׁחִיט לֵיהּ, וּבְגִינֵיהּ אִתְּמַר הַבָּא לְהָרְגָךְ הַשְׁכֵּם לְהָרְגוֹ בִּצְלוֹתָא, דְאִתְּמַר בָּהּ (בראשית יט כז) וַיַּשְׁכֵּם אַבְרָהָם בַּבֹּקֶר. 

וְעוֹד קְרִיאַת שְׁמַע אִיהִי רוֹמַ"ח, כְּלִילָא מִשִּׁית תֵּיבִין דְּיִחוּדָא, וּמֵרַמַ"ח תֵּיבִין עִם יהו"ה אֱלֹהֵיכֶם אֱמֶת, וְהוּא קִירְטָא, וְהָא אִתְּמַר חָמֵשׁ אַבְנִין ה', דְּאִתְעֲבִידוּ חַד אַבְנָא בְּאָת י', וְקָטִיל בָּהּ לְיֵצֶר הָרָע, וּבְאָן אֲתַר אִיהִי קִירְטָא, בִּתְּפִלִּין, חוּט דְּקֶלַע דְּכָרִיךְ בְּיָד דָּא רְצוּעָה דְיָד, דְּאִיהוּ כְּחוּט דְּזַרְקָא, וְאִיהִי קְרִיאַת שְׁמַע, קֶשֶׁת דְּזָרִיק חִצִּים מִסִּטְרָא דְבָּרוּךְ שֵׁם כְּבוֹד מַלְכוּתוֹ, וּבְרָכוֹת לְרֹאשׁ צַדִּיק (משלי י ו), דְּאִיהוּ קֶשֶׁת הַבְּרִית. 

רוֹמְחָא דָא עַמּוּדָא דְאֶמְצָעִיתָא, בְּחָמֵשׁ אֶצְבְּעָאן דְּיָד, דְּאִיהִי ה' תַּתָּאָה, וְאִיהִי לִימִינָא דְחֶסֶד, דַּרְגָּא דְאַבְרָהָם דְּחוּשְׁבָּנֵיהּ רְמַ"ח, וְעִם ו' דְּעַמּוּדָא דְאֶמְצָעִיתָא אִתְעֲבִיד רוֹמַ"ח, קֶלַע ה' עִלָּאָה לִשְׂמָאלָא, י' אַבְנָא דְקֶלַע, י"ה דִּתְּפִלִּין, וְכֹלָּא י"ה עִם שְׁמִ"י שְׁסָ"ה, זִכְרִ"י עִם ו"ה רְמַ"ח. 

וּמָאן דְּאִיהוּ נְטִיר י' בִּתְמַנְיָא יוֹמִין דְּמִילָה, בִּתְמַנְיָא אַלְפֵי תְּחוּם שַׁבָּת, בִּתְמַנְיָא פָּרָשִׁיָּין דִּתְּפִלֵּי, אִיהוּ נָטִיר מִכָּל מַזִּיקֵי דִתְחוֹת יְדָא דְיֵצֶר הָרָע, דְּאִיהוּ מְמַנָּא עַל שִׁתִּין רִבּוֹא, כָּל שֶׁכֵּן מָאן דְּקָשִׁיר לֵיהּ בְּשַׁלְשְׁלָאִין וְקָטִיל לֵיהּ. 

וְעוֹד בְּרִית דְתַקִּינוּ לֵיהּ מָנָא בְּעַפְרָא, לְשַׁדְיָיא לָהּ בְּעַפְרָא, וְדָם דְּאַטִּיפִין מִנֵּיהּ, אִתְחֲשִׁיב לֵיהּ כְּאִלּוּ עָבִיד לֵיהּ עוֹלָה, וְהַהוּא עַפְרָא לְתַקְנָא בֵּיהּ מִזְבַּח אֲדָמָה, וְדָם דִּבְרִית כְּאִלּוּ דָבַח עֲלָהּ עֲלָוָון, הֲדָא הוּא דִכְתִיב (שמות כ כא) מִזְבַּח אֲדָמָה תַּעֲשֶׂה לִּי וגו', וְשָׁזִיב לֵיהּ בְּהַהוּא עַפְרָא מֵחִבּוּט הַקֶּבֶר, וּבְדַם מִילָה שָׁזִיב לֵיהּ מִשְּׁחִיטַת מַלְאַךְ הַמָּוְת. 

וְאִם הַהוּא דְקַבִּיל בְּרִית אִיהוּ מַמְזֵר, הַהוּא עַפְרָא תַּקִּין לֵיהּ לְחִוְיָא, דְאִתְּמַר בֵּיהּ (ישעיה סה כה) וְנָחָשׁ עָפָר לַחְמוֹ, וְאִיהוּ מִן הָאֲדָמָה אֲשֶׁר אֵרַרָהּ יהו"ה (בראשית ה כט), דְּאִתְּמַר בָּהּ (שם ג יז) אֲרוּרָה הָאֲדָמָה, וְאִיהִי עַפְרָא מֵהַאי דְּאִתְּמַר בָּהּ (שם א ב) וְהָאָרֶץ הָיְתָה תֹהוּ וָבֹהוּ, דְאִתְּמַר בָהּ (ישעיה נא ו) וְהָאָרֶץ כַּבֶּגֶד תִּבְלֶה, עִמֵּיהּ יְהֵא חוּלְקֵיהּ, כְּאִלּוּ קָשִׁיר לֵיהּ לְמֶיעֱבַד עוֹלָה לַעֲבוֹדָה זָרָה, דְּהַהוּא בֵּן אוֹ בַּת אִינוּן פֶּסֶל וּמַסֵּכָה, וְעַל דָּא אִתְּמַר (דברים כז טו) אֲשֶׁר יַעֲשֶׂה פֶסֶל וּמַסֵּכָה, וְאִתְּמַר וְשָׂם בַּסָּתֶר, בְּסִתְרוֹ שֶׁל עוֹלָם, וְאָמַר כָּל הָעָם אָמֵן, דְּהַהוּא בַּר מִנָּחָשׁ הַקַּדְמוֹנִי אִיהוּ, דְּגָרִים מָוְת לְאָדָם וּלְאִתְּתֵיהּ, דְּאִתְּמַר בֵּיהּ (בראשית ג יד) אָרוּר אַתָּה מִכָּל הַבְּהֵמָה כו'. 

קְלִיפָה דְעָרְלָה דְּכַסִּי עַל י', אִית לָהּ תְּלַת קְלִיפֵי כְּגִלְדֵּי בְּצָלִים דָּא עַל דָּא, וְאִינוּן כְּקְלִיפִין דֶּאֱגוֹזָא, דְאִתְּמַר עֲלַיְיהוּ וְהָאָרֶץ הָיְתָה תֹהוּ, דָא קַו יָרוֹק קְלִיפָה קַדְמָאָה דֶאֱגוֹזָא, וָבֹהוּ אֲבָנִים מְפוּלָמוֹת דָּא קְלִיפָה תִּנְיָנָא דֶאֱגוֹזָא קָשֶׁה כְּאֶבֶן, וְחֹשֶׁךְ קְלִיפָה תְּלִיתָאָה, וּבְהוֹן  


Daf 11b

 אוּקְמוּהוּ רַבָּנָן אֵין דּוֹרְשִׁין בָּעֲרָיוֹת בִּשְׁלֹשָׁה, שָׁלֹשׁ שָׁנִים יִהְיֶה לָכֶם עֲרֵלִים (ויקרא יט כג), וְלָקֳבֵל מוֹחָא, אִיהוּ וּבַשָּׁנָה הָרְבִיעִית יִהְיֶה כָּל פִּרְיוֹ קֹדֶשׁ הִלּוּלִים לַיהוָֹ"ה. 

וּבְהוֹן מִסִּטְרָא דְעָרְלָה אַרְבָּעָה נִכְנְסוּ לְפַרְדֵס, שְׁלֹשָׁה אָכְלוּ מֵאִלֵּין קְלִיפֵי וּמֵתוּ, רְבִיעָאָה אָכַל אִיבָּא וְזָרַק קְלִיפִין וְחַי, כְּגַוְונָא דָא אִתְּמַר רַבִּי מֵאִיר רִמּוֹן מָצָא, תּוֹכוֹ אָכַל קְלִיפָתוֹ זָרַק. 

וּכְגַוְונָא דְאִלֵּין קְלִיפִין, אִינוּן קוּשְׁיָין דְּחַפְיָין עַל הֲלָכָה, דְּאִיהִי מוֹחָא מִלְּגָאו, וְלֵית בַּר נַשׁ יָכִיל לְמֵיכַל בְּנַהֲמָא דְאוֹרַיְיתָא, דְאִתְּמַר בָּהּ עִץ חַיִּים הִיא (משלי ג יח), עַד דְּזָרִיק קוּשְׁיָין מֵהֲלָכוֹת, וְאִית הֲלָכָה דְכָל קוּשְׁיָין דִּילָהּ אִינוּן כְּאִילָנָא, דִקְלִיפָה דִילֵיהּ וְקָנֶה דִילֵיהּ וְעִצָיו וְעַלִּין וְאִיבָּא כֻּלְּהוֹן שָׁוִין לְמֵיכַל, וַעֲלֵיהּ אִתְּמַר (שיר ד יד) נֵרְדְּ וְכַרְכּוֹם וכו', וּבְגִין דָּא לַאו כָּל קֻשְׁיָין שָׁוִין. 

פִּקּוּדָא רְבִיעָאָה בְּמִלַּת בְּרֵאשִׁית, דָּא אוֹרַיְיתָא, דְאִתְּמַר בָּהּ (משלי ח כב) יהו"ה קָנָנִי רֵאשִׁית דַּרְכּוֹ, וְדָא שְׁכִינְתָּא תַּתָּאָה, דְאִיהִי רֵאשִׁית לְנִבְרָאִים, וְאִיהִי אַחֲרִית לְחָכְמָה עִלָּאָה, וּבְגִינָהּ אִתְּמַר (ישעיה מו י) מַגִּיד מֵרֵאשִׁית אַחֲרִית. 

כַּד אִתְנְטִילַת מִכֶּתֶר אִתְקְרִיאַת עֲטֶרֶת תִּפְאֶרֶת, עֲטָרָה בְּרֹאשׁ כָּל צַדִּיק, תַּגָּא דְסֵפֶר תּוֹרָה, וּבְגִינָהּ אִתְּמַר כָּל הַמִּשְׁתַּמֵּשׁ בְּתַגָּא חֲלָף, כַּד אִתְנְטִילַת מֵהַאי חָכְמָה עִלָּאָה דְאִיהִי רֵאשִׁית, אִתְקְרִיאַת עַל שְׁמָהּ, וְכַד אִתְנְטִילַת מִבִּינָהּ אִתְקְרִיאַת עַל שְׁמָהּ תְּבוּנָה. 

וְכַד אִתְנְטִילַת מֵחֶסֶד, אִתְקְרִיאַת תּוֹרָה שֶׁבִּכְתָב דְּאִיתְיְהִיבַת מִימִינָא, דִכְתִיב (דברים לג יב) מִימִינוֹ אֵשׁ דָּת לָמוֹ, וְכַד אִתְנְטִילַת מִגְּבוּרָה אִתְקְרִיאַת תּוֹרָה שֶׁבְּעַל פֶּה, דְּהָכִי אוּקְמוּהוּ מָארֵי מַתְנִיתִין, תּוֹרָה שֶׁבְּעַל פֶּה מִפִּי הַגְּבוּרָה נִיתְּנָה, וּמִתַּמָּן גִּבּוֹרִים עוֹמְדִים בַּפֶּרֶץ, וְלָא יָכִיל לְמֵיקַם בָּהּ אֶלָּא גִבּוֹר בְּמִלְחַמְתָּהּ שֶׁל תּוֹרָה, גִּבּוֹר בְּיִצְרוֹ. 

וּבְיוֹמָא תְּלִיתָאָה נְחִיתַת לְעַמּוּדָא דְאֶמְצָעִיתָא עַל יְדֵי דְמֹשֶׁה, הֲדָא הוּא דִכְתִיב (שמות יט טז) וַיְהִי בַיּוֹם הַשְּׁלִישִׁי בִּהְיוֹת הַבֹּקֶר, בִּתְרֵי לוּחֵי אַבְנִין, נֶצַח וָהוֹד, הֲדָא הוּא דִכְתִיב (שם לב טז) כְּתוּבִים מִשְּׁנֵי עִִבְרֵיהֶם, וְאִינוּן תְּרֵין נְבִיאֵי קְשׁוֹט, וּמִסִּטְרָא דְעַמּוּדָא דְאֶמְצָעִיתָא אִתְקְרִיאוּ נְבִיאֵי הָאֱמֶת, וּשְׁכִינְתָּא תּוֹרַת אֱמֶת, הֲדָא הוּא דִכְתִיב (מלאכי ב ו) תּוֹרַת אֱמֶת הָיְתָה בְּפִיהוּ, וְאִתְקְרִיאַת מַרְאֵה דִנְבוּאָה, וְרוּחַ הַקֹּדֶשׁ מִסִּטְרָא דְתַרְוַיְיהוּ. 

וּבְיוֹם הַשְּׁבִיעִי נְתָנָהּ, דָּא צַדִּיק יְסוֹד עוֹלָם, וּבְדַרְגָּא דִילֵיהּ מַלְכוּת מַלִּיל עִמְּהוֹן, וְהָא אוּקְמוּהוּ, לַעֲשַׂר מַלְכִין שֶׁמָּא לֹא יוּכְלוּ לְדַבֵּר עַל פֶּה אֶחָד, נָגַע בְּבַת, וְכָלַל בָּהּ כָּל הָעִִשֶׂר, וְדָא י' בַּ"ת אַחַת, תְּחוֹת הַי' מִן אֱלֹהִי"ם, י' מִן אדנ"י, י' מִן שד"י, כְּלִילָא מִכָּל כִּנּוּיָין, וּמִכָּל הֲוַיָּין, כְּגוֹן הוה"י, אוֹ כְּוָותֵיהּ, דִּיְהֵא י' תְּחוֹת ה', בְּכָל שֵׁם דְּכִינוּי וַהֲוַיָּה אִיהִי נוּקְבָא. 

וּבְגִין דְּאוֹרַיְיתָא מִינָהּ אִתְיְהִיבַת, אָמַר לְמֹשֶׁה (שמות לג כג) וְרָאִיתָ אֶת אֲחוֹרָי כו', דְּלֵית נָבִיא וְחָכָם יָכִיל לְעַאָלָא לְעִילָא פָּחוּת מִן דָּא, וּבְגִין דָּא אִתְקְרִיאַת מַפְתֵּחוֹת הַחִיצוֹנִיִּים אַנְפִּין דִּילָהּ, וְאַנְפִּין דִּלְגָאו מַפְתֵּחוֹת הַפְּנִימִיִּים, וְהָא אִתְּמַר לְעִיל, דְּאִם בַּר נַשׁ לֵית בִּידוֹי מַפְתֵּחוֹת הַחִיצוֹנִיִּים בְּמַאי יֵיעוּל, וּבְגִין דָּא אִתְּמַר בָּהּ (תהלים קיח כ), זֶה הַשַּׁעַר לַיהוָֹ"ה. 

וּבְגִין דְּלֵית הַשָּׂגָה לְנָבִיא וְחוֹזֶה וְחָכָם פָּחוּת מִינָהּ, אָמַר הַנָּבִיא (ירמיהו ט כב) כֹּה אָמַר יהו"ה אַל יִתְהַלֵּל חָכָם בְּחָכְמָתוֹ כו', כִּי אִם בְּזֹאת יִתְהַלֵּל כו', וְיָדוֹעַ אוֹתִי, וּבְגִין דָּא יַעֲקֹב אוֹלִיף לָהּ לִבְנוֹי, וְיָהִיב לוֹן קַבָּלָה מִינָהּ, הֲדָא הוּא דִכְתִיב (בראשית מט כח) וְזֹאת אֲשֶׁר דִּבֶּר לָהֶם אֲבִיהֶם, וְדָוִד דַּהֲוָה לֵיהּ קַבָּלָה מִינָהּ, אָמַר לְגַבָּהּ (תהלים כז ג) אִם תַּחֲנֶה עָלַי מַחֲנֶה כו', רָמִיז לָהּ בְּהַאי תַּגָּא, וְסָלִיק מַחֲשַׁבְתֵּיהּ לְגַבָּהּ, וְאָמַר לֹא יִירָא לִבִּי כו'. 

וְאַהֲרֹן דַּהֲוָה לֵיהּ קַבָּלָה מִינָהּ, לָא הֲוָה עָאל לִפְנַי וְלִפְנִים פָּחוּת מִינָהּ, הֲדָא הוּא דִכְתִיב (ויקרא טז ג) בְּזֹאת יָבֹא אַהֲרֹן אֶל הַקֹּדֶשׁ, דַּהֲוָה יָדַע דְּאִיהִי עִקָּרָא דְכֹלָּא, דְּאִיהִי קָרְבָּן לַיהוָֹ"ה, עוֹלָה לַיהוָֹ"ה, אִשֶּׁה לַיהוָֹ"ה, וְיִשְׂרָאֵל דַּהֲוָה לוֹן קַבָּלָה מִינָהּ, לָא בָעוּ מִקּוּדְשָׁא בְּרִיךְ הוּא מַשְׁכּוֹנָא אָחֳרָא  


Daf 12a

 דְיִפְדוֹן לוֹן בְּגִינָהּ מִן גָּלוּתָא, אֶלָּא זֹאת, הֲדָא הוּא דִכְתִיב (שם כו מד) וְאַף גַּם זֹאת בִּהְיוֹתָם בְּאֶרֶץ אֹיְבֵיהֶם וכו', וְנָבִיא אָמַר בְּגִינָהּ כַּד חֲזָא בִנְבוּאָתָא דוֹחָקָא דְיִשְׂרָאֵל תַּקִּיפָא, אָמַר (איכה ג כא) זֹאת אָשִׁיב אֶל לִבִּי כו', וְזֹאת לִיהוּדָה וַיֹּאמַר (דברים לג ג). 

אִיהִי מַרְגָּלִית כְּלִילָא מִכָּל גַּוָּונִין נְהִירִין, דְּאִינוּן נְהִירִין מִגַּרְמֵיהּ, וּסְגוּלָה דִילֵיהּ בְּכָל נִקּוּדִין דְּאַתְוָון וְטַעֲמֵי, בְּכָל שֵׁם וְשֵׁם, מִסִּטְרָא דְחֹלֵ"ם, אִיהִי סֶגוֹלְתָּא. 

חוֹלֵם מָלֵא בְּוָא"ו, סְלִיק בְּאַתְווֹי אהי"ה, וּתְלַת נִיצוֹצִין י' י' י' כְּחוּשְׁבַּן יהו"ה, דְּאִיהוּ כ"ו וְאַרְבַּע אַתְוָון סְלִיק לְחֻשְׁבַּן יהו"ה אהי"ה נ"א, בְּרָזָא יהו"ה דְי' י' י', וּסְגוּלָה דִילֵיהּ (במדבר יב יג) אֵ"ל נָא רְפָא נָ"א לָהּ, אָנָּא יהו"ה הוֹשִׁיעָה נָּ"א (תהלים קיח כה), אהי"ה כ"א, כ' כֶּתֶר, א' אֵין סוֹף, אֵין קָדוֹשׁ כַּייָ' וגו' (ש"א ב ב). 

וְחוֹלֵם סְגוֹלְתֵּיהּ לְחֶלְמָא, דְּבֵיהּ אִתְּמַר וַיַּחֲלֹם וְהִנֵּה סֻלָּם מֻצָּב אַרְצָה כו' (בראשית כח יב), וְעוֹד חוֹלֵם מוֹחֵל עֲוֹנוֹת יִשְׂרָאֵל, חֹלֵם חָסֵר אִיהוּ ה"י מִן אֱלֹהִי"ם, תְּלַת נִיצוֹצוֹת ל' מִן אֱלֹהִי"ם, אִשְׁתָּאַר א"ם, דְּאִתְּמַר בָּהּ כִּי אִם לַבִּינָה תִקְרָא (משלי ב ג), וְלַאו צָרִיךְ לַאֲרָכָא בְּנִקּוּדֵי, דְהָא אִתְאַמְרוּ. 

דָּבָר אַחֵר וְהַמַּשְׂכִּילִים, אִלֵּין דְּיָדְעִי בְּפִקּוּדָא חֲמִישָׁאָה בְּמִלַּת בְּרֵאשִׁי"ת, יָרֵ"א שַׁבָּ"ת, אַזְהָרָה דִילֵיהּ דְּלָא לְחַלְלָא בְּרַתָּא דְמַלְכָּא בְּטַ"ל מְלָאכוֹת, דְּאִינוּן אַרְבָּעִים מְלָאכוֹת חָסֵר חָד, לָקֳבֵל אַרְבָּעִים מַלְקִיּוֹת חָסֵר חָד, רְצוּעָה לְאַלְקָאָה אִיהִי שִׁפְחָה בִּישָׁא, שַׁעַטְנֵז, כְּלִילָא מִשּׁוֹר וַחֲמוֹר, דְּאָמַר יַעֲקֹב וַיְהִי לִי שׁוֹר וַחֲמוֹר (בראשית לב ו), עַל כָּל דְּבַר פֶּשַׁע עַל שׁוֹר עַל חֲמוֹר (שמות כב ח), דְּאֵין מַלְקִין בְּשַׁבָּת, דְּלָא שַׁלְטָא שִׁפְחָה בִּישָׁא עַל עָלְמָא, וַוי לֵיהּ לְמָאן דְּאַשְׁלִיט לָהּ עַל עָלְמָא. 

וּבְגִין דָּא אֶת שַׁבְּתוֹתַי תִּשְׁמֹרוּ (ויקרא כו ב), דָא בַּת יְחִידָה, דְאִיהִי שְׁמִירָה אַחַת לְשַׁבָּתוֹת הַרְבֵּה, בָּהּ תַּלְיָין כָּל שְׁמִירָתָן דְּעִִשֶׂר סְפִירוֹת, דְּאִתְקְרִיאוּ שַׁבָּתוֹת הַרְבֵּה, וְשָׁמְרוּ בְנֵי יִשְׂרָאֵל אֶת הַשַּׁבָּת (שמות לא טז), דָּא בַּת יְחִידָה, דְאִיהִי שְׁמִירָה לְיִשְׂרָאֵל בְּכָל שַׁבָּת וְשַׁבָּת, וּמָאן דִּמְחַלֵּל לָהּ לַאו אִיהוּ נָטִיר מִקּוּדְשָׁא בְּרִיךְ הוּא, וְלֹא עוֹד אֶלָּא דְאִתְּמַר בָּהּ (שם יד) מְחַלֲלֶיהָ מוֹת יוּמָת, מָאן דְּאַעִיל בִּרְשׁוּת דִּילָהּ שִׁפְחָה חֲלָלָה זוֹנָה, דִּרְשׁוּת דִּילָהּ אִיהוּ תְּחוּם שַׁבָּת, כְּגַוְונָא דִתְּחוּם וּגְבוּל דְּיַמָּא, דְאִתְּמַר שַׂמְתִּי חוֹל גְּבוּל לַיָּם (ירמיהו ה כב), וּמַאי נִיהוּ וְהָיָה מִסְפַּר בְּנֵי יִשְׂרָאֵל כְּחוֹל הַיָּם (הושע ב כ), וְלֵית יָם אֶלָּא אוֹרַיְיתָא. 

מָאן דְּאַעֲבַר עֲלָהּ כְּאִלּוּ חָזַר עָלְמָא לְתֹהוּ וָבֹהוּ, וּבְגִין דָּא קְרָא סָמִיךְ לֵיהּ, וְהָאָרֶץ הָיְתָה תֹהוּ וָבֹהוּ (בראשית א ב), דְּאִיהוּ חוֹל לְיָם, כְּחוּלְיָא דְשַׁלְשְׁלָאָה לְכַלְבָּא, מָאן דְּאַפִּיק לֵיהּ מִשַּׁלְשְׁלָאֵיהּ, גְּרִים כַּמָּה נִשּׁוּכִין דְּיִסּוּרִין דְּנָשִׁיךְ לֵיהּ, וּבְגִינֵיהּ אָמַר דָּוִד הַצִּילָה מֵחֶרֶב נַפְשִׁי מִיַּד כֶּלֶב יְחִידָתִי (תהלים כב כא), וְדָא סמא"ל דְּאִיהוּ תָּפִיס בְּקוֹלָר, מִסִּטְרָא דְאִלֵּין דְּקָשְׁרִין לֵיהּ בְּאוֹת דִּתְּפִלִּין, וּרְצוּעָה בְּקֶשֶׁר עַל דְּרוֹעִיהּ, וְקָשׁוּר בִּתְרֵין רְצוּעִין עַל קַרְנוֹי, דְּאִיהוּ שׁוֹר מוּעָד. 

וּשְׁכִינְתָּא שַׁבָּת יְחִידָה, אִיהִי רְשׁוּת דְּיִחוּדָא דְעָלְמָא, דְאִיהוּ גָבְהוֹ עִִשֶׂר אַתְוָון דִּשְׁמָא מְפָרַשׁ יו"ד ה"א וא"ו ה"א, וְרָחְבּוֹ ד' יהו"ה, עֹנֶ"ג שַׁבָּת בְּהִפּוּכָא נֶגַ"ע, מָאן דְּאִית לֵיהּ וְלָא מְקַיֵּים לֵיהּ, אִתְהַפַּךְ לֵיהּ לְנֶגַ"ע צָרַעַת, שִׁפְחָה דַחֲרִיבַת בֵּיתֵיהּ, וְנָתַץ אֶת הַבַּיִת אֶת אֲבָנָיו וְאֶת עִצָיו (ויקרא יד מה), וְדָא הוּא עֲנִיּוּתָא, דְאִיהוּ בַּאֲתַר דְּנֶגַע צָרַעַת, חָזַר בִּתְיוּבְתָּא וְטִהֲרוֹ הַכֹּהֵן, דָּא מִיכָאֵ"ל כֹּהֵן גָּדוֹל, מְמַנָּא תְּחוֹת יַד חֶסֶד. 

עֹנֶ"ג אִיהוּ נָהָ"ר יוֹצֵא מֵעִ"דֶן לְהַשְׁקוֹת אֶת הַגָּ"ן, דְּאִיהוּ עִדּוּן נִשְׁמָתִין, ו' נָהָר דְּנָפִיק מֵעִדֶן, מִבֵּין י"ה, וְלֵית עִדֶן אֶלָּא כֶּתֶר עִִלְיוֹן, דְּאִיהוּ מוּפְלָא וּמְכוּסֶה, וּבְגִין דָּא אִתְּמַר בְּעִדֶן עַיִן לֹא רָאָתָה אֱלֹהִי"ם זוּלָתְךָ (ישעיה סד ג), לְהַשְׁקוֹת אֶת הַגָּן (בראשית ב ו) דָּא ה' תַּתָּאָה. 

אַרְבָּעִים מַלְקִיּוֹת חָסֵר חַד כְּחֻשְׁבַּן טַ"ל, מָאן דְּנָטִיר לָהּ מִנַּיְיהוּ, נָחִית טַ"ל עֲלֵיהּ, דְּאִיהוּ יו"ד ה"א וא"ו, טַ"ל לְהַחֲיוֹת הַמֵּתִים, וַעֲלֵיהּ אוּקְמוּהוּ רַבָּנָן דְּמַתְנִיתִין, כָּל הָעוֹסֵק בְּטַל תּוֹרָה טַל תּוֹרָה מְחַיֵּיהוּ. 


Daf 12b

 וְעוֹד וְהַמַּשְׂכִּילִים יַזְהִירוּ (דניאל יב ג), אִלֵּין דְּיָדְעִין בְּפִקּוּדָא שְׁתִיתָאָה דְאִתְרְמִיזַת בְּמִלַּת בְּרֵאשִׁית, בַּיִ"ת תַּמָּן, דְּאִתְּמַר עֲלָהּ גַּם צִפּוֹר מָצְאָה בַיִת, וּדְרוֹר קֵן לָהּ (תהלים פד ד), וְהָא יְנוּקִין יָדְעִין דִּדְרוֹר קֵן לָהּ, וְאָתָא דָוִד לְמֵימַר בְּרוּחַ קוּדְשָׁא, אֶלָּא דָא מִצְוַת קַן צִפּוֹר, דְּאִית בֵּיהּ כַּמָּה רָזִין, וַעֲלֵיהּ אִתְּמַר גַּם צִפּוֹר מָצְאָה בַיִת, דִּכְתִיב בְּגִינָהּ כִּי בֵיתִי בֵּית תְּפִלָּה (ישעיה נו ז), דָא בֵּי כְּנִישְׁתָּא, וּדְרוֹר קֵן לָהּ דָּא בֵּי מֶדְרָשָׁא, אֲשֶׁר שָׁתָה אֶפְרוֹחֶיהָ אִלֵּין מָארֵי תוֹרָה, מָארֵי מִשְׁנָה, מָארֵי קַבָּלָה, דִבְגִינְהוֹן לָא זָזָה שְׁכִינְתָּא מִיִּשְׂרָאֵל. 

בְּרֵאשִׁית בָּרָא אֱלֹהִי"ם, פָּתַח רַבִּי שִׁמְעוֹן וְאָמַר, וְהַמַּשְׂכִּילִים יַזְהִירוּ כְּזֹהַר הָרָקִיעַ (דניאל יב ג), אִלֵּין אַתְוָון, דְּאִינוּן לְבוּשִׁין דְּאוֹרַיְיתָא, מְרַקְמָן מִכָּל גַּוְונָא דְנוּרָא, חִוָּור וְסוּמָק וְיָרוֹק וְאוּכָּם, וּמִנְּהוֹן אִתְפָּרְשָׁן לְכַמָּה גַוָּונִין. 

וְכֻלְּהוּ גַוָּונִין, אִינוּן מְרַקְמָן בְּמִשְׁכָא דְגוּפָא דְבַר נַשׁ דְּאִיהוּ בְּגִינְתָא דְעִדֶן, וּרְקִיעָא בְּאִלֵּין אַתְוָון אִיהוּ מְצוּיָיר וּמְרוּקָם, בְּגִין דִּבְהוֹן אִתְבְּרֵי. 

יַזְהִירוּ אִלֵּין נְקוּדִין דְּנָהֲרִין בְּאַתְוָון, וּבְהוֹן נְהִירִין כֹּכְבַיָּא בִּרְקִיעָא בְּגִנְּתָא דְעִדֶן, וְכֻלְּהוּ נְהִירִין בְּעַיְינִין דְּגוּפָא בְּגִנְּתָא דְעִדֶן. 

כְּזֹהַר אִלֵּין טַעֲמֵי אוֹרַיְיתָא, דִבְהוֹן מִתְנַהֲגִין אַתְוָון וּנְקוּדֵי, וּבְהַהוּא גוּפָא דְגִנְּתָא, כְּזֹהַר דָּא נִשְׁמָתָא, דְאִיהִי תְּנוּעָה דְאַתְוָון וּנְקוּדֵי, דְּנָהֲרִין בְּאַנְפִּין וּבְעַיְינִין, וְנַפְשָׁא אִיהִי כְּלָלָא דְאַתְוָון, וְאִיהִי שִׁתּוּפָא דְגוּפָא, רוּחָא אִיהִי כְּלָלָא דְנִקּוּדֵי דְנָהֲרִין בְּעַיְינִין. 

קָם סָבָא חַד פָּתַח וְאָמַר, בּוֹצִינָא קַדִּישָׁא, כַּמָּה חֲיָלִין נָטְרִין לָךְ בְּגִנְּתָא דְעִדֶן, כַּמָּה מַשִּׁרְיָין דְּמַלְאָכִין מִסְתַּכְּלִין מִמַּשְׁקוֹפֵי רְקִיעָא בְּגִנְּתָא, בְּזִמְנָא דְתֵעוֹל תַּמָּן, וְכֻלְּהוּ מִסְתַּכְּלִין בָּךְ, וְגַוָּונִין דִּרְקִיעָא בָּךְ יַזְהִירוּ, בְּגִין דְּבָךְ נַהֲרָא שְׁכִינְתָּא, דְאִיהִי זֹהַר הָרָקִיעַ, וְגַן אִיהוּ סָתִים וְחָתִים, עַד דְּתֵיעוֹל בֵּיהּ שְׁכִינְתָּא, הֲדָא הוּא דִכְתִיב גַּן נָעוּל אֲחוֹתִי כַלָּה (שיר ד יב). 

וְגַוָּונִין לָא נָהֲרִין בִּרְקִיעָא עַד דְּיֵעוֹל תַּמָּן קוּדְשָׁא בְּרִיךְ הוּא, וּמִיָּד דְּיֵעוֹל תַּמָּן, אִתְּמַר בְּהוֹן נִפְתְּחוּ הַשָּׁמַיִם וָאֶרְאֶה מַרְאוֹת אֱלֹהִי"ם (יחזקאל א א), מַאי מַרְאוֹת אֶלָּא מַ"ר אוֹ"ת, מַר דְּאִתְּמַר בֵּיהּ מַלְאֲכֵי שָׁלוֹם מַר יִבְכָּיוּן (ישעיהו לג ז), וְאִיהוּ אוֹת בַּצָּבָא דִילֵיהּ, לֵיהּ מִתְפַּתְּחִין רְקִיעִין, וּבֵיהּ נָהֲרִין כָּל גַּוָּונִין דִּלְהוֹן, וּכְעַן בּוֹצִינָא קַדִּישָׁא קוּם נְהִיר גַּוָּונִין דִּרְקִיעָא בְּאַתְוָון דְּאוֹרַיְיתָא, וְנָהִיר כֹּכְבַיָּא בְּהוֹן בְּנִקּוּדֵי, כְּזֹהַר דָּא כָּרְסַיָּא יְקָרָא, דְכָל נִשְׁמָתִין קַדִּישִׁין מִתַּמָּן אִתְגַּזְרוּ. 

קָם בּוֹצִינָא קַדִּישָׁא, פָּתַח כְּמִלְּקַדְמִין, וְאָמַר וְהַמַּשְׂכִּילִים יַזְהִירוּ אִלֵּין אַתְוָון, דְּכֻלְּהוּ כְּלִילָן בְּאָת ב' מִן בְּרֵאשִׁית, ב' אִיהִי בַּיִת, בֵּי מַקְדְּשָׁא, דְתַמָּן בָּהּ נָהֲרִין כָּל אַתְוָון, רֵאשִׁית נְקוּדָה בְּהֵיכָלֵיהּ, כְּגַוְונָא דָא בּ, עֲלָהּ אִתְּמַר כָּל כְּבוּדָּה בַת מֶלֶךְ פְּנִימָה (תהלים מה יד), תֵּשַׁע נְקוּדִין תַּלְיָין מִינָהּ, וְאִיהִי סַפִּיר גִּזְרָתָם עֲשִׂירִית לוֹן. 

וְאִלֵּין אִינוּן דְּנָהֲרִין בְּאָת ב' דְאִיהִי בֵּי מַקְדְּשָׁא דִלְעִילָא, וְסַפִּירִים אִתְקְרִיאוּ עַל שֵׁם הַשָּׁמַיִם מְסַפְּרִים כְּבוֹד אֵ"ל (שם יט ב), וּלְבָתַר דְּאִינוּן מְסַפְּרִים כְּבוֹד אֵ"ל, אִתְקְרִיאוּ עִִשֶׂר סְפִירוֹת בְּלִי מָה, וְנָחִית בְּהוּ יו"ד ה"א וא"ו ה"א לְאַנְהָרָא בְּהוֹן, דְּעַל שְׁמֵיהּ אִתְקְרִיאוּ, וְכֻלְּהוּ נְהִירִין בְּאַתְוָון אִלֵּין סְפִירָן, וְאַתְוָון דִּי בְהוֹן אִתְבְּנִיאַת דְּאִיהִי ב', כְּגַוְונָא דָא, וְדָא אִיהוּ רָזָא דְמִלָּה בְּחָכְמָה יִבָּנֶה בָּיִת (משלי כד ג). 

וּבֵיתָא דָא אִית לֵיהּ תְּלַת גַּגִּין, וְאִינוּן תְּלַת עַמּוּדִין דְּסָמְכִין לָהּ, וְאִינוּן ו' ו' ו', עֲלַיְהוּ אִתְּמַר וָוִי הָעַמּוּדִים וַחֲשׁוּקֵיהֶם כָּסֶף (שמות כז י), תְּלַת עַמּוּדִים אִלֵּין תְּלַת אֲבָהָן, דְּסָמְכִין לְבֵיתָא דְאִיהִי שְׁכִינְתָּא, וַחֲשׁוּקֵיהֶם אִלֵּין תְּרֵין סַמְכֵי קְשׁוֹט, דְּאִתְּמַר בְּהוֹן יָכִין וּבוֹעַז, וַעֲלַיְהוּ בֵיתָא קַיְימָא, וְהַבְּרִיחַ הַתִּיכוֹן (שם כו כח) דָּא נְקוּדָה מִלְּגָאו, דְּסָתִים מִלְּגָאו, מַבְרִיחַ דָּא ו', אִתְפַּשְׁטוּתָא 


Daf 13a

 דְהַהִיא נְקוּדָה דְּאִיהִי י', מַבְרִיחַ וַדַּאי, מִן קָצֶה דָא ה' עִלָּאָה, אֶל הַקָּצֶה דָא ה' תַּתָּאָה, קִשּׁוּרָא דִתְלַת עַמּוּדִים דְּאִינוּן וָוִי הָעַמּוּדִים, דָּא חַ"י עָלְמִין, דְּכַךְ אִינוּן סָלְקִין תְּלַת ו' ו' ו' לְחוּשְׁבַּן חַ"י, דְּאִיהוּ צַדִּיק יְסוֹד עוֹלָם, ה' ה' כַּד נָטְלִין מֵעַמּוּדָא דְאֶמְצָעִיתָא דְאִתְקְרֵי הַבְּרִיחַ הַתִּיכוֹן, אִתְקְרִיאוּ אִינוּן בְּרִיחִים עַל שְׁמֵיהּ, הֲדָא הוּא דִכְתִיב (שמות כו כז) וַחֲמִשָּׁה בְרִיחִים לְקַרְשֵׁי צֶלַע הַמִּשְׁכָּן כו'. 

וְתִקּוּנָא דְמַשְׁכְּנָא הֲוָה צִיּוּרָא דְעוֹבָדָא דִבְּרֵאשִׁית, וְגִנְּתָא דְעִדֶן, וּבְאִלֵּין צִיּוּרִין דְּנִקּוּדִין, וּרְקִימוּ דְגַוָּונִין, דְּתַמָּן הַמַּשְׂכִּילִים יַזְהִירוּ, וְכֹלָּא בְרֵאשִׁית, ב' רֵאשִׁית, בָּהּ וְהַמַּשְׂכִּילִים יַזְהִירוּ, כְּזֹהַר דָּא אֱלֹהִי"ם, וְהוּא הַכִּסֵּ"א לְחֻשְׁבָּנָא. 

אַדְהָכִי הָא סָבָא אִתְחַזַּר כְּמִלְּקַדְמִין, וְאָמַר בּוֹצִינָא קַדִּישָׁא, חֲזוֹר בָּךְ, עָאלַת לְגִנְּתָא וְאִתְבְּהִילַת לְנַפְקָא מִתַּמָּן, וּמִתַּמָּן עָאלַת לְמַשְׁכְּנָא דְאִיהוּ צִיּוּר דְּעוֹבָדָא דִבְּרֵאשִׁית, וְנָפְקַת מִתַּמָּן, אִית לָךְ לְאַחְזָרָא תַּמָּן, דְּהָא כַּמָּה חֲיָילִין נָטְרִין לָךְ מֵעַמָּא קַדִּישָׁא, לְמִשְׁמַע מָאן צִיּוּרִין דְּתַמָּן, דְּאִינוּן כְּגַוְונָא דְּדִיּוֹרִין דִּשְׁכִינְתָּא, דְאִתְּמַר בְּהוֹן (שם כה ח) וְעָשׂוּ לִי מִקְדָּשׁ וְשָׁכַנְתִּי בְּתוֹכָם, דְּוַדַּאי מַשְׁכְּנָא וּמְנַרְתָּא וּמַקְדְּשָׁא וּמַדְבְּחָא וּפָתוֹרָא, כֹּלָּא אִיהוּ דִיּוֹקְנָא דְּדִיּוֹרִין דִּשְׁכִינְתָּא לְעִילָא וְתַתָּא. 

מִיָּד פָּתַח רַבִּי שִׁמְעוֹן וְאָמַר וַיַּעֲשׂוּ כָל חֲכַם לֵב בְּעוֹשֵׂי הַמְּלָאכָה וגו' (שם לו ז), מַאי כָּל חֲכַם לֵב, הַהוּא דְאִיהוּ חָכָם בְּחָכְמָה, וּבְל"ב נְתִיבוֹת דִּילֵיה, דְּאִינוּן כְּלִילָן בְּשִׁית יוֹמֵי דִבְּרֵאשִׁית, וְהַיְינוּ שֵׁשׁ מָשְׁזָר, דְּאִינוּן שִׁית יוֹמֵי דִבְּרֵאשִׁית כְּלִילָן מֵעִִשֶׂר אֲמִירָן וְל"ב שְׁבִילִין, דְּאִינוּן ל"ב זִמְנִין אֱלֹהִי"ם בְּעוֹבָדָא דִבְּרֵאשִׁית. 

וְהַמַּשְׂכִּילִים, בְּהוֹן אִשְׁתְּמוֹדְעִין אַתְוָון, דְּאִתְּמַר בְּהוֹן יוֹדֵעַ הָיָה בְּצַלְאֵל לְצַרֵף אוֹתִיּוֹת שֶׁבָּהֶם נִבְרְאוּ שָׁמַיִם וָאָרֶץ, וְאִינוּן כ"ח אַתְוָון, וְאַרְבַּע סְרֵי אָחֳרָנִין גְּנִיזִין בְּהוֹן, וְאִלֵּין אִינוּן כ"ח אַתְוָון, בְּרֵאשִׁית בָּרָא אֱלֹהִי"ם אֵת הַשָּׁמַיִם וְאֵת הָאָרֶץ, וַעֲלַיְהוּ אִתְּמַר (תהלים קיא ו) כֹּחַ מַעֲשָׂיו הִגִּיד לְעַמּוֹ, וּבְגָלוּתָא אִסְתַּלַּק הַאי כֹ"חַ מִנַּיְיהוּ, וְאִתְּמַר בְּהוֹן (איכה א ו) וַיֵּלְכוּ בְלֹא כֹחַ לִפְנֵי רוֹדֵף, וּבְגִין דָּא אָמְרִין בְּקַדִּישׁ וְעַתָּה יִגְדַּל נָא כֹּחַ אדנ"י, לָקֳבֵל כ"ח אַתְוָון אָחֳרָנִין, דְּאִית בְּאִלֵּין שֶׁבַע תֵּיבִין דְּאִינוּן, יְהֵא שְׁמֵיהּ רַבָּא מְבָרַךְ לְעָלַם וּלְעָלְמֵי עָלְמַיָּא, וְדָא אִיהוּ הָעוֹנֶה אָמֵן יְהֵא שְׁמֵיהּ רַבָּא בְּכָל כֹּחוֹ, י"ד אָחֳרָנִין אִינוּן יהו"ה אלהינ"ו יהו"ה, וְסִימָן אוֹר לְאַרְבָּעָה עָשָׂר בּוֹדְקִין אֶת הֶחָמֵץ לְאוֹר הַנֵּר, וּבְאִלֵּין י"ד אַתְוָון אוֹמָאָה, הֲדָא הוּא דִכְתִיב (שמות יז טז) כִּי יָ"ד עַל כֵּס יָה. 

קָם סָבָא וְאָמַר, בּוֹצִינָא קַדִּישָׁא, בְּוַדַּאי אִלֵּין אַרְבַּע סְרֵי דְּפוּרִים אִינוּן, בְּאַרְבָּעָה עָשָׂר בּוֹ וּבַחֲמִשָּׁה עָשָׂר בּוֹ דָּא י"ד י"ה, אֲבָל סִימָנִין דְכ"ח אִינוּן אוֹר אַרְבָּעָה עָשָׂר י"ד קַדְמָאִין דְכ"ח, י"ד תִּנְיָינִין אִינוּן בָּרִאשׁוֹן בְּאַרְבָּעָה עָשָׂר יוֹם כו' (במדבר ט ה), וְאִינוּן י"ד פִּרְקִין דְּיָ"ד יְמִינָא, וְיָ"ד שְׂמָאלָא, וְי"ד פִּרְקִין דְּגוּפָא, וְאִינוּן תְּלַת פִּרְקִין דִּדְרוֹעָא יְמִינָא, וּתְלַת דִּדְרוֹעָא שְׂמָאלָא, וּתְלַת דְּשׁוֹקָא יְמִינָא, וּתְלַת דְּשׁוֹקָא שְׂמָאלָא, וּתְרֵין דְּגוּפָא, וְרָזָא דְמִלָּה שְׁלֹשָׁה פוֹנִים יָמָּה, וּשְׁלֹשָׁה פּוֹנִים נֶגְבָּה וכו' (מלכים א ז כה), וְכֹלָּא דָא כְּגַוְונָא דְּדָא, תִּקּוּנָא דְגוּפָא כְּתִקּוּנָא דְמַשְׁכְּנָא, הָא תְּלַת זִמְנִין אַרְבַּע סְרֵי, פּוּרִים בְּאַרְבָּעָה עָשָׂר בּוֹ, פֶּסַח אוֹר לְאַרְבָּעָה עָשָׂר, תְּלִיתָאָה בָּרִאשׁוֹן בְּאַרְבָּעָה עָשָׂר יוֹם, וְסָלְקִין לְאַרְבְּעִין וּתְרֵין יוֹמִין, וְדָא אִיהוּ וַיַּעֲשׂוּ כָל חֲכַם לֵב כו' (שמות לו ח). 

וְעָשׂוּ אֲרוֹן דָּא שַׁבָּת, דְּמַשְׁכְּנָא אִיהוּ שֵׁשׁ מָשְׁזָר, כְּלִיל שִׁית יוֹמִין דִּבְּרֵאשִׁית, דְּאִינוּן תְּרֵין דְּרוֹעִין חֶסֶד וּגְבוּרָה, וְגוּף עַמּוּדָא דְאֶמְצָעִיתָא, וּתְרֵין שׁוֹקִין תְּרֵין נְבִיאֵי קְשׁוֹט, וְצַדִּיק אוֹת בְּרִית בֵּינַיְיהוּ, מַשְׁכְּנָא שְׁכִינְתָּא תַּתָּאָה כְּלִילָא מִכֻּלְּהוּ תִּקּוּנִין דְּגוּפָא, צֶלַע הַמִּשְׁכָּן דָּא מטטרו"ן, שִׁפְחָה דְמַטְרוֹנִיתָא עַלָהּ  


Daf 13b

 אִתְּמַר (בראשית ב כג) עִִצֶם מֵעֲצָמַי, עִִצֶם הַשָּׁמַיִם לָטֹהַר (שמות כד ו), אָרוֹן וַדַּאי דָא לֵ"ב, נוּר דָּלִיק, כְּלִיל ל"ב נְתִיבוֹת, וְאִיהוּ שַׁבָּת, וּבֵיהּ שְׁכִינְתָּא עִלָּאָה, דְאִיהִי תּוֹרַת חָכָם, וּבָה לֵב מֵבִין, וְאִיהוּ נְשָׁמָה יְתֵירָה דְשַׁבָּת, וְאִיהוּ חֵירוּ דְּשַׁבָּת, דִּבְגִינָהּ לָא שָׁלְטִין מָארֵי דְגֵיהִנָּם עַל עָלְמָא, וּמַאי נִיהוּ גֵיהִנָּם בְּגוּפָא, דָּא כָּבֵד, וְאִיהִי מִזְבַּח הַנְּחֹשֶׁת, לְאַעֲבָרָא לֵיהּ מֵעָלְמָא, וְכָבֵד בֵּיהּ מָרָה גֵיהִנָּם דְּאוֹקִיד בֵּיהּ. 

כַּפֹּרֶת הַלֵּב דָּא פְרִישׁוּ דְסֻכַּת שָׁלוֹם, דְּאִתְּמַר בָּהּ הַפּוֹרֵשׂ סֻכַּת שָׁלוֹם, מְנַרְתָּא דָא רֵישָׁא, וְשִׁבְעָה נֵרוֹתֶיהָ עֲלֵיהּ, אִינוּן תְּרֵין אוּדְנִין, וּתְרֵין עַיְינִין, וּתְרֵין נוּקְבֵי חוֹטְמָא, וּפוּמָא, וּמְנַרְתָּא לִימִינָא, וְאִתְּמַר בָּהּ הָרוֹצֶה לְהַחְכִּים יַדְרִים, בְּגִין דְּתַמָּן מוֹחָא בְרֵישָׁא, וְחָכְמָה בְּמוֹחָא שַׁרְיָא, וּבֵיהּ נָהִיר מְנַרְתָּא, בְּגִין דְּאִיהוּ מִשְׁחָא, דְאִתְּמַר בֵּיהּ (תהלים קלג ב) כַּשֶּׁמֶן הַטּוֹב עַל הָרֹאשׁ, כַּנְפֵי רֵיאָה, עֲלַיְיהוּ אִתְּמַר (שמות כה כ) וְהָיוּ הַכְּרֻבִים פּוֹרְשֵׂי כְנָפַיִם לְמַעִִלָה, סוֹכֲכִים בְּכַנְפֵיהֶם עַל הַכַּפֹּרֶת, דָּא כַפֹּרֶת הַלֵּב. 

פָּתוֹרָא דָא לִבָּא, וְאִתְּמַר בֵּיהּ שֻׁלְחָן בַּצָּפוֹן, וְדָא שְׁכִינְתָּא תַּתָּאָה, אִיהִי מְנַרְתָּא כַּד נָטְלָא מִימִינָא, וְשַׁרְיָא עֲלָהּ חָכְמָה, וְאִתְּמַר בָּהּ הָרוֹצֶה לְהַחְכִּים יַדְרִים, וְכַד נָטְלָא מִשְּׂמָאלָא דְאִיהִי גְבוּרָה, אִתְקְרִיאַת פָּתוֹרָא, וְאִתְּמַר בָּהּ הָרוֹצֶה לְהַעֲשִׁיר יַצְפִּין, וְשַׁרְיָא עֲלָהּ בִּינָה, דְאִתְּמַר בָּהּ (משלי י כב) בִּרְכַּת יהו"ה הִיא תַעֲשִׁיר, וְכַד נָטְלָא מִגּוּפָא דְאִיהוּ עַמּוּדָא דְאֶמְצָעִיתָא, אִתְקְרִיאַת מַשְׁכְּנָא כְּלִיל מִתַּרְוַיְיהוּ. 

כִּיּוֹר וְכַנּוֹ אִינוּן תְּרֵין כֻּלְיָין, וּבְהוֹן שַׁרְיָין תְּרֵין סַמְכֵי קְשׁוֹט, מוֹחָא, עֲלֵיהּ אִתְּמַר (יחזקאל א י) וּפְנֵי אַרְיֵה אֶל הַיָּמִין, וְתַמָּן מְנַרְתָּא דָלִיק, לִבָּא וּפְנֵי שׁוֹר מֵהַשְּׂמֹאל, וְתַמָּן פָּתוֹרָא מִתְתַּקְנָא, בְּגִין דְּלִבָּא אִיהוּ לִשְׂמָאלָא, גּוּפָא עֲלֵיהּ אִתְּמַר וּפְנֵי נֶשֶׁר, וְתַמָּן מַשְׁכְּנָא מִתְתַּקְנָא, וּשְׁכִינְתָּא אִיהִי דְמוּת אֶחָד לְאַרְבַּעִִתָּן, וְאִיהִי ד' דְּאֶחָד, וְאִיהִי אַרְבַּע אַנְפִּין דְּכָל חַיָּה. 

בְּגִין דְּבָהּ אַרְבַּע אַתְוָון נְהִירִין דְּאִינוּן יהו"ה, וְאִיהִי דְּמוּת אָדָם, דְּאִיהוּ יו"ד ה"א וא"ו ה"א, וַעֲשַׂר אַתְוָון אִלֵּין אִנּוּן שִׁעוּר קוֹמָא דְּגוּפָא דָא, דְאִיהוּ מַשְׁכְּנָא, וַעֲלַיְהוּ אִתְּמַר (שמות כו טז) עִִשֶׂר אַמּוֹת אֹרֶךְ הַקָּרֶשׁ, וָאֲמַלֵּא אוֹתוֹ רוּחַ אֱלֹהִי"ם, בְּחָכְמָה בִתְבוּנָה וּבְדַעַת וּבְכָל מְלָאכָה (שם לא ג), בְּחָכְמָה דָא י', בִּתְבוּנָה דָא ה', וּבְדַעַת דָּא ו', וּבְכָל מְלָאכָה דָא ה'. 

דָּבָר אַחֵר, וְהַמַּשְׂכִּילִים, אִלֵּין אַרְבַּע יְסוֹדִין דְּגוּפָא, יַזְהִירוּ בְּהוֹן אַרְבַּע חֵיוָון, דְּאִינוּן מַזָּל אַרְיֵה, מַזָּל שׁוֹר, מַזָּל נֶשֶׁר, מַזָּל אָדָם, דְּפַרְצוּפָא דְבַר נַשׁ אִשְׁתְּמוֹדַעַת בְּהוֹן בְּאַנְפּוֹי דְבַר נַשׁ, וְדָא אִיהוּ הַכָּרַת פְּנֵיהֶם עָנְתָה בָּם (ישעיה ג ט), כְּזֹהַר דָּא נִשְׁמָתָא, וּמַצְדִּיקֵי הָרַבִּים בְּאֵבָרִין דְּגוּפָא, יְהוֹן נַהֲרִין מַזָּלַיְיהוּ כַּכֹּכָבִים לְעוֹלָם וָעִִד. 

דָּבָר אַחֵר, וְהַמַּשְׂכִּילִים אִלֵין אַרְבַּע סִטְרֵי עָלְמָא, יַזְהִירוּ אִלֵּין אַרְבַּע מַלְאָכַיָּא, דְאִינוּן מִיכָאֵ"ל גַּבְרִיאֵ"ל רְפָאֵ"ל נוּרִיאֵ"ל, כְּזֹהַר דָּא כָּרְסַיָּא יְקָרָא. 

דָּבָר אַחֵר וְהַמַּשְׂכִּילִים אִלֵּין שִׂפְוָון, דְּאִתְּמַר בְּהוֹן וְשִׂפְתוֹתֵינוּ שֶׁבַח, וּבְהוֹן אחה"ע בומ"ף גיכ"ק דטלנ"ת זסשר"ץ, דִּמְשַׁמְּשִׁין בְּפוּמָא בְּכ"ב אַתְוָון, וּבְהוֹן חִתּוּךְ דִּבּוּרָא דִצְלוֹתָא לְשַׁבְּחָא לְמַלְכָּא, יַזְהִירוּ אִלֵּין עַיְינִין, דְּאִתְּמַר בְּהוֹן וְעִינֵינוּ מְאִירוֹת כַּשֶּׁמֶשׁ וְכַיָּרֵחַ, שִׁבְעָה גִלְדֵּי עִינָא אִינוּן, דְּנַהֲרִין בְּהוֹן שִׁבְעָה כֹּכְבֵי לֶכֶת, וְשִׁמְשָׁא וְסִיהֲרָא, דְאִתְּמַר בְּהוֹן וְעִינֵינוּ מְאִירוֹת כַּשֶּׁמֶשׁ וְכַיָּרֵחַ, הָא תִּשְׁעָה, כְּגַוְונָא דְתֵשַׁע נְקוּדִין דְּאוֹרַיְיתָא, וְהָא חַמָּה וּלְבָנָה בִּכְלָל שִׁבְעָה כֹּכְבַיָּא אִינוּן אֵיךְ חָשִׁיב לוֹן תּוֹסֶפֶת עַל ז', אֶלָּא חַמָּה אִיהִי נוּקְבָא לְגַבֵּי שִׁמְשָׁא, לְבָנָה נוּקְבָא לְגַבֵּי יָרֵחַ, וְשֶׁמֶשׁ וְיָרֵחַ אִינוּן נַהֲרִין לְשִׁבְעָה כֹּכְבֵי לֶכֶת, דְּאִינוּן כְּשִׁבְעָה גִלְדֵּי עִינָא, וְשִׁמְשָׁא וְסִיהֲרָא הָא תִּשְׁעָה, בַּת עַיִן עֲשִׂירִית לוֹן, כַּלָּה דִכְלִילָא מִכֻּלְּהוּ. 

כְּזֹהַר הָרָקִיעַ,  


Daf 14a

 דָא אַסְפַּקְלַרְיָאָה דְנַהֲרָא בְּאַנְפּוֹי דְּאָדָם, דְּמִינָהּ תַּלְיָין אוּדְנִין וְעַיְינִין וְחוֹטָמָא וּפוּמָא, דְאִינוּן מַנְהִיגֵי גוּפָא וְאֵבָרִין דִּילֵיהּ, כְּגַוְונָא דְטַעֲמֵי, דְאִינוּן מַנְהִיגֵי אַתְוָון וּנְקוּדֵי דְאוֹרַיְיתָא, כְּמָה דְשִׂפְוָון וְשִׁינַיִן וְחֵיךְ וְלָשׁוֹן וְגָרוֹן אִנּוּן מְשַׁמְּשִׁין לְאַתְוָון, הָכִי כְּגַוְונָא דָא כַנְפֵי עִינָא וְעַפְעַפֵּי עִינָא וּתְלַת גַּוָּונֵי דְעִינָא, אִינוּן מְשַׁמְּשִׁין לְעִינָא, וְכֹלָּא אִתְקַשַּׁר בְּחָמֵשׁ נְקוּדִין כְּגַוְונָא דָא אִאֻאֵאֹאַ, אַתְוָון וּנְקוּדֵי חָמֵשׁ בְּגוֹ חָמֵשׁ, וַעֲלַיְיהוּ אִתְּמַר (דברים כט ט) רָאשֵׁיכֶם שִׁבְטֵיכֶם זִקְנֵיכֶם וְשֹׁטְרֵיכֶם כֹּל אִישׁ יִשְׂרָאֵל הָא חֲמִשָּׁה, טַפְּכֶם נְשֵׁיכֶם וְגֵרְךָ אֲשֶׁר בְּקֶרֶב מַחֲנֶיךָ מֵחֹטֵב עִצֶיךָ עַד שֹׁאֵב מֵימֶיךָ הָא חָמֵשׁ אָחֳרָנִין, חָמֵשׁ לְגוֹ חָמֵשׁ אִלֵּין ה"ה, וּמִנַּיְיהוּ אִתְיְיהִיבוּ עֲשַׂר דִּבְּרָן דָּא י', (שמות כו טו) וְכָל הָעָם רוֹאִים אֶת הַקּוֹלוֹת מִסִּטְרָא דְו'. 

דָּבָר אַחֵר וְהַמַּשְׂכִּילִים, אִלֵּין מָארֵי מִקְרָא בְעֲשִׂיָה, יַזְהִירוּ אִלֵּין מָארֵי מִשְׁנָה בִיְצִירָה, דְּאִינוּן מָארֵי מַתְנִיתִין מ"ט אַנְפִּין טָהוֹר וּמ"ט אַנְפִּין טָמֵא, מ"ט אַנְפִּין טָהוֹר אִנּוּן מ"ט אַתְוָון דְּפָרָשָׁה דְיִחוּדָא עִלָּאָה דְאִיהוּ שְׁמַע יִשְׂרָאֵל כ"ה אַתְוָון, וְכ"ד אַתְוָון דְּפָרָשָׁה תִּנְיָינָא דְיִחוּדָא דְאִיהִי בָּרוּךְ שֵׁם כְּבוֹד מַלְכוּתוֹ לְעוֹלָם וָעִִד, כ"ה אַתְוָון עֲלַיְיהוּ אִתְּמַר (שמות יט ג) כֹּה תֹאמַר לְבֵית יַעֲקֹב, וּבְּכ"ד אַתְוָון דִּכְלִילָן בְּהוֹן כ"ד סְפָרִים, דְּאִינוּן כ"ד דְּשָׁאִיב מִן יַמָּא דְאוֹרַיְיתָא, אִתְּמַר בְּהוֹן וְתַגֵּיד לִבְנֵי יִשְׂרָאֵל, וּמַאי נִיהוּ דְשָׁאֲבִין מִנֵּיהּ הַאי כ"ד דְּאִיהִי שְׁכִינְתָּא, כְּלִילָא מִכ"ד סִפְרֵי דְּאוֹרַיְיתָא, דָּא צַדִּיק, דְּאִיהוּ נָהָר דְּנָפִיק מֵעִדֶן עִלָּאָה, בְּגִין דְּנָחִית בֵּיהּ ו', דְּאִיהוּ בֶּן י"ה. 

וּבְגָלוּתָא אִסְתַּלַּק מִנֵּיהּ, וְאִתְּמַר בֵּיהּ (ישעיהו יט ה) וְנָהָר יֶחרַב וְיָבֵשׁ, יֶחֱרַב בְּבַיִת רִאשׁוֹן, וְיָבֵשׁ בְּבַיִת שֵׁנִי, וְאִיהוּ דָךְ בְּכ"ד סְפָרִים, וְעִם כָּל דָּא דְּאִיהוּ חָרֵב וְיָבֵשׁ, אִתְּמַר בֵּיהּ אַל יָשׁוֹב דַּךְ נִכְלָם (תהלים עד כא), אַל יָשׁוֹב דַּךְ, דְּאִיהוּ צַדִּיק בָּרוּךְ שֵׁם כְּבוֹד מַלְכוּתוֹ לְעוֹלָם וָעִִד, דַּ"ךְ בִּשְׁכִינְתָּא, דְּאִיהִי כ"ד אַתְוָון דְּיִחוּדָא, עֲלֵיהּ אִתְּמַר (מלכים א ב מה) וְהַמֶּלֶךְ שְׁלֹמֹה בָּרוּךְ, וְעַל אִלֵּין כ"ד אַתְוָון אִתְּמַר (ישעיהו נד יב) וְשַׂמְתִּי כַּ"דְכֹ"ד שִׁמְשׁוֹתַיִךְ וכו', הַאי עָנִי אִיהוּ דַּ"ךְ, וּבַת זוּגֵיהּ דַכָּ"ה, וְאִיהִי כַדָּ"הּ עַל שִׁכְמָהּ, כ"ד ה', דְאִיהִי חֲמִשָּׁה חוּמְשֵׁי תוֹרָה, וְאִינוּן ה' אֶצְבְּעָאן, דִּבְהוֹן אִתְּמַר (בראשית כד טז) וַתְּמַלֵּא כַדָּ"הּ וַתָּעַל. 

וּמֵאַיִן שׁוֹאֲבִין, מִכ"ה אַתְוָון, וְרָזָא דְמִלָּה כֹּ"ה תְבָרַכוּ אֶת בְּנֵי יִשְׂרָאֵל (במדבר ו כג), אֶת וַדַּאי, בְּמַאי אִתְבָּרְכַת וְאִתְמְלִיאַת, בְּאָת ו' דְּאִיהוּ כְּלִיל שִׁית תֵּיבִין דְּיִחוּדָא, דְאִינוּן שְׁמַע יִשְׂרָאֵל יהו"ה אלהינ"ו יהו"ה אֶחָד, וּבֵיהּ אִתְעֲבִידַת אוֹת. 

כ"ה אִיהִי אִימָּא עִלָּאָה יַמָּא דְאוֹרַיְיתָא, ו' נָהָר דְּנָפִיק מִתַּמָּן, וּמִנֵּיהּ אִתְמְלִיאַת כ"ד דְּאִיהִי שְׁכִינְתָּא תַּתָּאָה, וּמִנָּהּ אִתְשַׁקְיָא בְּגָלוּתָא, מַה דַּהֲוָה בְּקַדְמֵיתָא הִיא אִתְשַׁקְיָא מִנֵּיהּ, וְרָזָא דְמִלָּה (בראשית כד יח) וַתְּמַהֵר וַתּוֹרֶד כַּדָּהּ עַל יָדָהּ וַתַּשְׁקֵהוּ, וַעֲלָהּ אִתְּמַר וַתֹּאמֶר שְׁתֵה אֲדוֹנִי, דְאִיהוּ אָדוֹן דִּילָהּ, וַתְּכַל לְהַשְׁקוֹתוֹ וַתֹּאמֶר גַּם לִגְמַלֶּי"ךָ אֶשְׁאָב, אִלֵּין רְמַ"ח תֵּיבִין דִּקְרִיאַת שְׁמַע, דְּאִינוּן שְׁקִילִין לְרַמַ"ח פִּקּוּדִין דְּאוֹרַיְיתָא, דִבְהוֹן גְּמוּלֵ"י חָלָב יָנְקִין, וְעַתִּיקֵי מִשָּׁדַיִם, דְּאִתְּמַר בְּהוֹן (שיר ז ז) שְׁנֵי שָׁדַיִךְ כִּשְׁנֵי עֳפָרִים תְּאוֹמֵי צְבִיָּה, וְאִינוּן תְּרֵי לוּחֵי אוֹרַיְיתָא. 

כ"ה אִיהִי שְׁכִינְתָּא עִלָּאָה, דְבָהּ נָפְקוּ יִשְׂרָאֵל מִמִּצְרַיִם, כְּמָה דְאַתְּ אָמַר (שמות יא ד) כֹּה אָמַר יהו"ה כַּחֲצוֹת הַלַּיְלָה וכו', אִיהִי כ"ה אַתְוָון דְּיִחוּדָא דְשַׁחֲרִית, וְכ"ה אַתְוָון דְּיִחוּדָא דְעַרְבִית, וְשַׂמְתִּי כַּ"דְכֹ"ד שִׁמְשׁוֹתַיִךְ (ישעיהו נד יב) דָּא שְׁכִינְתָּא תַּתָּאָה, דְּאִיהִי כ"ד אַתְוָון דְּיִחוּדָא קַדְמָאָה דְשַׁחֲרִית, וְכ"ד אַתְוָון דְּיִחוּדָא דְעַרְבִית. 

כ"ה כ"ד דְּשַׁחֲרִית אִינוּן מ"ט אַנְפִּין, וְאִית מ"ט אַנְפִּין לְתַתָּא מִסִּטְרָא דְיִשְׂרָאֵל זוּטָא דְאִיהוּ מטטרו"ן, וְאִיהוּ מ"ט אַנְפִּין, וּבְהוֹן יַזְהִירוּ מָארֵי מִשְׁנָה, דְאִיהִי תִנְיָינָא לַהֲלָכָה שִׁפְחָה דִילֵיהּ, בְּגִין כִּי מָרְדְּכַי הַיְּהוּדִי מִשְׁנֶה לַמֶּלֶךְ (אסתר ו ג), כְּגַוְונָא דָא מִשְׁנָה,  


Daf 14b

 מִשְׁנֶה לַמֶּלֶךְ, וּבֵיהּ יַזְהִירוּ מָארֵי מַתְנִיתִין, כְּזֹהַר הָרָקִיעַ דָּא הֲלָכָה, דְאִיהִי קַבָּלָה לְמֹשֶׁה מִסִּינַי, וְכַמָּה עוּלֵימָאן אִית לָהּ דְּאִינוּן הֲלָכוֹת פְּסוּקוֹת, דְּאִתְּמַר בְּהוֹן (שיר ו ח) וַעֲלָמוֹת אֵין מִסְפָּר, וְאִיהִי סָלְקָא עַל כֻּלְּהוּ, הֲדָא הוּא דִכְתִיב (משלי לא כט) וְאַתְּ עָלִית עַל כֻּלָּנָה, וְאִיהִי עִם כֻּלְּהוּ, כְּמָה דְאוּקְמוּהוּ הֲלָכָה כְּרַבִּים. 

וּמַצְדִּיקֵי הָרַבִּים בָּהּ יְהוֹן כַּכֹּכָבִים לְעוֹלָם וָעִִד, כַּכֹּכָבִים וַדַּאי דְלֵית לוֹן חוּשְׁבָּנָא, דְּכָל כּוֹכָבָא וְכוֹכָבָא אִתְקְרֵי עָלְמָא יְחִידָא, וְדָא הוּא וַעֲלָמוֹת אֵין מִסְפָּר, וְאִלֵּין עֲלָמוֹת אַל תִּקְרֵי עֲלָמוֹת, אֶלָּא עוֹלָמוֹת, וּבְגִין דְּצַדִּיקַיָּיא אִינוּן כַּכֹּכָבִים, וְכָל חַד אִית לֵיהּ כֹּכָב, בְּגִין דָּא אוּקְמוּהוּ קַדְמָאִין, כָּל צַדִּיק וְצַדִּיק אִית לֵיהּ עוֹלָם בִּפְנֵי עַצְמוֹ, וְכָל מָאן דְּזָכָה לַהֲלָכָה חַד יָרִית עָלְמָא חָד, כָּל שֶׁכֵּן מָאן דְּזָכֵי לְמַסֶּכְתָּא חֲדָא, אוֹ לִתְרֵין, אוֹ לְשִׁתִּין, דְּאִתְּמַר בְּהוֹן (שיר ו ח) שִׁשִּׁים הֵמָּה מְלָכוֹת, דְּכָל מַסֶּכְתָּא מַטְרוֹנִיתָא אִיהִי בְּגַרְמָהּ, זַכָּאָה אִיהוּ מָאן דְּיָרִית לָהּ בְּהַאי עָלְמָא, דַּהֲלָכָה עוּלֵימָא דְמַטְרוֹנִיתָא, דְאִיהִי קַבָּלָה, זַכָּאִין אִינוּן דְּמִשְׁתַּדְלִין בִּשְׁכִינְתָּא דְאִיהִי עַל כֻּלְּהוּ בַּהֲלָכָה, לְאַפָּקָא לָהּ מִן גָּלוּתָא, דְאִתְּמַר בָּהּ (ישעיהו נ א) וּבְפִשְׁעִיכֶם שֻׁלְּחָה אִמְּכֶם, וּלְמֵיזַל לָהּ לְגַבֵּי בַּעִִלָהּ, לְמֶהֱוֵי לָהּ קַבָּלָה בִּדְרוֹעוֹי, לְקַיֵּים בָּהּ (שיר ב ו) שְׂמֹאלוֹ תַּחַת לְרֹאשִׁי וכו'. 

דִּבְגָלוּתָא מִשְׁנָ"ה דְאִיהִי מטטרו"ן שָׁלְטָא, וְאִיהוּ מִשְׁנֶה לַמֶּלֶךְ, בַּאֲתַר דְּמַטְרוֹנִיתָא יָתְבָא מִשְׁנָה, וְדָא אִיהוּ (משלי ל כג) וְשִׁפְחָה כִּי תִירַשׁ גְּבִירְתָּהּ, וּבְיוֹמוֹי דְּמֹשֶׁה לָא שָׁלְטָא שִׁפְחָה אֶלָּא מַטְרוֹנִיתָא, לְבָתַר דְּמִית מֹשֶׁה וְיָרִית יְהוֹשֻׁעַ דְּאִיהוּ נַעַר, בַּאֲתַר מַלְכוּתָא שָׁלְטָא שִׁפְחָה, כְּמָה דְאַתְּ אָמַר (יהושע ה יד) אֲנִי שַׂר צְבָא יהו"ה עַתָּה בָאתִי. 

וְהָא אוּקִימְנָא, מטטרו"ן אִיהוּ מַעֲשֵׂה מֶרְכָּבָה, וַעֲלֵיהּ אִתְּמַר אֵין דּוֹרְשִׁין בְּמֶרְכָּבָה בְּיָחִיד, מַאי בְּיָחִיד בִּיחִידָא דְעָלְמָא, אֶלָּא אִם כֵּן הָיָה חָכָם וּמֵבִין מִדַּעִִתּוֹ, חָכָם בְּחָכְמָה וּמֵבִין בְּבִינָה וְיוֹדֵעַ בְּדַעַת, דְּאִתְּמַר בְּהוֹן (שמות לא ג) וָאֲמַלֵּא אוֹתוֹ רוּחַ אֱלֹהִי"ם בְּחָכְמָה בִתְבוּנָה וּבְדַעַת, בְּגִין דְּאִיהוּ מַשְׁכְּנָא דְאִתְמַלֵּי בִּתְלַת דַּרְגִּין אִלֵּין, וּבְכָל מְלָאכָה דָא מַעֲשֵׂה בְרֵאשִׁית שְׁכִינְתָּא תַּתָּאָה, דְּאֵין דּוֹרְשִׁין לָהּ בְּעוֹבָדָא דִבְּרֵאשִׁית בִּשְׁנַיִם, אֶלָּא בְיִחוּדָא דְעָלְמָא, מֶרְכָּבָ"ה דִילָהּ אִיהוּ מטטרו"ן גּוּף שְׁכִינְתָּא. 

וּשְׁכִינְתָּא אִיהִי מ"ה יו"ד ה"א וא"ו ה"א אִתְקְרִיאַת, בְּגִין דְּאִיהִי כְּלָלָא דַעֲשַׂר סְפִירָן, רֶכֶב דִּילָהּ מטטרו"ן, עֲלֵיהּ אִתְּמַר (תהלים סח יח) רֶכֶב אֱלֹהִי"ם רִבּוֹתַיִם אַלְפֵי שִׁנְאָן, מַאי שִׁנְאָ"ן שׁוֹר נֶשֶׁר אַרְיֵה אָדָם, וְדָא אִיהוּ סוֹד מֶרְכָּבָ"ה, רֶכֶ"ב מ"ה וַדַּאי. 

וּמטטרו"ן אִיהוּ אָרוֹן, גּוּפָא לְאוֹרַיְיתָא דְבִכְתָב דְּאִיהוּ עַמּוּדָא דְאֶמְצָעִיתָא, וְאִיהוּ שֻׁלְחָן, פָּתוֹרָא דִשְׁכִינְתָּא דְאִיהִי לֵ"ב, דְּאִתְּמַר בֵּיהּ לֵ"ב מֵבִין, וְאִיהוּ לִשְׂמָאלָא, וּבְגִין דָּא אָמְרוּ מָארֵי מַתְנִיתִין שֻׁלְחָן בַּצָּפוֹן. 

וְאִיהוּ מְנוֹרָה נוּר דָּלִיק מִסִּטְרָא דִשְׁכִינְתָּא, דְאִתְּמַר בָּהּ נֵר יהו"ה, וְצָרִיךְ לְמֶהֱוֵי לִימִינָא לְקַבָּלָא מִשְׁחָא, וּבְגִין דָּא מְנוֹרָה בְּדָרוֹם, דָּא אִיהוּ מָאנָא לְקַבָּלָא פְּתִילָה וּמִשְׁחָא וּנְהוֹרָא, פְּתִילָה שְׁכִינָה, מִשְׁחָא דִילָהּ צַדִּיק שֶׁמֶן כָּתִית, נְהוֹרָא דִילָהּ עַמּוּדָא דְאֶמְצָעִיתָא, כְּגַוְונָא דָא נַפְשָׁא דְאִיהִי שִׁתּוּפָא דְגוּפָא אִיהִי פְּתִילָה, רוּחַ דָּא מִשְׁחָא, נְהוֹרָא דָא נִשְׁמָתָא, מָאנָא דָא גוּפָא, אִיהוּ עִִבֶד, וְאִיהוּ רֶכֶב לִתְלַת סִטְרִין אִלֵּין, דְּאִינוּן קִיטוּרָא דְיִחוּדָא חֲדָא, דְאִינוּן נֵר יהו"ה נִשְׁמַת אָדָם (משלי כ כז). 

וְהַאי עִִבֶד אִיהוּ כִּנּוּיָא לְכָל שְׁמָהָן, שִׁנּוּי לְכָל שְׁמָהָן, וּבֵיהּ מַרְכִּיבִין כָּל אִלָּנִין עִלָּאִין מִסִּטְרָא דְטוֹב, מֶרְכָּבוֹת דְּסִטְרָא דְרַע, עֲלַיְיהוּ אִתְּמַר וְלֹא בָּעֲרָיוֹת בִּשְׁלֹשָׁה, מַאי עֲרָיוֹת סמא"ל וְנָחָשׁ, לָא צָרִיךְ לְמֶהֱוִי בִשְׁלֹשָׁה, דְאִינוּן מַשְׁחִי"ת אַ"ף וְחֵימָ"ה, לְמֶהֱוֵי תְּלִיתָאָה בֵּינַיְיהוּ, דְּלָא מִתְקַשְּׁרִין בְּהוֹן, אֶלָּא דִיְהוֹן תַּרְוַיְיהוּ  


Daf 15a

 בְּפִרוּדָא, וּבְגִין דָּא אֵין דּוֹרְשִׁין בָּעֲרָיוֹת בִּתְלָתָא, וְעוֹבָדָא דִבְּרֵאשִׁית בְּהִפּוּכָא, אֵין דּוֹרְשִׁין בְּמַעֲשֵׂה בְרֵאשִׁית בִּשְׁנַיִם, דְּלָא יַעַבְדוּן פִּרוּדָא, אֶלָּא בְּיָחִיד דְּאִיהוּ יִחוּדָא חָד, וּבְגִין דָּא לֹא יֹאכַל אָדָם תְּרֵי, וְלֹא יִשְׁתֶּה תְּרֵי. 

וְלֹא בְמֶרְכָּבָה בְיָחִיד, בְּגִין דְּיָחִיד לֵית לֵיהּ שִׁתּוּף דְּאִיהוּ מטטרו"ן, כְּגַוְונָא דְנִשְׁמָתָא דְלֵית לָהּ שִׁתּוּף בְּגוּפָא, וְאַמַּאי אָמַר אֶלָּא אִם כֵּן הָיָה חָכָם וּמֵבִין מִדַּעִִתּוֹ, הָכָא מַשְׁמַע דְּאִית לֵיהּ מֶרְכָּבָה לְעִילָא לְקוּדְשָׁא בְּרִיךְ הוּא, דְאִיהוּ מְלָאכָה דִילֵיהּ, וּמַאי אִיהִי הַהִיא דְאִיהִי כְלִילָא מֵחָכְמָה וּבִינָה וָדַעַת, דְּאִינוּן יה"ו, מְלָאכָה דִתְלַת אַתְוָון אִיהִי ה' שְׁכִינְתָּא תַּתָּאָה, שְׁלִימוּ דִתְלַת אַתְוָון, עֲלָהּ אִתְּמַר (שמות לט לב) וַתֵּכֶל כָּל עֲבוֹדַת מִשְׁכַּן וגו', וְאִיהִי ה' דְּיוֹם הַשִּׁשִּׁי, וּבְגִין דָּא אַף עַל גַּב דְּאַמְרִינָן אֵין דּוֹרְשִׁין בְּמֶרְכָּבָה בְּיָחִיד, חָזַר וְאָמַר אֶלָּא אִם כֵּן הָיָה חָכָם וּמֵבִין מִדַּעִִתּוֹ, דְּוַדַּאי בְּאִלֵּין תְּלַת דּוֹרְשִׁין בְּמֶרְכָּבָה בְּיָחִיד, וּבְלָא אִלֵּין תְּלַת לַאו אִיהוּ יִחוּדָא דִילֵיהּ, וְדָא אִיהוּ רָזָא, דְאִיהוּ קוּדְשָׁא בְּרִיךְ הוּא לְעִילָא חַד בִּשְׁכִינְתֵּיהּ. 

וְכַד אִיהוּ לְתַתָּא בְּמטטרו"ן בְּלָא שְׁכִינְתֵּיהּ, אִשְׁתַּנִּי בֵיהּ, וּבְגִין דָּא אָמַר אֱלִישָׁע אַחֵר, שֶׁמָּא חַס וְשָׁלוֹם שְׁתֵּי רְשׁוּיוֹת יֵשׁ, וּבְגִין דָּא אָמַר אַל תְּמִירֵנִי בוֹ, כִּי שְׁמִי בְּקִרְבּוֹ, בְּגִין דְמטטרו"ן אִיהוּ שֵׁנִי לַמֶּלֶךְ, וְכַד אִיהִי שְׁכִינְתָּא בְּלָא בַּעִִלָהּ, אִתְקְרֵי הַאי מַלְאָךְ מִשְׁנֶה לָהּ, וְאִשְׁתְּנִיאַת דְּלָא אִשְׁתְּמוֹדְעִין בָּהּ חֲיָילִין, וּמַה דְּאִיהִי מַטְרוֹנִיתָא, וּבְמַאי הִיא מִתְכַסְּיָא, בְּהַהִיא דְאִתְקְרִיאַת אָמָה. 

וְדָא הוּא דְאָמַר קְרָא (שמות כא יג) וְכִי יִמְכּוֹר אִישׁ אֶת בִּתּוֹ לְאָמָה, אִישׁ דָּא קוּדְשָׁא בְּרִיךְ הוּא, בִּתּוֹ דָּא שְׁכִינְתָּא, לְאָמָה בַּת זוּגֵיהּ דְמטטרו"ן, דְּאִיהִי מיטטרו"ן בְּתוֹסֶפֶת יוּ"ד, דְּשִׁפְחָה בִישָׁא הִיא אָמָה דְעִרֶב רַב, וּבְגִין דְּהַהִיא שִׁפְחָה בִּישָׁא וּבְנָהָא לָא אִשְׁתְּמוֹדְעִין בָּהּ, אִיהִי מִתְכַסְּיָא בְעַבְדָּא דִילָהּ, כְּנִשְׁמָתָא בְּגוּפָא. 

וּבְגָלוּתָא קַדְמָאָה דְּלָא חָזְרַת לְמַלְכוּתָהָא בְּרַתָּא דְמַלְכָּא, וְלָא נָפְקַת מֵהַהוּא גוּפָא, לָא נָפְקַת חָפְשִׁית, וּבְגִינָהָא אִתְּמַר בְּהוֹן, עֲבָדִים הָיִינוּ לְפַרְעֹה בְּמִצְרָיִם בְּגִין דַּהֲווֹ תְּחוֹת רְשׁוּ דְּהַהוּא עִִבֶד, וּבְגִין דָּא אָמַר פַּרְעֹה בְּהַאי אֲתַר לֹא יָדַעִִתִּי אֶת יְיָ', וְגַם אֶת יִשְׂרָאֵל לֹא אֲשַׁלֵּחַ (שמות ה ב), וּבְגִין דָּא נָפְקוּ בִּמְנוּסָה, כְּעַבְדָּא דְלֵית לֵיהּ כְּתַב חֵירוּ וּבָרַח מֵרִבּוֹנֵיהּ. 

אֲבָל בְּפוּרְקָנָא בַּתְרָאָה לָא נָפְקַת בְּרַתָּא, בְּהַאי עַבְדָּא כְּשִׁפְחָה, אֶלָּא בְּקוּדְשָׁא בְּרִיךְ הוּא, בְּגִין דְּאוֹרַיְיתָא דְּאִיהִי חֵירוּ, אִיהִי עִמָּהּ בְּגָלוּתָא בַּתְרָאָה, דְּאִיהִי חֵירוּ דִּילָהּ, מַה דְּלָא הֲוָה הָכִי בְגָלוּתָא קַדְמָאָה, דְלָא הֲוָה לָהּ וְלִבְנָהָא אוֹרַיְיתָא דְּאִיהִי חֵירוּ, דְאוֹרַיְיתָא וַדַּאי אִיהִי חֵירוּ, בְּמַלְכוּתָא דִילָהּ בִּיקָרָא דִילָהּ, הֲדָא הוּא דִכְתִיב (משלי ג טו) יְקָרָה הִיא מִפְּנִינִים, וּבְגִין דָּא לֹא תֵצֵא כְּצֵאת הָעֲבָדִים (שמות כו ז), וְדָא הוּא דְאָמַר כִּי לֹא בְחִפָּזוֹן תֵּצֵאוּ, וּבִמְנוּסָה לֹא תֵלֵכוּן, כִּי הוֹלֵךְ לִפְנֵיכֶם יהו"ה (ישעיה נב יב), יהו"ה וַדַּאי אִיהוּ יוֹקִים לוֹן מֵעַפְרָא, וְאִיהוּ נָהִיר עַל אַנְפּוֹי דְּיִשְׂרָאֵל, וּבֵיהּ אִשְׁתְּמוֹדְעִין כָּל עָלְמִין דְּאִינוּן (שם סא ט) זֶרַע בֵּרַךְ יהו"ה. 

וְאִתְפַּשַּׁט קוּדְשָׁא בְּרִיךְ הוּא מִכָּל כִּנּוּיָין, וּמֶרְכָּבוֹת דְמטטרו"ן, דְּאִינוּן כוז"ו במוכס"ז כוז"ו, מצפ"ץ, וְאִתְּמַר בֵּיהּ (ישעיה ל ב) וְלֹא יִכָּנֵף עוֹד מוֹרֶיךָ, וְהָיוּ עִינֶיךָ רוֹאוֹת אֶת מוֹרֶיךָ, בְּהַהוּא זִמְנָא, כִּי עַיִן בְּעַיִן יִרְאוּ בְּשׁוּב יהו"ה צִיּוֹן (שם לב כ), וְאִתְפַּשַּׁט מִמֶּרְכָּבוֹת דִּלְתַתָּא, וְאִתְלַבַּשׁ בְּמֶרְכָּבָה דִילֵיהּ דְּאִיהִי אדנ"י, שֵׁם הַמֶּרְכָּבָה דָא יהו"ה, כִּנּוּ"י דָא אֱלֹהִי"ם, דְּסָלִיק לְחֻשְׁבַּן אהי"ה אדנ"י, וְאִיהוּ כִנּוּ"י דִתְרֵין שְׁמָהָן אִלֵּין וּבֵיהּ אִתְכַּסְיָין. 

אהי"ה אִיהוּ יה"ו, ו' דְּאִיהוּ כְּלִילָא דְשִׁית סִטְרִין, דִּבְהוֹן חָתִים שִׁית סִטְרִין, וְאִינוּן יה"ו הו"י וה"י וי"ה הי"ו יו"ה, יה"ו נָטִיל לֵיהּ יְמִינָא דְאִיהוּ חֶסֶ"ד, וְחָתִים בֵּיהּ לְחָכְמְתָא, וּבֵיהּ הָרוֹצֶה לְהַחְכִּים יַדְרִים.  


Daf 15b

 הו"י נָטִיל לִשְׂמָאלָא דְאִיהוּ גְבוּרָה, וְחָתִים בֵּיהּ לְעוּתְרָא, וּבֵיהּ הָרוֹצֶה לְהַעֲשִׁיר יַצְפִּין, וה"י פָּנָה לְמִזְרָח, וְנָטִיל לֵיהּ עַמּוּדָא דְאֶמְצָעִיתָא, וְחָתִים בֵּיהּ בָּנֵי, וי"ה נָטִיל לֵיהּ יַרְכָא יְמִינָא, וְאִסְתַּכַּל בֵּיהּ לְעִילָא, וְחָתִים בֵּיהּ חַיֵּי, הי"ו נָטִיל לֵיהּ יַרְכָא שְׂמָאלָא, וְאִסְתַּכַּל לְתַתָּא, וְחָתִים בֵּיהּ מְזוֹנֵי, אִסְתַּכַּל לְעִילָא לְגַבֵּי חָכְמָה, וְאִתְקַשַּׁר בְּיַרְכָא יְמִינָא, וְחָתִים בֵּיהּ חַיִּים, בְּגִין דְּחָכְמָה עֲלֵיהּ אִתְּמַר (קהלת ז ב) וְהַחָכְמָה תְּחַיֶּה בְעָלֶיהָ, אִסְתַּכַּל לְעִילָא לְגַבֵּי אִימָּא עִלָּאָה, וְאִתְקַשַּׁר בְּיַרְכָא שְׂמָאלָא, וְחָתִים בֵּיהּ מְזוֹנֵי, יו"ה פָּנָה לְמַעֲרָב בְּצַדִּיק, דְּאִיהוּ עִרוּב, דְּתַמָּן מִתְעָרְבִין כָּל חֲיָילִין, וְאִתְכְּלִיל בְּחַ"י אַתְוָון, דְּאִינוּן יה"ו הו"י וי"ה הי"ו יו"ה וה"י, אִלֵּין אִינוּן י"ח אַתְוָון, דִּבְהוֹן חַ"י עָלְמִין אִתְקְרֵי, וְצַדִּיק בְּהוֹן אִתְקְרֵי חַ"י עָלְמִין. 

כָּל הֲוַויּוֹת אִלֵּין מֵאִמָּא עִלָּאָה תַלְיָין, דְּאִיהִי חַיִּים, וְצַדִּיק עַל שְׁמֵיהּ אִתְקְרֵי חַ"י, חַיּוֹת הַמֶּרְכָּבָה עַל שְׁמָהּ אִתְקְרִיאוּ, בְּגִין דְּאִיהִי אִימָּא עִלָּאָה חַיִּים, כְּמָה דְאַתְּ אָמַר עִץ חַיִּים הִיא לַמַּחֲזִיקִים בָּהּ (משלי ג יח), וְאִיהִי מֶרְכָּבָה לְחָכְמָה. 

מַלְכוּת תַּמָּן ה', וּבָהּ אִתְקְרֵי יהו"ה בִּשְׁלִימוּ, שִׁבְעָה זִמְנִין אִתְקְרִיאַת בָּהּ, יהו"ה יהו"ה יהו"ה יהו"ה יהו"ה יהו"ה יהו"ה, וְאִית בְּהוֹן כ"ח אַתְוָון דְּאִתְּמַר בְּהוֹן (במדבר יד יז) וְעַתָּה יִגְדַּל נָא כֹּ"חַ יהו"ה, וּבְאִלֵּין שִׁבְעָה שְׁמָהָן אִתְקְרִיאַת הִיא בַת שֶׁבַע, וַעֲלַיְיהוּ אִתְּמַר (תהלים קיט קסח) שֶׁבַע בַּיּוֹם הִלַּלְתִּיךָ. 

י"ה תְּלָתִין וּתְרֵין זִמְנִין בִּתְלָתִין וּתְרֵין אֱלֹהִי"ם, אִינוּן ל"ב נְתִיבוֹת חָכְמָה א' עִם י"ה אַיֵּ"ה מְקוֹם כְּבוֹדוֹ. 

וְהַמַּשְׂכִּילִים אִינוּן הֵיכָלִין וְצִיּוּרִין דְּגִנְּתָא דְעִדֶן, כֻּלְּהוּ מְצוּיָירִין וּמְרוּקָמִין בְּאַתְוָון. 

א צִיּוּרָא דְהֵיכָלָא גְנִיזָא דְאִיהִי אָנֹכִ"י, דְסָלִיק לְחוּשְׁבַּן כִּסֵּ"א, וְאִיהוּ מְצוּיָיר בְּנִקּוּדִין, דְּאִינוּן כְּכֹכְבַיָּא דְנַהֲרִין בִּרְקִיעָא וּבְהוֹן מְצוּיָירִין נִשְׁמָתִין וְרוּחִין וְנַפְשִׁין דְּצַדִּיקַיָּא. 

וְצִיּוּרָא דִילֵיהּ כְּגַוְונָא דָא א דָּא אִיהִי דִיּוֹקְנָא דְקָמֵץ [ציור] דְּאִיהוּ נִיצוֹץ וְרָקִיעַ, נִיצוֹץ אִיהוּ כֹּכָב, וַעֲלֵיהּ אִתְּמַר (במדבר כד יז) דָּרַךְ כֹּכָב מִיַּעֲקֹב, רָקִיעַ וְקָם שֵׁבֶט מִיִּשְׂרָאֵל, נִיצוֹץ אִיהוּ כֹּכָב חַמָּה דְנַהֲרָא בִּרְקִיעָא, עֲטָרָה עַל רֵישֵׁיהּ, לְתַתָּא אִתְפַּלַּג א כְּגַוְונָא דָא א סִיהֲרָא דִתְּחוֹת רָקִיעַ וְתַרְוַיְיהוּ בְּצִיּוּרָא דָא ( ) כַּד יֵיתֵי סמא"ל לְאִסְתַּכָּלָא בָהּ לְתַתָּא אִסְתַּכְּלַת לְעִילָא, וְאִתְכְּסִיאַת אַנְפָּהָא מִנֵּיהּ, וְהָדְרַת אַנְפָּהָא מִנֵּיהּ לְתַתָּא, וְאִיהִי אִתְרַחֲקָא מִנֵּיהּ. 

בְּהַהוּא זִמְנָא, תִּקְעוּ בַחֹדֶשׁ שׁוֹפָר בַּכֶּסֶה לְיוֹם חַגֵּנוּ (תהלים פא טז), בְּאָן יַרְחָא, בְּיַרְחָא דְאִתְכַּסְיָא בֵיהּ סִיהֲרָא, וּמָאן הוּא דִמְכַסֵּי עֲלָהּ יהו"ה, דְּכֵן סְלִיק א בְּחֻשְׁבָּן, י' לְעִילָא י' לְתַתָּא ו' בְּאֶמְצָעִיתָא, וְאִיהוּ נָטִיר לָהּ, הֲדָא הוּא דִכְתִיב (ישעיה מב י) אֲנִי יהו"ה הוּא שְׁמִי וכו'. 

ב הֵיכָלָא לִנְקוּדָה, גַּג דִּילָהּ אִיהוּ רָקִיעַ, וְאִיהוּ פַּתַח עֲלֵיהּ אִתְּמַר (תהלים קד ב) נוֹטֶה שָׁמַיִם כַּיְרִיעָה, וְאִיהוּ ו' דִּמְכַסֵּי עַל נְקוּדָה עִלָּאָה וְתַתָּאָה וְאֶמְצָעִיתָא, כְּגַוְונָא דָא וִֹּ (נ"א א) (נ"א ב). 

צ תְּרֵין נִצּוֹצוֹת דְּאָת צ אִינוּן צֵרִ"י, תְּרֵי רֵאשִׁין דְּצ אִינוּן תְּרֵין דְּע'. 

ש אִית לָהּ תְּלַת רֵאשִׁין, וְאִנּוּן סֶגוֹ"ל, וְאִנּוּן תְּלַת נְקוּדִין שֻׁרֵ"ק. ז (נ"א ו') רֵישָׁא דִילָהּ חֹלֵ"ם חִירֵ"ק שׁוּרֵ"ק בְּו', קוֹצָא מִלְּגָאו חִירֵ"ק קוֹצָא דְאָת ג', וְכֹלָּא אִתְרְמִיז בְּאָת א, נְקוּדָה לְעִילָא חֹלֵ"ם נְקוּדָה לְתַתָּא חִירֵ"ק בְּאֶמְצָעִיתָא שׁוּרֵ"ק כְּגַוְונָא דָא וִֹּ, וְעוֹד תְּרֵין נְקוּדִין דְּאָת א אִינוּן צֵרִ"י, וְאִינוּן שְׁבָ"א, וְאִינוּן בְּדִיּוֹקְנָא אָחֳרָא א, כְּגוֹן י' לְעִילָא, ו' בְּאֶמְצָעִיתָא, ד' לְתַתָּא, א (נ"א ד) אִיהוּ קוֹצָא לְעִילָא, קוֹצָא לְתַתָּא, קוֹצָא בְאֶמְצָעִיתָא, וְאִיהוּ סֶגוֹ"ל וְאִיהוּ שׁוּרֵ"ק תְּלַת נְקוּדִין, כֹּלָּא אִיהוּ א, אַתְוָון אָחֳרָנִין הֵיכָלִין וְכִסּוּיָין לְאִלֵּין אַתְוָון, וְכֹלָּא אִיהוּ מְרוּקָם  


Daf 16a

 וּמְצוּיָיר בְּכָרְסַיָּא, ו' שִׁית דַּרְגִּין לְכָרְסַיָּא, ס' שִׁתִּין גַּלְגַּלּוֹי דְּכָרְסַיָּא, דְּאַתְוָון דְאוֹרַיְיתָא אִתְּמַר בְּהוֹן אֵין מוּקְדָם וּמְאוּחָר בַּתּוֹרָה, אֲבָל בְּכָרְסַיָּא כֻּלְּהוּ מִתְתַּקְנָן כִּדְקָא יָאוּת, וְרָזָא דָא לְחַכִּימֵי לִבָּא אִתְמַסַּר. 

דָּבָר אַחֵר וְהַמַּשְׂכִּילִים יַזְהִירוּ, אִלֵין אִינוּן אַתְוָון, דַּהֲוָה לוֹן שֵׂכֶל לְאַעָלָא קֳדָם מַלְכָּא, כָּל חַד עַל תִּקּוּנוֹי, מִסִּטְרָא דִגְבוּרָה עָאלוּ כֻּלְּהוּ לְמַפְרֵעַ, בְּגִין דְּאִיהִי דְרוֹעָא שְׂמָאלָא תִּשְׁרִ"י, וְדָא אִיהוּ בְּרֵאשִׁי"ת בָּ"א תִּשְׁרִ"י, בְּגִין דִּבְמִדַּת הַדִּין אִתְבְּרֵי עָלְמָא, וּבְגִין דָּא עָאלוּ לְמַפְרֵעַ, וְהָא אוּקְמוּהוּ דְּבִימִינָא אִתְבְּרֵי עָלְמָא, וּבֵיהּ עָאלוּ אַתְוָון כְּסִדְרָן, וְרָזָא דְמִלָּה אָמַרְתִּי עוֹלָם חֶסֶד יִבָּנֶה (תהלים פט ג), וּבְגִין דָּא כַּד עָאלוּ אַתְוָון לְמַפְרֵעַ, וּמִנַּיְיהוּ כְּסִדְרָן, לָא בָּעָא קוּדְשָׁא בְּרִיךְ הוּא לְמִבְרֵי בְּהוֹן עָלְמָא, עַד דְּשִׁתֵּף לוֹן בִּימִינָא וּשְׂמָאלָא וּבָרָא בְּהוֹן עָלְמָא. 

נָטַל א"ב מִכְּסִדְרָן, וְנָטַל תּשׁ"ר מִלְּמַפְרֵעַ, וְשִׁתֵּף בְּהוֹן אָת י' מִן שְׁמֵיהּ, וּבָרָא בְּהוֹן עָלְמָא, בְּגִין דְּיִתְקַיַּים בִּנְיָינָא, וְאִינוּן אב"י תש"ר, אב"י אֲ"שֶׁר בְּיָדוֹ נֶפֶשׁ כָּל חָ"י, ת' תּוֹרַת יהו"ה תְּמִימָה, ש' שַׁבָּת, ר' רֵאשִׁית חָכְמָה יִרְאַת יְיָ', וּבְכֻלְּהוּ לָא בָעָא לְמִתְחַל אֶלָּא בְּאָת בּ', בְּגִין דְּאִיהוּ בִּנְיַן אָב, בִּנְיָינָא דְעָלְמָא, וּבָהּ שָׁארֵי לְמִתְחַל, בְּגִין דְּבָהּ עָתִיד לְמִבְנֵי יְרוּשָׁלַםִ, כְּמָה דְאַתְּ אָמַר (תהלים קמז ב) בּוֹנֵה יְרוּשָׁלַם יהו"ה, דְאִם יהו"ה לֹא יִבְנֶה בַיִת שָׁוְא עָמְלוּ בוֹנָיו בּוֹ (שם קכז א), וּבִנְיָינָא דְאוֹרַיְיתָא וּדְעָלְמָא בְּאָת ב' עֲתִידָה לְמִבְנֵי, וַעֲלָהּ קַיְימָא עָלְמָא, וּבְהַהוּא זִמְנָא דְאִתְבְּנִיאַת כְּאִלּוּ בְהַהוּא זִמְנָא יִתְבְּרֵי עָלְמָא וְיִתְבְּנֵי, וְדָא בְּרֵאשִׁית בָּרָא אֱלֹהִי"ם, אֲבָל כַּד חָרַב בַּיִת רִאשׁוֹן כְּאִלּוּ הֲוָה עָלְמָא תֹהוּ וָבֹהוּ, וְדָא אִיהוּ וְהָאָרֶץ הָיְתָה תֹהוּ מִיָּד דְּאִתְבְּנִיאַת וַיֹּאמֶר אֱלֹהִי"ם יְהִי אוֹר, בְּגִין דְּכָל אַתְוָון נְהִירִין בָּהּ, וְאַף עַל גַּב דְּאוֹר הוּא א, אוֹר דִּילֵיהּ דְּנַהֲרָא בָהּ ב בְּחָמֵשׁ נְהוֹרִין דְּאִינוּן ה' עִלָּאָה דִשְׁמָא קַדִּישָׁא. 

ג עַמּוּדָא דִסְמִיךְ בֵּיתָא, דְאִיהוּ גְמִילוּת חֲסָדִים טוֹבִים, אִיהוּ סָמִיךְ לְד דְּאִיהוּ דַלֻּ"ת, וּבְאָן אֲתַר סָמִיךְ לָהּ בְּגָלוּתָא, א' סָמִיךְ וְנָהִיר לְב', ג' גָּמִיל חֶסֶד עִם ד', וּבְמַאי, ג' אִיהִי גַּלְגַּל, וּבָהּ כָּל אַתְוָון מִתְגַּלְגְּלִין בְּכַמָּה גְלִילֵי דְּדַהֲבָא, הֲדָא הוּא דִכְתִיב (שיר ה יד) יָדָיו גְּלִילֵי זָהָב מְמֻלָּאִים בַּתַּרְשִׁישׁ, מַאי בַּתַּרְשִׁישׁ אֶלָּא בִּתְרֵי שֵׁשׁ, וְאִינוּן בִּתְרֵין דְּרוֹעִין גְּדוּלָה גְבוּרָה, דִבְהוֹן שָׁרִי אוֹרַיְיתָא בְּב', וּבְהוֹן שִׁית פִּרְקִין, דְּאִינוּן ו' אַתְוָון בְּרֵאשִׁית, דִּכְלִילָן בְּעַמּוּדָא דְאֶמְצָעִיתָא דְאִיהוּ ו', וַעֲלֵיהּ אִתְּמַר (דברים לג כא) וַיַּרְא רֵאשִׁית לוֹ, לוֹ לְאָת ו', כִּי שָׁם חֶלְקַת מְחוֹקֵק סָפוּן. 

ד דֶּלֶת דְּבֵיתָא דִירוּשָׁלַם, ו עַמּוּדָא דְסָמִיךְ לְדֶלֶת (נ"א לב'), וְאִיהִי דֶלֶת דִּתְרֵין תַּרְעִין, דְּאִתְּמַר בְּהוֹן (תהלים קיח יט) פִּתְחוּ לִי שַׁעֲרֵי צֶדֶק, וּבְגִין דָּא אִית לְדֶלֶ"ת תְּרֵין גַּגִּין, וְאִינוּן תְּרֵין דְרוֹעִין, בְּלָא ו' דְּאִינוּן שִׁית פִּרְקִין, אִיהִי דֶלֶת וְדָא אִיהוּ (שם קיג ו) דַּלּוֹתִי וְלִי יְהוֹשִׁיעַ, וְאָת ד' אִיהִי דְרוֹעָא דְאִית בֵּיהּ תְּרֵין אַמִּין, ה שְׁלִימוּ דִתְרֵין דְּרוֹעִין וְגוּפָא דְאִיהִי כְלָלָא דִתְלַת אֲבָהָן, ו' יִחוּדָא שְׁלִימוּ דְּאָת ד' דְּאִיהִי סִיהֲרָא. 

כַּד נָהִיר בָּהּ אִתְּמַר בָּהּ (ישעיהו ל כו) וְהָיָה אוֹר הַלְּבָנָה כְּאוֹר הַחַמָּה, וְאוֹר הַחַמָּה יִהְיֶה שִׁבְעָתַיִם כְּאוֹר שִׁבְעַת הַיָּמִים, וְדָא שְׁלִימוּ דְּחַמָּה וְסִיהֲרָא דְאִינוּן ה"ה, בְּגִין דְּאִיהוּ ז' כְּלִיל י"ו, וּבְגִין דָּא אִיהוּ זָכוֹר וְשָׁמוֹר, זָכוֹר מִסִּטְרָא דְה' עִלָּאָה, שָׁמוֹר מִסִּטְרָא דְה' תַּתָּאָה. 

ח אִית לָהּ תְּלַת גַּגִּין, וְאִינוּן ו' ו' ו' דִּכְלִילָן בְּחַ"י עָלְמִין, ח' אִיהִי מְפַשַּׁר חֶלְמִין טָבִין בְּט', וְהָא אוּקְמוּהוּ חֶלְמָא טָבָא מִסִּטְרָא דְאָת ט', דְּאִיהִי סְחוֹר לָהּ, כַּמָּה דְאוּקְמוּהוּ חֶלְמָא טָבָא חֲזֵיתָ, וַדַּאי מִתַּמָּן קָא אַתְיָא, בְּגִין דְּאָת ט' אִיהִי סְפִירָה תְּשִׁיעָאָה מֵעִילָא לְתַתָּא, ח' סְפִירָה תְּמִינָאָה מִתַּתָּא לְעִילָא, ח'  


Daf 16b

 מִסִּטְרָא דְאָת א', י' סְפִירָה עֲשִׂירָאָה, עֲשִׂירִית הָאֵיפָה, כַּד נָחִית ח' לְגַבָּהּ אִתְעֲבִידַת חַ"י, וְאָת י' כַּד סָלְקָא בְּכ' אִתְקְרִיאַת כֶּתֶר עִלָּאָה, וַעֲלֵיהּ אִתְּמַר כֶּתֶר יִתְּנוּ לְךָ, יהו"ה אלהינ"ו אַבָּא וְאִימָּא, מַלְאָכִים הֲמוֹנֵי מַעִִלָה אִלֵּין נִשְׁמָתִין דְּאִינוּן מַלְאָכִים מִסִּטְרָא דְמַלְכוּת, יַחַד כֻּלָּם קְדוּשָׁה לְךָ יְשַׁלֵּשׁוּ, קְדוּשָׁה וַדַּאי אִיהִי שְׁכִינְתָּא, לְךָ יְשַׁלֵּשׁוּ אִינוּן תְּלַת אֲבָהָן דְּאִינוּן קָדוֹשׁ קָדוֹשׁ קָדוֹשׁ, יהו"ה צְבָאוֹת מַאי צְבָאוֹת אִלֵּין תְּרֵין נְבִיאֵי קְשׁוֹט, מְלֹא כָל דָּא צַדִּיק, הָאָרֶץ כְּבוֹדוֹ דָּא שְׁכִינְתָּא דְּאִיהִי קְדוּשָׁה, דַּעֲלָהּ אִתְּמַר אֵין קְדוּשָׁה פָּחוּת מֵעֲשָׂרָה, וְדָא אִיהוּ כ' כֶּתֶר. ל, וַיַּחֲלוֹם וְהִנֵּה סֻלָּם מֻצָּב אַרְצָה (בראשית כח יב). דָא שְׁכִינְתָּא תַּתָּאָה, וְרֹאשׁוֹ מַגִּיעַ הַשָּׁמָיְמָה דָא שְׁכִינְתָּא עִלָּאָה, וְהִנֵּה מַלְאֲכֵי אֱלֹהִי"ם דָּא מ', עוֹלִים בְּל' וְיוֹרְדִים בְּנ', דְּאִתְּמַר בָּהּ (ישעיה יד יב) אֵיךְ נָפַלְתָּ מִשָּׁמַיִם הֵלֵל בֶּן שָׁחַר, אִתְּמַר בֵּיהּ וְיוֹרְדִים בּוֹ. 

אֲבָל בְּס', בָּהּ סָלְקִין, בְּגִין דְּאִיהִי סְ"נֶה, אִיהִי סֻ"לָּם לְסַלְקָא בְּל', ע בָּהּ מִסְתַּכֵּל וּבֵיהּ מְצַפֶּה, וְרָזָא דְמִלָּה וְכָל עַיִן לְךָ תְצַפֶּה, פ, בָּהּ כָּל לָשׁוֹן לְךָ תְשַׁבֵּחַ, בְּזִמְנָא דְסָלִיק לְאַתְרֵיהּ, וְכִי כְעַן לָא מְשַׁבְּחִין לֵיהּ כָּל לָשׁוֹן, לָא, עַד דְּיִתְקַיֵּים קְרָא (זכריה יד ט) וְהָיָה יהו"ה לְמֶלֶךְ, לְמֶלֶךְ וַדַּאי בְּאָת ל', וּבְהַהוּא זִמְנָא יִתְקַיַּים כָּל פֶּה וְכָל לָשׁוֹן יִתְּנוּ הָדָר לְמַלְכוּתָךְ. 

צ בְּהַהוּא זִמְנָא אִתְּמַר בָּהּ (משלי יד לד) צְדָקָה תְּרוֹמֵם גּוֹי, וְלֵית צְדָקָה אֶלָּא צְלוֹתָא הָא אוּקְמוּהוּ, וְאִיהִי אִימָּא עִלָּאָה דְנָחֲתָא לְגַבֵּי צֶדֶק וְאִתְעֲבִידַת צְדָקָה, וְאִתְכְּלִיל י"ה בְּתַרְוַיְהוּ בְצַדִּיק וּצְדָקָה, ק בְּהַהוּא זִמְנָא יְסַלְקוּן לֵיהּ קָלִין דִּצְלוֹתִין קָלִין דְּאוֹרַיְיתָא, וּבְהַהוּא זִמְנָא יְהֵא הַקּוֹל קוֹל יַעֲקֹב. 

ר רִאשׁוֹן לְצִיּוֹן הִנֵּה הִנָּם וְלִירוּשָׁלַםִ מְבַשֵּׂר אֶתֵּן (ישעיה מא כז). ש בָּהּ שָׁלוֹם שָׁלוֹם לָרָחוֹק וְלַקָּרוֹב אָמַר יהו"ה וּרְפָאתִיו (שם נז יט), לָרָחוֹק שֶׁנִּתְקַרַב, דְּקָרוֹב קָרוֹב (נ"א דרחוק רחוק) הֲוָה. ת בָּהּ (איכה ד כב) תַּם עֲוֹנֵךְ בַּת צִיּוֹן, לֹא יוֹסִיף לְהַגְלוֹתֵךְ: 


Daf 17a

<big><strong>הקדמה אחרת לתקוני הזהר <br>לר״ח אלול יום א</strong></big>
<b>בראשית ברא אלקים וגו׳</b>
<b>כתיב</b> והמשכילי' יזהירו <br>כזהר הרקיע וגו'
אלין אינון ר' שמעון בן יוחאי וחבריו <br>ר' אלעזר בריה <br>ור' אבא <br>ור' יוסי ור' חייא ור' יצחק <br>ושאר חבריא <br>דאזדהרו זהירו (נ"א דמזהירין) לעילא <br>כזהר הרקיע.
מאי כזהר. <br>אלא כד עבדו האי חבורא <br>אסתכמו עליה לעילא <br>וקראו ליה ספר הזהר.
ומצדיקי הרבים ביה. <br>יהון נפישין
כככבים לעולם ועד דלא אתחשיך נהורא דלהון <br>לעלם ולעלמי עלמין.
בההוא זמנא <br>דאתחבר האי חבורא <br>*רשותא אתיהיב לאליהו לאסכמא עמהון ביה. <br>ולכל מארי מתיבתא דלעילא ותתא. <br>וכל חיילין דמלאכין עלאין ונשמתין עלאין <br>למהוי עמהון באסכמותא ורעותא כחדא.
פתח אליהו ואמר <br>רבון עלמין <br>דאנת הוא חד <br>ולא בחשבן.
אנת הוא עלאה על כל עלאין <br>סתימא על כל סתימין. <br>לית מחשבה תפיסא בך כלל.
אנת הוא דאפיקת עשר תקונין. <br>וקרינן לון עשר ספירן. <br>לאנהגא בהון עלמין סתימין דלא אתגליין. <br>ועלמין דאתגליין. <br>ובהון אתכסיאת (נ"א אתכסייא) <br>מבני נשא.
ואנת הוא דקשיר לון <br>ומיחד לון. <br>ובגין דאנת מלגאו. <br>כל מאן דאפריש חד מן חבריה מאלין עשר. <br>אתחשיב ליה כאלו אפריש בך.
ואלין עשר ספירן. <br>אינון אזלין כסדרן. <br>חד אריך וחד קצר וחד בינוני
ואנת הוא דאנהיג לון. <br>ולית מאן דאנהיג לך <br>לא לעילא ולא לתתא <br>ולא מכל סטרא.
*לבושין תקינת לון <br>דמנייהו פרחין נשמתין לבני (נ"א דבני) נשא <br>וכמה גופין תקינת לון <br>דאתקריאו גופא <br>לגבי לבושין דמכסיין עליהון.
ואתקריאו בתקונא דא. <br>חסד דרועא ימינא. <br>גבורה דרועא שמאלא. <br>תפארת גופא. <br>נצח והוד תרין שוקין. <br>ויסוד סיומא דגופא <br>אות ברית קדש. <br>מלכות פה. תורה שבע"פ קרינן ליה.
מוחא חכמה <br>איהו מחשבה מלגו. <br>בינה לבא <br>ובה הלב מבין. <br>ועל אלין תרין כתיב <br>*הנסתרות ליי' אלקינו.
כתר עליון <br>איהו כתר מלכות. <br>ועליה *אתמר מגיד מראשית אחרית. <br>ואיהו קרקפתא דתפלי <br>(נ"א קרקפתא דלא מנח תפלי). <br>*מלגו איהו יוד קא ואו קא <br>דאיהו ארח אצילות.
איהו שקיו דאילנא <br>בדרועוי וענפוי (נ"א ואנפוי). <br>כמיא דאשקי לאילנא <br>ואתרבי בההוא שקיו.
<b>רבון</b> העולמים <br>אנת הוא עלת העלות <br>סבת הסבות <br>דאשקי לאילנא בההוא נביעו.
וההוא נביעו איהו כנשמתא לגופא <br>דאיהו חיים לגופא. <br>ובך <br>לית דמיון ולית דיוקנא <br>מכל מה דלגו ולבר.
ובראת שמיא וארעא. <br>ואפיקת מנהון שמשא וסיהרא <br>וככביא ומזלי <br>ובארעא אלנין ודשאין <br>וגנתא דעדן <br>(ועשבין) וחיוון ועופין ונונין <br>ובני נשא. <br>לאשתמודעא בהון עלאין. <br>ואיך יתנהגון בהון עלאין ותתאין. <br>ואיך אשתמודעאן מעלאי ותתאי. <br>ולית בך דידע כלל

Daf 17b

ובר מינך לית יחידא (ס"א יחודא) <br>בעלאי ותתאי. <br>ואנת אשתמודע אדון על כלא.
וכל ספירן <br>כל חד אית ליה שם ידיע. <br>ובהון אתקריאו מלאכיא. <br>ואנת לית לך שם ידיע. <br>דאנת הוא ממלא כל שמהן. <br>ואנת הוא שלימו דכלהו <br>וכד אנת תסתלק מנהון <br>אשתארו כלהו שמהן כגופא בלא נשמתא.
אנת חכים <br>ולאו בחכמה ידיעא. <br>אנת הוא מבין <br>ולא מבינה ידיעא. <br>לית לך אתר ידיעא <br>אלא לאשתמודעא תוקפך וחילך <br>לבני נשא. <br>ולאחזאה לון איך אתנהיג עלמא <br>בדינא וברחמי <br>דאינון צדק ומשפט <br>כפום עובדיהון דבני נשא.
דין איהו גבורה. <br>משפט עמודא דאמצעיתא. <br>צדק מלכותא קדישא. <br>מאזני צדק <b>*</b>תרין סמכי קשוט. <br>הין צדק אות ברית. <br>כלא לאחזאה איך אתנהיג עלמא.
אבל לאו דאית לך צדק ידיעא <br>דאיהו דין. <br>ולאו משפט ידיע' <br>דאיהו רחמי <br>ולאו מכל אלין מדות כלל.
קום רבי שמעון <br>ויתחדשון מלין על ידך <br>דהא רשותא אית לך (נ"א אתיהיב לך) <br>לגלאה רזין טמירין על ידך <br>מה דלא אתייהיב רשו לגלאה לשום בר נש <br>עד כען.
<b>קם</b> רבי שמעון <br>פתח ואמר לך יי' <br>הגדולה והגבורה וכו'
עלאין שמעו <br>אינון דמיכין דחברון ורעיא מהימנא <br>אתערו משנתכון
הקיצו ורננו שוכני עפר <br>אלין אינון צדיקיא <br>דאינון מסטרא דההוא דאתמר בה <br>אני ישנה ולבי ער <br>ולאו אינון מתים <br>ובגין דא אתמר בהון הקיצו ורננו וכו'
הקיצו ר"מ <br>אתער אנת ואבהן <br>לאתערותא דשכינתא <br>דאיהי ישנה בגלותא. <br>דעד כען צדיקיא כלהו דמיכין <br>ושינתא בחוריהון.
מיד <br>'יהיבת שכינת' (נ"א אתערון) תלת קלין <br>לגבי ר"מ ויימא ליה <br>קום רעיא מהימנא <br>דהא עלך אתמר קול דודי דופק <br>לגבאי בארבע אתוון דיליה.
ויימא בהון פתחי לי <br>אחותי רעתי <br>יונתי תמתי <br>דהא תם עונך בת ציון <br>לא יוסיף להגלותך.
שראשי נמלא טל. <br>מאי נמלא טל. <br>אלא אמר קב"ה <br>אנת חשיבא דמיומא דאתחרב בי מקדשא <br>דעאלנא בביתא דילי <br>ועאלנא בישובא. <br>לאו הכי <br>דלא אעלנא כל זמנא דאנת בגלותא.
הרי לך סימנא שראשי נמלא טל. <br>ה"א שכינתא בגלותא <br>שלימו דילה. וחיים דילה איהו טל. <br>ודא איהו יו"ד ה"א וא"ו. <br>וה"א איהי שכינתא <br>דלא מחושבן ט"ל.
אלא יוד קא ואו <br>דסליקו אתוון לחשבן ט"ל. <br>דאיהו מליא לשכינתא <br>מנביעו דכל מקורין עלאין.
מיד קם רעיא מהימנא <br>ואבהן קדישין עמיה
עד כאן רזא דיחודא. <br>מכאן ואילך פרשתא קדמאה דסתרי אוריתא
ע"כ.
<b>פתח</b> ר"ש ואמר <br>בראשית ברא אלקים <br>סוד יי' ליריאיו <br>ובריתו להודיעם.
סו"ד אלין אינון שבעין זמנין (ס"א אנפין) <br>דאתפרש מלת בראשית בהאי פרשתא.
<big><strong>תקונא קדמאה ליום ב</strong></big>
<b>בראשית</b> <br>ב' ראשית.
זה השער ליי' צדיקים יבאו בו. <br>דא איהו תרעא (נ"א יראה) דצדיקייא <br>דאית לון רשו לעאלא תמן. <br>(ואחרנין) ודלאו אינון

Daf 18a

צדיקיא <br>אתדחיין מתמן.
בה רשימין ומצויירין ומתחקקין <br>דיוקנין דעלאין ותתאין <br>ציורא דאדם רשימא תמן <br>ואיהו דמות אדם.
רשימא דאריה תמן לימינא. <br>ורשימא דשור לשמאלא. <br>ורשימא דנשרא באמצעית'.
ורזא דמלה <br>ודמות פניהם פני אדם <br>ופני אריה אל הימין לארבעתם וכו' <br>(וארבע אנפין לארבעתם) <br>לכל חייתא ארבע אנפין. <br>אלין ארבע אתוון דשמא קדישא <br>דיקו"ק. דנהיר בהון.
מלכא דכלהו חיוון <br>דא אדם <br>דאיהו יוד קא ואו קא. <br>דסליק בחשבן חד.
דמות אדם דא שכינתא קדישא <br>דאיהי דיוקניה. <br>איהי חותם דיליה. (דמות דיליה). <br>ועלה אתמר שימני כחותם על לבך.
דהכי אמרת שכינת' (נ"א אמרין ישראל בגלותא) <br>אע"ג דאנת תסתלק לעילא (מעלמ') <br>דיוקנך לא אתעדי מנאי לעלם.
כההוא חותם <br>דבההוא אתר <br>דאתדבק ביה רשימו <br>דמארי חותמא. <br>לא אתעדי מניה דיוקנא דחותמא <br>לאשתמודעא ביה. <br>ובג"כ אמרה כ"י (נ"א אמרי ישראל בגלותא) <br>שימני כחותם על לבך
כרשימו דתפלין דיד <br>דאינון לקבל לבא. כחותם על זרועך <br>כתפלין דרישא דאינון תליין <br>רצועין לכל סטרין עד לבא ודרועא <br>ובהון אינון רשימין <br>דאינון עמיה דקב"ה.
ועוד <br>שימני כחותם <br>דא חותם דאות ברית קדש <br>והוא אות ברית שבת קדש וימים טובים.
כי עזה כמות אהבה. <br>תקיפא איהי אפרשותא <br>דקב"ה ושכינתא <br>מישראל <br>כפרישו דנשמתא ורוחא ונפשא <br>מגופא.
ותו כי עזה כמות אהבה <br>כד ישראל מיחדין שמא דקב"ה ברחימו <br>ואמרין הבוחר בעמו ישראל באהבה.
קשה כשאול קנאה דקב"ה <br>דאיהי מקני עלייהו בזמנא דיפקון מן גלותא <br>דאיהו יהא בההוא זמנא קנא ונוקם <br>ובעל חמה.
רשפיה רשפי אש <br>בההוא זמנא יתער שמאלא בשלהובין דיליה <br>דאנון רשפי אש שלהבת י"ק <br>ויוקיד כמה היכלין דבתי ע"ז <br>ויטול נוקמין מעמלק <br>דאיהו אומי בתרין אתון דשמא קדישא <br>דאינון י"ק <br>לנטלא נוקמא מניה הה"ד <br>ויאמר כי יד על כס יק. <br>ודא איהו רשפי אש שלהבת י"ק.
וישראל אמרין רבון עלמ' <br>אע"ג דאנא בגלותא מרחקא ממך. <br>שימני כחותם על לבך <br>ולא יתעדי מינן דיוקנך <br>דאיהי חותם דילך שכינתא דילך. <br>דבגינה אנת הוית דכיר לן בגלותא. <br>וחותמא דקב"ה ודאי איהי שכינת'
ב' איהי <br>ודאי בה פתחת אורית' בב' <br>ודא בראשית <br>ב' ראשית. <br>ב' איהו ודאי אוצרא דכלא. <br>עלה אתמ' ירא' יי' היא אוצרו
ודא (תקונא תניינא)
<b>(בראשית</b>
זמנין סגיאין אינון באורייתא ראשית <br>וכל חד אתפרש באתריה.
קדמאה איהו יי' קנני ראשית דרכו <br>ודא אורייתא <br>דאית בה טעמי ונקודי ואתוון <br>וכמה פקודין דעשה ולא תעשה <br>דכלהו תליין בשם יקו"ק <br>הה"ד זה שמי לעלם וכו' <br>שמ"י עם י"ק שס"ה <br>זכר"י עם ו"ק רמ"ח. <br>שס"ה משמאלא מדחילו דגבורה אתיהיבו <br>פחד יצחק:)
<big><strong>(תקונא תליתאה) תקונא תניינא ליום ג</strong></big>
<b>בראשיתּ</b> <br>תמן ירא"ת. <br>מה אשתאר מאינון אתוון ש"ב. <br>ורזא דמלה <b>*</b>שב

Daf 18b

ביראת יי'. <br>ואם לית דחילו לית חכמה <br>כמה דאוקמו' אם אין יראה אין חכמה <br>בגין דיראה היא אוצרא לחכמה. <br>איהי גניזו דילה. <br>איהי טמירו דילה. <br>איהי ביתא דמלכ'
<big><strong>ודא תקונא תליתאה כגוונא דא.</strong></big>
<b>בראשית</b> <br>רא"ש בי"ת <br>ורזא דמלה בחכמה יבנה בית <br>ומאן דבעי למחזי למלכ' <br>לית ליה רשו למחזייה אלא בביתיה. <br>ורזא דמלה <br>חכמה לא אשתמודעא אלא בביתיה.
כגוונא דא עמודא דאמצעית' <br>דאיהו יקוק <br>לא אשתמודע לנביא וחוזה <br>אלא בהיכליה <br>דאיהו אדני <br>ורזא דמלה ויי' בהיכל קדשו.
(ואיהי כן בקדש חזיתיך <br>בקודש בגימ' בית).
ואיהי כלילא מז' היכלין מז' ארעין. <br>ועלייהו אמר דוד <br>אתהלך לפני יי' בארצות החיים. <br>ועמודא דאמצעיתא איהו כליל שבע רקיעין. <br>ועלייהו אמר דוד <br>השמים שמים ליי'.
ולית ידיעה כלל <br>במלכא ובמלבושיה ובתקוניה <br>לבר נש בעלמא <br>עד דיעול לביתיה ולהיכליה <br>דאיהי ב' ועלה אתמר <br>כי ביתי בית תפלה יקרא <br>לכל העמים.
ומאן דאיהו אדם <br>בדיוקנא דעמודא דאמצעית' <br>עליה נאמר אין תפלתו של אדם נשמעת <br>אלא בבית הכנסת <br>והא אוקמוה מארי מתני'.
ומאן דנטיר ברית <br>אתקרי איש תמים. <br>ותמן בראשית ברי"ת א"ש <br>דנטיר ליה מאשא דגהינם. <br>אבל מאן דאתעסק באוריתא ונטיר לה <br>אתקרי אדם בדיוקנא דההוא דלעילא <br>הה"ד כתפארת אדם <br>לשבת בית.
ת"ח <br>כל מאן דנטיר אות ברית <br>דיוקניה רשים בשכינתא וצדיק <br>ומאן דאשתדל באוריתא <br>דיוקניה רשים בעמודא דאמצעיתא:
<big><strong>תקונא רביעאה</strong></big>
<b>בראשית</b> <br>כתיב פתחו לי שערי צדק <br>אבא בם אודם יק. <br>פתחו לי דא אינון תרין עפעפי עינא <br>דאינון פתחין וסגרין. <br>ועלייהו אתמר <br>והיו הכרובים פרשי כנפים למעלה <br>(כרובים) אלין תרין כרובי עינא. <br>פרשי כנפים עפעפי עינא.
ועוד <br>פתחו לי שערי צדק <br>אלין אינון ב' עיינין
בזמנא דאינון (נ"א דעיינין) מסתכלין בארח מישר <br>אתמר בהון ופניהם איש אל אחיו <br>ובזמנא דלאו אינון מסתכלין בארח מישר <br>הא נחש עקלתון תמן. <br>עליה אתמר כי המות יפריד וגו' <br>(נ"א והוא בין אחים יפריד.)
תלת גווני עינא אנון תלת אבהן <br>דאתמר בהו אלה ראשי בית אבותם. <br>בת עין <br>דאיהי דקיקא זעירא <br>דא שכינתא <br>דאשתתפת באבהן. <br>ועלה אתמר שמרני <br>כאישון בת עין <br>וכלא ברזא דבראשית. <br>תמן ראש"י תמן ב"ת.
קם רבי שמעון על רגלוי ואמר <br>רבון עלמין <br>אפתח עיני לאסתכלא בהון לעילא. <br>אבא ב"ם <br>בארבעים ותרין אתוון דשמא מפרש. <br>למנדע כל את ואת על

Daf 19a

תיקוניה
בראשית וכו' <br>והארץ היתה תהו ובהו <br>ואינון <br>אבגית"ץ. <br>קר"ע שט"ן <br>נג"ד יכ"ש <br>בט"ר צת"ג. <br>חק"ב טנ"ע. <br>יג"ל פז"ק. <br>שק"ו צי"ת. <br>בשכמל"ו.
כל את ואת <br>אית ליה מאמר ואית ליה נתיב. <br>עשר אמירן אינון ול"ב שבילין. <br>וכלהו תליין מן אי"ק. <br>ודא איהו אבא בם אודה יק <br>אי"ה בחושבן אוד"ה יק. <br>(י"ק חכמה ובינה. א' כתר עלאה)
ואנון שבע ספירן. <br>כלילן בשבע *שמהן <br>וכלהו כלילת לון בת שבע. <br>ולית ספיר' מכלהו ספירן <br>דיהא לה רשו לארקא ברכאן ולאשפעא לתתאין <br>אלא בבת שבע
בגין דאיהי קשורא דכלהו ספירן. <br>דאי ספירן הוו מריקין לבר מינה <br>הוה פרודא. <br>ובגין דא לית *רשו לארקא ספירה לשום אתר <br>בר מינה <br>לגבי תתאין.
ובגין דא אתמר בה <br>אל יתהלל חכם בחכמתו וגו' <br>כי אם בזאת.
בזאת יבא אהרן אל הקדש. <br>דלית רשו לנביא וחכימא <br>למנדע לעילא שום מדע <br>אלא בה.
ובגינה אתמר ומשה עלה אל האלקים <br>ודוד בגינה אמר אם אתן שנת לעיני <br>לעפעפי תנומה. <br>עד אמצא מקום ליי'.
איהו שלימו דאדם. <br>שלימו דיחודא. <br>שלימו דשמא קדישא <br>*שלימו דכל ספירה וספירה:
<big><strong>תקונא חמישאה ליום ד</strong></big>
<b>בראשיתּ </b>ב' ראשית. <br>נקודה בהיכליה.
והאי נקודה איהי מחשבה סתימא.
אדהכי הא אליהו אזדמן לגביה. <br>א"ל. רבי רבי <br>והא ב' פתיחא איהי. <br>אם כן במאי איהי מחשבה סתימא בה.
אלא בריש *הורמנותא דמלכא <br>בוצינא דקרדינות' <br>כד מדיד משיחא. <br>האי נקודה נפיק מינה קו <br>דסתים ניצוצא ההיא מחשבה <br>כגוונא דא<b> ם</b>.
בקדמיתא איהי מ"ם סתימא. <br>וכד אתפשט קו דאיהי ו' <br>מן המדה <br>איהי אתפתחת ואתעבידת ב'. <br>ודא בראשית ב' ראשית <br>נקודה בהיכליה.
וכד איהי <b>ם</b> סתימא <br>איהי מ"ם רבתא מלםרבה המשרה <br>(ס"א למרב"ה בגימט' עז"ר או זר"ע <br>בההוא היכל זרע זרעין לתקונא דיליה <br>המשר"ה בגימט' תקו"ן <br>עם האותיות והמלה <br>ודא מם רבתי) <br>ואתעבידת עזקא.
ובגינה אתמר לגבי כלה <br>תהא לי מקודש' בטבעת זו <b>ם</b>. <br>ועלה אתמר <br>קוטרא בגולמא נעוץ בעזקא. <br>ואיהי לא חוור ולא סומק <br>ולא אוכם ולא ירוק ולא גוון כלל. <br>וכד אתפשטא לאנהרא <br>איהי עבידת גוונין (ס"א ז' גוונין) לנהרא.
ורזא דמלה <br>עוטה אור כשלמה כו'. <br>כד איהי אור מעוטף <br>ולא אתפשט ואיהו סתים. <br>אתקרי *אויר <br>אור סתים באת יו"ד <br>נקודה בהיכליה.
כד אפיק י' מאוי"ר <br>אתגליא או"ר <br>ודא איהו ויאמר אלקים יהי אור <br>*וחמש זמנין אור אינון בעובדא דבראשית. <br>ואינון ה'.
*ועליהו אתמר <br>מי מדד בשעלו מים <br>ודא דרועא ימינא ואיהו גוון חוור. <br>ושמים בזרת תכן <br>דא דרועא שמאלא דאיהו גוון סומק. <br>וכל בשליש עפר הארץ <br>דא גופא עמוד' דאמצעית' ודא גוון ירוק. <br>ושקל בפלס הרים

Daf 19b

וגבעות במאזנים <br>תרי *סמכי קשוט. <br>והאי ה' איהי אתפשטת <br>לאנהרא בחמש גוונין <br>דאינון ה' זמנין אור.
י' איהי מדה דילה. <br>ה' עלאה חמש אור. <br>ה' תתאה חמש גוונין <br>דנהרין בהון חמש אור. <br>וכד אתפשטת ה' עלאה <br>לאנהרא בה' תתאה <br>בחמש גוונין (דנהרין) דילה. <br>מיד אתפשט ו' לגבה.
ודא איהו נוטה שמים כיריעה. <br>דודאי כד איהי נהירא בגוונין דילה <br>אתמר בה *וראיתיה <br>לזכור ברית עולם. <br>וראיתיה בתכשיטהא ככלה <br>דמתקשטא לגבי בעלה. <br>ומיד נוטה שמים <br>דאיהו בעלה לגבה.
ודא איהו רזא דקו המדה <br>דאיהו ו' <br>מההיא מדה דאיהי י'. <br>ולבתר דאיהי נטלא שמא קדישא. <br>אתעבידת איהי מדה מתתא לעילא.
כמה דנקודה י' <br>איהי מדה לעשר יריען <br>כך איהי אמה <br>מסט' דאות ו' <br>כליל' מי' אמות <br>הה"ד עשר אמות ארך הקרש <br>ודא י' <br>ואמה ה' עלאה. <br>וחצי האמה ה' תתאה. <br>ארך היריע' האחת דא ו': <br>ואמאי אתקרי ה' תתאה חצי האמה <br>בגין דאתקרי מצה פרוסה <br>לחם עוני.
והאי נקודה <br>כד סלקא לגבי א' <br>דאיהו אוירא סתים <br>אתקרי קמ"ץ. *קומץ סתים <br>בגין *וקמץ הכהן משם <br>מלא קמצו <br>ואיהי מחשבה סתימא <b>ם</b> סתימא.
מפתחא דילה מאי ניהו. *פתח <br>ודא ו'. <br>ואיהו נטוי כגוונא דא <b>\ </b>(נ"א ֿ ֿ ֿ ) <br>כד אתפריש מנקודה <br>איהו רקיע פתוח ודאי. <br>*נטוי על ראשי החיה <br>דאיהי ניצוצא דקמץ <br>הה"ד ודמות על ראשי החיה <br>רקיע
מאן חיה. <br>דא מלכות <br>דאיהי ניצוץ לתתא מן רקיע <br>כגוונא דא <img src="https://textimages.sefaria.org/Tikkunei_Zohar/40.png"> (נ"א <b>ָ </b>)
מאן רקיע. <br>דא צדיק. <br>והאי איהי חיה אשר תחת אלקי ישראל <br>וראשי החיה דלתתא נצח והוד.
ואית חיה עלאה כגוונא דא <img src="https://textimages.sefaria.org/Tikkunei_Zohar/41.png">  <br>ודא י' (דאיהי) עלאה <br>דאיהי על הרקיע <br>ואיהי מחשבה עלאה.
(והאי איהי אדנ"י <br>עטרת עלאה איהי) <br>*כתר ברישא (דכלא) (נ"א דכלה). <br>רקיע דילה. ו' עלאה. <br>והאי איהי עטרת תפארת. <br>ראשין דילה. תרין דרועין. <br>ואית (נ"א ואיהי) עטרה <br>בראש אבא ואימא. <br>כתר עלאה ודאי. <br>ורישין דילה לעילא אינון אבא ואימא
איהי י' בכל אתר. <br>קוצא דילה לעילא <br>וגיו דילה באמצעיתא <br>וסופא דילה לתתא. <br>כללא דאתוון דשמא מפרש.
רישא דילה לעילא <br>ברזא דטעמי. <br>וגיו דילה באמצעיתא <br>ברזא (נ"א כללא) דאתוון <br>גופא לתרוייהו. <br>וקוצא דילה לתתא <br>ברזא דנקודי.
ולתתא איהי האי נקודא מים נוקבין. <br>ולעילא מים דכורין. <br>רקיע באמצעיתא כגוונא דא <b>א</b> <br>עלה אתמר ויהי מבדיל <br>בין מים למים.
והאי איהו <br>מחלוקת שהיא לשם שמים <br>דאיהו סופה להתקיים <br>ולעאלא שלם ויחודא בתרוייהו. <br>ולאו מחלוקת דפרודא <br>כגון מחלוקת קרח ועדתו באהרן.
ומחלוקת האי דאיהו לשם שמים <br>בגין דמים תתאין אינון בוכין ואמרין <br>אנן בעיין למהוי קדם מלכא עלת העלות <br>ובען לסלקא לעילא. <br>רקיע אפריש בינייהו <br>עד דעלת העלות שוי לון שוין.
י' מסטרא דא <br>וי' מסטרא דא. <br>ו' באמצעיתא. <br>כגוונא דא יו"י דאיהי <b>א</b>. <br>ואלין כלהו קרבין לעלת העלות.
ורזא דמלה <br>ויעש אלקים את שני המאורות הגדולים <br>ואינון שוין. <br>הה"ד והיה אור הלבנה <br>כאור החמה.
ת"ח <br>קמץ איהו *סתים באת י' <br>מכל סטרא עילא ואמצעיתא ותתא. <br>ודא קומץ סתים בתלת ספירן. <br>פתיחו דיליה איהו בחמש אור. <br>דאינון ה' אצבעאן עלאין. <br>ואינון ה' עלאה.

Daf 20a

חמש אָ אֵ אֹ אִ אֻ <br>דאנון אור אור אור אור אור. ה' זמנין. <br>ה' נהורין דעובד' דבראשית <br>ונקוד' דלהון אָ אֵ אֹ אֻ אִ <br>חמש דסלקין לעשר.
ורזא דמלה והנה אנחנו מאלמים וגו' <br>והנה קמה אלומתי. וגם נצבה <br>דא א' בחל"ם <br>דאיהו לעילא מכל נקודין בקומה זקיף. <br>וביה אסתלק (נ"א אסתכל) יוסף בחלמא
וכן יעקב <br>הה"ד ויחלם <br>והנה סלם מצב ארצה <br>וראשו מגיע השמימה <br>דא <b>א </b>דאיהו ראש.
והנה מלאכי אלקים עולים ויורדים בו. <br>אמרו מארי מתני' <br>עולים תרי <br>ויורדים תרי. <br>ואנון אָ אְ אִ אֻ <br>והאי את דאיהי אל"ף חל"ם <br>דאיהי באמצעיתא (דא ו') איהי כתר עלאה <br>דאסחר (נ"א דאסחר לון) <br>על רישא דעמודא דאמצעיתא.
וכד שכינתא אסתלקת לגבי <br>(ובגין דא והנה תסבינה אלמתיכם <br>ותשתחוין לאלמתי) <br>האי כתרא אתמר בה <br>אבן מאסו הבונים היתה לראש פינה
*ואיהי אבנא דאתגזרת דלא בידין <br>הה"ד עד די התגזרת אבן <br>די לא בידין וגו' <br>ובגין דלא אשכחן לה אתר מאן אתגזרא <br>שאלין מלאכיא קדישיא <br>איה מקום כבודו להעריצו. <br>ולא אשכחין לה אתר. עד דאמרין <br>ברוך כבוד יי' ממקומו.
(נ"א אדהכי הא סבא לגביה ואמר <br>רבי רבי <br>האי בשכינתא תתאה <br>דלית לה תמן אלא אצילותא <br>ודא הוא אתגזרת אבן <br>בגין דאיהי גזרת מלכין <br>ובה גזרין דינ' רפיא <br>דא דין בתראה <br>וכתר מ' אתקריאן ספי' <br>דלית ספי' שלימה בר מינה לתתא)
והאי אבן איהי סגולת מלכים. <br>איהי שיחת מלאכי השרת. <br>שיחת חיון ושרפים ואופנים. <br>שיחת כל עלאין ותתאין. <br>ידיעת שמשא וסיהרא בעתים. <br>(ובה איהי אית) עת וזמן לכלא.
כל טעמי ונקודי ואתוון <br>כלילן בה. <br>קלא דבור ומחשבה. <br>(ס"א ושיחה דנפקא מגו מחשבה) <br>כלילן בה. <br>איהי כתר *תורה <br>וכתר כהונה <br>וכתר מלכות. <br>ואיהי תגא בריש כל אתוון <br>כגוונ' דא <img src="https://textimages.sefaria.org/Tikkunei_Zohar/42.png">
ועל האי אבנא <br>אמר רבי עקיבא לחברוי <br>כשתגיעו לאבני שיש טהור <br>אל תאמרו מים מים.
ואיהי קוצא דכל אתוון. <br><b>ב</b> כגוונא דא דּ. <br>קוץ דכל את ואת <br>*שיעור קומה (נ"א דילה) <b>ו</b>. <br>מעילא לתתא ומתתא לעילא.
ורזא דמלה <br>מקצה השמים ועד קצה השמים. <br>ורזא דא לך יי' <br>הגדולה והגבורה והתפארת וגו' <br>לך יי' הממלכה דא מלכות <br>דאיהי בכלא
ואיהו צפצוף עופין קדישין <br>דאתמר בהון כי עוף *השמים יוליך את הקול. <br>צפצופא דכל צפרין <br>דאינון נשמתין קדישין דמצפצפין בכמה צלותין. <br>שיחת חיוון דאינון ת"ח <br>ובגינה אתמר <br>ויצא יצחק לשוח בשדה וכו' <br>ולית שיחה אלא צלותא.
ובגינה אתמר (תפלת ערבית רשות) <br>תפלת שחרית חובה <br>(דאיהי רשות היחיד) <br>תפלת ערבית רשות <br>(הרבים דלית לה קביעותא). <br>דאיהו רשו דלילה <br>(נ"א כלילא) בפני עצמה. <br>ובג"ד לית לה קביעות בלילה <br>דדמיא לגלותא. <br>(דאיהי רשות הרבי' <br>דבה תרמש כל חיתו יער <br>דאינון כל אור דעלמא דעאלו בה) <br>אלא זמנין אשתכחת תמן <br>וזמנין לא אשתכחת.
זכאה איהו מאן דפגע בה כגון יעקב <br>דאתמר ביה ויפגע במקום <br>וילן שם כי בא השמש <br>עד דאתא בעלה ונטיר לה <br>ובת תמן עמה. <br>מתמן ואילך <br>קבעוה חובה.
אבל בשבת <br>*איהי רשות היחיד <br>דאיהי ברשותא דבעלה. <br>ולאו כגוונא דליליא <br>דהות יחידה ברשותא דילה. <br>הה"ד איכה ישבה בדד.
ויעקב <br>בגין דקריב לה לבעלה בפגיע' דיליה <br>ודאי עביד לה חובה. <br>וכד אתא שמשא בשחרית <br>דאתמר ביה כי שמש ומגן יי' אלקים <br>אתמר ביה ויזרח לו השמש.
מתמן ואילך קשר לה עמיה <br>דאיהו קשר דתפלין דיד. <br>קשיר לה עמיה <br>דלא תזוז מיניה לעלמין.
מסטרא דשמאלא <br>קשיר לה בתפלין דיד <br>דאינון בדרועא שמאלא.
מסטרא דימינא <br>שוי לה *כתרא על רישיה <br>תפלין דרישא.
והאי. ביומא דאיהי קשירא עם

Daf 20b

בעלה <br>אתמר בה ישחרונני <br>ואז ימצאונני.
אבל בליליא דאיהי גלותא. <br>דאיהי לבר מבעלה <br>ואיהי רשות בפני עצמה <br>אתמר בה <br>אל תתודע לרשות. <br>ובגין דא אמר דוד <br>אם אתן שינת לעיני וגו' <br>עד אמצא מקום ליי'.
עד כאן רזא דקמ"ץ <br>דאיהו רזא דמחשבה עלאה ותתאה <br>(נ"א עילא ותתא) <br>דאיהי נקודה ברשות בעלה <br>דאיהו ו' רקיע.
ופת"ח בלא נקודה <br>רשו בפני עצמו <br>ונקודה בלא פת"ח <br>רשו בפני עצמה.
דכמה דאתוון אינון דכר ונוקבא. <br>הכי נקודין אינון דכר ונוקבא. <br>אבל אתוון אנהו לגבי נקודי <br>כגון *גופא לגבי רוחא.
וכן נקודה בו' <br>כגון חל"ם או חיר"ק או שור"ק <br>חלם לעילא מן ו' אתעביד ז'. <br>חיר"ק לתתא אתעביד זנב גימ"ל. <br>שורק באמצעיתא. <br>קוצא דאת ד' קוצא באמצעית'. <br>וכלא חד. אני ראשון ואני אחרון <br>ומבלעדי אין אלקים.
שב"א מאן איהו <br>כאשר יהיה האופן בתוך האופן. <br>ואינון <br>את *המאור הגדול ואת המאור הקטן <br>ואינון גוף וברית <br>ולקבליהו חמה ולבנה <br>דאינון לקבל אימא עלאה ותתאה.
והנה אופן אחד בארץ אצל החיות <br>דא נקוד' דתחות סגו"ל <br>נקודה דלתתא <br>אצל החיות דאינון צר"י <br>את שני *המאורות הגדולים.
וכן איהו בתוך האופנים שור"ק <br>אופן חד לעילא ואופן חד לתתא. <br>ואיהו עמודא דאמצעיתא בינייהו.
והנה אופן אחד בארץ <br>דא חירק דאיהו לתתא.
כל ניצוץ איהו י'. <br>וכל רקיע ו'
<b>יקוק </b>(שב"א חל"ם קמ"ץ) <br>שב"א איהו דינא <br>קמ"ץ רחמי. <br>שמאלא וימינא דמתמן אורייתא אתייהיב <br>דאיהו עמודא דאמצעיתא.
ובזמנא דאינון שב"א קמ"ץ חל"ם. <br>איהו רמוז כי בי *חש"ק <br>ואפלטהו <br>רק באבותיך חש"ק יי'
מסטרא ד<b>א </b>דאיהו יו"י <br>דסליק יקוק <br>הוה קב"ה הוא ושמיה לחוד בכתרא <br>קדם דאתברי עלמא. <br>עד דסליק במחשבתיה למברי אדם <br>דאיהו י' ברישא ד<b>א</b> <br>תגא לעילא ולתתא נקודה.
ובנקודי דאתוון <br>אשתמודעאן כל ספירן. <br>דתשע נקודי אינון. <br>ובהון י"ד ניצוצין <br>ועליהו אתמר ובני ישראל <br>יוצאים בי"ד רמה
ואינון לקבל פרקין דה' אצבען <br>דאינון י"ד <br>וב' רקיעין תמן <br>חד מן קמ"ץ וחד מן פת"ח. <br>לקבל תרין קני דדרועי. <br>וכל ניצוץ איהו פרק ואיהו מדה <br>ורקיע אמה וקנה <br>וקו המדה.
*טעמי אינון מן כתרא <br>ואינון ברישא דעמודא דאמצעיתא <br>נקודין מן מוחא <br>ואינון ברכאן על רישא דצדיק <br>כד"א *ברכות לראש צדיק <br>ואינון ג' *טפין דאתמשכו מן מוחא <br>לגבי ברית מילה.
אתוון מסטרא דאימא עלאה. <br>וכלהו אתכלילן במלכותא.
ונקודי לאתוון כנשמתא לגופא. <br>דגופא איהו כסוס לרוכב. <br>ואתוון אינון פתיחין לנקודי לקבלא לון <br>ועלייהו אתמר <br>וכנפיהם פרודות מלמעלה <br>לקבלא עליהו נקודי. <br>ונקודה בכל אתר <br>בת קול.
טעמי אינון מאני קרבא.
רפ"ה איהו לעילא מאתוון <br>ועליה אתמר ודמות על ראשי החיה <br>רקיע כעין הקרח הנורא <br>*נטוי על ראשיהם מלמעלה
נטוי. דא איהו רפ"ה <br>נטוי על ראשי חיון <br>דאינון (יקו"ק ד') אתוון ודאי,
דג"ש איהו מלגאו דאתוון כגוונא דא יּקּוּקּ <br>רפ"ה מלבר כגוונא דא יֿקֿוֿקֿ <br>ואינון כמתג ורסן לאותיות. <br>ובהון והחיות רצוא *ושוב <br>רצוא בדג"ש <br>ושוב ברפה:

Daf 21a

<big><strong>תקונא שתיתאה</strong></big>
<b>בראשיתּ</b>
קם רבי שמעון <br>ואמר לאליהו (נ"א אליהו) אליהו <br>באומאה עלך במלכות קדישא <br>דאיהי נפילא בגלותא. <br>טול רשותא דלא תזוז מינן <br>דהא שכינתא וחילהא נטרין לך. <br>מלאכי השרת דאתמר בהון <br>הן אראלם צעקו חוצה <br>(צווחין) לבר מהיכלין. <br>לא אית מאן דמקבל צלותין דישראל.
כמה צפרין מצפצפין <br>בצלותין לגבי אמהון <br>דאינון מקננן על ארעא <br>דנטרין לך. <br>וכלהו אתקריאו צפרים <br>על שם קן צפור <br>דאיהי אימא קדישא דאתמר בה <br>כי יקרא קן צפור' לפניך. <br>ועלה *אתמר גם צפור מצאה בית.
ודא ב' מבראשית <br>דאתמ' בה בחכמה יבנה בית.
ודרור קן לה <br>דא אימא עלאה יובל דאתמר בה <br>וקראתם דרור בארץ.
בזמנא דצפור מצאה בית <br>דאיהי בי מקדשא <br>ואתבניאת ואתתקנת מיד <br>דרור דאיהי שכינת' עלאה <br>אשכחת (נ"א אשתכחת) <br>קן לה לעילא (נ"א מלעילא) <br>ומיד אשר שתה אפרוחיה <br>אלין שית בנין דילה <br>שית ספירן דאינון ששת ימי המעשה <br>כלהו פרחין לגבה <br>בכמה חגין וזמנין וי"ט. <br>ואפרוחים דאינון ישראל לתתא <br>כלהו פרחין עמה בגלותא.
ובזמנא דאנון ביצים. <br>דלית לון גדפין בפקודין *דעשה <br>לפרחא <br>אתמר בה לא תקח האם על הבנים <br>אי הכי מאי כי יקרא קן <br>אלא בזמנא דלית לה לשכינתא אתר <br>לשריא תמן בקביעו <br>איהי אזלת במקר'. ודא איהו <br>כל הקובע מקום לתפלתו וכו'.
כמה דנשמתין עבדין הכי שריא שכינתא עמהון. <br>נשמתא דאיהי קבועה בצלותא או באורית' <br>איהי אתר קבוע לשריא בה שכינתא. <br>אבל נשמתא דלית לה קביעו בצלותא או באוריתא <br>אלא אי אזדמנת לה במקרה. <br>הכי איהי שריא עלה במקרה.
ודא איהו כי יקרא קן צפור לפניך כו' <br>דודאי נשמתא (נ"א ההיא צלותא) איהי קן צפור <br>(וכן ההיא נשמתא דב"נ אתקריאת קן צפור). <br>וגופא קן דנשמתא.
וכן נשמתין <br>דאינון עולימן דילה <br>דאתקריאו בתולות אחריה רעותיה <br>יתבין בגופין דאינון קן דלהון בארח מקרה <br>בזמנא דלאו אינון קבועין בבתי כנסיו' ובבתי מדרשות. <br>ודא איהו כי יקרא קן צפור לפניך.
ועוד. <br>קן צפור לעילא איהו כרסיא. <br>וקן *דילה לתתא מטטרו"ן. <br>ועליה אתמר ונקה לא ינקה <br>דתמן קן. <br>ואיהו קנא ונוקם
בזמנא דלא אשכחת קינא לשרייא. <br>אז בדרך <br>דא דאתמ' בה <br>מתו במדבר בדרך <br>בצאתם ממצרים.
ועוד <br>בדרך דא קבורת רחל <br>דאיהי בפרשת אורחין <br>ועלה אתמ' <br>מי יתנני במדבר מלון ארחים. <br>ואינון ב' משיחין. <br>דמתמן קא עברין <br>כד אתאן למפרק לישראל
בכל עץ דא איהו עץ החיים <br>דאתמר ביה עץ חיים היא למחזיקים בה. <br>ועליה אתמר <br>כי האדם עץ השדה
ועוד <br>בכל עץ דא צדיק <br>דאיהו עץ עשה פרי למינו <br>ודא יום השבת <br>דתמן <br>זווגא דשכינתא עם קב"ה. <br>ותמן אית לה (נ"א ליה) נייחא. <br>ועליה אתמר <br>והיה כעץ שתול על פלגי מים <br>אשר פריו יתן בעתו <br>דא עתו דצדיק <br>דאיהי ליל שבת. <br>דצדיק מניה *פרחין נשמתין חדתין בישראל <br>ערב שבת <br>דאתקריאו (נ"א על שם דא איתקריאו) פנים חדשות.
אפרוחי' אלין ת"ח <br>דבגינהון שריא שכינתא על ישראל. <br>או ביצים אלין אינון תינוקות של בית רבן <br>דבגינהון שריא שכינתא על ישראל <br>ואלין אינון מארי *מקרא. <br>ובזמנא דאינון עסקין באורייתא או במצוה <br>דאנון קב"ה ושכינתא. <br>וגרמי לחברא לון כחדא <br>ירתין מתמן נשמתין <br>ואתקריאו בנים דקב"ה
בגין דמארי מקרא ומארי משנה <br>אינון מגדפין

Daf 21b

דילה. ובגין דא <br>והאם רבצת על האפרוחים או על הביצים. <br>איהי רביעא עלייהו בארבע גדפין דילה <br>דאתמר בהון וארבע כנפים.
יונקין (ס"א ינוקי) אנפי זוטרי <br>ואינון ארבע אנפין לכל חד וחד. <br>ובהון אימא רביעא עלייהו. <br>וזמנין איהי עלייהו <br>וזמנין אסתלקת מנייהו.
אבל בנין דאינון מן מעוי <br>(נ"א דאתמר בהון <br>המו מעי לו) <br>בנין דרחימו <br>דהמו מיעהא <br>דאינון מארי קבלה. <br>אתמר בהון לא תקח האם על הבנים. <br>דאימא לא זזה מנייהו לעלם.
דודאי קב"ה איהו אוריתא <br>ושכינתא היא מצוה <br>זכאה מאן דמתעסק בהון ליחדא לון.
וכן זכור ושמור <br>אינון קב"ה ושכינתיה. <br>זכאה איהו מאן דמיחד לון ביום שבת <br>דאיהו יסוד. <br>וברחימו ודחילו די"ה <br>דאינון אבא ואימא <br>(זכור ושמור) אינון לקבל <br>תפלין דרישא י' <br>ותפלין דידא ה'. <br>דכר ונוקבא.
וזכאה איהו מאן דמיחד לון בק"ש <br>בדחילו ורחימו. <br>דבזמנא דישראל משתדלין <br>באורית' דבכתב ובאוריתא דבע"פ <br>ברחימו ודחילו <br>אתמר בהון לא תקח האם על הבנים.
ובזמנא דלא משתדלין בהון <br>ברחימו ודחילו <br>אתמר בהון שלח תשלח את האם.
בזמנא דישראל נטרין שבתא <br>בזכור ושמור <br>בדחילו ורחימו <br>אתמר בהון לא תקח האם על הבנים. <br>ואם לאו כתיב בהון שלח תשלח וגו' <br>תרין תרוכין.
ובזמנא דישראל מיחדין לקב"ה <br>בתפלין דיד <br>ובתפלין דראש <br>בדחילו ורחימו <br>אתמ' בהון לא תקח האם על הבנים <br>ואם לאו שלח תשלח.
ובזמנא דמקיימין מצות ברית מילה <br>ואעברן מנייהו ערלה <br>ועבדין פריעה <br>בדחילו ורחימו <br>אתמר בהון לא תקח האם על הבנים. <br>ואם לאו שלח תשלח את האם.
בזמנא דמיוחדין בזווגיהון <br>בקדושין וז' ברכאן <br>דאינון יחודא דלהון בקדושא ובברכתא <br>אתמר בהון לא תקח האם על הבנים. <br>ואם לאו שלח תשלח וכו'.
ואינון ישראל בגלותא ברשותא אחרא <br>דכד לא מתייחדין בזווגייהו <br>בקדושין וז' ברכאן <br>דאינון יחודא דלהון בקדושה וברכה <br>באתר דקדושה שריא עלייהו מסאבא <br>ובאתר דברכה שריא עלייהו לטותא <br>ובאתר דיחודא שריא עלייהו פרודא.
ודא גרים גלות' לשכינתא <br>דאתתרכת מאתרהא ומקנהא <br>דאיהי ירושלם הה"ד <br>ובפשעיכם שלחה אמכם <br>תרין שלוחין שלח תשלח <br>חד מבית ראשון <br>וחד מבית שני.
ואי תימא <br>דקב"ה לאו אתתרך עמיה <br>בגין דא אמר קרא כצפור נודדת מן קנה <br>כן איש נודד ממקומו. <br>בגין לנטרא לה בגלותא מרשו נוכראה.
הה"ד אני יי' הוא שמי <br>וכבודי לאחר לא אתן וגו'. <br>לאחר דא אל אחר דא סמא"ל. <br>לפסילים אלין ממנן דעל שבעין אומין.
ובגינה קב"ה איהו <br>מלך אסור ברהטים. <br>איהו אסור עמהון בתפלין דרישא <br>דאינון פאר דרישא <br>דתפלין דרישא <br>אינון באתר דרהטי דמוחא. <br>ודא איהו אסור ברהטים. <br>ואיהו חבוש עמהון <br>בתפלין דיד <br>בקשר של יד. <br>ודא הוא דכתיב *פארך חבוש עליך.
ובגין דאיהו חבוש עמהון בגלות' <br>אתמר ביה <br>אין חבוש מתיר עצמו מבית האסורין. <br>ושכינתא איהי בית האסורין דיליה. <br>בגין רחימו דילה איהו אסור בה. <br>ורזא דמלה <br>צרור המור דודי לי <br>בין שדי ילין.
ובג"ד מאן דבעא לאשגא למלכא <br>לית ליה רשו *לאשגא ליה <br>אלא בשכינתא. <br>הה"ד אל יתהלל כו' <br>כי אם בזאת וגו'.
ואהרן כד עאל לקדש קדשין <br>ביומא דכפורי <br>בה הוה עאל דכתיב <br>בזאת יבא אהרן אל הקדש <br>דאיהי עת לעשות לה'.
ומשה בגינה אתקיים בעלמא <br>(נ"א עלמא דא בתר דמית) <br>הה"ד וזאת הברכה אשר וגו' <br>ובה עביד עשר מכתשין לפרעה <br>הה"ד ואולם בעבור זאת <br>העמדתיך
ויעקב בגין דהוה ידע <br>דכל רעותא דמלכ' בה <br>מני לבנוי עלה <br>דלא יעלון קדם מלכ' אלא בה. <br>וכל שאלתין דלהון בצלותין ובעותין למלכא. <br>דיהון בה הה"ד <br>וזאת אשר דבר להם אביהם

Daf 22a

וגו'.
ודוד <br>בגין דהוה ידע <br>דכל רעותא וחילא ותוקפא דמלכא בה. <br>אמר אם תחנה וגו' <br>בזאת אני בוטח. <br>דאתמר עלה ומלכותו בכל משלה. <br>ומאן דלא שת לביה גם לזאת <br>עליה אתמר וכסיל לא יבין את זאת.
ובגין דא כד ישראל בעאן בעותין למלכא <br>אמרין לה אנה הלך דודך. <br>דאתמר ביה ברח דודי. <br>אנה פנה דודך <br>ונבקשנו עמך <br>בכמה בקשות דצלותין ובעותין.
דבגינך <br>איהו נחית עלן.
דלא זז מננא. <br>אלא בגין דלא נהגנא יקרא בך.
דבגינך <br>הוה אסיר עמנ' כל שית יומין <br>הה"ד <br>יהיה סגור ששת ימי המעשה <br>*וביום השבת יפתח <br>וביום החדש יפתח.
דהכי איהי שכינת' סתימ' עמיה ביומא דחולא <br>כשושנה דאיהי אטימא. <br>וביומא דשבתא <br>וביומא דחדשא וביומין טבין <br>אתפתחת לקבלא ריחין ובוסמין <br>ולירתא נפשין וענוגין לבנייהו.
ווי לון לבני נשא <br>דקב"ה אסיר עמהון בגלותא <br>ושכינתא אסירת עמהון. <br>ואתמר בה <br>*אין חבוש מתיר את עצמו מבית האסורים. <br>ופורקנא דילה <br>דאיהי תשובה אימא עלאה <br>איהי תליא בידיהון.
דחמשין תרעין דחירו עמה <br>לקבל חמשין זמנין <br>דאדכר יציאת מצרים באורייתא. <br>דא הוא ויפן כ"ה וכ"ה. <br>באלין חמשין אתוון דמיחדין ליה <br>בכל יומא פעמים <br>שמע ישראל דאית בהון <br>כ"ה וכ"ה אתוון. <br>וירא כי אין איש <br>דאתער לה בגויהו
ואיהי משגיח מן החלונות <br>דאתמר בהון חלו נא פני אל <br>ויחננו. <br>לההיא דאתמר בה *אל נא רפא נא לה <br>דאסוותא בידיה. <br>דאיהו יד פשוטה לקבל שבים. <br>וירא כי אין איש.
ואיהי בעד החלון נשקפה <br>ותיבב <br>בתרועה דאיהי יבבא. <br>דאתמר בה ויפתח נח את חלון <br>התיבה אשר עשה <br>ודא יום הכפורים.
דתיבת נח היא אימא עלאה. <br>חלון דילה הוא עמודא דאמצעית' <br>דביה אור. <br>ותורה אור. <br>ואיהו אור הגנוז.
ויפן כה וכה <br>מציץ מן החרכים. <br>אלו עשרת ימי תשובה. <br>וירא כי אין איש.
ועוד <br>משגיח מן החלונו' <br>אלין חלונות דבי כנישתא <br>דאבא ובנוי אינון בבית (הכנסת) <br>אסירן <br>ואיהו בכל יומא אשגחותיה עליהו <br>ויהיב לון מזונא.
ויפן כה וכה <br>אם אית מאן דיתער בתיובת' <br>לתברא בית (נ"א בה) אסורין דלהון. <br>הה"ד לאמר לאסורים צאו <br>ולאשר בחשך הגלו.
ויפן כה וכה <br>וירא כי אין איש. <br>אלא איש לדרכו פנו <br>בעסקין דלהון <br>באורחין דלהון. <br>איש לבצעו מקצהו <br>בבצעא דהאי עלמ' <br>לירתא האי עלמ'.
ולאו אינון מסטרא דאלין דאתמר בהון <br>אנשי חיל יראי אלקים <br>אנשי אמת שנאי בצע. <br>אלא כלהו צווחין בצלותין ביומא דכפורי ככלבים <br>הב הב לנא מזונא <br>וסליחו וכפרה וחיי. <br>כתבנו לחיים. <br>ואינון עזי נפש ככלבי' <br>דאינון אומין דעלמ' <br>דצווחי לגביה ולית לון בשת אנפין.
דלא אית מאן דקרא ליה בתיובת' <br>דיחזור שכי' לקב"ה <br>דאיהי מרחקא מניה <br>למהדר לגביה.
ואדמיין לכלבי' <br>דאתמר בהון ויתערבו בגוים <br>וילמדו מעשיהם. <br>ואינון ערב רב. <br>דכל חסד דעבדין לגרמיהו עבדין.
ועוד <br>אינון שאלין מזונא וכסויא ועונה <br>דאיהי עונת זוגייהו <br>דאתמר בה <br>שארה כסותה וענתה <br>לא יגרע.
ולא אית מאן דשאיל מזונא <br>דאיהי תורה <br>שארה דשכינתא. <br>ואיהי אימא עלאה <br>דאתמר בה ואל תטש תורת אמך.
כסותה

Daf 22b

דא כסויא דציצית <br>ועטיפו דיליה <br>ותפלין דיד <br>דאתמר בה תפלה לעני כי יעטף.
ועונתה <br>דא ק"ש בעונתה.
דאם שלש אלה לא יעשה לה <br>לשכינתא. <br>ויצאה חנם אין כסף <br>לית ליה כסופא מן שכינתא <br>חציף איהו. <br>ועוד אין כסף <br>לא יהא ליה כסופא לעלמא דאתי.
והן כל אלה *יפעל אל <br>פעמים שלש עם גבר. <br>ובגין דא <br>כי היא כסותה לבדה דא גלגולא קדמאה. <br>היא שמלתו לעורו דא גלגולא תניינא. <br>במה ישכב דא גלגולא תליתאה.
ואלין אינון תלת לבושין <br>דתלת כסויין <br>דתלת גוונין דעינא. <br>דאינון לבושין לבת עין <br>דאיהי נשמתא. <br>ובאלין תלת אתמר <br>שלש פעמים בשנה יראה כל זכורך.
ולקבל תלת גוונין (נ"א זמנין) <br>אינון תלת גוונין דשרגא <br>דאתמר בהון וירא מלאך יי' אליו <br>בלבת אש מתוך הסנה <br>וירא הא גוון חד <br>בלבת אש מתוך הסנה <br>הא גוון תניינא. <br>וירא והנה הסנה בער באש <br>הא תלתא. <br>ואינון לקבל שלשה גוונין דעינא <br>*בלבת אש דא בת עין.
בההוא זמנא <br>דיהון נהירין תלת גוונין דעינא <br>דאינון לקבל תלת גוונין דקשת. <br>מיד <br>*וראיתיה לזכר ברית עולם. <br>ובההוא זמנא כי עין בעין יראו <br>בשוב ה' ציון.
אור דעינא הוא עמודא דאמצעיתא. <br>בת עין ביתא דילה. <br>בההוא זמנא <br>דיתפני עננא מן בת עינא <br>דאתמר בה סכתה בענן לך וגומ' <br>דאיהי תבלול דעינא דא רומי רבתא. <br>שכינתא עלאה עתידה למימר לקב"ה <br>למה תעמוד בחוץ <br>ואנכי פניתי הבית. <br>אנכי דיציאת מצרים.
ואע"ג <br>דאין *חבוש מתיר עצמו (מבית האסורים) <br>דאיהי שכינתא דאיהי אסורה בגלותא. <br>שכינתא עלאה יפרוק לה
הה"ד אם יגאלך טוב יגאל <br>ואם לא יחפץ לגאלך <br>וגאלתיך אנכי <br>חי יי' שכבי עד הבקר. <br>דאיהי ימינא פשוטה לקבל שבים. <br>דלית מלתא דא תליא אלא בתיובתא <br>ימין עלאה דשכינתא.
בההוא זמנא <br>שכינתא עלאה כנשר יעיר קנו <br>דאיהו ירושלם ק"ן ו'. <br>על גוזליו ירחף יפרוש כנפיו יקחהו <br>ישאהו על אברתו <br>הה"ד ואשא אתכם על כנפי נשרים <br>ואביא אתכם אלי.
דבזמנא דשכינתא איהי בגלותא <br>אתמר בה ולא מצאה היונה מנוח וגו'. <br>אלא בשבת ויומין טבין. <br>ובההוא זמנא אתייחדת עם בעלה. <br>וכמה נפשות יתרין קא נחתין עמה לדיירא בישראל. <br>הה"ד <br>ושמרו בני ישראל את השבת <br>לדרתם.
זכאה איהו מאן דמתקן לה דירה נאה בלביה. <br>וכלים נאים באיברים דיליה. <br>ואשה נאה דאיהי נשמתיה. <br>דבגינה שריא שכינתא עלאה <br>דאיהי *נשמת כל חי <br>עליה.
וקב"ה <br>איהו שבת בחד. <br>וינפש בחד. <br>בשכינתא עלאה איהו שבת עלייהו. <br>ובשכינתא תתאה איהו וינפש עלייהו <br>ויהיב לון נפשאן יתירן <br>דאינון בתולות אחריה רעותיה <br>דקא אתייאן עמה. <br>וכמה מלאכים ממנן ומשמשין דלהון <br>קא אתייאן עמהון <br>דאינון ע' דתליין מן <br>זכור <br>ושמור.
ודא איהו <br>ויכל"ו. <br>כליל שבעין ותרין. <br>ואתקריאו אלין נפשו' אושפזין <br>בגין דלא שרייאן בישראל אלא ביום השבת. <br>וכד נפיק שבת כלהו חזרין לאתרייהו
ונשמתין דאינון מסטרא דשכינת' עלאה <br>אתקריאו אפרוחין. <br>ונפשין מסט' דשכינתא תתאה <br>אקרון ביצים
ודא איהו רזא <br>דהפורש *סכת שלום עלינו <br>אימא עלאה דאיהי סכת שלום <br>דמסכך עלייהו <br>ושלום עמה <br>דאתמר ביה הנני נותן לו את בריתי שלום
ואית סוכה לתתא <br>*כ"ו ה"ס <br>דאיהו יאקדונק"י <br>סוכת שלום. <br>כו"ס ת' <br>דאיהו תפארת

Daf 23a

בההוא זמנא <br>יהון בנין ברשותא דקב"ה <br>וקלא נפיק ויימא <br>לא תקח האם על הבנים.
מיד <br>דנפיק זכור ושמור דשבת <br>וייתי ליליא דיומא קמא דשבתא. <br>קלא תניינא נפיק שלח תשלח.
ותו <br>כי יקרא קן צפור לפניך <br>דא סוכה דאיהי אימא עלאה. <br>בכל עץ <br>הה"ד <br>ולקחתם לכם ביום הראשון <br>פרי עץ הדר.
אפרוחים אלין שבעת ימי הסכות. <br>או ביצים דבהון עבדין ז' הקפות.
ורזא דמלה *נקבה תסובב גבר. <br>(ודא רזא <br>והחזיקו שבע נשים באיש אחד. <br>דא קב"ה. ושכינתא)
פרי עץ הדר אימא תתאה. <br>עץ איהו לול"ב <br>(ל"ו ל"ב נתיבות) <br>דאיהו אתרוג. <br>וצריך לנענעא ביה לשית סטרין <br>ארבע רוחין ועילא ותתא. <br>לאתערא עליה ו'. <br>ותלת נענועין לכל סטרא סלקין ח"י
וצריך ארבע זמנין ח"י. <br>חד בנטילת לולב <br>וחד (נ"א ותרין) באנא יי'. <br>תרין אחרנין בהודו ליי' <br>תחלה וסוף.
ובאלין נענועין <br>אינון משפילין מעילא לתתא <br>לשבעין ותרין אומין.
ולבתר דנצחי לון אמרי <br>אנ"י וה"ו הושיעה נא תרין זמנין <br>דאינון וא"ו מן וק"ו. <br>אנ"י וק"ו מן <br>ויסע <br>ויבא <br>ויט
ובההוא זמנא <br>לא תקח האם על הבנים. <br>*ביצים אינון מסטרא דאופנים <br>אפרוחים מסטרא דנער מטטרו"ן. <br>בנים מסטרא דכרסיא <br>דאיהי סכת שלום <br>דאיהי קנא דשכינתא. <br>דאימא עלאה מקננא בכרסיא <br>בתלת ספירן עלאין.
עמודא דאמצעיתא כליל שית ספירן <br>מקננן במטטרו"ן. <br>אימא תתאה מקננא באופן <br>דאתמר ביה והנה אופן אחד בארץ.
ועוד <br>שכינתא מסטרא דכרסיא אתקריאת נשר. <br>ומסטרא דנער (נ"א דחיה) יונה. <br>ומסטרא דאופן צפור. <br>ושכינתא דמות אדם להנה
ועוד שלח תשלח <br>ת"ח <br>מלאכא אית דממנא על עופין <br>דאינון נפשין דאתקריאו צפרין <br>וסנדלפו"ן שמיה. <br>ובזמנא דישראל מקיימי האי פקודא <br>ואזלת אימא מתתרכא <br>ובנין צווחין. <br>איהו אוליף זכו על עופין דיליה. <br>ויימא לקב"ה <br>והא כתיב בך ורחמיו על כל מעשיו. <br>אמאי גזירת על האי עופא <br>דאתתרכת מקינה.
וכן מטטרו"ן אוליף זכו על עופין דיליה <br>דאינון רוחין. דפרחין בבני נשא. <br>דמכרסיא אינון נשמתין. <br>ומהאי חיה רוחין. <br>ומאופן נפשין. <br>ואינון <br>בבריאה <br>יצירה <br>עשייה.
בשבת ויומין טבין <br>נחתין עלייהו נשמתין ורוחין ונפשין <br>בארח אצילות <br>דאינון רוחא דקודשא מי' ספירן. <br>וכל ממנא אוליף זכו על עופין דיליה <br>דאינון נשמתין דפרחין בבני נשא. <br>ובזמנא דישראל מקימין האי פקודא <br>כל ממנא אוליף זכו על עופין דיליה.
וקב"ה מה עביד <br>כניש לכל חילין דיליה ויימא <br>וכי (נ"א הא) כל ממנא דעופי דלתתא <br>אוליף זכו על עופין דיליה דממנא עלייהו. <br>ולית בכו מאן דאוליף זכו על <br>בני דאינון ישראל בני בכרי ישראל <br>ועל שכינתא דאיהי בגלותא <br>דקנא דילה דאיהי ירושלים חרבה.
ובנוי בגלותא <br>תחות יד אדונים קשים אומין דעלמא <br>ולית מאן דבעי עלייהו רחמי <br>ויוליף זכו עלייהו.
בההוא זמנא צווח קב"ה <br>ואמר למעני למעני אעשה <br>ואעשה למען שמי. <br>ובדא יתער רחמי על שכינתיה <br>ועל בנוי דבגלותא.
קם רבי אלעזר ואמ' <br>והא קדם דגלו ישראל ושכינתא <br>במאי הוו מקיימין שלוח הקן.
א"ל ר' שמעון <br>ברי. בגין לאתערא רחמין <br>על אינון נפשין ורוחין ונשמתין <br>דהוו אזלין בגלותא בגלגולא <br>מתתרכין מגופיהון דאתחרבו. <br>דעלייהו אתמר <br>דקב"ה בונה עלמין הוה ומחריבן <br>דאשתארו חרבין גופיהון מנייהו.
ומניעו דברכאן לעילא גרים <br>ונהר יחרב ויבש. <br>והכי אוקמוהו <br>אתחרב בית ראשון <br>והארץ היתה תהו ובהו

Daf 23b

אתחרב בית שני <br>וחשך על פני תהום.
ובגין אלין נשמתין <br>דאתבריאו קדם דאתברי עלמא <br>ולית לון גופין. <br>בגין לאתערא רחמי עלייהו <br>הוו מקיימי האי פקודא
א"ל אבא. <br>אם כן ת"ח <br>דאיהו מסטרא דמחשבה <br>דאתמ' ביה ישראל עלה במחשבה ליבראות <br>האי אוריתא איהי בן לתלמיד חכם. <br>אם כן אתתא דיליה אמאי צריכא יבום. <br>דהא לא שוו אפרשותא מארי מתניתין <br>לת"ח משאר בני נשא.
א"ל ברי <br>(איהי) ודאי צריכה יבום <br>לאלין נשמתין דאזלין ערטילאין <br>משית יומי בראשית.
א"ל <br>והא כת' לא יחליפנו ולא ימיר אותו וגו' <br>וכי האי אתתא דאיהי קדש קדשין <br>תהא קינא (נ"א תיקא) למאן דלאו איהו ממינה <br>דהא כתיב <br>תוצא הארץ נפש חיה למינה <br>ולית לה הרכבה אלא ממינה.
א"ל בני <br>גלגולין אינון רזא דהרכבה <br>כגון מאן דמרכיב אילנא דלאו איהו מיניה באילנא אחרא. <br>כגון מאן דמרכיבין אלנין דא בדא <br>אבל עקרא דאם המר ימירנו <br>צריך דיהא קדש בקדש
דאילנא אית מסטרא דמסאבו <br>דאיהו רע. ובגיניה אתמר <br>לא ימיר אותו טוב ברע או רע בטוב. <br>דהאי איהו רזא <br>דצדיק ורע לו <br>רשע וטוב לו.
אבל אם המר ימירנו <br>והיה הוא ותמורתו יהי' קדש.
ובדא מרכיבין קדש בקדש <br>ומקבלין דין מן דין. <br>ורזא דמלה מקבילות הללאת. <br>ומין במינו האי איהו <br>צדיק וטוב לו.
וכד ההיא נשמתא דאיהי קדש <br>לא אשכחת מינה. <br>אתמר בה ולא מצאה היונה מנוח <br>לכף רגלה.
והכי רזא דקן צפור <br>דאתמר בה שלח תשלח את האם <br>ואזלא מנדדא מן קנה. <br>והן כל אלה *יפעל אל <br>פעמים שלש עם גבר <br>לקבל תלת שלוחים דיונה. <br>וכד אשכחת אתר לשריא תמן <br>אתמר בה ולא יספה שוב אליו עוד. <br>(מאי עוד) למיתי זמנא אחרא <br>בהרכבה (גלגולא)
ובגין דא. שלוח הקן. <br>בכל עופין קדישין איהו. (ולא במסאבין) <br>דאינון נשמתין דאזלין מתתרכין <br>לאתערא רחמי עלייהו.
ומה כתיב בהו *גם צפור מצאה בית. <br>דא גלגולא קדמאה דאיהי נפש <br>ודרור קן לה <br>דא גלגולא תניינא דרוחא. <br>אשר שתה אפרוחיה <br>דא גלגולא תליתאה דנשמתא <br>(בגלגולא דילה את מזבחותיך יי' צבאות).
ובגין דא דא שלח תשלח <br>לקבל נפש ורוח. <br>את האם לרבות נשמתא <br>דאתמ' בה <br>ובפשעיכם שלחה אמכם. <br>את האם. את אתא לרבות גלגולא תליתאה.
ובגין דא <br>מאן דמקבלין אושפיזין <br>דאינון נשמתין יתרין <br>דאינון מרכיבין עלייהו בע"ש. <br>באנפין צהובין (בגופין נהירין) <br>בחדוה בענוגא בהאי עלמא. <br>כד נשמתא ורוחא ונפשא <br>נפיק מן גופיה מהאי עלמא <br>הכי מקבלין לון בעלמא דאתי. <br>ואתמר בהון גם צפור מצאה בית וכו'.
זכאה איהו מאן דמקבל אורחין ברעו שלים <br>כאלו מקבל אפי שכינת' <br>דבמדה דמדד בר נש בה <br>מודדין ליה
אתא רבי אלעזר בריה ונשיק ידוי <br>ואשתטחו ליה כל חבריא ואמרו ליה <br>אילו לא אתינא לעלמא אלא למשמע מלין אלין <br>דיי.
<b>אדהכי</b> <br>הא אליהו קא נחית מעילא <br>בכמ' חיילין דנשמתין. וכמה מלאכיא סוחרניה <br>ושכינתא עלאה עטר' על כלהו. <br>כתר בריש כל צדיק.
בההוא זמנא <br>קלא אתער באילנא דלעילא בנגונא. <br>וכמה עופין דנשמתין שריין תמן בענפוי <br>הה"ד רבה אילנא ותקיף וכו' <br>ויימא הכי
רבי רבי <br>אנת הוא אילנא דרבה ותקיף באורייתא. <br>בענפין דילך דאינון אברין קדישין <br>כמה עופין שריין תמן דנשמתין קדישין <br>כגוונא דלעילא דאתמר ביה <br>ובענפוהי ידורן צפרי שמיא.
וכמה בני נשא לתתא. <br>יתפרנסון מהאי

Daf 24a

חבורא דילך <br>כד יתגלי לתתא <br>*בדרא בתראה *בסוף יומיא. <br>ובגיניה וקראתם דרור בארץ וגו'.
<b>פּתּח </b>אליהו ואמר <br>כד נפיק שבתא ויומין טבין. <br>וישראל אינון תחות ממשלה דסמא"ל <br>ושבעין ממנן <br>ודחקין לישראל <br>קלא נפיק מן שמיא לגביה ויימא הכי <br>יר"א בש"ת <br>ודא בראשית. <br>יהא לך כסופא מן שמיא
ודא (בראשית)
<big><strong>תּקונא שׁביעאה ליום ה</strong></big>
<b>בראשי״ת</b> <br>יר"א בש"ת.
ווי ליה לסמא"ל <br>כד קב"ה ייתי למפרק לשכינתא <br>ולישראל בנהא. <br>ותבע מניה <br>ומע' אומין ומממנן דילהון <br>כל עאקו <br>דעאקו לישראל בגלותא.
בגין דקדם דגלו ישראל <br>גלי ליה קב"ה <br>דהוו עתידין ישראל למהוי תחות שעבודייהו <br>(ס"א למפק מתחות שעבודייהו) <br>ואחזי ליה <br>ולשבעין ממנן דתחות ידיה <br>אגרא דלהון <br>אי הוו אוקרין לישראל בגלותא. <br>הה"ד ויברך יי' את בית המצרי <br>בגלל יוסף.
ואיהו וממנן דיליה <br>לא עבדין להון יקרא <br>אלא עבדין בהון ובשכינתא קלנא <br>דאמרין לון כל יומא איה אלקיך.
ובג"ד קלא נפיק לגביה <br>כל יומא מן שמיא ואמר <br>יר"א בש"ת. <br>יהא לך כסופא מן שכינתא. <br>יר"א שמי"ם. <br>יהא לך כסופא מקב"ה <br>דאיהו שמים <br>הה"ד ואתה תשמע השמים
ודא. (בראשית)
<big><strong>תקונא תמינאה</strong></big>
<b>בּראשית</b> <br>ש' שמי"ם <br>(יר"א שמי"ם) <br>יר"א בי"ת. דיליה <br>דאיהו רא"ש בי"ת. <br>דחיל ליה בביתיה. (דא הוא בראשי"ת).
ואיהו וממנן דיליה לא דחילו מניה <br>וחריבו ביתיה <br>בית ראשון ובית שני.
ובגין דא וחפרה הלבנה <br>דאיהי נחש אשת זנונים. <br>ובושה החמה דאיהי גיהנם. <br>דנחש אשת זנונים <br>חריבת ביתא דשכינתא. <br>וחמה דאיהי גיהנם סם המות <br>אוקידת היכלא.
ובזמנא דקב"ה בני לון כמלקדמין <br>הה"ד בונה ירושלם יי'. <br>בההוא זמנא <br>וחפרה הלבנה ובושה החמה. <br>אימתי. <br>בזמנא דכי מלך יי' צבאות
דבניינא קדמאה <br>אתעביד (ס"א אתבני) על ידא דבר נש <br>ובגין דא שליטו עליהו <br>בגין דאם יי' לא יבנה בית <br>שוא עמלו בוניו בו.
ובגין דבניינא בתראה <br>יהא על ידא דקב"ה <br>יתקיים <br>ועל דא אמר קרא <br>גדול יהיה כבוד הבית הזה <br>האחרון מן הראשון.
ובההוא זמנא <br>דיתבני בניינא <br>על ידא דקב"ה <br>לעילא ותתא. <br>אתמר בשכינתא <br>עלאה ותתאה <br>והיה אור הלבנה כאור החמה.
וחפרה הלבנה ובושה החמה <br>דאינון נוקבין דסמא"ל. <br>ובגין דלא דחיל סמא"ל מן קב"ה <br>דאיהו שמים. <br>ובת זוגיה לא דחילת משכינתיה <br>דאיהי ארעיה. <br>אתמר בהון כי שמים כעשן נמלחו <br>והארץ כבגד תבלה <br>הוא סמא"ל ובת זוגיה:

Daf 24b

<big><strong>תקונא תּשיעאה ליום ו</strong></big>
<b>בראשית</b> <br>יר"א שב"ת. <br>דאיהי שכינתא. דעלה אתמר <br>*מחלליה מות יומת. <br>דעאלו אויבים בחלל דילה <br>דאיהו קדש קדשים. <br>ואתמר בהון את מקדש יי' טמא <br>חלל ממלכה ושריה. <br>ושפחה עאלת באתר דגבירה. <br>דאיהי נדה שפחה גויה זונה. <br>וסאיבת אתרהא <br>דתמן הוה נייחא דשכינתא. <br>וקלא הוה נחית ואמר <br>ירא שבת. <br>ואיהי לא עבדת כך <br>אלא חלל ממלכה ושריה. <br>וברחת שכינתא מתמן.
בההוא זמנא <br>שחקו על משבתיה <br>ואמרת שפחה. לאו האי <br>כגוונא דעבדת שרי לשפחה דילה <br>הה"ד מפני שרי גברתי אנכי ברחת.
אמר קב"ה. <br>ברתא דרשע חייבא. <br>והא אע"ג דשרי תרכת לה <br>אנא רחימנא עלה ועל בנה. <br>ואתון לא עבדתון הכי <br>אלא גרמתון (נ"א גמלתון) ביש תחות טב. <br>אנא אומינא לאעברא מלכותא חייבא מעלמא. <br>ולא יהא חדוה קדמי <br>עד דיתאבידו מעלמא. <br>ובההוא זמנא יהא חדוה קדמי <br>הה"ד ובאבד רשעים רנה:
<big><strong>תּקוּנא עשיראה</strong></big>
<b>בראשית</b> <br>שי"ר תא"ב. <br>והאי איהו שיר משובח מכל השירים <br>תאב מכל השירים. <br>ועליה אתמר שיר השירים אשר לשלמה. <br>למלך שהשלום שלו. <br>הכי אוקמוהו.
והאי שיר מתי יתער. <br>בזמנא דיתאבדון סמא"ל וממנן דיליה חייביא <br>מן עלמא. <br>ובההוא זמנא (שיר) אז ישיר משה <br>אז שר לא כתיב אלא ישיר <br>והא אוקמוהו.
והאי שיר באז סליק בפומא. <br>(נ"א באן סליק בפומא שיר אל) <br>אבל שיר איהו ודאי חכמת שלמה. <br>בההוא זמנא ותרב חכמת שלמה <br>(דבההוא זמנא <br>ומלאה הארץ דעה את ה' כו')
ומאן סליק לה לאתרה <br>דא משה. <br>ורזא דמלה אז ישיר משה. <br>באן סליק לה <br>בתלשא. <br>האי תגא דתלשא איהי י' ישיר.
ותקום מן ה' דמשה. <br>(נ"א איהי י' שיר ו"ו תקום מן ה"ה דמשה) <br>ושריא על רישא דו' <br>ואתעבידת תגא ז'. <br>וסליק לה עד אתר דאתגזרת מתמן.
כד סלקא לגבי י' עלאה <br>אתקריאת שיר זכר. <br>וכד נחתא לגבי ה' <br>אתקריאת שירה <br>הה"ד אז ישיר משה ובני ישראל <br>את השירה הזאת לה' וגו'. <br>דעלה אתמר אבן מאסו הבונים וגו'
*דאיהי אבנא די מחת לצלמא דע"ז.
בההיא זמנא <br>דאתמחי צלמא דע"ז דיוקנא בישא <br>אתמר בה ואבנא די מחת לצלמא <br>הות לטור רב ומלאת כל ארעא. <br>הה"ד מלא כל הארץ כבודו.
והכי סליקת <br>עד דלא אשכחין לה אתר <br>ושאלין מלאכין בגינה <br>איה מקום כבודו להעריצו. <br>ולא אשכחין לה שיעורא <br>עד דאמרין <br>ברוך כבוד יי' ממקומו. <br>בגין דסלקא ליה עד אין סוף <br>דאיהו י' רישא דא'
ובאן סליקת. <br>בעמודא דאמצעיתא דאיהו ו' <br>עטרה על רישיה. <br>כד סליקת עטרה על רישיה <br>אתמ' בה *אשת חיל עטר' בעלה <br>וכד נחיתת תחותיה <br>אתקריא' בת זוגיה יחודיה

Daf 25a

איהו תגא לעילא <br>תגא דס"ת <br>בגינה אתמר <br>*ודאשתמש בתגא חלף.
ואיהי נקודה דקמץ <br>א' לתתא כגוונא דא <img src="https://textimages.sefaria.org/Tikkunei_Zohar/43.png">. <br>יחודיה. <br>לעילא איהו כגוונא דא <img src="https://textimages.sefaria.org/Tikkunei_Zohar/44.png"> *<b></b> <br>תגא על ספר תורה <br>לתתא כגוונא דא <img src="https://textimages.sefaria.org/Tikkunei_Zohar/43.png">  <br>נקודה דאוריתא. <br>ובגינה *אתמר <br>מגיד מראשית אחרית.
כד איהי חיה בינייהו אומרים <br>ממקומו יפן ברחמיו לעמו. <br>כד אסתליקת מנייהו שואלים <br>איה מקום כבודו להעריצו. <br>ובההוא זמנא דסלקא איהי <br>כלהו חיוון תרפינה כנפיהם.
ואימתי סלקא איהי לעילא <br>בעמדם ישראל בעמידה. <br>הה"ד בעמדם תרפינה כנפיהם. <br>דסליקת עד א"ס <br>למשאל מזונא מעלת העלות. <br>וכד נחיתת <br>נחיתת מליא מכל טבין. <br>בההו' זמנ' <br>חיון פתחין גדפייהו לגבה <br>(נ"א לקבלא לה בחדוה) <br>בכמה שירות ותושבחן <br>(נ"א לקבלא לה בחדוה)
ובאן אתר נחתת. <br>באת ו' <br>דאיהי באמצעיתא ד<b>א</b>. (נ"א עמודא דאמצעיתא) <br>ביה קראן ליה שמע ישראל. <br>*שי"ר א"ל.
ובההוא זמנא דנחתת <br>מה כתיב בחיוון <br>ואשמע את קול כנפיהם:
<b>קם</b> אליהו ואמר <br>רבי רבי חזור בך. <br>בודאי כד איהי סליקת <br>כלהו חיוון מצפצפין לגבה <br>בכמה שירין ותושבחן <br>ואיהי סלקא על כלהו עד אין סוף <br>הה"ד רבות בנות עשו חיל <br>ואת עלית על כלנה.
עד דקראן לה ישראל לתתא בק"ש <br>דתיחות לגביהו. <br>ובאן קראן לה <br>בבן זוגה <br>דאיהו ו' ישראל סבא. <br>ואיהו שיר אל. <br>שיר דיליה <br>דאם לא קראן לה ביה <br>לא נחתא עליהו.
ובההוא זמנא דנחיתת <br>*קשרין לה בתפלה דיד לתתא <br>דתהא קשורה עמיה. <br>ורזא דמלה <br>ונפשו *קשורה בנפשו. <br>וקשר דתרוייהו <br>איהו שרק לתתא. <br>ולעיל' שלשל"ת <br>תפלין על רישיה
ברזא דטעמי <br>אתקריית תנועה. <br>מסטרא דנקודה יחודא. <br>וצריך לארכא לה <br>בתנועה (נ"א בתרועה) <br>דאיהו רביע עד אין סוף לעילא. <br>וצריך לנחתא לה <br>בחיר"ק עד אין תכלית <br>לאמלכא לה על תתאין.
ובשור"ק <br>צריך ליחדא לה בבעלה. <br>ובחל"ם <br>איהי תגא על רישיה. <br>ובחיר"ק <br>איהי כרסיא תחותיה. <br>ובשור"ק <br>איהו יחודא לגביה כגוונא דא וְּׁ
וכד איהי לעילא. תגא על רישיה. <br>ואיהי *ברתא (נ"א נחתא) תחות רגלוי. <br>ואיהי ביחודא דיליה בחיקיה. <br>אתעבידת שר"ק קשורא דיליה. <br>וכד בעי לתברא קליפין <br>דאינון צלמים <br>בה אתקרי שב"א <br>(נ"א שבר) תביר. <br>ובה שבר תשבר מצבותיהם.
אבל יחודא דילה בנקודת *שור"ק <b>וּ <br></b>דאיהו יסוד ח"י עלמין. <br>ח"י ברכאן דצלותא.
בזמנא דאינון ביחודא חדא <br>צריכין ישראל למיקם בצלות' בחשאי <br>ורזא דמלה הביאו לה בחשאי
ובג"ד *בעמדם ישראל בעמידה <br>לאתערא לגבה ח"י ברכאן בחשאי <br>לארקא לה ברכאן. <br>אתמר בחיון <br>בעמדם תרפינה כנפיהם <br>דלא צריך למשמע גדפיהו (נ"א קלא) <br>כגוונא דחנה דאתמר בה <br>וקולה לא ישמע.
והכי צריכין ישראל <br>ליחדא בבת זוגייהו בחשאי <br>בענוה באימה ברתת ובזיע <br>בכסופא <br>כמה דאוקמוהו קדמאין <br>כמי שכפאו שד. <br>דאיהי *שד מן שד"י. <br>דבההוא זמנא אתעבר מתרעא.
ודא רזא דמזוזה <br>דאתמ' בה וכתבתם <br>על מזזות ביתך <br>מזוזת כתיב ז"ז מו"ת.
ואם הוא אשתמע קליה <br>מיד לפתח חטאת רבץ <br>ולא עוד אלא דאיהו זעיר במהמנותא <br>ולא למגנא אוקמוה קדמאין <br>כל המשמיע קולו בתפלתו הרי זה מקטני אמנה
בההוא זמנא <br>דמיחד קב"ה בשכינתיה. <br>כלהו חיוון מקבלין דין מן דין ברכאן. <br>וכלהו בקדושה.
ובג"ד תקינו <br>קדושין וברכאן לכלה. <br>ולקבל ברכה וקדושה ויחוד <br>דקב"ה
הכי צריכין ישראל <br>דיהא יחודא דלהון בקדושה וברכה. <br>והכי כל מזונייהו בברכה וקדושה. <br>ולית קדושה בפחות מעשרה <br>דאיהי י'.

Daf 25b

ובגין דטבעת איהי י' כגוונא דא *<b>ם</b> <br>בה אתקדשת כלה. <br>וצריך לאעלא לה באצבעא דילה <br>דאיהו דיוקנא דאת ו' <br>ואתעבידת ז'. <br>וצריך תרין סהדין דאינון לקבל ה' ה'. <br>וכד איהי טבעת ברישא דאצבעא <br>ואתעבידת ז' <br>בההוא זמנא צריך לברכא לה <br>בשבע ברכאן דירתא כלה.
בההוא זמנא דמתיחדין <br>ישקני מנשיקות פיהו. <br>מאי נשיקו' פיהו <br>תרין שפוון דיליה ותרין דילה. <br>אינון ארבע גדפין דחיוון <br>דאתמ' בהון וארבע כנפי' לאחת מהן.
וכד אתכלילן <br>תרין אנפין דיליה ותרין דילה. <br>וד' דרועין דתרויהו <br>אתמר בהון וארבעה פנים לאחת <br>וארבע כנפים לאחת מהם.
ואינון <br>ד' אנפין יקו"ק. <br>ארבע גדפין אד'. <br>בחבורא חדא יאקדונק"י
כד מתחברן אתוון <br>אקרי חשמל. <br>חיות אש ממללן <br>זמנין חשות <br>זמנין ממללות. <br>ובגיניהו אתמר <br>גדול העונה אמן יותר מן המברך. <br>בגין דמתחברין חתן וכלה <br>תמניא אתוון כחדא.
אינון ד' חיוון (אינון אד') ואינון <br>אריה שור נשר אדם.
אריה מקבל עליה י' במוחא. <br>ובזמנא דאיהו בימינא דאתמר ביה <br>ופני אריה אל הימין לארבעתם <br>הרוצה להחכים ידרים.
שור לשמאלא לקבל לבא. <br>ה'. הבל דלבא <br>תמן ה' מצפון זהב יאתה. <br>בההוא זמנא דאיהי ה' בלבא <br>הרוצה להעשיר יצפין.
י"ק דחילו ורחימו. <br>אבא ואימא. <br>דרועא ימינא ושמאלא <br>ויעב"ר <br>חסד וגבורה. <br>דסלקין לחושבן ע"ב תיבין ורי"ו אתוון <br>דע"ב שמהן. <br>ודא רזא דויעב"ר <br>עיבור כלל תרוייהו.
ו' דא אוריתא <br>דשריא בפומא. <br>וברוחא דפומא פרחת על נשר. <br>דנשר איהו חוטמא. <br>תרין גדפוי דילה תרין שפוון. <br>ועלה *אתמר <br>כי עוף השמים יוליך את הקול <br>ובעל כנפים יגיד דבר <br>ודא עמודא דאמצעיתא.
דחכמה ובינה אינון. *נסתרות <br>במוחא ולבא <br>ברחימו ודחילו.
ואוריתא בלא דחילו ורחימו <br>לא פרחת לעילא. (נ"א ובהאי נשר)
וכתר ביה תליין בני חיי ומזוני. <br>דאיהו מזלא דכלהו. <br>ואיהו לא תליא במזלא. <br>ובגין דא אוקמוהו <br>בני חיי ומזוני לאו בזכותא תליא מלתא <br>אלא במזלא תליא מלתא. <br>דחסד איהו זכותא.
ה' זעירא דמות אדם <br>בה אשתלים יקו"ק <br>והיא (ה') מלכותא קדישא. <br>*איהי מצוה. עשיית פקודין. <br>דאיהי שריא ברמ"ח אברים
ותורה ומצוה <br>עלייהו אתמר והנגלות לנו. <br>ותורה ומצוה בלא דחילו ורחימו <br>לא יכילת לסלקא ולמיקם קדם י"ק.
איהי כלילא דכלא <br>ועל כלא. אד"ם. <br>יו"ד ק"א וא"ו ק"א <br>דא מחשבה <br>דסליק כלא עד א"ס. <br>במלכותא אשתלים כלא <br>עילא ותתא.
ואיהי כלילא מד' פרשיין <br>דק"ש <br>דאינון רמ"ח תיבין <br>עם אל מלך נאמן. <br>ובגין דלא יעבדון הפסקה <br>תקינו למהדר שליחא דצבורא <br>יי' אלקיכם אמת.
וכד ישראל אמרין שמע <br>ודאי (נ"א מארי) חיוון שמטין גדפייהו. <br>באן אתר <br>בכנפי מצוה דאתמר בהון <br>על ארבע כנפו' כסותך <br>אשר תכסה בה. <br>דאיהו כגוונא דמעיל האפוד. <br>דפעמונים ורמונים <br>אינון לקבל חליין וקשרין. <br>שולי המעיל אינון לקבל כנפי מצוה.
ואינון ה' קשרין <br>לקבל שמע ישראל יי' אלקינו יי'. <br>דאינון לקבל ה' נימין דכנור דדוד <br>דהיה מנגן מאליו. <br>י"ג חליין כחשבן אח"ד. <br>דקלא דנגונא סלקא באחד.
ודא ח"י בין חליין וקשרין. לכל סטר. <br>סלקין ע"ב <br>ודא איהו והוכן בחסד כס"א <br>חס"ד ע"ב. <br>כל מאן דאתעטף בעטופא דמצוה <br>כאלו אתקין כרסייה לקב"ה. <br>ואינון יאקדונק"י.
לכל חד ארבע אנפין וארבע גדפין <br>סלקין ס"ד. <br>ותמניא אתוון יאקדונק"י <br>סלקין ע"ב.
וכנפי מצוה

Daf 26a

אולפין רזא. <br>דאינון ח' חוטין לכל סטר. <br>לקבל ארבע אנפין וארבע גדפין דכל חיה. <br>ובחשבן זעיר דחנוך <br>א"ז איהו שד"י. <br>אז ישיר בכל אתר. <br>ואמרו מארי מתניתין <br>כל מאן דפחית <br>לא יפחות משבע <br>וכל מאן דאוסיף לא יוסיף על י"ג
ואינון ז' <br>לקבל ז' ימי בראשית <br>דרמיזין לז' שמהן אבגית"ץ כו' <br>ועלייהו אתמר שרפים עומדים ממעל לו <br>שש כנפים שש כנפים לאחד <br>דבהון פרחת צלותא לעילא.
ואינון תמן מ"ב <br>לקבל מ"ב *אזכרות <br>דאינון בתפלין דיד <br>ותפלין דרישא <br>ועלייהו אתמר <br>וראו כל עמי הארץ <br>כי שם יי' וכו'.
ואינון תכשיטין *דכלה. <br>תפלין דרישא <br>עטרת זהב ברישא דכלה. <br>ותפלין דיד טבעת דדרועא. <br>הא כלה מתתקנא בתכשיטין דילה. <br>צריך לקרא לחתן דילה. <br>הה"ד שמע ישראל.
והא אינון בחופה <br>צריכין עמא קדישא למיקם בעמידה קדמיהון <br>עם חזן לברכא לון בז' ברכן. <br>ולקדשא החתן לכלה <br>בקדמיתא בקדושין. <br>ובעמדם עמא קדישא <br>וחזן לברכא לון. <br>חיוון קדישין דהוו מנגנין בגדפייהו <br>תרפינה כנפיהן.
<b>ש</b> של תפלין דא אימא עלאה <br>עלה אתמר וראו כל עמי הארץ <br>כי שם יקו"ק נ"ק עליך ויראו ממך.
שי"ן סליק אתווי ש"ס. <br>ה' דיד כהה שס"ה. <br>ורמ"ח פקודין <br>דכלילן ברמ"ח תיבין דק"ש <br>בד' פרשיין <br>הא תרי"ג <br>עלייהו אתמר זה שמי לעלם <br>וזה זכרי לדר דר
*שמ"י עם י"ק שס"ה <br>זכר"י עם ו"ק רמ"ח. <br>וכלא תרי"ג. <br>אוריתא איהי שמא דקב"ה
ועוד <br>*ציצית איהי כרסיא. <br>תפלין קב"ה <br>דנחית על כרסיא <br>דקראן ליה בק"ש <br>הא קב"ה יתיב על כרסיא. <br>צריכין למיקם בגיניה בצלותא דעמידה. <br>תלת חיילין דילה אתיין <br>בזמירות שירות ותושבחות
בההוא זמנא דאיהו על כרסייה <br>מה אמרין (נ"א כתיב ביה) <br>אל מלך יושב על כסא רחמים <br>ומתנהג בחסידות.
האי תקונא איהו לגבי צדיקי' גמורים <br>דמתקנין כרסיא לקב"ה בציצית <br>ונחתין ליה בתפלין <br>וקיימין קדמוהי בצלותא.
לבינוניים <br>ציצית ותפלין <br>אינון כשור לעול וכחמור למשאוי <br>ובשבת אתמר בהון <br>למען ינוח שורך וחמורך.
לרשעים <br>אינון קשורא לכל מקטרגין דלהון.
דהכי אינון עשרה כתרין תתאין. דהא <br>דא לקבל דא ברא קב"ה. <br>אבל כתרין תתאין אינון קליפין לגבי כתרין עלאין <br>דמתלבשין בהון עשר אתוון <br>(בצלותא) (ס"א בגלותא) <br>למהוי כפויין תחותוי כתרין תתאין
ובזמנא דצדיקיא מתקנין <br>בכנפי מצוה ובתפלין <br>אתכפיין תחותייהו כתרין תתאין <br>(הא מלכא קא אתיא) <br>בההוא זמנא יעול מלכא בהיכליה דאיהו אד' <br>כגוונא דא יאקדונק"י
הא מלכא בהיכליה <br>מאן דבעי למשאל שאלתוי יעול. <br>ובג"ד אד' שפתי תפתח.
בתלת קדמאין <br>יסדר בר נש שבחוי <br>כעבדא דמסדר שבחוי קדם רביה <br>דאלין תלת כתבין כל זכוון. <br>ותלת בתראין חתמין.
ובג"ד צריך בר נש למהוי בהון <br>כעבד' דמקבל פרס מרביה והלך ליה. <br>דתמן איהי בית קבול <br>חותמא דקשורא (נ"א דקשוט) <br>ואיהי מלכותא קדישא
באמצעיות צריך למשאל. <br>דתמן ו־ו'. <br>חד מארי *כתיבה <br>וחד מארי חתימה <br>ואינון ו' עלאה ו' תתאה <br>כלילן י"ב פרקין.
תלת קדמאין רישא ותרין דרועין. <br>תלת בתראין גופא. ותרין שוקין
הא אתפטר ממלכא. <br>בג"ד צריך למיהב (נ"א לאחזרא) <br>תלת פסיען לאחורא. <br>ורזא דמלה <br>ויאסוף רגליו אל המטה:

Daf 26b

<big><strong>תּקונא חד סר ליום ז</strong></big>
<b>בראשית</b> <br>בר"א שי"ת. <br>ומאי ניהו. <br>שית היכלין (לקבל שית יומי בראשית) <br>אלקים. אימא עלאה. עלייהו. <br>דאיהי היכלא שביעאה.
וכמה דאימא עלאה אפיקת שית. <br>הכי אימא תתאה אפיקת שית. <br>ומאי ניהו <br>את השמים ואת הארץ. <br>ואינון שית מאנין דאתמר בהון <br>כי ששת ימים עשה יי' את השמים ואת הארץ. <br>והיכלין תתאין אינון מאנין להיכלין עלאין.
וכד ישראל הוו מצלאן <br>כל היכלין אלין הוו מתפתחן לגבייהו.
וכען בגלותא אתמר בהון <br>כל השערים ננעלו ושכינתא <br>לבר מהיכלה. <br>וקב"ה לבר מהיכליה. <br>ומלאכיא דממנן על צלותין לבר מהיכליהון. <br>הה"ד <br>הן אראלם צעקו *חוצה. <br>ולא אית לון לצלותין אתר לאעלא.
ודא איהו כל השערים ננעלו. <br>אבל שערי דמעה לא ננעלו
ולית מאן דאפתח לון לאלין שערים <br>עד דייתי מארי דדמעה <br>דאתמר ביה ותפתח ותראהו את הילד <br>והנה נער בכה <br>ולית היכלא מתפתחא אלא ביה
ודא איהו ותפתח <br>ותפתח ודאי (נ"א דאיתפתח האי) <br>היכלא לגביה. <br>(הה"ד אד' שפתי תפתח). <br>במאי אתפתח ליה <br>בדמעה <br>הה"ד והנה נער בכה <br>ומיד ותחמל עליו.
ועוד ותפתח <br>כד ישראל פתחין בתיובתא בבכיה. <br>מיד ותחמל עליו. <br>ודא איהו בבכי יבאו. <br>בזכות בכיה (נ"א דמעה) דיליה <br>יתכנשון מן גלותא. <br>(בכ"י ל"ב <br>י' דמעה בת עין י' זעירא)
דאית היכלא דדמעה <br>דלית לה רשו למפתח <br>אלא בדמעה
ואית היכלא דנגונא <br>דלית לה רשו למפתח אלא בנגונא. <br>ובג"ד <br>דוד מתקרב לההוא היכלא בנגונא <br>הה"ד <br>והיה כנגן המנגן.
ואית היכלא דנהורא <br>דלא מתפתח' אלא לבר נש דהוה <br>מתעסק בנהורא דאוריתא.
ואית היכלא דנבואה (נ"א דאהבה) <br>דלא מתפתחא אלא לבר נש דהוה <br>חכם גבור ועשיר
ואית היכלא דיראה <br>דאתקרי היכל היראה <br>דלא מתפתח' אלא למאן דאית ביה דחילו.
ואית היכלא דעניים <br>דלא מתפתחא אלא לעניים <br>דהוו מתעטפים קדם יי' בצלותא <br>(בעטופא דמצוה דציצית ותפלין) <br>ועליהו אתמר <br>תפלה לעני כי יעטוף.
ואית תרעא דצדיקיא <br>דלא מתפתחא אלא לצדיקיא <br>הה"ד זה השער ליי' <br>צדיקים יבואו בו <br>והאי איהו תרעא דצדיק <br>ח"י עלמין דאתמ' ביה <br>ולא ראיתי צדיק נעזב <br>וזרעו מבקש לחם
וכען בגלותא אתמר ביה <br>הצדיק אבד. <br>מאי אבד. <br>אבד למטרונית'. <br>ואתמ' ביה ונהר יחרב ויבש <br>יחרב בבית ראשון <br>ויבש בבית שני.
ובגין דלית ליה מדיליה. <br>עניין צווחין בח"י ברכאן דצלותא <br>לגבי ח"י עלמין. <br>והא אסתלק מתמן נביעו <br>וברכאן (נ"א דכל ברכאן). <br>ולית מאן דיהיב לון <br>ותרעין אחרנין סתימין. <br>ותרעא דצדיק חרבה ויבשה <br>כמה דעני חרב ויבש.
ורזא דמלה יקוו המים <br>מתחת השמים אל מקום אחד <br>ותראה היבשה
ולית תרעא פתיחא אלא תרעא דדמעה. <br>ומאי איהי. <br>בת עין <br>דדמעה מינה נפקא. <br>ועלה אתמר שמרני כאישון בת עין. <br>ובה והנה נער בכה <br>לגבי קב"ה <br>דירחם עליה בגלותא <br>הה"ד אתה תקום תרחם ציון.
בגין דאיהי *לבת אש <br>דאתחזייא למשה בסנה <br>דכתיב וירא מלאך יי' אליו <br>בלבת אש מתוך הסנה <br>איהי ב"ת מן בראשי"ת <br>ודא בראשית

Daf 27a

<big><strong>תּקונא תּריסר</strong></big>
<b>בראשי״ת <br>מאמר</b> קדמאה דכלא <br>כלילא מעשר אמירן. <br>ואיהי ל"ב אלקים דעובדא דבראשי' <br>(ס"א דברי"ת א"ש) <br>ומסטרא דשמאלא אתייהיבת <br>דאיהי גבורה אשא סומקא. <br>ובג"ד בלבת אש. <br>ומשה הוה מסטרא דליואי <br>מסטרא דיליה ממש.
ואמאי אתגליא ליה בסנה. <br>לאחזאה דהות בדוחקא בין הקוצים. <br>ועכ"ד והסנה איננו אכל. <br>בגין שושנים <br>דאינון בנהא דאינון ישראל <br>דהוו עתידין למהוי בגלותא בין ערב רב <br>דאינון קוצים. <br>ודא איהו רזא כי אעשה כלה <br>בכל הגוים אשר הדחתיך שמה <br>ואותך לא אעשה כלה.
אחזי ליה אגרא דכלה <br>(נ"א דשכינתא) <br>ואיהי לבת אש בין הקוצים <br>דאינון חייביא כד דחקין לשכינתא וישראל <br>אגרא דלהון כלה. <br>נפקא שכינתא כלה מבינייהו <br>וייתי חתן בגינה <br>ודא איהו אגרא דכלה דוחקא. <br>ויפרוק לון מן גלותא <br>בגינה.
ודוחקא דגלותא דערב רב לישראל <br>ממהר לון פורקנא <br>ורפיון דילהון <br>מעכב לון לישראל פורקנא.
בג"ד אתחזי ליה למשה <br>בלבת אש מתוך הסנה <br>מגו כובין.
כד אתקריב תמן למחזי עובדא דא. <br>א"ל הקב"ה <br>אל תקרב הלום של נעליך.
הכא רמז *דאתפשט מן גופא דיליה. <br>דאיהו נעל לגבי גופ' אחרא <br>דאתלבש כד אתקריב
ואית מאן דיימא דאיהו אתתיה <br>וכלא קשוט דא ודא.
וכן אחזי ליה <br>דבי מקדשא דאיהי בנינא דבר נש <br>דעתיד לאתחרבא. <br>ויתבני זמנא אחרא <br>על ידא דקב"ה <br>הה"ד (מעונה אלקי קדם. <br>וכתיב מקדש ה' <br>כוננו ידיך) <br>גדול יהיה כבוד הבית הזה <br>האחרון מן הראשון. <br>בגין דאתמ' בו ואני אהיה לה נאם יי' <br>חומת אש סביב
אתמר בבי מקדשא בונה ירושלם ה' <br>ואתמ' התם לגבי אדם <br>ויבן יי' אלקים את הצלע <br>אשר לקח מן האדם דא חכמה. <br>ויביאה אל האדם דא עמודא דאמצעיתא <br>דרגא דמשה.
והאי צלע איהו ודאי כלת משה. <br>ועלה אתמר וירא אליו מלאך יי' <br>*בלבת אש. <br>דאיהי בת יחידה <br>דמנה נפיק נהור' דאוריית'
כגוונא דא אתמר ותפתח ותראהו את הילד. <br>ותראהו דא שכינתא <br>דהוה בכי בגינה <br>מיד ותחמול עליו. <br>ודא הוא בבכי יבאו <br>ובתחנונים אובילם. <br>בתחנונים ודאי לקיימא <br>וברחמים גדולים אקבצך
בההוא זמנא <br>כל חיון יתערון בקלא. <br>ועופין מצפצפין בשיר. <br>לקבלא ברתא בחדוה בנגונא. <br>לקבלא קדושין מהחתן. <br>דאינון קדוש קדוש קדוש וכו'. <br>ולית קדושה פחות מעשרה.
וקדושין <br>אינון מסטרא דחכמה דאיהו י' <br>קדש ישראל ליי' ראשית תבואתה. <br>ראשית ודאי.
ומתברכין בז' ברכאן <br>מסטרא דאימא עלאה <br>דאיהי ברכה. <br>ועלה אתמר <br>להניח ברכה אל ביתך.
ושבע ברכאן אינון <br>*בשחרית ב' לפניה וא' לאחריה. <br>ובערבית ב' לפניה ב' לאחריה.
ואינון שבע ספירן דכלילן <br>בחתן וכלה <br>ודא איהו שמע ישראל וגו'. <br>הא הכא קדושה וברכה ויחוד.
בההוא זמנא <br>אתער דוד בכנור דאיהו מנגן מאליו <br>בעשרה מיני ניגונין. <br><b>קדמאה באשרי</b> <br>ודא בראשית
<big><strong>תּקונא תּליסר ליום ח</strong></big>
<b>בראשיתּ</b> <br>תמן אשר"י. <br>ודא איהו אשרי האיש. <br>ואיהו אהיה אשר אהי"ה <br>רישא לכל

Daf 27b

רישין.
ועלה אתמר ראשך עליך ככרמל. <br>ודא תפלין *דרישא. <br>ודלת ראשך כארגמן <br>דא תפלין דיד. <br>וביה משבחין לבת בהאי אשרי.
הה"ד באשרי <br>כי אשרוני בנות.
מאן זכי לאעלא תמן. <br>אשר לא הלך בעצת רשעים <br>דאיהי עצה בישא <br>מסטרא דעץ הדעת טוב ורע.
ובדרך חטאים לא עמד. <br>מאן דרך חטאים <br>ההיא דאתמר בה כן דרך אשה מנאפת <br>אכלה ומחתה פיה וגו'.
ובמושב לצים לא ישב. <br>מאן מושב לצי' <br>דא לילי"ת אימן דערב רב <br>דאיהי מטמא' כנדה במושבה <br>וכן ערב רב <br>מטמאין במושבם לצדיקיא <br>דיתבין בינייהו כנדה.
ומאן דאתדבק בהאי אשרי <br>דאיהו כתרא ורישא דאורייתא <br>אתמר ביה <br>והיה כעץ שתול על פלגי מים. <br>ודא עץ חיים <br>דאתמר ביה ועלהו לא יבול <br>והאי תקונא קדמאה.
<b>תניינא בשׁיר</b> <br>דא חכמה. שר י'. <br>ותלת *יודין אנון י' י' י' <br>ואינון רישא וסופא ואמצעיתא דאת י'. <br>ואינון רמיזין בשמא סתים <br>דאיהו יוד קי ואו קי.
באלין תלת. <br>שבח דוד מלכא לברתא דמלכא. <br>הה"ד שיר למעלות. <br>ל' מעלות אינון ודאי. <br>אינון תלתין דרגין <br>דבהון ברתא סלקא לגבי אבא.
בחמש נימין דכנור <br>דאינון חמש אזכרות <br>דאדכיר חמש זמנין יי' בהאי מזמור. <br>חד עזרי מעם יי'. <br>ב' יי' שמרך. <br>ג' יי' צלך. <br>ד' יי' ישמרך מכל רע. <br>ה' יי' ישמר צאתך ובואך.
ובהון מלכא אמר (נ"א אתא מלכא) <br>לגבי כלה <br>צהלי קולך בת גלים. <br>בת עשרה *גלגלים <br>דסליק בהון יוד קא ואו קא בעשרה מיני נגונין. <br>ובארבע חיון דסליק <br>(נ"א דאינון) יקו"ק. (נ"א יוד קא ואו קא). <br>*בשיר פשוט כפול משולש מרובע <br>דאיהו יקו"ק.
דקולו סלקא כגלי ימא. <br>וגלי ימא דלעילא אינון עשרה גלגלין. <br>ועליהו אתמר <br>ידיו גלילי זהב ממלאים בתרשיש <br>בתרין דרועין דברתא. ובהון שית פרקין. <br>ואינון שית דרגין דכרסיא. <br>שש מעלות לכסא.
וכד סליק ו' בהון <br>יתערון לגביה לקבלא ליה שרפים בגדפייהו.
הה"ד שרפים עומדים ממעל לו שש כנפים וגו' <br>ומאן דסליק על גדפייהו <br>ופרח בהון איהו ו'. <br>כליל שית תיבין דיחודא שמע ישראל. <br>ובגיניה אתמר *כי עוף השמים וגו'.
וכד סלקא ברתא <br>סלקא בתרין דרועוי <br>דאינון חסד וגבורה <br>דבהון שית פרקין דאיהו ו'. <br>ורזא דמלה שמאלו תחת לראשי <br>וימינו תחבקני.
כד סלקא האי (נ"א בהאי כ"ע) שיר <br>סלקא בשית תיבין דאינון שמע ישראל וגו' <br>וכד נחתא נחתא בשית דאינון <br>בשכמל"ו.
ונגונא כד סליק סליק בשית. <br>וכד מאיך מאיך בשית. <br>ועלייהו אתמר שוקיו עמודי שש.
ועשרה גלגלין אינון י'. <br>דאינון לקבל עשר אצבעאן <br>דבטשין בנגונא <br>חמש בחמש ואינון ה"ה. <br>דסלקין בי'. <br>בשית דרגין דאיהו ו' <br>ביה סלקין ונחתין.
ואיהו כגוונא דסלם דאתמר ביה <br>והנה סלם מצב ארצה וגו' <br>והנה מלאכי אלקים עלים וירדים <br>בו <br>וכלא יקוק יוד קא ואו קא. <br>יד. <br>ודוד מנגן ביד.
ו' איהו גופא. <br>גדפוי ה"ה <br>רישא דיליה י'. <br>ביה סליק קלא דנגונא.
ועוד <br>ו' איהי מנרתא <br><b>ה ה</b> שלשה קני מנורה מצדה האחת וגו'. <br>ו' מנורה באמצע. <br>נר על רישיה. י' <br>כד שריא באת ו' אתעביד ז'. <br>ורזא דמלה יאירו שבעת הנרות <br>לקבל מנרתא *דאיהי ו' <br>ושית קני מנרתא דאינון <br><b>ה ה</b> שית ווי"ן.
ורזא דמלה שבעה ושבעה מוצקות. <br>עד דסלקין לי"ד <br>דאיהו יקוק יוד קא ואו קא. <br>ודא איהו ודוד מנגן ביד.
י"ד לקבל י"ד. <br>וסלקא ה' (זעירא) באת ו' <br>ולבתר סליק ו' בי' <br>שית זמנין עשר עד דסליק לשתין
ואינון אתוון הדבקות בק"ש <br>דבגינייהו אתמר <br>כל המשים ריוח בין הדבקי' <br>מצננים

Daf 28a

ליה גהינם
ושלמה עלייהו אמר הנה מטתו שלשמה <br>ששים גבורים סביב לה <br>ואינון נטרין (נ"א נטלין) ערסייה. <br>ולקבלייהו ששים המה מלכות.
אלין דכורין ואלין נוקבין. <br>אלין דק"ש דתקין משה <br>דכורין. <br>אלין דשלמה נוקבין. <br>ואלין בית קבול לאלין <br>דרגין דשלמה אינון בית קבול לדרגין דמשה. <br>וכד מתחברן כלא כאחד <br>שלמ"ה אתהפך למש"ה.
בתיקונין דד' אתוון <br>אתקן (נ"א אתקשר) שיר. <br>ועלייהו אתמר <br>והנה מלאכי אלקים וגו'. <br>סלקין תרין ואינון י"ק <br>ונחתין תרין ואינון ו"ה. <br>וכן גלגלי ימא (נ"א יומא) סלקין בעשר <br>ואינון יוד קא ואו קא <br>וארבע חיוון
כד סלקא ברתא בשיר <br>נשרא נטיל י' בפימא ועל רישהא. <br>ו' בגופ'. <br>ה"ה בגדפהא. <br>אד"ם יוד קא ואו קא רכיב על כלא. <br>ודמות פניהם פני אדם <br>דא סליק על כלא. <br>ופני אריה אל הימין לארבעתם <br>דא יקוק. <br>ופני (נ"א והכי) שור <br>ופני (נ"א והכי) נשר <br>אינון מרכבה לשמא דיקוק. <br>ואדם על כלא.
בזמנא דאיהי סלקא בכל אלין תקונין. <br>איהו משבח לה <br>הה"ד כחוט השני שפתותיך <br>ומדברך נאוה. <br>הא תרין מיני נגונין דשבח דוד מלכא. <br>באשרי. בשיר.
<b>תליתאה בברכה</b>. <br>ודא שכינתא עלאה. <br>ועלה אתמ' ברכי נפשי את יי' <br>מהאי אתייהיבת בבר נש נשמת חיים
דאתמר בה חמשה תקונין
מה הקב"ה זן כל עלמא <br>הכי נשמתא זנת כל גופא. <br>מה הקב"ה רואה ואינו נראה. <br>הכי נשמתא רואה ואינה נראת. <br>מה הקב"ה יושב בחדרי חדרים <br>הכי נשמתא יושבת בחדרי חדרים. <br>מה הקב"ה מלא כל העולם <br>(נ"א הארץ כבודו) <br>הכי נשמתא מלאה את כל הגוף <br>מה הקב"ה דן את כל העולם. <br>הכי נשמתא דנה את גופא.
ורזא דנשמתא דאיהי שוה לקב"ה. <br>דא בינה מ"י. <br>ועלה אתמר <br>ואל מי תדמיוני ואשוה. <br>אל מי ודאי. <br>והא אוקמו מארי מתניתין <br>חמשה דברים אלין. <br>חמשה ודאי. בגין דאינון מסטרא דה' עלאה.
ואינון כלהו תקונין בלב. <br>כמה דאוקמוהו מארי מתני'. <br>הלב מבין הלב רואה. הלב שומע. <br>הא תלת. <br>ה' איהי ממש (הבל). <br>ורוחא דפימא <br>דסליק בה קלא ואמירה ודבורא <br>דא ו'. <br>ערקין דלבא אינון כחיילין בתר מלכהון.
ורזא דמלה <br>אל אשר יהיה שמה הרוח ללכת ילכו. <br>הכי מתנהגין ערקין דלבא לגבי רוחא. (כגוונא דעלאין). <br>הרי לך רוח בלב <br>דנפיק מאזן שמאלא דלבא. <br>ואיהו הוה רוח צפונית דבטש בכנור דדוד. <br>ובהאי רוחא הוה בטש בחמש נימין דכנור <br>דאינון חמש כנפי ריאה.
ובקנה סליק קול ללבא. <br>ואיהו אש אוכלא מאודנא ימינא דלבא <br>דאיהי כלפי כבד. <br>ומניה נפיק דבור <br>הה"ד הלא כה דברי כאש <br>ואי לאו כנפי ריאה דנשבין על לבא. <br>הוה אוקיד כל גופא.
מחשבה בלבא <br>ודא י'.
דה' ה' אנון אמירה ודבורא. <br>ו' קלא כליל כלא.
<b>רביעאה במזמור</b> <br>ודא הוא דרועא ימינא. <br>הה"ד מזמור שירו ליי' שיר חדש <br>כי נפלאות עשה הושיעה לו ימינו. <br>ועלה אתמר הושיעה ימינך
ואיהו בגלותא עם שכינתא. <br>ואיהו תמיך לה. <br>ורזא דמלה וזרוע יי' <br>על מי נגלתה
וביה אומאה דפורקנא <br>הה"ד נשבע יי' בימינו <br>ובזרוע עזו. <br>ועוד חי יי' שכבי עד הבקר
ואמאי אתקרי זרוע יי'. <br>בגין דכף *היד ביה י'. (ס"א יו"ד). <br>חמש אצבעאן ה'. <br>קנה דימינא דאיהו דרועא ו'. <br>כתף ביה ה' <br>ודא עמודא דאמצעיתא <br>דאתקשר בימינא <br>לאקמא ביה שכינתא בגלות'
ומשה <br>דאיהו דיוקנא דעמודא דאמצעיתא <br>אתמ' ביה מוליך לימין משה זרוע תפארתו <br>ואיהו בוקע מיא דאורייתא <br>לגבי זרע אברהם דאיהו ימינא <br>למהוי ליה שם עולם.

Daf 28b

ואתקשר בה' דאברהם <br>דאיהו חמש' חומשי תורה. <br>ובה אשתלים משה. <br>ומיד דאשתלים <br>אתגליא עליה ימינא. <br>ודא הוא <br>וזרוע יי' על מי נגלתה.
<b>חמשאה בנגון</b> <br>(דאיהי ג"ן. דתליין) <br>בגין דהאי ניגון סליק מניה כמה נגינות <br>עולימן מסטרא דשמאלא. <br>דמתמן רוח צפון הוה נחתא בכנור דוד <br>והוה מנגן מאליו. <br>הה"ד והיה כנגן המנגן וגו'
ומתמן רעמין נפקין <br>הה"ד ורעם גבורותיו <br>מי יתבונן
ומתמן <br>רעה התרעעה הארץ <br>בתרועה <br>מסטרא דמטה כלפי חסד. <br>מוט התמוטטה ארץ <br>בתקיעה <br>פור התפוררה ארץ <br>בשברים.
בההוא זמנא <br>תלת אבהן מתקשרין בגבורה <br>ואתעבידו בה <br>תרועה שברים תקיעה. <br>ובהון רעה התרועעה וגו'. <br>ודא יהא בסוף יומיא. <br>וכל אתין אלין. <br>בארעא דישראל יהון. <br>בגין דתמן חברון <br>דאבהן תמן קבורים.
<b>שתיתאה <br>הללויה הללוהו</b><b> <br></b>ודא ה"ו. <br>עליה אתמר ליל שמורי' הוא ליי' <br>ודא איהו עמודא דאמצעיתא.
ורזא דמלה השמיעו הללו <br>ואמרו הושע יי' את עמך את שארית ישראל. <br>לקיים קרא <br>כימי צאתך מארץ מצרים <br>אראנו נפלאות.
ורזא דמלה <br>מ"ה <br>ש"היה <br>ה"וא ש"יהיה. <br>וביה <br>מ"מכון <br>ש"בתו <br>ה"שגיח. <br>בגין דאיהו דיוקנא דעמודא דאמצעיתא.
בההוא זמנא <br>אתקיים רזא דמתניתין <br>דאמר אוכלין כל ארבע <br>ותולין כל חמש <br>דהיינו אלף חמשאה. <br>ושורפין בתחלת שש <br>דאיהו אלף שתיתא'
ובגין דלא יפרישו <br>בין שש דאיהו עמודא דאמצעיתא <br>ובין שבע דאיהי בת זוגיה. <br>צריך לבערא שאור וחמץ <br>דאינון ערב רב. <br>דלא יתחזיין <br>בין שש דאיהו ו' <br>ובין שבע דאתמ' בה <br>שבע ביום הללתיך.
בגין דערב רב אפרישו בין שש לשבע <br>במתן תורה <br>כד"א וירא העם כי בשש משה. <br>ואוקמוהו בשש <br>באלין שית שעתין עבדו ית עגלא <br>ואפרישו בין ו"ק. <br>דאינון שש לשבע. <br>הכי יפריש לון קב"ה <br>בין שש לשבע
דבגינייהו הות <br>מצה פרוסה <br>לחם עני. <br>עני ודאי.
ובההוא זמנ' <br>תהא שלימ' כגוונא דחברתה <br>דאיהי מצה שלימה. <br>הה"ד <br>והיה אור הלבנה כאור החמה.
ואמאי הות מצה פרוסה <br>בגין דאסתלק מנה ו' רגל דילה <br>למהוי ביה כמצוה <br>ומצה פרוסה אשתארת ד'. <br>ובגין דא <br>מצה פרוסה ד'. <br>מצה שלימה ה'.
ובגין דא <br>אמרין הלל גמור <br>והלל שאינו גמור בפסח. <br>לקבל מצה שלימה ומצה פרוסה.
ואמרין מרור <br>על שם ו' דאתפרש מן ה'. <br>ודא גרים לון דוימררו את חייהם <br>איהו מרור ואיהי מרה <br>הה"ד קראן לי מרה <br>כי המר שדי לי. <br>בעבודה קשה <br>בקשיא <br>בחמר <br>בקל וחמר <br>בין אומין דעלמא.
ומאן גרים דא <br>י' מן שדי <br>רשימו דברית <br>דיהיב משה בערב רב.
בגין דא נחית משה מדרגיה. <br>הה"ד <br>לך רד כי שחת עמך. <br>עמך ולא עמי.
ועל ידיה <br>עתידה שכינת' ליחדא עם קב"ה <br>בגין דאיהו אפריש לון. צריך ליחד' לון. <br>לתקנא במה דחאב.
קמו כלהו חבריא ונשקו ליה <br>ואמרו <br>אי לא אתינא לעלמא אלא למשמע דא <br>דיי.
<b>שביעאה בנצוח</b> <br>דאיהו נצח ישראל. <br>ועליה אתמר <br>וגם נצח ישראל לא ישקר. <br>ועליה אתמר למנצח על אילת השחר. <br>למנצח על השמינית <br>מאן שמינית הוד. <br>ואיהו נצח עליה.
<b>תמינאה בהודאה</b> <br>וביה הוה משבח דוד הודו ליי'. <br>ודא הוד ודאי. <br>למנצח הודו. <br>בהון רמיזין נצח והוד. <br>ואינון נסין.
וביה שבח משה אז <br>הה"ד אז ישיר משה. <br>בגין דאיהו הוד דיהיב למשה <br>אז תקרא וה' יענה
ואיהו (נ"א ואינון) תמניא יומין דמילה. <br>ובתריה ברית דאיהו יסוד <br>צדיק' דעלמא <br>וביה אתגליא

Daf 29a

י' דמילה <br>עשיראה לעשר ספירן.
ואיהו הוד תמניא יומי דחנוכה <br>לארבעה ועשרין יומין דאינון <br>בשכמל"ו.
ומיד דעלה זית טרף בפיה <br>שריא כ"ה על ישראל בכ"ה בכסלו <br>ואלין אינון כ"ה אתוון דיחודא <br>דאינון שמע ישראל וגו'. <br>ודא איהו חנוכ"ה. <br>חנ"ו כ"ה.
אבל נצח אתמר ביה <br>ותנח התיבה בחדש השביעי. <br>בגין דנצח ביה רמיז נח צדיק.
וביה והמים גברו מאד. <br>כד לא נטרין ישראל ברית מילה <br>מתגברין אומין דעלמא. (דאינון המים הזדונים) <br>וכד נטרין ליה אתמר בהון <br>והמים היו הלוך וחסור <br>עד החדש העשירי. דא י' דמילה <br>דאיהי מלכות. עשיראה לעשר ספירן: <br>(ודא איהו את קשתי נתתי בענן <br>דאיהו ברית)
ויעקב <br>בההיא (נ"א בהאי) ירכא <br>אתמר ביה והוא צולע על ירכו <br>דפרח מניה י' <br>ואשתאר עקב. <br>ורזא דמלה הוא ישופך ראש <br>ואתה תשופנו עקב.
כד אשתלימ' סוכה בירך דילה <br>אתמר ביעקב ויבא יעקב שלם <br>ויעקב ודאי איהו דיוקנא דעמודא דאמצעיתא <br>מסטרא דלבר. <br>והא משה תמן הוה אלא מסטרא דלגאו הוה. <br>דא מגופא ודא מנשמתא. <br>ובגין דא תרין ירכין דעמודא דאמצעיתא שלים <br>אינון נצח והוד.
ומתי יהיה עמודא דאמצעיתא שלים <br>כד אתחבר בשכינתא. <br>הה"ד ויעקב נסע סכתה <br>ויבן לו בית <br>הה"ד ויבן יי' אלקים את הצלע.
בההוא זמנא דאתחבר עמה <br>ויבא יעקב שלם. <br>בההוא זמנא תהא סוכה שלימתא. <br>כ"ו ה"ס יאקדונק"י
<b>קם</b> ר"א ואמר <br>אבא אבא <br>אמאי אתמ' ביומא קדמאה דסכות <br>ולקחת' לכם ביום הראשון <br>פרי עץ הדר.
א"ל ברי. <br>מאני קרבא בימינ' נטלין לון <br>ובאלין מאני קרבא <br>אינון ישראל רשימין דנצחין דינא.
מתל למלכא <br>דהוה ליה דינא וקרבא בע' אומין <br>ולא הוו ידעין מאן נצח דינא. <br>ושאלין ליה מאן נצח דינא. <br>אמר תסתכלון באלין דרשימין <br>במאני קרבא בידייהו <br>ותנדעון מאן נצח דינא.
ולקחתם לכם ביום הראשון <br>פרי עץ הדר. דא אתרוג <br>דאיהי שכינתא לבא. <br>דאיהו עקרא דכל אברין דגופא. <br>דאינון תלת הדסים <br>ולולב <br>ותרי בדי ערבה. <br>לבא באמצעיתא <br>ואברין סחור סחור ליה. <br>ובגין דא אתרוג דא שכינתא.
והכי אוקמוה מארי מתני' <br>אי נטלה בוכנתו (נ"א פטימתו) <br>ואי עלה חזזית על רובו פסול. <br>בגין דאיהו דמי לשכינתא <br>דאתמר בה כלך יפה. רעיתי <br>ומום אין בה
כפת תמרים דא לולב. <br>ועליה אתמר נפרצו עליו פסול <br>בגין דהא איהו מקצץ בנטיעות. <br>(דהא לולב איהו קשורא ויחודא דכלא) <br>מאן דמברך עלה <br>ביומא קדמאה דסכות. <br>בגין דאיהו קשורא ויחודא דכלא. <br>ח"י עלמין <br>דאיהו לקבל ח"י חוליין דשדרה. <br>ובגין דא אוקמוהו מארי מתניתין <br>לולב דומה לשדרה
ורזא דלולב <br>צדיק כתמר יפרח. <br>ודא איהו כי כל בשמים ובארץ. <br>ותרגם אנקלוס דאחיד בשמיא ובארעא
וצריך לנענע' ח"י נענועין <br>בשית סטרין. דאינון <br>חותם (נ"א חתם) (נ"א יצר) <br>מזרח ביק"ו וכו'. <br>שית הויות דאית בהון תמני סרי אתוון. <br>וכלהו רמיזין בספר יצירה <br>בשית סטרין
והכי אוקמוהו מארי מתניתין <br>מוליך ומביא <br>למאן דארבע רוחות העולם דיליה. <br>מעלה ומוריד <br>למאן דשמיא וארעא דיליה.
תלת הדסין גוף ותרין דרועין. <br>ואינון לקבל עינא ותרי וכנפי עינא. <br>תרי בדי ערבות לקבל תרין שוקין <br>ולקבל תרין שפוון.
וכד אינון כלהו אגוד' חדא <br>בלולב דאיהו שדרה. <br>מה כתיב אמרתי אעלה בתמר. <br>א' אתרוג. <br>ע' ערבה. <br>ל' לולב. <br>ה' הדס. <br>כלהו אתעבידו (לקבל) ד' מינין דמרכבתא. <br>הרוכב בהון איהו יקו"ק

Daf 29b

וצריך לסדרא בהון בהקפה <br>כגוונא דמזבח. <br>ולמאן. <br>לגן דאתנטעו אלין נטיעין ביה
ורזא דמלה <br>*נקבה תסובב גבר. <br>נקבה נ' מן גן. <br>גבר ג' מן גן. <br>ג"ן הוא כליל תלת וחמשין סדרין דאורייתא דבכתב. <br>וז' יומין דסוכות הא שתין. <br>לקבל שתין מסכתות
שמיני עצרת <br>חג בפני עצמו. <br>ביה נביעו דאורייתא <br>לאשקאה אילנא דאיהו נטוע בגן <br>ושרשוי וענפוי איהו כגוונא דחוג הארץ <br>דכל חגין מתחגגין בה.
<b>תשיעאה ברנה</b> <br>ודא איהו רננו צדיקים ביי'. <br>ודא דרגא דצדיק <br>ח"י עלמין. <br>מתמן רנה. וביה פורקנא <br>הה"ד צמח צדיק <br>ומתחתיו יצמח. <br>מתחתיו ודאי ההיא דאיהי עשירית לכלא.
וצדיק נטיל משמאלא. <br>ועמודא דאמצעיתא מימינא. <br>הה"ד <br>מימינו אש דת למו
(אלף קא יוד קא. יוד קא ואו קא. יוד קי ויו קי. <br>יוד קי ואו קי. אלף קא ואו קא. יוד קק וו קק. <br>אלף דלת נון יוד).
בההוא זמנא <br>דיהון תרין. שמהן כחדא <br>יתער ברתא דמלכא <br>בשיר השירים ומשלי וקהלת <br>דאינון שלשת אלפים משל <br>תלת *יודין <br>דאינון תלת טפין דמוחא <br>דנחתין מן י'. (נ"א ו') <br>ולאן אתמשכו. <br>לגבי צדיק דאיהו קשת הברית <br>ומה דהוה קטן אתעביד גדול.
ורזא דמלה <br>שופר הולך פזר גדול <br>מתי יהא זריק חץ <br>בדיוקנא דא <big><strong>֡</strong></big>
<b>פתח</b> רבי שמעון ואמר <br>עלאין <br>אתתקנו ואזדרזו <br>במאני קרבא לגבי חויא <br>דאיהו מקננא בטורין רברבין. <br>ואיהו קטיל לאדם קדמאה <br>ולכל דרין דהוו אבתריה.
ובג"ד כרוזא נפיק בכל יומא <br>מאן דקטיל ההוא חויא <br>דאיהו מקננא בטורין רברבין <br>יהבין ליה ברתא דמלכא <br>דאיהי צלותא <br>דיתיב על מגדלא <br>דאתמר בה מגדל עז שם יי' <br>בו ירוץ צדיק ונשגב.
אדהכי הא רעיא מהימנא קא אתי <br>בכמה עאנין ותורין ואמרין <br>וחוטרא בידיה. <br>סליק עיניה למגדלא <br>ואתא (נ"א וחמא) חד בר נש עולימא <br>צדיק שמיה <br>דהוה יתיב על מגדלא. קשתא בידוי <br>והוה זריק חצים לגבי חויא. <br>ודא איהו פזר <big><strong>֡</strong></big> גדול.
וחויא לא הוה חשיב לון.
וקשתא איהו לישנא דפומא. <br>אגוזא דקשתא פימא. <br>חוט השני (דא שפה) (נ"א דשפה) <br>חוט של קשת (נ"א חסד) <br>דביה הוה צדיק זריק חצין <br>דאינון מלולין דצלותא <br>לגבי חויא.
וחויא לא הוה חשיב לון.
ולאו בגין חלישו <br>דצדיק ח"י עלמין <br>אלא בגין חלישו <br>דההוא דזריק לון <br>דאיהו צדיק דלתתא מניה <br>(נ"א צדיק בר מיניה) <br>כד לאו איהו שלים <br>ובג"ד לא חשיב לון
עד דאתא רעיא מהימנא <br>ונטיל חץ חד וזריק לגביה <br>דא בתר דא בצלותיה <br>עד יפלח חץ כבדו דחויא.
דאיהו סמא"ל אל אחר <br>דתמן יסודיה ועקריה. <br>ובגין דא הכבד כועס. <br>במאי כועס <br>במרה דאיהי דבוקה ביה. <br>ודא סם המות נוקבא דיליה. <br>זנבא דיליה. יותרת הכבד <br>יותרת אתקריאת <br>דבתר דעבידת נאופין <br>יהיבת שיורין לבעלה.
וזנבא איהי שפחה (נ"א שליחא) דיליה <br>במרה כעיס. ובזנבא קטיל. <br>מרה איהי פרצוף דיליה. <br>יותרת זנב דיליה.
כגוונא דאדם <br>דעביד ליה פרצוף ולבתר זנב. <br>דהאי. אדם רע אתקרי. <br>ודא כגוונא דדא <br>דא אדם דאתנטיל מאילנא דחיי. <br>ודא אדם דאתנטיל מאילנא דמותא.
לבתר דיפלח חץ כבדו. <br>זרע יורה כחץ לגבי כלה. <br>יו"ד זרע דאתמשך מניה. <br>ודא ז'. <br>ואתמר בה לשלח לי למטרה. <br>ודא בת עין <br>בית קבול לזרע <br>דאיהו ז' ודאי.
מאי מטרה <br>דא ירח <big><strong>֪</strong></big> בן יומו <br>סיהרא קדישא <br>מטרה איהי ודאי לבת עין <br>נקודה זעירא מלגיו. <br>לגבה הוא שלח חצים <br>ברחימו דעינין
מטרה ודאי שכינתא <br>דאיהי אגינת על ישראל <br>מחויא בישא סמא"ל. <br>ולמאן

Daf 30a

דאיהי אגינת עליה <br>אתמר ביה לא תירא מפחד לילה <br>מחץ יעוף יומם. <br>באברתו יסך לך. <br>דא אבר מן החי <br>צדיק.
ותחת כנפיו תחסה <br>אינון ה"ה. <br>דאת ז' ו' איהו אברתו <br>כלול י"ו. <br>גופא דיליה ו'. <br>רישא דיליה י'. <br>גדפוי ה"ה <br>ובגין דא ותחת כנפיו תחסה
צנה וסוחרה אמתו. <br>צנה וסוחרה שכינתא עלאה ותתאה. <br>אמתו דא עמודא דאמצעיתא. <br>רישא דיליה חכמה עלאה. <br>צדיק איהו בצלמו כדמותו.
זכאה איהו מאן דנטיר ברית מילה. <br>ואורייתא דאיהו עמודא דאמצעיתא. <br>דתרוייהו מגינין עליה. <br>חד בעלמא דא וחד בעלמא דאתי:
<big><strong>תקונא ארביסר</strong></big>
<b>בראשית</b> <br>עלה אתמר ראשית בכורי אדמתך <br>תביא בית יי' אלקיך <br>לא תבשל גדי בחלב אמו.
ת"ח <br>חכמה עלאה עלה אתמר <br>קדש לי כל בכר <br>דכל בכורים על שמה אתקריאו. <br>ושכינתא מתמן אתקריא' בכורה. <br>חכמה ודאי עלה אתמר <br>ראשית כל בכורי כל.
וברא בוכרא דילה קדמאה דכלא <br>דא ו' עמוד' דאמצעי' <br>בכורי אדמתך <br>תרי סמכי קשוט. <br>מאי אדמתך <br>שכינת' תתאה. <br>ואנון כל בכורי כל. <br>מסטרא דצדיק <br>דאיהו כל.
ושכינתא איהי ארעא <br>דביה גדלין וצמחין אלנין. <br>דעלה אתמר צמח צדיק <br>דאיהו עץ פרי
אילנא רבא ותקיף עמודא דאמצעיתא. <br>עשבין ודשאין דאינון ת"ח <br>מתמן צמחין כגן <br>בגין דאיהי אורייתא דבע"פ.
ומאן אשקי ורוי (נ"א ורבי) בה <br>אלנין ועשבין ודשאין <br>מעין גנים דאיהי חכמה <br>ראשית כל בכורי כל. <br>ומאין נפקא מעינא דמיא <br>מבית יי' <br>הה"ד ומעין יצא <br>מבית יי'.
ובגין דא ראשית בכורי אדמתך <br>תביא בית יי' אלקיך. <br>וכן ראשית דעאני ואמרי <br>הה"ד וראשית גז צאנך <br>תתן לו. <br>וסמיך ליה לראשי' בכורי אדמתך כו' <br>לא תבשל גדי בחלב אמו. <br>מאי האי לגבי האי.
<b>קם</b> רבי שמעון על רגלוי <br>פתח בקלא סגיא ואמר <br>אליהו אליהו <br>נחית הכא ברשותא דמארך <br>ואנהיר עינייהו דאלין סבין בהאי מלה. <br>דלא יתון למיכל בשר בחלב
אדהכי הא אליהו קא נחית ולא אתעכב <br>אמר. בוסינא קדישא. <br>והא רזא דא ודאי איהו רזא <br>דלא תחרוש בשור ובחמור יחדיו. <br>כד בוכרא דאיהו ישראל עמודא דאמצעיתא <br>לא אתיין ליה לבית יי'. <br>חלב אתערב בבשרא <br>וגרמין לאתערבא שור בחמור. <br>ודא איהו כלאים <br>מין דלאו במיניה.
אמר ר' שמעון אליהו אליהו <br>והא שור איהו מסטרא דדכיו <br>וחמור מסטר' דמסאבו <br>דא איהו כלאים טב וביש. <br>אבל חלב איהו מסטרא דדכיו <br>ובשרא מסטרא דדכיו.
אמר ליה ודאי הכי הוא. <br>אבל האי רזא אשתמודע בקרא דא. <br>תוצא הארץ נפש חיה <br>למינה <br>דאע"ג דאינון מסטרא דדכיו. <br>כלהו אינון דכר ונוקבא. <br>ואינון זוגין. <br>ומאן דנטיל ממה דלאו איהו מיניה <br>ההוא בר דאתרכיב מתרוייהו. <br>עליה אתמר לא תבשל גדי בחלב אמו.
אמר בוצינא קדישא <br>בודאי כען איהו מלה בדוכתהא <br>ודא איהו ברירא דמלה. <br>ודא איהו מלאתך ודמעך לא תאחר <br>כמד"א <br>שמא יקדמנו אחר ברחמי.
חובא דא <br>דערב בר נש טפה בוכרא <br>בזווגא <br>נדה שפחה גויה זונה. <br>דא גרים דנטיל אחר בת זוגיה. <br>ואיהו מדה לקבל מדה

Daf 30b

ובגין דא <br>ראשית בכורי אדמתך <br>תביא בית יי' אלקיך <br>לא תבשל גדי בחלב אמו. <br>דההוא בר איהו ערבוביא <br>דנפיק כלאים <br>מאתתא דלאו מיניה <br>דאיהי כנגדו.
ובגין דא זכה עזר. <br>בת זוגיה דאיהי עזר ליה באורייתא <br>בפקודא בדחילו וברחימו <br>עזר לו בעלמא דין ובעלמא דאתי.
ואם לאו <br>אחרא דלאו איהו מיניה <br>איהי כנגדו <br>לאובדא ליה מתרין עלמין. <br>וכל דא גרים ליה <br>בגין דלא נטיר טפה קדמאה <br>לבת זוגיה
ועם כל דא <br>אם חזר בתיובתא <br>עליה אתמר <br>ושב ורפא לו. <br>ויהיב לו בת זוגיה <br>דאתמר בה רפאות תהי לשרך. <br>ואיהי דיוקנא דאורייתא <br>דאיהי אסוותא ואיהי חיים
הה"ד <br>עץ חיים היא למחזיקים בה. <br>ואתתיה איהי בדיוקנהא. <br>הה"ד ראה חיים עם אשה אשר אהבת. <br>אורייתא איהי טוב <br>הה"ד כי לקח טוב נתתי לכם. <br>אתתיה איהי בדיוקנהא <br>הה"ד <br>מצא אשה מצא טוב.
סוף סוף עשר מלין אתמר בהאי ועשר בהאי. <br>והא אוקמוה חבריא:
<big><strong>תקונא חמיסר ליום ח</strong></big>
<b>בראשיתּ</b> דא ישראל. <br>הה"ד קדש ישראל ליי' <br>ראשית תבואתה. <br>ראשית בלא ערבוביא אחרא. <br>ובגין דאיהו קדש <br>לא הוה ליה הרכבה ממינא אחרא.
ובגין דאיהו קדש. <br>איבא צריך ביה נטירו לגבי בת זוגיה <br>דאיהי ה' <br>ובגין דא ראשית תבואת ה'. <br>לית ביה פגימו. <br>הה"ד ויעקב איש תם <br>לית ביה פסולת. <br>(צריך למהוי נטיר) <br>איבא דא למלכא אתחזי <br>ובגין דא כל אוכליו יאשמו <br>רעה תבא אליהם נאם יי'
דדא איהו עץ החיים <br>דאיבא דיליה סם חיים <br>בת זוגיה <br>נטירא ליה בעלמא דין ובעלמא דאתי. <br>עלה אתמר ולקח גם מעץ החיים <br>ואכל וחי לעולם. <br>גם לרבות בת זוגיה <br>סם חיים דיליה. <br>ואיהו נטיר ליה בעלמא דין <br>ובעלמא דאתי. <br>ומאן דבעי לנטלא בת זוגיה <br>כגון אוריה דאקדים לדוד <br>אתמר ביה כל אוכליו יאשמו <br>רעה תבא אליהם נאם יי'
דבת זוגיה דצדיק <br>איהו מצה שמורה <br>לגבי מצה שלימה עשירה
ומאן גרים דא <br>למהוי בת זוגיה מצה שמורה לגבה <br>בגין דנטר טיפה דיליה <br>ומאן דפגים טיפה דיליה <br>איתקרי בת זוגו מצה פרוסה. <br>לחם עני.
ורזא דמלה <br>כל מאן דמזלזל בנהמא <br>או בפירורין דנהמא <br>דאינון טפין בכזית <br>(ס"א דאית בהון כזית) <br>עניות קא רדיף אבתריה. <br>אלא צריך לנטרא טפין דיליה <br>דלא יזריק לון באתר דלא אצטריך.
ובגין דא אוקמוהו מארי מתני' <br>אוקירו לנשייכו כי היכי דתתעתרו. <br>ואוקירו דלהון לנטרא טפה קדמאה <br>דלא יעביד בה פסולת.
דפסולת דאברהם ויצחק <br>גרים לאומה דעשו וישמעאל. <br>דאשתעבדון בבניהון בגלותא <br>ונסיונא דלהון באשא וסכינא <br>שזיב לון משרפה והרג דלהון.
יעקב בגין דלא הוה ביה פסולת <br>אתמר בזרעיה בגלותא וישכן ישראל בטח בדד <br>עין יעקב <br>אתמר הכא בטח בדד <br>ואתמר התם במפקנו דגלותא <br>יי' בדד ינחנו ואין עמו אל נכר.
לא אתערבון בבנוי <br>ערבוביא דגיורים <br>ובגין דא <br>אין מקבלים גרים לימות המשיח. <br>דעלייהו דזרע יעקב אתמר <br>גפן ממצרים תסיע <br>מה גפן לא מקבלא הרכבה ממין אחרא <br>כן זרעיה הוו נטרין אות ברית <br>ולא מקבלין הרכבה ממין אחרא.
וכל מאן דנטיר אות ברית זכי למלכו

Daf 31a

כגוונא דיוסף.
וישראל <br>בגין דנטרין ברית <br>זכו למלכותא <br>ואתמר בהון <br>כל ישראל בני מלכים. <br>ומשה בגין דנטר אות ברית <br>אתמר ביה ויהי בישורון מלך. <br>זכאה איהו מאן דנטר ברית:
<big><strong>תּקונא שיתסר</strong></big>
<b>בראשיתּ</b> דא חלה <br>הה"ד ראשית עריסותיכם <br>חלה תרימו תרומה. <br>והא אוקמוהו <br>דאדם חלתו של עולם הוה. <br>ומ"ל דחלה איהו ראשית. <br>דקרא אוכח הה"ד <br>ראשית עריסותיכם חלה <br>תרימו תרומה (ליי')
מאי חלה. <br>אלא *שבעה מינין אינון. <br>חטה ושעורה וגפן <br>ותאנה ורמון ארץ זית שמן <br>ודבש דהוא דבש תמרים.
חטה אילנא איהו דאכיל מניה אדם קדמאה. <br>ואיהו לא אפיק מתמן חלה. <br>ובגין דא לא חל ביה ה' <br>ושריא ביה ח"ט <br>וגרים ליה מותא.
וחלה איהי שכינת' <br>כלילא משבעה מינין אילין <br>ובה חב אדם קדמאה. <br>טפה דא י'. <br>עסה צריך לאפקא מינה חלה <br>ומיד חל על ההיא טפה <br>ויהיב ליה זרע כליל מתרוייהו <br>דאיהו ו'. <br>ורזא דמלה ה"א לכם זרע.
ובגין דא חלה ודאי <br>איהי פקודא דאתמני לאתתא. <br>דבגינה מת אדם <br>דאיהו חלתו של עולם.
צריכה איהי לאפרשא חלה <br>ולאפקא לה מעסתה <br>דאיהי טפה דילה <br>להחזירה על אדם.
איהי אטפת (נ"א דעכה) שרגא דיליה <br>דאתמר ביה נר יי' נשמת אדם. <br>צריכה לאוקדא ליה בליל שבת <br>באתערו דשלהובין דאשא דרחימו <br>לגבי בעלה. <br>ורזא דמלה <br>מים רבים לא יוכלו לכבות את האהבה.
ואתערו דחמימותא דליל שבת מאתתיה <br>צריכה ברחימו ודחילו. <br>ודא איהו אשה כי תזריע <br>וילדה זכר.
איהי שפיכת דמים דאדם. <br>אזדריקת דמה. <br>ועל (כל) דא צריכה לנטרא ליה <br>מדם נדה.
ובגין דא <br>על תלת מלין אלין נשים זהירות <br>בנדה <br>ובחלה <br>ובהדלקת הנר.
ע"כ רזא דחטה דמתמן חלה. <br>חט"ה איהו רזא דעשרין ותרין אתוון דאורייתא:
<big><strong>תּקונא שיבסר ליום ט</strong></big>
<b>בראשיתּ</b> <br>עלה אתמר <br>ראשית מעשר דגנך (נ"א תבואתך) <br>ודא מלכות דאיהו מעשר. <br>ואיהי עשירית לעשר ספירות. <br>ובגינה מעשרין.
ומוץ ותבן <br>דאינון לבושין דחטה בהאי עלמא <br>פטורין ממעשר. <br>ומאן דבעי לאפקא מעשר מחטה <br>בעי לנקייה מן מוץ ותבן <br>דאינון ח"ט <br>ואשתארת איהי ה' נקיה. <br>בההוא זמנא יהא זריק בה טפה <br>דאיהי י' (וד).
וכגוונ' דא בזווגא דבר נש <br>צריך לנקא' טפה מחט"א <br>דאיהו יצר הרע. <br>למהוי זרעא נקיה <br>בה'. <br>הה"ד הא לכם זרע.
אבל בעלמא דאתי <br>חטה איהי נקיה. <br>איהי ולבושה. <br>ואיהי עשרין ותרין אתוון דאורית'.
ובג"ד בהמוציא <br>בעל הבית צריך לדקדק בה'. <br>למהוי איהי נקיה בלא פסולת.
ותרין עשורין אינון <br>דאמר קרא עשר תעשר <br>אמאי. <br>אלא בגין לקשרא לה בתרין דרועין <br>דאינון כהן לוי <br>דאינון מעשר ראשון ללוי. <br>מעשר מן המעשר לכהן.
דכל ספירן סלקין לעשר (בשכינתא) <br>עד דסלקין למאה <br>ואיהי אתעבידת תרומה לכלהו מאה <br>ובגין דא שיעור

Daf 31b

תרומה תרי ממאה. <br>לקבל תרין לוחין דאורייתא. <br>דאיהי תורה דאתייהיבת בארבעין יומין. <br>ודא איהו <br>תור"ה מ'.
ובה אתעבידו ספירן כלהו עשרונים. <br>תלת אבהן תלת עשרונים. <br>תרי נביאי קשוט אינון <br>עשרון עשרון:
בס' כ"י כתוב כאן תקונא כ"ג וכ"ד <br>ואח"כ התיקון י"ח.
<big><strong>תּקונא תּמני סרי</strong></big>
<b>בראשית </b>(ברא אלקים) <br>בר"א שי"ת. <br>אינון שית דרגין דנבואה <br>דאתמ' בהון שוקיו עמודי שש.
וכמה דאינון שית לתתא <br>הכי אינון שית לעילא. <br>ואינון שית סלקין לשתין. <br>באן אתר <br>בי'סו'ד ח"י עלמין.
אשתאר י"ד מן י'סו'ד <br>דא שכינתא תתאה <br>כלילא מארבע סרי פרקין דיד. <br>דאינון בחמש אצבעאן. <br>ואינון יקו"ק יוד קא ואו קא. <br>ארבע סרי אתוון דקב"ה <br>דכלילן בה. <br>ודא איהו <br>וביד הנביאים אדמה.
ס"ו מן יסוד <br>אנון לקבל שית דרגין דכרסיא <br>דאתמ' ביה שש מעלות לכסא. <br>ואת ו' סליק <br>בי' דאיהי עטרה דברית <br>לשתין <br>שית זמנין עשר. וסלקין לשתין <br>לקבל שתין גלגלין דסחרין לכרסיא. <br>וכרסיא תמן שכינתא <br>דאיהי דמיון ומראה דכלא.
דמיון הא דאתמר <br>וביד הנביאים אדמה <br>ועלה אתמ' <br>ותמונת יי' יביט.
על שם דכל פרצופין דנביאי <br>בה אינון רשימין. <br>אתקרי דמיון
ועל שם דכל נהורין דלעילא מינה בה אתחזיין <br>אתקריא' מראה. <br>הה"ד <br>יי' במראה אליו אתודע.
בסתימו דעיינין אתקריאת מראה בחלום <br>ורזא דמלה אני ישנה ולבי ער <br>ובפתיחו דעיינין איהו מראה בהקיץ.
ותרין ממנן תמן. <br>חד סגרו"ן וחד פתחו"ן. <br>ומטטרו"ן דאתקרי בשם תרוייהו <br>ממנא על תרין מפתחין אלין.
מסטרא דעמודא דאמצעית' <br>איהי שכינתא מראה בהקיץ. <br>ומשה בסטריה. <br>דכתיב ביה פה אל פה אדבר בו <br>ומראה ולא בחידות <br>ותמונת יי' יביט.
מסטרא דצדיק <br>דאיהו אור הגנוז לצדיקים לעלמא דאתי (נ"א לעתיד לבא) <br>אתקריאת מראה בחלום. <br>והוא דאתחזיא בה
מסטרא דגופא איהו יקוק <br>עמודא דאמצעיתא <br>דאתנטיל מתרין סטרין.
ואיהו רכיב על ארבע חיוון דאינון <br>פני אדם <br>פני אריה <br>פני שור <br>פני נשר. <br>יוד קא ואו קא אתקרי מלגאו דגופא. <br>ואיהו אדם לשבת על הכסא.
למאן דאיהו אדם <br>אתחזיא ליה בדמות אדם. <br>למאן דאיהו כשאר חיוון <br>אתחזיא ליה בדמות חיון דכרסיא. <br>לכל חד כפום חיליה.
ואל יתהלל המתהלל השכל ליה <br>אלא בשכינתיה. <br>דלא יכיל לאשגא ליה שום נביא וחוזה <br>אלא בשכינתא.
ואית אדם לעילא מאדם <br>מסטרא דחכמה. <br>כ"ח מ"ה ודאי <br>ואתמר ביה <br>חכם עדיף מנביא.
<b>קם</b> רבי שמעון וכלהו חבריא ואמר
רעיא מהימנא רבן דכל נביאיא <br>קום אתער משנתך <br>דאנת איהו בכל נביאיא כגוונ' דשמשא <br>דסיהרא וככביא מניה נהרין. <br>ולית לון נהורא מסטרא אחרא. <br>ובזמנא דאנת תתכנישת מעלמא <br>אתמר בהון יחשכו ככבי נשפו.
קום אנהיר נהורין (נ"א נהורך)
ולא עוד <br>אלא בזמנא דאנת אתכניש מן עלמא <br>ביתא דנבואה דאתמר בה <br>לא כן עבדי משה בכל ביתי נאמן הוא. <br>איהי סתימא.
קום אפתח לה <br>דאיהי ביתא עלאה <br>גניזא דכל גניזין דלעילא <br>סתימין (נ"א חתימין) <br>דמלכא עלאה תמן <br>ואנת הוית כבן בית <br>בן דההוא ביתא.
*בית <br>ב' אימא

Daf 32a

עלאה. <br>י' חכמה אבא. <br>ת' תפארת. בן בית דלעילא. <br>ואנת הוית בדיוקניה
דבההיא (נ"א דלהאי) בית <br>לא הוה רשו לנביא וחוזה לאעלא תמן <br>אלא ברשו
ואנת הוית עאל בלא רשו. <br>כברא דמלכא <br>דלית תמן תרעא סתימא ליה.
ולא עוד <br>אלא דנביאיא אחרנין לא הוו עאלין למחמי למלכא <br>אלא בשעתין ידיעאן וביומין ידיעאן <br>כגוונא דאשכחנא באהרן דהוה עלאה מכלהו <br>דאתמר ביה <br>ואל יבא בכל עת אל הקדש <br>אלא בזאת יבא אהרן אל הקדש. <br>כ"ש אחרנין. <br>ואנת בכל שעתא ושעתא ובכל יומא דאנת בעי <br>הוית עייל למחזי למלכא.
ולא עוד <br>אלא כל נביאיא <br>הוו חזיין (נ"א משיגין) נבואה דלהון <br>באברין דמלכא. <br>כל חד וחד באבר ידיעא ולא יתיר. <br>מנהון ברישא דמלכא. <br>מנהון בנימין דרישא <br>דאנון ככביא ומזלי דלית לון חושבנא. <br>מנהון בעיינין <br>מנהון באודנין. <br>מנהון באנפין. <br>מנהון בחוטמא. <br>מנהון בפימא. <br>מנהון בצואר. <br>מנהון בידים. <br>מנהון בקומה דאיהו גופא. <br>מנהון בשוקין. <br>מנהון באות ברית. <br>מנהון בלבושין דמלכא <br>דלא הוה לון רשו לאסתכלא יתיר.
אבל משה <br>בכל אבר ובכל אתר <br>הוה משיג נבואה דיליה. <br>ובכל אבר ואבר איהי הוה נחתא לגביה. <br>מה דלא הוה הכי לשאר כל נביאיא.
דכל חד סליק לאבר דיליה <br>דנשמתיה הוה אצילות מההוא אבר. <br>וההוא אבר הוה ליה אבוי.
וברתא דמלכא <br>איהי היכלא דכל אבר ואבר. <br>מצוה דכל אבר ואבר.
אד' איהו כחשבן היכ"ל. <br>ובגין דא (נ"א ובגינהא) אתמר <br>אד' שפתי תפתח
יקו"ק איהו בכל אבר ואבר. <br>אד' היכל (יקו"ק בכל אבר ואבר) <br>ואיהי נבואה דכל אבר ואבר. <br>מראה דכל אבר ואבר אתקרי
וכל אבר ואבר אית ליה (נ"א אתקרי) <br>ספירה ידיעא.
היכלא דכלהו שכינתא תתאה אד'. <br>וכמה ממנן <br>נטורי תרעין אינון להיכלא <br>דלא יעלון תמן נביאיא אלא ברשו.
קום ר"מ קום אפתח היכל' <br>דהא כמה מארי דנבואה אינון דפקין <br>לתרעין דהיכלא ואמרין <br>אד' שפתי תפתח <br>ואיהי סתימ' לגבייהו <br>עד דאנת תיתי תמן איהי לא אתפתחת.
למלכא <br>דהוו צריכין ליה עבדוי ואפרכסוי <br>וממנן ושלטני ארעא למחזי עמיה. <br>כל חד כפום צרכוי. <br>וכל חד כפום שלטנותיה. <br>וכל חד כפום עסקוי. <br>מה עבד מלכא. <br>שוי כלא בידא דמטרוניתא ואמר <br>כל מאן דבעי למשאל שאלתוי ייתי למטרוניתא <br>דאיהי בית דילי. בית י' <br>(נ"א בת י'). <br>היכל דילי <br>והאי איהו אל יתהלל המתהלל <br>השכל וידוע אותי <br>כי אם בזאת.
בההוא זמנא דפקין כלהו לפתחא (נ"א לתרעא) <br>דתמן סגרו"ן דסגיר. <br>ותמן פתחו"ן דפתח. <br>מיד ייתי רעיא מהימנא <br>ויימא אד' שפתי תפתח.
קמ"ץ. פת"ח. <br>דא סגיר. ודא פתח. <br>תרין תרעין (נ"א שפוון) (נ"א שב"א). שערי צדק. <br>עלייהו אתמר פתחו לי שערי צדק.
מלגאו איהי *סגולת'. <br>סגול איהו בעלה. <br>ואיהי סגולת' <br>עטרה על רישיה חלם <br>עליה אתמר <br>אבוא בם אודה יק <br>*אבו"א איהו עשר <br>דאיהי נקודת חל"ם <br>וביה

Daf 32b

אודה יק <br>דאיהו כתר על כלהו.
זֵה דא צֵרי <br>ואינון תרי סמכי קשוט <br>צדיקי' יבאו בו דא צדיק <br>דאיהו אות ברית בתרויהו. <br>איהו חיר"ק תחות צר"י. <br>ואיהו שורק קשורא דתרויהו. <br>(שור"ק באת ו' קשורא דדכר ונוקבא).
ובג"ד <br>אודך כי עניתני <br>ותהי לי לישועה. <br>דא שכינתא <br>דאיהי מסטרא דצדיק <br>שורק לגבי בעלה. קשורה דיליה.
ואיהי חר"ק תחות צר"י <br>תרי סמכי קשוט. <br>ואיהו סגו"ל תחות תרין דרועין. <br>ואיהי חל"ם לעילא בכתר.
ובגין דא אבן מאסו הבונים <br>היתה לראש פנה. <br>כלהו אמרין מאת יי' היתה זאת <br>היא נפלאת בעינינו <br>בזמנא דאיהי לראש פנה אתקריאת רישא. <br>ועלה אתמר ראשך עליך ככרמל.
כד סליקת לגבי מלכא <br>כמה מלאכין וכמה נשמתין סלקין עמה <br>דאנון נימין דילה <br>דתליין מינה כענבין באתכלא.
וכמה מלאכין ונשמתין נהרין קדמהא <br>דאתקריאו עיני יי' <br>ועלייהו אתמר <br>כי עיניו על דרכי איש.
וכמה פקודין סלקין קדמהא <br>דאתקריאת בכלהו <br>מצות יי' ברה מאירת עינים.
וכמה מלאכין סלקין עמה <br>דאתקריאו אזני יי' <br>דממנן על קלין דצלותין <br>ועל שיחת בני האדם <br>למשמע צלותין.
וכמה מלאכין סלקין עמה <br>דאתקריאו פני יי' <br>דאתמר בהון ודמות פניהם <br>פני אדם וגו' <br>נהרין בכמה גוונין.
וכמה מלאכין סלקין עמה <br>דאתקריאו רוחין ואשין <br>דאתמר בהון עושה מלאכיו רוחות <br>משרתיו אש להט <br>(ס"א אינון) דממנאן <br>על ריחא ותננא דקרבנין <br>ואינון מארי דחוטמא.
וכמה מארי דקלין ודבורין דפימא <br>סלקין עמה <br>דאתמר בהון <br>כי עוף השמים יוליך את הקול <br>ובעל כנפים יגיד דבר.
וכמה מארי דצוארי סלקין עמה <br>דתמן קנה ושט <br>דממנן על קרבנין וצלותין (ס"א דצלותין) <br>דאתמר בהון את קרבני לחמי לאשי <br>ואלין אתקריאו אשי"ם.
וכמה מלאכין סלקין עמה דאתקריאו מארי דידין <br>דאתמר בהון וידי אדם מתחת כנפיהם.
וכמה מארי דגופא סלקין עמה <br>דאתמר בהון וגויתו כתרשיש.
וכמה מארי דברית סלקין עמה <br>דאתמר בהון כמראה הקשת <br>ואינון מארי דאותות.
וכמה מארי דרגלין סלקין עמה <br>דאתמר בהון ורגליהם רגל ישרה.
וכד איהו בהיכלהא <br>כלהו נביאיא סלקין תמן ודפקין לתרעא <br>ואמרין אד' שפתי תפתח.
תלת קדמאין דצלותא <br>אינון מסדרין שאלתין על נפשא <br>לאעלא בהון קדם עלת העלות <br>דתמן חיי נפשא
אמצעיות ממנן על שאלתין <br>למשאל בעותהון על צרכי גופא.
תלת בתראין <br>מקבלין תיובתא דכל שאלתין <br>מן מלכא.
ולעילא מכלהו *יד כותבת. <br>ולתתא מכלהו יד חותמת. <br>הה"ד וביד כל אדם יחתום
יד כותבת אורייתא דבכתב דאיהי לימינא. <br>יד חותמת אורייתא דבע"פ דאיהי לשמאלא.
אוריית' דבכתב דאיהי לימינא עליה אתמר <br>ובני ישראל יוצאים ביד רמה <br>ודא עמודא דאמצעיתא <br>דאיהו אורייתא דאתייהיב מימינא <br>דתמן חכמה.
*אורייתא דבע"פ <br>דתמן שכינתא תתאה <br>פה אתקריאת מסטרא דצדיק. <br>דהכי סליק פ"ה <br>לחושבן מיל"ה <br>דאיהו כל פה
ובגין דא <br>וביד כל אדם יחתום <br>ואיהי לשמאלא <br>דתמן איהי אימא עלאה <br>דאתמר בה חתמנו לחיים. <br>וצדיק על שמה <br>אתקרי ספר חיים

Daf 33a

כמה דאמרי' ובספר חיים וגו'.
הא אתפתחת היכלא.
הא קא אתיין נביאייא <br>מארי דרגלין <br>דקא דפקין לתרעא <br>ואמרין לההוא דסגיר היכלא סגרו"ן <br>ואתקרי אד' שמיה כשם רביה. <br>אמרין ליה אד' שפתי תפתח. <br>אפתח תרעין דהיכלא.
בההוא זמנא <br>עאלין נטורי תרעא למלכא <br>ואמרי ליה
רבון עלמין <br>הא מארי דרגלין דפקין לתרעא <br>דאינון שלוחי מצוה <br>דקיימין בעמידה דצלותא קדמך.
בההוא זמנא <br>יהב לון רשו לאעלא.
מטרוניתא <br>דאיהי מצוה דמלכא <br>אפטרופוס' דכל פקודין <br>אוליפת זכו קדם מלכא בגינייהו. <br>ויימא ליה
רבון עלמא <br>הא אלין דקיימין קדמך בצלותין <br>צריך למיהב לון שאלתין דלהון.
בההוא זמנא <br>קלא נפיק לגבי מארי דרגלין ואמר <br>בן אדם עמוד על רגליך ואדבר אותך. <br>מליל עמי מה שאלתך <br>באמצעיות דצלותין <br>וינתן לך בבתראין
מטרוניתא קבלת שאלתוי.
וצריך למיתב תלת פסיעאן לאחורא <br>דלא יתחזר כתפוי לגבי מלכא.
אלין נפקין <br>וסגרו"ן סגר תרעא אבתרייהו
הא מארי דאותות קא דפקין לפתחא ואמרין <br>אד' שפתי תפתח. <br>תפתח דא פתחו"ן
ואלין אינון מארי דח"י ברכאן דצלותא <br>מסטר' דח"י עלמין <br>דמיחדין לקב"ה ושכינתי' תמן. <br>דצדיק תשיעאה איהו <br>מעילא לתתא ומתתא לעילא.
תשע נקודין תשע טעמי <br>ועלייהו אתמר ויתן אותם אלקים <br>ברקיע השמים <br>ודא צדיק דביה כל נקודין. <br>להאיר על הארץ <br>דא שכינתא דאיהי כלילא מכל אתוון.
מיד מארי שאלתין דפקין לתרעא.
כמה נטורי תרעא עאלין קדם מלכא ויימרון <br>רבון עלמא <br>הא מארי צדיקי' מארי דצלותין <br>דמברכין לך בח"י ברכאן <br>בעון לאעלא קמך.
מיד <br>מני למפתח לון ולמהב שאלתוי.
ואלין אינון מארי דאותות <br>מסטרא דאלין דאתמר בהון <br>והיו לאתת ולמועדים <br>ולימים ושנים.
ואלין אנון דסגדין על ברכהון <br>בח"י עלמין <br>(כל) בח"י ברכאן לגבי שכינתא.
אלין נפקין
הא מארי דקומה דפקין לפתחא <br>דאינון כרעין וסגדין למלכא בצלותין. <br>כמה דאמרו <br>כל הכורע כורע בברוך <br>וכל הזוקף זוקף בשם
כורע לגבי אד' <br>בצדיק <br>דאתמר ביה והמלך שלמה ברוך <br>וזוקף לגבי יקו"ק. <br>לחברא לון תרוייהו <br>כגוונא דא יאקדונק"י.
ועל כלהו אוליפת שכינתא זכו.
ואינון כד סלקין לעילא נשמתהון <br>כמה חיוון מקבלין לון על גדפייהו וסלקין לון <br>עד תרעא דהיכלא דמלכא.
מיד דאלין דפקין לפתחא <br>אולפין זכו קדם מלכא בגינייהו <br>ומני מלכא למפתח לון. <br>ואלין אינון דממללין קדם מלכא בחשאי <br>ושאלין מניה בעותהון בחשאי. <br>יחידים קדם מלכא. <br>ומלכא יהיב לון שאלתין דלהון.
מיד <br>הא מטרוניתא אחידת בהון <br>ואוליפת זכו בגינייהו <br>קדם דיפקון מן היכלא <br>ואמרת
רבון עלמין <br>אלין אינון דהוו מכסיין לי <br>בעטופא דמצוה דציצית <br>בחמש קשרין ותלת עשר חוליין לכל סטר <br>ובתלתין ותרין ענפי מצוה.
מיד <br>מני קב"ה למלאכין דמרכבתא דלעילא <br>לנטלא לון בגדפייהו <br>ולפרחא בהון מאתר לאתר <br>ולכסאה עליהון מכל מזיקין ומלאכי חבלה.
הא אלין נפקין והא אחרנין דפקין לתרעא.
מיד <br>עאלין נטורי תרעין ואמרין
רבון עלמא <br>הא מארי ידין <br>דקשרין תפלה של יד <br>על דרועייהו שמאלא בצלותא <br>ותפלין על רישא <br>קא עאלין.
ואלין אינון דיהבין דורונא לך בימינא. <br>דאיהי צדקה <br>צ' תשעים אמנים. <br>ד' ארבע קדושות. <br>ק׳ מאה ברכאן. <br>ה' חמשה חומשי אורייתא.
ומיד מני לון למפתח לון.
בההוא

Daf 33b

זמנא <br>וידי אדם נפקין. <br>דאינון גדולה גבורה. <br>ומקבלין דורונא דלהון.
הה"ד <br>וידי אדם מתחת כנפיהם. <br>מאי אדם <br>ההוא דאתמר ביה כתפארת אדם.
ומקבלין מנייהו דורונ' <br>ויהבין ליה למלכא. <br>ואם דורונא לאו איהו כדקא יאות <br>לכלבא אתמסר <br>ודחיין שאלתוי (ס"א לון) לבר.
דאית דלא פתחין לון תרעין <br>ואתמר בהון בחוץ תעמד. <br>וממלל מלכא בהון מלבר <br>ויהיב לון שאלתוי מלבר <br>ואזלין לון.
דלאו כלהו עאלין לבי מלכא. <br>אלא אלין מארי דביתא <br>דאתמר בהון ילדים אשר אין בהם כל מום <br>לא בצלותהון ולא בנשמתהון. <br>וטובי מראה בכל עובדיהון. <br>ומשכילים בכל חכמה ושפירן למחזי. <br>דעלייהו אתמר הראיני את מראיך <br>השמיעיני את קולך <br>כי קולך ערב ומראך נאוה.
ויודעי דעת ומביני מדע <br>דידעין בחכמה ובתבונה ודעת. <br>דאין דורשין במעשה בראשית <br>אלא אם הוא חכם בחכמה. <br>ומבין בבינה. <br>ויודע בדעת.
ואשר כח בהם דא שכינתא עלאה <br>דאיהי כח אתוון דעובדא דבראשית <br>לעמוד בכלהו בעמידה דצלותא.
אלין יעלון להיכלא דמלכא <br>דאינון צדיקים גמורים.
בינוניים יהיב לון שאלתין דלהון מלבר <br>ולא עאלין לגאו.
רשיעייא אדחיין מתמן <br>ולא יהיב לון שאלתין דלהון <br>אלא עלייהו אתמר מי בקש זאת מידכם <br>רמס חצרי.
ואלין אינון רשיעייא <br>דהוו מבזין למלכא בצלותהון <br>דמנחן למשמע צלותא <br>ופסקין לה על שיחה בטלה
אלין נפקין.
הא אחרנין עאלין. <br>אינון מארי דצואר <br>דהוו מברכין לקב"ה <br>על מאכלין ומשתיין <br>דקרבנין דאמרין בכל יומא <br>צו את בני ישראל ואמרת אליהם <br>את קרבני לחמי לאשי ריח ניחוחי <br>דהוו מקרבין לקב"ה ושכינתיה <br>בכמה קרבנין דצלותין <br>ואלין אינון דמהניין <br>בענג שבת <br>ומברכין לקב"ה. <br>קב"ה יהיב לון שאלתין דלהון. <br>ולאחרנין דהוו אכלין בלא צלותא אתדחיין מתמן <br>ויהבין לון בידא דכמה מלאכי חבלה <br>דאינון מזיקין.
הא אלין נפקין
הא מארי דקלין ודבורין <br>בזמירות ותושבחות והודאות דצלותא <br>דפקין <br>ומארי דקלין <br>דקראן לקב"ה בק"ש <br>שמע ישראל תרין זמנין ערב ובקר.
<b>אדהכי</b> <br>הא מארי דרגלין קא דפקין לפתחא <br>מארי דעמידה דצלותא <br>דאתמ' בהון ואשר כח בהם לעמוד <br>בהיכל המלך
המלך סתם דא קב"ה <br>היכל המלך דא אדנ"י <br>דאתמ' ביה אד' שפתי תפתח. <br>אד' סליק לחושבן היכ"ל <br>ואיתמר וה' בהיכל קדשו <br>הס מפניו כל הארץ
זכאה איהו מאן דזכי לאעלאה להיכליה <br>דקב"ה <br>למחזי למלכא ומטרוניתא
זכאה פימא (דאיהי היכל יקו"ק) <br>דשריא ביה צלותא <br>דאיהי אד' דאמרין לה אד' שפתי תפתח. <br>וזכאין שפוון דאינון תרעין דהיכלא <br>כגוונא דאלין דאתמר בהון <br>פתחו לי שערי צדק.
דכד פומיה פתח בצלותא בשכינתא. <br>ויי' יענה מיד. <br>הה"ד <br>אז תקרא ויי' יענה. <br>א"ז תמניא אתוון יקו"ק אקי"ק. <br>ויי' יענה הוא ובית דינו <br>ודא יקו"ק אד' יאקדונק"י
לקבל תמניא אתוון אלין. <br>אינון (אתוון) (ס"א חיוון) דחשמל. <br>דאינון חיוון דאשא <br>פעם חשות <br>ופעם ממללות. <br>בצלותא מיושב ממללות <br>בצלותא דמעומד חשות.
(נ"א כאן שייך וכד בר נש מצלי שבדף לד)
ות"ח <br>אם בר נש סליק <br>במחשבתיה בצלותא דיליה <br>לשכינתא. <br>או בכל פקודא ופקודא דעביד. <br>(נ"א ות"ח בצלות' דסליקת שכינתא <br>או בכל פקודא דסליקת שכינתא) <br>מיד דדפיק <br>לפתחא דהיכלא דמלכא <br>נביא או חוזה או חכם <br>או צדיק או חסיד <br>מיד דקרא לה לתרעא. <br>אם שכינ' סליקת תמן <br>יקוק יענה מיד. <br>ולא אמתין לעבד או ממנא <br>דאפתח ליה. <br>אלא איהו ממש אפתח ליה <br>מחביבו ורחימו דאית ליה לגבה <br>כחתן לגבי כלה.
ואם שכינתא לא סליקת <br>בההוא צלותא או פקודא. <br>לא חשיב ליה קב"ה <br>למפתח ליה היכליה <br>ואפילו ע"י שלוחא.

Daf 34a

ולאו איהו כדאי למיעאל להיכלא דמלכא. <br>ועליה אתמר בחוץ תעמוד. <br>ומלבר יהבין ליה בעותיה <br>ע"י שליחא או ממנא.
ואי לא סליק צלותיה כדקא יאות <br>דחיין ליה לבר וסגרין תרעין באנפוי. <br>ועליה אתמר <br>אז יקראנני ולא אענה <br>ישחרנני ולא ימצאנני
והכי כד קראן ישראל <br>כל חד וחד לקב"ה <br>בק"ש או בצלות' <br>או בכל פקודא <br>אם שכינתא לאו איהי תמן <br>לא נחית תמן.
הה"ד <br>בכל המקום אשר אזכיר את שמי <br>אבא אליך וברכתיך. <br>ותרגם אנקלוס <br>בכל אתר דאשרי שכינתי תמן וגו'
דכד ב"נ סליק שכינתא <br>בפקודין דיליה <br>לגבי קב"ה. <br>קב"ה נחית עליה בגינה. <br>ובג"ד אמר הנביא אל יתהלל וגו' <br>כי אם בזאת. <br>והא אוקמוהו.
(והכי כד בר נש סליק שכינתא <br>בצלותא דיליה לגבי קב"ה. <br>קב"ה נחית לקבל צלותיה <br>ושכינתיה אקדימת) <br>(נ"א והכי כד בר נש <br>נחית לקב"ה <br>בצלותיה לגבי שכינתא <br>מיד שכינתא אקדימת) <br>לאפתחא ליה הה"ד <br>ויהי *הוא טרם כלה לדבר <br>והנה רבקה יצאת.
ודא איהו רזא <br>דאוקמוה מארי מתני' <br>אם שגורה תפלתי בפי יודע אני שהו' מקובל <br>ואם לאו יודע אני שהוא מטורף <br>וטורפין לו צלותיה באנפוי.
ובג"ד ויהי הוא טרם כלה לדבר <br>ולמללא בצלותיה בשם יקו"ק. <br>מיד שכינתא נפקת לגביה <br>(ס"א לקבליה). <br>ובגיניה *נחתת שכינ' לרגלוי <br>הה"ד צדק לפניו יהלך <br>וישם לדרך פעמיו.
וכד שכינתא איהי עומדת על ישראל <br>וישראל אינון רגלין דקמת עליהו בגלותא. <br>קב"ה משבח לה בהון <br>מה יפו פעמיך בנעלים וגו'.
ועוד <br>מה יפו פעמיך <br>כד ישראל הוו מקיימין שלש פעמים בשנה.
ועוד <br>מה יפו פעמיך בנעלים <br>בזמנא דעמדו ישראל על טורא דסיני <br>דעלייהו אתמר ועמדו רגליו ביום ההוא.
ועוד <br>מה יפו פעמיך בנעלים <br>כד קיימין בר"ה <br>ביומא דדינא בצלותא. <br>קב"ה בגינייהו <br>עומד מכסא דין <br>ויושב על כסא רחמים.
בזמנא דאינון קיימין בשכינתא בגלותא <br>וסבלין עלייהו <br>כמה דינין וכמה יסורין <br>דאמרין כי עליך הורגנו כל היום <br>נחשבנו כצאן טבחה
וכד בר נש מצלי <br>צריך בקדמית' לנחתא קב"ה <br>דאיהו יקו"ק <br>בק"ש.
וליה אמרין שמע ישראל <br>בכל שבתות וימין טבין <br>בגין *דיומין דחול תרעא דהיכלא פנימאה איהי סתימא <br>הה"ד כה אמר יי' אלקים <br>שער החצר הפנימי' הפנה קדים <br>יהיה סגור *ששת ימי המעשה.
ואמאי <br>בגין דמטטרון שליט עלייהו. <br>וביום השבת דייתי בעלה <br>יפתח <br>וכן ביום החדש יפתח.
ובגין דא כד נחית בר נש יקו"ק <br>בק"ש <br>צריך לנחתא ליה באד' <br>דאיהו בפימיה. <br>ובגין דא אד' שפתי תפתח <br>ופי יגיד תהלתך
דתלת צלותין אינון בשבת. <br>ורביעאה צלותא דמוסף <br>צלותא דערבית אתה קדשת <br>ודא שכינתא תתאה <br>דאיהי מסטרא דשמאלא דתמן ליואי <br>דאתמר בהון וקדשת את הלוים
צלותא דשחרית <br>ישמח משה במתנת חלקו <br>ודא נשמת כל חי <br>דאיהי אימא עילאה <br>עלה אתמר אם תשכבון בין שפתים <br>אל תקרי אם אלא אם <br>דעלה אתמר וישכב במקום ההוא <br>באתר דיש כ"ב אתוון דאוריתא <br>שכיבת תמן.
זכאה איהי פימא דאורייתא <br>דההיא שעתא שכיבת תמן.
צלותא תליתאה <br>אתה אחד ושמך אחד <br>דא יקו"ק <br>עמודא דאמצעי' דאחיד בתרוייהו
ואינון <br>נשמה יתירה <br>ורוח יתירה <br>ונפש יתירה. <br>נפש יתירה בערב שבת אתה קדשת <br>*נשמה יתירה נשמת כל חי <br>דאתמר בה <br>ישמח משה במתנת חלקו. <br>רוח יתירה אתה אחד ושמך אחד.
זכאה איהו מאן דאפתח פימוי בתלת צלותין <br>לקבלא

Daf 34b

לון בשבת.
תפלת מוסף דא צדיק <br>דכליל כלהו צלותין <br>וביה אמרין בצלותא דמוסף <br>כתר יתנו לך יי' אלקינו.
וכתר איהו כתר עליון. <br>יי' אלקינו אבא ואימא. <br>קק"ק תלת אבהן. <br>יי' צבאות ברית מילה <br>ותרין ירכי קשוט. <br>מלא כל הארץ כבודו דא שכינתא.
זכאין שפוון דאינון תרעין דהיכלא <br>לקבלא בהון צלותין אלין. <br>ובגין דא אד' שפתי תפתח.
פתחו לי שערי צדק. <br>דכד בר נש אפתח פימוי בצלותא <br>בשכינתיה <br>מיד אז תקרא ויי' יענה <br>הוא ובית דינו. <br>א"ז תמניא אתוון דאינון יקו"ק אקי"ק. <br>אבא ואימא. <br>ויי' יענה מיד. <br>הוא ובית דינו יקו"ק אד'.
כד אינון באבא ובאימא <br>לימינא ושמאלא <br>כל חד איהו שם בפני עצמו. <br>וכד אינון בכתר עליון אינון ביחודא חדא <br>כגוונא דא יאקקויק"ק. <br>בחסד וגבורה אינון יקו"ק אקי"ק <br>ענפין מתפרדין לימינא ושמאלא. <br>בעמודא דאמצעיתא <br>אינון תרוייהו ביחודא חדא <br>והכי אינון ענפין מתפרדין בנצח והוד <br>יקו"ק לימינא אקי"ק לשמאלא. <br>בצדיק מתיחדים.
הא הכא רזא דאילנ' <br>דאתפשטן ענפוי מעילא <br>ומתייחדין בשרשוי לתתא <br>ודא עץ החיים.
עץ הדעת טוב <br>דלית ביה רע <br>מתתא לעילא כגוונא דא. <br>אד' שכינתא תתאה <br>יקו"ק עמודא דאמצעיתא. <br>ואינון בתרין ירכין <br>ענפין מתפרדין לימינא ושמאלא <br>והכי בתרין דרועין <br>מתפרדין ענפין לימינא ולשמאלא. <br>בצדיק אינון ביחודא חדא <br>יאקדונק"י. <br>ודא רזא דחשמל <br>חיוון דאשא ממללן.
כל הכורע כורע בברוך <br>דאיהי יאקדונק"י. <br>וכל הזוקף זוקף בשם <br>בתרין שמהן ודא יקו"ק אקי"ק.
ובהון הוה משבח שכינתא בשיר השירי' <br>מתתא לעילא <br>הה"ד מה יפו פעמיך בנעלים <br>בת נדיב <br>חמוקי ירכיך כמו חלאים <br>מעשה ידי אמן. <br>שררך אגן הסהר <br>שני שדיך <br>צוארך <br>ראשך <br>הא הכא מתתא לעילא
והיא משבחת לקב"ה מעילא לתתא <br>ראשו כתם פז <br>עיניו <br>לחייו <br>שפתותיו <br>ידיו <br>שוקיו <br>זכאה איהו מאן דסליק צלותא בכל אתר ואתר <br>(נ"א בכל אבר ואבר) בתקונא דא
(נ"א חזור לעיל ת"ח אם בר נש סליק)
ת"ח <br>יקו"ק אד' איהו קב"ה ושכינתיה <br>בתרין שוקין יקו"ק לימינא אד' לשמאלא. <br>ואינון אספקלריאה המאירה <br>ואספקלריאה שאינה מאירה. <br>בצדיק תרוייהו חד יאקדונק"י.
והכי בתרין דרועין <br>יקו"ק לימינא אד' לשמאלא. <br>בעמודא דאמצעיתא יאקדונק"י <br>תרוייהו ביחודא חדא <br>בסוד אמ"ן.
ובגין דא <br>גדול העונה אמן יותר מן המברך. <br>הא איהו מתתא לעילא
מעילא לתתא יקו"ק אקי"ק <br>תרוייהו חד בכתר עליון. <br>כגוונא דא יאקקויק"ק.
בחכמה ובינה יקו"ק אקי"ק. <br>בתרין דרועין יקו"ק אקי"ק. <br>בעמודא דאמצעיתא תרוייהו כחדא. <br>בנצח והוד יקו"ק אקי"ק <br>דא לימינא ודא לשמאלא. <br>בצדיק תרוייהו ביחודא כחדא
וכן במלכו' <br>תרוייהו ביחודא חדא כגוונא דא יקו"ק אד'. <br>ובה מתחברין יקו"ק אקי"ק <br>ובג"ד איהי קרית ארבע <br>חבורא דארבע שמהן <br>דאינון בארבע פרשיין <br>דתפלין דיד <br>ובארבע בתי דתפלין דרישא.
וכד נביא הוה סליק לעילא <br>ודפיק לתרעא <br>אי הוה סליק בשכינתא <br>הוה פתח ליה מיד והוה אמר ליה <br>בן אדם עמד על רגליך ואדבר אתך
דאנת הוא דהוית סביל לשכינתא בצלותא בעמידה. <br>עמוד על רגליך דאתמר בהון <br>וכף רגליהם ככף רגל עגל <br>עגולים כנקודים <br>דאינון מנהיגים לאתוון. <br>ומסטרא *דאתוון אינון מרובעין <br>הה"ד <br>על ארבעת רבעיהם בלכתם ילכו.
ועוד <br>על ארבעת רבעיהם אינון

Daf 35a

ארבע קדושות <br>דאומ' בר נש בכל יומא.
ועוד <br>עמוד על רגליך <br>בקדמאין.
ומה שאלתך עד חצי המלכות <br>באמצעיות.
ותעש בבתראין. <br>דתמן איהו בר נש כעבד <br>המקבל פרס מרבו והולך לו
אלין נפקין <br>דיהיב לון מלכא בעותהון <br>הא אחרנין קא דפקי לתרעא <br>מארי דברית מילה <br>ואמרי אד' שפתי תפתח.
זכאין אינון ישראל <br>דאינון רגלין דשכינת' <br>דקמת עלייהו בצלותא בעמידה. <br>דאיהי ודאי עלייהו <br>תפלה מעומד <br>וקמת עלייהו בגלותא.
ובמאי קמת עלייהו <br>בגין דנחתין לגבה יקוק <br>דעליה אתמר כל הזוקף <br>זוקף בשם. <br>דביה צריך בר נש לזקפא לשכינתא.
ואלין דלא זקפין לה בשם יקו"ק <br>בצלותהון או בפקודין דאוריתא (נ"א דלהון). <br>איהי צווחת עלייהו נתנני יי' <br>בידי לא אוכל קום.
דסמיכו דילה איהו בתרין דרועין <br>דאינון חסד וגבורה. <br>ועמידה דילה בתרין שוקין <br>דאינון נצח והוד.
וזקיפו דילה בגופא <br>דאיהו עמודא דאמצעיתא <br>יקוק שמיה. <br>ובג"ד כל הזוקף זוקף בשם. <br>ויחודא דילה בצדיק.
ובגין אלין דלא יכילת למיקם בהון בצלותא <br>ולית לה סמיכו <br>ולא זקיפו בהון בגלותא <br>אתעציבת בהון.
ורזא דמלה <br>בן חכם ישמח אב <br>ובן כסיל תוגת אמו. <br>ובגיניה ויתעצב אל לבו. <br>(ואמאי אל לבו <br>אם דא בן כסיל איהו תוגת אמו)
ואמאי כולי האי לאמיה ולא לאבוהי. <br>אלא דא רזא עלאה
איהו פקודין דעשה אינון מימינא <br>דתמן חכמה <br>כמה דאוקמוהו מארי מתני' <br>הרוצה להחכים ידרים.
ופקודין דלא תעשה אינון משמאלא <br>דתמן אימא עלאה. <br>דבהון אד' ש'מעה אד' ס'לחה <br>אד' ה'קשיבה ועשה אל תאחר <br>ביום הכפורים.
וכד לא חזרין בתיובתא <br>אינון דעברין על לא תעשה <br>דאינון משמאלא <br>אתמר עליהו <br>ובן כסיל תוגת אמו. <br>בגין דתמן אימא לשמאלא. <br>ולבא איהו לשמאלא <br>(ורזא דמלה) ובג"ד <br>ויתעצב אל לבו.
ותרין הויות אינון <br>לימינא ולשמאלא <br>כגוונא דא יקקו יוקק.
י' לימינא <br>וביה יי' בחכמה יסד ארץ <br>אב עם ברתא. <br>ה' עלאה עם ברא דאיהו ו' <br>תפלין על רישיה <br>הה"ד ובזרע עזו <br>אלו תפלין דרישא <br>דבכל אתר דאת ה' על ו' <br>איהי אימא.
ודא רזא <br>דקרבן עול' ויורד <br>דסליק ה' לגבי י' <br>ונחית ה' לגבי ו'. <br>ואם לאו האי הויה יקקו <br>דאתרמיז בהאי קרא <br>כי אם בזאת י"תהלל ה"מתהלל <br>ה"שכל ו"ידוע אותי <br>לא הוו ידעין בני נשא <br>קרבן עולה ויורד
(דכד לא הוה ב"נ קריב <br>את ה' עם י' <br>ה' עם ו'. <br>ומאן עולה ויורד. <br>מאן הוה ידע מאי ניהי ה' דאיהי ברתא <br>(נ"א אימא) <br>דאית ליה לסלקא לה לגבי אבא <br>וה' דאיהי אימא (נ"א ברתא) <br>לנחתא לה לגבי ברא)
(נ"א וכד חזא בר נש <br>דאם ה' איהי עם י' <br>וה' עם ו' <br>מאי עולה ויורד <br>מאן הוה ידע מאי ניהי ה' דאיהי אימא <br>דאית לה לסלקא לה לגבי אבא <br>או ה' דאיהי ברתא לנחתא לה לגבי ברא)
אלא בגין האי הויה דאיהי יקק"ו <br>דה' דאיהי על ו' איהי אימא עלאה <br>ובה אשתמע <br>ה' תתאה דאיהי תחות י' <br>דאיהי ברתא
ודא רזא דקרבנא <br>דצריך לסלקא ה' לגבי י' <br>ולנחתא ה' לגבי ו'
יוקק י' איהו לימינא חכמה. <br>ו' תורה שבכתב <br>מימינו אש דת למו <br>והאי איהו דאמרין <br>מוח הבן דאתמשך ממוח האב.
ה' עלאה לשמאלא <br>ומתמן אתיהיבת אוריתא שבע"פ <br>דאיהי ה' תתאה.
זכאין אינון ישראל <br>דידעין רזין עלאין בהויות <br>דבהון סלקין צלותין בהבלים דפומהון. <br>ונחתין אינון חיילין בהון כדקא יאות.
דכד ב"נ סליק שכינתיה בצלותיה. <br>קב"ה נחית עליה <br>הה"ד <br>בכל המקום אשר אזכיר את שמי <br>אבא אליך וברכתיך.
זכאין אינון ישראל <br>דאינון רגלין לשכינת' <br>למיקם עמה <br>בין בריוח בין בעאקו.
דכד אנון בדינא

Daf 35b

ביומא דדינא <br>דאיהי ר"ה <br>איהי קמת עמהון לדינא <br>דקיימין לה בצלותהון. <br>דעלייהו אתמר בהתהלכך תנחה אותך <br>בשכבך תשמור עליך <br>והקיצות היא תשיחך.
דבכל אתר דקיימין ישראל <br>בכל פקודא ופקודא <br>לשכינתא. <br>איהי קיימת בגינייהו בכל דוחקא וצערא <br>בין בארחא <br>בין בישובא <br>בין בימא. <br>ודא איהו בהתהלכך במדברא תנחה אותך. <br>הה"ד צדק לפניו יהלך <br>וישם לדרך פעמיו. <br>בשכבך בישובא תשמור עליך. <br>והקיצות למחת (ס"א למיזל) בימא <br>היא תשיחך.
ועוד <br>בהתהלכך בהאי עלמא תנחה אותך <br>בשכבך בקבר תשמור עליך <br>והקיצות בת"ה <br>היא תשיחך
הא אלין נפקין <br>והא אחרנין קא דפקין לפתחא <br>ואינון מארי רגלין. <br>מסטרא דרגלין דקב"ה <br>דאתמר בהון <br>ועמדו רגליו ביום ההוא <br>ועלייהו אתמר <br>כשש מאות אלף רגלי <br>הגברים לבד מטף.
אלין נפקין <br>הא אחרנין עאלין <br>מסטרא דאלין דאתמר בהון <br>ורגליהם רגל ישרה. <br>רגלין בעגולא אינון רגל ישרה. <br>ואית רגלין אחרנין מרובעין <br>דאופנים דאתמר בהון <br>על ארבעת רבעיהם בלכתם ילכו. <br>דבהון והחיות רצוא ושוב <br>כמראה הבזק. <br>ואנון רגלין בעגולא אינון כנקודין. <br>לאתוון *דאינון רגלין ברבועא.
ונביא דאיהו מסטרא דלהון <br>תמן הוה סליק רוחיה <br>ומתמן הוה שמע כל מה דהוה ליה למשמע <br>הה"ד ויאמר אלי בן אדם <br>עמד על רגליך ואדבר אותך
ועוד <br>ותבא בי רוח כאשר דבר אלי. <br>ותעמדני על רגלי ואשמע את מדבר אלי. <br>ותשאני רוח ואשמע אחרי וגו'. <br>בגין דדרגין אינון מסטרא דשכינתא <br>דאתמר בה וראית את אחורי. <br>אמר ואשמע אחרי.
מאי קול רעש גדול. <br>דאית רעש ואית רעש. <br>אית רעש דאתמר ביה לא ברעש יי' <br>דלא ייתי תמן קב"ה. <br>ואית רעש דייתי תמן.
אלא רע"ש בהפוכא ער"ש <br>כמה דאתמר יי' יסעדנו <br>על ערש דוי <br>ודא איהו כל משכבו <br>הפכת בחליו <br>דאתהפך רע"ש לער"ש. <br>ומאי ניהו ערש <br>אלא איהו עש"ר בהפוך אתוון. <br>ודא שכינתא דאיהי כללא דעשר ספירן <br>דעלה אתמר <br>אין קדושה בפחות מעשרה
דאיהי שריא לרישא דחולה. <br>ובגינה יי' יסעדנו. <br>ובמאי <br>על ערש דוי <br>על שכינתיה ודאי.
ואם שכינתא לאו תמן. <br>רוח סערה תמן <br>דאסעיר גופיה דבר נש <br>דכתיב ביה והאניה חשבה להשבר <br>דאיהי גופא דספינה
כד לית שכינתא סמיכת לה. <br>רוח סערה מהפך לה ותבר לה. <br>ובזמנא דשכינתא סמיכת לה <br>מיד קלא נפיק <br>בן אדם עמד על רגליך <br>וקאים ממרעא דיליה ונפיק מדינא <br>שלים בגופיה שלים בממוניה.
הא אלין נפקין <br>הא אחרנין דפקין לפתחא ואמרין <br>אד' שפתי תפתח <br>ואינון דסמיכין לשכינתא <br>בכמה רגלין דמועדים ויומין טבין <br>וכד אלין עאלין <br>קב"ה משבח לה בהון <br>מה יפו פעמיך בנעלים <br>בת נדיב
דאלין אינון דאתמר בהון <br>שלש פעמים בשנה יראה כל זכורך.
(ואפיקנא פעמיך מן פעמים. <br>ונעלים אלין נעילת הפסח <br>ונעילת עצרת <br>ונעילת חג.
חמוקי ירכיך <br>אלין אינון)
(נ"א ואפיקנא נעליך מן רגלים <br>אמר קב"ה <br>כמה אנת שפירא באלין נעלים <br>דאינון נעילת פסח <br>ונעילת עצרת <br>ונעילת חג.
חמוקי ירכיך <br>אלין אינון מסטרא דתרי ירכי קשוט <br>דאתמ' בהון שוקיו עמודי שש <br>ואינון שית דרגין דנבואה)
מסטרא דאת ו' <br>דאיהו צדיק <br>עמוד דסמיך לון. <br>ואיהו שית לקבל שש מעלות לכסא <br>וסליק באת י' לששים. <br>כגוונא דששים ושית גלגלים דסחרין לכורסיא. <br>ואינון ס"ו מן יסו"ד. <br>והא אוקמוה אשתאר י"ד. <br>ביה וביד הנביאים אדמה <br>ודא שכינתא יד חותמת <br>מסטרא דצדיק. <br>יד *כותבת מסטרא

Daf 36a

דעמודא דאמצעיתא. <br>איהי תמונת כל <br>ובגין דא וביד הנביאים אדמה.
הא אלין נפקין <br>הא אחרנין קא דפקין. לפתחא <br>ואמרין אד' שפתי תפתח <br>ואינון מארי דאות <br>דאיהו ח"י עלמין <br>דמצלין בח"י ברכאן דצלותין. <br>דמקרבין בהון קרבנא לקב"ה <br>דחשיבא לקבל <br>שבעה פרים ושבעה אלים. <br>ולקבל שתי תורים או שני בני יונה. <br>דמסט' דהאי אות אמר למשה <br>וזה לך האות
ואיהו כליל תרי עשר מזלות. <br>ושבעה ככבי לכת. <br>מסטרא דקדושה דאיהי בת שבע. <br>ומסטרא דוו' <br>דאיהו ו' עלאה ו' תתאה. <br>ועלייהו אתמ' <br>ומאתות השמים אל תחתו <br>כי יחתו הגוים מהם.
ה"א אינון שית ככבי לכת. <br>ה' ככבא שביעאה. <br>ו"ו תרין עשר מזלות. <br>דכל מזל אתקרי אות. <br>ואיהו ממנא על כל *שעתא דתרין עשר שעתין.
כל נביא אית ליה מזליה ושעתיה. <br>וכפום ההוא מזל וכפום פעולה דיליה <br>הכי אתגלייא ליה אות. מן וא"ו <br>דתרין עשר מזלות ממנן על תרין עשר שעתין <br>ועל תרין עשר ירחין. <br>ואלין מזלות מתמן <br>הוו ירתין תרין עשר שבטין נשמתין דלהון.
ואית מסטרא אחרא תרין עשר <br>דאתמר בהון שנים עשר נשיאים לאמתם. <br>דאינון אתקריאו טל"ה שו"ר תאומי"ם סרט"ן וגו'. <br>דא כגוונא דדא עבד קב"ה.
שית מזלות אינון מעילא לתתא <br>מחסד ועד יסוד. <br>ושית מתתא לעילא <br>מיסוד ועד חסד. <br>מסטרא דמלכות אתקריאו שבעה ככבי לכת <br>משכינתא עד חסד. <br>וכפום פעולה דההיא ספירה <br>הכי אתגלייא אות.
אות מסטרא דחסד איהו רחמי. <br>אות מסטרא דגבורה איהו דינא <br>ואחזי על קטולא דחייביא ושפיכו דדמא. <br>ואחזי בצדיקייא דם דבעירן <br>למיכל בחדוה וענג <br>דמאכלין בחתן וכלה. <br>ובשפיכו דדמא דקרבנין <br>הה"ד <br>וזבחת עליו את עלתיך וכו'. <br>ועלייהו אתמר <br>איזהו מקומן של זבחים שחיטתן בצפון.
ועוד אחזי בצדיקייא <br>דם ברית <br>דאתמר בה ואומר לך בדמיך חיי <br>ואומר לך בדמיך חיי.
מסטרא דעמודא דאמצעית' <br>איהו אות תלוי ארוך. <br>אם זכוון עובדין דעלמא <br>מטה כלפי חסד <br>ואם לאו כלפי דינא. <br>והכי אינון תלת אחרנין כגוונ' דא
ולחכימיא ברמיזא.
הא אלין נפקין <br>הא אחרנין דפקין לפתחא <br>מסט' דקשת <br>דאיהו אוף הכי אות ברית. <br>דאתמ' ביה כמראה הקשת <br>אשר יהיה בענן ביום הגשם <br>כן מרא' הנגה סביב <br>הוא מראה דמות כבוד יי' <br>וארא' ואפל על פני <br>ואשמע קול מדבר. <br>ואמאי הוא נפיל על אנפוי <br>בגין דאסיר לאסתכלא בקשת.
אמר ר' אלעזר <br>אבא ואמאי אסיר לאסתכלא בקשת.
א"ל ר"ש <br>ברי בגין אינון קליפין <br>דמתלבשין ביה ודאינון ביה <br>דאינון רוח סערה <br>ענן גדול ואש מתלקחת <br>ונגה לו סביב <br>ודא איהו דחזא יחזקאל ע"ה
דאמר <br>וארא והנה רוח סערה באה מן הצפון <br>דא קו תהו <br>קליפא ירוקא דאגוזא קו ירוק. <br>ענן גדול קליפה תניינא חוורא דאגוזא <br>ודא בהו. <br>ואש מתלקחת קליפה תליתאה דאגוזא <br>ודא חשך <br>ונגה לו סביב <br>דא קליפה ד' דאגוזא <br>דאיהי אתאחדא במוחא. <br>ומתוכם כעין החשמל <br>דא מוחא דאגוזא <br>ודא יאקדונק"י.
וברי <br>עד דאלין קליפין דאגוזא מתעברין ומתתברין <br>בתקיעה ושברים ותרועה. <br>דבהון שברים שבר תשבר מצבותיהם <br>דאינון קליפין דאגוזא. <br>ובתרועה תרועם בשבט ברזל. <br>ובתקיעה והוקע אותם לה'.
דאלין גרמו דותקע כף ירך יעקב <br>בגיד הנשה דאיהו צדיק.
ואתפרש מינה שכינ' <br>ואיהי בגלותא. <br>ואתדבק באתרהא קליפה (אחרא) דערלה <br>דאפריד בין צדיק ושכינתא. <br>על כן לא

Daf 36b

יאכלו בני ישראל את גיד הנשה <br>עד דאתעברת האי קליפה מתמן.
וברי <br>כל זמנא דאלין קליפין לא מתעברין מקשת. <br>לא יהא קשת בגוונוי נהירין.
וסימנא דא יהא בידך <br>עד דתחזי קשתא בגוונוי נהירין <br>לא תצפי לרגלי דמשיחא. <br>ומיד <br>דיהא נהיר בגוונין נהירין. <br>מיד וראיתיה לזכר ברית עולם.
ומיד אתגלייא <br>ההוא דאתמ' <br>ביה וזה לך האות כי אנכי שלחתיך. <br>לקיימא ביה <br>כימי צאתך מארץ מצרים <br>אראנו נפלאות.
בההוא זמנא אתגלייא <br>מ"ה <br>ש"היה <br>ה"וא שיהיה.
הא אלין נפקין. <br>אחרנין דפקין לפתחא <br>ואמרין אד' שפתי תפתח <br>ואינון מארי דקומה.
מסטרא דאימ' עלאה <br>אתקריאת שכינתא בטן <br>הה"ד מבטן מי <br>יצא הקרח. כעין הקרח הנורא
גוף דילה עמודא דאמצעיתא' <br>בטן עליה אתמר בטנך ערמת חטים. <br>שררך אגן הסהר <br>אל יחסר המזג וגו'
שררך דא ציון <br>דאיהו טבור עלמא <br>נקודה דמינה הושתת העולם <br>לארבע סטרין דאינון <br>מזרח ומערב צפון ודרום.
ולקבלייהו <br>רישא למזרח. <br>גופא למערב. <br>דרועין לדרום <br>רגלין לצפון.
אות ברית נקודה באמצעיתא <br>כגוונא דטבור. אגן הסהר
דא נקודה דסיהרא כגוונא דא כּ. <br>והיה ראשית נקודה באת בּ.
בת קול איהי ודאי. <br>כללא דנקודין ואתוון.
ואיהי פתוחה כלפי צדיקיא <br>וחסידיא וחכימיא מארי דאוריתא.
ופתיחה לגבי נביאייא <br>ולגבי נטרי ברית <br>וכל אינון דתליין בספירן <br>דאינון שמא קדישא דקב"ה.
ואיהי סתימא מסטרא אחרא כלפי רשיעייא <br>דבזמנא דאתיין לאסתכלא בה <br>חזרת אנפין לאחורא מנייהו כגוונא דא<b> </b> <img src="https://textimages.sefaria.org/Tikkunei_Zohar/45.png">.
ובגין דיעקב דאיהו דיוקניה <br>חקוקה בסיהרא תמן. <br>אתמר ביה לא הביט און ביעקב <br>ולא ראה עמל בישראל <br>יי' אלקיו עמו <br>ותרועת מלך בו.
ועל אינון דזרעא דיעקב אתמר <br>וישכן ישראל בטח בדד עין יעקב. <br>אתמר הכא בדד <br>ואתמר התם באתר אחרא <br>יי' בדד ינחנו <br>ואין עמו אל נכר.
דא יהא ביומוי דמלכא משיחא <br>דלא יהא פסולת בישראל <br>אלא יי' בדד ינחנו.
ומאן פסולת. <br>אינון גרים. <br>ובגין דא <br>אוקמו מארי מתני' <br>דאין מקבלים גרים לימות המשיח.
ובההוא זמנא <br>מתפשטא סיהרא מאלין קליפין חשוכין <br>ומתחדשא בלבושין שפירין. <br>והאי איהו חדושא דסיהרא. <br>הה"ד <br>ותסר בגדי אלמנותה מעליה <br>ואתמר בה תתחדש כנשר נעורייכי
ומיד דאיהי מתחדשא <br>מיד <br>אתקיים קרא דנבואה בישראל <br>ואת רוחי אתן בקרבכם וגומ' <br>ונתתי בכם לב חדש <br>ורוח חדשה אתן בקרבכם וכו' <br>ונבאו בניכם ובנותיכם.
הא אלין נפקין <br>הא מארי דקומה קא דפקין לפתחא <br>דאיהו קומה דגופא דמלכא <br>דאתמר ביה וגוייתו כתרשיש. <br>והאי איהו דאתקרי שמים <br>דביה אתפתחון חמש נהורין <br>הה"ד <br>נפתחו השמים ואראה מראות אלקים.
ואינון חמש נהורין דאינון ה' ספרי דאורייתא. <br>בגין דאיהו ו' <br>וביה אתפתחן חמש נהורין דאת ה' <br>דסלקין לחמשין תרעין דחירו.
ובזמנא דאלין דפקין לפתחא <br>ואמרין אד' שפתי תפתח <br>אתפתחת לון תרעא דהיכלא <br>בכמה נהורין מרקמן <br>נהרין מכל גוונין דעלמא.
ובזמנא דאלין עאלין להיכלא. <br>שכינתא אוליפת זכו עלייהו <br>ואמרת
רבון עלמא <br>הא אלין מארי דקומה <br>דקא סגדין בצלותא לגבך ארבע זמנין. <br>בתלת קדמאין תרי. <br>ובתלת בתראין תרי. <br>לקבל ארבע אתוון דילך. <br>וזקפין ארבע זקיפות בהו. <br>לארבע אתוון דילי דאינון אד'. <br>לסלקא ארבע דאינון

Daf 37a

אד' <br>בארבע דאינון יקו"ק.
וצריך למכרע בכלהו <br>בח"י חוליין <br>דאינון לקבל תמני סרי ברכאן <br>דכלילן בח"י עלמין.
ודא איהו דתקינו מארי מתניתי' <br>עד דיתפקקו כל חוליות שבשדרה.
ושדרה איהו לולב <br>אם נפרצו עליו פסול.
כגוונא דא <br>צריך דלא יפסיק בתמני סרי ברכאן דצלותא <br>דאינון לקבל ח"י נענועין דלולב <br>כמה דאוקמוהו מארי מתניתין <br>אפילו נחש כרוך על עקבו לא יפסיק
בגין דח"י עלמין איהו <br>דאחיד בין יקו"ק אד'. <br>כגוונא דא יאקדונק"י <br>דסליק לחשבן אמ"ן. <br>ובגין דא אפילו נחש כרוך על עקבו <br>לא יפסיק כשהוא כורע בברוך. <br>ומה דאתמר <br>אבל עקרב פוסק בגין <br>דהא אוקמוהו וחי בהם <br>ולא שימות בהם.
ועוד <br>כל הכורע כורע בברוך <br>הא אוקמוהו <br>דצריך לכלול ביה עשר ספירן. <br>דאינון יוד קא ואו קא. <br>דאינון כ' מן ברוך כתר. <br>ר' ראשית חכמה. <br>ב' תרין ההין שכינתא עלאה ותתאה. <br>ו' שית ספירן. <br>הא עשר.
ובגיניה אתמר <br>וברוך אל עליון וגו'. <br>ויתן לו מעשר מכל.
יוסף בגין דזכה לצדיק <br>חי עלמין <br>דביה צריך למסגד בכל ספירן <br>לגבי שכינתא. <br>זכה להאי חלמא <br>הה"ד והנה השמש והירח וגו'.
ונביא דסליק להאי דרגא. <br>שמשא וסיהרא וככביא ומזלי <br>כלהו יהבין ביה נביאו בנשמתיה. <br>ורוח דנבואה לאתנבאה מכלהו.
והאי איהו. משתחוים לי <br>דמכלהו נחית ליה נבואה <br>ומכלהו אתכלילת נשמתיה. <br>והאי איהו אגרא דאלין מארי דקומה.
הא אלין נפקין <br>הא אחרנין דפקין לפתחא <br>ואינון מארי דרועין <br>ואמרין אד' שפתי תפתח.
מיד עאלין נטורי תרעין ואמרין <br>רבון עלמא <br>הא מארי דדרועין קא דפקין לפתחא.
קלא נפיק ויימא <br>הא אינון מארי דדרועין <br>בקשורא דתפלין <br>ובעטיפו דמצוה <br>דאתמר בהון <br>וישימו על שכם שניהם. <br>כגוונא דשם ויפת דאתמר בהון <br>ויקח שם ויפת את השמלה וגו' <br>וערות אביהם לא ראו.
ערוה איהי מסט' דחם <br>ודא איהו יצר הרע <br>דמחמם גופיה לדבר ערוה <br>(נ"א עבירה) <br>וגלי ערין בעלמ' <br>דאיהו מסטרא דנחש הקדמוני <br>דאתמר ביה ארור אתה מכל. הבהמה. <br>ובגין דהאי איהו מסטרוי <br>אמר ארור כנען וגו'.
ועוד <br>אלין אינון מארי מתנן. <br>דעבדין גמילות חסדים <br>עם שכינ' דאיהי עניא <br>דאנון פתוח תפתח <br>נתון תתן <br>הענק תעניק כו' <br>עשרה אינון. <br>והא אוקמוהו חבריא <br>מארי מתניתין.
ואלין אינון ידי נדיבים <br>מסטרא דאבהן <br>דאתמ' בהון נדיבי עמים וגו'.
ידין פתיחן בותרנותא לגבי עניין <br>דאינון צדיק <br>וצדק <br>דגמלין עמהון בגלותא גמילות חסדים. <br>באורייתא דאתייהיבת מימינא ומשמאלא.
הה"ד יומם יצוה יי' חסדו <br>ובלילה שירה עמי. <br>אורייתא דבכתב ואורייתא דבע"פ. <br>דמתרוייהו אתיהיבו <br>הה"ד <br>מימינו אש דת למו.
ועוד <br>רבון עלמא <br>קבל דורונא דלהון <br>דאיהי מתנה טובה דסלקא עלייהו. <br>דאתמר בה <br>מתנה טובה יש לי בבית גנזי <br>שבת שמה. <br>אלין אינון דהוו עבדין צדקה עמה <br>דאיהי <br>צ' תשעין אמנים. <br>ד' ארבע קדושות. <br>ק' מאה ברכאן. <br>ה' חמשה חומשי תורה
מיד וידי אדם <br>דאינון חסד וגבורה <br>הוו נפקין מאדם דאיהו עמודא דאמצעיתא <br>לקבלא דורונא דלהון <br>ויהבין ליה למלכא
דאלין דלא עבדין גמילות חסדים <br>עם שכינתיה בגלותא <br>ואינון קמצנין לגבה <br>דורונא דלהון לכלבא אתמסר.
ודורונא דשכינתא צריך למעבד בגינה <br>מההוא חביב דאית ליה.

Daf 37b

כמה דאוקמוהו מארי מתניתין <br>ואהבת את יי' וגו' <br>בההוא דאיהו חביב עלך.
בההוא זמנא <br>כמה חיוון פתחין ידייהו <br>דאתמר בהון <br>וידי אדם מתחת כנפיהם. <br>יהבי דורונא לנשמתא דההוא בר נש <br>מכמה מתנן טבין <br>מכמה דרגין דנבואה.
ועל כלהו <br>יהיבת ליה שכינתא מתנן <br>דאתמר בה <br>*ישמח משה במתנת חלקו <br>בגין דמתת אלקים היא.
וההוא דאתמר ביה *פותח את ידיך וכו' <br>יהיב ליה כמה מתנן טבין <br>ופרנסה לנשמתיה ולגופיה.
וכלהו דעאלין <br>כד נפקין מבי מלכא <br>יהבין תלת פסיען לאחורא <br>דלא חזרין כתפייהו לגבי קב"ה
דלית דורונא חביבא קדם קב"ה <br>כדורונא דשכינתא
זכאין אינון דרועין דסלקין לה לגביה <br>תפלין על ידייהו ועל רישייהו
זכאין אינון רגלין וגופא וידין <br>וכל אבר ואבר <br>דביה סליק דורונא לקב"ה
דלית דורונ' חביבא קדם קב"ה <br>כדורונ' דשכינתא
זכאה איהו אבר <br>דעביד ביה מצוה לקב"ה <br>דבגינה <br>נחית קב"ה לשרייא בכל אבר דיליה <br>ועל האי בר נש מכריזין לעילא <br>הבו יקר לדיוקנא דמלכא:
(כאן חסר והוא <br>בתקונים זהר חדש דף כה ע"ג)
<b>בריש</b> הורמנו דמלכא. <br>בוצינא דקרדינותא <br>לא חוור ולא סומק <br>ולא ירוק ולא אוכם כלל.
והאי בוצינא איהי קו המדה <br>דאיהו אתלבש באוירא.
וכד איהי באוירא. <br>איהי סתימא ולא אתחזייא כלל.
וכד אתפשטת לאתגליא <br>נפיק מהאי אוירא נקודה חדא. <br>ומה דאשתאר איהו אור. <br>והאי איהו אור קדמאה דעובדא דבראשית. <br>הה"ד ויאמר אלקים יהי אור. <br>יהי י' אויר. <br>ורזא דא לחכימי לבא אתמסר.
והאי נקודה <br>בתר דאתפשט מהאי אור. <br>אתלבשת בגוונין ארבע בהיכלא עלאה. <br>ומאי איהי (נ"א ניהי). <br>בּ. <br>ועלה אתמר בחכמה יבנה בית.
ורזא דהאי נקודה <br>איהי מדיד חמש גוונין. <br>ועלייהו אתמר <br>מי מדד בשעלו מים <br>ודא אָ. <br>ושמים בזרת תכן <br>ודא אִ. <br>וכל בשליש עפר הארץ <br>ודא אְ<b> </b>(נ"א אׂ ) <br>ושקל בפלס הרים <br>ודא<b> </b>אֵ. <br>וגבעות במאזנים <br>ודא אֻ
דא סליק באוירא. <br>ודא אזיל לצפונא <br>ודא לדרומא <br>הה"ד <br>הולך אל דרום וסובב אל צפון. <br>תרין אחרנין סובב סובב לגבי מזרח ומערב <br>דאינון כלהו נקודי כגלי ימא. <br>דא סליק ודא נחית
ואינון כחוטא חוורא דעינא <br>דאיהו אסחר עינא. <br>וכחוטא ירוקא ואוכמא וסומקא ותכלא.
אלין גלגלין כלהו סחרין לההוא נקודה <br>ואיהי מדה לכלהו. <br>איהי בארבע וסלקא בעשר. <br>ורזא דמלה יקוק יוד קא ואו קא. <br>אלין אינון ארבע גוונין דסלקין בעשר.
ואנון כלהו להביות אשיות <br>ועליהון אתמ' <br>כי ה' אלקיך אש אכלה הוא.
שבע אינון מהאי עשר <br>ואינון לקבל שבעה רקיעין. <br>ואינון שבע ספיראן. <br>ובין כל חד וחד ת"ק שנין.
והכי פותיא דכל רקיעא ורקיעא <br>ת"ק שנין <br>עד דסלקין כלא למדה ידיעא. <br>דאיהי נקודה חדא <br>לחשבן ידיעא
והכי איהו רזא דחושבנא כגוונא דא.
<img src="https://textimages.sefaria.org/Tikkunei_Zohar/46.png">
תשע נקודין אינון לכל סטר <br>דאתכלילן בנקודה דחלל דילה. <br>ובגינה אתמר מחלליה מות יומת כו'
<b>קם</b> ההוא סבא וא"ל רבי רבי <br>באומאה עלך בהאי נקודה טמירא עלאה. <br>נחית (נ"א חות) הכא לגלאה רזא טמירא. <br>ולא ליקרא דילי עבידנא <br>אלא ליקרא דשכינתא <br>לאחזאה יקרא דהאי נקודא טמירא גניזא <br>דאתמר בה ונעלמה מעיני כל חי. <br>ועלה אתמר נתיב לא ידעו עיט וגו'.
אדהכי הא ר' סליק לעילא באוירא <br>לנטלא רשו מההיא נקודה דאיהי גניזא תמן.
והא קא נחית בעמודא דאשא <br>דאיהי הבל דפומא. <br>דביה חיוון רצין ושבין. <br>הה"ד <br>והחיות רצוא ושוב וגו'.
ואמר בראשית <br>תמן ב"ת

Daf 38a

<big><strong>תקונא תשׁסרי ליום י'</strong></big>
<b>בראשיתּ</b> <br>תמן ב"ת. <br>והאי בת נקודה סתימא באוירא. <br>עלה אתמר שמרני כאישון בת עין. <br>איהי ודאי גניזא באור <br>ובה אתעביד אויר.
ובגינה אתמר <br>וירא מלאך יי' אליו <br>בלבת אש מתוך הסנה. <br>חמש זמנין אדכיר סנה. <br>וחמש זמנין אור אינון לקבלייהו <br>בעובדא דבראשית. <br>ואינון יהי אור. <br>ויהי אור. <br>את האור כי טוב. <br>ויבדל אלקים בין האור. <br>ויקרא אלקים לאור.
ואינון *חמש תקונין דמדה <br>דאינון לקבליהו<b> </b><span class="mediumGrey">אָ אֵ אֹ אִ אֻ</span>.
ועלייהו אתמר <br>מי מדד בשעלו מים <br>דא חסד. <br>ושמים בזרת תכן <br>מאי *זרת <br>דא גבורה <br>וכל בשליש <br>דא עמודא דאמצעית' דאיהו תליתאי. <br>ושקל בפלס <br>הרים דא נצח. <br>וגבעות במאזנים <br>דא הוד.
ואינון ברזא דאת ה' <br>דהאי נקודה מדיד בהון ה' נקודין. <br>דאיהי י' דנפיק מגו אוירא דכיא <br>דאיהו כתר עלאה: <br>ובגין דאלין חמש מדידין אינון ברזא דה' עלאה. <br>איהו אזיל בהון <br>חמש מאה שנין בין כל חד וחד.
ורזא דמלה <br>*עץ החיים מהלך חמש מאות שנה <br>ובין כל חד וחד חמש מאות שנה. <br>ובעובי דכל חד וחד חמש מאות שנה <br>דכלהו סלקין במתקלא <br>דחמש חמש לכל סטרא.
ורזא דמלה <br>ועשית בריחם עצי שטים. <br>חמשה לקרשי צלע המשכן האחד. <br>וחמשה בריחם לקרשי צלע המשכן השנית <br>וחמשה בריחם לקרשי צלע המשכן <br>לירכתים ימה. <br>לירכתים אינון ירכי קשוט. <br>ימה. מאי ימה <br>דא שכינתא עלאה. <br>ההוא דאתמר ביה <br>ודמות על ראשי החיה רקיע.
ואיהו דאוקמוהו <br>אין בין מים העליונים למים התחתונים <br>אלא כמלא נימא. <br>והאי נימא עליה אתמר <br>אין מלכות נוגעת בחברתה אפילו כמלא נימא. <br>ובה קב"ה מדקדק עם צדיקייא <br>אפילו כחוט השערה. <br>והאי חוט איהו חוט <br>דסחיר לאות ברית מילה. <br>וברית איהי נימא.
ווי לון מאן דאפריש אות ברית <br>בין מים למים. <br>ומנע זרעא מניה <br>דאחזר עלמא לתהו ובהו <br>ורזא דמלה לא תהו בראה <br>לשבת יצרה ודאי.
מים עליונים אורייתא דבכתב. <br>מים תחתונים אורייתא דבע"פ. <br>נימא דאיהו בין תרוייהו דא יסוד. <br>דאיהו רזא דאוריי' <br>ואיהו יסודא ועקרא דתרוייהו.
ומאן דמנע רזא דעקרא דתרי תורות <br>כאלו אהדר עלמא לתהו ובהו. <br>ואלין אינון דאמרין <br>דלא אורייתא אלא כפשטה <br>ולית בה רזא אחרא.
ואינון דו פרצופין <br>איהו ג"ן סדרים <br>דאתמר בה גן נעול אחותי כלה. <br>גן נעול מסטרא דם' סתומה
ו' איהו נעול בשית יומי דשבוע. <br>הה"ד <br>יהיה סגור ששת ימי המעשה <br>וביום השבת יפתח
ובשבת <br>בגין דלא תהא כנועל דלת בפני לווין <br>דאתמר בהו לוו עלי ואני פורע <br>איהי פתיחא לגבייהו דאינון נשמתין יתירין. <br>ובאלין דלא מלווין לה <br>ולא אוסיפין לשבתות ולימים טובים <br>איהי סתימא להון <br>ובגין דא כל המוסיף מוסיפין ליה. <br>ודא *תוספת נשמתא יתירא. <br>ואיהי תוספת רוחא דקדושה <br>וכל הגורע <br>גורעין ליה ההיא נשמה יתירה <br>ואשתאר עני. <br>ואם הוא חכם אסתלק מניה חכמתיה. <br>ואם הוא עשיר בממונא אסתלק מניה <br>ואשתאר עני יבש <br>כמה דאיהו

Daf 38b

מנע מלעילא נשמתא יתירה <br>דאיהו נשמת כל חי <br>ואשתאר יום השבת עני ושכינתא יבשה. <br>הכי אתמנע ברכאן מניה. <br>ואיהו מדה כנגד מדה.
וכל מאן דאוסיף בשבת. אז <br>וכגנה זרועיה תצמיח. <br>אוף הכי נמי אצמיח טוב' דיליה.
ומאן זרועיה דשכינת' לעילא. <br>אינון נשמות יתירות דזרעין מניה. <br>ויחדון לון לישראל לתתא מזיו כבודה
ובזמנא דההיא ם' סתימא אתפתחת. <br>לא אתפתחת אלא בפיוסא <br>כד"א פתחי לי אחותי <br>רעיתי יונתי תמתי <br>שראשי נמלא טל.
והאי פיוסא לגבי ו' <br>דאיהו מפתחא דסתים לה <br>ובגין דא פתחי לי ביומא קדמאה. <br>למאן. לאת י' <br>דאיהי נקודה דקמץ. <br>כד אתפתחת אתפתחת בפתח <br>דאיהו ו'. <br>כד סתים סתים בקמ"ץ <br>ואיהו י"ו. <br>טפה וזרע דאתמשך מניה.
ובג"ד פתחי לי <br>ביומא קדמאה <br>לאת י' דאיהי נקודה דקמץ. <br>אחותי <br>ביומא תניינא. <br>רעיתי <br>ביומא תליתאה <br>דאיהו רעיא מהימנא <br>יונתי <br>ביומא רביעאה. <br>תמתי <br>ביומא חמשאה <br>תם עונך בת ציון. <br>שראשי <br>ביומא שתיתאה <br>דאתמר וישתחו ישראל על ראש המטה <br>דאיהו יום הששי. <br>נמלא טל <br>ביומא שביעאה <br>דא טפה י' ודאי. <br>ודא נקודה דאת ב'.
ובגין דא <br>זווגא דת"ח משבת לשבת <br>לירתא ההיא טפה <br>דאיהי חכמה <br>ט"ל תורה לבנייהו. <br>ולאו למגנא אוקמוהו ז"ל <br>כל העוסק בטל תורה <br>טל תורה מחייהו
גל נעול <br>גל איהו כמו גלגל <br>איהו רמיז דביה מעין חתום <br>דאיהי י'. <br>ומיד השקו הצאן <br>דאינון אברין קדישין דאתמר בהון <br>ואתן צאני צאן מרעיתי אדם אתם <br>כלהו רועים ומשה על כלהון <br>דכתיב וישב על הבאר <br>וכתי' תפלה למשה איש האלקים וכו'.
איהו שולטנותיה בשבעה רקיעין. <br>צדיק איהי רקיע <br>דפליג בין מיא למיא <br>בין ים עלאה דאיהי אימא עלאה. <br>ובין ים תתאה דאיהי אימא תתאה.
ועליה אתמר <br>אין בין מים העליונים למים התחתונים <br>אלא כמלא נימא <br>כמה דאוקמוהו מארי מתני'. <br>והאי נימא איהו צדיק. <br>ולאו למגנא אוקמוהו קדמאין <br>דקב"ה מדקדק עם הצדיקים <br>אפילו כחוט השערה.
ולית נימא ונימא דשערה דעתיקא קדישא <br>דלא נפקא ממבועא עלאה. <br>והאי נימא איהי ו' <br>מבועא דיליה י' <br>דסלקא באוירא עד אין סוף <br>ונחתא עד אין תכלית.
ואיהי עשר <br>ובגינה אתמר <br>עשר אמות ארך הקרש. <br>אמו"ת אינון מאו"ת בהפוכא. <br>ואמה וחצי האמה רחב הקרש האחד <br>דא רזא דשעור קומה <br>דאיהו אזיל על ק"ו המדה <br>מאי ק"ו דא את ו'. <br>דאיהו מדה לכל שעורא דגופא.
איהו מדה בין עינא לעינא <br>ועלה אתמר אצבע אלקים היא. <br>איהו שיעורא דאורכא דחוטמא. <br>ואיהי שעורא דכל אצבעא ואצבעא <br>ושעורא בין אצבעא לאצבעא ו' (נ"א י')
י' איהי מדה דשפה. <br>ומדה דכל עינא ועינא בעגולא <br>ומדה דפן ופן דאנפין. <br>ומדה דקמץ סתים.
וכד אתפתח קמץ <br>אתפתח בחמש אצבעין <br>ברזא דה'. <br>דבהון האי ק"ו אזיל ה' מאה שנין.
וכד (ס"א ו' כד) נחית <br>לתתא לגבי צדיק <br>אתקרי שיעור. <br>וכד סליק לעילא לגבי אימא עלאה <br>אתקרי קומה.
ורזא דמלה <br>וימדו בעמר <br>דא שכינתא עלאה <br>דאיהי עמר לגלגלת <br>דאיהי גלגלתא דרישא
*ושכינתא תתאה איהי ספירת העמר. <br>דבה מני שבע יומין דאינון ז' שבתות <br>דאית בהון מ"ב יומין דשיתא דכל שבוע. <br>ושבע

Daf 39a

שבתות
הא מ"ט (נ"א דמטטרו"ן) <br>דאינון מ"ט אנפין טהור. <br>שמע ישראל יי' אלקינו יי' אחד <br>ברוך שם כבוד מלכותו לעולם ועד.
דבהון אתדכיאת שכינתא תתאה לגבי בעלה <br>במקוה דילה <br>(האי) דאיהו מקוה ישראל יי'.
ואיהו שיעור קומה. <br>דהכי אינון אתוון דמקוה קומה. <br>ואינון <b>ם </b>סתימא ברזא דא
<img src="https://textimages.sefaria.org/Tikkunei_Zohar/46.png">
דט' נקודין לכל סטר <br>בנקודה דאמצעיתא אשתלימו לארבעים סאין <br>איהו שעורא דמקוה <br>דביה אתדכיא' אתתא לבעלה.
וקדם דאתדכיא' <br>צריך למנאה ז' יומין דדכיו <br>לאשלמא בהון מ"ט פנים דכיו דאורייתא.
ובהון אתחברת אוריתא דבכתב ואורייתא דבע"פ <br>ביומא דשבועות <br>דאינון דו פרצופין דאדם. <br>וחבורא דתרוייהו רחם <br>דאיהו רמ"ח פקודין דעשה.
ורזא דמלה <br>קדש לי כל בכור פטר כל רחם. <br>בהאי חבורא דשבועות מתקרבין כל פקודין דעשה <br>כעצמי' בבטן המלאה
ובההוא זמנא <br>כל אינון אברין מקבלין ע"י צנורין <br>דא מן דא. <br>הה"ד מקבילות הללאות אשה אל אחתה <br>(נ"א אחת אל אחת)
וכד אינון מקבלין. <br>כל ספיראן מקבלין דא מן דא <br>ומלאכין לתתא מקבלין דין מן דין. <br>כד"א ומקבלין דין מן דין. <br>וכל חד וחד יהיב רשו לחבריה <br>לאעלא בתחומא דחבריה <br>כד"א ונותנין רשות זה לזה.
ומאן גרים דא. <br>ישראל. כד מקבלין דא מן דא <br>בין באורייתא <br>בין בממונא. <br>גרמין לקבלא לעילא דא מן דא. <br>ולאשפעא דא לדא. <br>וכלא על ידי צנורין <br>הה"ד <br>תהום אל תהום קורא לקול צנוריך וגו'
ומאי אמרי דא לדא <br>אבע מימיך: קול שני ריעים אני שומע.
ואינון לקבלייהו תרין שפוון <br>דאתקרון אפיקי מים. <br>ומאן נינהו נצח והוד <br>דאתקרון שקתות המים. <br>ותרוייהו אתשקיין <br>על ידא דצנורא דאיהו עמודא דאמצעיתא <br>דכליל כלא. <br>ואיהו ברית דכלילן ביה כל אברין דגופא.
כל צנורין אינון אתשקיין מן את ו' <br>דאיהו נהר דנגיד ונפיק מעדן. <br>ואיהו צנור דנפיק <br>ממעינא דמיא דאיהו י'. <br>ומניה אתפשטא ה' <br>דאיהי ים עלאה.
ות"ח <br>תשע נקודין אינון מן קמ"ץ עד שור"ק. <br>וכלהו אתקריאו צנורין ומבועין <br>לאתוון דאינון כלילין בקרקע. <br>דאיהי שכינתא תתאה. <br>דאתקריאת ג"ן <br>כלילא מתלת וחמשין סדרין דאורייתא.
ועלה אתמר גן נעול אחתי כלה <br>גל נעול מעין חתום. <br>חתום ודאי <br>בגין דאיהי בתולה ואיש לא ידעה.
ואיהי חכמת שלמה <br>דעלה אתמר ותרב חכמת שלמה <br>אתרביאת מכל שקיו <br>דכל ספירה וספירה. <br>על ידא דההוא צנורא דאיהו ו'. <br>עד דמטיאת לההוא מבועא עלאה דאיהי י' עלאה <br>חכמת כל בני קדם. <br>ובההוא זמנא אתעבידת איהי תגא <br>ברישא דאת ו'.
ות"ח <br>שכינתא תתאה <br>כד איהי אתשקיא מן נקודין. <br>אתקרי חר"ק חל"ם שור"ק. <br>למאן. <br>לההוא צנור דאיהו ו' <br>דכליל שית צנורין <br>דכלהון משית אתוון. דאינון אבגית"ץ כו'. <br>שית צנורין אינון דתליין מניה <br>ואיהו כליל שית אחרנין. <br>וכלהו סלקין למ"ב. <br>אתקריאת חר"ק חל"ם שור"ק דההוא צנור <br>כגוונא דא וִֹּ.
והכי אתקריאת לגבי י'. <br>והכי לגבי ה'. <br>ורזא דמלה אני ראשון ואני אחרון כו'.
ולזמנין <br>איהי עטרה על רישא דאת ו' <br>כגוונא דא<b> </b> <img src="https://textimages.sefaria.org/Tikkunei_Zohar/47.png">. <br>ורזא דמלה נוטה שמים כיריעה. <br>ודא רזא דרישא דאת <b>א</b>.
ולזמנין <br>נחית תחותוי כגוונא דא <img src="https://textimages.sefaria.org/Tikkunei_Zohar/40.png"> <b></b>קמץ.
כד סלקא על רישא <br>אתקריאת תגא זרק"א. <br>בההוא זמנא אתמר בה <br>*אשת חיל עטרת בעלה <br>ואתקריאת חל"ם <br>וכד נחתת תחותיה <br>אתקריאת חיר"ק. <br>ואיהי

Daf 39b

לח"ם. <br>דהכי איהו חל"ם בהפוך אתוון לח"ם. <br>ודא איהו לחם אבירים אכל איש. <br>דאתמר ביה יי' איש מלחמה.
מסטרא דחכמה אתקריאת חל"ם. <br>ומסטרא דעמודא דאמצעיתא אתקרי שור"ק. <br>כד"א ואנכי נטעתיך שורק <br>כלה זרע אמת <br>ההוא דאתמ' ביה תתן אמת ליעקב.
מסטרא דיליה אתקריאת חר"ק. <br>ובהפוך אתוון חק"ר. <br>ובגינה אתמר החקר אלק תמצא. <br>ואיהי קרח הנורא <br>דאיהו שמא תליתאה דצלותא <br>דאתמר ביה האל הגדול הגבור והנורא. <br>הנורא איהו עמודא דאמצעיתא
ושור"ק איהו טמיר וגניז <br>מסטרא דצדיק. <br>דאיהו ברית. אור גנוז. <br>דאיהו ר"ז כחושבן אור.
כמה דאוקמוהו מארי מתניתין <br>אור זרוע לצדיק. <br>ודא הוא אור הגנוז לצדיקיא.
דחמש אור דלעילא מניה <br>כלהון אינון באתגלייא. <br>ומאי ניהו. <br>תלת אור סגו"ל <br>ותרין אור שב"א. <br>כד סלקא על גדפייהו דתרין נקודין דאינון שב"א <br>אתעבידת שור"ק.
ורזא דמלה <br>סמכוני באשישות. <br>וכד נחתת איהי תחות צר"י. <br>אתעבידת סגו"ל. <br>ועליהו אתמר רפדוני בתפוחים.
ומאי ניהו אלין אשישות. <br>אינון תרי אשות <br>דאינון איש ואשה <br>אשא חוורא ואשא סומקא <br>דתמן אב ואם. דאינון י"ק. <br>ואינון אנפי דינא ואנפוי דרחמי.
אמאי בעאת לאסתמכא תמן. <br>בגין דאינון תרין גוונין דשושנה. <br>חוור וסומק. <br>רחמי ודינא. <br>דאינון חסד וגבורה.
ותמן ריחא דשושנה. <br>ודא איהו עמודא דאמצעיתא. <br>ובגין דארחת ביה. אמרת סמכוני באשישות.
וביה אתעבידת סגו"ל <br>כד נחתא רפדוני בתפוחים <br>אלין אינון תרי סמכי קשוט <br>דאינון חוור וסומק. <br>ובגין דארחת באת ו' דאיהי בברית. <br>אמרת רפדוני בתפוחים.
וכד אתחברת ביה אתעבידת סגו"ל. <br>מה דהוו צר"י אתעביד צייר. <br>הה"ד וייצר יי' אלקים את האדם <br>עפר מן האדמה וגומר.
ויצמח יי' אלקים מן האדמה <br>כל עץ נחמד למראה וגו' <br>דא צדיק <br>איהו עץ פרי עושה פרי למינו. <br>ובהאי אתר. <br>איהו רחימו דילה <br>בחבורא ויחודא דבעלה <br>ובגין דא אמרת כי חולת אהבה אני.
וכד ישראל חאבין <br>בברית מילה <br>אתפסיק נביעו דנקודין <br>מאתוון דכלילן בשכינתא תתאה. <br>ואשתארת (בהון) יבשה. <br>בההוא זמנא מה כתיב בשור"ק חיר"ק. <br>שרקו ויחרקו שן <br>אמרו בלענו.
קמ"ץ פת"ח. <br>דא סגיר ודא פתח. <br>אלין תרין. אינון דסגרין ופתחין מבועין <br>דאינון נקודין <br>לגבי אתוון.
ואת ו' <br>כד איהו נטוי על רישי אתוון <br>חיוון (נ"א אתוון) עלאין <br>אתקרי רפ"ה. <br>וכד איהו במציעו דאתוון <br>אתקרי דג"ש.
אתוון אלין אינון חיוון <br>דאתמר בהון והחיות רצוא ושוב <br>*רצוא בדג"ש <br>ושוב ברפ"ה
כתרין דאתוון <br>דאינון תליין במחשבה <br>דאינון כגוונא <br>(נ"א הני טעמי תליין במחשבה <br>אתוון בעובדא <br>דתמן נקודין תליין בדבור <br>אתוון בעובדא <br>ז' זיינין אינון כגוונא דא ש <img src="https://textimages.sefaria.org/Tikkunei_Zohar/48.png">  <br>כן איהי ז' שביעאה <br>לא צריכין תגין כגוונ') <br>דתגין
נקודין תליין בדבורא. <br>אתוון תליין בעובדא.
שבע זיינין אינון כגוונא דא <img src="https://textimages.sefaria.org/Tikkunei_Zohar/49.png">
יו איהו ז'. <br>לא צריכין תגין <br>דאינון אתוון אתקרון תגין <br>כגוונא דא <img src="https://textimages.sefaria.org/Tikkunei_Zohar/50.png">
תגין תליין במחשבה דלבא ומוחא. <br>נקודין בדבורא דפומא. <br>אתוון בעובדא דאברין
ולאלין (נ"א ומאלין) <br>נקודין וטעמי ואתוון <br>עביד ההוא סתים וגניז כרסייא טמירא עלאה. <br>ועליה אתמר אתה יי' לעולם תשב כו' <br>מאי אתה <br>ההוא דאתמר ביה יי' אלקי אתה ארוממך.
בההוא דאתמר ביה רום ידיהו נשא. <br>ובגיניה אתמר למי נושאין כפים <br>לרום השמים <br>הדא הוא דכתיב רום ידיהו נשא. <br>ומאי ניהו. <br>יו"ד ק"א וא"ו ק"א <br>דאיהו חכמה כ"ח מ"ה. <br>ועליה אתמר

Daf 40a

כ"ח מ"עשיו <br>ה"גיד לעמו
והאי איהו כ"ח פרקין <br>דידין דמלכא עלאה. <br>דאינון כוז"ו במוכס"ז כוז"ו <br>כנויין דיחודא עלאה <br>דאיהו יקו"ק אלקינ"ו יקו"ק. <br>ובגין דאסתלק האי חילא מישראל <br>אתמר בהון <br>וילכו בלא כח לפני רודף.
יו"ד ק"א וא"ו ק"א אינון עשר אצבעאן <br>דאתמר בהון ידיו גלילי זהב. <br>דבהון כ"ח פרקין <br>דאינון כ"ח אתוון דעובדא דבראשית.
ובגין דא יי' אלקי אתה. <br>ומאי אתה. <br>ההוא דאתמר ביה נכון כסאך מאז <br>מעולם אתה.
ומאי נכון. <br>דא נאמן יושב. <br>ונאמן עומד <br>באמצע הה"ד <br>כתפארת אדם לשבת בית. <br>ומאי מאז. <br>אלא ההוא דאתמר ביה <br>אז תקרא ויי' יענה. <br>ומאי א"ז <br>אלין ח' אתוון דאינון יאקדונק"י <br>דסלקין לחושבן אמ"ן.
ודא איהו העונה אמן בכל כחו <br>בההוא כ"ח. <br>ובגין דא אוקמוה מארי מתניתין <br>העונה אמן בכל כחו <br>קורעין לו גזר דינו של שבעים שנה.
ובגיניה אתמר <br>נכון כסאך מאז <br>מעולם אתה. <br>וביה אתה יי' לעולם תשב. <br>אתה. ההוא דאתמר ביה <br>אבינו מלכנו אבינו אתה. <br>ומאי ניהו. אבינו <br>אב הרחמן.
ואיהו כליל כל אתוון דאורייתא. <br>ומאי ניהו <br>אוריתא דבכתב. עמודא דאמצעיתא. <br>ועליה אתמר ברוך אתה.
וכד ישראל קיימין בעמידה דצלותא. <br>איהו יתיב על כרסייא. <br>ובגיניה אתמר בההוא זמנא <br>אתה יי' לעולם תשב כסאך לדור ודור. <br>ומאי ניהו לדור ודור. <br>אלא ההוא דאתמר ביה <br>דור הולך ודור בא <br>והארץ לעולם עמדת.
ולית דור פחות מששים רבוא. <br>ומאי ניהו <br>משה דשקיל לשתין רבוא כישראל. <br>ודרגא דיליה אספקלריאה דנהרא
(נ"א שייך אחר זה ותוסף ללדת <br>שבדף*)
בזאת יבא אהרן אל הקדש.
ת"ח <br>אין אדם מפיק רצונו מיי' אלא בזאת. <br>דעלה אתמר <br>מצא אשה מצא טוב <br>ויפק רצון מיי'.
ודא היא עת לעשות ליי'. <br>וכמה עתות יש. <br>ועלייהו אתמר <br>ואל יבא בכל עת. <br>ושלמה אמר עת לשחוק וכו' <br>דאינון כ"ח עת.
וע"ד קב"ה אמר <br>ואל יבא בכל עת אל הקדש <br>דאיהו קדש ישראל ליי'.
וכד שכינת' דאתקריא' זאת עם ישראל <br>כד"א ואף גם זאת בהיותם כו'. <br>מאי אינון אמרין לה. <br>אנה הלך דודך היפה בנשים <br>אנה פנה דודך ונבקשנו עמך. <br>בכמה תחנונים וצלותין <br>בציצית ובתפלין <br>בשבתות וביומין טבין <br>דעלייהו אתמר <br>ביני ובין בני ישראל <br>אות היא לעולם. <br>אות ברית מילה <br>אות דשבת וימין טבין <br>ואות דתפלין.
עלה אתמר <br>על זאת יתפלל כל חסיד אליך <br>לעת מצא <br>ומצא אשה מצא טוב <br>ויפק רצון מיי'.
ויעקב בריך לבנוי בזאת <br>הה"ד <br>וזאת אשר דבר להם אביהם.
ודוד בזאת הפיק רצונו מיי' <br>כשנלחם עם אויביו <br>כד"א אם תחנה עלי מחנה וכו' <br>בזאת אני בוטח.
והנביא כשראה את ישראל בגלות <br>לא ראה להם מנוחה אלא בעבור זאת <br>(ופורקנא דישראל לא ייתי אלא בזאת) <br>הה"ד זאת אשיב אל לבי <br>על כן אוחיל.
ויהודה לא אתבריך אלא בזאת. <br>הה"ד וזאת ליהודה.
ומשה לא בריך ית ישראל אלא בזאת. <br>וזאת הברכה.
ומי שלא שת לבו גם לזאת <br>עליה כתי' איש בער לא ידע <br>וכסיל לא יבין את זאת.
וכיון שהאדם בה יפיק רצונו <br>ובה משיג השם <br>שזהו סוד <br>על זאת יתפלל כל חסיד <br>על זאת ודאי <br>לשם ה' שהוא על זאת
למה תקנו בשחרית <br>למדה ידועה. <br>וכן במנחה למדה ידועה. <br>וכן בערבית למדה ידועה <br>וכן בשבת למדה ידועה. <br>וכן בי"ט למדה ידועה. <br>וכן בעשרת ימי תשובה למדה ידועה.
אלא מה שאמ' על זאת <br>הוא מורה שהויה הוא על כל ספירה

Daf 40b

וספירה. <br>כמ"ש דוד לך ה' הגדולה והגבורה וגו'
ואין לך פעולה בתחתונים <br>אלא ע"י מלכות <br>שנאמר בה ומלכותו בכל משלה
אבל בזמן שצריך קב"ה <br>להצדיק לצדיק <br>ולעשו' עמו צדקה <br>שהיא מלכות עם התחתונים <br>נכללים בו כל הספירות <br>ונקראין צדיקי' על שמו <br>ה' נקרא על שמו צדיק. <br>שנאמר צדיק יי' בכל דרכיו. <br>ומרחם על בריותיו בצדק'
אין צדקה אלא תפלה <br>צ' אמנים. <br>ד' קדושות. <br>ק' ברכות <br><b>ה </b>חמשה חומשי תורה
וזהו צדקה תרומם גוי <br>ועליו נאמר לאברהם <br>ויחשבה לו צדקה: <br>וכשהוא רוצה בה נאמר בה <br>וילבש צדקה כשריין
מצד <b>ה</b> <br>היא צדקה <br>ומצד <b>י</b> <br>היא כובע על ראש צדיק <br>אות ברית <br>עטרה בראש כל צדיק. <br>ומצד <b>ו </b>נאמר בה <br>ארוכה מארץ מדה. <br>מצד <b>ה</b> עליונה <br>ורחבה מני ים.
וכשרוצה הקב"ה <br>להמשיך נבואה <br>כל הספירות כלולים בהם <br>ונקראי' נביאים
ומלכות היא דמיון כלם. <br>שנאמר וביד הנביאים אדמה <br>כמ"ש הנביא ודברתי על הנביאים וגו' <br>שהיא כמו האספקלריאה שכל הפנים נראין בה. <br>כן כל הספירות מראין בה <br>כחם ודמיונם וצורתם <br>לכל נביא כפי השגתו למעלה
וכמו כן למטה <br>היא מתלבשת בכסא הכבוד <br>ובכל המלאכים <br>והאופנים <br>חיות הקדש <br>ובכל הרקיעים <br>והכסאות שבהם <br>והמלאכים התלוים מהם
שיש מלאכים גבוהים עליהם <br>שנאמר כי גבוה מעל גבוה שומר <br>וגבוהים עליהם.
וכן בכל כוכב ומזל. <br>כמ"ש ומלכותו בכל משלה. <br>וזהו וביד הנביאים אדמה.
ולכל א' נדמה כפי כחו <br>שהיא נשמתו <br>והבן אמן בכל כחו
<b>יהוה</b> הוא בכתר <br>שהיה קודם שנברא העולם <br>הוא ושמו לבד בכתר. <br>כשברא העולם במדת ראשית <br>ירד עליו <br>ולא היה חסר מלמעלה <br>וכן בכל ספירה <br>כמדליק נר מנר <br>ואינו חסר מן הראשונה ולא מחברתה <br>עד אין סוף ואין תכלית.
ומי שמכיר אותו בזאת <br>כמו שמכיר אותו בעליונים ובתחתונים <br>בעבור שהיא כלולה מהעליוני' <br>ואיהי יחוד וקשר כלם <br>והיא מתלבשת בתחתונים
ועל זה אמר הנביא אל יתהלל המתהלל <br>כי אם בזאת.
היא אתקריאת נבואה מסטרא דנביאיא. <br>חכמה מסטרא דחכימייא <br>דכל ספירן אתקריאו חכמים.
וכ"ח *אתוון אינון לכל עובדא דבראשית <br>וכלהון אינון <br>בין לכתיבה <br>בין לכל מלה דיתעביד בידין. <br>דעובדא דכ"ח פרקין אינון בעשר אצבען.
ודא איהו רזא מהכח אל הפועל. <br>וכלא בחכמה. <br>ורזא דמלה <br>כלם בחכמה עשית.
אית חכמ"ה מסטרא דאתוון. <br>ואית חכמה מסטרא *דנקודין. <br>דאתוון אינון בת קול. <br>ובהון רזא דדבורא לדרשא <br>ולכל מלה דתלייא בדרשא.
תגין אינון למחשבה. <br>ואינון ברזא דהאי קרא <br>ולחשוב מחשבות כו'. <br>וכלהון תליין בשכינת' תתאה. <br>ואיהי כללא דכלהו
וברזא ד<b>א</b> <br>תשכח טעמי ונקודין ואתוון. <br>והכי בכל את ואת.
ורזא דמלה <img src="https://textimages.sefaria.org/Tikkunei_Zohar/51.png">  <br>תלת תגין לעילא כמו זיינין דספר תורה <br>בה רשימין (ס"א רמיזין) <br>כתרין ונקודין ואתוון <br>והכי בכל את ואת.
<b>ש</b> שבת הגדול בינה. <br>שבת הקטן מלכות. <br>ב' תרין דרועין גדולה גבורה. <br>ת'. תפארת. ביה שקיל שבת לכל אורייתא. <br>תלת כתרין ד<b>ש</b> ג' ספירן עלאין. <br>וכלהו כלילן בתיובתא. <br>דאיהי שכינתא עלאה. <br>ועלה אתמר תפלת כל פה.
והא עמודא דאמצעיתא אתקרי <br>תפלת כל פה <br>אלא (כל) איהו ב"ן י"ק מן בינ"ה. <br>ואיהו עמודא דאמצעיתא. <br>איהו ממוצע בתלת אתוון דאינון יק"ו <br>דאתכלילן בבינה <br>ואיהו ממוצע כגופא בין תרין דרועין. <br>ואיהו

Daf 41a

אות בצדיק <br>דאיהו כליל בא"ת. <br>דאיהי שכינתא תתאה <br>כלילא מא' ועד ת'.
ואיהו כליל תלת ברכאן דצלותא קדמאין <br>ותלת בתראין. <br>ואיהו כליל תרין ו"ו <br>דאתמר בהון על שתי קצותיו וחבר. <br>דאינון (נ"א ואינון) י"ב ברכאן דצלותא. <br>דאתקריאו אמצעיות. <br>וכלהו ח"י ברכאן <br>דאתכלילן ב<b>ה</b>. <br>דאינון תלת ווי"ן. <br>(נ"א דאתמר בהון יו"ד ק"א וא"ו קא) <br>דאיהו דו פרצופין.
ודא איהו שעור קומה <br>דאתמר ביה <br>עשר אמות ארך הקרש. <br>במאי סלקת לעשר <br>באת י'.
<b>קם</b> סבא חד פתח ואמר <br>ודאי ה' אית בה תלת ווי"ן <br>דאינון ח"י ברכאן: <br>כגוונא דא<b> </b> <img src="https://textimages.sefaria.org/Tikkunei_Zohar/52.png">. <br>דאתמר בהון <br>וברכות לראש צדיק.
מאי ראש צדיק <br>דא עמודא דאמצעיתא. <br>דביה שריין ח"י ברכאן דה' עלאה <br>ומניה אתמשיכו לה' זעירא <br>על ידא דצדיק
ובגין דא <br>גוף וברית חשבינן חד.
ו' דאיהו במציעות ה"ה איהו שעור קומה <br>ואיהו אמה. <br>וסליק (נ"א דסליק) באת י' <br>לעשר אמות <br>דאתמר ביה עשר אמות ארך הקרש <br>ואמה וחצי האמה רחב הקרש האחד <br>דא ו' י' <br>דאיהו ברזא דז'. <br>דכל תגין ביה אתקריאו.
שתי כתפת חברת <br>דא כתף עלאה וכתף תתאה <br>דאינון ימינא ושמאלא ואינון ה"ה. <br>אל שני קצותיו אינון ו"ו <br>ובהון אתעביד ה"ה בחבורא. <br>ובגין דא אל שני קצותיו וחבר
בכל אתר אמה איהו ו'. <br>ובגין דא איהי בת ששה טפחים <br>וחצי האמה דא י': <br>דתרין יודי"ן אינון שעורא דאמה. <br>ואת י' שעורא דילה ג' טפחים <br>ודא ג'.
ועשר אמות דא איהו שעורא דגופא דבר נש <br>לקבל עשרה דברים <br>דאתמר בכוס של ברכה <br>ולא אשתאר בזמנא דא אלא ארבע <br>(ס"א דאסתלק ו' <br>ואשתאר ד' מן דו פרצופין. <br>ושעורא דכלא ו' באת י' סליק לעשר) <br>כמה דאוקמוה.
וכלהו רמיזי בגופא כגוונא דא. <br>בדרועא ימינא תרין אמין מן פרקא לפרקא. <br>וכן בדרועא שמאלא תרין. <br>הא ארבע. <br>וכן בתרין שוקין ד' <br>הא ח'. <br>ובגופא תרין. הא עשר. <br>דא איהו עשר אמות ארך הקרש. <br>הקש"ר איהו בהפוך אתוון. <br>בין קשר לקשר.
וחמשה בריחי' לקרשי צלע המשכן הא' <br>אינון חמש אצבען דיד ימין. <br>וחמשה בריחי' לקרשי צלע המשכן השנית <br>ה' אצבעאן דיד שמאלא
ואינון ה' אצבעאן כלהו מדה לבריחים: <br>ואינון מי מדד בשעלו מים וגומר. <br>והא אוקמוהו <br>*ואינון <br>אָ אֵ אֹ אִ אֻ <br>חמש נקודין אלין <br>דאנון קמ"ץ צר"י חל"ם חיר"ק שר"ק <br>אינון ברזא דאלקים <br>דהכי סליק *בחשבן. <br>ורזא דאלקי"ם מלא י"ק. <br>ודא איהי (נ"א <b>יהו</b>) בינה ודאי. <br>והכי ברזא ה' אלפין <br>כלילן בה' תתאה.
ואלין אתוון אינון תלת <br>נשמה רוח ונפש.
ה' זעירא גופא. <br>בית קבול דכלהו. <br>פתילה (ס"א פתיל ה') <br>דאתאחדן ביה תלת גוונין דשרגא <br>דאיהו נר יי' נשמת אדם.
זית מזתים דא צדיק <br>דאתמר ביה שמן זית זך. כתית. <br>דכתיש כתישא באינון אתין (ס"א זתין) <br>דאינון אברי גופא. <br>ודא ברית מילה <br>לגבי שכינתא דאתקריאת גד.
ורזא דמלה. <br>והמן כזרע גד הוא. <br>בההוא יו"ד אתעבידת *גיד <br>ואמא אתקריאת גד. <br>בגין דאיהי כלילא מז' ספיראן <br>דסלקין לחושבן ג"ד.
ואמאי אתקריאת מן <br>בגין דכלא לא ידעו מה הוא. <br>דנחית לון קב"ה מן <br>דאיהו כזרע גד חוור. <br>ועינו כעין הבדלח <br>דאיהו חוור מסטרא דימינא. <br>וטעמו כצפיחית בדבש <br>מסטרא דשמאלא. <br>מה הוא כליל מעשר אתוון <br>דאינון

Daf 41b

יו"ד ק"א וא"ו ק"א. <br>ודא מנא דאורייתא <br>וסליק לחשבן מ"ה. <br>ולא ידעו מ"ה הוא.
וערב רב שאילו בשרא <br>ויהיב לון. ומה כתיב <br>הבשר עודנו בין שניהם <br>טרם יכרת ואף יי' כו'.
והאי בשר <br>הא אוקמוהו מארי מתני' <br>בבשר היורד מן השמים. <br>דא מנא דאכלו ערב רב. <br>ועכ"ד אמרו עלה <br>אין דבר טמא (ס"א רע) יורד מן השמים.
ורזא דהאי בשר מאי ניהו. <br>אלא כד"א *בשגם הוא בשר.
ורזא דא לחכימי לבא אתמס' <br>והאי בש"ר בהפוכא שב"ר. <br>ועליה אתמר שבר רעבון בתיכם. <br>אם זכו בשר קדש דאתמר ביה <br>ומבשרי אחזה אלוה.
ואם לא נטרין בהאי בש"ר אות ברי"ת. <br>אתהפך לון בשב"ר.
(ס"א מצתאי)
<b>ות"ח</b> <br>כל שמא דאיהי מן תרין אתוון <br>כגון כי *ביה יי' צור עולמים. <br>תליא מן חכמה. <br>ומן תלת אתוון תליין מן בינה. <br>ומן ארבע תלין מן שכינתא תתאה. <br>ומן חמש תליין בחמש ספירן. <br>ומן שית תליין מן צדיק. <br>ומן שבע ותשעה ביה.
מן עשר בשכינתא תתאה. <br>דאיהי עשירית האיפה סלת. <br>ובה מעשרין. <br>ובגין דאיהי כלילא מעשר אתמר בה <br>אין שכינה שורה בפחות מעשרה.
(כאן חסר)
זרק"א <br>האי תגא איהי י' <br>וחוטא דילה ו'. <br>והא אוקמוהו <br>כורכין את שמע <br>עם ואהבת את. <br>ולא הוו מפסיקין. <br>בגין. דאת י' איהי אבנא מרגליתא <br>קדיש' יקרא
קירטא איהי שפה <br>כלילא מחמש תקונין <br>דאינון אחה"ע בומ"ף וגו' <br>ודא ה' זעירא.
חמש אבנין דקירטא <br>דא ה' עלאה <br>דאינון <br>שמע ישראל יי' אלקינו יי'
אתעבידו ה אבנין אחד <br>כריכו דכולהו ו' <br>דאיהו כליל שית תיבין דיחודא <br>דאינון שמע ישראל יי' אלקינו יי' אחד.
ובההוא כריכו <br>צריך לסחרא קירטא <br>ולארכא בה. <br>האי אבנא כלילא מחמש (נ"א מעשר) <br>עד דסליק לה עד אין סוף. <br>ורזא דמלה <br>למען יאריך ימים על ממלכתו
כד האי אבנא בעאת למעבד דינא בעמלק <br>או בסטרין אחרנין וכן בחייבין. <br>נטלא מגבורה <br>ואתכלילן בה כל ספיראן <br>ואתקריאו בה כלהו גבורות <br>וכד בעאת למעבד חנא וחסדא בעלמא <br>נטלא מחסד <br>וכלהו ספירן אתכלילן בה <br>ואתקריאו חסדים. <br>וכד בעאת לרחמא על עלמא <br>נטלא מעמודא דאמצעיתא <br>וכלהו ספירן אתכלילן בה <br>ואתקריאו רחמי. <br>והאי י' איהי בכל סטרא.
א"כ במאי אשתמודעת <br>כד נטלא מאבהן <br>אלא בנקודה. <br>כד איהי נקידא מסטרא דקמ"ץ <br>נטלא מחסד. <br>וכד איהי נקידא מסט' דשב"א <br>נטלא (ס"א ינקא) מגבורה. <br>וכד נקידא מחל"ם <br>איהו מסטרא דעמודא דאמצעיתא <br>דתלת נקודין אלין אינון מיא ואשא ורוחא
(כאן חסר והוא בתקז"ח דף כד ע"ג)
<b>ויאמר</b> אי הבל אחיך
ת"ח <br>תרין אתוון אלין <br>דאסתלקו מניה <br>דבהון חב. גרמו ליה מיתה. <br>א' אמון מופלא ומכוסה. <br>י' מחשבה.
א"ל רבי אלעזר <br>אבא והא כמה מחשבין אינון <br>שכינתא תתאה אתקרי מחשבה. <br>חכמה עלאה אתקרי מחשבה. <br>ולעילא לעילא מחשבה. <br>ולעילא מכלהו <br>מחשבה דלית לעילא מנה <br>והיא סתימא דכל סתימין <br>עלאה דכל עלאין.
אי תימא דסליק מחשבתיה דאדם תמן. <br>לא <br>דהא אתמר ביה <br>ואירא כי עירום אנכי ואחבא. <br>דהאי ערום אחזי דאתפשט מלבושיה. <br>ובגין דא אתמר באבא <br>ואחבא. <br>ובברא ויסתר משה.
א"ל ברי. <br>בכלא חאב. <br>במחשבה דאיהי לבושא למחשבה סתימא. <br>ובמחשבה סתימא.
ודא הוה מיתה דיליה <br>דאסתלק מחשבה סתימא דכל סתימין מניה <br>דאיהו ח"י החיים. <br>דבאתר דאיהו תמן <br>לית מיתה תמן. <br>וחאב במחשבה סתימא <br>ואשתאר

Daf 42a

ערום מינה <br>מכל מה דלעילא <br>מן אימא עלאה דאיהי תשובה <br>חאב ואסתלקו מניה
ואי לאו דקמת עמיה תשובה <br>וגלת עמיה. <br>הוה אתאביד מכל וכל. <br>ובגין דא <br>אם עונות תשמר יק יי' מי יעמוד <br>מי יעמוד ודאי.
ובגין דא <br>ובפשעיכם שלחה אמכם <br>ההיא דאתמר בה. <br>שלח תשלח את האם <br>את לאסגאה <br>שכינתא תתאה עמה.
אימא עלאה קמת באדם. <br>ואימא תתאה בהבל. <br>דחובא דאדם רב הוה מדהבל. <br>ובגין דא ברי. <br>א"י מן אקיק איהו א"י דחב ביה <br>(הבל. ואסתלקו ואשתארת) <br>(נ"א קין ואסתלק ואשתארו) <br>ה"ה.
ובגין דא. א"י הבל אחיך. <br>ואיהו א"י מן אד' <br>ואשתאר ד"ן מן אד' <br>חובא דאדם גרם דאסתלק י"ו מן יקו"ק. <br>ואשתאר ה"ה
א"ל <br>אבא והא י"ו הוה ליה למהוי ו"י.
א"ל ברי. ודאי. דא רזא <br>דחב במחשבה עלאה. <br>דאסתלק י' מן <b>א</b> <br>ואשתארת ו"י. <br>בגין דאסתלק מתמן עלת העלות <br>דאיהו מחשבה סתימא באת י' מן <b>א</b>. <br>דלית יחודא (ס"א מחשבה) בר מניה.
והכא רזא דלא אתגלייא עד השתא.
ודא איהו. כי ידע שמ"י <br>יקראני ואענהו.
ש"ם י' <br>דלית לעילא מניה כלל <br>אלא ההוא דברא כלא. ולית מאן דברא ליה. <br>דאית בורא דאתברי <br>כגון מיא דאיהו ברא לעשבים. וגדל לון. <br>ואיהו אתברי <br>אבל האי ברא ולא אתברי. <br>איהו דלית אלק לעילא מניה.
א"ל אבא מאי אוי. הוי.
א"ל ברי <br>האי איהו כד אסתלק <b>א</b> מן אקי"ק <br>עם י"ו מן יקו"ק <br>אתעביד או"י.
א"ל אי הכי. <br>האי <b>א</b> דתמן ו"י. <br>לעילא מן א' מן אקי"ק איהי <br>ומכל שמהן.
א"ל ברי. <br>אית א' דאיהי בדיוקנא דא. יו"ד. <br>י' לעילא ו' באמצע ד' לתתא. <br>ודא א' מן אקי"ק. <br>א' מן אד'
אבל האי <b>א</b>. <br>סופה כתחלת'. ותחלת' כסופה. <br>ובה אמר עלת העלות אני ראשון ואני אחרון. <br>ובאת ו' דאמצעיתא ומבלעדי אין אלקים.
א"ל הא ודאי אתגליא לי <br>מה דלא ידענא עד השתא <br>ולא עתיד לאתגליא <br>עד יומין דייתי מלכא משיחא.
א"ל אי הכי אשתמודע <br>דאית אדם קדמון לכל קדומים <br>ואית אדם אחרא.
א"ל ברי הכי הוא ודאי. <br>אדם דברא ליה עלת העלות בדיוקנא דיליה <br>סתים וגניז <br>האי גרם דאסתלק עלת העלות.
אדם תניינא חאב במחשבה. <br>ואדם תליתאה חאב במעשה. <br>דתלת אדם אינון. <br>אדם דבריאה. <br>אדם דיצירה. <br>אדם דעשיה. <br>דלאו כל חובין שוין.
א"ל ברי <br>עכ"ד הוה ה' קיימא קמיה דאדם.
בתר דאתו ערב רב ועבדו ית עגלא <br>גרמו דאסתלק' ה' לגבי ו"י <br>ואתעביד הו"י. <br>ומאן גרם דא הוי גוי חוטא.
ואשתארת ה' בתראה יחידה <br>הה"ד איכה ישבה בדד. <br>דבקדמיתא ותלכנה שתיהן. <br>ה"ה.
לבתר אסתלק' ה' עלאה. <br>אשתאר' ה' תתאה בתראה יחידה. <br>דאתערבו טוב עם רע <br>מה דאפריש קב"ה <br>הה"ד <br>ויבדל אלקים בין האור ובין החשך.
גרמו דגלת שכינתא <br>ואתערבת בין אומין דעלמא. <br>(ס"א בין אומין דעלמא ובנהא עמה) <br>ומנטרא לון (ס"א לנטרא לה) בגלותא.
בההוא זמנא נחית קב"ה <br>בכל אתווי דאסתלקו בגלותא <br>הה"ד אני יי' הוא שמי <br>וכבודי לאחר לא אתן כו':

Daf 42b

<big><strong>תקונא עשרין וחד ועשרין ליום יא</strong></big>
בראשיתּ ברא אלקים.
אלקים. מ״י אל״ה. <br>עליה אתמר שאו מרו׳ עיניכם <br>וראו מי ברא אל״ה.
<b>בראשיתּ. <br></b>נחתו תמן תרין סבין. ואמרין <br>אתעסקנא במה דהויתון <br>ואנן לא הוינן (נ״א ולא הוינן) <br>ודא ב׳ תרין ראשית
הא סבא עלאה קא נחית בינייהו. <br>אמר הא אנן חד. <br>ותלת הוינן. <br>וכען אנן חד. <br>אלקי״ם. ודאי <br>מ״י ברא אלה. <br>מ״י ברא באלין תלת. <br>ואיהי רביעאה ושביעאה <br>(ס״א וחמשאה) (וס״א ותשיעאה)
*בראשית <br>אינון שית סבין. <br>ומאן נינהו <br>את השמים ואת הארץ. <br>הא אנן שבעה. <br>ותלת גניזין עלייהו. <br>באלין ז׳ סבין ובת <br>שבת יחידה לקבליהו שבעה <br>ובגין דא הא אנן שבעה שבועות
חד עולימא הוה מזנב אבתרייהו.
ואלין סבין אערעו בבוצינא קדישא <br>וחברוי. <br>אמרו ליה ר׳ ר׳ <br>אנת וחברך אשכחתון חד עולימא <br>דאיהו בארחא מזנב אבתרייכו.
א״ל אערענא במשריין סגיאין <br>דהוו קא אתיין מקרבא דחויא. <br>ואנון משריין דמלאכין <br>דנחתין מזרזן לקבלא צלותין <br>מסטרא דנ׳ אתוון <br>דמיחדין ישראל בכל יומא. <br>דבהון וחמושים עלו <br>בני ישראל מארץ מצרים.
דמלאכין דנחתין לאגחא קרבא <br>דקא ממנן על צלותין. <br>כלהו הוה נחתין (ס״א סלקין) בתוקפא דגבורה <br>כד נצחין לחויא <br>וכמה חילין דיליה דקא רדפין אבתרייהו <br>בכמה חובין דישראל.
ואינון מארי צלותין <br>ומסתכלין בשם <b>יהוה</b> <br>דאיהי בינה <br>דנחתא עלייהו בתוקפא דגבורה
כלהו נפלין מקיומיהו<br> ואתקיים בהו<br> סוס ורכבו רמה בים<br> דא ים נ׳ שערי בינה<br> נ׳ אתוון דק״ש.
א״ל ולחבריא<br> הוה לכו לעיינא לאסתכלא<br> בתר ההוא דמזנב בתר צלותין דאינון חלשין.<br> ולית לון רשו לסלקא עם אחרנין<br> ולפרחא עמהון לעילא.<br> ובגין אינון צלותין חלשין אתמר<br> ויזנב בך כל הנחשלים אחריך<br> דנער קטן נוהג בם.
דאלין עשר סלקין ביוד קא ואו קי<br> וכל חד אית ליה צלותיה.<br> ואם חסר חד מנייהו<br> אפי׳ בתראה.<br> דלא סליק צלותא דיליה עמיה<br> בגין דאיהו עניא<br> ולית ליה רשו לסלקא צלותיה עם אחרנין.<br> כלהו צלותין מתעכבן לסלקא<br> עד דההיא צלותא דעניא סליקת.
ובגין דא<br> תפלה לעני כי יעטוף.<br> דכלהו מתעטפין בגינה<br> עד דאיהי סלקא עמהון<br> דלית פרודא בה מנייהו.
וצלותא דעני איהו שכינתא.
מאן עני<br> דא צדיק.
והאי צלותא אתקריאת עקב<br> לגבי צלותין אחרנין.<br> ובגינה אתמ׳<br> אפילו נחש כרוך על עקבו<br> לא יפסיק.<br> אע״ג דסחיר לה להאי נקודה<br> דאיהי קוצא דאת ד׳<br> בכמה חובין לאולפא קטיגור׳<br> על בנוי דשכינתא.<br> לא יפסיק לההיא נקדה.
דאם יפסיק.<br> בגיניה אסתלק קוצא מן ד׳ מן אחד<br> ואשתאר אחר<br> דאיהו נחש כרוך בעקבו.<br> דבגין חויא לא יפסיק<br> ולא אסתלק קוצא דאת ד׳ מן אחד.
אבל בגין עקרב אסתלק<br> ואיהו פוסק וברח מניה.<br> הה״ד<br> ויעזוב בגדו בידה<br> וינס ויצא החוצא.
<b>אדהכי</b><br> הא עולימא דקא אזדמן לגבייהו<br> מחמר אחר בעירן.<br> אמר לון מהו<br> ויעזב בגדו בידה
אלא עקרב<br> איהי עקר ב׳<br> דעקרת ביתא דשכינתא.
ודא איהו בגדו<br> דחויא דע״ז.<br> כד חויא אתיא לאתחברא עם גוף<br> אדם ישן<br> דאמרת שכבה עמי חצופה זונה.<br> אתמר באות ברית<br> וינס ויצא החוצה
(כ״י נ״א ובגין דא<br> אפי׳ נחש כרוך על עקבו<br> לא יפסיק<br> אע״ג דסתיר לה לההיא נקודה דאת ד׳<br> לא יפסיק<br> דאי יפסיק<br> בגיניה אסתלק קוצא מן ד׳<br> דאחד<br> ואשתאר אחר<br> דאיהו נחש כרוך<br> בגין דחויא לא יפסיק<br> ולא אסתלק<br> ואיהו פוסק וברחת מניה<br> אבל עקרב יפסיק<br> כמה דעבד יוסף צדיקא<br> הה״ד<br> וינח בגדו אצלה וינס וכו׳
אדהכי<br> הא עולימא קא אזדמן לגבייהו<br> מחמר בתר בעירן<br> א״ל<br> מאי וינח בגדו אצלה כו׳<br> אלא עקרב<br> עקר ב׳<br> דעקר ביתא דשכינתא<br> כד בעיא לאתחברא עם צדיקייא<br> צריך לאפסקא מניה ולא יתהני מיניה<br> ואפי׳

Daf 43a

ממשכא דיליה <br>לך לך אמרי נזירא <br>סחור סחור לכרמא לא תקרב <br>הה״ד וינח בגדו אצלה <br>משכא דיצר הרע <br>ודא בגדו דחוייא ע״ז <br>כד איהו קא אתייא לאתחברא עם צדיקייא <br>ואמרה שכבה עמי חצופה זונה <br>איתמר באות ברית <br>וינס ויצא החוצה).
א״ל מאן אנת.
א״ל אנא איהו <br>ברא דנונא חדא דשט בימא רברבא <br>ובלע כל נונין דימא <br>ואפיק להון חיים לבר <br>ולזמנין איהו נפיק ביבשתא <br>לקיימ׳ ביה <br>וידגו לרוב בקר׳ הארץ <br>תווהו.
אמרו ליה <br>בתר דלית רעותך לגלאה מאן אנת <br>וברא דמאן אנת. <br>מאן איהו (נ״א מאי איהו) אתר דדוכתך.
אמר לון אתר דדוכתי <br>איהו מגדלא חדא דפרח באוירא. <br>תווהו.
א״ל לא תימא לן מדי (ס״א מלי). <br>מאי איהו אבוך.
אמר לון אבא דילי <br>איהו חד נונא רברבא <br>דכד צחי אפתח פומיה <br>ובלע מיא דימא. <br>ועד שבעין (ס״א שבעה) שנין <br>לא הדר ימא לתוקפיה. <br>ורזא דמלה <br>יבטח כי יגיח ירדן אל פיהו. <br>ואיהו בלע כל כך מן ימא <br>ואתון לא אשתאבתון מניה אלא כד חד <br>דאיהו כ״ד ספרי דאוריתא. <br>איך לא אשתמודעתון ביה.
בההוא זמנא <br>אדכר ר׳ אלעזר ואמר <br>ודאי אנת איהו ברא דרב המנונא סבא.
חדו ביה ואמרו. <br>בודאי אי אנת הוית בהאי עלמ׳ <br>הוינן קא נחתין מסוסוון דילן <br>והוינן אנן מחמרין בתר בעירך.
אמר לון. <br>ההוא חויא דאתון מגיחין קרבא ביה. <br>איך אשתזבתון מניה <br>דאיהו בלע וקטיל. <br>ולא עוד אלא <br>דאיהו קטיל לאדם קדמאה <br>ולכל דרין דקא אתיין אבתריה.
וברתא איהי על מגדלא דפרח באוירא. <br>ומכריזין בכל יומא ברקיעא <br>דכל מאן דקטיל להאי חויא <br>דיהבין ליה לאנתו בת מלך פנימאה <br>ממשבצות זהב לבושה.
והאי זהב איהו <br>ז׳ ימי בראשית. <br>ה׳ חמש אור. <br>ב׳ איהי ב׳ מן בראשית <br>עלה אתמר יפה כלבנה. <br>תורה שבע״פ קראן לה במתיבתא.
ובג״ד כרוזא כריז.
כמה גברין כמה מארי תריסין <br>אתכנשו בבי מדרשא <br>לאגח׳ קרבא עם חויא בגינ׳. <br>וכמה תריסין אתעבידו פסקות <br>בגינה דברתא דמלכ׳.
ויפן כה וכה <br>וירא כי אין איש <br>בהון דקטיל לחויא <br>עד דייתי ההוא דאתמר ביה <br>ויפן כה וכה ויך את המצרי. <br>ובג״ד אתמר עד כי יבא שילה. <br>שיל״ה מש״ה. <br>דאיהי מורשה דיליה. <br>ובג״ד בגיניה אתמר ביה <br>עד כי יבא שיל״ה <br>דיליה (נ״א דילה) ודאי.
איהו קטיל לחויא
ול״ו יקה״ת עמי״ם. <br>בגין דאיהו בן יצהר בן קה״ת <br>בן עמר״ם <br>בן עמא רמא דאתמר ביה <br>ובני רחביה רבו למעלה
וקטיל לחויא <br>וחיליה בימא <br>וביבשתא <br>וברקיעא.
וכמה מארי קרבין אגחו עמיה קרבא על ימא. <br>כד״א שם אניות יהלכון <br>בימא דאורייתא. <br>דאינון אניות עיינין דמסתכלין באורייתא. <br>וכמה אניות מנייהו אתברו <br>ונפלו בימא <br>עד דייתי מורשה דילה <br>וקרע ימא דאורייתא <br>וסוס ורוכבו רמה בים <br>דאיהו חויא <br>ובת זוגיה דאיהי סוסיא דיליה.
ואיהו אעבר עלה לישראל דלא טבעין בה <br>הה״ד <br>ובני ישראל הלכו ביבשה <br>בתוך הים.
בקדמיתא בימא <br>בההוא חמר. <br>בפורקנא בתרייתא <br>כלא בימא דאורייתא.
מטה דיליה <br>דקרע ביה ימא <br>דא קולמוס <br>בגין דעליה אתגלייא זרוע יי׳ <br>דאתמר ביה <br>וזרוע יי׳ על מי נגלתה.
בההוא זמנא <br>דאתעבר ההוא חויא בישא מן ימא <br>שליט חויא קדישא.
ובההוא זמנא <br>(שם רמש ואין מספר <br>חיות קטנות עם גדולות) <br>אזלין אניות בהבטחה בימא <br>דלא טבעין. <br>דהא רוח סערה אתעבר שלטנותיה <br>מן ימא דאורייתא. <br>ובההוא זמנא <br>שם רמש ואין מספר וגו׳ <br>שם אניות יהלכון לויתן זה יצרת לשחק בו <br>ויהי חדי עמהון.
הה״ד שיתו לבכם לחילה וגו׳<br> לחולה כתיב.<br> וכלם אליך ישברון<br> לתת אכלם בעתו<br> (דאינון עתותי דאוריית׳<br> כמו שאמרו חז״ל<br> קבעת עתים לתורה).<br> דאיהו עתו דצדיק.<br> תתן להם ילקוטון דא מנא<br> דאתמר ביה ששת ימים תלקטוהו וגו׳.<br> מסטרא דעמודא דאמצעיתא<br> דאיהו כליל שית סטרין.
לויתן לעילא דא צדיק<br> דאיהו כדג

Daf 43b

קטן <br>על כיף ימא.
נחש בריח <br>דא ההוא דאתמר ביה <br>הבריח התיכון בתוך הקרשים. <br>ודא עמודא דאמצעיתא דאתקרי תיכון <br>בגין דאיהו עמודא דאמצעיתא. <br>תרין גדפוי ימינא ושמאלא <br>דמתמן אוריתא אתיהיבת. <br>תרין קשקשוי תרין סמכי קשוט.
שכינתא עלאה איהי ימא. <br>שכינתא תתאה איהי דרך אניה <br>בלב ים. <br>דאיהו ל״ב אלקים דעובדא דבראשית.
שם רמש ואין מספר <br>כד״א ועלמות אין מספר וכו׳. <br>ואינון הלכות פסוקות <br>דאינון בתולות אחריה רעותיה <br>דשכינתא.
חיות קטנות אלין אתוון דאד׳ <br>עם גדולות אינון אתוון דיקו״ק. <br>דאינון מרכבות דקב״ה ושכינתיה.
אתו כלהו חבריא לנשקא ליה <br>פרח ולא חזו ליה ולא מידי.
<b>פתח</b> רבי אלעזר ואמר אבא. <br>והא שבע ימים אינון <br>וים עלאה איהו על כלהו <br>ועלייהו אתמר <br>כי שפע ימים ינקו. <br>למאן אינון יונקים.
א״ל ברי <br>שבעה בשבעה אינון מוצקות. <br>והכי אינון רקיעים שבעה בשבעה. <br>והכי אינון טורין שבעה בשבעה. <br>והכי אינון ארעין שבעה בשבעה. <br>ישובין שבעה בשבעה. <br>וראשין דלהון תרין. <br>ורזא דמלה <br>שנים שנים <br>שבעה שבעה. <br>וכלהו זכר ונקבה. <br>ולעילא חד גניז וטמיר. <br>והכי אינון שבע כרסיין שבעה בשבעה. <br>שבע היכלין שבעה בשבעה. <br>והכי ממנן אינון שבעה ושבעה.
לויתן דימא דא צדיק. <br>רישא דאיהו עמודא דאמצעית׳ <br>מטי עד ימא שביעא <br>דאיהי רישא דכלהו <br>ותרין גדפוי ותרין קשקשין בארבע ימים <br>שעורייהו.
שעור דזנבא דחויא <br>מטי עד ימא שביעאה בתראה <br>דאיהו כלילא שבע ימים. <br>דעליה אתמר <br>שבע ביום הללתיך.
אמר רבי שמעון ברי. <br>הא מארי תריסין <br>קא נחתין מלעילא <br>מלובשין שריין. <br>קשתותיהון קשתי אש. <br>ורומחיהון אשא <br>וסייפיהון להבה.
כלהו מארי עיינין. <br>בודאי הא מארי תריסין בבי מדרשא. <br>ואלין בהון יתערון <br>לאגחא קרבא לעילא.
ולא עוד אלא <br>דהא נונא רברבא קא אתיא. <br>רב המנונא סבא ודאי. <br>בכמה נונין חיילין קדישין דתלמידי חכמים <br>דמתרבין בימא.
כען צריך לפרשא לון רשת <br>למיהוי ברשות דילן. <br>ולמארי תריסין מאני קרבא
כען צריך לאתקנא <br>בקירטא באבנין דקירטא. <br>בקשתא בגירין דקשתא. <br>ברומחא בסייפא. <br>החזק מגן וצנה.
דאית מארי תריסין <br>דאינון מגיחין בסוסוון. <br>ואית אחרנין דאינון רגלין <br>דעלייהו אתמר <br>במפקנותא דגלותא דמצראי <br>כשש מאות אלף רגלי וגו׳.
<b>קם</b> ר׳ שמעון <br>פתח ואמר <br>שמעו הרים את ריב יי׳. <br>מאן ריב. <br>דא שכינתא דאיהי ריב יי׳. <br>דאיהי רבי. <br>רב. בגין בנהא איהי ריב <br>ברבי ורבן ורבא.
ריב ודאי <br>בכלהו תנאים ואמוראים. <br>דאיהי מריבת בהון <br>בשית סדרי משנה <br>בגין בעלה דאיהו עמודא דאמצעיתא <br>כליל שית סדרין. <br>ועלייהו אתמר או יחזק במעוזי <br>יעשה שלום לי שלום יעשה לי. <br>תרי שלמי <br>חד בעמודא דאמצעיתא <br>וחד בצדיק. <br>דעלייהו אתמר <br>שלום שלום לרחוק ולקרוב.
דבגלותא אתמר בעמודא דאמצעיתא <br>מרחוק יי׳ נראה לי. <br>צדיק קרוב לה. <br>ובגיניה אתמר טוב שכן קרוב <br>מאח רחוק.
ובגין דא שמעו הרים <br>אלין אבהן. <br>את ריב יי׳ <br>דא שכינתא <br>דאיהי ריב עם אבהן <br>בגין דמרחקין לה מבעלה <br>דאינון אתקריאו אמוראים. <br>והאיתני׳ מוסדי ארץ <br>אלין אינון תנאים. <br>ואלין תנאי״ם איתני״ם בהפוך

Daf 44a

אתוון. <br>ואינון נצח והוד (צדיקים) <br>איתני עולם. <br>והא אית״ן בהפוך אתוון תני״א <br>דמסייע ליה בגלותא. <br>ועלה אתמר איתן מושבך <br>ושים בסלע קנך.
והאי סלע <br>(אתמר בה <br>דלא נפיק אלא טפין טפין <br>דמיא דאוריתא באלין פסקות <br>ובגין ויך משה את הסלע במטהו פעמים <br>דא גרים ד) לא נפיק מינה אלא טפין טפין <br>זעיר שם זעיר שם.
וכמת מחלוקות על אלין טפין <br>ומאן גרים דא <br>המורים. דאתמר בהון <br>כל המור׳ הלכה בפני רבו <br>חייב מיתה. <br>ובגין דא שמעו נא המורים. <br>ובגינייהו <br>ויך משה את הסלע במטהו פעמים
דאם לא דמחא בה <br>לא הוו טרחין <br>ישראל ותנאין ואמוראין <br>באורייתא דבע״פ דאיהי סלע. <br>אלא אתמר בו <br>ודברתם אל הסלע <br>ונתן מימיו. בלא טורח. <br>ויהיה מתקיים בהון <br>ולא ילמדו עוד וגו׳ <br>והוה נפיק מיא <br>בלא קשיא ומחלוק׳ ופסק
בגין דשכינתא <br>דאתמר בה הלא כה דברי כאש נאם יי׳ <br>הוה שריא בפומיהון דישראל. <br>דאיהי אוריתא דבע״פ <br>דאיהי סלע <br>ע״ל ס׳ <br>דאינון שתין מסכתות <br>דהכי איהו סל״ע על ס׳.
דשכינתא הוה נח על טנרא. <br>דבכל אתר דבעי קב״ה למעבד נס <br>שכינתא אקדמת לההוא אתר. <br>וכיון דשכינתא הוה תמן <br>לא הוה ליה למחאה בסלע. <br>דקלנא הוות לשכינתא דהות תמן <br>דלא הוה ליה חילא למיהב מיא. <br>ודא איהו על אשר לא קדשתם אותי. <br>יען לא האמנתם בי להקדישני.
ובגין דא אסתלק שכינתא מן הסלע. <br>דאיהי י׳ מן מיטטרו״ן. <br>ואשתאר מטטרו״ן יבשה.
ורזא דמלה <br>יקוו המים <br>מתחת השמים אל מקום אחד וגו׳. <br>אחד איהי מלכות. <br>ותראה היבשה דא סלע <br>מטטרו״ן. דבגיניה אתמר <br>ויקח אחת מצלעותיו <br>ויסגור בשר תחתנה.
מאי בשר <br>ההוא דאתמר ביה *בשגם הוא בשר. <br>ועד דנחית לה. <br>לא עלה הסלע ולא יהיב מימוי
ובתר דאסתלק האי מבועא מתמן. <br>שליט׳ מרה באתרהא <br>הה״ד ויבאו מרתה.
ורזא דמלה וימררו את חייהם <br>בעבודה קשה וגו׳ דא קושיא. <br>בחמר. דא קל וחמר. <br>והא אוקמוהו.
והכי הוו ישראל. <br>עד דאחזי לון עץ. <br>הה״ד ויורהו יי׳ עץ <br>וישלך אל המים <br>וימתקו המים <br>ודא עץ החיים <br>דאתרבי על ההוא מבועא דאיהי שכינתא. <br>י׳ מבועא <br>דאשקי לאילנא דאיהו ו׳.
והאי עץ *מהלך חמש מאות שנה <br>דאינון ה׳ <br>וימתקו המים <br>דא ה׳ בתראה. <br>דאתמר בה קראן לי מרה.
דשכינתא תתאה <br>איהי מעין גנים דלית ליה פסק. <br>טפה דאתמשכא מן מוחא <br>וכמה טפין אתמשכאן מניה <br>דאינון בתולות אחריה <br>רעותיה.
קרקפתא איהי סלע. <br>ומבועא מלגאו דא מוחא. <br>על אלין טפין אתמר אשרי הגבר <br>אשר מלא את אשפתו מהם וגו׳ <br>את אויבים בשער <br>דאיהו תרעא דצדיק <br>אות ברית קדש <br>דעלה אתמר זה השער ליי׳ <br>צדיקים יבאו בו.
ועוד <br>שמעו הרים את ריב יי׳ <br>אלין תלת יודי״ן. <br>והאיתנים מוסדי ארץ <br>אלין תלת ווי״ן <br>דכלהו אתרמיזו <br>בויסע <br>ויבא <br>ויט.
קום אלעזר <br>ונטיל קירטא דאיהי שכינת׳ <br>(ואקיף לה תגא) <br>וזריק מנה איהי אבן טפה קדישא. <br>דעלה אתמר <br>ואד יעלה מן הארץ. <br>(ובגין דא)

Daf 44b

אסתלקת עזקא מן א׳ מן זרק״א <br>לקבלא עלה אבן יקרה דאיהי טפה. <br>ומיד והשקה את כל פני האדמה.
כד סליקת סליקת באימא <br>דאיהי א׳ מן אד׳ אקי״ק.
ועל מאן סליקת. <br>על עמודא דאמצעית׳ דאיהי ו׳ <br>דאיהי כריכא ביה <br>כעזקא באצבעא.
וסליקת בד׳ מן אד׳ <br>דאינון תרין דרועין ותרין שוקין. <br>עד דסליק לאת י׳ דאיהי אבא <br>חכמה י׳ עלאה. <br>בגין דמתמן אתנטילת <br>הה״ד <br>יי׳ בחכמה יסד ארץ.
ונטילת נביעו ושקיו מניה לעילא. <br>בקוצא דיליה לעילא <br>ובאמצעיתא <br>ובקוצא דיליה לתתא.
וכד נחיתת <br>נחיתת כלילא *מתלת טפין. <br>בההוא זמנא אתמר בה הול״ך סגולת״א: <br>ואתקריאת יי״י בתלת *יודי״ן.
י׳ עלאה איהי על רישא *ד<b>א</b> <br>דאיהי כתר <br>עליון על כל עלאין <br>ולבתר נחיתת באמצעיתא <br>ונטלא מתמן <br>(בעמודא דאמצעיתא) (נ״א באמצע) <br>ולבתר נחיתת לתתא באתרהא <br>י׳ דאיהי לתתא מן <b>א</b>.
<b>קם</b> עולימא בתר טולא <br>אמר. רבי רבי. <br>הא טפה קא נחתא. <br>טול קשת בידך <br>דאיהו כגוונא דאצבעא ועזקא ביה. <br>טול ליה ודרך (ס״א וזרקה) ליה לגבה <br>דקבילת לה עליה.
דהא כד סליקת מתתא לעילא <br>על רישא דאת ו׳. <br>איהו כרומחא ו׳. <br>אתארכת ביה כשרביטא דככבא
וכד סליקת לעילא <br>שריא עלה י׳ ואתעבידת ז׳. <br>ודאי תגא על רישא דס״ת.
כיון דנחתת. <br>צריך למדרך קשת לגבה <br>דאיהו צדיק. <br>ומניה נחיתת <br>ואזדריקת באתרהא.
וחרבא <br>דאיהי (דהאי) טפה <br>איהי חתיכת לה לתלת טפין. <br>בגין דאזילת סגולתא
דכד נחיתת עלה הוה י׳. <br>ולבתר חתיכת לה לתלת. <br>למהוי תגא ועטרה <br>ברישא דתלת אבהן. <br>דתהא כתר *תורה <br>וכתר כהונה <br>וכתר מלכות. <br>ודא רזא ד <img src="https://textimages.sefaria.org/Tikkunei_Zohar/56.png">  <br>תלת תגין עלה.
דרישא דחרבא איהי י׳. <br>גופא דחרבא ו׳. <br>תרין פפיות דילה ה״ה. <br>נרתקא דילה אד׳.
(וחרבא יקו״ק).
וכד איהי יקוק בר משכינתי׳ <br>איהו דין דחתיך מכל סטרא. <br>כד עאל בנרתקה <br>אתעביד רחמי ולא חתיך דינין. <br>ורזא דחרבא בנרתקה <br>יאקדונק״י <br>הכי ודאי.
ובזמנא דיקו״ק בר משכינתיה <br>אתמר ביה <br>כי יי׳ אלקיך אש אכלה הוא. <br>דנטיל מגבורה לאוקדא עלמא. <br>י׳ אתעביד גחלת. <br>ו׳ שלהובא דגחלת. <br>ה״ה. חד חמש גוונין. <br>תניינא חמש נהורין דנהרין בהון.
ובזמנא דה׳ עלאה אסתלקת מה׳ תתאה<br> איהי אמרה אל תראוני שאני שחרחרת.<br> ובזמנא דאיהי נהרא בגוונהא<br> אתמר בה<br> וראיתיה לזכר ברית עולם.
קמו תנאים ואמוראים דלעילא.<br> ואמרו רבי רבי<br> כמה תקיפא קירטא דילך<br> די סליקת לה עד אין סוף<br> ונחיתת לה<br> עד אין תכלית
<b>פתח</b> כמלקדמין<br> ואמר שמעו הרים את ריב יי׳.
אמר לון. אבהן אבהן<br> טורין רברבין שמעו.<br> דהאי אבן דאתגזרת מאלין טורין דלכון.<br> דאיהי כתרא ברישא דכלהו.<br> והאיתנים<br> דאיהי כתרא על כלהו<br> איהי סליקת ריב עלייכו בגין בעלה.
דאיהי מבועא<br> סתימא כסלע.<br> עד דייתי בעלה<br> לא יהבא מימוי.<br> דהא לישנין אינון כפטישין<br> דמחאן בההוא סלע<br> ולית חד מנייהו<br> דאפיק מינה נביעו<br> בר מבעלה<br> דידע לאמשכא לה:
<b>פתּח</b> רבי שמעון ואמר<br> זכאה איהו מאן דמצלי<br> וידע לסלקא רעותיה לעילא.<br> דהא פימוי אפיק שמהן<br> ואצבעוי כתבין רזין.
וכד סלקין שמהן

Daf 45a

מפימוי. <br>כמה עופין פתחין גדפייהו לעילא לקבלא לון. <br>וכמה חיוון דמרכבתא <br>כלהו מזדמנין לגבייהו לנטלא לון.
כ״ש אם שכינתא שריא בצלותיה <br>ואסתלק׳ לקב״ה. <br>ורזא דמלה אם תשכבון בין שפתים. <br>אל תקרי אם אלא <b>אֵם</b>.
זכאה איהו מאן דסליק לה <br>בצלותיה דמצלי בשפווי. <br>לעילא לגבי בעלה
בצלות׳ דשחרית <br>סלקא בשמא דאתקרי א״ל <br>האל הגדול ודאי
בצלותא דמנחה <br>סליקת בשמא דאתקרי אלקי״ם.
בצלותא דערבית <br>סליקת בשמא דאתקרי יקו״ק.
ורזא דמלה <br>אל אלקים יי׳ דבר <br>ויקרא ארץ
ואמרו מארי מתניתין <br>דצריך בר נש בצלותיה לשהות <br>שעה אחת קדם דמצלי. <br>ושעה אחת לבתר דמצלי.
ורזא דמלה <br>דישהא בצלותיה שעתא חדא. <br>בגין דאתמר והאיש משתאה לה מחריש <br>ההוא דאתמר ביה יי׳ איש מלחמה
ולבתר דשהא ליה בר נש וצלי <br>אם שגורה תפלתו בפיו <br>ודאי אתקבל צלותיה.
ורזא דמלה בר נש <br>צריך למשהא ואתתא לאקדמא <br>כד״א אשה כי תזריע <br>וילדה זכר.
(ורזא דמלה <br>אשה מזרעת תחלה <br>יולדת זכר <br>ועוד שבשפלנו זכר לנו <br>ורזא דמלה שבשפלותו של אדם <br>זכור יזכרנו לטובה).
ועוד <br>אם שגורה תפלתו בפיו <br>איהו רזא <br>ויהי הוא טרם כלה לדבר <br>*והנה רבקה יוצאת. <br>ורזא דמלה <br>והיה טרם יקראו <br>ואני אענה <br>עוד הם מדברי׳ ואני אשמע.
זכאה איהו <br>מאן דלא מעכב מטרוניתא לסלקא למלכא. <br>דכל מאן דאיהו צלותיה שגורה בפימוי <br>בלא עכובא <br>ההוא ממהר מטרוניתא למלכא.
ווי לון לבני נשא דאינון אטימין לבא ועיינין. <br>דלא משתדלין למנדע ביקרא דמאריהון. <br>לרצויי ליה בשכינתיה. <br>בכמה תחנונים ופיוסים. <br>לנחתא ליה לגבי שכינתא.
כ״ש לאתערא ביה רחימו לגבה. <br>כמה דתקינו <br>הבוחר בעמו ישראל באהבה.
וכד קיימין קדמיה <br>צריך למיקם קדמיה בדחילו.
זכאין אינון ישראל <br>דידעין לפייסא למאריהון כדקא יאות. <br>ולחברא בפימייהו בצלותהון <br>תרין שמהן אלין <br>דאינון יאקדונק״י.
דבההוא זמנא <br>א״ז תקרא ויי׳ יענה. <br>ויי׳ הוא ובית דינו. <br>ודא שכינת׳ <br>(נ״א ודא חכמתא עלאה ושכינ׳) <br>(נ״א חכמה) <br>עלאה ותתאה.
ודא איהו רזא <br>אם תשכבון בין שפתים. <br>דאיהי קרבנא דקב״ה <br>דודאי שכינתא איהי קרבנא דיליה. <br>ובגין דא <br>תקינו צלותא בקרבנא.
היא העולה. <br>העולה ודאי.
זכאה איהו מאן דסליק לה לגביה כדקא יאות. <br>דאיהו שאיל בגינה <br>מי זאת עולה. <br>עולה ודאי. <br>מן המדבר מן המדבר ודאי. <br>דפימוי <br>חשיב קב״ה כטורא דסיני. <br>ובג״ד מי זאת עולה מן המדבר וגו׳ <br>מקטרת מר דא צלותא דשחרית <br>דתקון אברהם <br>דהוא מר.
ועוד <br>מקוטרת מר. <br>צרור המר דודי לי <br>ודא נצח <br>דסליק לה בימינא. <br>הה״ד <br>נעימות בימינך נצח <br>ולבונה דא הוד <br>דסליק לה בגבורה. <br>מכל אבקת רוכל. דא צדיק <br>דסליק לה בעמודא דאמצעיתא.
ואם לא סלקא שכינתא בצלותיה <br>קרבנא לקב״ה <br>הא כלבא קא נחית למיכל קרבנא דיליה. <br>ווי ליה טב ליה דלא אתברי בעלמא. <br>ועליה אתמר <br>גם בלא דעת נפש לא טוב.
וכד סלקא שכינתא בצלותיה<br> כמה חיוון ומרכבתא<br> וגלגלי דכורסייא<br> כלהו יתערון לגבה בנגונא בחדוה.<br> וכלהו גדפייהו פתיחן לקבלא לה.<br> והא אוקמוהו<br> ופניהם וכנפיהם<br> פרודות מלמעלה
וכד סלקא<br> סלקא כיונה.<br> וכד נחתת<br> נחתת כנשרא<br> דאיהי מטרוניתא<br> דלא דחילת מכל עופין דעלמא.
ונחתא בכמה מזונין לבנהא.<br> הה״ד כנשר יעיר קנו<br> על גוזליו ירחף

Daf 45b

מאן גוזליו <br>אלין אינון ישראל <br>דאינון כגוזלייא מצפצפין לה <br>בכמה צפצופין דצלותא <br>ונחתת לגבייהו. <br>לכל חד נחתא ליה מזונא כדקא יאות ליה. <br>למאן נחתא מזונא דאוריתא <br>דאיהו מזונא דנשמתא. <br>למאן נחתא מזונא דגופא. <br>לכל חד כפום רעותי׳
ד״א <br><b>אֵם </b>תשכבון <br>דא אימא עלאה דאיהי צלותא דשבת. <br>דצריכין שפוון לקבלא לה בע״ש <br>דאיהי נשמת כל חי <br>איהי נחתא על ראש צדיק <br>דאיהו יום השביעי:
לשון למודים קרינן ליה. <br>ואיהי שריא עליה בין תרין שפוון <br>דאינון נצח והוד.
ושבת איהי פה (נ״א פתח) <br>דאתפתח׳ בע״ש <br>לקבלא לה בהאי צלותא דשבת.
דהא צלותא דשבת אתקריאת קבלה. <br>ומינה מקבלין כל ספיראן דין מן דין. <br>ובה צלותא דבר נש מקובלת קדם יי׳.
ואיהי צלותא דעשר׳ ימי תשובה. <br>ואיהי ה׳ עלאה <br>דתקינו בה חמש צלותין <br>ביומא דכפורי.
אבל שבת איהי שכינתא תתאה <br>כלילא מתלת אבהן <br>דאינון תלת ענפין דש׳ דשב״ת
ב״ת יחידה. <br>איהי נקודה בחלל דילה. <br>ואיהי חג דכל (נ״א דכליל כל) יומין טבין. <br>עלה אתמר היושב על חוג הארץ.
אבל נשמתא יתירא <br>בשבת וביומין טבין ובכל מוספין <br>איהי אימא עלאה <br>תוספת רוח הקדש.
צלותא דשית יומין דחול <br>תלת זמנין בכל יומא <br>איהי שכינתא תתאה. <br>כללא דתמני סרי צלותין <br>תלת זמנין ביומא סלקין בו׳ יומין ח״י <br>ועל שמיה אתקרי <br>תפלת כל פ״ה.
ביומין דחול <br>אייתי לה מזונא ע״י שליח <br>אבל בשבת ויומין טבין <br>אייתי לה מזונא ע״י דקב״ה. <br>ווי לאתתא דאתפרנסת ע״י שליחא
והא אוקמוהו ביונה <br>דאמר <br>והנה עלה זית טרף בפיה: <br>ואמאי עלה זית <br>אלא אמרת יונה רבון עלמין <br>תהא מזונא דילי מסורה בידך <br>ותהא מרירא כזית <br>ולא תהא מתוק׳ ומסורה ביד שליח. <br>ושליח בהאי אתר דא מטטרו״ן.
ועוד <br>שכינתא אתקריאת <br>צלותא דפסחא מסטרא דימינא. <br>צלותא דר״ה מסטרא דשמאלא. <br>צלותא דשבועות <br>מסטרא דאמצעיתא. <br>יקו״ק איהי בכל אתר לקבלא לה. <br>(ולתקוני מאני קרבא).
ד״א <br><b>שׁמעוּ</b><b> </b>הרים את ריב יי׳. <br>מאן ריב יי׳ ומאן הרים <br>ריב ה׳ דא שכינתא. <br>הרים אלין אבהן. <br>ריב איהי קטטה ומחלקת <br>לקב״ה <br>על בנהא דאינון בגלותא.
ובזמנא דלאו אינון בגלותא <br>איהי ריב לגביה על אינון מסכנין <br>דאזלין מתתרכין מאתריהו <br>בגין דירחם עליהו
וקרא אוכח <br>הה״ד <br>או יחזק במעוזי <br>יעשה שלום לי שלום יעשה לי. <br>תרי שלמי <br>חד עם שכינתא <br>דאיהי ריב לגביה על מסכנא.
ומאן איהו מסכנא דעבדת ריב בגיניה <br>דא מסכנא <br>דאיהו מסטרא דצדיק <br>וכ״ש כד צדיק דאיהו חרב ויבש <br>בח״י ברכאן דצלותא <br>וצווחין לגבי קב״ה. <br>ואתמר לגבייהו <br>אז יקראנני ולא אענה.
וכמה דשכינתא תתאה איהי ריב <br>על צדיק <br>דאיהו ח״י עלמין <br>חרב ויבש <br>(חרב מבי מקדשא. ויבש מנסכים ועולות) <br>הכי איהו ריב שכינתא עלאה בגיניה <br>עם קב״ה.
ועלייהו אתמר <br>דברי ריבות בשערך <br>ובזמנא דתרוייהו אינון ריבות <br>בגיניה עם קב״ה. <br>קב״ה צווח לגבי ישראל לתתא <br>או יחזק במעוזי יעשה שלום לי <br>שלום יעשה לי. <br>תרי שלומים לקבל תרי ריבות.
וקשיא איהי לה מכלא <br>אפרשותא דקב״ה מינה. <br>ודא איהו מחלוקת לש״ש.
וכד *נפילת <br>נפילת לרגלוי <br>הה״ד ותגל מרגלותיו ותשכב. <br>ואתנפלת קדמיה בנפילת אפים <br>בגין צדיק <br>דאיהו ח״י עלמין <br>עני בגלותא
וצדיק כד איהו לבר מאתריה <br>אתמר ביה <br>נשקו בר פן יאנף. <br>ושכינתא כד איהי לבר מאתרהא <br>אתקריאת ברייתא
איהו בר <br>ואיהי ברייתא

Daf 46a

דשבת <br>דאתוסף לעני דאיהו צדיק <br>יום השבת ודאי. <br>דלית ליה מדיליה אלא נשמת׳ יתירה <br>*דאתוסף לגביה בגין שכינתא <br>אתקרי איהו מוסף שבת.
<b>ובההוא</b> זמנא <br>אתקריאת איהי תוספתא <br>מסטרא דיום שבת <br>כמה תוספות נחתין עמה לתלמידי חכמי׳ <br>דאתקריאו נשמות יתירות <br>הה״ד נשמת כל חי <br>תברך את שמך יי׳ אלקינו כו׳
ואלין (אינון) דמתוספאן לעמא קדישא <br>בערב שבת <br>ירתין לון ת״ח ביומין דחול. <br>ובהון אתעביד חול קדש. <br>ואלין אינון תוספות <br>דקא נחתין מתוספת׳ <br>דודאי שכינתא איהי תקונא <br>דגופא דקב״ה.
איהי בריתא <br>כד אתמ׳ בה ותגל מרגלותיו
ואיהי תוספתא <br>מסטרא דח״י עלמין <br>דאיהו מוסף שבת.
ואיהי משנה <br>מסטר׳ דגופא <br>משנה תורה ודאי.
ואיהי התקפא <br>מסטרא דדרועא ימינא דמלכא <br>הה״ד ימינך יי׳ נאדרי בכח. <br>בכח תרגום בתוקפא.
הצרכה איהי מסטרא דשמאלא. <br>ובדרועא שמאלא אחיד בה <br>ובדרועא ימינא אתקן בה <br>ויימא קומי שבי ירושלם.
ועוד <br>מסטר׳ דימינא איהי תוקפא לבר נש <br>ומסטרא דשמאלא יהיב לון צרכיהון <br>בארע מדברא.
שאלה איהי בפימא דמלכא <br>הה״ד שאל אביך. <br>ותיובתא לגביה <br>הה״ד ויגדך.
ובה בר נש שואל כענין <br>ומשיב כהלכה.
שמעתתא <br>איהי בלבא דתמן מחשבה.
תיקו <br>איהי כד אסתלק מלכא מינה <br>הה״ד נאלמתי דומיה <br>החשתי מטוב. ובה צלותא בחשאי. <br>וכד איהי תיקו אתמר בה <br>אז יקראונני ולא אענה.
כד שריא בה יקו״ק <br>אתקריאת הגדה. <br>בההוא זמנא אז תקרא ויי׳ יענה.
שטה אתקריאת <br>כד לא יהא קושיא ומחלקת <br>הה״ד כל גיא ינשא <br>וכל הר וגבעה ישפלו <br>והיה העקב למישור.
פסק אתקריאת מכמה גוונין. <br>אית בני נשא דמשתדלין באוריתא דבע״פ לשמה <br>ואינון בעלי אומנות לגבה. <br>אית דפסקין בה אבנין <br>כטורין וסלעין תקיפין <br>ולבתר דפסקין לון <br>מתקנין לון בכמה פרוקין. <br>ועלייהו אתמר אבנים שלמות תבנה. <br>ועבדין בהון כמה בנינין <br>למלכא ולמטרוניתא <br>לדיירא בינייהו.
ואית פסקות <br>דאינון לבושין דמטרוניתא <br>וחתכין לון לכמה סטרין <br>ולבתר מתקנין לון בכמה פרוקין <br>לאתחזאה בהון מטרוניתא קדם מלכא. <br>בההוא זמנא <br>וראיתיה לזכור ברית עולם. <br>ואלין אינון לבושין דכהנא <br>דאינון ארבע בגדי לבן וארבע בגדי זהב
ואית פסקות מאלין מארי תריסין <br>דקא אתיין לבי מדרשא <br>דפסקין וחתכין בהון בלישנהון <br>דאינון כרומחין וסייפין. <br>ואלין אינון פרשיין ותקיפין <br>כמגיחין קרבא בימא וביבשתא <br>דאינון אורייתא דבכתב ואוריתא דבע״פ
זכאין אינון אם מלכא בינייהו <br>דאיהו עמודא דאמצעית׳ כליל תרין תורות <br>דאנון תורה שבכתב ותורה שבע״פ <br>דאתייהיבו מימינא ומשמאלא <br>דביה נצחין קרבא.
ווי לון לאלין דיעלון לאגחא קרבא <br>בתרין תורות בלא מלכא <br>דעלייהו אתמר אין אמר ואין דברים <br>בלי נשמע קולם.
כל בעלי אומניות משתכחין בתורה שבע״פ <br>ואיהי מלגאו הה״ד <br>כל כבודה בת מלך פנימה.
איהי הלכה *דמלכא <br>כד איהי אזלת גביה בתרין שוקין <br>דאינון תרי סמכי קשוט. <br>וכד סליקת בגופא <br>בתרין דרועוי דמלכא <br>אתקריאת קבלה.
וכד נשיקת ליה בפימיה <br>אתקריאת אוריתא דבע״פ <br>בההוא זמנא דסלקא לפימא דמלכא <br>מיד יתקיים ברעיא מהימנא <br>פה אל פה אדבר בו.
כד קמת על רגלהא בגלותא בתראה<br> אתקריאת הלכה למשה מסיני<br> וכד שרייא בדרועוי

Daf 46b

דמלכא <br>אתקריאת קבלה למשה מסיני.
וכד שרייא בפימא דמלכא מיד <br>פה אל פה אדבר בו.
וכד איהי מרחקא הלכה ממשה <br>שכינתא איהי ריב ליי׳ לתתא. <br>וכד איהי בדרועוי. קבלה.
איהי ריב לעילא. <br>ובג״ד שמעו הרים את ריב יי׳ <br>אלין תלת אבהן. <br>מאי ריב דלהון <br>דא שכינתא.
ובהפוך אתוון <br>רי״ב איהו רב״י. <br>דאיהו רבי מארץ ישראל <br>ועמיה איהי שכינתא ריב.
והאיתנים <br>אלין תרי תנאי. <br>איתני״ם <br>בהפוך אתוון תנאי״ם <br>מוסדי ארץ אלין <br>צדיק <br>וצדק.
ד״א <br>שמעו הרים <br>אלין ג׳ נקודין דאינון סגול <br>והאיתנים <br>אלין תרין נקודין דאינון צרי.
ועוד <br>שמעו הרים <br>מאן הרים <br>אלין תלת נקודין תניינין דאינון שור״ק. <br>ואיתנים <br>אינון תרין נקודין תניינין דאינון שב״א.
מאי ריב יי׳ <br>דא חיר״ק. <br>ריב יי׳ לעילא חול״ם. <br>ריב יי׳ לתתא חיר״ק. <br>תרי ריבות אינון על שור״ק <br>דאיהו (חד) צדיק <br>קשורא דתרוייהו.
(עמודא דאמצעיתא). כד איהו מתרחק מנייהו <br>איהו ריב. <br>וכד מתקשר בין תרוייהו <br>איהו רבי. <br>ואיהו שלום. <br>ואיהו קשר. <br>הה״ד <br>*ונפשו קשורה בנפשו.
ועוד. <br>תרי ריבות אינון. <br>חד צדיק וחד עמודא דאמצעיתא. <br>חד איהו ריב בין אבא ואמא <br>דאינון קמ״ץ ופת״ח <br>דא עמודא דאמצעיתא איהו ריב בינייהו <br>(נ״א דאינון ריב בין אוא״י <br>דאינון קמץ ופתח <br>ואמאי אינון ריב בינייהו) <br>בגין שכינתא <br>דלית לה מזונא בגלותא
בגין דתרעא איהו פתח <br>דאתמר ביה פותח את *ידיך <br>דאיהו י׳ חכמה <br>קמ״ץ *סתום עליה אתמר <br>פותח את ידיך ומשביע לכל ח״י
ודא ח״י עלמין <br>דאיהו כליל ח״י ברכאן <br>איהו חרב ויבש <br>בצלותא דאיהו שכינת׳ <br>ובג״ד איהו צלותא יבשה <br>בגינהו איהו ריב בין אבא ואימ׳
וכד אתפתח קמ״ץ <br>בפת״ח דאיהו תרעא דיליה <br>עמודא דאמצעית׳ נחית מלא
ומהלך ה׳ מאה שנין <br>עד דמטו לח״י עלמין <br>(דאיהו כליל ח״י ברכאן) <br>ואתמלא מנייהו <br>ומניה אתשקייא לשכינת׳ דאיהי צלותא <br>ומאי דהוה יבשה קרא לה ארץ
הה״ד ויקרא אלקים ליבשה ארץ <br>למיעבד פרין ואיבין <br>דאינון ארעא קדישא דישראל לתתא <br>הה״ד <br>ויאמר אלקים תדשא הארץ דשא
ועמודא דאמצעי׳ <br>כד סליק לאבא ואימא <br>לנחתא מזונא מתמן <br>קליה סלקא על כל אינון נחלין ומבועין. <br>וכד נחתא קליה <br>נחתא על כל אינון נחלין ומבועין דאורייתא <br>הה״ד נשאו נהרות יי׳ <br>נשאו נהרות קולם.
נשאו נהרות <br>אלין אינון ב׳ נקודין דאינון צר״י <br>מאן איהו דסליק על גבייהו בתרין דרועין <br>דא חול״ם <br>וביה אתעבידו סגולת״א. <br>ומאן איהו דנחית תחותייהו בב׳ שוקין <br>דא חיר״ק <br>וביה אתעבידו סגו״ל.
בההוא זמנא <br>נשאו נהרות קולם <br>דאיהו קול יעקב. <br>קול השופר. <br>ולאן סלקין ליה. <br>לגבי אבא ואימא. <br>וכד נחית <br>נחית בתרין נקודין דאינון שב״א <br>תרי ירכי קשוט <br>הה״ד ישאו נהרות דכים <br>*כגון על כתף ישאו.
(ואבא נחית) בצדיק <br>דאיהו שור״ק בנקודת (חיר״ק) חדא <br>כי שם חלקת מחוקק ספון <br>קשורא דתרין ירכין דקשוט. <br>דאיהו דכים דך ים <br>דך דכליל כ״ד אתוון דיחודא תניינא <br>עליה אתמר אל ישוב דך נכלם.
דך איהו בכ״ד ספרים דאורייתא. <br>ושכינתא <br>וכד״ה על שכמה. <br>וכד צדיק איהו מלא מעמודא דאמצעיתא <br>דאתמר ביה ותמלא כדה ותעל <br>סליקת האי נקודה דאיהו חד שור״ק. <br>על תרין דאינון שב״א <br>ואתעבידו שור״ק.
בתר דאיהו מליא מסטרא דיליה <br>ומסטרא דעמודא דאמצעיתא <br>אתמר בשכינתא ותמלא כדה ותעל
ותורד כדה מעל שכמה <br>כל הכורע כורע בברוך. <br>ותמלא כדה ותעל <br>כל הזוקף זוקף בשם.
סליקת ודאי <br>מגלות׳ לגבי בעלה.
בהאי שעתא

Daf 47a

איהי אמרת לגבי צדיק <br>ותאמר שתה אד׳ <br>וגם גמליך אשקה <br>דאינון גמולי מחלב
ועוד <br>חול״ם אתקרי עמודא דאמצעיתא לגבי מוחא. <br>וחיר״ק לגבי לבא. <br>שור״ק אתקרי בקשורא דתרוייהו.
ועוד <br>חול״ם אתקרי בכל סטרא דימינא. <br>הה״ד <br>על כל קרבנך תקריב מלח. <br>וחיר״ק אתקרי בכל סטרא דשמאלא. <br>ואיהו שור״ק קשורא דתרוייהו.
ועוד <br>חל״ם אתקרי באימא עלאה <br>יום הכפורים <br>דאיהו עשור <br>וביה יהא מוח״ל <br>וסולח חובין דעמיה. <br>וחיר״ק אתמר באימא תתאה. <br>וביה חור״ק עליו שניו <br>על סמא״ל דאשתעביד בבנוי <br>דשכינת׳ בגלותא.
ד״א <br>נשאו נהרות קולם <br>דא תרין זמנין דמיחדין ישראל לקב״ה <br>וסלקין ליה ביה קלא <br>ערב ובקר וצהרים <br>דאינון ימינא ושמאלא <br>בתרוייהו סליקין קלא <br>דאיהו עמודא דאמצעית׳
לגבי מאן סלקאן ליה <br>לגבי אימא עלאה <br>דאיהו כ״ה בימינא וכ״ה בשמאלא <br>ערב ובקר. <br>ואינון חמשין תרעין דבינה
קראן ליה בהון <br>דנחית <br>לגבי צדיק וצדק <br>דאיהו ד״ך בשוקא ימינא. <br>ואיהי כדה על שכמה בשוקא שמאלא <br>דאינון תרי סמכי קשוט.
ובגין דא ישאו נהרות דכים. <br>דך ים. <br>ואיהו דך בכ״ד אתוון <br>דבשכמל״ו <br>דערבית <br>ואיהו דך בכ״ד אתוון <br>דשחרית.
ורזא דמלה <br>ושמתי כדכ״ד שמשותיך <br>ואיהי כדה בתרוייהו. <br>ואל ישוב ד״ך נכלם. <br>וצריך דלא אשתמע קלא בההוא דך <br>אלא ישאו נהרות. <br>נשאו לא כתיב אלא ישאו. <br>*בגין על כתף ישאו.
בההיא זמנא ותמלא כדה ותעל. <br>ותאמר שתה אדני <br>וגם לגמליך אשקה
אלין אינון רמ״ח תיבין <br>דארבע פרשיין דיחודא דק״ש <br>דבכלהו אינון רמ״ח אברים <br>דכלילן בברית דאיהו צדיק. <br>כלהו אתשקיין ע״י שכינתא. <br>דאיהו כ״ד י ם.
כ״ד ספרין דאורייתא ודאי אינון כ״ד <br>דאתמלי מן ימא עלאה דאורית׳ <br>דאיהי כלילא דחמשין אתוון דיחודא <br>דאינון כ״ה וכ״ה <br>דמיחדין בהון לקב״ה ב׳ זמנין.
וכד סליק י״ם חמשין. <br>דא איהו ישאו נהרות דכים <br>בהפוך אתוון דך <br>ואיהו כ״ד.
ודך איהו צדיק בהאי כד. <br>בגין דאיהו תבירא בגלותא. <br>שכינתא דאיהי כד <br>עליה אתמר לב נשבר ונדכה <br>אלקים לא תבזה.
צדיק איהו דך במיא דאורייתא <br>ואיהו כתית במשחא דאורייתא <br>הה״ד שמן כתית. <br>אימתי. <br>בזמנא דאסתלק ו׳ מן ה׳ <br>ואשתארת ד׳ <br>דלת ודאי <br>ובג״ד שמן כתית רביעית ההין <br>רביעית ה״א ודאי <br>דאתחזרת דל״ת. <br>וההוא כתית איהו ו׳ זעירא <br>שלימו דה׳.
ועליה אתמר <br>ביני ובין בני ישראל <br>אות היא לעולם. <br>אות ה׳ ודאי. <br>ובג״ד אתקריאת ה׳ <br>על שמיה יום הששי. <br>ה״א דששי.
מקולות מים רבים <br>אלין ז׳ (קלין) שמהן <br>דמתפלגין לז׳ נהרות <br>וכלהון מתפלגין <br>בההוא נהר דנפיק מעדן.
ואינון בהבו ליי׳. <br>שבע אינון דאזלין על שבע שמהן <br>דאינון אבגית״ץ כו׳ <br>ואינון ז׳ ספירן.
קול יי׳ על המים <br>דא חסד <br>ואיהו אבגית״ץ <br>דמתמן מיא דאוריתא. <br>קול יי בכח <br>דא קר״ע שט״ן ודא גבורה. <br>קול יי׳ בהדר <br>דא נגדיכ״ש ודא תפארת. <br>כסאו כשמ״ש נגד״י.
וביה אתמר למשה <br>נג״ד כל עמך אעשה נפלאות.
קול יי׳ שובר ארזים <br>דא בט״ר צת״ג ודא נצח. <br>קול יי׳ חוצב להבו׳ אש <br>דא חקב טנ״ע ודא הוד. <br>קול יי׳ יחיל מדבר <br>דא יגל פז״ק. דאיהו יסוד הר סיני. <br>קול יי׳ יחולל אילות <br>דא שקו צי״ת ודא מלכות. <br>דעלה אתמר <br>למנצח על אילת השחר
ודא איהו מקולות מים רבים. <br>אדירים משברי ים <br>אלין טעמי דאוריתא <br>דאתמר בהו <br>כל משבריך וגליך עלי עברו. <br>ואלין אינון <br>זרק״א <br>מק״ף <br>שופ״ר הולך <br>סגולת״א:

Daf 47b

זרקא. קו דיוקנא דאת ו׳. <br>רישא דיליה י׳. <br>תלת גלגלים סלקין (נ״א אית) ביה <br>בימא דאורייתא <br>ואינון סגו״ל (נ״א סגולתא). <br>וכל גלגל סליק לי׳ גלגלים לעילא. <br>והאופנים ינשאו לעמתם. <br>ולזמנא דינשאו האופנים לעומתם <br>מיד נשאו נהרות יי׳.
תרין נקודין דאינון סגולת״א <br>סלקין לההיא נקודה חדא על גדפוי <br>ואתעבידו יה. <br>ודא איהו נשאו נהורות יי׳ <br>אינון ב׳ נקודין דא <br>י׳ לעילא וי׳ לתתא <br>סלקין ו׳ על (גדפוי) גדפין
ולאן סלקין <br>אלא חושבנא דלהון <br>לחושבן שמא דיקו״ק. <br>וכד סלקין לה על גדפייהו <br>לקבלא עלייהו עלת העילות <br>דנחית על גבייהו.
ועוד <br>זרק״א איהו יפה נוף משוש כל הארץ <br>איהו ז׳ יום השביעי <br>ודא צדיק <br>ואיהו ענפא מגופא דאילנא <br>דאיהו עמודא דאמצעי׳ <br>הר ציון ירכתי צפון <br>דא נקודא חדא. י׳ (נ״א א) זעירא <br>אות הברית.
ועלה אתמ׳ נשאו נהרות יי׳. <br>ומאי ניהו <br>ירכתי צפון. <br>דסלקין לה לגביה דיקו״ק <br>דאיהו בעלה. <br>וכד סלקין לה לגביה <br>אתקריאת ההיא נקודה קרית מלך רב.
בההיא זמנא <br>דסלקת ההיא נקודה בתרין ירכי. <br>מקבלין לה תרין דרועין דאינון ב׳ נהרות עלאין. <br>וסלקין לה בעמודא דאמצעיתא.
ודא איהו נשאו נהרות קולם. <br>תרין ירכין אזלין לה לגבי בעלה <br>ותרין דרועין אינון מקבלין לה <br>לגבי בעלה. <br>ובג״ד תרין נהרות אתמר בהון <br>נשאו נהרות יי׳. <br>ותרין תניינין ישאו נהרות.
ועוד אתמר בה <br>סליקו ונחתו כגוונא דא. <br>כד סלקין לה לגבי עמודא דאמצעיתא <br>אתמר ביה נשאו נהרות קולם. <br>אבל כד נחתין לה לגבי צדיק <br>אתמר ביה ישאו נהרות דכים.
ומה דהוה סגולה לעיל׳ כגוונא דא. <br>כד נחתא לגבי צדיק <br>אתעבידת סגו״ל כגוונא דא.
ובג״ד מה דהות לעילא <br>אתנטלת (נ״א אתחזרת) לתתא <br>ובג״ד אתקריאת <br>בצדיק <br>דכים.
ובה מים התחתונים בכאן. <br>בגין דאינון תרעין דדמעה. <br>ועלייהו אתמר שערי דמעה לא ננעלו. <br>ובגין דאיהי דמעה דלהון <br>דכים ודאי.
וצדיק בה ד״ך י״ם. <br>והא אוקמוהו אל ישוב דך נכלם
וביה אל דמעתי אל תחרש. <br>ועלה אתמר <br>צעקת בני ישראל באה אלי.
תנועה דסליק לה לגבי בעלה <br>דא רביע.
ובההוא זמנא <br>אתקרי זק״ף גדו״ל <br>ואיהי אתקריאת קרית מלך רב.
ובאן איהו זקפא לגביה. <br>בתרין נהרות דאתמר בהון <br>ימינך יי׳ נאדרי בכח <br>ימינך יי׳ תרעץ אויב.
ועלייהו אתמר <br>נעימות בימינך נצח. <br>מאי בימינך דא גדולה
בההוא זמנא <br>אתקרי זק״ף גדו״ל. <br>וכד נחתת בצדיק <br>אתקריא׳ זק״ף קט״ן <br>ומאי איהי תנועה דקא נחית לה <br>דא תבי״ר.
רבי״ע לימינא <br>ארך אפים על בינונים <br>וביה איהו מארי״ך. <br>תבי״ר לשמאלא <br>תבירו דחייביא.
חד סליק בתקיעה ומאריך בה. <br>וחד נחית לה <br>בשברים. <br>שלשל״ת דא תרועה <br>קשורא דתרוייהו
דיוקנא דשור״ק דלתתא <br>בשלשל״ת סלקא. <br>בשר״ק נחתא. <br>האי איהו סלם (נ״א חל״ם) (דסלקא לעילא <br>והאי איהו סלם (נ״א חירק) דנחתא לתתא. <br>והיינו דרג״א תר״י טעמ״י.
וענויא דשכינתא. <br>אע״ג דאיהי בתלת סטרין. <br>בתקיעה דאיהי דינא רפיא רפ״ה. <br>ובשברים דאיהו דינא קשיא דג״ש גבורה. <br>לית לה ענויא כענויא דבעלה. <br>דאיהו תרועה שלשל״ת.
ורזא דמלה<br> אין קול ענות גבורה<br> דא שברים.<br> ואין קול ענות חלושה<br> דא תקיעה.<br> אלא קול ענות אנכי שומע<br> דא תרועה<br> דסלקא בענוייא דא בתר דא<br> כתרועה.
ובגין דא<br> אשרי העם יודעי תרועה.<br> אע״ג דשכינתא איהי בענוייא<br> מימינא ומשמאלא.<br> לית ענוייא כענויא דבעלה
תרוע״ה<br> דאיהי תור״ה עי״ן אנפין.<br> ואיהי תרועה דיליה.<br> ובג״ד

Daf 48a

אשרי העם יודעי תרועה.
ד״א <br>קול ענות אנכי שומע. <br>דא איהו ענויא דאנכי שומע <br>דאיהי צווחת בכל יומא למעלה <br>היא ובנהא <br>וקראן ליה תרין זמנין ערב ובקר <br>שמע ישראל.
וכל בר נש דאית ליה ענוי משכינתא <br>דאיהי עניא בגלותא רחיקא מן בעלה. <br>וקרא ליה בכל יומא שמע ישראל <br>דיהא נחית לגבה. <br>ודאי עליה אתמר קול ענות אנכי שמע. <br>קול דענויא דהאי עניא <br>אנכי שמע.
קם אחד בקירטא <br>ודא שכי׳ תתאה. <br>וחד בקשתא <br>דא ברית צדיק <br>עליה אתמר שופ״ר הול״ך פז״ר גדו״ל. <br>גירין דילה אינון צדיקים דישראל <br>דקבילו ברית. <br>דבזכותיה נפקין מגלותא.
ורזא דמלה <br>הא לכם זרע <br>דאינון טיפין.
ד״א *זרקא
קמו תנאין ואמוראין דלעילא <br>ובריכו ליה ואמרו <br>מטרה (נ״א עטרה) תהא אגינת עלך <br>מחצים בגלותא <br>עלך אתמר לא תירא מפחד לילה <br>מחץ יעוף יומם. <br>וקשתא וחצא דסטרא דקדושה יגן עלך <br>ותחת כנפיו תחסה <br>צנה וסחרה אמתו.
צנה דא שכינתא תתאה. <br>וסחרה דא שכינתא עלאה <br>אמתו דא עמודא דאמצעיתא.
<b>קם</b> איהו ואמר. תנאין תנאין. <br>משנה תהא בעזרייכו <br>ולא תשתניאו מרחמי לדינא.
הלכה אזלת לימינא דלכון <br>לאתגברא בה על שנאכון. <br>קבלה תתקבל צלותכון. <br>ברייתא אפיקת לכון ולבנייכו מגליתא. <br>ומשעבודא ודינא <br>דההוא דממנא על גלותא <br>על בנייכו.
מיד דבריך לון סליק לאתריה.
קם ר׳ שמעון בקדמיתא <br>פתח ואמר תנא תנא <br>אסתמר לך דהא קירטא לגבך <br>ודא שכי׳ <br>ובה אזדריקו תלת אבנין <br>דאינון תלת *טפין דמוחא עלאין <br>דאינון יי״י <br>ואתכלילו בחכמה בתבונה ובדעת.
א״ל רבי <br>שים בסלע קנך. <br>דהא קשתא לגבך <br>דאיהו אות הברית. <br>אסתמר מגירין דיליה דאינון תלת וו״ו <br>דסלקין ח״י בחושבן. <br>ודא ח״י עלמין.
קם תנא תניינא ואמר ליה <br>הא תניא דמסייע לך <br>ברומחא דאיהו כלילא מארבע פרשיין. <br>ודא ו׳ דאיהו עמודא דאמצעיתא <br>כליל שית תיבין דיחודא. <br>ורמ״ח תיבין דאית ביה <br>ושים בסלע קנך.
דהא קרני <b>פרה </b><big><strong>֟</strong></big> לגבך <br>דאנון תרין נביאי קשוט.
עליהו אתמ׳ אצמיח קרן לדוד. <br>ומצמיח קרן ישועה.
מסטרא דשכינת׳ אתקרי קרני פרה. <br>מסטרא דשור וקרני ראם קרניו. <br>ואינון משיח ראשון ושני. י׳ ו׳. <br>בית ראשון ושני ה״ה.
ושכינתא נטלא פורפירא מאשא סומקא <br>ואצטבעת בה <br>ואתקריאת סומקא
פרה אדמה תמימה <br>אדומה ודאי מסטרא דגבורה <br>תמימה מסטר׳ דההוא דאתמר ביה <br>התהלך לפני והיה תמים.
אשר אין בה מום <br>מסטרא דיעקב דלית ביה פסולת <br>דאתמר ביה ויעקב איש תם <br>יעקב דלעיל׳. <br>ובדיוקניה יעקב דלתתא. <br>אשר לא עלה עליה עול <br>משעבוד׳ דגלות׳ <br>בגין דאיהי שכינתא עלאה אתקריאת.
ולא עוד <br>אלא דאיהי אתקריאת שבת <br>דאיהי אסור במלאכה <br>בגין דאתקריאת חרות.
ושלמה בגינה אמר <br>אמרתי אחכמה <br>והיא רחוקה ממני. <br>בגין פרה אדומה <br>דאיהי מטהרת את הטמא <br>ומטמאה את הטהור דאתעסק בה.
ורזא דמלה <br>מי יתן טהור מטמא לא אחד. <br>מטהרת את הטמא מסטר׳ דימינא. <br>דכהנא מסטרא דימינא אתקרי איש טהור. <br>בגין דלסטרא (נ״א דסטרא) <br>דימינא איהי מיא דאורייתא. <br>אע״ג דיהא טמא אתדכי בה. <br>ומטמאת את הטהור דא גבורה <br>דלסטרא סמא״ל דנפל מקדושתיה <br>ומה דהוה טהור סאיב ליה <br>בגין דשליט

Daf 48b

על חיילין דמסאבו.
וכהנא דאיהו טהור <br>כד הוה משתדל לקרבא ליה לעזאזל <br>הוה מטהר לישראל מכל חובין דלהון <br>כד״א כי ביום הזה יכפר עליכם <br>לטהר אתכם כו׳.
ואיהו דהוה טהור <br>הוה מתטמא בההוא עזאזל.
והכי למי נדה. <br>הוה כהנא מטהר לה <br>ואיהו הוה מסתאב עד עדן רמשא <br>דהוה מתדכי.
ועוד <br>מטהר׳ את הטמ׳ <br>כד נולד משה <br>אתמר ביה לגבי בת פרעה <br>ותרא אותו כי טוב הוא <br>דחמאת עמיה שכינתא. <br>ומיד דנגעה איהי ביה <br>אתדכיאת ואתסיאת מצרעתא דילה. <br>ומשה אתדבקת ביה צרעת <br>כד״א והנה ידו מצורעת כשלג.
דבההיא זמנא <br>דנגעה ביה בת פרעה <br>פרחת שכינתא מניה <br>ובג״ד <br>כד בעא לאתקרבא לגבה בסנה <br>אמר׳ ליה <br>אל תקרב הלום של נעליך מעל רגליך <br>עד דיתפשט מההוא גופא <br>דנגעת ביה בת פרעה.
תמן אחזי ליה <br>דגופא דבר נש בהאי עלמא איהו צרעת <br>ממשכא דחויא.
לבתר דאתפשט מניה <br>והדר לגנת׳ דעדן <br>אתלבש *בגופ׳ קדיש׳ דיליה <br>ודא איהו והנה שבה כבשרו.
והכי אתלבש משה בה <br>ודא איהו והנה שבה כבשרו. <br>כקדמיתא דאתמר ביה <br>עצם מעצמי ובשר מבשרי.
ובג״ד א״ל <br>של נעליך מעל רגליך <br>דא גופא דהוה ליה כנעל. <br>ההוא דנגעה ביה בת פרעה <br>ואתלבש באחרא. <br>ובההוא זמנא <br>אהדרת עליה שכינתא.
ובג״ד <br>אתחזי (נ״א אחזי) ליה <br>באתין דעבד. <br>באת קדמאה <br>וא״ל הבא נא ידך בחיקך כו׳ <br>ואמאי בחיקך <br>הכא רמיז משוכבת חיקך <br>שמור פתחי פיך <br>והנה מצורעת כשלג.
ולבתר <br>אחזי ליה דאתדכיא באורייתא <br>הה״ד <br>בה והנה שבה כבשרו.
ועוד <br>שכינתא תתאה איהי עגלה ערופה. <br>ומסטרא דפרה שור <br>ודא איהו ופני שור מהשמאל. <br>ומסטרא דעגלה <br>*עגל בן בקר לחטאת. <br>ופרה ודאי אתקריאת שכינתא עלאה <br>כד נטלת מן גבורה. <br>ושכינת׳ תתאה עגלה <br>כד נטיל׳ מניה
ועוד <br>קרני פרה נצח והוד. <br>בהם עמים ינגח יחדיו. <br>קרני ראם חסד גבורה <br>דיעביד בהון קרבא בעמלק <br>וימחי ליה ולזרעיה מן עלמא.
ועוד <br>קרני פרה <br>אלין תלמידי חכמים <br>דמתווכחין דא עם דא באוריתא <br>ומתנגחין כשוורים דא עם דא <br>בגין דאורייתא דע״פ איהי מסטרא דגבורה <br>דאתקרי אלקים. וביה פתחת אוריתא <br>בראשית ברא אלקים.
בג״ד תלמידי חכמים אינון מתנגחין באורייתא <br>כשוורים דא עם דא. <br>ובג״ד יקו״ק כגבור יצא. <br>מסטרא דגבורה. <br>יריע בתרועה <br>יצריח בשברים <br>על אויביו יתגבר בתקיעה.
בההוא זמנא <br>כל ספירן נטלין מגבורה. <br>ושמא דיוד קא ואו קא. <br>ואפילו מלאכים דלעילא. וישראל דלתתא.
ולבתר דנטיל נוקמא מנייהו <br>יתמלא רחמין על ישראל. <br>וקדם דיהא נטיל נוקמא מעמלק <br>לא יתיב בכרסיא.
ובההוא זמנא דנטיל נוקמא מבני עשו <br>ייתי לפייסא לאילתא <br>ואיהי געי״א ובוכה. <br>הה״ד רחל מבכה על בניה. <br>עד דאומי לה קב״ה <br>לאעברא לון מעלמא <br>ויקטול בהון <br>עד דיצטבע ימא מן דמהון. <br>ויקטול בהון <br>עד דיתפרנסון מנהון חיוון ברא י״ב שנין. <br>ועופין דשמיא שבע שנין.
ועוד <br>געי״א תלש״א אזל״א גרי״ש.
געי״א בתרועה ויהיב בהון סקילה <br>הה״ד ונטה עליה קו תהו <br>ואבני בהו.
תלש״א בשברים <br>ת״ל א״ש (ודא שריפה) <br>ת״ל דא חנק <br>כגוונא דא א״ש שריפה.
אזל״א גרי״ש בתקיעה <br>דאיהו כרומחא לקטלא לון <br>בהרג.
שלשל״ת תרועה<br> למתפש לון.<br> אסורין בבית אסורין דמלכא<br> כד״א לאסור מלכיהם בזיקים וכו׳.
שופ״ר הול״ך פס״ק מק״ף.<br> קלא דשופרא סלקא בתרועה

Daf 49a

כרומחא <br>לעורר עלייהו קול תרועת מלחמה. <br>ודא שופ״ר הול״ך.
פסק דא שברים <br>דעביד לון פסקות וקטרין <br>(נ״א וקרטין או וקרעין) <br>ודא מכת חרב והרג ואבדן.
מקף תרועה דא חנק. <br>ודא איהו הולך וחזק מאד. <br>מאד דא מות דאתתקף עלייהו <br>כגוונא דמתן תורה.
ועוד <br>אזל״א גרי״ש <br>שכינתא אמרת לקב״ה <br>גרש האמה הזאת ואת בנה. <br>אלין ערב רב <br>דגרשוני <br>מהסתפח בנחלת יי׳ <br>גרש לון מן עלמא דין ומעלמא דאתי <br>דלא יהא לון חולקא עם ישראל.
<br>שופ״ר הול״ך רבי״ע שני גרישין שלשל״ת.
בההוא זמנא <br>נטיל קב״ה רומ״ח. <br>דאיהי רמ״ח תיבין דאית בק״ש <br>ושית תיבין דיחודא. <br>ובה וידקר את שניהם <br>דכר ונוקבא <br>דא סמאל ונחש. <br>ורבי״ע דיוקנא דומיא דרומ״ח.
שנ״י גרישין <br>תּריך לון קב״ה מן שמיא וארעא. <br>בההוא זמנא שקר הסוס לתשוע׳ כו׳ <br>דקב״ה רדיף אבתרייהו <br>ונטיל לון בשלשל״ת על צואריהון <br>ולבתר קטיל לון ברומחא דאיהו רבי״ע.
בקדמיתא תריך לון. <br>ולבתר דרדיף אבתרייהו. תפיס לון. <br>ולבתר קטיל לון.
ורביע ושנ״י גרישי״ן ושלשל״ת <br>אינון תקיעה שברים תרועה.
שברים שבר תשבר מצבותיהם <br>אלין דאתמר בהון <br>ויבאו בני האלקים <br>להתיצב על יי׳ <br>בדינא על ישראל ושכינתא <br>דאתמר ביה ויבא גם השטן בתוכם. <br>דא סמאל דאתא לקטרג על בנוי דישראל <br>ולדון לשכינתא <br>וכיון דהוא בעי דינא <br>על שכינתא ובנוי <br>כאלו קיימין עליה.
תרועה <br>בה תרועם בשבט ברזל.
תקיעה <br>והוקע אותם ליי׳ נגד השמש. <br>ושופר איהו קלא <br>מניה נפיק קלא <br>בתקיעה שברים תרועה.
תקיעה מן מוחא. <br>שברים מלבא <br>כד״א לב נשבר ונדכה וגו׳ <br>דא איהו זבחי אלקים רוח נשברה. <br>קלא בתרועה מכנפי ריאה <br>וכלהו אתכלילו בקנה וריאה <br>ואתעבידו קול. <br>ובפומא דבור
ועוד <br>נשמת׳ ורוחא ונפשא דבר נש <br>אינון תקיעה תרועה שברים.
נפשא בלבא ודא שברים <br>כד״א לב נשבר ונדכה.
נשמתא במוחא ודא תקיעה.
רוחא בכנפי ריאה <br>דנשיב על לבא דאיהו נור דליק <br>ואם לאו הוה דליק כל גופא. <br>ורזא דמלה <br>כנפי יונה נחפה בכסף וגו׳. <br>ורוחא כליל מאשא ומיא <br>ובגין דא איהו תרועה.
ועליה אתמר <br>אשרי העם יודעי תרועה. <br>בגין דנשמתא איהי נשמת חיים <br>בינה דנטלה מחכמה <br>נפש מלכות תבונה. <br>רוח תפארת <br>ואיהו דעת כליל תרוייהו. <br>עליה אתמר ובדעת חדרים ימלאו.
*ומבינה נביאים <br>ואינון נצח והוד. <br>וממלכות כתובים <br>ואינון חסד וגבורה. <br>תפארת תורה כליל כלהו.
וכלא על עמוד׳ חד קיימא. <br>ודא צדיק יסוד עולם.
כבד וטחול דא ס״מ ונח״ש. <br>כבד אשא סומקא <br>מרה אשא ירוקא. <br>טחול אשא אוכמא. <br>יותרת כלילא דכלהו. <br>כבד וטחול סמא״ל ונח״ש. <br>כבד אל אחר. <br>מרה סם מות דיליה. <br>טחול נח״ש נוקבא דיליה. חלב טמא. <br>ומרה איהו חרבא דמלאך המות כד״א <br>ואחריתה מרה כלענה <br>חדה כחרב פיות.
ובאוריתא דאיהי סם חיים <br>ואי נשמתא טמא אתעברא מן עלמא. <br>(כבד וטחול דא סמאל ונחש דאינהו אל אחר).
וכבד דהוא אל אחר <br>בתרועה דאיהו רוחא <br>מתעברא מן עלמא.
טחול דהוא נחש <br>בשברים דאיהו נפש <br>מתעברא מן עלמ׳
מרה דהוא סם המות <br>בתקיעה <br>מתעברא מן עלמא.
זכאה איהו דכליל נשמתא ורוחא עם נפשא<br> בקלא דאורייתא<br> דבאורייתא אתתקפון.<br> דכל מאן דלא אתעסק באורית׳<br> חליש נשמתיה רוחיה ונפשיה<br> עילא ותתא.
ויותרת הכבד איהו זונה.<br> שיורין איהו<br> לכל אלקים אחרים מתתקפא.<br> ואמאי אתקריאת יותרת הכבד.<br> אלא בתר דעביד נאופא עם כלהו<br> יהיבת שיורין לבעלה.<br> ועלה אתמר כי בעד אשה זונה<br> עד ככר לחם<br> דאיהי אתחממת מכבד
וטחול

Daf 49b

איהו שחוק הכסיל <br>ועליה אתמר <br>אם ראית רשע שהשעה משחקת לו <br>אל תתגרה בו. <br>בגין דאיהו שאול תחתית <br>דאתמר ביה צדיק ממנו בולע <br>אבל צדיק גמור אינו בולע. <br>כבד כועס וקטיל.
לב מבין <br>לב יודע <br>לב רואה. <br>לב איהו שכינתא <br>דלא נטלא אלא דמא צח <br>דאיהי קרבנא דצלותא <br>נקיה בלא חובין ובלא פסולת <br>וקריבת לגבי בעלה שופרא דכלא.
אבל יותרת הכבד <br>לא יהיבת לבעלה <br>אלא שיורין ופסולת. <br>ומאי ניהו דעלה. <br>(טחול) (ס״א כבד) <br>אל אחר. <br>ומאלין שיורין דנטיל מנה <br>אתעביד דם טחול חשוך ואוכמא <br>הוא נחש רמאי <br>דפתי לחוה דאיהי לבא <br>וגרם לה מותא.
והא תרי בתי לבא אינון <br>למאן פתי מנייהו <br>אלא ההוא דשמאלא <br>דאתמר בה לב כסיל לשמאלו
ועליה אתמר <br>ומוצא אני מר ממות את האשה. <br>לב חכם לימינו <br>דא אשת חיל עטרת בעלה <br>עלה אתמר <br>מצא אשה מצא טוב <br>דאיהי יצר הטוב <br>מזליה דבר נש <br>עלה אתמר <br>להניח ברכה אל ביתיך. <br>ברכת יי׳ היא תעשיר <br>ועלה אתמ׳ <br>ראה חיים עם האשה אשר אהבת
איהי בדיוקנא דשכינת׳ תתאה <br>כלילא מעשר. <br>ואיהי נר מצוה. <br>ורוחא דנשיב בה <br>ת״ת ישראל <br>איהי בכנפי ריאה <br>ודא איהו ותורה אור <br>דנהיר בה <br>דא שכינתא עלאה נשמת חיים. <br>דנחתא מן *מוחא לאנהרא לון בלבא.
מאי נ״ר <br>נפשא רוחא.
דנפשא איהי פתילה <br>(נ״א על שם דאיהי שותפא דגופא) <br>רוחא דא זיתא <br>נשמתא נר יי׳ נשמת אדם.
(אדם דאיהי אור נר <br>נהיר ביה אוריתא דבכתב. <br>ונשמתא דאיהי נר <br>נהיר בה מצוה. <br>ובזמנא דלא נהירין בה אור ונר <br>אתמר בנשמתא אל תראוני שאני שחרחרת. <br>ואתמר באדם <br>אלביש שמים קדרות)
ומאי נ״ר נפשא רוחא. <br>נ׳ נפשא <br>ר׳ רוחא
לקבל ג׳ קטרין אלין. <br>אינון תלת גוונין. אשא אוכמא חוורא ותכלתא. <br>מאן דנטיר נר ה׳ <br>נשמת אדם באורית׳ בפקודין דעשה ולא תעשה <br>לא שליט עליה נורא דגיהנם
ודא איהו כבד ומרה וטחול. <br>כבד אשא סומקא <br>מרה אשא ירוקא <br>טחול אשא אוכמא <br>יותרת הכבד כללא דכלהו תכלת חשוך <br>ותכלת דציצית מצוה. <br>ותכלת לית בסטרא אחרא <br>בגין דאיהו דומה לכרסיא יקירא.
גוונין דשרגא אינון לבושין <br>לנר ה׳ נשמת אדם.
גוון אוכם דאיהו טחול <br>כד מתלבשת תמן נפשא בחובין <br>איהי אמרת אל תראוני שאני שחרחרת. <br>שחרחרת בקדרותא דבני <br>בדוחקא דלהון. בעניותא דלהון
קדרותא וליצנותא ועניותא *מטחול נפקא. <br>כד נשמתא אסירא בה בגלותא <br>ודא איהו ושפחה כי תירש גבירתה: <br>ובההוא זמנא טחול שוחק.
ולזמנא דייתי מלכא משיחא <br>לנטלא נוקמא מטחול <br>דאיהי שפחה <br>יושב בשמים ישחק. <br>ישחק איהו באבודא דלהון <br>כד״א ובאבד רשעים רנה.
רנ״ה איהו הנ״ר <br>איהו נה״ר יוצא מעדן <br>ומאי ניהו <br>מ״ע ומל״ת <br>כחושבן <br>נה״ר <br>נו״ן <br>ה״א <br>רי״ש <br>ואיהי הנר המאיר לאדם <br>ועל דא <br>באבד רשעי׳ רנ״ה.
ובההוא זמנ׳ <br>הטחול דשוחק אתאביד <br>ואז יתקיים <br>אז ימלא שחוק פינו <br>ולשוננו רנה ודאי <br>ואז לא יכבה בלילה נרה. <br>בגין דטעמה כי טוב סחרה.
ובההיא זמנא <br>מתתקנ׳ ירושלם דאיהי לבא. <br>לבא איהו לה״ב המזבח <br>יכב״ה כחושבן הל״ב <br>לה״ב הב״ל <br>לא יכבה בגלותא <br>דאיהי לילה
ואתבניאת ע״י דקב״ה <br>כד״א בונה ירושלם יי׳.
(מאן דנטיר נר ה׳ נשמת אדם <br>בפקודין דעשה ול״ת <br>לא שליט עליה נורא דגיהנ׳ <br>דאיהי כבד מרה טחול)
ועוד <br>מרה טחול כבד <br>אינון גלותא לנשמתא ורוחא ונפשא <br>דאיהי שכינתא כד גלת בכבד <br>אתמר באברים דאינון עמא קדישא חילהא דילה <br>תכבד העבודה על האנשים. <br>כד גלת במרה <br>אתמר בה וימררו את חייהם <br>כד גלת בטחול <br>אתמר בה <br>ולא שמעו אל משה מקצר רוח <br>(דהוה בבטנה <br>ומעבודה קשה דהוה בטחול) <br>והוו צווחין לקב״ה מנה <br>הה״ד <br>מבטן שאול שועתי שמעת קולי <br>ואתמר בהון <br>ותעל שועתם אל האלקים מן העבודה:
ונשמתא בגלותא בתראה

Daf 50a

אתמר בה <br>ותגל מרגלותיו ותשכב <br>שכיבת לעפרא.
ווי ליה לבר נש <br>דנשמתיה נחיתת תחות רגלוי. <br>דבההוא זמנא אתמר במזליה <br>נפלה לא תוסיף קום. <br>ולית ליה עלוי וסלוק <br>אלא בידא דקב״ה <br>דאזיל שמא קדישא לימינא ואוקים לה
ורזא דמלה <br>ליני הלילה והיה בבקר <br>אם יגאלך טוב יגאל <br>טוב דאיהו ברית יגאל <br>ואם לא יחפוץ לגאלך <br>וגאלתיך אנכי <br>חי יי׳ שכבי עד הבקר. <br>אנכי דאיהי אימא עלאה <br>אנכי דיציאת מצרים
חי יי׳ שכבי עד הבקר <br>דאיהי ימינ׳ <br>דביה תוקפא דאורית׳ דבכתב <br>דאיהי עמוד׳ דאמצעיתא <br>דמימינא אתייהיבת אורייתא דבכתב <br>ומשמאלא אתייהיבת אורייתא דע״פ <br>דאיהי נוקבא
ובג״ד טוב <br>צדיק ח״י עלמין <br>איהו מסטרא דשמאלא <br>דאיהו גבור הכובש <br>את יצרו דאיהו סמא״ל.
ובג״ד שמאל דוחה. <br>ובימינא יקום <br>דמאן דנפיל <br>לא צריך לאקמא אלא בידא ימינא. <br>ובג״ד חי יי׳ שכבי עד הבקר
ושמאלא איהי ראש השנה <br>וימינ׳ פסח <br>וביה הוה אומאה בי״ד יומין <br>ודא איהו כי יד על כס יק.
ועל ההוא זמנא <br>איהי אמר׳ אל תראוני שאני שחרחרת. <br>אל תראוני מסטרא דשמאלא דיצחק <br>דאנא בקדרותא ביה.
הה״ד ותכהין עיניו מראות. <br>מראות ודאי בפורקנא. <br>דאיהי אור מראות דנבואה. <br>דאתמר בהון נפתחו השמים <br>ואראה מראות אלקים. <br>ודא איהו ותכהין עיניו מראות <br>מסטרא דשמאלא. <br>ואתמר בההוא זמנא בקב״ה <br>אלביש שמים קדרות
*נר איהי ה׳. <br>חמש גוונין נהירין בה <br>ואנון חוור סומק ירוק ואוכם ותכלת. <br>ו׳ אור הנר מלגאו
סמאל חשך. <br>נחש קדרות. <br>ועלה אתמר אלביש שמים קדרות. <br>נוקב׳ דיליה ושק אשים כסותם
ווי לנשמתא כד אתלבשת בקדרותא דלהון. <br>ועליה אתמר ותכהין עיניו מראות.
ואינון חשוכין דמכסיין על עיינין <br>דלית לון רשו לאסתכלא <br>בקב״ה ושכינתיה.
ואור ונר <br>דנהרין (נ״א דחשכו) בהון <br>אתמר בהון <br>וחשכו הרואות בארבות <br>כמה דאמ׳ קהלת <br>עד אשר לא תחשך השמש והאור וגו׳.
ואור ונר עלייהו אתמר <br>כי נר מצוה ותור׳ אור. <br>ואמאי אתחשכן בהון. <br>בגין דלא הוו משתדלין באוריית׳ ומצוה <br>בדחילו וברחימו <br>דאינון י״ק.
ומיד דמשתדלין בהון בדחילו ורחימו. <br>אומאה איהו לקב״ה בי״ה <br>דאינון דחילו ורחימו <br>לאעברא לון מעלמא דנשמתא <br>בגין דאינון חשוכין אפרישין בין י״ק ובין ו״ק <br>כמה דאוקמוה דכתיב <br>כי יד על כס י״ה.
ובההוא זמנ׳ <br>אתמר באדם לבשו שמים קדרו׳ וגו׳. <br>*ובההוא זמנא <br>דמתעברין קדרותא וחשוכא מנשמתא <br>מיד כל הנשמה תהלל יה.
ומאן אינון אלין חשיכין. <br>אלין סמאל ונחש. <br>ומאן גרים לון לשלטאה עלייהו <br>אלא רזא דקרא אוליף. <br>כי אם עונותיכם היו מבדילים ביניכם לבין אלקיכם <br>ודוד בגיניהו אמר <br>גל עיני <br>ואביטה נפלאות מתורתך.
ובההוא זמנא <br>מה דהוו שלטין חשוכין על נהורין דעיינין. <br>מתהפכין נהורין ושלטין על חשוכין
ורזא דמלה <br>שופ״ר מהופ״ך קדמא <br>זקף קט״ן. <br>ההוא דאתמר ביה קטנתי <br>מכל החסדים ומכל האמת <br>אזדקף ואקרי <br>זקף גדול <br>ואין אמת אלא תורה <br>הה״ד תורת אמת היתה בפיהו.
ובההוא זמנא <br>מתהפכא כרסיא מדינא לרחמי. <br>ודא היא רזא <br>דאוקמוה מ״מ <br>צדיקי׳ מהפכין מדת הדין <br>למדת רחמים
ובההוא זמנא <br>אתחשיב כאלו אתברי עלמ׳. <br>ויסדר נהורין כדקא יאות <br>הה״ד ויקר׳ אלקים לאור יום <br>ולחשך קרא לילה.
ויקרא אלקים לאור יום <br>דא ישראל דשלטנותהון יהא לזמנא דפורקנ׳ <br>ורשיעיא ישתארון (נ״א אזלי) בחשוכא <br>הה״ד ולחשך קרא ליל׳. <br>ואתמ׳ בימינא

Daf 50b

ושמאלא <br>ויהי ערב ויהי בקר יום אחד <br>דאיהו ערב דיצחק <br>ובקר דאברהם
בההוא זמנא <br>מה דהות נשמתא מהדקא בין רגלין <br>הה״ד ותגל מרגלותיו ותשכב <br>דאתחזרת ללבא <br>דאיהי כגוונא דירושלם.
בההוא זמנא הלב רואה. <br>הה״ד <br>ולא יכנף עוד מוריך <br>והיו עיניך רואות את מוריך. <br>הלב שומע <br>דאתחזר עבודה וכרובים לבי מקדשא <br>דאתמר בהון וישמע את הקול מדבר אליו <br>מעל הכפרת מבין שני הכרובי׳.
וכל עננין <br>(דאינון רומי רבתא ורומי זעירא) <br>דאינון מכסיין על צלותין <br>הה״ד סכות בענן לך <br>מעבור תפלה. <br>מתעברין <br>ונהרין עיינין <br>דאינון בית ראשון ובית שני <br>דבהון סלקין צלותין.
דבזמנא דאינון ישראל מלוכלכין <br>בטנופין דשאר עמין. <br>נשמתא דאיהי שכינת׳ <br>אמרת אל תראוני שאני שחרחרת. <br>וצלותא נפלת <br>הה״ד נפלה לא תוסיף קום <br>בתולת ישראל.
*וכד נפלת <br>שכיבת לעפרא בין רגלין. <br>והא אוקמוהו <br>ותגל מרגלותיו ותשכב <br>ואיהי מצלי לקב״ה <br>דיוקים לה מעפרא <br>הה״ד <br>ופרשת כנפך על אמתך <br>כי גואל אתה
בההוא זמנא <br>ויחרד האיש וילפת. <br>ההוא דאתמ׳ ביה יי׳ איש מלחמה <br>מאי וילפת <br>כד״א ילפתו ארחות דרכם.
בההוא זמנא <br>ייתי קב״ה ויימא לה <br>ליני הלילה והיה בבקר. <br>ליני הלילה דאיהי שמאלא. <br>והיה בבקר <br>דאיהי רחמי ימינא. <br>דמתמן נהיר אור <br>הה״ד הבקר אור.
אם יגאלך טוב יגאל <br>אם יעביד בך ישראל עובדין טבין <br>לסלקא לך מבין רגלין שפיר. <br>תגאל ע״י דישראל עלאה. <br>דאיהו בעלך טוב ודאי. <br>ואם לא יעבדון בך עובדין טבין <br>וגאלתיך אנכי.
והא אוקמוהו <br>חי יי׳ שכבי עד הבקר <br>אומאה בח״י <br>דאיהו כליל ח״י ברכאן דצלות׳. <br>שכבי עד הבקר עד ההוא נהרא
דבההוא זמנא <br>צלותא תהא נהרא בלבא ובעיינין <br>ובגין דבח״י ברכאן דצלותא <br>תליא פורקנא <br>וביה אתגליא <br>דאיהו יסוד ח״י עלמין <br>אתמר ביה והיו עיני ולבי <br>שם כל הימים
והיו עיני ולבי <br>אדכיר עיינין ולבא <br>בגין דצריך בר נש בצלותיה <br>למהוי עינוי לתתא <br>לגבי נשמתא דאיהי שכינתא <br>דאיהי אסירא בגלותא <br>ולביה לעילא <br>בקב״ה.
ורזא דמלה <br>עיני תמיד אל יי׳ <br>כי הוא יוציא מרשת רגלי <br>ולביה לעילא לנטלא נוקמא מעמלק <br>הה״ד כי יום נקם בלבי <br>בלבי ודאי. <br>ביה עתיד לנטלא נוקמא. <br>כמה דנטיל ביה נוקמא ממצראי
דאיהי לב״י שם בן ארבעים ותרין <br>אבגית״ץ ביה אפיק לישראל מגלותא. <br>קר״ע שט״ן <br>דאיהו שמא תניינא דיומא תניינא <br>ביה קרע ימא. <br>ובהאי שמא אתמר יהי רקיע <br>בתוך המים. <br>נגדיכ״ש נגד כל עמך <br>אעשה נפלאות. <br>בכל שמא נטל נוקמא במצרים
ופורקנ׳ בלבא תליא <br>דאתמר ביה הלב רואה <br>ובג״ד כי יום נקם בלבי <br>נקמה במאי בלבי <br>בי״ה דאתמ׳ ביה כל הנשמה תהלל י״ה <br>ועליה אתמר <br>כי יד על כס יה.
ופורקנא בלבא תליא <br>דביה אתמר הלב רואה <br>ובג״ד <br>אוקמוהו מ״מ <br>ללב״י גליתי <br>ולאברי לא גליתי. <br>מאי ללבי
אלא אוריתא דבכתב אתקריאת לבי. <br>ואוריתא דע״פ אתקריאת פימא. <br>ואוקמוהו מארי מתני׳ <br>מלבא לפומא לא גלי. <br>ללב״י גליתי <br>דא שמא דע״ב שמהן <br>ואינון שבעין אנפין לאוריתא <br>דתליין מן ב׳.
ואורייתא אית לה רישא וגופא <br>ולבא ופימא ואברין <br>כגוונא דאית בישראל. <br>דאינון רישין רישי עמא <br>ומנהון עיינין
הה״ד <br>והיה אם מעיני העדה. <br>ואית מנהון לבא <br>דאינון לקבל שבעין סנהדרין. <br>ומשה ואהרן על גבייהו. <br>דלא חסרין מעלמא כותייהו. <br>ודא איהו ללבי גליתי. <br>אבל אחרנין דאינון כשאר אברין <br>אתמר בהון ולאברי לא גליתי.
וכן באורייתא <br>שבעין אנפין תליין מתרין תורות <br>אורייתא דבכתב ואורייתא דבע״פ.
ובגלותא חלק לב״ם <br>דאינון ע״ב צדיקים <br>דאינון כגוונא דסנהדרין. <br>ורזא דמלה <br>אשרי כל חוכי לו. <br>ל״ו בחושבנא סליק תלתין ושית. <br>ואינון ל״ו בארעא דישראל. <br>ול״ו לבר מארעא דישראל <br>ודא איהו חלק לב״ם
ומאן חלק לבם

Daf 51a

שאור וחמץ דאינון ערב רב.
ורזא דמלתא <br>ויהי מבדיל בין מים למים <br>דעלייהו אתמר אך ביום הראשון <br>תשביתו שאר מבתיכם <br>אך חלק.
ואומאה דיתמחון בי״ד <br>דאינון ארבע סרי יומי דפסחא <br>לקיימא כימי צאתך מארץ מצרים <br>אראנו נפלאות <br>(ודא ז׳ יומי דפסחא דגלותא קדמאה <br>וז׳ יומי דפסחא דגלותא בתראה) <br>הה״ד חג שבעת ימים <br>מצות יאכל
ובגין דא אור לארבעה עשר <br>בודקין את החמץ לאור הנר. <br>ודא אור הנר <br>דאיהי אורייתא ופקודיא <br>דאתמר בהון כי נר מצוה ותורה אור.
נר בלבא <br>אור בעיינין. דאיהו אור הנר. <br>בדחילו ורחימו בי״ה. <br>מתעברין חשוכא וקדרותא מנייהו. <br>ובגין דא כי יום נקם בלבי.
ועוד בלבי <br>דא ל״ב אלקים דעובדא דבראשית. <br>ועשר אמירן דאינון י׳ מן לבי.
ולב. <br>האי איהו לב דביה נהיר ההוא דאתמר ביה <br>ותרא אותו כי טוב הוא <br>וביה עתיד לאתגלייא קב״ה <br>למשה <br>באורית׳ בגלותא בתראה. <br>כגוונא דפורקנא קדמאה <br>דאתמ ביה וירא מלאך ה׳ אליו <br>בלבת אש
בקדמיתא <br>בלבת אש דנבואה. <br>ובגלותא בתראה <br>בלבת אש דאורייתא.
ודא בת מן בראשית <br>דאיהי כלילא מעשר אמירן. <br>ול״ב אלקים דעובדא דבראשית
בת כלילא מי׳ אמירן. <br>איהי בת עין אוכמא <br>דאתמר בה שחורה אני ונאוה <br>וביה נהיר אור
הה״ד ותורה אור.
ל״ב אלקים ביה נהיר מצוה. <br>דאתמר ביה נר יי׳ נשמת האדם וכו׳
כאן חסר והוא בתיקונין ז״ח דף כ״ו ע״א
וגדפוי דשכינתא <br>אינון כסוי דם חיה ועוף <br>דמכסי עלייהו ברחימן <br>וכד מכסי עלייהו ברחימו דאהבה <br>מי טופנא לא שלטא עלייהו. <br>מים רבים דמי טופנא <br>לא יוכלו לכבות את האהבה דישראל <br>באבוהון דבשמיא
בההוא זמנא כרסיא יהא על ארבע חיוון. <br>ודא איהו שופ״ר הול״ך רבי״ע מרובע <br>דרג״א בשית דרגין. <br>דאינון שש מעלות לכסא <br>הא איהו מלכא על כרסיא.
בההוא זמנא ועשה לי מטעמים כאשר אהבתי <br>מפקודין דעשה דאתייהיבו מאהבה. <br>ולא מפקודין דלא תעשה <br>דהוא אקריב לי ממנא דעשו <br>לקטרג׳ בהון לישראל. <br>דבגינייהו אתמר ואת עשו שנאתי.
ודא איהו דרג״א תרי טעמ״י <br>דמסטר׳ דפקודין דלא תעשה <br>ממנא דעשו איהו רבי״ע על ישראל. <br>ואיהו דרג״א עלייהו.
ואי תימא דשלטא על שכינתא <br>דאיהי עמהון בגלותא <br>הא אמר קרא אני יי הוא שמי <br>וכבודי לאחר לא אתן <br>ותהלתי לפסילים
וכבודי שכינתא עלאה. <br>לאחר לא אתן. אל אחר. <br>ותהלתי לפסילים דא שכינתא תתאה.
ובגין דא <br>בשית יומין דשלטא סם המות <br>אל אחר <br>אתמר בשכינתא <br>יהיה סגור ששת ימי המעשה. <br>בשבת ובראשי חדשים <br>דלא שלטין ממנן בישין <br>אתמר בהון (נ״א בה) <br>וביום השבת יפתח <br>וביום החדש יפתח.
ועוד <br>רבי״ע איהו כגוונא דא כּ <br>ולזמנין כגוונא דא <img src="https://textimages.sefaria.org/Tikkunei_Zohar/57.png">  <br>בת מלך פנימה סגירא בביתא. <br>ואיהי סיהרא קדישא <br>לעולם לא אסתכלת בה חמה בישא <br>גיהנם סם המות נוקבא בישא. <br>כ״ש אל אחר.
דהכי אוקמוהו קדמאין <br>לעולם לא חזא חמה פגימותה דסיהרא <br>דבזמנא דחמה נפקא (נפקא) ממזרח <br>סיהרא חזרת אנפהא מיניה <br>כגוונא דא <img src="https://textimages.sefaria.org/Tikkunei_Zohar/57.png">.
ובגין דא אמר בלעם הרשע<br> לא הביט און ביעקב<br> ולא ראה עמל בישראל.<br> עמל ואון סמא״ל ונחש.
ובזמנא דדחקין לה לאסתכלא בה<br> אתכסיא מכל וכל.<br> ואימתי בירחא שביעאה.<br> הה״ד תקעו בחדש שופר<br> בכסה ליום חגנו<br> מאי בכסה<br> בירחא דאתכסייא ביה סיהרא.
בההוא זמנא דאתכסיאת מניה<br> איהי אמרת לישראל דיתקנון צלותין<br> במאכלין טבין מפקודין דעשה<br> דצלותא שקילא ככל פקודין

Daf 51b

בההוא זמנא יימא קב״ה לישראל <br>ועשה לי מטעמי׳ <br>ברעותא דשכינתא <br>כאשר אהבתי מפקודין דעשה <br>ותקנת שכינתא עם ישראל מאכלין דצלותין <br>דאינון קרבנין.
ובזמנא דאיהי תקינת מזונא למלכא <br>יהיבת לון עיטא לאתערא בשופר. <br>דביה עתיד קב״ה לאכנשא ביה לישראל <br>מן גלותא מארבע סטרין <br>הה״ד תקע בשופר גדול לחירותינו <br>ושא נס לקבץ גליותינו <br>ואיהו חשיב <br>דאיהו יומא דדינא דיליה. <br>וברח
עד ההוא זמנא <br>קב״ה מאריך עלייהו דחייביא. <br>ולבסוף אפסיק לון <br>וחריב לון מעלמא. <br>ודא איהו מארי״ך טרח״א סו״ף פסו״ק.
ועוד <br>שופר הול״ך רבי״ע. דרגא תרי טעמ״י <br>*בההוא זמנא דיתמחון חייביא מעלמא <br>סלקא צלותא בנגונא בד׳ מינין. <br>דאינון שיר פשוט ודא י׳: <br>שיר כפול ודא יק. <br>שיר משולש ודא יקו. <br>שיר מרובע ודא יקוק.
בשמ׳ דיקוק <br>סלקא צלותא דאיהי שכינתא.
אוריתא בנגונא <br>שכינתא בנגונא. <br>ישראל סלקין מגו גלותא בנגונא. <br>הה״ד אז ישיר משה <br>ובני ישראל את השירה הזאת ליי׳.
צלות׳ דאיהי שכינתא <br>סלקא לגביה דמלכא בעשרה זכרונות <br>ובעשרה מלכיות <br>ובעשרה שופרות <br>דאינון יי״י. <br>ועשרה כתות דמלאכים יתערון לגבייהו. <br>וסלקא לון לגבי עשר ספירן
ונגינין סלקין. מנייהו. <br>מרובעים <br>מסטרא דרבי״ע <br>בארבע חיוון. <br>ואינון חיות קטנות עם גדולות <br>אינון תמניא. ואינון יאקדונק״י <br>ועלייהו אתמר אז ישיר משה
כד יהא קב״ה בשכינתיה <br>בחיון תמניא <br>דאינון חיון דאשא <br>עתים חשות עתי׳ ממללות <br>וכלהו מחאן בגדפייהו בנגונא. <br>ונגונא בהון (נ״א סלקא) <br>בארבע אנפין לכל סטרא מרובעין. <br>הה״ד וארבעה פנים לאחת <br>וארבעה כנפים לאחת מהם. <br>לכל חיה תמניא אינון בין אנפין וגדפין <br>לקבל תמניא די בהון שבח משה א״ז:
ודוד בגין דא <br>תקין מנא בתמניא נימין <br>ושבח לקב״ה בתמניא <br>הה״ד למנצח על השמינית. <br>ותמניא אתוון לכל חד תמניא. <br>סלקין כלהו ע״ב. <br>יאקדונק״י תמניא. <br>ותליין מנייהו ס״ד. תמניא לכל חד <br>סלקין כלהו ע״ב. <br>דא איהו רזא דחשמל.
ואית נגונא דסלקא בעשר. <br>ודא איהו יו״ד קא ואו קא <br>ועלייהו אתמר ידיו גלילי זהב. <br>ואית נגונא דסליק בשית <br>הה״ד שוקיו עמודי שש
י״ק יקו״ק. צור עולמים. <br>י״ק י״ק י״ק אד״ם.
ארבע כנפים אריה שור נשר <br>מרכבה (יקוק יקוק יקוק) יה יה יה <br>אדם <br>תניינא י״ק יקו״ק. י״ק יקו״ק. י״ק. <br>יהוה יהוה יהוה
יקו״ק לעילא מכלהו. י״ק יקו״ק חכמ״ה בינ״ה. <br>כתר אקיק אשר אקיק. <br>ועלייהו אתמר שרפים עומדים ממעל לו <br>שש כנפים שש כנפים לאחד. <br>ודא אבגית״ץ <br>בשתים יכסה פניו לישראל <br>דלא יסתכלון בהון שנאיהון. <br>ובשתים יכסה רגליו <br>דלא אדכיר לון עובדא דעגלא. <br>ובשתים יעופף מן גלותא. <br>הה״ד ואשא אתכם על כנפי נשרים <br>ואביא אתכם אלי.
ואית נגונא דסלקא בתרין <br>כגון הללויה. <br>ואית נגונא דסליק באת חד <br>כגון הללי בי׳. <br>ואית נגונא דסליק בחמש <br>כגון ה׳ <br>והא אתמר בכנור דחמש נימין. <br>אבל נגונא <br>דסליק בשית דאינון אבגית״ץ <br>מן ו׳ איהי. <br>ואית דסליק ליה בתלת <br>ודא יהו דאיהו אקיק <br>וסליק נגונא ביה <br>בתקיעה שברים תרועה.
בתקיעה הוא קלא ארוך בנגונא <br>עד דהוה סליק ליה לגבי ימינא <br>דאיהו חסד.
בשברים הוה סליק קלא דנגונא לגבי גבורה <br>דתמן יק בימינא ושמאלא <br>והוה נחית מניה בחדוה חכמתא ועותרא <br>כמה דאוקמוהו <br>הרוצה להחכים ידרים <br>להעשיר יצפין.
בתרועה <br>הוה סליק קלא דנגונא לגבי עמודא דאמצעיתא. <br>והוה נחית מניה מלכא לגבי

Daf 52a

כלה <br>דאיהי קול דממה דקה.
בההוא זמנא <br>יתערון כל מיני נגונא. <br>הה״ד הללוהו בתקע שופר <br>הללוהו בנבל וכנור <br>הללוהו בתוף ומחול <br>הללוהו במינים ועוגב <br>הללוהו בצלצלי שמע <br>הללוהו בצלצלי תרועה.
שופר איהי שכינת׳ עלאה. <br>תקע דילה. שכינתא תתאה. <br>דאתמר בה <br>ותקע כף ירך יעקב <br>בגלותא:
בההוא זמנא <br>סלקא מן גלותא בשופר גדול. <br>ואתקריאת תקע בשופר גדול לחרותנו.
בנב״ל ב״ן ל״ב.
בההוא זמנא <br>ב״ן יעול להיכליה דאיהו ל״ב. <br>ואתמר ביה <br>וטוב לב משתה תמיד.
ומה דאתמר בקדמיתא <br>ויתעצב אל *לבו <br>בגין חייביא. <br>מיד דאתאבידו אתקיים ביה <br>ובאבד רשעי׳ רנה.
כנור כ״ו נ״ר. <br>קב״ה דאיהו יקו״ק <br>דאתמר ביה יי׳ אורי וישעי. <br>נהיר בנ״ר <br>דאיהו שכינתא מצוה דיליה <br>וחדי בה.
צלצלי שמע חסד גבורה. <br>צלצלי תרועה נצח והוד. <br>ובכלהו כל הנשמה תהלל יק <br>דאיהו חכמה ובינה. <br>די בהון יהא פורקנא ל״ו ול״ה <br>דאינון בן ובת.
ובהון יתמחון עמלקים מעלמא <br>ודא איהו סו״ף פסו״ק.
ד״א <br>ועשה לי מטעמים כאשר אהבתי <br>מפקודין דעשה. <br>ולא כאשר שנאתי <br>מפקודין דלא תעשה.
פקודין דלא תעשה תליין מדחילו דיראה <br>ואינון לרחקא השטן מנייהו. <br>דלא יתקריב לגבי כרסיא דאיהו לבא. <br>דתבעא דינין על אברין קדישין דאינון ישראל. <br>ולבא שכינתא בינייהו.
השטן איהו סמא״ל <br>שלטנותא דיליה בכבד <br>דעליה אתמר עשו הוא אדום. <br>ערקין דכבדא חיילין ומשריין דיליה. <br>וכבד נטיל כל לכלוכין וחובין דערקין <br>הה״ד ונשא השעיר עליו <br>את כל עונותם אל ארץ גזרה. <br>עונות תם <br>דההו׳ איש תם. <br>אל ארץ גזרה <br>אתר דגזרת עירין.
מרה. חרבא דיליה. <br>עלה אתמ׳ ועל חרבך תחיה. <br>ומ״ל <br>דמרה איהי חרבא דמלאך המות. <br>דכתיב ואחריתה מרה כלענה <br>חדה כחרב פיות. <br>איהי חיים לכבד <br>וסם המות ללבא.
מרה איהי גיהנם. <br>ואית לה תרי פיות דאמרין הב הב <br>הה״ד <br>לעלוקא שתי בנות הב הב. <br>שתי בנות דאמרין הב חייבין לגיהנם.
שבעין ערקין אינון בכבדא <br>לקבל שבעין ממנן. <br>כבד ויותרת ע״ב. <br>יותרת דיליה איהי נחש אשת זנונים. <br>בגין דשיורין דיליה (נ״א דילה) <br>נטלא טחול דאיהו חשך <br>ועלה אתמר ולחשך קרא לילה. <br>דשלטנותה בגלותא דאיהו לילה.
ובגלות׳ שעתא קיימא ליה <br>דאיהי לילי״ת. אימא דערב רב. <br>ואיהי שחוק הכסיל (ס״א הטחול). <br>ובגינה אתמר כלה ענן וילך <br>כן יורד שאול לא יעלה <br>ודא איהו צדיק ממנו בולע.
דרשע ודאי דאיהו כסיל עליה אתמר <br>למה תביט בוגדים תחריש <br>בבלע רשע צדיק ממנו <br>ואוקמוהו מארי מתני׳ <br>צדיק ממנו בולע <br>אבל צדיק גמור אינו בולע. <br>ובגיניה אתמ׳ <br>מוריד שאול ויעל
ווי לנשמתא כד בלע לה טחול.<br> ווי לישראל כד אתבלעו<br> בערב רב<br> דעלייהו אתמר<br> ולא נודע כי באו אל קרבנה<br> ומראיהן רע כאשר בתחלה.
בזמנא דגלותא<br> על ממנן דאומין דעלמא<br> וערב רב<br> אתמר בהון<br> היו צריה לראש אויביה שלו<br> צריה ודאי אינון ערב רב<br> עלייהו אתמר שריך סוררים<br> וחברי גנבים כלו אוהב שחד וגו׳.<br> אויביה שלו אלין עשו וישמעאל<br> ושבעין ממנן.<br> דאינון כלהו בשלוה בעותרא<br> וישראל בדוחקא בעניותא.
ובג״ד ווי לעלמא<br> כד אתבלעו בערבוביא בישא<br> ומאן גרם<br> דאתבלעו במעייהו<br> ולא נודע כי באו אל קרבנה.<br> בגין דעובדיהון בישין בידיהון.<br> הה״ד<br> ויתערבו בגוים<br> וילמדו מעשיהם.
כגוונא דא<br> נשמתא איהי כנסת ישראל<br> כד

Daf 52b

איהי שלימא בפקודין דעשה <br>אתמר בה כלך יפה רעיתי <br>ומום אין בך.
בההוא זמנא <br>שריא שם יי׳ עלה <br>ואתמר בה וראו כל עמי הארץ <br>כי שם יי נקרא עליך <br>ויראו ממך
וממנן דכבד וערקין דיליה <br>וממנן דטחול וערבוביא בישא דיליה. <br>מתכפיין תחות לבא <br>דתמן נשמתא.
ואם נשמתא איהי מתטנפא (ס״א פגימא) בחובין: <br>או גרע מינה אפילו פקודא חדא מאינון פקודין <br>כמה דאוקמוה מארי מתניתין <br>עבירה מכבה מצוה. <br>בההוא אתר (נ״א אבר) דשריא עבירה <br>ואסתלק מצוה מניה. <br>ההוא אבר איהו פגום. <br>ואיהו מום דנשמתא. <br>בגיניה <br>לא שריא קב״ה על נשמתא. <br>הה״ד <br>כל אשר בו מום לא יקרב. <br>נשמת׳ דאית בה מום בחד מרמ״ח פקודין דילה <br>לא אתקריבת בגיניה לגבי קב״ה.
אבל נשמתא מסטרא דשכינתא לית בה מום <br>הה״ד כלך יפה רעיתי <br>ומום אין בך. <br>אם יצר הרע בעי לקרבא לההוא אתר <br>כיון דשכינתא שריא תמן דאיהי נשמתא <br>אתמר בה והזר הקרב יומת.
בגין דעלה אתמר אני יי׳ הוא שמי <br>וכבודי לאחר לא אתן <br>דהיינו אל אחר אל זר
דנשמתא איהי יקריה <br>ואיהי תושבחתי׳ <br>דבה משבח בר נש לקב״ה <br>בצלותא בכל יומא <br>בכמה תושבחן והודאן.
ובגין דא אני יי׳ הוא שמי <br>וכבודי לאחר לא אתן <br>ותהלתי לפסילים <br>אלין שבעין ממנן <br>דלא יהיב לון קב״ה <br>רשו לשלטאה עלה <br>דאינון ערקין דכבד. <br>דאיהו אל אחר.
טחול נחש. <br>יותרת הכבד אשת זנונים. <br>בתר דעבידת זיופא (ס״א נאופא) <br>עם אלקים אחרים <br>ופליגת דמא דילה דאיהי תמצית דילה <br>לכל ערקין. <br>שיורא קריבת לגבי טחול דאיהו בעלה כסיל. <br>דלא נטיל טחול אלא תמצית (נ״א שמרים) דדמא. <br>ולא יהיב ליה מדמא אחרא. <br>ובגין דא אתקריאת יותרת הכבד <br>בגין דלא יהיב ליה אלא שיורין.
וכבד איהו קטרוגא דריאה. <br>דסליק לגבי לבא. נורא מניה. <br>ואי לאו דנשיב ביה כנפי ריאה <br>הוה אוקיד ללבא. <br>(ס״א והוה אוקיד כל גופא נורא דלבא):
הדרא דכנתא לויתן <br>לקבל חלב טמא <br>ועליה *אתמ׳ <br>אפילו נחש כרוך על עקבו <br>לא יפסיק <br>אבל עקרב פוסק.
שרף איהו מרה קטרוגא דריאה. <br>בגין דמרה איהי שריפת כל גופא.
בגין דא. <br>תקיעה שברים ותרועה <br>אינון תבירו דלהון. <br>ועלייהו אתמר אשרי העם <br>יודעי תרועה יי׳ <br>באור פניך יהלכון. <br>מאי פניך <br>אלין תקיעה שברים ותרועה. דאינון <br>תקיעה חוורו דאנפין <br>שברים סומקו דאנפין. <br>תרועה ירוקא דאנפין. <br>ובה נפקין ישראל מן גלותא <br>בזמנא דמתהפכין אנפין דישראל לירוקא <br>כאתתא עוברא.
ובאלין תלת גוונין נהרא שרגא <br>דאיהי נר יי׳ נשמת אדם. <br>מאי אדם יו״ד ק״א וא״ו ק״א.
תלת גוונין דשרגא <br>ותלת גוונין אילין אינון לבושין לתלת אבהן: <br>דאינון חוור סומק ירוק. <br>גוון אוכמא איהי קדרותא דלהון <br>ועלה אתמר אלביש שמים קדרות. <br>ובהון מתלבשין הו״ה <br>תכלת לבושא דאת י׳ <br>דאיהו תכלית דכלא.
נר איהו י׳: <br>שלהובא דסליק מניה ו׳ <br>ונענועא דיליה הכא והכא <br>דא ה״ה.
ולסטרא אחרא <br>אית נר חשוכא דגיהנם. <br>ואית ליה תלת גוונין. <br>גוון סומק דא כבד עשו הוא אדום. <br>מרה גוון ירוק <br>טחול גוון שחור. <br>ועליה אתמר ותכהין עיניו מראות.
וסימניך באלין גוונין. <br>שקערורות ירקרקות או אדמדמות: <br>ומראיהן שפל מן הקיר <br>שפל הוא גוון אוכם

Daf 53a

ביה <br>ושפלה איננה מן העור והיא כהה. <br>ואיהי שפלות דנשמתא בגופא.
נ״ר <br>(נ״א כד) נשמתא ורוחא ונפשא <br>אתגליין בכבד מרה וטחול. <br>כל אינון אברי דגופא דאינון עמא קדישא <br>כלהו דחקן במרירו <br>בגין דנשמתא. <br>אתרא דילה מוחא <br>יונה קדישא.
נשמתא נשרא. <br>דבהאי יונה אתפרנסת <br>בכמה צלותין ופולחנין.
ספינה דיונה קרקפתא. <br>וכמה ממנן אית בהאי ספינה דמנהיגין לה <br>ואינון אודנין עיינין חוטמא פומא. <br>*שבע ממנן אינון <br>וסלקין לשבעי׳ לשון <br>דהוו בספינה דיונה.
ויונה איהי צלותא שכינתא תתאה <br>נשרא דאתפרנסת בה. דא שכינתא עלאה.
אם ישראל לא משתדלין בצלותין ובעותין ופולחנין <br>דנשרא. דאיהי ריאה <br>מיד ויי׳ הטיל רוח גדולה אל הים <br>דאיהי רוח סערה. <br>רוח יי׳ תניחהו בקדמיתא. <br>רוח דנשיב בכנפי נשר״א <br>דאיהו עמודא דאמצעית׳ <br>דביה פרח נשרא באינון תרין שפוון. <br>רוח דנשיב בכלהו <br>דא רוח דחוטמא.
האי רוח. <br>בכל אתר דאיהו. <br>שכינתא עלאה ותתאה תמן אשתכחו. <br>איהו ו׳ דנשיב בכנפי ריאה <br>ועל לבא. <br>דתמן נר יי׳. <br>דא נשמתא במוחא. <br>רוח בכנפי ריאה. <br>נפש בלבא.
ולזמנין. תלת בתלת מוחין <br>ומחשבה רכיב עלייהו דאיהו אדם <br>והכי תלת בלב.
נ״ר נ״שמה ר״וח. <br>רוחא דנשיב. בהון נ״ר <br>בתרי בתי לבא <br>ואינון נפ״ש ורו״ח <br>סימן נ״ר.
והאי ו׳ איהו דנשיב בדרועין <br>בשית פרקין דלהון <br>ואיהו נשיב בתרין שוקין <br>בשית פרקין <br>דאתמר בהון שוקיו עמודי שש. <br>ועליה אתמר <br>ונחה עליו רוח יי׳.
כד אברין דגופא מתנהגין בהאי רוחא <br>באורייתא קדישא בפקודין דאורייתא. <br>ספינה מתנהג׳ לכל סטרא דבעי בר נש. <br>כד״א אל אשר יהיה שמה הרוח ללכת ילכו. <br>דספינ׳ איהי רישא. ואיהי לבא. ואיהי גופא.
ואם אברין דגופא דאינון מארי ספינה <br>דאינון עמא קדישא <br>לא מתנהגין באורייתא <br>דאיהי נשמתא. <br>ובמצוה <br>דאיהי נפשא. <br>פרח רוחא מבינייהו.
בההוא זמנא <br>ויי׳ הטיל רוח גדולה אל הים <br>דאיהי רוח סערה <br>דאיהי גזרת דינא קשיא <br>דסערה גופיה דבר נש <br>דאינון ישראל. <br>וישראל אינון בסערה <br>והאניה דאיהי גופא חשבה להשבר.
ביה זמנא <br>ויונה ירד אל ירכתי הספינה <br>דא שכינתא תתאה. <br>דאתמר בה *ותגל מרגלותיו ותשכב <br>שכיבת לעפרא. <br>ודא איהו וישכב וירדם. <br>ואמאי נפלת <br>בגין דפרח מינה רוחא <br>דאיהו עמודא דאמצעיתא דסמיך לה <br>ואיהי נפלת
ובההוא זמנא <br>אתמר בה איכה ישבה בדד. <br>ומאן גרים נחיתו דילה. <br>בגין דבטילו ישראל אורייתא ומצוה.
בההוא זמנא <br>דאיהי נחתת בין רגלין. <br>ישראל בנהא אינון מהודקין בין רגלין. <br>ואינון במרעין במכתשין.
בההוא זמנא <br>דגופא בבי מרעין דאינון ישראל. <br>ושכינתא עמהון דאיהי יונה. <br>מה כתיב ביה <br>ויקרב אליו רב החובל <br>ההוא דחביל בשרא בבי מרעא.
ועוד <br>מאן רב החובל <br>ההוא דאתמר ביה <br>אם חבול תחבול <br>שלמת רעך. <br>חבול בבית ראשון <br>תחבול בבית שני. <br>ואיהו רב דכל מנהיגי ספינה
ומה אמר ליה<br> קום קרא אל אלקיך<br> דהא דינין קא אתיין עלך ועל בניך.<br> הא מארי דחובין מתכנשין<br> דאינון סחרין לספינה דילך.<br> דאינון רוחין בישין.<br> אסתכל בזכוון דילך<br> באלין אברים דמשתדלין באורייתא ובפקודין טבין.<br> ויחזירון שכינתא עלאה<br> דאיהי תיובתא<br> עלך.<br> ואיהי אגינת עלך.
דעלה אתמר כנשר יעיר קנו<br> דא ירושלם.<br> על גוזליו ירחף<br> דאינון ישראל.<br> יפרוש כנפיו עלייהו בשבתא ויומין טבין:<br> ובגינה מברכין בהון

Daf 53b

בא״י הפורש *סכת שלום.
ובזמנא דפרישת גדפהא על ישראל אתמר <br>יקחהו ישאהו על אברתו. <br>כמה דאוקמוהו <br>ואשא אתכם על כנפי נשרים וכו׳.
ובג״ד <br>קום קרא אל אלקיך <br>דאיהי *שכינתא עלאה <br>דאיהי תיובתא דילך. <br>ותוב בה למארך <br>דאיהו קב״ה
אסתכל דשפחה בישא שלטא עלך. <br>דאיהי טפה סרוחה. <br>ועלה אתמר ויאמר יי׳ אל השטן <br>מאין תבא <br>דכל חובין אינון מאברין דטפה סרוחה. <br>דבגינה אתמ׳ לגבי חייביא <br>מאין באת מטפה סרוחה.
ויחתרו האנשים להשיב אל היבשה <br>בתיובתא <br>ולא יכולו כי הים <br>דאיהו גזרת דינא <br>הולך וסוער עליהם.
בההוא זמנא <br>וימן יי׳ דג גדול לבלוע את יונה <br>דא גלותא קדמאה. <br>דאתמר ביה <br>ויונה ירד אל ירכתי הספינה <br>ודא הוא אנכי ארד עמך מצרימה. <br>כמה דאוקמוהו <br>בכל אתר דגלו ישראל <br>שכינתא עמהון
קלקלו ישראל עובדיהון. <br>ביה זמנא אתמר בהון <br>ויקם מלך חדש על מצרים. <br>ודא פרעה עליה אתמר <br>וימן יי׳ דג גדול לבלוע את יונה <br>דבעא לבטלא ישראל מעלמא <br>הה״ד <br>כל הבן הילוד היאורה תשליכוהו.
לקבליה <br>וימן יי׳ דג גדול לבלוע את יונה <br>לקטליה. <br>לבלוע יונה לא כתיב <br>אלא לבלוע את יונה <br>את אתא לרבות רעיא מהימנא <br>דעתיד לאתייהב׳ אוריתא על ידיה <br>דאיהי מאל״ף ועד תי״ו.
כל אלין גלגולין על ידיה הוו. <br>ודא איהו דג גדול <br>דאתמר ביה התנין הגדול. <br>איהו דג מצרים <br>ובת זוגיה דגה <br>ויתפלל יונה אל יי׳ אלקיו ממעי הדגה. <br>מאן מעי הדגה <br>אלין מצראי.
ועוד <br>וימן יי׳ דג גדול דא טחול <br>לילי״ת דאיהי ערב רב <br>מההוא רב החובל <br>(נ״א דא סמאל <br>דגה דא נח״ש לילי״ת בת זוגיה <br>מההוא רב החובל טחול דאיהו ערב רב) <br>דאתמר ביה וגם ערב רב וכו׳. <br>וטחול איהו שחוק הכסיל <br>עליה אתמר כי הכעס בחיק כסילי׳ ינוח.
לבלוע את יונה דא נפשא. <br>מסטרא דיליה ולא שמעו אל משה <br>מקצר רוח <br>ומעבודה קשה מסטר׳ דכבד <br>ואתמר ביה כבד לב פרעה. <br>תכבד העבודה <br>מסטרא דמרה <br>וימררו את חייהם.
דג גדול. איהו ערב רב <br>דאינון (נ״א דאיהו) רב החובל. <br>מאן חובל <br>אלא רב מכל מלאכי חבלה. <br>איהו חובל ואיהי חבלה. <br>ערב רב בנין דלילית חייבא <br>דבהון חאבו ישראל <br>וחבילו ית בשרייהו באת ברית. <br>אינון רב עלייהו בגלותא. <br>ואינון *דגה לישראל <br>ובג״ד אמרו זכרנו את הדגה כו׳.
ובזמנא דנפקו ישראל ממצרים <br>קטיל מנייהו סגיאין <br>ובגלותא בתראה עתיד הקב״ה <br>לקטלא לון <br>ודא איהו והדגה אשר ביאור מתה. <br>ויבאש היאור דא אורייתא <br>דאתמר בה ותורה אור <br>סרחת לגבייהו:
ואתמר בישראל <br>כל הבן הילוד היאורה תשליכוהו <br>אור איהו ר״ז. <br>היאורה בת זוגיה <br>דההוא אור דאתמר בה <br>ולכל בני ישראל <br>היה אור במושבותם.
כגוונא דא בגלותא בתראה (היאורה) <br>הזוהר <br>ביה היה ר״ז <br>דאיהו אור דפורקנא בתרייתא. <br>לקיים כימי צאתך מארץ מצרים <br>אראנו נפלאות <br>ודא איהו כל הבן הילוד היאורה תשליכוהו <br>וכל הבת תחיון <br>אלין דמשתדלין באורייתא דבע״פ.
ד״א <br>וימן יי׳ דג גדול לבלוע את יונה. <br>דא עניותא. <br>דאיהו עצב ונוקבא דיליה עצבון. <br>דכורא *דג. <br>נוקבא דגה. <br>דא הוא ויתפלל יונה אל יי׳ אלקיו <br>ממעי הדגה <br>מכפנא דעניותא <br>דמטי למעוי דישראל.
בההוא זמנא <br>ויאמר יי׳ לדג ויקא את יונה וגו׳ <br>בדוחקא דדאגה דלהון <br>דדואגין מן עניות׳ <br>מדוחקא יפקון מן גלות׳ <br>הה״ד ואת עם עני תושיע <br>דא נבואה דיונה דנתנבא <br>דיפקון ישראל מן גלותא <br>בדאגה (ס״א בדוחקא) דעניותא
ובימינא יפקון

Daf 54a

בגין דצדיק ח״י עלמין <br>איהו עני דאתקשר בימינא <br>דאיהו פסח. <br>כגוונא דישראל דאתמר בהון <br>ואת ערום ועריה.
והאי יונה איהי יונה דתיבת נח.
ד״א <br>ויאמר ה׳ לדג ויקא את היונה אל היבשה.
קם סבא מבתר טולא <br>פתח ואמר. <br>והמן כזרע גד הוא <br>מאי כזרע גד. <br>אלא גד איהו ימינא ושמאלא <br>גמו״ל דלי״ם. <br>כזרע גד דא יונה. <br>י׳ ודאי. טפה חוורתא. <br>דביה אשתלים גד <br>ואתעביד *גיד.
וע״ד האי זרעא דאיהי טפה קדישא <br>אתמר ויקא את יונה אל היבשה <br>דאיהי נוקבא. <br>וממה דהות יבשה ה׳ <br>אתקריאת ארץ <br>לאפקא זרעין ואיבין <br>הה״ד ויקרא אלקים ליבשה ארץ
ולמקוה המים קרא ימים <br>דא מקוה ישראל מושיעו בעת צרה.
מקורא דנביעו <br>מההוא זרע דאתמשך ממוחא עלאה <br>והאי (נ״א וההיא) טפה איהי י׳ זעירא <br>כד נפקת א מן מוחא דאיהי חכמה <br>כל ספירה נטלת חלקהא <br>עד דאתפליגת לט׳ נקודין.
וכד נטיל כל חד חולקיה <br>אשתארת עשורא *מכלהו טפין <br>דנטילת ההיא יבשה. <br>דאיהי עשירית האיפה סלת. <br>ובגינה מעשרין.
וההיא טפה בעמודא דאמצעיתא אתארכת <br>ואתעבידת זרע. <br>ו׳. דכליל שית סטרין. <br>וכמה דכל ספירן נטלין חולקיהון מההוא טפה. <br>הכי נטלין מזרע (נ״א מההוא זרע) דאיהו ו׳. <br>כד איהו זעיר אתעביד שית. <br>כד נטיל ביו״ד סליק לשתין. שית זמנין עשר <br>אבל כל *ספירן כל חד איהו תשע <br>ומלכות בה אשתלים כל חד לעשר.
וכלא אתמשך לגביה דגיד <br>דאיהו צדיק. <br>ומניה לההוא יבשה. <br>ובההוא זמנא דאריק בה כלא. <br>אתקריאת תיבת נח.
ורזא דמלה <br>ותנח התיבה בחדש השביעי. <br>מה דהות ה׳ יבשה אתעבידת ה״א <br>השביעי
ודא איהו ותנח התיבה בחדש השביעי. <br>ותנח ודאי בחדש השביעי <br>ודא איהו גיד <br>צדיק ח״י עלמין. <br>בגין דמניה נפיק זרע להאי יבשה.
וכל מאן דאפיק האי זרע <br>דאיהו נביעו מלעיל׳ <br>דלא בהאי יבשה <br>גרים פרודא בההוא נביעו. <br>כביכול *כאלו אתפסק נביעו דשכינתא <br>ויתרבה נביעו דסטרא אחרא <br>דאינון מי טופנא. <br>הה״ד והמים גברו <br>מאד מאד על הארץ
בההוא זמנא <br>דלית נביעו בההיא יבשה דהיא כבדה <br>אתעבידת קלה <br>לאסתלקא מעל ישראל <br>ואתמר בה ותרם מעל הארץ <br>ולא נחתת עד ירחא שביעאה <br>דאתמליאת בזכוון דילה <br>ואיהי כבדה. נחתת. <br>הה״ד ותנח התיבה בחדש השביעי <br>דאיהו תשרי דרועא שמאלא.
דאי הוו נפקין ביה <br>יפקון במיתה <br>ולא ישתארון אלא <br>חד מעיר ושנים ממשפחה. <br>חד מעיר כגון נח. <br>וב׳ ממשפחה כגון שם ויפת. <br>ומאחרנין. שנים שנים שבעה שבעה. <br>מאינון עמי הארץ <br>דדמיין לבעירן ועופין וחיוון
ואלין אינון דאוקרין ימים טובי׳ וחגין <br>דאינון שנים שנים. תרין יומין. <br>חד דראש השנה. <br>וחד דשבועות. <br>תרין יומין דפורים. <br>שבעה שבעה <br>אלין שבעה יומין דפסחא. <br>ושבעה יומין דסכות.
או <br>דמתפללין ח״י ברכאן דצלותא <br>בכל יומא

Daf 54b

דסלקין לחושבן <br>שנים שנים <br>שבעה שבעה <br>ח״י.
או <br>אלין דהוו נטרין י׳ <br>דאיהו אות ברית מילה <br>דאיהו לשמנה <br>דכלא ח״י.
או <br>אלין דמנחן תפלי בכל יומא <br>דאינון אות י׳ <br>כד״א והיה לאות כו׳ <br>והוו קשרין ליה בח׳ בתי דתפלי <br>דאינון ד׳ בתי דתפלין דרישא <br>וד׳ פרשיין דתפלין דיד.
או <br>אינון דנטרין אות י׳ שבת <br>בתחומא דיליה דאיהו ח׳. <br>תרי אלפי אמין לכל סטר׳. <br>וכלא ח״י
לאלין אינון מקבלין בתשובה <br>דאיהי תיבת נח יום הכפורים. <br>אבל לאחרנין לא יקבל לון בתיובתא. <br>ואם יפקון ביומא דדינ׳ <br>אלין דלא הוו נטרין. <br>אתמר בהון <br>ויגוע כל בשר הרמש על הארץ. <br>ואלין אתקריאו רשעים גמורים <br>דנדונין לאלתר למיתה. <br>דבהון בשית יומין <br>הות שכינתא מתתרכא.
הה״ד <br>ולא מצאה היונה מנוח לכף רגלה <br>ואלין אינון יומין דחול.
צדיקים גמורים <br>אלין אינון דנטרין ח״י ושבתות וימין טבין. <br>עלייהו אתמר <br>ותשב אליו היונה לעת ערב <br>ודא ע״ש ויומין טבין. <br>דשכינתא קא אתיא לשריא עלייהו. <br>בגין דאינון קדש <br>כד״א קדש ישראל ליי׳.
ואתם הדבקים ביי׳ אלקיכם <br>חיים כלכם היום. <br>ואינון צדיקים גמורים <br>דנכתבין ונחתמין לאלתר לחיים <br>וכתיבין בספרא דחיי <br>כד״א ובספר חיים ברכה כו׳.
בינוניים דכלילן מחול וקדש <br>תליין עד יום הכפורים. <br>דאיהו כגוונא דתיבת נח. <br>אם תייבין בתיובתא יקבל לון <br>ויכתבון לחיי. <br>ואם לאו יכתבון למיתה <br>עם אחרנין דאתמר בהון <br>ויגוע כל בשר כו׳.
ובינוניים <br>בגין דאית בהון פקודין וחובין <br>אתמר בהון ומכל החי מכל בשר כו׳. <br>מכל החי מסטרא דזכוון. <br>מכל בשר מסטרא דחובין.
*(ועוד <br>דבזמנא דייתי משיחא <br>כל אינון דנטרו אות ברית <br>ישזיב יתהון ממותנא <br>דבההו׳ זמנא יתבטל מותנא <br>דהוו מתנבאין אינון נביאיא <br>דאספקלריא דלא נהרא <br>דלא ישתארון <br>אלא חד מעיר ושנים ממשפחה <br>כגון ההוא דכתיב שנים שנים באו אל נח
ואית מאן דאמר <br>ז׳ ז׳ <br>מסטרא דבת שבע <br>ואלין אינון חד מעיר. <br>נח דא שבת <br>דביה נייחא דירית לה צדיק <br>שנים שנים תרין יומין <br>חד דר״ה וחד דיום הדין <br>דתניינא איהו מספק. <br>ויומא חדא דיום הכפורים. <br>ויומא חדא דשבועות. <br>ושבעה שבעה אינון <br>שבעה יומי דסכות ושבעה יומי דפסחא <br>דמאן דנטיר אינון יומין עתיד לאשתזבא בגלותא)
ובגין דגלי כל דא קב״ה למשה. <br>שאיל רחמי עלייהו <br>ומסר גרמיה למיתה. <br>הה״ד <br>ואם אין מחני נא מספרך. <br>ובפיוסא דיליה אדבק במלכא <br>ואחיד בדרועא דימינא <br>ואמר זכור לאברהם. <br>ולבתר אחיד בשמאלא ואמר <br>זכור ליצחק. <br>ולבתר אחיד בגופא <br>ואמר ולישראל.
ואמר קב״ה לאלין בינונים לגבייהו <br>תמה זכות אבות. <br>כיון דלא תאבו בתיובתא <br>הא אינון כרשעים גמורים. <br>ואם תאבין בתיובתא <br>אתמר לגבייהו חלה זכות אבות.
ובגין דלא יתאבידו אלין בינוניים <br>אמר משה וכי ימרון בני עלמא דאנא כנח <br>דלא בעא רחמי על דריה. <br>בההוא זמנא <br>מסר גרמיה עלייהו <br>הה״ד ואם אין מחני נא.
ובגין דא <br>עתיד רעיא מהימנא למהוי בגלותא בתראה <br>וביה יתקיים והוא מחולל מפשעינו <br>אתעביד חול בגינייהו. <br>מדוכא בעונותינו במכתשין דיסורין דעניותא. <br>בכמה דוחקין דסביל עלייהו. <br>ובגיניה וינחם יי׳ על הרעה וגו׳. <br>והה״ד ובחבורתו נרפא לנו.
ובגיניה <br>שמאל דוחה לבינוניים <br>דאיהי ראש השנה <br>וימין מקרב לון בתיובתא <br>דאיהו פסח

Daf 55a

דרועא ימינא לקבל שבים. <br>ויוקים לון מנפילו. דלהון ואחיד בידיהון. <br>ויימא לון קומי שבי ירושלם.
ובשבועות יפקון <br>בזכותא דמשה <br>דאיהו מתן תורה רחמי. <br>וגלי לון ספר תורה <br>ויתכנשון לירושלם <br>ותראה היבשה מלכות הרשעה <br>ורחמי על בנוי <br>וביה כנשר יעיר קנו. <br>מאן קנו. <br>ירושלם קנו (לשכינתא).
בההוא זמנא <br>שופ״ר מהופ״ך קדמ״א זקף קט״ן. <br>אתהפך ממשלה דאומין דעלמא. <br>וישראל דאינון מזרעא דההוא דאתמ׳ ביה <br>קטנתי מכל החסדים <br>אסתלק ואזדקף
ואתמר ביה זק״ף גדו״ל. <br>בימינא אסתלקו מן גלותא <br>בגין דמוליך לימין משה <br>דדרגיה עמודא דאמצעיתא <br>דאיהו שבועות
וביה מארי״ך טרח״א <br>ביה מאריך קב״ה <br>דאיהו ארך אפים על בינוניים <br>וטרח בגינייהו <br>לקיימא וברחמים גדולים אקבצך.
וביה יפקון <br>על ידא דההוא דאתייהיב אוריית׳ על ידיה <br>בשבועות <br>דאזיל לימינא דהיינו פסח <br>בההיא זמנא אז ישיר משה
ובסכות ויבא יעקב שלם <br>שלם בגופיה שלם בממוניה <br>ואסתחר בשבעה ענני יקר <br>כגוונא דקדמיתא כד נפקו ישראל ממצרים. <br>לקיים כימי צאתך מארץ מצרים וגו׳.
ורשיעי׳ דאינון ערב רב <br>אתמ׳ בהון סו״ף פסו״ק <br>דאינון מזרעא דעמלק <br>דאתמר <br>ביה ויאמ׳ כי יד על כס י״ה.
ואינון. חמש מינים <br>עמלקים <br>גבורים <br>נפילים <br>ענקים <br>רפאים. <br>דכלהו מסתלקין ומתגברין על ישראל בגלותא <br>הה״ד ויגברו המים <br>וירבו מאד על הארץ. <br>ארבע זמנין כתיב ויגברו <br>וגברו. לקבל ארבע גלוון. <br>ועלייהו אתמר סוף פסו״ק <br>דפסיק לון קב״ה לסוף יומיא <br>מעלמא.
ובההוא זמנא <br>הקטן יהיה לאלף מסטרא דשמאלא. <br>והצעיר לגוי עצום <br>מסטרא דימינא. <br>אני יי׳ בעתה אחישנה <br>מסטרא דעמודא דאמצעיתא.
ומיד יתפסקון עמלקים מן עלמא. <br>וקב״ה יתיב על כרסייה. <br>ודא איהו שופ״ר הול״ך אתנ״ח יתי״ב.
בההוא זמנא <br>דיתמחון עמלקים מעלמא <br>יהא קב״ה נח <br>נייחא לישראל <br>ויתיב על כרסייה <br>כמה דאתמר ביה ועתיק יומין יתיב <br>לבושה כתלג חור. <br>לקיימא אם יהיו חטאיכם כשנים <br>כשלג ילבינו.
ולגבי עשו וישמעאל <br>כתיב כרסייה שביבין די נור. <br>ומאינון שביבין דכרסייה <br>אוקדון כל טעוון דילהון. <br>גלגלוהי נור דליק <br>דנחתין מניה עשר גלגלין מסטרא דאת י׳. <br>ושביבין מסטרא דאת ה׳ <br>*תרין אתוון יתערון בנורא <br>לאוקדא טעוון דלהון. <br>בההוא זמנא והיה החסן לנעורת כו׳
בההוא זמנא <br>סליק ו׳ על דרגא דיליה <br>דאיהו שש מעלות לכסא <br>ודא איהו דרג״א תר״י טעמ״י. <br>מאי תר״י טעמ״י.
אלא בתר דסליק לדרגיה <br>יימר לישראל ועשה לי מטעמים <br>כאשר אהבתי מפקודין דעשה <br>דכלילן בה׳ דאברהם <br>דכליל רמ״ח פקודין. <br>דבהון אתקריב ה׳ לגבי ו׳ <br>וקרבנא דא <br>איהו קריבו דקב״ה עם שכינתיה. <br>בכל אתר ואתר (נ״א אבר ואבר) <br>קריבו י״ה.
ה׳ חמשת אלפים לבריאת עולם <br>ו׳ אלף הששי <br>ברמ״ח <br>ובשמאלא דתמן לבא <br>יטול נוקמין מאומין דעלמא.
ורזא דמלה <br>כי יום נקם בלבי <br>ודאי אתכלילן בעמודא דאמצעיתא <br>דפקודין דעשה אתייהיבו מימינא. <br>ופקודין דלא תעשה משמאלא. <br>ואלין אינון תר״י טעמ״י. <br>ופקודין דעשה <br>אינון מאכלין דקב״ה. <br>ופקודין דלא תעשה <br>פרנסא לסמאל למאן דעבר עלייהו.
(ואלין הוה קריב) (נ״א אקדים)<br> (נ״א ובאלין מתקרב)<br> עשו ליצחק<br> ואמר ליה יקם אבי<br> ויאכל מציד בנו.<br> וסמא״ל בגינייהו הוה אקדים (נ״א קריב) לשמאלא<br> לאטעמא לקב״ה מחובין דבנוי.<br> דאינון מאכלין מרירן<br> דבגיניהו אתמר ואת עשו שנאתי.
עמודא דאמצעית׳ מתמן אתייהיבת אוריתא<br> דאיהי כלילא

Daf 55b

דימינא ושמאלא.
בההוא זמנא <br>עשן יתער לגבי שמאלא <br>לאעברא מתמן סמא״ל <br>ומיד סליק עשן אחרא <br>דאיהו עשן הקטרת. <br>(איהו כללא דאוריתא. <br>קשורא דיליה פקודין דעשה) <br>לקשרא ולקרבא ימינא בשמאלא. <br>דעמודא דעשן איהו עמודא דאמצעיתא <br>(ברחימו. ופקודין דלא תעשה בדחילו) <br>עמוד הקטרת.
מאי קטרת דיליה. <br>שכינתא תתאה. <br>דאיהי סלקא בכמה ריחין ובוסמין טבין. <br>וכד סלקא לגביה <br>אתמר בה מי זאת <br>עולה מן המדבר כו׳. <br>דסלקא בהון. <br>דא ה׳ תתאה. <br>זאת סלקא במ״י.
מקטרת מר ולבונה <br>תרי ירכי קשוט <br>מכל אבקת רוכל <br>דא צדיק דאיהו כליל כלא. <br>איהו רוכל. ואיהי אבקת דיליה. <br>הה״ד ודבק באשתו. <br>וביה סליקת לגבי בעלה:
שכינתא תתאה איהי קטרת דקב״ה. <br>ואיהי קרבן דיליה <br>מזבח דיליה <br>דבה מתקנין ישראל מאכלים דקרבנין <br>דצלותין לקב״ה. דאינון לקבל <br>קרבן השחר <br>וקרבן דבין הערבים <br>וקרבנא דאמורים ופדרים <br>דמתאכלין כל ליליא.
ואיהו קרבן מוסף <br>דאיהו צדיק. <br>ואיהו קרבנא דשבתות וימים טובים. <br>דלית קרבנא <br>(קריבו לעמא קדישא לקב״ה <br>בשבת ויום טוב) <br>אלא בה <br>הה״ד <br>בזאת יבא אהרן אל הקדש. <br>ואל יתהלל המתהלל כי אם בזאת. <br>איהי משכונא דיליה. <br>דבגינה איהו שארי בגווייהו. <br>הה״ד ועשו לי מקדש <br>ושכנתי בתוכם וגו׳.
איהי ארון דיליה. <br>ואיהו ס״ת <br>גניז בגווה
איהי מנרתא דיליה <br>ומנורת המאור <br>מההוא דאתמר ביה ותורה אור.
ואיהי נר דדליק קדמיה <br>כד״א להעלות נר תמיד. <br>ואיהי בת שבע <br>מנרתא כלילא משבעה בוצינין. <br>איהי נר לגביה מסטרא דשמאלא. <br>ואיהו אור לגבה מסטרא דימינא. <br>ועל תרוייהו אתמר <br>כי נר מצוה ותורה אור.
איהי קדושין דיליה מסטרא דשמאלא <br>בגין דקדושה מסטרא דלוים <br>כד״א וקדשת את הלוים <br>ועלה אתמר <br>תהא לי מקודשת בטבעת זאת
ואיהי ברכה דיליה מסטרא דימינא <br>דאיהי כהונה <br>הה״ד <br>כה תברכו את בני ישראל.
ואתקריאת כלה דיליה <br>מסטרא דצדיק דאיהו כ״ל. <br>ודא איהו כל״ה כ״ל ה׳. <br>בגין דאיהו ברית דאחיד בתרוייהו. <br>ומסטרא דצדיק איהו יחוד דילה <br>דאיהו קוצא דאת ד׳ מן אחד <br>דקשיר בין א״ח ובין ד׳.
ואיהי צלותא דיליה <br>מסטרא דחי עלמין דאיהו <br>ח״י ברכאן דצלותא
איהי אות דשבתות וימין טבין. <br>שבת איהי כלל דתלת אבהן. <br>בגין דאיהי בת <br>כלילא בג׳ ענפי אבהן <br>דאינון ש
איהי תחום דיליה. <br>ואיהי רשות דיליה. <br>רשות היחיד. דגבהו עשרה <br>ודא יו״ד ק״א וא״ו ק״א. <br>ורחבו ארבעה דאינון יקו״ק.
איהו עירוב דילה <br>מסטרא דימינא ושמאלא <br>דאינון ע״ב רי״ו <br>דהיינו חסד וגבורה. <br>ואיהי ערבית דיליה. <br>עיבור דיליה.
איהי טלית דקב״ה <br>ובה אתעטף קב״ה <br>כד״א עוטה אור כשלמה. <br>ואיהי ציצית דצדיק <br>דאיהו עני בגליתא <br>הה״ד תפלה לעני כי יעטף.
עני ודאי. <br>*דביה אתעטף <br>בגין דאיהי כסותה לבדה. <br>היא שמלתו לעורו <br>דא משכא דתפלי דאתמר בהון <br>ויעש יי׳ אלקים לאדם ולאשתו <br>כתנות עור וילבישם.
ארבע בתי דרישא אינון אקי״ק <br>ד׳ פרשיין דאינון <br>קדש לי <br>והיה כי יביאך <br>שמע ישראל <br>והיה אם שמע <br>דא יקוק.
ארבעה בתי דיד דא אד׳<br> ארבע פרשיין דא יקו״ק<br> ובהון מ״ב אזכרות<br> בתמניא פרשיין<br> דאתמר בהון יי׳ בם.<br> דא איהו כי היא שמלתו לעורו<br> ואיהי תכלת שבציצית.
איהי סוד היבום<br> יבמה דיליה בגלותא.<br> י״ב מ״ה ב״י מ״ה

Daf 56a

תלת גלגולין דילה <br>אינון תלת אבהן. <br>דעלייהו אתמר הן כל אלה יפעל אל <br>פעמים שלש עם גבר.
איהי ישועה דיליה <br>גאולה דיליה <br>בגין דקב״ה לית ליה רשותא <br>לאפקא מן גלותא <br>עד דאיהי נפקת עמיה.
היא נבואה דיליה. <br>נבואה כלילא שית דרגין <br>מסטרא דאת ו׳ <br>דאיהי עמודא דאמצעיתא
ואיהי חלום אחד משתין בנבואה. <br>ומאי שתין <br>אלא לית שיב״ה (נ״א שינה) פחותה משתין. <br>ודא ישראל סבא <br>דסליק באת ו׳ שית זמנין עשר <br>דאיהו שתין.
ואיהי <br>יראה מסטרא דשמאלא. <br>אהבה מסטרא דימינא.
ואיהי תורה <br>מסטרא דעמוד׳ דאמצעיתא.
ואיהי אנכי <br>מסטר׳ דאימא עלאה דאחידא בימינא. <br>בגין דאנכ״י איהו כס״א בחושבן. <br>ואתמר ביה והוכן בחסד כסא.
ועלה אתמר לא יהיה לך אלקים אחרים על פני. <br>מסטרא דסמא״ל ונחש דאינון אלקים אחרים.
ואיהי פסח מסטרא דימינא. <br>ואיהי ר״ה מסטרא דשמאלא. <br>ואיהי מצה פרוסה <br>מסטרא דשמאלא. <br>ואיהי מצה שלמה <br>מסטרא דימינא <br>בגין דסטרא דצפון לאו איהו שלים. <br>ובג״ד מצפון תפתח הרעה
והיא (מצה) מצוה <br>באת ו׳ <br>מסטרא דעמודא דאמצעיתא. <br>ואיהי שבועות <br>מסטרא דעמודא דאמצעיתא. <br>שבעה שבועות ודאי. <br>אית בהון שבע שבתות. <br>ובהון מ״ט יומין <br>כחושבן מ״ט אתוון דק״ש <br>דאינון שמע ישראל וכו׳ ברוך שם כו׳.
ביומא דחמשין <br>שריא שכינתא עלאה בה <br>ואתקריאת מתן תורה.
ועמודא דאמצעיתא איהו תורה <br>דאתייהיבת בחמשין יומין דשבועות. <br>ועליה אתמר בן חמשים לזקנה <br>(נ״א לבינה) <br>בההיא דאתמר בה כי זקנה אמך.
ועלה אתמר <br>כי אם לבינה תקרא. <br>בגין דאיהי ה׳ <br>וסלקא באת י׳ לחמשין. חמש זמנין עשר. <br>ועלה אתמר בן חמשים לזקנה <br>בההיא דאתמר <br>אל תבוז כי זקנה אמך. <br>(ו׳ בן י״ק)
וזמנין אתקריאת ם׳ סתימא <br>ואתמר בה בן ארבעים לבינה <br>(כד לא איהי) בשותפא דאת י׳ <br>אתקריאת ארבעים. <br>ואיהי עלמא דאתי <br>דלית ביה אכילה ושתיה.
וכד סליק משה לגבה <br>אתמר ביה ויהי משה בהר <br>ארבעים יום וארבעים לילה וגו׳.
מתן תורה דא שכינתא תתאה <br>ועלה אתמר <br>*ישמח משה במתנת חלקו <br>בגין דאיהי דוגמא דעמודא דאמצעיתא
ועוד <br>שבועות על שם <br>מלא שבע זאת <br>ונתנה לך גם את זאת.
מלא שבוע זאת דא שכינתא עלאה. <br>(מלא שבוע ה׳ מלא יק) <br>דאתמר ביה כי יד על כ״ס יק. <br>ונתנה לך גם את זאת <br>דא שכינתא תתאה ה׳ זעירא.
מלא דכלא עלאה ותתאה דא ו׳. <br>איהו מלא י״ק לעילא. <br>דאיהי מליא״ה אלקי״ם. <br>ועלה אתמר אני *מלאה הלכתי. <br>מליאה הלכתי לטורא דסיני <br>ובגלותא ריקם השיבני יי׳. <br>ואיהו מלא ה׳. <br>ובה (ס״א וביה) <br>מלאה הארץ קנינך.
ושכינתא תתאה איהי סוכ״ה <br>כ״ו ה״ס. <br>דאיהי יקוק אד׳ <br>כלילא מתרויהו שמהן. <br>סוכה חבורא דתרויהו <br>כגוונ׳ דא יאקדונק״י. <br>בגין דאיהי כלה דיליה <br>ואיהי בת שבע <br>כללא דשבע ימי סוכה.
וכד נטלא מאימא עלאה <br>דאיהי שמחת תורה <br>שמחת בית השואבה <br>ואיהי חופה דיליה <br>אתקריא׳ שמיני חג עצרת.
בההוא זמנא דשמחת תורה<br> שויין (נ״א שריא) עטרה<br> בריש כל צדיק לעילא.<br> כד״א בעטרה שעטרה לו אמו<br> ביום חתונתו וביום שמחת לבו.<br> ביום חתונתו דא שכינתא *תתאה<br> וביום שמחת לבו<br> דא שכינתא עלאה.
והכי צריכין ישראל לאתעטרא בכלא (נ״א כלהו)<br> בעטרה על רישייהו

Daf 56b

ביומא דשמחת תורה
ולקחתם לכם ביום הראשון <br>פרי עץ הדר כפות תמרים וכו׳. <br>אתרוג איהי שכינתא תתאה. <br>ודמיא ללבא <br>דאיהו לשמאלא דאיהו גבורה.
ובגין כך <br>צריך בר נש לנטלא אתרוג בידא שמאלא. <br>וצריכא למהוי אתרוג דדמיא ללבא. <br>שלימא בתיומת דילה, <br>בגין ההוא דאתמר ביה <br>ויעקב איש תם <br>למהוי שלימה עמיה. <br>וכמה דלית פסול ביעקב דלעילא <br>כן צריך דלא יהא פסול באתרוג. <br>לקיימא קרא כלך יפה רעיתי <br>ומום אין בך.
ואם היא ירוקא היא משובחת יתיר <br>כדיוקנא דהות אסתר ירקרקת. <br>דאתמר בה ותלבש אסתר מלכות. <br>ואתקריאת הדסה על שם הדס. <br>והדס אית ליה תלת הדסין <br>לאשתכללא בתלת אבהן. <br>ואתקריאת ערבה מסטרא דתרין שפוון <br>דאינון למודי יי׳.
ואתקריאת לולב <br>מסטרא דח״י עלמין <br>דאיהו כליל ח״י ברכאן דצלותא. <br>ולקבלייהו עבדין ח״י נענועין בלולב <br>בשית סטרין. תלת לכל סטרא וסטרא. <br>שית סטרין דכלילן בגופא <br>דאיהו עמודא דאמצעית׳ <br>דלולב על שמיה אתקרי <br>ל׳ו ל״ב
ואינון נענועין ח״י ד׳ זמנין <br>דסלקין ע״ב. <br>ואינון ח״י נענועין בנטיל׳ לולב. <br>ח״י ח״י תרין זמנין בהודו ליי׳ <br>תחלה וסוף. <br>ח״י באנא יי׳ הושיעה נא <br>הא ע״ב
ואינון תליין מן דלת <br>דאיהי שכינת׳. <br>וצדיק בה אתקרי <br>ד׳ זמנין ח״י ח״י ח״י ח״י <br>דסליק ע״ב <br>מסטרא דתלת אבהן <br>ושכינתא דאשתתפת עמהון. <br>דאינון ח״י (פרקין) בדרועא ימינא <br>וח״י בשמאלא. <br>וח״י בגופא לגבי שדרה. <br>וח״י בברית מילה.
ואינון ו׳ סטרין <br>תרין דרועין דמלכא. <br>ותרין שוקין דמלכא <br>דאינון תרי נביאי קשוט. <br>וגופא וברית <br>הא שית.
י״ח נענועין לקבל ח״י חוליין דשדרה <br>מסטרא דגופא. <br>וכל דא מסטרא דאילנא דחיי <br>ומסטרא דאילנא דטוב ורע <br>אתרוג דמי לצדיקייא. <br>והדס לבינוניים <br>וערבה לרשעים.
ושכינתא אתמר <br>בה ומלכותו בכל משלה <br>אע״ג דאתמר בה <br>עץ חיים היא למחזיקים בה <br>איהי שלטא על עץ הדעת טוב ורע <br>מסטרא דיליה היא קריבא למלכא <br>(נ״א ומסטרין אלין <br>לזמנין איהי נוקבא קריבא למלכא)
הה״ד <br>בזאת יבא אהרן אל הקדש <br>מסטרא דימינא <br>ולזמנין איהי רחיקא מניה <br>מסטרא דשמאלא <br>ואל יבא בכל עת אל הקדש
מסטרא דימינא איהי לא מקבלא טומאה <br>טוב הוא ימינא <br>אבל אתרהא <br>טוב מקבלא טומאה מרע ומות <br>הוא אתר לית ליה קריבו. <br>(נ״א אל הקדש איהי לא מקבלא טומאה <br>אבל אתרהא טוב מקבל׳ טומאה מרע <br>ומההוא אתר דלית ליה קריבו)
ותמן צריך קורבנא לקרבא <br>וקטרת לרחקא רוח הטומא׳ מההוא אתר <br>ולקרבא זכותא לשמאלא גבירתא <br>ולרחקא שפחה מתמן <br>ובג״ד כל שמהן אית בה.
ואתקרי שדרה <br>אחור מסטרא דסיהרא. <br>ומסטרא דעמודא דאמצעיתא אתקרי קדם. <br>ורזא דמלה <br>אחור וקדם צרתני.
ובגלותא <br>השיב אחור ימינו <br>מפני אויב.
מאי אויב <br>דא סמא״ל. <br>דכל אלקים אחרי׳ אינון לאחור. <br>ובגין דלא יסתכלון בשכינתא <br>דאיהי למערב דאיהו אחור. <br>שוי לה בימינא.
ובגין דא אסור לצלאה למערב <br>דאיהו אחור. בגין דתמן אלקים אחרים <br>ותמן סם המות שבתאי.
ובגין דהות בקדמיתא למערב <br>וחזר׳ לימינא <br>שאלין עלה אלקים אחרים שבתא״י. <br>א״י שב״ת. <br>שבתאי אתוון דיליה אי שבת.
וצריכין ישראל לשני לה אתר ושמא ועובדא. <br>ודא איהו <br>שנוי מקום ושנוי השם ושנוי מעשה. <br>בגין דלא אשתמודע ביה אויב דאיהו סמא״ל. <br>ודא איהו השיב אחור ימינו כו׳.
אם זכאן

Daf 57a

לנטרא שבת <br>צריך לשנויי ליה מיומין דחולא <br>בלבושין. ומיכלין <br>דאינון ענג שבת. <br>דאם הוה רגיל למיכל ב׳ סעודות ביומא דחולא. <br>בשבת אכיל ג׳ <br>דכתיב ויאמר משה אכלוהו היום <br>כי שבת היום ליי׳ <br>היום לא תמצאוהו בשדה.
ובכלא צריך למעבד בשבת תוספת. <br>דאם הוה רגיל למיכל ביומ׳ דחולא נהמא וחמרא. <br>יוסיף בשבת בשרא <br>דא תוספ׳ שבת.
שנוי מעשה <br>דאם הוה רגיל <br>למעבד עובדא בחול <br>לא יעביד בשבת <br>הה״ד ששת ימים תעבוד וכו׳.
שנוי השם <br>לכל יומא קארי ליה מעשה <br>כד״א ששת ימי המעשה. <br>וליום השביעי קארי ליה שבת <br>דאיהו השבתת מעשה ביטולא דעובדא
שנוי מקום <br>אם הוא רגיל לאוקדא נורא בחולא. <br>דישני ולא יוקיד ליה בשבת׳ <br>הה״ד לא תבערו אש בכל מושבותיכם <br>ביום השבת.
ועוד אית שינוי <br>דצריך לשנות מעבדא למטרוניתא <br>דלא יהון שוין <br>דמטרוניתא איהי מקומו דקב״ה <br>צריך לשנות למלכא <br>הה״ד <br>וישנה ואת נערותיה <br>ביום השבת <br>דאשתני יומא דשבתא מיומא דחול <br>דשלטא ביה עבד׳ דמלכא.
ועוד <br>מושבותיכם מושב דבר נש איהו מקום דיליה. <br>ועוד <br>שנוי מקו׳ לתקנא ביתא בשבתא <br>תוספ׳ מבחול.
ועוד <br>שנוי מעשה. <br>אם הוא עציב בחולא. <br>דיהא חדי בשבתא. <br>ואם אית ליה קטטה בחולא <br>עם בר נש או עם אתתיה. <br>דיהא ליה שלמא עמה בשבתא.
ובדא לית רשו לקרבא <br>לסם המות חללה <br>ולבעלה דאיהו אל אחר חלול שבת <br>(לית לון רשו לקרבא) <br>ובגין דא אמרו קדמאי <br>אם ישראל הוו מקיימין שבת אחת כהלכתה <br>(נ״א שתי שבתות כהלכתן) <br>מיד הוו נגאלין.
וכן צריך לשנויי <br>בנר דליק ובמטה מוצעת ובפתורא. <br>כגוונא דא. <br>אם הוה רגיל ביומי דחול <br>לאדלקא שרגא בפתילה חד. <br>יוסיף בשבת תניינא. <br>ובפתורא <br>אם רגיל לברכא המוציא על נהמא חדא. <br>בשבת יוסיף תניינא. <br>דאינון כגוונא דלחם משנה <br>מטה הא אתמ <br>דאם הוה רגיל לשמש ביומא דחולא <br>בקטטה עם אתתיה <br>ובפרודא. <br>לא יזדווג לאתתיה בשבתא <br>אלא בשלמא. <br>ובגין דא ת״ח עונתן <br>מליל שבת לליל שבת.
וצריך לשנויי שבת מיומא דחולא <br>בכלא. <br>ואם אית לון שלמא <br>בכל שית יומין דחולא. <br>יעבדון תוספת בשבתא <br>בפיוסא דא לדא ברחימו סגי. <br>כגוונא דלעילא <br>דאתמר לגבי שכינתא <br>פתחי לי אחותי <br>רעיתי יונתי תמתי <br>בתוספת מלין דפיוסא. <br>כגוונ׳ דא צריך בר נש לפייס׳ לאתתיה בשבת <br>בתוספת מלין דפיוסא.
ובזמנא דאלקים אחרים חזיין <br>בשבת שנוייא בכלא. <br>לית לון רשו לקרבא. <br>הה״ד <br>והזר הקרב יומת. <br>בגין דקדש היא לכם <br>מחלליה מות יומת. <br>ובגין דא אתמר בקרא <br>את שבתותי תשמורו וגומר.
ובאלין תוספת. <br>אתקריאת שכינתא מוסף שבת. <br>וכד מתרחקין מינה כל דרגין דחול <br>ולא אית רשו נוכראה בשבת <br>לאעלא בין קב״ה ושכינתיה <br>איהי אתקריאת קדושה דיליה. <br>וכד מברכין לה בברכת מזונא <br>אתקריאת ברכה דיליה. <br>ובתרויהו איהי יחוד דיליה כלה דיליה <br>בההוא זמנא איהי שבת שקולה ככל אוריתא.
ושרגא איהי דיוקנא דמנרתא <br>וצריך למהוי לימינא <br>ועלה אתמר <br>הרוצה להחכים ידרים.
ופתורא דשבת צריך למהוי לשמאלא. <br>ועלה אתמר <br>הרוצה להעשיר יצפין.
מטה בין צפון לדרום.
ושבת איהו אות ברית מילה <br>אות דתפלין <br>מאן דמחלל דא כאלו מחלל דא.
תפלין דרישא לקבל זכור. <br>תפלין דיד לקבל שמור.
מה רשות הרבים איהו חליל שבת. <br>אוף הכי אות ברית איהי חלול דיליה <br>זונה ודא רשו נוכראה
לית פקוד׳ דעשה ולא תעשה דלא

Daf 57b

אשתכח בשבת. <br>ובגין דא <br>שבת היא שקולה ככל אורייתא כלה.
וכן שכינתא תתאה אתקריאת שופר <br>מסטרא דשכינתא עלאה <br>דאיהי שופר גדול. <br>תקע בשופר גדול לחירותנו.
תקע שופר איהו לשון תקיעה. <br>דודאי שכינתא <br>תתאה איהי תקיע׳ דקב״ה <br>מסטרא דימינא. <br>ואתקריא׳ שברים דיליה <br>מסטרא דשמאלא <br>ואתקריאת תרוע׳ דיליה <br>מסטרא דעמודא דאמצעיתא <br>דאיהו דעת.
ובג״ד אתמר <br>אשרי העם יודעי תרועה <br>יודעי בדעת <br>דאתמר ביה <br>בדעתו תהומות נבקעו. <br>ובדע׳ חדרים ימלאו.
איהי שופר <br>וקב״ה קול השופר <br>ובזמנא דהיא סלקא לגביה <br>בתלת קטרין אלין. <br>אתמר ביה ויהי קול השופר <br>הולך וחזק מאד. <br>הולך בתקיעה. <br>וחזק בשברים. <br>מאד בתרועה
ואיהי יום הכפורים. <br>וכד אתקשטת קדמיה בלבושין שפירין <br>דאינון לבושי כפרה: <br>אתקריאת ציץ דיליה. <br>מצנפת דיליה. <br>אבנט דיליה.
איהי כלילא מארבע בגדי לבן <br>מסטרא דימינא <br>ומארבע בגדי זהב <br>מסטרא דשמאלא.
בההוא זמנא <br>דאתקשטת באלין לבושין דכפרה. <br>אתמר בה ותלבש אסתר מלכות. <br>ובהון עאלת לפני לפנים <br>הה״ד <br>ותעמוד בחצר בית המלך הפנימית. <br>ובהון נשאה חן בעיניו.
ורזא דמלה <br>וראיתיה לזכור ברית עולם. <br>ומיד יי׳ שמעה יי׳ סלחה <br>יי׳ הקשיבה ועשה אל תאחר.
פורים אתקריאת <br>על שם יום הכפורים <br>דעתידין לאתענג׳ ביה <br>ולשנויי ליה מענוי לענג. <br>ומה דאיהי שכינתא <br>אסור ביה נעילת הסנדל.
בההוא זמנא אתמר בה <br>מה יפו פעמיך בנעלים בת נדיב. <br>וענוגא וחדוה וכמה טבין מזומנין לגבה. <br>ודא יהא בזמנא דפורקנא <br>בעגלא.
ומאן גרם ענוי לשכינתא בגלותא. <br>אלא רזא דמלה <br>ובכן אבא אל המלך <br>אשר לא כדת. <br>בגין דעאלת בלא בעלה. <br>דאתמר ביה מימינו <br>אש דת למו. <br>דבטילו בה אורייתא. <br>ודא גרם אבודא דבית ראשון ושני <br>הה״ד וכאשר אבדתי אבדתי.
ועם כל דא <br>אע״ג דעאלת בלא בעלה <br>דאיהו ד״ת <br>עם כל דא עאלת באבהן <br>דאינון שלשת ימים לילה ויום <br>דאתענת בהון. <br>ואינון סהדין <br>דעולימת׳ עאלת ביה למלכא. <br>הה״ד <br>ובזה הנערה באה אל המלך. <br>נערה ודאי באה אל המלך <br>דאיש לא ידעה אלא בעלה <br>וכמה דבערב היא באה <br>נערה בתולה. ודאי <br>הכי נמי בבקר היא שבה <br>נערה בתולה ודאי.
ובה ערב ובקר פעמים <br>קורין לישראל בעלה <br>וסהדין עלה דלא חליפת ליה <br>היא ובנהא באחרא.
ובגין דא ישראל אמרין בכל יומא <br>שמע ישראל יי׳ אלקינו יי׳ אחד. <br>שמ״ע אח״ד <br>ש״ם א״ח ע״ד. <br>א״ח נטיר לה. <br>בגין דאח לצרה יולד. <br>ועליה אתמר אתה סתר לי. <br>ברוך אתה בבואך. <br>יהודה אתה יודוך אחיך <br>בגין דביה יקוק <br>וביה ד׳. <br>ביה איהי נטירא.
ועליה אתמר <br>ויהי אמן את הדסה. <br>הוא אומן דילה <br>ואיהי אמונה דיליה. <br>ודא איהו דאתמ׳ <br>כאשר היתה באמנה אתו <br>ולא נגע בה נוכראה דאיהו אח״שורוש. <br>בגין דאח עמה ודאי <br>ואיהו סתיר לה מניה.
במאי סתיר לה מניה <br>בנקודה דאיהי קוצא דאת ד׳ <br>מן אחד. <br>א״ח נטיר ד׳ <br>דלא יתקריב לגבה אחר. <br>הה״ד אני יי׳ הוא שמי <br>וכבודי לאחר לא אתן. <br>והאי נקודה איהי אות ברית <br>דבה אשתלים א״ח לעשר. <br>ובה אתעביד י׳.
ומאן דמשקר בברית מילה <br>גרים לאסתלקא מיניה

Daf 58a

שכינתא <br>דאיהי יחודא דקב״ה. <br>ושליט עליה ש״ד <br>דאיהו אחר.
ודאי י׳ דשדי. <br>איהי קוצא מן ד׳ דאחד <br>ואם משקר <br>אעבר קוצא מן ד׳ מן אחד <br>ואשתאר אחר.
ובג״ד אמר קרא <br>לא תשתחוה לאל אחר וגו׳ <br>ובההוא זמנא דשלטא על בר נש שד <br>דאיהו אל אחר <br>איהו משתעבד ביה בכל מיני ענויין. <br>וחובא דא גרים לישראל לאשתעבדא <br>בהון אומין דעלמא.
ומאן דנטיר אות ברית. <br>בכל אתר דאיהי. <br>בין בברית מילה <br>בין בשבת וימין טבין. <br>קב״ה נטיר ליה בגינה בכל אתר. <br>ומכסי עלוי משנאוי. <br>כגוונא דמשה דאתמר ביה <br>בצל שדי יתלונן.
וכגוונא דאסתר <br>דסתיר לה מאחשורוש <br>דאיהו ערל וטמא. <br>ושוי באתרה שנית בדיוקנא דילה <br>הה״ד כל אשר תאמר וגו׳. <br>בערב היא באה <br>ובבקר היא שבה <br>אל בית הנשים שני.
ואיהו נטיר לה מהמן הרשע <br>הה״ד מצר תצרני <br>דאיהו צר ואויב. <br>ובגין האי קנאה <br>דכסי קב״ה באות דיליה על אסתר <br>דאיהי קדושה דיליה <br>דלא איהי קדושה פחות מעשרה <br>אתלבשו עשרה כתרין תתאין <br>בעשרה בנין דהמן <br>דתמן אל אחר. <br>דהמן אמר <br>ועשרת אלפים ככר כסף אשקול וגו׳ <br>וכלא לנטלא נוקמא מאסתר ואומתה <br>דאתמר בה <br>ותלבש אסתר מלכות.
וקב״ה מסר לון בידהא <br>ובידא דאומתה <br>ותלו אותו ואת בניו על העץ. <br>ואיהו עבד עץ גבוה נ׳ אמה <br>וקב״ה נטיל נוקמא מניה ומבנוי <br>בשכינתא עלאה <br>דמחאת למצראי חמשים מכות.
ועוד <br>שכינתא אתקריאת צדקה <br>וקב״ה בעל צדקה. <br>ובגלות׳ איהי עניה <br>ובנהא עניים
וקב״ה כביכול איהו עני <br>כד איהו בר מאתריה. <br>ובגינה אתמר <br>הן אראלם צעקו חוצה כו׳.
ובאן אתר איהו עני ואיהי עניה. <br>בצדיק דאיהו ברית. <br>ובגין דחאבו ביה ישראל לתתא. <br>איהו נהר יחרב ויבש <br>בבית ראשון ושני. <br>ושכינתא איהי ביה חרב׳ ויבשה <br>בגין דאינון גרמי דיתכנשון מניה <br>מיין עלאין. <br>ושכינת׳ אשתארת יבשה. <br>הה״ד יקוו המים <br>מתחת השמים אל מקום אחד <br>ותראה היבשה.
וכל מאן דעביד צדקה במסכנא. <br>גרים ההוא נהר דיתמשך מעדן <br>דאיהי אימא עלאה. <br>להשקות את הגן <br>דאיהי דל״ת. דלה מסכנא.
ועני איהו יום שבת <br>ומאן דמקיים בה ענג שבת <br>גרים לאשקאה ההיא דל״ת. <br>וההוא עני אתמלי ואתקרי נהר. <br>ומאן דאית ליה רשו למעבד <br>ענג שבת <br>ולא עביד <br>אתהפך ליה ענג לנגע צרעת <br>וחריב ביתיה וממוניה.
וכן עניה איהי אוריתא דע״פ ודאי. <br>ואיהי קבלה <br>כד מקבלא מבעל צדקה <br>דאיהו אורייתא דבכתב <br>כד אזלת לגביה לקבלה <br>אתקריאת הלכה. <br>כד מקבלא מניה <br>אתקריאת קבלה
ובההוא זמנא <br>איהי פליגת מה דיהבין לה לעבדין דילה ולבנין. <br>ולעולמין דילה <br>כד״א ותתן טרף לביתה <br>וחק לנערותיה. <br>ומקבלין דין מן דין <br>מההוא דמקבלין מינה.
בעל קבלה איהו עמודא דאמצעיתא <br>ואיהי קבילת מיניה. <br>ובאן אתר קבילת מניה. <br>בימינא. <br>בגין דעליה אתמר <br>כי ימינך פשוטה לקבל שבים.
הלכה איהי מסטרא דשמאלא. <br>קבלה

Daf 58b

היא מסטרא דימינא. <br>הלכה בשמאלא <br>לגבי בעלה <br>וקבילת מניה בימינא <br>ונחתא מליא לגבי צדיק. <br>ובגין דא <br>לא ראיתי צדיק נעזב כו׳.
(ובמאי) וכד נחתא מליא <br>לגבי בעלה דאיהו ו׳ <br>נהר דאתמשך מעדן <br>ו׳ עאל בד׳. <br>ואתעבידת ה׳. <br>ומה דהוה צדק <br>אתעבידת צדקה. <br>לגבי עני דאיהו צדיק.
וההוא נהר עליה אתמ׳ <br>שמש בשבת צדקה לעניים <br>ועליה אתמר צדקה תרומם גוי. <br>ומה דהות צדק דינא <br>אתעבידת רחמי.
וכל ספירן על שמה אתקריאו <br>מאזני צדק אבני צדק <br>איפת צדק והין צדק. <br>כד אתרחק מינה בעלה דאיהו רחמי. <br>מזאני צדק תרין דרועין. <br>אבני צדק תרין סמכי קשוט. <br>הין צדק צדיק.
וכד עמודא דאמצעיתא מרחק מינה <br>איהו משפט. <br>וביה כתיב כי אלקים שופט <br>זה ישפיל וזה ירים. <br>זה ישפיל <br>מאן דגרים לאשפלא לשכינת׳ מאתרהא <br>וזה ירים <br>מאן דגרים לסלקא לה מאתרהא.
דחובין דישראל אינון אשפילן לה לתתא <br>וזכוון דלהון סלקין לה לאתרהא. <br>הא זכאה איהו מאן דעביד זכוון <br>לסלקא לה לאתרהא.
*ועוד <br>שכינתא איהי שלוח הקן. <br>מאן קן דילה <br>דא ירושלם. <br>ולעילא קן דילה ההוא דאתמ׳ ביה <br>ונקה לא ינקה. <br>ודא מטטרו״ן. עליה אתמ׳ <br>אל תסתכל בקנקן <br>אלא במה דאית ביה.
ודא איהו <br>כי יקרא קן צפור לפניך <br>בדרך בכל עץ או על הארץ <br>בכל עץ דא גוף וברית. <br>צדיק איהו ברית ואיהו כ״ל. <br>עץ דא עמוד׳ דאמצעית׳. <br>או על הארץ דא אימא תתאה. <br>אפרחים תרין דרועין. <br>או ביצים תרין שוקין. <br>והאם רבצת דא אימא עלאה. <br>*שלח תשלח את האם דא אימא תתאה <br>את ודאי.
שלח תשלח <br>הה״ד <br>וישלח את היונה מאתו. <br>ואתמר ביעקב <br>ויהי אך יצא יצא <br>לקבל שלח תשלח. <br>ואינון תרין דרועין <br>שני גרישי״ן. <br>ואינון תרין תרוכין. <br>ודא איהו שלח תשלח את האם <br>ואת הבנים תקח לך <br>אלין שית פרקין דאינון בתרי דרועין. <br>אשתארת ה׳ ד׳ <br>בלא ו׳.
מאן גרים לה תרי תרוכין <br>אלא בגין דעברין בנהא <br>על פקודי אוריתא <br>עשה ולא תעשה <br>הה״ד ובפשעכם <br>שלחה אמכם.
ויוסף שלח את היונה מאתו <br>דא עמודא דאמצעיתא. <br>מאן גרים דא דאתתרכת מיניה <br>בגין דישראל עברו על אורייתא.
ויחל עוד שבעת ימים אחרים <br>(נ״א וישלח את היונה ולא יספה שוב) <br>דא ז׳ יומא שביעאה דכליל שבע שבתות <br>ומאן גרם דאתתרכת מניה. <br>בגין דעברו ישראל על אות שבת ויומין טבין <br>ואות ברית
מסטרא דיצחק <br>דאיהו ראש השנה אתמ׳ ביה <br>ותבא אליו היונה לעת ערב <br>ודא ערב דיצחק. <br>ומסטרא דצדיק אתמר בה <br>והנה עלה זית טרף בפיה <br>וידע נח כי קלו המים מעל הארץ.
ובכל אתר דלא אשכחת לתתאי <br>דיוקנא דבעלה באורייתא <br>לא הות שריא עלה. <br>הה״ד <br>ולא מצאה היונה מנוח לכף רגלה <br>בגלותא. <br>מיד דאשכחת בעלה <br>לרעיא מהימנא <br>שריא עליה ולא חזרת לתיבה
הה״ד <br>ולא יספה שוב אליו עוד <br>ועל דא אתמר על כן יעזב איש <br>את אביו ואת אמו וגו׳ <br>איהי אתדבקת ביה <br>ואיהו בה.
בההוא זמנא <br>ויפתח נח את חלון <br>התיבה אשר עשה <br>ונפקו כלהו <br>ואזלו לגבי יונה ובעלה
ואתמ׳ לגבי נח ויפתח נח<br> מאי ויפתח נח<br> אלא רמיז ותפתח ותראהו את הילד.<br> אד׳ שפתי תפתח.<br> ודא ישראל דפתחין בתיובת׳ בבכיה<br> ומיד ותחמול עליו.
ועוד<br> שכינתא אתקריאת חג<br> בכל זמנין ויומין טבין.<br> חג דתלת רגלין דאתמר בהון<br> שלש

Daf 59a

רגלים תחוג לי בשנה. <br>ובגינה יראה כל זכורך <br>לקיימ׳ זכור ושמור. <br>זכור לזכר <br>ושמור לנקבה: <br>כלהו אלין דאזלין לאסתכלא (נ״א לאתכללא) בשכינתא. <br>צריכין למיהב לה דורונא. <br>הה״׳ד <br>ולא יראה את פני ה׳ ריקם.
וצריך למחדי בה <br>הה״ד <br>ושמחת בחגך. <br>דאיהי חדוה דקב״ה אתקריאת. <br>ומאן דאזיל למחמי לה <br>צריך לנטרא גרמיה מעציבו <br>דאיהי לילי״ת <br>חשוכא עצבון שאול טחול <br>דאיהי מום. ועליה אתמר <br>כל אשר בו מום לא יקרב.
איש כמתנת ידו <br>דא שכינתא עלאה דעלה אתמר <br>מתן בסתר יכפה אף. <br>בגין דאיהי סתימא <br>עולם הבא קרינן לה מתנה. <br>ועלה אתמר <br>ישמח *משה במתנת חלקו. <br>בגין דמתת אלקים היא.
כברכת יי׳ אלקיך אשר נתן לך <br>דא שכינתא תתאה. <br>חד מסטרא דימינא ברכה. <br>וחד מסטרא דשמאלא מתנה.
*ועוד <br>שכינתא איהי חשבון תקופות <br>ומזלות <br>ומולדות ועבורין.
ארבע תקופן <br>דאתקריאו ארבע תקופות. <br>ולכל תקופה תלת ירחין. <br>ובהון י״ב מזלות. <br>ואינון לקבל י״ב שבטין דישראל <br>וכלא אתקשר בהאי שמא אד׳. <br>איהי שכינתא תתאה תקיפא <br>בד׳ תקופין. <br>דאינון מסטרא דשמאלא חזק תקיף. <br>ואינון אל״ף דל״ת נו״ן יו״ד.
וכלהו תרין עשר מזלות קשין <br>מסטרא דדין <br>ובגין דמזונא קא אתיא מנייהו <br>אמרו מארי מתני׳ <br>קשין מזונותיו של אדם <br>כקריעת ים סוף. <br>דאתקרע בהון לתרין עשר קרעין.
ואינון ארבע תקופות <br>תרין דרועין ותרין שוקין. <br>תרין עשר מזלות <br>תרין עשר פרקין דאית בהון. <br>ולקבלייהו <br>תרין עשר ירחי שתא. <br>ואינון וו׳. <br>רזא דעבורא <br>ודא ירחא תלת עשר. דא א <br>ודא וא״ו שתא מתלת עשר ירחין.
וביה <br>צריך להשוות שנת החמה עם שנת הלבנה <br>וליחדא לון במהלך האמצעי <br>דאיהו עמודא דאמצעית׳.
ואם בר נש ידע לממני <br>ולהשוות שנת החמה עם שנת הלבנה <br>ולייחד לון. <br>איהו ידע מתי יהא פסח בחדש האביב <br>ובדא ישוון אבא ואימא ברא וברתא. <br>הה״ד <br>ושמרתם ועשיתם <br>כי היא חכמתכם ובינתכם. <br>ושמרתם ועשית׳ דא ו״ק <br>כי היא חכמתכם ובינתכם דא י״ק.
ובמה יהון שוין אבא ואמא ברא וברתא. <br>בא דהוא כתרא עלאה. <br>דאמר׳ סיהרא עלה <br>אי אפשר לב׳ מלכים שישתמשו בכתר אחד.
ובגיניה אמרין <br>בשבת ויומין טבין וברישי ירחין <br>כתר יתנו לך יי׳ אלקינו <br>מלאכים המוני מעלה <br>מלך ומלכות.
ועוד <br>איהי מצות שחיטה <br>כשרה בזרים (נ״א בנשים) <br>דאינון בני נשא דדמיין לבעירן. <br>דאלין דלא משתדלי באוריתא <br>צריך למעבד בהון קרבנין דצלותין <br>דיתקריבו לקב״ה.
ואם מתקרבין בצלותין לקב״ה <br>וסבלין כמה מכתשין <br>הה״ד <br>כי עליך הורגנו כל היום <br>נחשבנו כצאן טבחה. <br>אתחזי כאלו וזבחת עליו <br>את עולותיך ואת שלמיך וגו׳. <br>דדא שזיב לון ממיתה דמלאך המות <br>הה״ד אדם ובהמה תושיע יי׳.
ואלין דעובדייהו כבעירן דחקלא <br>דאכלין בלא צלותין <br>מיתתהון יהא כבעירן דחקלא <br>ושחיט לו מלאך המות <br>מדה כנגד מדה.
ולא עוד אלא בסכין פגום קא שחיט לון <br>ואתקריאו נבלה <br>ועלייהו אתמר <br>נבלתי יקומון.
מאי סכין פגום <br>דא סמא״ל אל אחר <br>סכין פגום ודאי אתקרי. <br>ואיהי פגימה סם המות <br>טריפה ונבלה

Daf 59b

וכיון דאתייהיבו בידיהון <br>כבר קבילו ענשיהו. <br>ובג״ד נבלתי יקומון.
וכל סירכאן דסם המות <br>אינון רגלין דילה. <br>ועלייהו אתמר <br>רגליה יורדות מות וגו׳. <br>ואינון ח״י *סרכות <br>עלייהו כתיב <br>ולא אוסיף עוד להכות את כל ח״י <br>כאשר עשיתי. <br>לאינון דמצלין ח״י ברכאן דצלותין.
(ומאן גרים דמי טופנא מתגברין. <br>מאן דאריק מים דזרע ברית מילה <br>בנדה שפחה גויה זונה)
ולעולם <br>וורדא בכל אתר דתתסרך <br>טרפה ואינה חיה <br>דבכל אתר דתתסרך בבר נש <br>בחובין דילה קטילת.
ועוד <br>שכינתא איהי מצות אסיפת נוני <br>ימא דאוריתא <br>דאתמר בהון <br>דגים וחגבים אינן טעונין שחיטה. <br>ואינון תלמידי דבי רב <br>דמתרבין בימא דאוריתא. <br>דעלייהו אתמר <br>אסיפתן היא המתרת אותן. <br>הה״ד <br>יאסף להם ומצא להם <br>היא המתרת אותם משחיטה ודאי
וגדפוי דשכינת׳ <br>אינון כסוי דם חיה או עוף <br>דאינון כנפי יונה. <br>ואלין אינון כנפי מצוה דמכסין על דמיהון <br>דלא שלטין עליהו כלבין דאינון חציפין <br>דאינון מלאכי חבלה. <br>ודלא אשתמודעון בהון מארי חובין. <br>הכי הדם הוא הנפש. <br>ועפרא דמכסיא עליו רמיז <br>וכפר אדמתו עמו:
ועוד <br>שכינתא איהי בדיקת סימני <br>חיה או עוף. <br>מבני נשא דדמיין לחיון ובעירן ועופין. <br>דעלייהו אתמר <br>ושחטתם בזה. <br>בדוק כמו זה. <br>דאינון סבלין מכתשין <br>כמה דאוקמוהו כי עליך הורגנו כל היום <br>ובכל יומא לא מניחין צלותין <br>ובדיק לון קב״ה בכמה מכתשין
ואמרין זה לזה. בצלותין <br>קב״ה פריק לן <br>מדינא דבעירן וחיון דארעא. <br>ואעיל לון למהוי לן חולקא במלאכיא <br>דאינון חיות הקדש. <br>דקראן זה לזה ואמרין קדוש קדוש קדוש <br>דא איהו (קדוש) <br>דאתקדש שמיה דקב״ה <br>על ידיה <br>ויהא ליה חולקא ביה.
ועוד <br>ושחטתם בזה <br>דא אל״ף דל״ת נו״ן יו״ד <br>דביה דן קב״ה כל נזיקין. <br>ועל כל אלין דקטלין חד לחבריה. <br>ועל כל אלין דגזלין.
יקו״ק איהו דן. <br>דאתלבש בתהו ובהו <br>וחשך ותהום <br>ודן בהון <br>ד׳ מיתות בית דין. <br>והא אוקמוהו כלהו באתוון. <br>י׳ גחלת. <br>ו׳ שלהובא. <br>ה״ה גוונין ונהורין דנורא. <br>דא איהו שרפה <br>כי יי׳ אלקיך אש אוכלה הוא.
סקילה בתלת אבנין <br>י׳ י׳ י׳ <br>ואינון. יקו״ק כ״ו <br>וד׳ אתוון י׳ י׳ י׳.
הרג בחרבא <br>י׳ רישא דחרבא. <br>ו״ גופא דחרבא. <br>ה״ה תרין פפיות דילה.
חנק <br>ו׳ (ס״א ג׳) אתעביד חוט <br>כגוונ׳ דא <img src="https://textimages.sefaria.org/Tikkunei_Zohar/58.png">  <br>ועלה י׳ דעזקא בחוטא <br>למהוי כריך לה על צואר.
ורזא דמלה <br> <img src="https://textimages.sefaria.org/Tikkunei_Zohar/59.png"> מת במדבר. <br>מק״ף והולך <br>אינון ה״ה. <br>חד מקף ליה. וחד הולך <br>עד דחנקין ליה. <br>ובגין דא אמר קב״ה <br>ראו עתה כי אני אני הוא <br>אני אמית ואחיה <br>מחצתי ואני ארפא <br>ואין מידי מציל.
ו׳ עץ גבוה. חמשים אמה <br>דא ה׳ <br>דסליק׳ בי׳ לחמשין. <br><b>זרקא</b> קו דחניקת בתלת אתוון <br>דשכינתא תתאה איהי דן <br>ד׳ מיתות ב״ד. <br>איהי חניקת לחייביא <br>והרג לון בשרפה וסקילה. <br>ובגין דא ראו עתה כי אני אני הוא. <br>הה״ד <br>ויסרתי אתכם אף אני וגו׳.
וכמה דבשמיה <br>קטיל למאן דאעבר <br>על כריתות ומיתות ב״ד דאורייתא <br>הכי מסי ומחיה בשמיה <br>למאן דמקיים לון.
ועוד <br>מצות גזלת העני בבתיכם <br>דא שכינתא. <br>דמאן דגזיל צלותא <br>דאיהי צדקה לצדיק <br>ח״י עלמין כליל ח״י ברכאן <br>כאלו גזיל ליה חיים דיליה <br>דאיהו שכינתא דאתמר בה <br>ראה חיים עם אשה אשר אהבת
וכן מאן דגרע מענג שבת<br> כאלו גזיל ליה שכינתיה<br> דאיהי שבת בת יחידה<br> ודא גרם דאתגזילת מניה בגלותא<br> הה״ד<br> ובפשעיכם שולחה אמכם
ותיובתא מאי ניהי.<br> והשיב

Daf 60a

את הגזלה אשר גזל <br>דיחזיר שכינתא לאתרה. <br>או את העשק אשר עשק <br>דא קב״ה <br>דאתפרש מינה.
דשכינתא אתקריאת <br>מצות עשה מסטרא דימינא. <br>ומצות לא תעשה מסטרא דשמאלא. <br>ותורה אתקריאת <br>מסטרא דעמודא דאמצעיתא <br>וכל מאן דגזיל או עשק באורייתא <br>ובמצות עשה ולא תעשה <br>כאלו גזל שכינתא <br>מדרועוי דקב״ה.
וכן מסטרא דיסוד <br>חי עלמין <br>אתקריאת מצות ברי׳ מילה. <br>מאן דגזל בברית <br>ואפיק זרעא מיניה לרשו נוכראה <br>כאלו אפיק מרשות היחיד <br>לרשות הרבים <br>וגרם למהוי שכינתא נפקא מאתרה <br>דאיהי ארץ ישראל <br>רשות היחיד <br>וגלה אותה בין אומין דעלמא <br>דאינון רשות הרבים
הה״ד <br>ובפשעיכם שולחה אמכם. <br>ובגין דא לא תשא <br>את שם יי׳ אלקיך לשוא. <br>מאן שם יי׳ <br>דא שכינתא. <br>לשוא דא ע״ז <br>דגלת תמן.
ועוד. <br>איהי תשובה יום הכפורים <br>כלילא מעשרת ימי תשובה <br>דאינון י״ה. <br>יום הכפורים דא ה׳ <br>כלילא מחמש צלותין. <br>עשרת ימי תשובה דא י׳ <br>לקבל שבים דא ו״ק <br>כל מאן דחזר בתיובתא <br>כאלו חזר ו״ה עם י״ה.
ועקרא לסלקא כלא במחשבה <br>דאיהי יו״ד ק״א וא״ו ק״א.
וגבורה <br>תמן סמא״ל דאיהו יצר הרע. <br>וכל מאן דיתגבר על יצריה <br>כאלו הוה מתגבר גבורה על סמא״ל <br>בדינא לגבי בנוי. <br>ובגין דא אמרו מארי מתניתי׳ <br>איזהו גבור <br>הכובש את יצרו
מאי הכובש <br>כד״א וכבשוה <br>דיהא כבושה תחות ידיה ככלבא <br>דאיהו כבוש וקשור תחות ידי דבר נש.
וצריך בר נש לקבלא עליה חמש ענויין <br>בגין ענוי דגרים לה׳ זעירא <br>דגלת בגלותא. <br>ואתקריאת עניה סוערה לא נוחמה. <br>ואבא ואמא אינון נחתי בימינא ושמאלא <br>לקבלא בהון ו״ה <br>דאינון תורה ומצוה.
ורזא דמלה <br>ושב ורפ׳ לו <br>ודא איהו שובה ישראל עד יי׳ אלקיך.
ועוד <br>מצות פריה ורביה <br>דא שכינתא <br>לא תהו בראה <br>לשבת יצרה. <br>כל ת״ח דמנע מינה <br>עונת ק״ש <br>כאלו מנע מינה ברכאן מלעילא
שית סטרין אינון דכלילן באת ו׳ <br>דאיהו עץ פרי עושה פרי. <br>מאן פרי דיליה י׳. <br>דאת ו׳ איהו ענפא דאילנא <br>דאתפרש לשית ענפין. <br>ומשית לענפין דלית לון חושבן <br>י׳ איהי איבא על כל ענפא וענפא <br>דאיהו ו׳.
<b>קם </b>סבא ואמר <br>ר׳ ר׳ חזור בך. <br>אילנא הוא ו׳. <br>איבא דיליה י׳. <br>הכי הוא ודאי. <br>אבל ענפוי לעילא איהו ה׳ עלאה. <br>ושרשוי ה׳ תתאה. <br>ומאן דאפריש ענפא מיניה <br>דא איהו מקצץ בנטיעות. <br>והכי אתקצץ איהו <br>מעלמא דין ומעלמא דאתי.
ועוד <br>מצוה לאתעסקא באוריתא יומם ולילה <br>הה״ד <br>והגית בו יומם ולילה. <br>וכי יכיל בר נש לאתעסקא באורייתא <br>בכל יומי ולילי כל יומוי. <br>והא קב״ה <br>לית בא בטרוניא עם בריותיו. <br>אלא כל מאן דקרא ק״ש בכל יום <br>ערב ובקר <br>כאלו מקיים בו <br>והגית בו יומם ולילה.
כל פקודין <br>אית מנייהו דתליין <br>בפרי אילנא. <br>מנייהו בענפין. <br>מנהון בשרשין. <br>מנהון באילנא. <br>ובג״ד <br>אתקריאת אוריתא עץ חיים. <br>וכל מאן דאכל מניה <br>ואכל וחי לעולם.
ואית אילנא לתתא <br>דענפוי ושרשוי וגופא ואיבא דיליה <br>כלהו סם המות. <br>ודא סמא״ל. <br>מאן דאעבר על אוריתא. <br>אתשקייא מההוא אילנא ואתפרנס מיניה <br>ועליה אתמר <br>כי ביום אכלך ממנו מות תמות <br>ומסטרא דיליה חיי צער.
ועוד. <br>שכינתא איהי מצות העמדת מלכא <br>הה״ד <br>שום תשים עליך מלך. <br>וכביכול <br>כל זמנא דלית שכינתא באתרהא <br>לית מלכא. <br>ובגין דשכינתא איהי מלכות על בר נש. <br>אתמ׳ ביה <br>שום תשים עליך מלך <br>למהוי ישראל בה <br>כלהו בני מלכים

Daf 60b

דלית מלך בלא מלכות. <br>דבגלותא שפחה תירש גבירתה.
ובזמנא דייתי משיח׳ <br>אתמר ומלכותה יתן המלך <br>לרעותה הטובה ממנה. <br>איהי מלכותיה <br>איהי כרסייא <br>איהי עטרת דיליה.
למלכא. <br>דאית ליה מאנא דיקר <br>ואיהי מחבבא לגביה. <br>לזמנין שוי ליה עטרה על רישיה <br>דא תפלין דרישא. <br>לזמנין קשיר ליה באצבעא <br>ודא תפלין דיד. <br>לזמנין שוי ליה תחותיה <br>ואתקרי כרסיא דיליה. <br>לזמנין עביד מינה לבושא.
וכען דאיהי מרחקא מן מלכא <br>אתמ׳ במלכא <br>אלביש שמים קדרות <br>ושכינת׳ אמרת <br>אל תראוני שאני שחרחרת.
ובני נשא דאינון שטיין מסתכלין בלבושא. <br>ואחרנין הכי מסתכלין בגופא. <br>ובגלות׳ כלהון שטיין. <br>אבל פקחא חכימא אסתכל מלגאו.
וכד יתי פורקנא <br>אתפשט מלבושין דקדרותא <br>וזריק לון על אומין דעלמא <br>הה״ד <br>ויהי חשך אפלה וגו׳ <br>ולכל בני ישראל <br>היה אור במושבותם.
דבההוא זמנא <br>דאתלבש באלין לבושין <br>אתמר ביה <br>ויאמר אסתירה פני מהם.
לבתר דאתפשט מנייהו <br>וייראו העם את יי׳. <br>וכל ינוקין אחזין ליה באצבע <br>הה״ד <br>זה אלי ואנוהו. <br>ובגלותא ישת חשך סתרו. <br>ובגין דא אמר דניאל <br>ידע מה בחשוכא ונהורא עמיה שריה.
ובההוא זמנא <br>דאיהו בחשוכא <br>מתלבש בתהו ובהו <br>ובחשך ותהום. <br>כביכול אתוון אינון בפרודא <br>ולא מתיחדין תמן
ולבתר דנפיק מנייהו. <br>והיה יי׳ למלך על כל הארץ <br>ביום ההוא יהיה יי׳ אחד ושמו אחד.
בההוא זמנא <br>כל חיון יתערון בנגונא. <br>וכנפיהם פרודות מלמעלה <br>לקבלא ליה בחדוה. <br>וכלהון יהון רצין ושבין <br>בנגונא ושליחותא לגביה. <br>הה״ד <br>והחיות רצוא ושוב <br>כמראה הבזק <br>לבשרא לישראל.
ובההוא זמנא <br>הללו את יי׳ מן הארץ <br>תנינים וכל תהומות וגו׳. <br>כלהו לעילא ולתתא <br>מה דאתברי <br>עד יתוש זעירא <br>כלהו משבחין ליה <br>ומלא׳ הארץ דעה את ה׳ <br>כמים לים מכסים
בההוא זמנא <br>יתקיים קרא <br>כי אז אהפוך אל עמים שפה ברורה <br>לקרא כלם בשם יי וגו׳.
בההוא זמנא <br>אתבני ביתא דשכינתא <br>דאיהי בית הבחירה <br>על ידא דקב״ה <br>דאתמר בה ואני אהיה לה נאם יי׳ <br>חומת אש סביב
ואני אבנה <br>אינון אבנין טבין דאתבני מינה <br>הה״ד <br>ואבנה גם אנכי ממנה <br>נטיעין קדישין <br>הה״ד נצר מטעי <br>מעשה ידי להתפאר.
ובניינא דבי מקדשא <br>תהא בנויה מכספא ודהבא ואבנין יקירין. <br>ותהא מרקמא מכל ציורא דעובדא דבראשית. <br>ועלה נהרא ירושלם דלעילא לעילא <br>מרקמא מכל מיני גוונין דנהורא.
ורזא דמלה <br>ירושלם הבנויה <br>כעיר שחברה לה יחדיו <br>דאנהרא על גבוי.
בההוא זמנא<br> אתקיים בישראל<br> לא יבא עוד שמשך<br> וירחך לא יאסף וגו׳.<br> ואתער שיר השירים בעלמא.<br> ואדליק נהורא על זיתא ושרגא<br> דישראל אינון פתילה.<br> אורייתא משחא.<br> שכינתא שרגא.<br> הה״ד<br> בהלו נרו עלי ראשי.
בההוא זמנא אתמ׳ בשכינתא<br> וחלצה נעלו.<br> נעלו דקב״ה<br> לקיים ביה של נעלך<br> ואתייחד בשכינתיה<br> דאתקריאת חליצה.<br> ואיהו חלוץ הנעל
ולא צריכין לאתחברא<br> בארח יבום לעולם.<br> דאתמר בה<br> וזאת לפנים בישראל וגו׳<br> שלף איש נעלו ונתן לרעהו.<br> מאי נעלו<br> דא כנוי.<br> ההוא דאתמר ביה גן נעול.
אתפתח ההוא נעול מפתחא<br> בגין דלפתח חטאת רובץ<br> אתעבר ההוא חטאת ואתפתח תרעא.<br> הה״ד זה השער ליי׳<br> ויחזון תמן שכינתא<br> דאתמר בה וזאת<br> לפנים בישראל.
ד״א<br> וזאת לפנים בישראל<br> על הגאולה ועל התמורה.<br> על הגאולה דא שכינתא עלאה ה עלאה.<br> ועל התמורה דא שכינתא

Daf 61a

תתאה <br>דאיהי תמורה <br>בההוא דאתמ׳ ביה <br>אל תמירני בו. <br>ואינון ה״ה. <br>וזאת דא בן ובת <br>ישראל דא אב.
ובגין דא <br>לתתא איהו תמורות אתוון <br>יקו״ק באד׳. <br>אבל לעלמא דאתי לית תמורה <br>כמה דאוקמוהו מארי מתניתי׳ <br>לא כשאני נכתב אני נקרא.
ובעולם הזה <br>נכתב ביהו״ה ונקרא באד׳. <br>ובעול׳ הבא <br>נכתב ביהו״ה ונקרא ביהו״ה.
ועוד <br>שלף איש נעלו <br>דא גופא דאיהי אתתא. כלי דיליה <br>ודא מטטרו״ן. <br>ונתן לרעהו <br>דלזמנין אשתכח ביה עמודא דאמצעי׳ <br>ולזמנין צדיק <br>ולזמנין שכינתא עלאה. <br>איהי תעודה ביה <br>ולזמנין שכינתא תתאה <br>היא תמורה ביה.
ודא איהו גן נעול. <br>וביה מעין חתום דאיהי שכינתא <br>י׳ כלילא מעשר ספירן. <br>י׳ מן *מיטטרו״ן
כל ספירן פועלים ביה <br>בהאי עלמ׳ שפלה. <br>וביה יבום וחליצה <br>וגט פטורין.
וכל אתוון ביה. אינון תמורת <br>כגון מצפ״ץ <br>ואיהו נעילת חגין <br>וזמנין ויומין טבין. <br>נעילת דלת בפני לווין.
ביום הכפורים דאיהי עלמא דאתי <br>לא אתקרי יקו״ק באד׳ דאיהי דין <br>ואיהו נעל נעילת דלת <br>ואינו נועל הדלת. <br>אלא איהי פתיחא לקבל שבים.
ובגין דא <br>יום הכפורים אסור בנעילת הסנדל <br>דלית יחודא ביה <br>לקב״ה ושכינתא. <br>דלזמנין איהי שכינתא <br>ואסתלק קב״ה. <br>ולזמנין קב״ה <br>ואסתלק שכינתא.
ובגין דא <br>עונת ת״ח בשבת. <br>דביומין דחול דשליט מטטרו״ן אתמר <br>יהיה סגור ששת ימי המעשה. <br>ביה איהי סגירא תרעא. <br>וביום השבת יפתח. <br>יפתח תרעא <br>ותפוק מינה שכינתא <br>לאתייחד׳ עם בעלה.
ובההוא זמנא <br>אתקריאת כוס מלא. <br>הה״ד ומלא ברכת ה׳ <br>ים ודרום ירשה. <br>דביומין דחול <br>אתקריאת *יבשה <br>במטטרו״ן. <br>הה״ד ויאמר אלקים <br>יקוו המים <br>מתחת השמים אל מקו׳ אחד <br>ותראה היבשה.
ובזמנא דאתמליאת אתמ׳ עלה <br>כוס ישועות אשא <br>ובשם יי׳ אקר׳ <br>כו״ס איהי אלקי״ם בחשבן <br>דסליק לחשבן כנו״י. <br>במאי אתמליאת <br>באת י׳ <br>ואתעבידת כוסי רויה <br>ובגין דא כוס צריך עשרה דברים וכו׳.
<b>קם</b> רבי שמעון ואמר <br>אם תחנה עלי מחנה <br>לא יירא לבי <br>אם תקום עלי מלחמה <br>בזאת אני בוטח. <br>בזאת בודאי אנא בעינא לאתתקפא <br>בהאי קרא דדוד.
קום דוד <br>הא זאת דילך לגבן.
אהרן כהנא <br>קום משנתך <br>הא זאת דילך דאתמר בה <br>בזאת יבא אהרן אל הקדש.
קום רעיא מהימנא <br>לאגנא על זאת דילך <br>דאתמ׳ בה וזאת התורה <br>אשר שם משה <br>דהא כמה מארי מגיחי קרבא <br>קא אתיין לאגחא עלה.
קומו נביאי קשוט <br>דהא זאת דילכון לגבן <br>דקא הויתון מתנבאין <br>עלה אתמר <br>אל יתהלל חכם בחכמתו <br>ואל יתהלל הגבור בגבורתו וגו׳ <br>כי אם בזאת. <br>זאת אשיב אל לבי <br>על כן אוחיל לו.
קומו אבהן מארי דברית <br>דהא זאת הברית דלכון ביננא <br>דאתמר בה ואף גם זאת <br>בהיותם בארץ אויביהם וגו׳ <br>ובגינה אמר קב״ה <br>וזכרתי את בריתי יעקוב.
קום שלמה מלכא <br>דאנת שלם דילה.
קומו למהוי עזר לגבה בהאי קרבא.
נער נער <br>דאנת מארי מפתחן דאוצרין דמלכא <br>דכל מאני קרבא דמלכא בהון. <br>קום אפתח היכלא. <br>אד׳ שפתי תפתח ופי יגיד <br>שבחוי דמלכא עלאה <br>דהא היכלא (עלאה) דיליה איהו <br>טול רשו ואפתח היכלא. <br>בגין יקרא דשכינתא
<b>פתח </b>ואמר <br>זרק״א מק״ף שופ״ר הול״ך סגולת״א.
אדהכי<br> הא עולימא קא נחית<br> (רעיא מהימנא פתח ר״ש) ואמר.<br> רעיא מהימנא<br> אנת איהו מארי דקירטא<br> דרעיא דאזיל בעאנא.<br> בגין דובין זאבין וחיוון בישין<br> דקא אתיין למיכל עאנא.

Daf 61b

ארחא דיליה. למהוי קירטא בהדיה <br>לזרקא אבנין לגבייהו <br>למהוי עאנא נטיר מחיון בישן. <br>קום נטיל קירטא בידך.
פתח ואמר <br>זרק״א שכינתא קדישא. <br>אנת היא קירט׳ קדישא דקב״ה <br>דבך אזדריקו תלת אבנין <br>דאינון סגולת״א. <br>תלת אבנין יקירין דאינון תלת אבהן. <br>ואנת אבן יקרא על כלהו <br>תגא ברישא דכלהו. <br>עלך אתמר <br>אבן מאסו הבונים <br>היתה לראש פנה.
והאבן הזאת אשר שמתי מצבה <br>יהיה בית אלקים. <br>אנת הוא דאתמר עלך <br>אבנא די מחת לצלמא <br>והות לטור רב ומלאת כל ארעא <br>ואיהי תגא כגוונא דא ם <br>ברישא דחוטא דזרק״א <br>אבנא (כלילא ומתעטרא) <br>(נ״א מוכללת ומעוטרת) <br>כאבנא בריש עזקא.
וכד אית בישראל משכילים בחכמה <br>דאיהי י׳ מחשבה עלאה. <br>ידעין לזרקא לה להאי אבנא <br>דאיהי בת יחידה <br>לההוא אתר דאתגזרת <br>בגין דברתא באבא אתעבידת. <br>הה״ד <br>יי׳ בחכמה יסד ארץ. <br>בחכמה דאיהו אבא <br>יסד ברתא <br>דאיהי ארץ הדום רגליו
וההוא חוט דילה איהו ו׳. <br>דאבנא דאיהי תגא. <br>עטר׳ על רישיה <br>עטרה דס״ת. <br>ובגינה אתמר <br>ודאשתמש בתגא חלף <br>איהו כתר תורה ודאי. <br>דתלת כתרין אינון <br>כתר תורה <br>וכתר כהונה <br>וכתר מלכות. <br>וכתר תורה (נ״א וכתר שם טוב) <br>על גבייהו.
והאי אבנא איהי י׳ בריש א <br>ואיהי י׳ בסופה <br>עלה אתמר מגיד מראשית אחרית. <br>ואיהי (נ״א ואיהו) <br>יוד קא ואו קא <br>(נ״א יוד קי ואו קי) <br>כליל עשר ספירן דאינון (ס״א דאיהו) <br>נעוץ סופן בתחלתן <br>ותחלתן בסופן.
קמו כלהו מארי מתיבתא ואמרו <br>רעיא מהימנא <br>כמה אנת תקיף לזרקא אבנא. <br>דהא מטא לאתר <br>דלית מאן דידע אתרהא. <br>ומלאכין קדישין שאלין בגינהא <br>איה מקום כבודו להעריצו <br>דלית מאן דידע מקומו <br>כד סלקא לעילא <br>באתר דזריקת לה. <br>עד דאמרין כלהו <br>ברוך כבוד יי׳ ממקומו. <br>ואע״ג דאיהי זעירא לתתא. <br>לעילא לית לה סוף.
מאן יכיל לאגחא קרבא באתר דאנת תמן. <br>באבנא זעירא דזריקת <br>אזדעזעו רקיעין עד אין סוף. <br>ומלאכין עד אין תכלית.
וכל מארי מתיבתא <br>כלהו אזדעזעו <br>ונפלו בנפיל׳ אפים <br>מקיומיהו קדמהא. <br>ואמרו. <br>וכי באבנא זעירא האי. <br>כ״ש מאן יגיח עמך <br>בסייפא דאתמר בה <br>רוממות אל. בגרונם <br>וחרב פפיות בידם. <br>דאיהי ק״ש <br>חרב׳ דילך. <br>דאנת תקינת לך (נ״א לה) <br>דבה קטילת למצרי <br>הה״ד <br>ויפן כה וכה וגו׳ <br>ויך את המצרי <br>כ״ה וכ״ה סלקין לחמשין אתוון <br>דמיחדין בהון לקב״ה פעמים <br>שמע ישראל יי׳ אלקינו יי׳ אחד. <br>דאית בהון כ״ה אתוון תרין זמנין. <br>וסלקין לחמשין תרעין דבינה. <br>דאיהי ח׳ <br>תמינאה מעשר ספירן <br>מתתאה ולעילא.
י׳ רישא דחרבא. <br>ו׳ גופא דחרבא. <br>תרין פפיות דילה ה״ה. <br>נרתקא דחרבא אקי״ק. <br>והכי לתתא נרתקא דהאי חרבא אד׳. <br>ואיהו יאקדונק״י לתתא. <br>יאההויה״ה לעילא. (נ״א יהו ההו יהה).
ורזא דמלה <br>אז ישיר משה <br>תמניא אתוון בחיבורא לעילא <br>א״ז תקרא ויי׳ יענה <br>לתתא.
ומאן יכיל ברומחא דילך <br>דאיהי רמ״ח תיבין דק״ש <br>אנח קרבא לר״ש וחברוי <br>נחזי מאי ניהו חילא ותקיפו דיליה. <br>דהא איהו אתער עלאין ותתאין. <br>ויזדעזעו כל עלמין עלאין ותתאין. <br>ובאומאה לכל חיילין לעילא ותתא <br>למהוי בעזריה <br>אנח ליה.
קום רבי שמעון <br>זריז גרמך במאני קרבא דילך <br>נחזי מאי תקיפו וגבורה דילך.
<b>קם </b>רבי שמעון <br>פתח ואמר <br>זרק״א מק״ף שופ״ר הול״ך סגולת״א. <br>קם ונטיל תלת אבנין דאינון יי״י. <br>ואבנא עלאה דאיהי בקירטא <br>תגא בחוטא <br>הא ארבע דאנון ארבעין. <br>וחוט דסיהרא (נ״א דסחרא) עלה <br>היינו בּ.
ורזא דמלה <br>בראשית ב׳ ראשית <br>האי נקודה

Daf 62a

עלה אתמר <br>בעשרה מאמרות נברא העולם.
מאי ב׳ <br>ההוא חוט דאסחר עלה. <br>והאי נקודה אית לה רישא ואמצעיתא וסופא <br>ואתעבידת <br>תלת יודי״ן יי״י דסלקין לתלתין <br>וההוא חוט ב׳ תלתין ותרין.
תגא דעל חוט י׳. <br>והא ארבעין ותרין. <br>לקבל ל״ב אלקים <br>ועשר אמירן דאתברי בהון <br>שמיא וארעא וכל חיליהון. <br>(*וירא אלקים את כל אשר עשה <br>דאיהו רזא <br>וירא מלאך ה׳ אליו בלבת אש <br>בלבת דאורייתא. <br>ודא איהו <br>כי יום נקם בלב״י <br>ובהון פועלים מ״ב אתוון דיקו״ק. <br>ורזא דמלה <br>פתחו לי שערי צדק <br>אב״א ב״ם אודה יה. <br>וכלהון אתכלילן בבאר שבע. <br>דא אבגית״ץ וחברוי)
אמרו ליה מארי מתניתין <br>ר׳ ר׳ כמה תקיפין אבנין דזריקת <br>דאזדעזעו בהון שמיא וארעא <br>וחיוון ובעירן ועופין כלהו ברחו. <br>ומנהון נפלו לארעא. <br>וכרסייא יקירא ומלאכין ואופני׳ <br>כלהו אזדעזעו מאבנין דילך. <br>ואלין אינון ארבעה טורי אבן <br>דכלהו חד.
זכאה איהו מאן דאפיק אבנין אלין שלמין <br>בצלותיה <br>בארבע צלותין עם צלות׳ דמוסף <br>דעלייהו אתמר אבנים שלמות תבנה.
ואית אבן דאורייתא <br>דאתמר בה והאבן הזאת אשר שמתי מצבה <br>יהיה בית אלקים. <br>דאיהי מסטר׳ דעמודא דאמצעיתא <br>דאתמר ביה וזאת התורה אשר שם משה <br>דאיהו דיוקנא דיליה.
ואלין אבנין כלהו חד. <br>מלכות קדישא איהי מסטרא דשמאלא <br>אתמר בה אבן שלמה וצדק יהיה לך. <br>והאי איהי אבנא די מחת לצלמא <br>דהות לטור רב ומלאת כל ארעא. <br>מאי ומלאת כל ארעא. <br>אלא בגינה אתמר מלא כל הארץ כבודו.
ועלה אתמ׳ <br>על אבן אחת שבעה עינים. <br>דאינון ז׳ רועין קדישין. <br>ואינון שבע דכורין ושבע נוקבין. <br>כלהו כלילן בה. <br>ורזא דמלה <br>שבעה ושבעה מוצקות.
והאי אבן איהי חמשה אבנין <br>דשוי דוד בקירטא <br>ואתעבידו כלהו חד. <br>הה״ד <br>ויקח דוד <br>חמשה חלוקי אבנים מן הנחל <br>ואינון גדולה גבור׳ תפארת נצח הוד. <br>דבהון שבח דוד לקב״ה ואמר <br>לך יי׳ הגדולה והגבורה וגו׳.
ואלין חמשה חלוקי אבנים <br>נטיל לון מן הנחל <br>דאיהו יסוד ח״י עלמין. <br>וכד שוי לון בקירטא <br>דאיהי מלכות קדישא. <br>אתעבידו בה חד
וטבע במצחא דפלשתאה וקטיל ליה. <br>ואינון חמש אבנין דאינון <br>שמע ישראל יי׳ אלקינו יי׳ <br>וכד שוי לון בקירטא <br>דאיהי שפה דפימ׳ <br>צריך למעבד לון בה כלהו אחד.
דבזמנ׳ דינצח בה קב״ה <br>כל אומין דעלמא. <br>יתקיים בהון <br>כי אז אהפוך אל עמים <br>שפה ברורה <br>לקרא כלם בשם יי׳ <br>לעבדו שכם אחד. <br>והא שפ״ה ודאי דא שכינ״ה. <br>דהכי סליקת בחושבן שפ״ה.
בגין הכי <br>כל אומין דעלמא <br>עתידין לאשתעבדא תחות ידהא. <br>ולאמלכא לה עלייהו <br>ביומין דמלכא משיחא. <br>לקיים מה דאתמר בה <br>ומלכותו בכל משלה.
זכאה איהו מאן דנטיר האי אמונה <br>בלביה ובפומיה. <br>דודאי איהי אמונה דישראל <br>ואיהי יחודא דקב״ה. <br>ובה מיחדין ישראל לקב״ה <br>תרין זמנין בכל יומא.
וזכאה איהו מאן דאיהי באמנה אתו בגלותא. <br>דלא דחיל מעלאין ותתאין. <br>דבגינה אתמר לאדם <br>ויניחהו בגן עדן <br>לעבדה ולשמרה. <br>לעבדה בפקודין דעשה. <br>ולשמרה בפקודין דלא תעשה.
בגין דאיהי ג״ן סדרים דאורייתא.<br> ואיהי עדונא דאורייתא.<br> מאי אורייתא עמודא דאמצעיתא.<br> איהי גן דיליה ועדן דיליה.
ר׳ ר׳ קום<br> אסחר להאי קירטא<br> ואקף ואסחר לה בשפה דילך.<br> בהאי אבנא<br> דאיהי כלילא (נ״א מוכלל ומעוטר) מכל אבנין<br> דבניינא דאורייתא (וצלותא)
איהי אבן יקרה

Daf 62b

מוכללת ומעוטרת באות ברית <br>ובאות דשבת ובאות דימין טבין <br>ובאות תפלין. <br>וחוט דילה כרוכה באצבעא. <br>ודא כריכו דרצועה דתפלה דיד.
דבה הוו קדמאין כורכין את שמע <br>עם ואהבת <br>ברחימו דאהבה <br>דהיינו ואהבת את יי׳ אלקיך. <br>בגין דתהא רחימא לגבי בעלה <br>ולא מפסיקין.
ולבתר דאתא יעקב <br>דאיהו כליל תלת אבהן. <br>התיר ההוא כריכו דילה ואמר <br>בשכמל״ו. <br> <br>בגין דאיהי בעי למהוי איהי <br>סגול׳ מלכים <br>בההוא זמנא <br>אתמ׳ שופ״ר הול״ך סגולת״א.
ואזל״א לשריא כתרא על ישראל <br>דאיהו עמודא דאמצעיתא. <br>דאיהו ס״ת <br>כליל חמשה חומשי תורה <br>ואתעבידת תגא על רישיה <br>בכל את ואת דיליה <br>מאלין אתוון ידיעאן דספר תורה <br>כגוונא דא <img src="https://textimages.sefaria.org/Tikkunei_Zohar/60.png">.
כלהו זיינין. אינון חד ועשרין. <br>לקבל חד ועשרין אזכרות <br>דתפלין דרישא. <br>ולקבלייהו <br>חד ועשרין אזכרות דתפלין דיד <br>דסלקין כלהו ארבעין ותרין. <br>לקבל שמא דמ״ב.
תגא איהי י׳ על רישא דז׳. <br>גופא דיליה ו׳ <br>וספר תורה עמודא דאמצעיתא <br>כליל שית ספירן מחסד עד יסוד.
מלכות י׳ זעירא. <br>בה אתעבידת שביעי יום שבת. <br>ואיהי אות תפלין <br>אות שבת <br>אות ברית.
ואיהי כתר כהונה <br>וכתר מלכות. <br>מסטרא דימינא דאתייהבית אורייתא <br>אתקריאת כתר תורה.
וימינא איהו כהנא <br>מסטריה איהו כתר כהונה. <br>ועמודא דאמצעיתא איהו מלך. <br>ומסטרא דגבורה ב״ד הגדול. <br>נפיק מתמן אשא ואוקיד ליה. <br>וכד כהנא נפיק בשלם מהיכלא. <br>בההוא זמנא יתערון לויים בנגונא
(כאן חסר והוא בתקוני ז״ח כד ע״ג)
ועוד <br>אית תקונא חמשאה בצלותא.
צלותא איהי כקרבנא. <br>כמה דאוקמוהו קדמאין <br>תפלות כנגד תמידין תקנום.
ת״ח <br>קרבנין אינון מארבע מינין <br>דאינון לקבל <br>אריה שור נשר אדם <br>דאנון מצויירים בכרסייא.
אית קרבנא דהוו מקרבין ישראל. <br>וכהנא הוה קריב קרבנא דלהון.
<b>קרבּנא</b> קדמאה <br>קרבנא דהוה קריב לימינא. <br>דא צלותא דשחרית. <br>ואם הוו זכיין <br>הוה נחית דיוקנא דארי״ה והוה מקבל קרבנא <br>ודא מיכא״ל דדרגיה חס״ד <br>דאיהו מקבל צלותא דשחרית
ואם לא זכו מה כתיב בקרבנא <br>לכלב תשליכון אותו <br>דחשיב ליה כטריפה. <br>ובגין דא הוה נחית דיוקנא דכלב <br>לקבל ההוא דורונא וקרבנא. <br>ודא איהו כלב דאמר דוד ע״ה <br>הצילה מחרב נפשי <br>מיד כלב יחידתי.
וכל מלאכי חבלה <br>דאינון כלבים <br>צועקים במשמרה תניינא דליליא. <br>אינון צווחין ונבחין ואמרין <br>הב הב <br>בגין דאינון מסטרא דגהינם <br>סם המות דאתמר ביה <br>לעלוקה שתי בנות הב הב.
<b>קרבּנא</b> תניינא לקבל שו״ר <br>דאתמר ביה שור או כשב או עז וגו׳. <br>ולקבליה צלותא דמנחה <br>דאמר דוד עלה <br>מצמיח חציר לבהמה <br>ועשב לעבודת האדם.
מאי עשב ע״ב ש׳.<br> ואנון ע״ב שמהן<br> דאינון לבושין לע״ב שמהן עלאין.<br> כגוונא דעשב דאיהו לבושא דחטה.<br> ובגין דא<br> להוציא לחם מן הארץ.<br> והיינו לחם אבירים אכל איש<br> ודא נהמא דאורייתא.
ולעולם<br> כל קרבנין שחיטתן בצפון<br> בגין דמצפון תפתח הרעה.
((ס״א ודא יצר הרע<br> ובגין דלא יהא צריך מנשמתא דילך<br> (ס״א דלא יסריך נשמתא דילך)<br> האכילהו קרבנא<br> לקיימא ביה<br> אם רעב שונאך האכילהו לחם<br> ואם צמא השקהו מים.<br> ולבתר דאיהו נטיל דמא דקרבנא<br> לא יטול מדילך כו׳))
דמתמן ההוא דאושיד דמא.<br> מלחך ההוא דמא דבעירן.<br> ובגין דא לא צריך לכסאה לה מניה<br> לקיימא ביה<br> אם רעב שונאך האכילהו לחם<br> ואם צמא השקהו מים.<br> ולבתר דאיהו

Daf 63a

נטיל דמא. <br>קרבין קרבנא לעילא <br>דאתמר בה <br>את קרבני לחמי לאשי.
ולקבליה דשור <br>איהו חמור נוער. <br>אם זכו <br>הא שו״ר מקבל קרבנא <br>ואם לאו הא חמור נוער. <br>ובג״ד אתמר לא תחרוש <br>בשור ובחמור יחדו. <br>יחדו כלומר. <br>לא תגרום דיאכול חמור קרבנ׳ דשור.
<b>קרבנא</b> תליתאה דערבית. <br>קרבנא דעופין דאתמר בהון <br>שתי תורים או שני בני יונה וגו׳ <br>דאי זכו <br>נשר״א דיעקב נחית לקבלא לון. <br>ואם לאו נשרא דסטר׳ דמסאבו <br>נץ <br>לגבי יונה. <br>וכפום קרבנא <br>הכי יתרבי או יתזער.
<b>קרבנא</b> רביעאה אדם <br>האי איהו דמקבל קרבנא דאד״ם <br>דאיהו מחשבה <br>דקריב ומיחד כלא <br>ועליה אתמר אדם <br>כי יקריב מכם וגו׳. <br>האי איהו דמקרב קרבן ליי׳ <br>ודא אורייתא.
ובגין דא תקינו בצלותא <br>למשמע בה ס״ת <br>למהוי ביה קרבנא שלים באדם <br>דאתמ׳ ביה זאת התורה אדם. <br>ובג״ד <br>מסיר אזנו משמוע תורה <br>גם תפלתו תועבה.
וכל קרבנין אלין <br>רמיזין בגופא דבר נש. <br>מוח״א וליב״א וריא״ה. <br>אינון ארי״ה שו״ר נש״ר. <br>קטרוגא דלהון <br>כלב חמור נץ <br>טחו״ל מר״ה וכב״ד. <br>דאינון משחי״ת א״ף וחימ״ה.
מחשבה דא אדם. <br>אית מחשבה טבא דחיוון טבין. <br>ואית מחשבה בישא דחיון בישין. <br>ומחשבא טבא איהו אדם טוב. <br>ומחשבה בישא דא אדם רע <br>בליעל. <br>אדם להבל דמה.
לקבל מוח״א איהו ארי״ה <br>דנחית למיכל קרבנין. <br>ועליה אתמר ופני אריה <br>אל הימין לארבעתם. <br>לב״א לשמאלא <br>ועליה אתמ׳ ופני שו״ר <br>מהשמאל לארבעתם. <br>ריא״ה דא נש״ר <br>דאית לה גדפין דפרח בהון. <br>ועלה אתמר <br>ופני נשר לארבעתם.
מחשבה דאיהו אדם <br>רכיב על כלהון <br>ואינון מרכבה דיליה <br>כסוסוון לבני נשא. <br>חיילין דמוחא <br>גרמי״ן בקרבנא. <br>ותקרבו עצמות עצם אל עצמו. <br>חיילין דריאה ודלבא <br>ערקין. <br>קשירו וחבורא ותנועה דלהון <br>רוחא דכנפי ריאה. <br>ואיהו רוח אלקים מרחפת <br>על פני המים (נ״א דאיהו מוחא) <br>בגין דריאה (נ״א דרישא) כלילא מתרוייהו. <br>כגוונא דעופא ממיא וארעא <br>ואינון כלילן מתרוייהו.
על מוחא שריא ברכה. <br>על לבא שריא קדושה. <br>על ריאה שריא יחוד. <br>מחשבה כלילא מכלהו. <br>ואינון יברכך יי׳. <br>יאר יי׳. <br>ישא יי׳. <br>יברכך במוחא. <br>יאר בלבא <br>דתמן נהורא דעיינין <br>כמה דאוקמוה הלב רואה. <br>ישא בריאה <br>דאיהו שלום <br>הה״ד <br>וישם לך שלום.
ואינון שמיע״ה ראי״ה ריח״א.
שמיע״ה במוח <br>ואיהו בהפוכא חו״ם <br>דשריא בלחותא וקרירותא דמוחא <br>לחממא ליה מסטר׳ דגבורה. <br>ואיהו <br>אריה מסטר׳ דגופא. <br>שור מסטרא דנפשא <br>דאינון אש ומים. <br>אש שכלית. <br>מים יסודית.
ראי״ה בלב״א דאיהו אש. <br>ראי״ה ארי״ה <br>מים שכלית. <br>לקררא אש יסודי דלבא. <br>דלא יוקיד כל גופא.
ריחא בריאה <br>דנפיק לחוטמא <br>עליה אתמר ויפח באפיו <br>נשמת חיים.
וריאה. <br>איהי מסטרא דמוחא קרירא. <br>ומסטרא דלבא יבישה. <br>ואיהו חציו מים יסודית <br>וחציו יבשה יסודית. <br>בגין דא <br>שריא עלה רוחא שכלית <br>דאיהו חם ולח. <br>חם לחממא קרירותא. <br>לח לרטבא יבשותא. <br>דא שכלי. ודא יסודיי.
דבור דא אדם <br>דכליל מכלהו. <br>ומאן אפיק ליה. <br>מחשבה.
ובגין אלין <br>שכליים. הוו נחתין בקרבנא <br>לקרבא קרבנא וליחדא כלא. <br>ואלין אינון בתחיית המתים <br>דבהון יהא קב״ה מקרב <br>עצם אל עצמו <br>וגידין וערקין <br>כלהון לחברא דא בדא <br>ויקבלון אלין באלין <br>ומשלבין אלין באלין <br>הה״ד מקבילות הלולאות וגו׳
בההוא זמנא <br>יהא חדוה ונגונא בקריבו דלהון:

Daf 63b

 בְּרֵאשִׁית בָּרָא אלהי"ם, בְּרֵאשִׁית חַד אִיהוּ דְלָא אִתְגַּלְיָיא, וּבָרָא תְּרֵין, תְּרֵין אִינוּן, וְאִינוּן בּ', וְאִינוּן תְּרֵין עָלְמִין סְתִימִין, וּבַמֶּה בְרָא לוֹן בִּנְקוּדָא חֲדָא סְתִימָא, רֵאשִׁית אִתְקְרֵי, וַעֲלָהּ אִתְּמַר (תהלים קד כד) כֻּלָּם בְּחָכְמָה עָשִׂיתָ, וּתְרֵין עָלְמִין סְתִימִין לָא הֲווֹ אִתְגַּלְיָין, עַד דְּעָבִיד לוֹן תְּרֵין לְבוּשִׁין, וּמַאי נִינְהוּ אֵת הַשָּׁמַיִם וְאֵת הָאָרֶץ, אֵת הַשָּׁמַיִם לְבוּשָׁא לְעָלְמָא עִלָּאָה דְאִתְבְּרִי בִּנְקוּדָה עִלָּאָה, וְאֵת הָאָרֶץ לְבוּשָׁא לְעָלְמָא תַּתָּאָה דְאִתְבְּרִי בֵּאלֹהִי"ם דְּאִיהִי אִימָּא עִלָּאָה. י' רֵאשִׁית אִתְקְרִי וְאִיהוּ אַבָּא דְכֹלָּא, ה' אלהי"ם וְאִיהִי אִמָּא דְכֹלָּא אֵם כָּל חָי, וְחָכְמָה דְאִיהוּ אַבָּא לָא אִשְׁתְּמוֹדָע אֶלָּא בְּבִינָה דְאִיהִי אלהי"ם, וְתַמָּן י"ה אַבָּא וְאִימָּא כַּחֲדָא, תְּרֵין עָלְמִין סְתִימִין, ו"ה אִינוּן תְּרֵין בְּנִין, וְאִינוּן עָלְמָא דֵין וְעָלְמָא דְאָתֵי, ו' עָלְמָא דְאָתֵי דְאִיהוּ עָלְמָא אֲרִיכָא, ה' עָלְמָא דֵין דְּלַאו אִיהוּ אֲרִיךְ.  
בּ' תְּרֵין הֵיכָלִין לִתְרֵין אַתְוָון דְּאִינוּן י"ה, וַעֲלֵיהּ אִתְּמַר (איוב כח כג) אלהי"ם הֵבִין דַּרְכָּה וְהוּא יָדַע אֶת מְקוֹמָהּ, וּמַאי נִיהוּ בּ' הֵיכָלִין אִלֵּין, אֶלָּא חַד אִיהוּ אהי"ה, וְתִנְיָינָא אדנ"י, וְתַרְוַיְיהוּ אִינוּן כִּנּוּיִין לִתְרֵין אַתְוָון י"ה אַבָּא וְאִימָּא, וְהָכִי סְלִיק חוּשְׁבַּן אהי"ה אדנ"י (ס"א וחושבן אלהי"ם) לְחוּשְׁבַּן כִּנּוּ"י, וּבָהּ גְּנִיזִין אַבָּא וְאִימָּא, וְדָא אִיהוּ הַנִּסְתָּרוֹת לַיהו"ה אלהינ"ו (דברים כט כח) י"ה, וְדָא אִינוּן סְתִירִין וּגְנִיזִין, וְאִינוּן סִתְרֵי דְאוֹרַיְיתָא מַמָּשׁ, וּבְגִין דְּאִינוּן סְתִירִין, צָרִיךְ דְּלָא לְגַלָּאָה לוֹן, וְדָא אִיהוּ רָזָא דְעִִרְיָין, דְּאִתְּמַר בְּהוֹן (ויקרא יח ז) עִִרְוַת אָבִיךָ וְעִִרְוַת אִמְּךָ לֹא תְגַלֵּה, לֹא תְגַלֵּה וַדַּאי מִן כִּסּוּיָא דִלְהוֹן.  
קָם סָבָא פָּתַח וְאָמַר, רַבִּי רַבִּי נְחֵית הָכָא, דְאַתְּ בּוֹצִינָא קַדִּישָׁא, דְּהָא שְׁכִינְתָּא קַדִּישָׁא קָא נְטִירַת לָךְ וּלְחַבְרָךְ, בְּאוֹמָאָה עֲלַיְיכוּ לָא תִּתְעַכְּבוּן הָתָם לְנַחֲתָא הָכָא אַתּוּן, וְהָכִי אוֹמִינָא לְכָל אִינוּן מָארֵי מְתִיבְתָּא עִלָּאָה וְתַתָּאָה, דִיְהוֹן כֻּלְּהוֹן נָחֲתִין עִמְּכוֹן, וְכֵן אֲנָא אוֹמִינָא לְאִינוּן מַלְאָכִין וַחֲיָילִין קַדִּישִׁין דִּי מְמַנָּן לְנַטְרָא לְכוּ, וְלַאו לִיקָרָא דִידִי עֲבִידְנָא וְלַאו לִיקָרָא דְאַבָּא וְאִמָּא, אֶלָּא לִיקָרָא דִשְׁכִינְתָּא.  
מִיָּד קָלָא אִתְעַר בְּעַנְפֵי אִלָּנִין דְּגִנְּתָא דְעִדֶן, עִלָּאִין נָחְתוּ, (מלאכין) (נ"א תתאין) אִתְכַּנְשׁוּ לְנַחֲתָא, בְּאִלֵּין מָארֵי מְתִיבְתָּא עִלָּאָה וְתַתָּאָה, דְּהָא רְשׁוּתָא אִתְיַיהִיב לְכוּ מִלְּעִילָא, מִיָּד כֻּלְּהוּ אִתְפַּשְׁטוּ מִדִּיּוֹקְנֵיהוֹן, וְאִתְלַבְּשׁוּ בְּאַוִּירִין דְּהַאי עָלְמָא דְּאִיהוּ כִּנּוּי וּסְתִירָה לְאַתְוָון קַדִּישִׁין.  
אַדְהָכִי הָא אֵלִיָּהוּ קָא אַקְדִּים לְתַקְנָא לוֹן מוֹתְבַיְיהוּ, פָּתַח וְאָמַר רַבִּי רַבִּי בּוֹצִינָא קַדִּישָׁא, דְפוּמָא דִילָךְ אִיהוּ מְמַלֵּל רַבְרְבָן בְּאוֹרַיְיתָא, מִנֵּיהּ מִזְדַּעִִזְעִין עִלָּאִין וְתַתָּאִין, וּפוּמָא דִילָךְ אִתְּמַר בָּהּ (שמות יט יח) וְהַר סִינַי עָשַׁן כֻּלּוֹ וכו', בְּגִין דְּאָת י' שַׁרְיָא בְּמוֹחָא דִילָךְ, ה' בְּלִבָּךְ דְּאִיהִי בִּינָה, וּבָהּ לֵב מֵבִין, ו' בְּפוּמָא דִילָךְ, וּמִנֵּיהּ וְכָל הָעָם רוֹאִים אֶת הַקּוֹלוֹת (שם כ יח), דְּאִיהוּ בְּאִינוּן הֲבָלִים דְּנָפְקִין מִפּוּמָךְ, דַּעֲלַיְיהוּ אִתְּמַר (תהלים כט ז) קוֹל יהו"ה חוֹצֵב לַהֲבוֹת אֵשׁ.  
שִׁית עִזְקָאן אִינוּן בַּקָּנֶה, דִבְהוֹן סָלִיק ו', וְאִינוּן ו' דַּרְגִּין לְכָרְסַיָּיא, ה' בְּלִבָּא אִיהִי הֲבַ"ל ה' ל"ב, דְּוַדַּאי אִיהִי ה' בְּלִבָּא, ו' (קול) בְּקוֹל דְּנָפִיק מִנֵּיהּ, וְהַאי אִיהוּ קוֹל דְּנָפַק מֵהֲבַל.  
וּתְרֵין בָּתִּין אִית בְּלִבָּא, חַד אַפִּיק הֲבַל, וְחַד אַפִּיק הֲבַל וְאִינוּן ה' עִלָּאָה ה' תַּתָּאָה, בִּתְרֵי בָּתֵּי לִבָּא, דְאִנּוּן לָקֳבֵל בַּיִת רִאשׁוֹן וְשֵׁנִי, ו' קוֹל דְּנָפִיק מִתַּרְוַיְיהוּ, י' דִּבּוּר דְּשַׁרְיָא בְּפוּמָא, וַעֲלֵיהּ אִתְּמַר (תהלים לג ו) בִּדְבַר יהו"ה שָׁמַיִם נַעֲשׂוּ, וְאִיהוּ דִבּוּר חַד דִּכְלִיל עֲשַׂר אֲמִירָן, וְרָזָא דְמִלָּה אַחַת דִּבֶּר אלהי"ם שְׁתַּיִם זוּ שָׁמָעִִתִּי (שם סב יב), לְאַחֲזָאָה בָּהּ דַּעֲשַׂר דִּבְּרָן בְּדִבּוּר חַד אִתְאֲמָרוּ, שְׁתַּיִם זוּ אִלֵּין אָנֹכִי וְלֹא יִהְיֶה לְךָ, וְאִיהוּ אֶחָד חַד בֵּינַיְיהוּ, וְדָא אִיהוּ דְאַמְרָן דִּבְתַרְוַיְיהוּ   

Daf 64a

 תַלְיָין פִּקּוּדִין דַּעֲשֵׂה וְלֹא תַעֲשֶׂה, וְקוּדְשָׁא בְּרִיךְ הוּא מִתַּרְוַיְיהוּ מַלִּיל לְמֵיהַב יְקָרָא לְאוֹרַיְיתָא, דְּהָא אִיהוּ בְּדִבּוּרָא חַד אָמַר כֹּלָּא, וְלָמָה אָמַר שְׁתַּיִם זוּ שָׁמָעִִתִּי, ז"וּ אֶחָ"ד, הֲוִי בְּחוּשְׁבַּן, דִּתְרֵי תוֹרוֹת הֲווֹ, וְקוּדְשָׁא בְּרִיךְ הוּא חַד בֵּינַיְיהוּ וּשְׁמֵיהּ חָד, וּמִתְּרֵין דִּבּוּרִין נָפַק קָלָא וְאִתְפַּלֵּג לְשַׁבְעִין קָלִין, לָקֳבֵל שַׁבְעִין אַנְפִּין, וְקָטַל בְּהוֹן שַׁבְעִין אוּמִין עַל דְּלָא קַבִּילוּ אוֹרַיְיתָא, וּבִתְרֵין דִּבּוּרִין קָטִיל לִתְרֵין אוּמִין, דְּאִינוּן עִשָׂו וְיִשְׁמָעִאל דְּלָא בָּעוּ לְקַבְּלָא אוֹרַיְיתָא. 

דְּהָא קוּדְשָׁא בְּרִיךְ הוּא חַד אִיהוּ, וְאִיהוּ לָא הֲוָה מְמַלֵּל בְּאִלֵּין קָלִין וְדִבּוּרִין דְּאָנֹכִי, אֶלָּא לְאַחְזָאָה דִשְׁמֵיהּ וִיקָרֵיהּ הֲוָה בְאוֹרַיְיתָא, וּבְגִין דָּא קוּדְשָׁא בְּרִיךְ הוּא מַלִּיל מִינָהּ (נ"א בדינא), בְּגִין דְּיִתְזַעִִזַעוּן כָּל אוּמִין דְּעָלְמָא מֵאִלֵּין דְּמִשְׁתַּדְלִין בָּהּ, וּבְגִין דָּא אָמַר קוּדְשָׁא בְּרִיךְ הוּא לְמֹשֶׁה (שמות ג טו) זֶה שְּׁמִי לְעֹלָם וְזֶה זִכְרִי לְדוֹר דּוֹר, שְׁמִי עִם י"ה שְׁסָ"ה פִּקּוּדִין דְּלֹא תַעֲשֶׂה, זִכְרִי עִם ו"ה רְמַ"ח פִּקּוּדִין דַּעֲשֵׂה, לְאַחְזָאָה דְאוֹרַיְיתָא בִשְׁמָא דְקוּדְשָׁא בְּרִיךְ הוּא אִתְבְּרִיאַת, וְעַל שְׁמֵיהּ אִתְקְרִיאַת, הֲדָא הוּא דִכְתִיב (ישעיהו מג ז) כָּל הַנִּקְרָא בִּשְׁמִי וכו', וּבָהּ שַׁרְיָיא קוּדְשָׁא בְּרִיךְ הוּא, וּמִינָהּ מַלִּיל בְּסִינַי. 

וְאִית אוֹרַיְיתָא עִלָּאָה דְלָא אִתְקְרֵי בָּהּ בְּרִיאָה אֶלָּא אֲצִילוּתָא דִילֵיהּ, וְהִיא וְהוּא כֹּלָּא חָד, וְכָל בַּר נַשׁ דְּאִשְׁתַּדַּל בְּאוֹרַיְיתָא שְׁמֵיהּ דְּקוּדְשָׁא בְּרִיךְ הוּא תַּמָּן, כָּל שֶׁכֵּן וְכָל שֶׁכֵּן בְּבוֹצִינָא קַדִּישָׁא, וּבוֹצִינָא קַדִּישָׁא וַדַּאי פִּימָךְ אִיהִי סִינַי, שֶׁבַע הֲבָלִים דְּנָפְקִין מִפּוּמָךְ שְׁכִינְתָּא שַׁרְיָא עֲלַיְיהוּ, דְאִיהִי בַּת שֶׁבַע, דְּאִינוּן שֶׁבַע שְׁמָהָן דִּשְׁמָא מְפָרַשׁ, דְּאִיהוּ שְׁמָא דְאַרְבְּעִין וּתְרֵין אַתְוָון. 

וּמִנֵּיהּ סָלִיק קוֹל דְּאִיהוּ עַמּוּדָא דְאֶמְצָעִיתָא, וְאִסְתַּלַּק לְשַׁבְעִין קָלִין, דְּאִיהִי וַדַּאי בֵּיהּ סָלְקָא לְשֶׁבַע, דְּאִיהִי ה' עִלָּאָה, אַוִּירָא דַכְיָא, אַוִּירָא דְאֶרֶץ יִשְׂרָאֵל דְּאִיהִי מַחְכִּים, מִסִּטְרָא דְחָכְמָה דְאִיהִי י', וּבָהּ סְלִיק ו' לְעִִשֶׂר ו' זִמְנִין, וּב' הֵהִי"ן אִינוּן ה' הֲבַל מִלְּגָאו ה' הֲבַל מִלְּבָר, וְתַרְוַיְיהוּ אִינוּן בְּלִבָּא וּבְפוּמָא, אִינוּן עֲשַׂר דִּבְּרָן דְּקוּדְשָׁא בְּרִיךְ הוּא, וּבְהוֹן אִינוּן לִבָּא וּפוּמָא שָׁוִין, וּמָאן דְּאִתְעַסַּק בְּאוֹרַיְיתָא כְּדֵין צָרִיךְ דִּיְהֵא פוּמָא וְלִבָּא שָׁוִין, וְלַאו לְמַגָּנָא אוּקְמוּהוּ מָארֵי מַתְנִיתִין, כָּל מִי שֶׁאֵין תּוֹכוֹ כְּבַרוֹ אַל יִכָּנֵס לְבֵית הַמֶּדְרָשׁ. 

תְּרֵין הֵהִי"ן וַדַּאי אִינוּן תְּרֵין דִּבּוּרִין, דְּאִתְּמַר בְּהוֹן (תהלים סב יב) שְׁתַּיִם זוּ שָׁמָעִִתִּי, ו' קָלָא דְנָפִיק מִנַּיְיהוּ, וַעֲלֵיהּ אִתְּמַר (דברים ד יב) קוֹל דְּבָרִים אַתֶּם שֹׁמְעִים, וְהַאי קוֹל נָפִיק מִתְּרֵין דִּבּוּרִין דְּאִיהוּ ה"ה, דִּכְלִילָן עֲשַׂר דִּבְּרָן, ה' בְּלוּחָא חֲדָא, וַהֲווֹ מְסַדְּרִין לְגַבַּיְיהוּ (דברים כט ט) רָאשֵׁיכֶם שִׁבְטֵיכֶם זִקְנֵיכֶם וְשׁוֹטְרֵיכֶם כֹּל אִישׁ יִשְׂרָאֵל, הָא חָמֵשׁ בְּלוּחָא קַדְמָאָה, בְּלוּחָא תִנְיָינָא הֲווֹ מְסַדְּרִין לְגַבַּיְיהוּ חָמֵשׁ תִּקּוּנִין אָחֳרָנִין, דְּאִינוּן טַפְּכֶם נְשֵׁיכֶם וְגֵרְךָ מֵחֹטֵב עִצֶיךָ עַד שֹׁאֵב מֵימֶיךָ, דָּא אִינוּן ה', הָא תְּרֵין דִּבּוּרִין דִּכְלִילָן בְּהוֹן עִִשֶׂר, וְקָלָא דַהֲוָה נָפִיק מִנַּיְיהוּ הֲוָה כְלִיל לוֹן וְדָא ו', כְּלִיל ו' זִמְנִין דִּכְתִיב טוֹב בְּשֵׁשֶׁת יְמֵי בְּרֵאשִׁית, (כאן חסר) וְאִיהִי הֲוָה סָלְקָא מִנַּיְיהוּ בְּאָת י', ו' זִמְנִין י' אִינוּן שִׁתִּין, אִשְׁתַּכַּח דְּאִיהִי י' אֲמִירָן, (דלא הוה סליק לע"ב שמהן). 

ה' ה' תְּרֵין דִּבּוּרִין וּבְהוֹן עִִשֶׂר הָא תְּרֵיסַר, ו' הוּא סְלִיק בְּאָת י', ו' זִמְנִין י' דְּאִינוּן שִׁתִּין הָא ע"ב, וְאִי תֵּימָא דִבְאוֹרַיְיתָא מַלִּיל וְלָא יַתִּיר, לָא אִשְׁתַּכַּח אֲתַר לְעִילָא וְתַתָּא דְלָא מַלִּיל מִנֵּיהּ, אֲפִילוּ בְּמַלְאָכִין, דְּלָא אִשְׁתַּכַּח דֶּאלֹ"ה אָחֳרָא אִית בְּעָלְמָא, וּמַלִּיל בַּכָּרְסַיָּיא, הֲדָא הוּא דִכְתִיב אָנֹכִי, וְהָכִי סְלִיק אָנֹכִ"י לְחֻשְׁבַּן כִּסֵּ"א, וּלְבָתַר מַלִּיל בְּמַלְאָכִין, הֲדָא הוּא דִכְתִיב (שמות כ יח) וְכָל הָעָם רֹאִים אֶת הַקּוֹלֹת, דַּעֲלַיְיהוּ אִתְּמַר (קהלת י כ) כִּי עוֹף הַשָּׁמַיִם יוֹלִיךְ אֶת הַקּוֹל כו'. 

בְּגִין דְּכַד קוּדְשָׁא בְּרִיךְ הוּא בָּעָא לְמַלְּלָא בְמַלְאָכַיָּא נָחַת שְׁמֵיהּ עֲלַיְיהוּ, כְּגַוְונָא דָא יהו"ה, י' בְּחַיָּה חֲדָא דְאִיהִי אַרְיֵ"ה, וּבֵיהּ אִתְּמַר (עמוס ג ח) אַרְיֵה שָׁאָג מִי לֹא יִירָא, וּבְאָן אֲתַר י' בְּרֵישָׁא ה' עַל גַּדְפוֹי ו' בְּפוּמֵיהּ ה' בִּזְנָבֵיהּ, וּבְגִינָהּ אִתְּמַר הֱוִי זָנָב לַאֲרָיוֹת  


Daf 64b

 וכו', וְדָא הוּא וּפְנֵי אַרְיֵה אֶל הַיָּמִין לְאַרְבַּעִִתָּם (יחזקאל א י), וּלְבָתַר הֲוָה נָחִית בְּחַיָּה דִשְׁמָהּ שׁוֹר, כְּגַוְונָא דָא הוה"י, ה' בְּרֵישֵׁיהּ ו' בְּפוּמוֹי ה' בְּגַדְפוֹי י' בִּזְנָבֵיהּ, וְדָא אִיהוּ וּפְנֵי שׁוֹר מֵהַשְּׂמֹאל, וּלְבָתַר הֲוָה נָחִית עַל חַיָּה שֶׁשְּׁמָהּ נֶשֶׁר, כְּגַוְונָא דָא והי"ה, ו' בְּרֵישֵׁיהּ ה' בְּפוּמֵיהּ י' בְּגַדְפוֹי ה' עַל זְנָבֵיהּ, וְדָא אִיהוּ וּפְנֵי נֶשֶׁר לְאַרְבַּעִִתָּם, וְאִינוּן תְּרֵי עֲשַׂר אַנְפִּין, לְכָל חַד שִׁית, סָלְקִין לְע"ב, וְדָא אִיהוּ וְכָל הָעָם רוֹאִים אֶת הַקּוֹלוֹת (שמות כ יח). 

וְאָדָם רָכִיב עַל גַּבַּיְיהוּ דָא מטטרו"ן, דְּאִיהוּ כְּלִיל שְׁמָא דְאַרְבְּעִין וּתְרֵין אַתְוָון, וְאִינוּן (שית אתוון, ולכל את סלקין שית), ז' תֵּיבִין וּבְכָל תֵּיבָה שִׁית אַתְוָון וְסָלְקִין לְמ"ב, וְדָא אִיהוּ שְׂרָפִים עוֹמְדִים מִמַּעַל לוֹ, שֵׁשׁ כְּנָפַיִם שֵׁשׁ כְּנָפַיִם לְאֶחָד, בִּשְׁתַּיִם יְכַסֶּה פָנָיו וּבִשְׁתַּיִם יְכַסֶּה רַגְלָיו וּבִשְׁתַּיִם יְעוֹפֵף (ישעיהו ו ב). 

דִּכְמָה דְאִיהוּ שְׁמָא דְקוּדְשָׁא בְּרִיךְ הוּא דְמ"ב וְע"ב לְעִילָא, כַּךְ אִיהוּ שְׁמָא דְמ"ב וְע"ב לְתַתָּא, הֲדָא הוּא דִכְתִיב (תהלים מח יא) כְּשִׁמְךָ אלהי"ם כֵּן תְּהִלָּתֶךָ עַל קַצְוִי אֶרֶץ, וְדָא אִיהוּ וְכָל הָעָם רוֹאִים אֶת הַקּוֹלוֹת, וְאִינוּן הֲווֹ מַלְאָכִין, דְּכָל חַד הֲוָה אִתְעֲבִיד קוֹל וּפָרַח בְּאַוִּירָא, וְכָל חַד מִיִּשְׂרָאֵל דַּהֲוָה אָמַר נַעֲשֶׂה וְנִשְׁמָע הֲוָה שַׁרְיָא בְּפוּמֵיהּ, וַהֲוָה אוֹלִיף לֵיהּ אוֹרַיְיתָא כֻּלָּהּ. 

וּלְבָתַר מַלִּיל עִמְּהוֹן מִן שְׁמַיָּא וְאַרְעָא, הֲדָא הוּא דִכְתִיב (דברים ד לו) מִן הַשָּׁמַיִם הִשְׁמִיעֲךָ אֶת קוֹלוֹ לְיַסְּרֶךָּ, וְעַל הָאָרֶץ הֶרְאֲךָ אֶת אִשּׁוֹ הַגְּדוֹלָה וכו', בְּהַהוּא זִמְנָא דְאָמְרוּ יִשְׂרָאֵל נַעֲשֶׂה וְנִשְׁמָע מִיָּד יִ שְׂמְחוּ הַ שָּׁמַיִם וְ תָגֵל הָ אָרֶץ (ד"ה א טז), לְבָתַר הֲוָה מְמַלֵּל עִמְּהוֹן מֵאַרְבַּע סִטְרִין, וַהֲווֹ מִסְתַּכְּלִין לְגַבֵּי מִזְרָח וַהֲווֹ שָׁמְעִין יָת קָלָא, וּלְגַבֵּי מַעֲרָב וְדָרוֹם וְצָפוֹן הֲווֹ שָׁמְעִין יָת קָלָא, לְאַחְזָאָה דְמִכָּל אֲתַר מַלִּיל עִמְּהוֹן, וְלָא הֲוָה אֲתַר לְעִילָא וְתַתָּא דְלָא מַלִּיל עִמְּהוֹן, לְאַחְזָאָה דִמְלֹא כָל הָאָרֶץ כְּבוֹדוֹ, דְּאִיהוּ סָבִיל עִלָּאִין וְתַתָּאִין, וְאִיהוּ סָמִיךְ עִילָא וְתַתָּא וְכָרְסַיָּא יְקָרָא, וּמַלְאָכִין וְנִשְׁמָתִין, אִיהוּ סָבִיל כֹּלָּא, וְקָשִׁיר כֹּלָּא, וּמְיַחֵד כֹּלָּא, וְלֵית מָאן דְּסָמִיךְ לֵיהּ. 

וְאִיהוּ אִתְקְרֵי בְּכָל שְׁמָהָן, לְאִשְׁתְּמוֹדְעָא תּוּקְפֵיהּ בְּכָל שְׁמָא וּשְׁמָא, מֵהַהוּא דַרְגָּא וּמְמַנָּא דְשַׁרְיָא עֲלֵיהּ, וְלֵיהּ לֵית שְׁמָא יְדִיעָא, וְאִיהוּ אִתְקְרֵי חַד בְּחוּשְׁבָּן כַּד שַׁרְיָא בְדַרְגָּא דְאִינוּן (אחרנין) (נ"א אחדין) מִשְּׁאָר דַּרְגִּין, וְאִיהוּ לֵית לֵיהּ חוּשְׁבָּן, כַּד שַׁרְיָא עַל כָּל עָלְמִין (ס"א עלאין) וְעַל כָּל מְמַנָּא דִלְהוֹן, אִתְקְרֵי עַל שְׁמֵיהּ, לְאַחְזָאָה לְכָל חַד מִיִּשְׂרָאֵל מֵאֲתַר דְּקָרָאן לֵיהּ לְפוּם צָרְכַיְיהוּ, כְּמָה דְאוּקְמוּהוּ הָרוֹצֶה לְהַעֲשִׁיר יַצְפִּין לְהַחְכִּים יַדְרִים. 

קָם בּוֹצִינָא קַדִּישָׁא וְכָל מָארֵי מְתִיבְתָּאן, וְאִשְׁתַּטְחוּ קַמֵּי סָבָא, וּבְרִיכוּ לֵיהּ, אָמַר בּוֹצִינָא קַדִּישָׁא וַדַּאי הַאי סָבָא מֵאֲתַר דְּעַתִּיק יוֹמִין קָא אָתֵי, וְתַמָּן אִתְרַבֵּי, זַכָּאָה חוּלְקָנָא דְזָכֵינָא לְמִשְׁמַע מִלִּין עַתִּיקִין, מֵאֲתַר דְּעַתִּיק יוֹמִין, זַכָּאָה חוּלְקָנָא דְזָכֵינָא לְהַאי. 

קָם רַבִּי שִׁמְעוֹן פָּתַח וְאָמַר, בְּרֵאשִׁי"ת בְּרִי"ת אֵ"שׁ, דְּאִיהוּ אוֹת וּרְשִׁימוּ דְּעִלָּאִין וְתַתָּאִין בֵּיהּ קַיְימִין, אִיהוּ אוֹת דְּצָבָא דִלְעִילָא, דִבְהוֹן אִתְקְרִי קוּדְשָׁא בְּרִיךְ הוּא יהו"ה צבאו"ת, וְאִיהוּ אוֹת דְּצָבָא דִלְתַתָּא, אִיהוּ אוֹת וּבְרִית דְּבֵיהּ קַיְימִין שְׁמַיָּא וְאַרְעָא, כְּמָה דְאַתְּ אָמַר (ירמיה לג כה) אִם לֹא בְרִיתִי יוֹמָם וָלָיְלָה חוּקוֹת שָׁמַיִם וָאָרֶץ לֹא שָׁמְתִּי, אִיהוּ אוֹת וַדַּאי, דְּאִיהוּ רְשִׁימוּ דְחוֹתָמָא דְמַלְכָּא. 

אַדְהָכִי הָא סָבָא קָא נָחִית לְגַבֵּיהּ כְּמִלְּקַדְמִין פָּתַח וְאָמַר רַבִּי רַבִּי (י') בְּרִית אִיהוּ וַדַּאי צַדִּיק חַ"י עָלְמִין, דְּאִיהוּ י' זְעִירָא מִסִּטְרָא דְחָכְמָה דִלְעִילָא, דְּכַד נָחֲתָא י' לְגַבֵּיהּ, אַף עַל גַּב דִּבְאַתְרֵיהּ י' עִלָּאָה אִתְקְרֵי, כַּד נָחִית לְגַבֵּי צַדִּיק י' זְעִירָא אִתְקְרֵי, וְאָת ו' אַף עַל גַּב דְּאִיהוּ ו' עִלָּאָה בְּאַתְרֵיהּ בְּעַמּוּדָא דְאֶמְצָעִיתָא, כַּד נָחִית לְגַבֵּי צַדִּיק לְאִתְחַבְּרָא בְּה', ו' זְעִירָא אִתְקְרִי, אַלְפָא בֵּיתָא דְאַתְוָון זְעִירָן  


Daf 65a

 בֵּיהּ אִינוּן, וְה' עִלָּאָה כַד נָחֲתָא לְגַבֵּי צַדִּיק, זְעִירָא אִתְקְרִיאַת, וְאַף עַל גַּב דְּאַתְוָון דִּשְׁמָא קַדִּישָׁא בֵיהּ כְּלִילָן, סְתִימִין אִינוּן בֵּיהּ, וּבְגִינֵיהּ אִתְּמַר (תהלים כה יד) סוֹד יהו"ה לִירֵיאָיו וּבְרִיתוֹ לְהוֹדִיעָם, וְאִי סְתִימִין אִינוּן בֵּיהּ, בְּמַאי אִשְׁתְּמוֹדְעָאן, בִּשְׁכִינְתָּא, דְּאִיהִי אַסְפַּקְלַרְיָאָה דְנַהֲרָא כַּד נָחִית יהו"ה לְגַבֵּי צַדִּיק לְנַהֲרָא בָּהּ וַדַּאי, וּמִנָּהּ אִשְׁתְּמוֹדְעָן, הֲדָא הוּא דִכְתִיב (ירמיה ט כב) כֹּה אָמַר יהו"ה אַל יִתְהַלֵּל חָכָם בְּחָכְמָתוֹ, אִי אִיהוּ תַמָּן אִתְקְרִיאַת אַסְפַּקְלַרְיָאָה דְנַהֲרָא, וּבְהַהוּא זִמְנָא כִּי אִם בְּזֹאת יִ תְהַלֵּל הַ מִּתְהַלֵּל הַ שְׂכֵּל וְ יָדוֹעַ (שם כג), וְאִם יִסְתַּלַּק מִצַּדִּיק וְאִשְׁתָּאַר אִיהוּ חָרֵב וְיָבֵשׁ, מִיָּד אִתְקְרִיאַת אַסְפַּקְלַרְיָאָה דְלָא נַהֲרָא, בְּהַהוּא זִמְנָא אַל יִתְהַלֵּל חָכָם בְּחָכְמָתוֹ. 

וּמָאן גְּרִים לְאַנְהָרָא לָהּ, וּלְאִשְׁתְּמוֹדְעָא בָהּ לְקוּדְשָׁא בְּרִיךְ הוּא, מָאן דְּנַטִּיר בְּרִית, וְרָזָא דְמִלָּה זֶה הַשַּׁעַר לַיהו"ה צַדִּיקִים יָבֹאוּ בוֹ (תהלים קיח כ), דָּא אִיהִי תַרְעָא דְצַדִּיקַיָּיא, וְאִית לוֹן רְשׁוּ לְאַעָלָא תַמָּן, וְדָא אִיהוּ מָאן דְּאִיהוּ צַדִּיק, וּבֵיהּ יהו"ה, אִיהוּ זָכֵי בִשְׁכִינְתָּא וְיָרִית לָהּ, וְסָלִיק בָּהּ לְמַלְכָּא דְאִיהוּ עַמּוּדָא דְאֶמְצָעִיתָא, דְּאִיהוּ מֶלֶךְ, וְאִיהִי מַלְכוּת דִּילֵיהּ, וְרָזָא דְמִלָּה וְעַמֵּךְ כֻּלָּם צַדִּיקִים לְעוֹלָם יִרְשׁוּ אָרֶץ (ישעיה ס כא), וְדָא אִיהוּ שְׁכִינְתָּא דְאִתְּמַר בָּהּ (שם סו א) וְהָאָרֶץ הֲדוֹם רַגְלָי. 

וּשְׁכִינְתָּא אִיהִי צִיּוּרָא דְעִלָּאִין וְתַתָּאִין, כָּל דִּיּוֹקְנִין דִּסְפִירָן וְכָל שְׁמָהָן דִּלְהוֹן בָּהּ אִינוּן מְצוּיָירִים, וּבָהּ אִינוּן גְּלִיפִין נִשְׁמָתִין וּמַלְאָכִין וְחֵיוָון קַדִּישִׁין, וּבָהּ גְּלִיפִין מַה דְּאִתְּמַר בְּהוֹן (יחזקאל א י) וּדְמוּת פְּנֵיהֶם פְּנֵי אָדָם וכו'. 

קָם רַבִּי שִׁמְעוֹן וְאָמַר, סָבָא סָבָא, וְהָא שְׁכִינְתָּא אִיהִי יִחוּדָא דְקוּדְשָׁא בְּרִיךְ הוּא, אֵיךְ גְּלִיפִין בָּהּ דִּיּוֹקְנִין דִּלְתַתָּא דְלַאו אִינוּן מְצִיאוּתָהּ, אָמַר לֵיהּ רַבִּי, לְמַלְכָּא דְאִיהוּ יָתִיב בְּהֵיכָלֵיהּ, וְכַמָּה בְּנֵי נָשָׁא עָאלִין לְמֶחְזְיֵיהּ, מִנְּהוֹן מִסְתַּכְּלִין בִּלְבוּשׁוֹי, וּמִנְּהוֹן בְּגוּפוֹי, וּמִנְּהוֹן מִסְתַּכְּלִין בְּעוֹבָדוֹי, וּבְוַדַּאי בְּעוֹבָדוֹי אִשְׁתְּמוֹדָע מַאי נִיהוּ מַלְכָּא, דִּלְבוּשִׁין אִיהוּ מִשְׁתַּנֵּי בְּהוֹן לְכַמָּה שִׁנּוּיָין, וּלְבוּשִׁין דְּאִיהוּ לָבוּשׁ בְּצַפְרָא לָא לָבִישׁ בְּרַמְשָׁא, וּלְבוּשִׁין דְּלָבִישׁ יוֹמָא חֲדָא לָא לָבִישׁ יוֹמָא תִנְיָנָא, וְהָכִי בְּכָל יוֹמָא וְיַרְחָא וְשַׁתָּא וְשַׁבַּתָּא וְיֹמִין טָבִין אִשְׁתַּנֵּי בִּלְבוּשִׁין. 

כְּגַוְונָא דָא שְׁכִינְתָּא כַּמָּה לְבוּשִׁין אִית לָהּ, דְּמִנְּהוֹן בָּרָא קוּדְשָׁא בְּרִיךְ הוּא כָּרְסַיָּין (נ"א כרסיא), וּמַלְאָכִין וְחֵיוָון וּשְׂרָפִים, וּשְׁמַיָּא וְאַרְעָא, וְכָל מַה דְּבָרָא בְהוֹן, וְכָל בִּרְיָין דְּבָרָא מֵאִלֵּין לְבוּשִׁין דִּילָהּ, רָשִׁים לוֹן כֻּלְּהוּ וְגָלִיף לוֹן בִּלְבוּשָׁהָא, בְּגִין לְאִסְתַּכְּלָא מִינָהּ בְּכָל בִּרְיָין לְרַחֲמָא עֲלַיְיהוּ, וְרָזָא דְמִלָּה וּרְאִיתִיהָ לִזְכּוֹר בְּרִית עוֹלָם (בראשית ט טז), וּרְאִיתִיהָ בְּאִלֵּין לְבוּשִׁין דְּאִינוּן נְהִירִין בְּכָל (בריין) זִמְנִין דְּיִשְׂרָאֵל נַהֲרִין לוֹן בְּעוֹבָדִין טָבִין, וּבְגִינַיְיהוּ קוּדְשָׁא בְּרִיךְ הוּא רָחִים עֲלַיְיהוּ. 

וְאִי עָבְדִין עוֹבְדִין בִּישִׁין, אִיהִי אִתְלַבְּשַׁת לְבוּשִׁין אָחֳרָנִין אוּכְמִין, דִּבְהוֹן רְשִׁימִין כָּל אִינוּן מָארֵי דְּדִינִין דְּאִתְקְרִיאוּ לֵילוֹת, לְמֵידָן בְּהוּ לְעָלְמָא, וּבְהַהוּא זִמְנָא אִיהִי אָמְרַת (שיר א ו) אַל תִּרְאוּנִי שֶׁאֲנִי שְׁחַרְחֹרֶת, וּבְגִין דָּא אִלֵּין מִסִּטְרָא דִלְבוּשִׁין אִינוּן גְּלִיפִין בָּהּ, עִלָּאִין דְּאִינוּן מַלְכִין וְשַׁלְטִין עַל תַּתָּאִין, וּמַלְאָכִין (נ"א ומלכין) אִתְקְרִיאוּ מִסִּטְרָא דְמַלְכוּת, וּמִסִּטְרָא דְגוּפָא אִתְקְרֵי חֶסֶד דְּרוֹעָא יְמִינָא, גְּבוּרָה דְרוֹעָא שְׂמָאלָא, גּוּפָא עַמּוּדָא דְאֶמְצָעִיתָא, נֶצַח וְהוֹד תְּרֵין שׁוֹקִין, צַדִּיק אוֹת בְּרִית, וְהָא אוּקְמוּהָ. 

וְאִיהִי צִיּוּרָא דְכֻלְּהוּ, וּמִלְּגָאו מִינָהּ דְּאִיהוּ תִּקּוּנָא דְגוּפָא נָהִיר קוּדְשָׁא בְּרִיךְ הוּא דְאִיהוּ יהו"ה, כְּנִשְׁמָתָא בְּגוּפָא, לְגוֹ מִכֹּלָּא הַהוּא דַאֲחִיד כֹּלָּא וְקָשִׁיר כֹּלָּא, דְלָא אִתְרְמִיז בְּשׁוּם רְמִיזוּ, וְכֹלָּא אִתְרְמִיז בִּשְׁכִינְתָּא, דְאִתְלַבִּישַׁת בִּלְבוּשִׁין דִּבְהוֹן מְצוּיָּירִין כָּל בִּרְיָין, אִיהִי אִתְקְרִיאַת בְּכָל שְׁמָהָן, וְאִיהִי דְמוּת אַרְבַּע חֵיוָון בִּלְבוּשָׁהָא, דִּבְכָל חַד וְחַד רָשִׁים אַרְבַּע אַתְוָון, וּדְמוּת אָדָם לָהֵנָה, דָא רְשִׁימוּ  


Daf 65b

 דַעֲשַׂר אַתְוָון, דְּאִינוּן יו"ד ה"א וא"ו ה"א, דְסָלִיק לְחוּשְׁבָּן אָדָם, דְּמוּת אָדָם וַדַּאי דָּא שְׁכִינְתָּא דְאִיהִי דִיּוֹקְנֵיהּ (נ"א דיוקנא דאדם) וַעֲלָהּ אִתְּמַר (במדבר יב ח) וּתְמוּנַת יהו"ה יַבִּיט, וְהַאי מִסִּטְרָא דִלְבוּשָׁא, אֲבָל מִסִּטְרָא דְגוּפָא אִיהִי יִחוּדָא דְעַמּוּדָא דְאֶמְצָעִיתָא, אִיהוּ (נ"א איהי) חוֹתָמָא מִסִּטְרָא דְגוּפָא, וּבְגִין דְּאִיהוּ חוֹתָמָא, אָמְרַת שְׁכִינְתָּא לְגַבֵּי יהו"ה דְּאִיהוּ מִלְּגָאו, (שיר ח ו) שִׂימֵנִי כַחוֹתָם עַל לִבֶּךָ, דְּאַף עַל גַּב דְּאַנְתְּ תִּסְתַּלֵּק מִנִּי בְּגָלוּתָא, חוֹתָמָא דִילָךְ אִשְׁתָּאַר עִמִּי, וְלָא אִתְעַדֵּי מִנִּי לְעָלַם. 

קָם רַבִּי שִׁמְעוֹן וְאָמַר, סָבָא סָבָא, אֵימָא לָךְ קְרָא דְאוֹלִיפְנָא כְּגַוְונָא דָא שִׂימֵנִי כַחוֹתָם עַל לִבֶּךָ, שִׂימֵנִי חוֹתָם לָא כְּתִיב אֶלָּא כַחוֹתָם, אָמְרַת שְׁכִינְתָּא רִבּוֹן עָלְמִין, שִׂימֵנִי כַחוֹתָם, כְּהַהִיא רְשִׁימוּ דְחוֹתָמָא דִילָךְ, דְּאַף עַל גַּב דְּחוֹתָמָא אִשְׁתָּאַר בִּידָךְ, רְשִׁימוּ דִילֵיהּ בְּפִתְקָא אִיהוּ, וּמֵהַהוּא רְשִׁימוּ מִזְדַעִִזַעִין עִלָּאִין וְתַתָּאִין, כְּגַוְונָא דְמַלְכָּא דְאִיהוּ בִּשְׂרָא וּדְמָא, מַאי דְּרָשִׁים בְּפִתְקָא, רְשִׁימוּ דִילֵיהּ דְּחוֹתָמָא בִּידֵיהּ הוּא, וְאַף עַל גַּב דְּחוֹתָמָא בִּידֵיהּ אִשְׁתָּאַר, הָכִי דְחִילִין מֵרְשִׁימוּ דְחוֹתָמָא, כְּאִלּוּ הֲוָה מַלְכָּא, עַל אַחַת כַּמָּה וְכַמָּה אִי הֲוָה חוֹתָמָא. 

שִׂימֵנִי כַחוֹתָם עַל לִבֶּךָ, וְכִי מָאן חָמָא (נ"א שוי) חוֹתָמָא עַל לִבָּא, אֶלָּא אִלֵּין תְּפִלִּין, דְּאִינוּן רְצוּעִין דִּלְהוֹן תַּלְיָין עַל לִבָּא, וְאִלֵּין תְּפִלִּין דְּרֵישָׁא, וּתְפִלָּה דְיָד דְּאִיהוּ בִּשְׂמָאלָא לָקֳבֵל לִבָּא, וְדָא אִיהוּ כַחוֹתָם עַל לִבֶּךָ, וְכַּחוֹתָם עַל זְרוֹעִִךָ, תְּפִלָּה דְיָד, דְּאִינוּן רְשִׁימוּ דִשְׁמָא קַדִּישָׁא, דְאִיהוּ י' קַדֶּשׁ לִי כָּל בְּכוֹר, ה' וְהָיָה כִּי יְבִיאֲךָ, ו' שְׁמַע יִשְׂרָאֵל, ה' וְהָיָה אִם שָׁמוֹעַ, וּמֵהַהוּא רְשִׁימוּ מִזְדַעִִזַעִין אוּמִין דְּעָלְמָא, הֲדָא הוּא דִכְתִיב (דברים כח י) וְרָאוּ כָּל עַמֵּי הָאָרֶץ כִּי שֵׁם יהו"ה נִקְרָא עָלֶיךָ וְיָרְאוּ מִמֶּךָּ, וְהָכִי אוּקְמוּהוּ שֵׁם יהו"ה אִלֵּין תְּפִלִּין דְּרֵישָׁא. 

שִׂימֵנִי כַחוֹתָם דָּא אוֹת בְּרִית מִילָה, וְאוֹת דְּיֹמִין טָבִין, דְּאִיהוּ רְשִׁימוּ דִשְׁמָא קַדִּישָׁא, כְּגַוְונָא דָא (שם ל יב), מִ י יַ עֲלֶה לָּ נוּ הַ שָּׁמַיְמָה, רֵישֵׁי אַתְוָון (נ"א תיבין) מִילָה, וְסוֹפִי אַתְוָון יהו"ה, מָאן דְּנָטִיר הַאי רְשִׁימוּ, כְּאִלּוּ נָטִיר שְׁמָא קַדִּישָׁא, וּמָאן דִּמְשַׁקֵּר בְּהַאי רְשִׁימוּ, כְּאִלּוּ מְשַׁקֵּר בִּשְׁמָא קַדִּישָׁא, דְּהַאי אִתְקְרֵי חוֹתָמָא דְגוּשְׁפַּנְקָא דְמַלְכָּא. 

דְּכָל בַּר נַשׁ דְּנָטִיר הַאי רְשִׁימוּ לְתַתָּא, דְאִיהוּ אוֹת בְּרִית, אוֹת שַׁבָּת, אוֹת תְּפִלִּין, אוֹת דְּיֹמִין טָבִין, אִיהוּ רָשִׁים וְחָקִיק לְעִילָא, וְנָהִיר לְעִילָא, וּמִנֵּיהּ מִזְדַעִִזַעִין עִלָּאִין וְתַתָּאִין, כְּמָה דְאַתְּ אָמַר (שם כח י) וְרָאוּ כָּל עַמֵּי הָאָרֶץ כִּי שֵׁם יהו"ה נִקְרָא עָלֶיךָ שֵׁם יהו"ה וַדַּאי, דָּא הַהוּא רְשִׁימוּ דְאוֹת בְּרִית מִילָה, וְאוֹת דִּתְּפִלִּין, וְאוֹת דְּשַׁבָּת וְיֹמִין טָבִין, וּמָאן דִּמְשַׁקֵּר לְתַתָּא בֵּיהּ, אִתְעַבַּר גְּלִיפוּ דִילֵיהּ מִלְּעִילָא, בְּהַהוּא זִמְנָא שָׁלְטִין עֲלֵיהּ כָּל מְקַטְרְגִין עִלָּאִין וְתַתָּאִין. 

שִׂימֵנִי כַחוֹתָם דָּא נִשְׁמָתָא, דְּאִיהוּ רְשִׁימוּ דִילָהּ גְּלִיפָא לְעִילָא, כְּמָה דְאוּקְמוּהוּ בְּיַעֲקֹב, דִּיּוֹקְנוֹ שֶׁל יַעֲקֹב חֲקוּקָה בְּכִסֵּא הַכָּבוֹד, דְּכָל נִשְׁמָתִין דְּאִינוּן גְּזִירִין מִתַּמָּן, גְּלִיפוּ דִּלְהוֹן אִיהוּ חָקוּק לְעִילָא, וּרְשִׁימוּ דִלְהוֹן לְתַתָּא, וְהַהוּא גְלִיפוּ דִלְעִילָא אִיהוּ חוֹתָם, וּרְשִׁימוּ דִלְתַתָּא רְשִׁימוּ דְחוֹתָם, וּמִיָּד דִּרְשִׁימוּ דִגְלִיפוּ דְנִשְׁמָתָא אִיהוּ לְעִילָא, וּרְשִׁימוּ דִילָהּ לְתַתָּא, אִתְּמַר בָּהּ (בראשית כח יב) וְהִנֵּה מַלְאֲכֵי אלהי"ם עוֹלִים וְיֹרְדִים בּוֹ, סָלְקִין לְעִילָא וּמִסְתַּכְּלִין בְּדִיּוֹקְנָא דְנִשְׁמָתָא דְנַהֲרָא בְּהַהוּא גְלִיפוּ וּמִזְדַעִִזַעִין מִנֵּיהּ, נָחֲתִין לְתַתָּא וּמִסְתַּכְּלִין בִּרְשִׁימוּ דְהַהוּא דִיּוֹקְנָא דִלְתַתָּא, וְחָזָאן דְּלָא אִשְׁתַּנֵּי מִדִּיּוֹקְנָא דִלְעִילָא וְדָחֲלִין מִנֵּיהּ. 

שִׂימֵנִי כַחוֹתָם דָּא צְלוֹתָא, דְבָהּ אִיהוּ חָקִיק וְרָשִׁים חַ"י עָלְמִין, בְּתַמְנֵי סְרֵי בִּרְכָאָן דִּצְלוֹתָא, וְדָא אִיהוּ רְשִׁימוּ דְחוֹתָמָא בְּפִתְקָא, דְּאִיהִי אוֹרַיְיתָא, גְלִיפוּ דְאַתְוָון דְּחוֹתָמָא דָא צַדִּיק חַ"י עָלְמִין, חוֹתָמָא דָא עַמּוּדָא דְאֶמְצָעִיתָא, דְאִיהִי קְרִיאַת שְׁמַע, וְהִנֵּה מַלְאֲכֵי אלהי"ם עוֹלִים, בְּזִמְנָא דְאִיהוּ זוֹקֵף בְּשֵׁם סָלְקִין עִמֵּיהּ.  


Daf 66a

 בְּזִמְנָא דְאִיהוּ מָאִיךְ וְכוֹרֵעַ בְּבָרוּךְ נָחֲתִין עִמֵּיהּ, וַדָּאי אִיהוּ וְהִנֵּה מַלְאֲכֵי אלהי"ם עֹלִים וְיֹרְדִים בּוֹ, מַלְאֲכֵי אלהי"ם עֹלִים, בְּזִמְנָא דְאִיהוּ קָאִים בְּדִינָא קַיְימִין כֻּלְּהוּ וּמוֹלִיפִין עֲלֵיהּ זְכוּת, וְיוֹרְדִים בְּזִמְנָא דְנָצְחִין לֵיהּ בְּדִינָא וְנָחִית לְתַתָּא, כֻּלְּהוּ נָחֲתִין עִמֵּיהּ, כְּמָה דְאוּקְמוּהוּ בְיַעֲקֹב (בראשית כו ד) אָנֹכִי אֵרֵד עִמְּךָ מִצְרַיְמָה וְאָנֹכִי אַעַלְךָ גַם עָלֹה. 

שִׂימֵנִי כַחוֹתָם דָּא נִשְׁמָתָא דְאִיהִי חֲקוּקָה בְּכוּרְסַיָּיא, בְּזִמְנָא דְאִיהִי אִתְעָרָא לְתַתָּא בִּצְלוֹתָא, כָּרְסַיָּיא אִתְעַר לְעִילָא, כַחוֹתָם דָּא רוּחַ, דְּאִיהוּ צִיּוּרָא (דיש) (נ"א דש) חֲקִיקָא בְּמַלְאָכַיָּא, בְּזִמְנָא דְאִיהִי אִתְעָרָא לְתַתָּא בִצְלוֹתָא, מַלְאָכַיָּא אִתְעָרוּן עִמֵּיהּ לְעִילָא, עַל זְרוֹעִִךָ דָּא נַפְשָׁא, דְאִיהִי חֲקִיקָא בְּאַרְבַּע סִטְרִין דְּעָלְמָא, בְּזִמְנָא דְאִתְעָרָא אִיהִי בִּצְלוֹתָא לְתַתָּא, אַרְבַּע סִטְרִין דְּעָלְמָא מִתְעָרִין עִמָּהּ. 

נְשָׁמָה אִיהִי חוֹתָמָא, רוּחָא צִיּוּרָא דְאַתְוָון דְּאִנּוּן חֲקוּקִין בְּחוֹתָמָא, נַפְשָׁא רְשִׁימוּ דְאַתְוָון בְּחוֹתָמָא, דְאִינוּן רְשִׁימִין בְּצִיּוּרִין דְּבַר נַשׁ, כִּרְשִׁימוּ דְחוֹתָמָא בְּפִתְקָא, וּבְהַהוּא רִשׁוּמָא דְנַפְשָׁא אִשְׁתְּמוֹדָע פַּרְצוּפָא בְּגוּפָא דְבַר נַשׁ, מֵאָן אֲתַר אִיהוּ, וּבְגִין דָּא אוּקְמוּהוּ, בְּהַאי חוֹתָמָא כַּמָּה רְשִׁימִין אִית בֵּיהּ, אַרְבַּע, רְשִׁימוּ דְאַרְיֵה תַּמָּן, רְשִׁימוּ דְשׁוֹר תַּמָּן, רְשִׁימוּ דְנֶשֶׁר תַּמָּן, רְשִׁימוּ דִדְמוּת אָדָם תַּמָּן, וּמָאן אִיהוּ דְרָשִׁים לוֹן בְּחוֹתָמָא, יהו"ה אֱמֶת, דִּבְהַאי אַרְבַּע רְשִׁימִין אִינוּן כָּל בִּרְיָין דְּעָלְמָא. 

אֲבָל אוּמִין דְּעָלְמָא דְשַׁקְרוּ בֵיהּ, לַאו אִינוּן רְשִׁימִין בֵּיהּ, אֶלָּא בְחוֹתָמָא דְשִׁקְרָא, וְאִיהוּ נָחָשׁ דְּמַלֵּיל שִׁקְרָא עַל קוּדְשָׁא בְּרִיךְ הוּא, וּבְגִינֵיהּ אִתְּמַר בְּאֹרַח מַתְלָא, שִׁקְרָא לֵית לָהּ רַגְלִין, וְכַךְ חִוְיָא לֵית לֵיהּ רַגְלִין, עַל גְּחֹנְךָ תֵלֵךְ, וְעָתִיד קוּדְשָׁא בְּרִיךְ הוּא לְמַחָאָה שִׁקְרָא מֵעָלְמָא, כְּמָה דְאַתְּ אָמַר (ישעיה כה ח) וּמָחָה יהו"ה אלהי"ם דִּמְעָה מֵעַל כָּל פָּנִים וכו', דְּוַדַּאי הַאי חִוְיָא אִיהוּ מַלְאַךְ הַמָּוְת דְּקָטִיל לִבְנֵי נָשָׁא, וְגָרִים דִּמְעָה, דְּאִיהוּ אֵל אַחֵר, וּבְמַאי קָטִיל בְּסַם הַמָּוְת דִּילֵיהּ, דְּאִיהִי גֵיהִנָּם, וְדָא אִיהוּ סמא"ל. 

וּבְאִלֵּין פַּרְצוּפִין דְּחִוְויָין, אִתְגַּלְיָיא אִיהוּ לִבְנֵי נָשָׁא בְּאֹרַח שִׁקְרָא לְפַתָּאָה לוֹן, וְרָזָא דְמִלָּה (תהלים קכז א) אִם יהו"ה לֹא יִבְנֶה בַיִת שָׁוְא עָמְלוּ בוֹנָיו בּוֹ, וְלֵית לוֹן קִיּוּמָא, אֲבָל צִיּוּרִין דְּחַיוָן אִינוּן רְשִׁימִין בִּשְׁמָא דְקוּדְשָׁא בְּרִיךְ הוּא, בְּהַאי רְשִׁימוּ דִמְזוּזָה, דְּאִיהוּ שד"י מִלְּבָר יהו"ה מִלְּגָאו, וְהַאי אִיהוּ רְשִׁימוּ דִבְרִית מִילָה, שד"י מִלְּבָר יהו"ה מִלְּגָאו, שד"י הָא אוּקְמוּהָא ש תְּלַת אֲבָהָן, דְּאִינוּן תְּרֵין דְּרוֹעִין וְגוּפָא, אִלֵּין אִינוּן תְּלַת עַנְפִין דְּש', ד שְׁכִינְתָּא, י צַדִּיק אוֹת בְּרִית מִילָה, וְעַל הַאי שד"י אִתְּמַר (שמות ו ג) וָאֵרָא אֶל אַבְרָהָם אֶל יִצְחָק וְאֶל יַעֲקֹב בְּאֵ"ל שׁד"י, בְּהַאי שד"י, דְּאִיהוּ מִלְּבָר בִּמְזוּזָה, אֲבָל וּשְׁמִי יהו"ה דְּאִיהוּ מִלְּגָאו בַּמְּזוּזָה, דְאִיהִי תַרְעָא דְקוּדְשָׁא בְּרִיךְ הוּא, דְאִתְּמַר בָּהּ (תהלים קיח כ) זֶה הַשַּׁעַר לַיהו"ה, (שמות ו ג) לֹא נוֹדַעִִתִּי לָהֶם, (דברים ו ח). 

וּכְתַבְתָּם עַל מְזְזוֹת בֵּיתֶךָ וּבִשְׁעָרֶיךָ, אִלֵּין תְּרֵין סַמְכֵי קְשׁוֹט, זָז מָוְת מִן בֵּיתָא דְאִיהִי שְׁכִינְתָּא, וְלָא אִתְקַרִיב לְגַבָּהּ, הֲדָא הוּא דִכְתִיב (במדבר א יח) וְהַזָּר הַקָּרֵב יוּמָת, וְאַתְוָון דִּמְזְזוֹ"ת אִינוּן מַמָּשׁ זָ"ז מָוְ"ת, וּבְגִין דָּא מָאן דְּנָטִיר בְּרִית מִילָה דְאִיהוּ חוֹתָמָא דִילֵיהּ, זָז מָוְת מִנֵּיהּ, דְּאִיהוּ שָׂטָן, יֵצֶר הָרָע, רָע, טָמֵא, צְפוֹנִי, מַלְאַךְ הַמָּוְת, וְלָא יִתְקַרִיב לְגַבֵּיהּ, וְלָא יְמוּת עַל יְדֵיהּ. 

וּמָאן דִּמְשַׁקֵּר בִּבְרִית מִילָה, הוּא מְשַׁקֵּר בְּחוֹתָמָא דְמַלְכָּא, דְּאִיהוּ רָשִׁים בֵּיהּ שד"י מִלְּבָר יהו"ה מִלְּגָאו, מְנָא לָן מֵהַאי קְרָא מַשְׁמַע (דברים ל יב) מִ"י יַעֲלֶ"ה לָּנ"וּ הַשָּׁמַיְמָ"ה, רֵישֵׁי תֵּיבוֹת מִילָ"ה, סוֹפֵי תֵּיבוֹת יהו"ה, וּבְוַדַּאי מָאן דִּמְשַׁקֵּר בִּבְרִית מִילָה, אִסְתַּלַּק מִנֵּיהּ יהו"ה ושד"י, וְשַׁרְיָא עֲלֵיהּ שָׂטָן דְּאִיהוּ אֵל אַחֵר, חִוְיָא שַׁרְיָא בַּאֲתַר דְּיהו"ה מִלְּגָאו, וְסַם מָוְת שַׁרְיָא בַּאֲתַר דְּשד"י מִלְּבָר, וְדָא אִיהוּ דְאָמַר קְרָא (במדבר יט כ) אֶת מִקְדַּשׁ יהו"ה טִמֵּא וכו', אִם לָא תָב בִּתְיוּבְתָּא, וְסָבִיל כַּמָּה יִסּוּרִין  


Daf 66b

 לְאַעֲבָרָא הַהוּא חִוְיָא מִתַּמָּן, וּלְסַם הַמָּוְת דִּילֵיהּ, דְּאִיהִי צָרַעַת מַמְאֶרֶת, בְּכַמָּה מַרְעִין וּמַכְתָּשִׁין, עַד דְּלָא אִשְׁתָּאַר בֵּיהּ בִּשְׂרָא דְאִיהִי עַפְרָא, וְרָזָא דְמִלָּה (ויקרא יד מב) וְעָפָר אַחֵר יִקַּח וְטָח אֶת הַבָּיִת, בְּגִין דְּנָחָשׁ עָפָר לַחְמוֹ, עַד דְּיִתְפַּרְנֵס מֵהַהוּא בִּשְׂרָא לָא יָזוּז מִנֵּיהּ, וְעָנִי חָשׁוּב כַּמֵּת, מַה מִּיתָה אַנְפּוֹי מִשְׁתַּנְּיָין, כְּגַוְונָא דָא עָנִי אַנְפּוֹי מִשְׁתַּנְּיָן, וְהָא אוּקְמוּהוּ (תהלים יב ט) כְּרוּם זְלּוּת לִבְנֵי אָדָם, מַאי כְּרוּם זְלּוּת, אֶלָּא מָאן דְּאִצְטְרִיךְ לְבִרְיָיתָא אַנְפּוֹי מִשְׁתַּנְּיָין כַּכְּרוּם, וְכַמָּה נִשּׁוּכִין דְּיִסּוּרִין נָשִׁיךְ לֵיהּ הַהוּא חִוְיָא. 

וְלָא עוֹד אֶלָּא דְעָנִי חָשִׁיב כַּמְּצוֹרָע, מַה מְּצוֹרָע (ויקרא יג מה) וְרֹאשׁוֹ יִהְיֶה פָרוּעַ וכו', כַּךְ עָנִי, מַה מְּצוֹרָע מִחוּץ לַמַּחֲנֶה מוֹשָׁבוֹ, כַּךְ עָנִי עָרוֹם וְיָחֵף, וַעֲנִיּוּתָא אִיהִי לְיִשְׂרָאֵל בַּאֲתַר דְּצָרַעִִתָּא, וְאַרְבַּע דִּיּוֹקְנִין אִינוּן (ס"א גונין), כְּאַרְבַּע גַּוָּונִין דְּצָרַעַת, וְאִינוּן נֶגַע לָבָן אֲדַמְדָּם יְרַקְרַק בַּהֶרֶת שְׁחוֹרָה, הָא אַרְבַּע, וְכֻלְּהוּ אִית לוֹן אַתְרִין יְדִיעָאן בְּגוּפָא, וּמִנְּהוֹן אַתְיָין לִבְנֵי נָשָׁא כַּמָּה מַרְעִין, לָבָן וַאֲדַמְדָּם חֵלֶב טָמֵא וְכָבֵד, יְרַקְרַק מָרָה, בַּהֶרֶת שְׁחוֹרָה טְחוֹל, וּמִנְּהוֹן נְבִעִין אַרְבַּע מִינֵי מַרְעִין, וְאִינוּן מָרָה חִוָּורָא, מָרָה סוּמָקָא, מָרָה יְרוֹקָא, מָרָה אוּכָּמָא. 

וְאִם תָּב בִּתְיוּבְתָּא, נָחִית עֲלֵיהּ סַם חַיִּים דְּאִיהִי שְׁכִינְתָּא, וְאִתְּמַר בָּהּ (ישעיה ו י) וָשָׁב וְרָפָא לוֹ מֵאִלֵּין מִינֵי מַרְעִין, וּמְחַיֶּה לֵיהּ מִמִּיתָה דַעֲנִיּוּתָא, כְּמָה דְאַתְּ אָמַר (יחזקאל יא לב) וְהָשִׁיבוּ וִחְיוּ, דְּיִשְׂרָאֵל בְּזִמְנָא דְאִינוּן עֲנִיִּים קְרוּיִים מֵתִים, וּבְגִינַיְיהוּ אִתְּמַר שׁוּבוּ וִחְיוּ, וְלֵית עֲנִיּוּתָא כַּעֲנִיּוּתָא דְאוֹרַיְיתָא, דְּמָאן דְּלָא אִית בֵּיהּ אוֹרַיְיתָא אִתְקְרֵי מֵת, אַסְוָותָא דִילֵיהּ מַאי הוּא לְהַהוּא עָלְמָא, אוֹרַיְיתָא, דְאִתְּמַר בֵּיהּ (משלי ג יח) עִץ חַיִּים הִיא וְגוֹמֵר, וְאִיהִי אַסְוָותָא לְכָל מַרְעִין, כְּמָה דְאַתְּ אָמַר (שם ח) רִפְאוּת תְּהִי לְשָׁרֶךָ וכו'. 

שִׂימֵנִי כַחוֹתָם (שיר ח ו), מַאי חוֹתָם בְּהַאי אֲתַר, דָּא אוֹת שַׁבָּת וְיוֹם טוֹב, דְּאִיהוּ שָׁקִיל לִבְרִית מִילָה, כְּגַוְונָא דָא שַׁבָּ"ת, ש' לָקֳבֵל שִׁי"ן דְּשֵׁם שד"י, כְּלִילָא מִתְּלַת חֵיוָון עִלָּאִין, מִתְּלַת אֲבָהָן, ב' דָּא ד', דְּאִיהִי רְבִיעָאָה לַאֲבָהָן, וּרְבִיעָאָה לִתְלַת חֵיוָון, וְאִיהִי דְמוּת אָדָם, וְלַאו אָדָם, הֲדָא הוּא דִכְתִיב (יחזקאל א י) וּדְמוּת פְּנֵיהֶם פְּנֵי אָדָם, אֶלָּא מַאי אָדָם יו"ד ה"א וא"ו ה"א, שַׁבָּת בֵּיהּ שד"י, יהו"ה הוּא רְשׁוּת הַיָּחִיד רָחְבּוֹ אַרְבָּעָה וְגָבְהוֹ עֲשָׂרָה יו"ד ה"א וא"ו ה"א, י' דְּשד"י לָקֳבֵל אוֹת דְּשַׁבָּת וְיוֹמִין טָבִין, י' בֵּיהּ אִתְרְמִיזוּ עֲשַׂר סְפִירָן. 

הַאי רְשִׁימוּ אִיהוּ לִבְרָא דְמַלְכָּא, אֲבָל לְעַבְדָּא דְמַלְכָּא רְשִׁימוּ דִילֵיהּ שד"י, מִסִּטְרָא דְהַהוּא דְאִתְּמַר בֵּיהּ (ישעיה מג ז) כֹּל הַנִּקְרָא בִשְׁמִי וכו', וּמַאי נִיהוּ מטטרו"ן, דְּסָלִיק לְחֻשְׁבַּן שד"י, וְאִיהוּ אָדָם זְעִירָא בְדִיּוֹקְנָא דִלְעִילָא, וְדָא אִיהוּ אִם כַּבָּנִים אִם כַּעֲבָדִים וכו'. 

מָאן דְּאִיהוּ רְשִׁימוּ דְאַרְיֵה בְּחוֹתָמָא דִילֵיהּ אִיהוּ חִוָּור בְּאַנְפּוֹי, מָאן דְּאִיהוּ בְּחוֹתָמָא דְשׁוֹר אִיהוּ סוּמָקָא בְּאַנְפּוֹי, מָאן דְּאִיהוּ בְּחוֹתָמָא דְנֶשֶׁר אִיהוּ יְרוֹקָא בְּאַנְפּוֹי, מָאן דְּאִיהוּ בְּחוֹתָמָא דִדְמוּת אָדָם אִיהוּ אוּכָּם בְּאַנְפּוֹי, כְּגַוְונָא דְאוֹרַיְיתָא דְאִתְּמַר (שיר א ה) שְׁחוֹרָה אֲנִי וְנָאוָה. 

שִׂימֵנִי כַחוֹתָם, דָּא אוֹרַיְיתָא, דְאִתְּמַר בָּהּ (מלאכי ב ו) תּוֹרַת אֱמֶת הָיְתָה בְּפִיהוּ, וְאִיהִי כְלִילָא מֵעֲשַׂר אֲמִירָן דְּאִנּוּן י', וּמֵעֲשַׂר דִּבְּרָן דְּאִינוּן ה"ה, וּמַאי תּוֹרָה ו' כְּלִיל שִׁית יְמֵי בְרֵאשִׁית, עַל לִבֶּךָ דָּא ל"ב אלהי"ם בְּחוּשְׁבַּן ל"ב, דְּתַלְיָין מִן ו', דְּאִיהוּ ו' זִמְנִין טוֹב, וּבָהּ אִשְׁתַּלִּים (נ"א ו') שְׁמָא דְאַרְבְּעִין וּתְרֵין אַתְוָון, דִּבְהוֹן אִתְבְּרִיאוּ שְׁמַיָּא וְאַרְעָא וְכָל מַה דְּאִית בְּהוֹן, וְדָא אִיהוּ רָזָא כִּי יוֹם נָקָם בְּלִבִּי (ישעיה סג ד), לִבִּ"י סְלִיק מ"ב, וַיְכֻלּ"וּ ע"ב שְׁמָהָן דִּשְׁמָא מְפָרַשׁ, וַעֲלֵיהּ אִתְּמַר לְלִבִּי גִלִּיתִי, וּלְאֵבָרַי דְּאִנּוּן רְמַ"ח פִּקּוּדִין דְּאוֹרַיְיתָא לֹא גִלִּיתִי, וּבְהַאי וַיְכֻלּוּ (ה' בששי דאיהו בו', ודא איהי ויהי  


Daf 67a

 ערב ויהי בקר יום הששי, דהאי) ה' דְהַשִּׁשִּׁי אִיהוּ מַלְכוּת שְׁבִיעָאָה, וְאִיהִי אִתְקְרִיאַת ע"ב, וּבָהּ רְכִיב ו' לְמִפְרַק לְיִשְׂרָאֵל, הֲדָא הוּא דִכְתִיב (ישעיה יט א) הִנֵּה יהו"ה רוֹכֵב עַל עָ"ב קַל, בְּגִין דְּאִיהִי כְּלָלָא דִתְלַת אֲבָהָן, דְּתַלְיָין מִנְּהוֹן ע"ב שְׁמָהָן, וְאִתְכְּלִילָן בָּהּ, וְלָקֳבֵל תְּלַת אֲבָהָן אִתְּמַר בְּוַיְכֻלּוּ תְּלַת זִמְנִין שְׁבִיעִי, וְדָא אִיהִי רָזָא דְשַׁבָּ"ת, בַּ"ת ש, דְּאִינוּן וַיִּסַּע וַיָּבֹא וַיֵּט דְּאִתְכְּלִילָן בְּבַ"ת, בְּהַהִיא זִמְנָא חָלָה זְכוּת אֲבָהָן, דְּמִיּוֹמָא דְאִתְחֲרִיב בֵּי מַקְדְּשָׁא עָלְמָא אִתְקְרִי תֹהוּ וָבֹהוּ, מִתַּמָּן וְאֵילֵךְ אִתְקַיַּים קְרָא (תהלים פט ג) אָמַרְתִּי עוֹלָם חֶסֶד יִבָּנֶה, חֶסֶ"ד סְלִיק לְחוּשְׁבַּן ע"ב שְׁמָהָן. 

וְדָא רָזָא דְאִתְקַשַּׁר שְׁבִיעִי בְּיוֹמָא קַדְמָאָה, וּמָאן שְׁבִיעִי דָּא צַדִּיק אוֹת דְּשַׁבָּת וְיוֹמִין טָבִין, וְרָזָא דְמִלָּה חַי יהו"ה שִׁכְבִי עַד הַבֹּקֶר (רות ג יג), וְדָא בֹּקֶר דְּאַבְרָהָם, הַהוּא דְאִתְּמַר בֵּיהּ (בראשית יט כז) וַיַּשְׁכֵּם אַבְרָהָם בַּבֹּקֶר, וְאִיהוּ חֶסֶד דִּילֵיהּ, בְּגִין דִּבְהַאי חֶסֶד אִתְתַּקַּן כָּרְסַיָּיא דְאִיהִי נְפִילָה, הֲדָא הוּא דִכְתִיב (ישעיה טז ה) וְהוּכַן בַּחֶסֶד כִּסֵּא, וּבֵיהּ תָּקוּם, וְרָזָא דְמִלָּה וּבְחֶסֶד עוֹלָם רִחַמְתִּיךְ (שם נד ח), וְכָל סְפִירָן מִתְקַשְּׁרִין בִּימִינָא, בְּגִין דַּעֲלֵיהּ אִתְּמַר (דברים לג ב) מִימִינוֹ אֵשׁ דָּת לָמוֹ, מִימִינָא אִתְיַיהִיב אוֹרַיְיתָא, בְּגִין דָּא מוֹלִיךְ לִימִין מֹשֶׁה זְרוֹעַ תִּפְאַרְתּוֹ, וּבוֹקֵעַ מַיִם (ישעיהו סג יב) דְּאוֹרַיְיתָא מִתַּמָּן, מִה' דְאַבְרָהָם, לְמֶהֱוִי לֵיהּ בָּהּ שֵׁם עוֹלָם, וּבָהּ אִשְׁתַּלִּים ה' דְמֹשֶׁה, דְּאִיהִי בְמַשְׁכּוֹנָא לְגַבֵּיהּ דְאַבְרָהָם בְּמֹשֶׁה, דְאַיְיתֵי אוֹרַיְיתָא, עַד דְּיִפְרוֹק לִבְנוֹי, וְרָזָא דְמִלָּה כִּימֵי צֵאתְךָ מֵאֶרֶץ מִצְרָיִם אַרְאֶנּוּ נִפְלָאוֹת (מיכה ז טו). 

וְרָזָא דְפוּרְקָנָא בְּהַאי חוֹתָמָא אִיהוּ, דַּעֲלֵיהּ אִתְּמַר (ישעיהו נה יב) כִּי בְשִׂמְחָה תֵצֵאוּ וּבְשָׁלוֹם תּוּבָלוּן, בְּשִׂמְחָה סָלִיק לְחוּשְׁבַּן אָדֶ"ן דְּאִיהוּ אדנ"י, אֲרוֹן הַבְּרִית אָדוֹן כָּל הָאָרֶץ אִתְקְרֵי, בַּר מֵאָת ש' דְּאִיהוּ תְּלַת מֵאָה, וְאִינוּן תְּלַת אֲבָהָן דְּאִתְחַבְּרוּ בָהּ, וְאַתְוָון בְּשִׂמְחָ"ה אִיהִי מַחֲשָׁבָ"ה, ש תְּלַת אֲבָהָן בְּחַמָּה ה"ן, וְאִיהִי שְׁכִינְתָּא דְלֵית לָהּ יִחוּדָא אֶלָּא בְמִינָהּ, כְּמָה דְאַתְוָותָא דְה"ן, וְאִתְעֲבִידוּ עֲשָׂרָה וְאִתְעֲבִידוּ מֵאָה, כְּמָה דִשְׁכִינְתָּא כְּלִילָא כֻּלְּהוּ עֲשָׂרָה וְכֻלְּהוּ מֵאָה, וְהַיְינוּ דִכְתִיב (דברים י יד) הֵן לַיהו"ה אלהי"ך הַשָּׁמַיִם וּשְׁמֵי הַשָּׁמַיִם, וְרָזָא דְמִלָּה הֵן אדנ"י. 

וּבְשָׁלוֹם תּוּבָלוּן (ישעיהו נה יב), ש תְּלַת אֲבָהָן, ו"ו תְּרֵין מְשִׁיחִין, מ' ל"ב דְּוּבְשָׁלוֹ"ם סְלִיק ע"ב, וְדָא אִיהוּ דְאִתְּמַר (בראשית כח כא) וְשַׁבְתִּי בְשָׁלוֹם אֶל בֵּית אָבִי, שִׂמְחָה אִיהוּ דְאִתְּמַר בֵּיהּ (קהלת ט ז) לֵךְ אֱכוֹל בְּשִׂמְחָה לַחְמֶךָ וּשְׁתֵה בְלֶב טוֹב יֵינֶךָ, דָּא יַיִן הַמְשׁוּמָר בַּעֲנָבָיו, וַעֲלֵיהּ אִתְּמַר (תהלים כה יד) סוֹד יהו"ה לִירֵיאָיו, יַיִן טוֹב דָּא צַדִּיק, דְּאִתְּמַר בֵּיהּ (ישעיה נז א) הַצַּדִּיק אָבָד, וּמַאי אָבָד אָבַד הַהוּא נְבִיעוּ, וְאִשְׁתָּאַר נֶחרַב וְיָבֵשׁ בְּבַיִת רִאשׁוֹן וְשֵׁנִי. 

קָם סָבָא וְאָמַר אדנ"י בְּמַחֲשָׁבָה סָלְקָא, וְלַאו בְּחֻשְׁבַּן, וַעֲלֵיהּ אִתְּמַר (זכריה ב יז) הַ"ס כָּל בָּשָׂר מִפְּנֵי יהו"ה כִּי נֵעוֹר מִמְּעוֹן קָדְשׁוֹ, יִתְעַר בֵּיהּ כְּמָה דְאִתְעַר מִשִּׁנְתֵיהּ וְחָזַר לְשִׁנְתֵיהּ, עַד דְּיִתְעַר יהו"ה דְּאִיהוּ רַחֲמֵי, לְקַיְימָא בֵּיהּ וּבְרַחֲמִים גְּדוֹלִים אֲקַבְּצֵךְ (ישעיה נד ז), גְּדוֹלִים אִתְקְרִיאַת מִסִּטְרָא דְהָאֵ"ל הַגָּדוֹל דְּאִיהוּ חֶסֶד, וּשְׁכִינְתָּא בֵּיהּ סָלְקָא לְאִתְקְרֵי גְדוֹלָה, וּבֵיהּ וַדַּאי רָזָא דְפוּרְקָנָא, כְּגַוְונָא דָא יו"ד ה"א וא"ו ה"א יהו"ה, וָא"ו בֵּיהּ רָזָא דְפוּרְקָנָא, דְאִיהוּ רָשִׁים בִּשְׁמָא דְע"ב, דְּאִינוּן וָה"וּ אֲנִ"י וָה"וּ רֵישֵׁי תֵּיבִין וָא"ו, תְּלַת עֲשַׂר מְכִילָן דְּרַחֲמֵי דְאוֹרַיְיתָא, דְאִתְיְיהִיבַת מִימִינָא. 

אִשְׁתָּאַר יו"ד ה"א ה"א דְסָלִיק לְחֻשְׁבַּן ל"ב, וְאִיהוּ ב' מִן בְּרֵאשִׁית ל' לְעִינֵי כָּל יִשְׂרָאֵל, וְעוֹד אִיהוּ ל"ב אלהי"ם דְּעוֹבָדָא דִבְּרֵאשִׁית, דַּעֲלֵיהּ אִתְּמַר (ישעיהו סג ד) כִּי יוֹם נָקָם בְּלִבִּי וּשְׁנַת גְּאוּלַי בָּאָה, וּשְׁמָא דְע"ב אִיהוּ וַיְכֻלּ"וּ, בֵּיהּ אִשְׁתַּלִּים רָזָא דְפוּרְקָנָא, וַעֲלֵיהּ אִתְּמַר לְלִבִּ"י גִלִּיתִי דְאִיהוּ חוּשְׁבַּן וַיְכֻלּ"וּ, וּבֵיהּ אִתְקַיַּים קְרָא (תהלים פט ג) אָמַרְתִּי עוֹלָם חֶסֶד יִבָּנֶה, וּכְמָה דְנָפְקוּ מִמִּצְרַיִם בְּרָזָא דְע"ב שְׁמָהָן, כַּךְ יִפְקוּן בְּהוֹן כַּד יִפְרְקוּן בְּבַתְרַיְיתָא, בְּהַהוּא זִמְנָא חֶסֶד יהו"ה מָלְאָה הָאָרֶץ (שם לג ה), וַעֲלֵיהּ אִתְּמַר (ישעיהו נד ח) וְחַסְדִּי מֵאִתֵּךְ לֹא יָמוּשׁ, וּבְחֶסֶד עוֹלָם רִחַמְתִּיךְ, וּבְגִין דָּא שַׁבַּח דָּוִד לְקוּדְשָׁא בְּרִיךְ הוּא בְּגָלוּתָא דְאִיהִי שְׁאוֹל בְּהַאי חֶסֶד, כְּמָה דְאַתְּ אָמַר (תהלים פו יג) כִּי חַסְדְּךָ גָּדוֹל עָלָי וְהִצַּלְתָּ נַפְשִׁי מִשְּׁאוֹל תַּחְתִּיָּה. 

וְאִי אוּמִין  


Daf 67b

 דְּעָלְמָא דָחֲקִין לְהוּ לְיִשְׂרָאֵל יוֹתֵר מִדַּאי, קוּדְשָׁא בְּרִיךְ הוּא חָס עַל ד' מִן חֶסֶד דְּאִיהִי דָּלֵ"ת בְּגָלוּתָא, וְאִתְקַיַּים קְרָא בֵיהּ (ישעיה סו ז) בְּטֶרֶם תָּחִיל יָלָדָה, וְשַׁבְעִין תֵּיבִין דְּמִזְמוֹר יַעַנְךָ יהו"ה בְּיוֹם צָרָה (תהלים כ ב) אִינוּן לָקֳבֵל שִׁבְעִים שָׂרִים, דְּאִינוּן צִירִים וַחֲבָלִים דִּשְׁכִינְתָּא עִלָּאָה וְתַתָּאָה, דְּאַתְוָון ב' בֵּיהּ אִתְקְרִיאָן פַּלְטְרִין גְּדוֹלִים, הֲדָא הוּא דִכְתִיב (תהלים קיא ב) גְּדֹלִים מַעֲשֵׂי יהו"ה, וְקוּדְשָׁא בְּרִיךְ הוּא בֵּיהּ אִתְקְרִי גָּדוֹל, כְּמָה דְאַתְּ אָמַר (שם קמז ה) גָּדוֹל אֲדוֹנֵינוּ וְרַב כֹּחַ, וּבֵיהּ סָלְקִין יִשְׂרָאֵל לִגְדוּלָה. 

וּשְׁכִינְתָּא בָּהּ אִתְּמַר (שמות לג כא) הִנֵּה מָקוֹם אִתִּי, בְּהַהוּא זִמְנָא אִתְקַיַּים בָּהּ קְרָא (תהלים לד ד) גַּדְּלוּ לַיהו"ה אִתִּי, וּבָהּ (נ"א וביה) אִתְּמַר בְּקוּדְשָׁא בְּרִיךְ הוּא בְּהַהוּא זִמְנָא כִּי גָדוֹל אַתָּה וְגוֹמֵר (שם פו י), וּבֵיהּ עוֹשֶׂה גְדוֹלוֹת עַד אֵין חֵקֶר (איוב ט י), וְדָא אִיהוּ חֶסֶ"ד, בֵּיהּ וַיְכֻלּוּ, ה' בַּשִּׁשִּׁי (נ"א וביה ויכלו בהששי), בְּגִין דְּבֵיהּ ה' דְאַבְרָהָם אָזִיל ו' לְגַבָּהּ, מִיָּד יִתְעַר י"ה לִקְרָבָא, הֲדָא הוּא דִכְתִיב (שמות יז טז) כִּי יָד עַל כֵּס י"ה, וְשִׁשִּׁי אִיהוּ אֶלֶף שְׁתִיתָאָה, שְׁבִיעִי יְסוֹד, בֵּיהּ אִתְכְּלִילוּ וְאִתְיַיחֲדוּ שִׁית סְפִירָן, הֲדָא הוּא דִכְתִיב (בראשית ב א) וַיְכֻלּוּ הַשָּׁמַיִם וְהָאָרֶץ, דָּא קוּדְשָׁא בְּרִיךְ הוּא וּשְׁכִינְתָּא, דְאִינוּן ו"ה, יוֹם הַשִּׁשִּׁי בְּגִין דַּעֲלֵיהּ אִתְּמַר (ד"ה א כט יא) כִּי כֹל בַּשָּׁמַיִם וּבָאָרֶץ, וְתַרְגּוּמוֹ דַאֲחִיד בִּשְׁמַיָּא וּבְאַרְעָא, וְדָא אִיהוּ כֹ"ל, וַעֲלֵיהּ אִתְּמַר (בראשית ב א) וְכָל צְבָאָם, מַאי צְבָאָם תְּרֵי סַמְכֵי קְשׁוֹט. 

וּבֵיהּ אִתְקְרִיאוּ תְּלַת אֲבָהָן שְׁבִיעִיּוֹת, כְּמָה דְאַתְּ אָמַר (שם) וַיְכַל אלהי"ם בַּיּוֹם הַשְּׁבִיעִי, וַיִּשְׁבּוֹת בַּיּוֹם הַשְּׁבִיעִי, וַיְבָרֶךְ אלהי"ם אֶת יוֹם הַשְּׁבִיעִי, וַיְבָרֶךְ אוֹתוֹ מִסִּטְרָא דִבְרָכָה, וַיְקַדֵּשׁ אוֹתוֹ מִסִּטְרָא דִקְדוּשָׁה, וַיִּשְׁבּוֹת בּוֹ מִסִּטְרָא דְיִחוּד, וְדָא אִיהוּ וַיְכֻלּוּ, דְאִתְכְּלִילוּ בֵּיהּ תְּלַת אֲבָהָן, דְּאִינוּן בְּרָזָא דִשְׁמָא דְע"ב, כְּגַוְונָא דְע"ב תֵּיבִין, גְּבוּרָ"ה כְּלָלָא דְרי"ו אַתְוָון דְּאִית בִּשְׁמָא דְע"ב, עַמּוּדָא דְאֶמְצָעִיתָא דְאִיהוּ ו' כְּלִיל כֹּלָּא, וְדָא אִיהוּ רָזָא (שמות לד ו) וַיַּעֲבֹר יהו"ה עַל פָּנָיו, ע"ב רי"ו יהו"ה, עַל פָּנָיו מַאי פָּנָיו, אַנְפּוֹי דָּא וָא"ו י"ג מְכִילָן דְּרַחֲמֵי, דְאִתְּמַר בְּהוֹן (ישעיהו נד ז) וּבְרַחֲמִים גְּדוֹלִים אֲקַבְּצֵךְ, גְּדוֹלִים וַדַּאי מִסִּטְרָא דְחֶסֶד, דְּאִיהוּ הָאֵ"ל הַגָּדוֹל. 

וְכֹלָּא אִתְכְּלִיל בַּשְּׁבִיעִית דְּאִיהִי מַלְכוּת, הַ שְׁבִיעִי ה' וַדַּאי בְּכָל שְׁבִיעִיּוֹת כְּלִילָא, וְאִיהִי ה' דְיוֹם הַשִּׁשִּׁי, יוֹם דָּא צַדִּיק, עֲלֵיהּ אִתְּמַר (זכריה יד ט) וְהָיָה יהו"ה לְמֶלֶךְ עַל כָּל הָאָרֶץ וְגוֹמֵר, אִיהוּ יוֹם הַשִּׁשִּׁי, וְיוֹם הַשְּׁבִיעִי יוֹם דְּכֻלְּהוּ יוֹמִין, וַעֲלֵיהּ אִתְּמַר (רות ג יג) שִׁכְבִי עַד הַבֹּקֶר, וְדָא הוּא בֹּקֶר דְּאַבְרָהָם, דִּכְתִיב (בראשית יט כז) וַיַּשְׁכֵּם אַבְרָהָם בַּבֹּקֶר, וַיַּשְׁכֵּם לְפוּרְקָנָא, וּבֵיהּ הַבֹּקֶר אוֹר, דְּאִתְּמַר בֵּיהּ (משלי ו כג) וְתוֹרָה אוֹר, וְהַאי אִיהוּ אוֹר דְּאִתְּמַר בֵּיהּ (שמות י כג) וּלְכָל בְּנֵי יִשְׂרָאֵל הָיָה אוֹר, וְאִיהוּ פֶּסַח דְּרוֹעָא יְמִינָא, וּבֵיהּ עֲתִידִין לִיגָאֵל. 

דָּבָר אַחֵר שִׂימֵנִי כַחוֹתָם עַל לִבֶּךָ (שיר ח ו), הַאי קְרָא עַל שְׁכִינְתָּא אִתְּמַר דְּאִיהִי בְגָלוּתָא, חוֹתָם לָא כְּתִיב, אֶלָּא כַחוֹתָם, כְּהַהוּא חוֹתָם דְּגוּשְׁפַּנְקָא דְאִיהִי חוֹתָם אֱמֶת, וּבָהּ (נ"א ודא) חָתְמֵנוּ לְחַיִּים, וּמַאי נִיהוּ הַאי חוֹתָם דְּבָהּ חַיִּים, אֶלָּא דָא עִץ הַחַיִּים, דְּבֵיהּ בָּנֵי חַיֵּי וּמְזוֹנֵי נָפְקִין, עִץ וַדַּאי הַהוּא דְאִתְּמַר בֵּיהּ עִץ הַחַיִּים מַהֲלַךְ חָמֵשׁ מֵאוֹת שָׁנָה, וְהַאי עִץ אִיהוּ ו', מַהֲלַךְ חָמֵשׁ מֵאוֹת שְׁנִין דָּא ה', הַחַיִּים אִינוּן אַבָּא וְאִימָּא דְאִינוּן י"ה, י' אִיהוּ חָכְמָה, וּמְנָלָן דְּאִתְקְרֵי חַיִּים, כְּמָה דְאַתְּ אָמַר (קהלת ז יב) וְהַחָכְמָה תְּחַיֶּה בְעָלֶיהָ, ה' בֵּיהּ אִימָּא עִלָּאָה, מְנָא לָן דְּאִתְקְרֵי חַיִּים, כְּמָה דְאַתְּ אָמַר (משלי ג יא) עִץ חַיִּים הִיא וַדַּאי, וְתַרְוַיְיהוּ (שם ד כב) כִּי חַיִּים הֵם לְמוֹצְאֵיהֶם. 

וּשְׁכִינְתָּא תַּתָּאָה אִיהוּ רִישּׁוּמָא בְּהַאי חוֹתָמָא דְאִיהוּ חוֹתָם אֱמֶת, וְכָל צִיּוּרִין דְּהַאי חוֹתָמָא אִינוּן רְשִׁימִין בָּהּ, לְאִשְׁתְּמוֹדְעָא דְאִיהִי צִיּוּרָא דְעַמּוּדָא דְאֶמְצָעִיתָא, דְאִיהוּ אֱמֶת, אָדָם (ס"א דא איהו) חוֹתָם דִּילֵיהּ יו"ד ה"א וא"ו ה"א, אִיהוּ חָתִים בֵּיהּ לְחַיִּים, וּמִנֵּיהּ יָרְתִין בְּנֵי יִשְׂרָאֵל בָּנֵי חַיֵּי וּמְזוֹנֵי, חַיֵּי מִסִּטְרָא דְאַבָּא וְאִימָּא דְאִינוּן י"ה, בָּנֵי מִסִּטְרָא  


Daf 68a

 דְעַמּוּדָא דְאֶמְצָעִיתָא, דְעַל (נ"א ועל) שְׁמֵיהּ אִתְקְרִיאוּ יִשְׂרָאֵל לְתַתָּא בְּנִי בְכֹרִי יִשְׂרָאֵל, וְאִיהוּ ו', מְזוֹנֵי, מִסִּטְרָא דְה' דְאִיהִי הַמּוֹצִיא לֶחֶם מִן הָאָרֶץ, וּבְזִמְנָא דְיָרְתִין מִנֵּיהּ אִלֵּין תְּלַת (נ"א תרין) דַּרְגִּין דִּכְלִילָן בִּשְׁמֵיהּ, אִתְקְרִיאוּ יִשְׂרָאֵל לְתַתָּא בְּנוֹי דְּקוּדְשָׁא בְּרִיךְ הוּא, כְּמָה דְאַתְּ אָמַר (דברים יד א) בָּנִים אַתֶּם לַיהו"ה אלהיכ"ם, וּבְזִמְנָא דְיָרְתִין יִשְׂרָאֵל מִשְּׁמוֹי דְּקוּדְשָׁא בְּרִיךְ הוּא אִלֵּין תְּלַת בָּנֵי חַיֵּי וּמְזוֹנֵי, אִתְּמַר בְּהוֹן (שיר ח ו) כִּי עַזָּה כַמָּוְת אַהֲבָה, תַּקִּיפָא אִיהִי מִמִּיתָה אַפְרָשׁוּתָא דְקוּדְשָׁא בְּרִיךְ הוּא מִבְּנוֹי, וּמְנָלָן דְּאַפְרָשׁוּתָא אִית בֵּין קוּדְשָׁא בְּרִיךְ הוּא וּבְנוֹי, הָכָא אוֹכַח, (ישעיה נט ב) כִּי אִם עֲוֹנוֹתֵיכֶם הָיוּ מַבְדִּילִים וכו', וְקָשָׁה אִיהִי מִמִּיתָה, וַעֲלָהּ אִתְּמַר (רות א יז) כִּי הַמָּוְת יַפְרִיד בֵּינִי וּבֵינֵךְ. 

וּבְזִמְנָא דְיִשְׂרָאֵל מְקַיְּימִין פִּקּוּדַיָּא דְאוֹרַיְיתָא בִּרְחִימוּ, קָשָׁה כִשְׁאוֹל קִנְאָה (שיר ח ו), דִמְקַנֵּא קוּדְשָׁא בְּרִיךְ הוּא עַל סמא"ל וְעַל נוּקְבֵיהּ, דְּאִינוּן גָּרְמִין לְבַר נַשׁ מִיתָה בְּחוֹבַיְיהוּ, וְגָרְמִין לוֹן לְמֶחטֵי, וּבְגִין דָּא עָתִיד קוּדְשָׁא בְּרִיךְ הוּא לְנַטְלָא נוּקְמָא מִנַּיְיהוּ, וּלְאַעֲבָרָא לוֹן מִן עָלְמָא, דְסמא"ל וְנוּקְבָא דִילֵיהּ אִיהִי מִיתָה, דְאִיהִי לִילִי"ת מַלְאַךְ הַמָּוְת יֵצֶר הָרָע, דְּנוּקְבָא אִיהִי עִם דְּכוּרָא, וּדְכוּרָא עִם נוּקְבָא, וְהַאי מְנָלָן, קְרָא אוֹכַח דִּכְתִיב (בראשית ג יז) בְּעִצָּבוֹן תֹּאכֲלֶנָּה, אָדָם חָאב בְּנוּקְבָא אִתְיַיהִיב לֵיהּ יֵצֶר הָרָע נוּקְבָא, חַוָּה חָבַת בִּדְכוּרָא אִתְיַיהִיב לָהּ יֵצֶר הָרָע מִדְּכוּרָא, וַעֲלָהּ אִתְּמַר (שם טז) בְּעִִצֶב תֵּלְדִי בָנִים, וְדָא אִיהוּ כִּי עַזָּה כַמָּוְת אַהֲבָה וכו' (שיר ח ו). 

וְעוֹד כִּי עַזָּה כַמָּוְת אַהֲבָה, אִם יִשְׂרָאֵל יִתְעַרוּן לָהּ לְהַאי אַהֲבָה קֳדָם זִמְנָא, צְרִיכִין לְאַתְעָרָא לָהּ כִּדְקָא יָאוּת, וְאִי לַאו לָא יִתְעַרוּן לָהּ, הֲדָא הוּא דִכְתִיב (שיר השירים ג ה) הִשְׁבַּעִִתִּי אֶתְכֶם בְּנוֹת יְרוּשָׁלַם בִּצבאו"ת אוֹ בְּאַיְלוֹת הַשָּׂדֶה וְגוֹמֵר, דְּאוֹמָאָה אִיהִי דְלָא שַׁרְיָא עַל כָּרְסַיָּיא עַד דְּנָטִיל נוּקְמָא מֵעֲמָלֵק, דְּחִלֵּל תְּרֵין אַתְוָון דְּאִינוּן י"ה, דְּנָפִיק מִן מִילָ"ה מָ"ל י"ה, וּבְגִין דָּא (שמות יז טז) כִּי יָד עַל כֵּס י"ה וְדָא א. 

וְכַד מָטָא זִמְנָא לְנַקְמָא מִנֵּיהּ, וְשַׁלְהוֹבִין דְּאֶשָּׁא נָפְקִין מֵהַאי י"ה, כְּמָה דְאַתְּ אָמַר (שיר ח ו) רְשָׁפֶיהָ רִשְׁפֵּי אֵשׁ שַׁלְהֶבֶת י"ה, וְאִינוּן שַׁלְהוֹבִין דְּאִישׁ וְאִשָּׁה, דְּתַמָּן אֵ"שׁ אֵ"שׁ, וְתַמָּן י"ה, אִישׁ כְּמָה דְאַתְּ אָמַר (שמות טו ג) יהו"ה אִישׁ מִלְחָמָה, דְנָטִיל נוּקְמִין מִפַּרְעֹה וּמֵעַמֵּיהּ, אִשָּׁה דָא שְׁכִינְתָּא דְאִתְּמַר בָּהּ (משלי יח כב) מָצָא אִשָּׁה מָצָא טוֹב וְגוֹמֵר. 

דָּבָר אַחֵר שִׂימֵנִי כַחוֹתָם, כֹּ"חַ תָּ"ם, כֹּ"חַ דָּא שְׁכִינְתָּא עִלָּאָה, כֹּ"חַ מָ"ה מִן חָכְמָה, וַעֲלָהּ אִתְּמַר (במדבר יד יז) וְעַתָּה יִגְדַּל נָא כֹּחַ אדנ"י, תָּ"ם דָּא יִשְׂרָאֵל דִּלְעִילָא, דְעַל שְׁמֵיהּ אִתְקְרִי יַעֲקֹב תָּם, כְּמָה דְאַתְּ אָמַר (בראשית כה כז) וְיַעֲקֹב אִישׁ תָּם, וּבְגִין דְּאִיהוּ דִיּוֹקְנָא דְחוֹתָם אֱמֶת דִּלְעִילָא, אִתְּמַר בֵּיהּ (מיכה ז כ) תִּתֵּן אֱמֶת לְיַעֲקֹב, וּמָאן דְּאִשְׁתַּדַּל בְּאוֹרַיְיתָא דְאִתְקְרֵי תּוֹרַת אֱמֶת, דִּיּוֹקְנֵיהּ חֲקִיקָא לְעִילָא בְּהַהוּא חוֹתָם אֱמֶת, וּמָאן דִּמְשַׁקֵּר בָּהּ כְּאִלּוּ אַפִּיל אוֹרַיְיתָא לְתַתָּא, הֲדָא הוּא דִכְתִיב (דניאל ח יב) וְתַשְׁלֵךְ אֱמֶת אַרְצָה, וּבְהַהוּא זִמְנָא נָפִיל דִּיּוֹקְנֵיהּ וְחוֹתָמֵיהּ לְתַתָּא, וְנָפִיל מַזָּלֵיהּ, וְאִסְתַּלַּק הַהוּא כֹּחַ מִנֵּיהּ, בְּהַהוּא זִמְנָא סמא"ל וְחֵילֵיהּ דְּאִינוּן חֵיוָון וּבְעִירָן וְעוֹפִין מְסָאֲבִין רָדְפִין אַבַּתְרֵיהּ, הֲדָא הוּא דִכְתִיב (איכה א ו) וַיֵּלְכוּ בְלֹא כֹחַ לִפְנֵי רוֹדֵף. 

אִם תָּב בִּתְיוּבְתָּא תָּב הַהוּא כֹּחַ לְגַבֵּיהּ דְּאִיהִי שְׁכִינְתָּא עִלָּאָה, בְּהַהוּא זִמְנָא אִתְקַיַּים בֵּיהּ (ישעיה מג ד) וְאֶתֵּן אָדָם תַּחְתֶּיךָ וּלְאֻמִּים תַּחַת נַפְשֶׁךָ, מַאי אָדָם הָא אוּקְמוּהוּ אַל תִּקְרֵי אָדָם אֶלָּא אֱדוֹם, וּלְאוּמִּים וּלְאֹם מִלְאוֹם יֶאֱמָץ (בראשית כה כג), בְּהַהוּא זִמְנָא אוּמָה דְיִשְׂרָאֵל יִתְקְפוּן (נ"א יתגברון) עַל אוּמָה דְעִשָׂו, בְּחֵילָא דְהַאי כֹּחַ דְּאִתְלַבַּשׁ בְּשֶׁבַע תֵּיבִין דְּעוֹבָדָא דִבְּרֵאשִׁית, כ"ח אַתְוָון שְׁכִינְתָּא עִלָּאָה, שֶׁבַע תֵּיבִין כְּלִילָן בִּשְׁכִינְתָּא תַּתָּאָה. 

וְהַאי כֹּ"חַ אִיהוּ רָזָא דְכ"ח פִּרְקִין דְּעִִשֶׂר אֶצְבָּעוֹת, דִּבְהוֹן וְהָיָה כַּאֲשֶׁר יָרִים מֹשֶׁה יָדוֹ וְגָבַר יִשְׂרָאֵל (שמות יז יא), וּבְגִין דָּא אוּקְמוּהוּ זִכְרוֹנָם לִבְרָכָה לְמִי נוֹשְׂאִים כַּפַּיִם לְרוּם הַשָּׁמַיִם, דְּצָרִיךְ הַאי כֹּחַ לְסַלְקָא לֵיהּ לְגַבֵּי חָכְמָה, וְדָא אִיהוּ רוּם שָׁמַיִם, וְאִיהוּ יו"ד ה"א וא"ו ה"א דְשָׁארֵי בְּעִִשֶׂר אֶצְבְּעָן, עַל הַאי כֹּחַ, וְאִיהוּ חָכְמָה כֹּ"חַ מָ"ה, וְהַאי כֹּחַ עֲלֵיהּ אִתְּמַר (דניאל א ד) וַאֲשֶׁר כֹּחַ בָּהֶם לַעֲמוֹד בְּהֵיכַל הַמֶּלֶךְ, לַעֲמוֹד בִּצְלוֹתָא דַעֲמִידָה, בְּהֵיכַל הַמֶּלֶךְ סְתָם דָּא אדנ"י דְּסָלִיק לְחוּשְׁבַּן הֵיכָ"ל, וְהַאי כֹּ"חַ אִיהוּ רָזָא (דברים ו ד) דְיהו"ה אלהינ"ו 


Daf 68b

 יהו"ה, כוז"ו במוכס"ז כוז"ו, וַעֲלֵיהּ אִתְּמַר כָּל הָעוֹנֶה אָמֵן יְהֵא שְׁמֵיהּ רַבָּא מְבָרַךְ בְּכָל כֹּחוֹ, דְאִיהוּ כֹחַ דְּאִתְלַבַּשׁ בִּתְרֵין דְּרוֹעִין דְּאִינוּן חֶסֶד וּגְבוּרָה, וְצָרִיךְ לְסַלְקָא לֵיהּ לְגַבֵּי י' דְּאִיהוּ רוּם שָׁמַיִם, וּלְנַחְתָא לֵיהּ לְגַבֵּי ו' דְאִיהוּ שָׁמַיִם, דַּעֲלֵיהּ אִתְּמַר (מלכים א א לב) וְאַתָּה תִּשְׁמַע הַשָּׁמַיִם, כַּד נָחֲתָא לֵיהּ לְגַבֵּי עַמּוּדָא דְאֶמְצָעִיתָא, לְמִפְרַק בָּהּ לְיִשְׂרָאֵל בְּנוֹי, וְכַד סָלִיק לָהּ לְגַבֵּי רוּם הַשָּׁמַיִם דְּאִיהִי י', לְמֵיטַל נוּקְמָא מֵעֲמָלֵק. 

וְדָא אִיהוּ וְהָיָה כַּאֲשֶׁר יָרִים מֹשֶׁה יָד"וֹ (שמות יז יא), וְאִיהוּ יַד ו', וְאִיהוּ יוּ"ד, וְאִיהוּ י"ה, וּלְבָתַר נָחִית הַאי כֹּ"חַ לְגַבֵּי וָא"ו, דְּאִיהוּ י"ג מְכִילָן דְּרַחֲמֵי, לְמִפְרַק לִבְנוֹי דְּיִשְׂרָאֵל, כְּמָה דְאַתְּ אָמַר (ישעיה נד ז) וּבְרַחֲמִים גְּדוֹלִים אֲקַבְּצֵךְ, וְכ"ח בְּהַאי וָא"ו אִשְׁתַּלִּים וְאִתְעֲבִיד אֵ"ם, בְּהַהוּא זִמְנָא (בראשית ג כ) כִּי הִיא הָיְתָה אֵ"ם כָּל חָ"י, וְדָא חַ"י עָלְמִין, דְּבָהּ אִתְמַלֵּי וְאִשְׁתַּלִּים בְּחַ"י בִּרְכָאָן דִּצְלוֹתָא. 

הֵ"א הֵ"א תַּלְיָין מִן תְּרֵין ה"ה, דְּאִינוּן הֵ"א הֵ"א בְּחוּשְׁבָּנָא י"ב, וּמִנַּיְיהוּ תַּלְיָין אַתְוָון כְּפוּלִים, וְאִינוּן תַּלְיָין מִן תְּרֵין ה"ה פְּשׁוּטוֹת, וּבְהוֹן סָלְקִין לְחוּשְׁבַּן יָ"ד, וְדָא אִיהִי כִּי יָ"ד עַל כֵּס י"הּ (שמות יז טז), וְכֵן וָא"ו י"ג מְכִילִין דְּתַלְיָין מִן ו"ו פְּשׁוּטָה, וּבָהּ אִשְׁתַּלִּים י"ד, וְדָא אִיהוּ יָד לְיָד לֹא יִנָּקֶה רָע (משלי יא כא), דָּא עֲמָלֵק, לְעִילָא וְתַתָּא נָטִיל נוּקְמָא מִינֵיהּ, נָטִיל נוּקְמָא לְעִילָא בְּיָ"ד, וּלְתַתָּא בְּיָ"ד, וְדָא אִיהוּ הִנֵּה יַ"ד יהו"ה הוֹיָה (שמות ט ג), ו' ו' הֵ"א (נ"א ו' וה"א עם ו') וְה"ה אִינוּן כ"ח, יוּ"ד כ' וְתַלְיָין מִן י' פְּשׁוּטָה הֲרֵי כ"א, כְּחוּשְׁבַּן אהי"ה, וְסָלִיק כֹּלָּא מ"ט אַנְפִּין דְּאוֹרַיְיתָא, כְּגַוְונָא דָא כֹּ"חַ דְּאִיהוּ תְמַנְיָא וְעִִשְׂרִין, אהי"ה דְּאִיהוּ כ"א, הֲרֵי מ"ט, וְכֹלָּא יו"ד ה"א וא"ו ה"א, יהו"ה, יו"ד ה"א וא"ו ה"א מ"ה, יהו"ה ד', סָלִיק מ"ט. 

לְבוּשָׁא דְיוּ"ד חֶסֶד, לְבוּשָׁא דְהֵ"א גְבוּרָה, לְבוּשָׁא דְוָא"ו תִּפְאֶרֶת, לְבוּשָׁא דְהֵ"א מַלְכוּת, נֶצַח קִשּׁוּרָא דִילֵיהּ חֶסֶד, הֲדָא הוּא דִכְתִיב (תהלים טז יא) נְעִימוֹת בִּימִינְךָ נֶצַח, הוֹד קִשּׁוּרָא דִילֵיהּ גְּבוּרָה, צַדִּיק קִשּׁוּרָא דִילֵיהּ עַמּוּדָא דְאֶמְצָעִיתָא, דְּגוּף וּבְרִית חַשְׁבִינָן חָד, מַלְכוּת שְׁלִימוּ דִלְהוֹן, אִיהִי שְׁלִימוּ דְעִלָּאִין וְתַתָּאִין. 

כֶּתֶר עִִלְיוֹן דָּא אִיהוּ שְׁלִימוּ דְחַמְשִׁין שַׁעֲרֵי בִינָה, וְדָא אִיהוּ דְלָא אִתְיַיהִיב לְמֹשֶׁה, דַעֲלֵיהּ אִתְּמַר (איוב כא ז) נָתִיב לֹא יְדָעוֹ עָיִט, וַעֲלֵיהּ אָמְרוּ זִכְרוֹנָם לִבְרָכָה בְּמוּפְלָא מִמָּךְ אַל תִּדְרוֹשׁ וכו', בְּגִין דְּאִיהוּ מָקוֹר דְּלֵית לֵיהּ סוֹף, וּבִמְקוֹרָא דְלֵית לֵיהּ סוֹף מָאן יְכִיל לְאַשָּׂגָא וּלְאַשְׁכָּחָא לֵיהּ (סיפא). 

קָם סָבָא וְשָׁאִיל וְאַמַּאי אִתְקַשַּׁר נֶצַח עִם חֶסֶד כְּמָה דְאוּקִימְנָא נְעִימוֹת בִּימִינְךָ נֶצַח (תהלים טז יא), וְכֵן הוֹד עִם גְּבוּרָה, אֶלָּא בְּגִין דִּדְרוֹעָא יְמִינָא לָא אִית בֵּיהּ אֶלָּא תְּלַת פִּרְקִין, וְכֵן בִּשְׂמָאלָא, וּבְגִין דָּא אִתְקַשַּׁר שׁוֹקָא יְמִינָא דְאִית בָּהּ תְּלַת פִּרְקִין עִם דְּרוֹעָא יְמִינָא לְשַׁרְיָא בֵּיהּ הֵ"א, וְכֵן דְּרוֹעָא שְׂמָאלָא עִם שׁוֹקָא שְׂמָאלָא לְשַׁרְיָא בֵּיהּ הֵ"א, וְכֵן גּוּף וּבְרִית אִינוּן ו' ו', וְשַׁרְיָא בְהוֹן א דְּאִיהִי אִימָּא, וְאִתְעֲבִידוּ י"ג וָא"ו, יוּ"ד שַׁרְיָין בְּעִִשֶׂר אֶצְבְּעָאן דִּידַיִן וּבְעִִשֶׂר אֶצְבְּעָאן דְּרַגְלִין, מִשׁוּם דְּאַתְחַלְתָּא דִשְׁמָא קַדִּישָׁא מֵחָכְמָה שַׁרְיָא דְאִיהִי בְאֶצְבְּעָן. 

כֶּתֶר עִלָּאָה שַׁרְיָא בְרֵישָׁא דְבַר נַשׁ, דְּתַמָּן מַחֲשָׁבָה סְתִימָאָה, וּכְמָה דְמַחֲשָׁבָה אִיהִי סְתִימָא, כַּךְ אִיהוּ סָתִים, אֵין סוֹף אִתְקְרֵי מִלְּגָאו, כֶּתֶר עִלָּאָה מִלְּבָר, כִּתְרָא דְרֵישָׁא עִלָּאָה, אַרְבַּע יְסוֹדִין דְּגוּפָא בְּהוֹן שַׁרְיָא יהו"ה, וְדָא אִיהוּ כֹּל הַנִּקְרָא בִשְׁמִי וְלִכְבוֹדִי בְּרָאתִיו יְצַרְתִּיו אַף עֲשִׂיתִיו (ישעיה מג ז), בְּרָאתִיו דָּא נִשְׁמָתָא קַדִּישָׁא דְאִיהִי עוֹלָם הַמַּחֲשָׁבָה, יְצַרְתִּיו דָּא רוּחַ מְמַלְּלָא דְמִינֵיהּ חֵיוָון (נ"א חיין) מְמַלְּלִין, עֲשִׂיתִיו דָּא נֶפֶשׁ דְּתַמָּן עֲשִׂיָּיה, דְשַׁרְיָא בְּרַמַ"ח פִּקּוּדִין. 


Daf 69a

 בְּרֵאשִׁית בְּרִי"ת אֵ"שׁ, בְּרִית דָּא צַדִּיק, כָּל אִתְקְרֵי, קִשּׁוּרָא דְכָל אֵבָרִין דְּגוּפָא, ח' דְּאִיהוּ תְמַנְיָא יוֹמִין, אִינוּן שִׁעוּרָא דְשַׁבָּת, דְּאִיהוּ תְּרֵין אַלְפִין אַמִּין לְכָל סְטַר, לְנַטְרָא בְּהוֹן אוֹת שַׁבָּת, כְּגַוְונָא דָא אִינוּן תְּמַנְיָא יוֹמִין תְּחוּם לְקַבָּלָא בְּהוֹן אוֹת בְּרִית, וּלְנַטְרָא לֵיהּ בְּהוֹן, דְּלָא אִתְעֲבִיד בְּאוֹת בְּרִית חִלּוּל. 

אָמַר רַבִּי אֶלְעָזָר אַבָּא יוֹמָא חַד הֲוִינָא אָזְלֵי אֲנָא וְרַבִּי יוֹסֵי, וַאֲתָא בְּרֵיהּ דְּרַב הַמְנוּנָא סָבָא מֵהַהוּא עָלְמָא, בְּדִיּוֹקְנָא דְהַאי עָלְמָא וְאִזְדַּמַּן לָן בְּאָרְחָא כְּגַוְונָא דִמְחַמֵּר בִּתְרֵין חַמָּרִין, וְשָׁאִילְנָא (נ"א ושאיל לן) מַאי אֶת שַׁבְּתוֹתַי תִּשְׁמוֹרוּ וּמִקְדָּשִׁי תִּירָאוּ (ויקרא יט ג), וְאָמַר אִיהוּ מִילִין שַׁפִּירִין, אֲבָל עִם כָּל דָּא בָּעִינָא לְמִשְׁמַע מִפּוּמָךְ, אָמַר לֵיהּ בְּרִי בְּוַדַּאי בְּרִית אִיהוּ שָׁקִיל לְשַׁבָּת, וּבְגִין דָּא (בראשית ירא שבת וכו'). 

בְּרֵאשִׁית יָרֵ"א שַׁבָּ"ת, (ובה) שַׁבְּתוֹתַי תְּהֵא דָחִיל, יָרֵ"א תּוֹרָ"ה, יָרֵ"א בְּרִי"ת, כְּמָה דְצָרִיךְ נְטִירוּ דִבְּרִית, דְּלָא יֵעוּל לֵיהּ בִּרְשׁוּ נוּכְרָאָה, כְּגַוְונָא דָא צָרִיךְ בַּר נַשׁ נְטִירוּ דְשַׁבָּת, דְּלָא לְאַפָּקָא מֵרְשׁוּת הַיָּחִיד וְיֵעוּל בִּרְשׁוּת הָרַבִּים, רְשׁוּת הַיָּחִיד אִיהִי שְׁכִינְתָּא, רָחְבּוֹ ד' וְאִינוּן יהו"ה, וְגָבְהוֹ עֲשָׂרָה יו"ד ה"א וא"ו ה"א, רְשׁוּת הָרַבִּים נָחָשׁ אֵשֶׁת זְנוּנִים, סַם דְּאֵל אַחֵר דְּאִיהוּ סמא"ל, וְאִיהוּ כְּלָלָא דְשַׁבְעִין אוּמִין, וְאִיהִי חֲלָלָה זוֹנָה, וּבַעִִלָהּ חִלּוּל שַׁבָּת אִיהוּ, וּבְגִין דָּא מָאן דְּאַפִּיק מֵרְשׁוּת הַיָּחִיד לִרְשׁוּת הָרַבִּים חַיָּיב סְקִילָה. 

עִרוּב אִיהוּ עַמּוּדָא דְאֶמְצָעִיתָא, וּבֵיהּ מְטַלְטְלִין מִבַּיִת לְבַיִת, דְּאִנּוּן שְׁכִינָה עִלָּאָה וְתַתָּאָה, וַעֲלַיְיהוּ אִתְּמַר אֶת שַׁבְּתוֹתַי תִּשְׁמוֹרוּ וּמִקְדָּשִׁי תִּירָאוּ, דָא מִקְדָּשׁ יו"ד, אוֹת שַׁבָּת (דא ברית) דְּצָרִיךְ לְנַטְרָא לֵיהּ בְּבַת זוּגֵיהּ, דְּאִיהִי קְדוּשָׁה דִילֵיהּ, בְּרָכָה דִילֵיהּ, דַּעֲלָהּ אִתְּמַר (בראשית ב ג) וַיְבָרֶךְ אלהי"ם אֶת יוֹם הַשְּׁבִיעִי וַיְקַדֵּשׁ אוֹתוֹ, וַיְבָרֶךְ דָּא בְּרָכָה, וַיְקַדֵּשׁ דָּא קְדוּשָׁה, וּלְגַבֵּי תַּרְוַיְיהוּ הֲווֹ נָפְקֵי קַדְמָאֵי לָקֳדָמוּת כַּלָּה, וַהֲווֹ אָמְרֵי תְּרֵי זִמְנֵי בֹּאִי כַלָּה בֹּאִי כַלָּה, בְּהַהוּא זִמְנָא קוֹל חָתָן וְקוֹל כַּלָּה. 

וְעוֹד מִקְדָּשִׁי בְּאָת יוּ"ד, בְּגִין דְּלֵית קְדוּשָׁה פָּחוּת מֵעֲשָׂרָה, וְצָרִיךְ לְבָרְכָא לוֹן וּלְקַדֵּשׁ לוֹן בְּקִדּוּשׁ עַל הַיַּיִן, בְּשַׁבְעִין תֵּיבִין דְּקִדּוּשׁ וּוַיְכֻלּ"וּ כְּחוּשְׁבַּן בַּיַּיִ"ן, וְצָרִיךְ לְמֵימַר סַבְרִי מָרָנָן, וְאִינוּן דְּאָמְרִין וְעָנוּ לְחַיֵּי, בְּגִין דְּאִתְקַשְּׁרוּ בְּאִילָנָא דְחַיֵּי, וְלָא בְּאִילָנָא דְמוֹתָא, דְאִיהוּ גֶפֶן דְּחָב בֵּיהּ אָדָם קַדְמָאָה, דְּחַד אָמַר חִטָּה הָיָה, וְחַד אָמַר גֶּפֶן, וְכֹלָּא קְשׁוֹט. 

שֶׁבַע מִינִין אִינוּן חִטָּה וּשְׂעוֹרָה גֶפֶן וּתְאֵנָה וְרִמּוֹן זֵית שֶׁמֶן וּדְבָשׁ, חִטָּה וּשְׂעוֹרָה וְהָא אִתְּמַר, וְצָרִיךְ לְאַחֲזָרָא עֲלַיְיהוּ, חִטָּה הָא אִתְּמַר, שְׂעוֹרָ"ה דְאַפִּיק ה' מִשִּׁעוּר דִּילָהּ, גֶּפֶן סָחֲטָה עֲנָבִים בִּרְשׁוּ אָחֳרָא, וְעָבַד יַיִן נֶסֶךְ, וְאִתְעֲבִיד אִילָנָא דְטוֹב וָרָע, תְּאֵנָה לָקִיט תְּאֵינֵי קֳדָם זִמְנַיְיהוּ קֳדָם דְּאִתְבַּשְׁלוּ, כַּךְ לָקִיט הוּא מֵעָלְמָא קוֹדֶם זִמְנֵיהּ, וְדָא אִיהוּ רָזָא מָאן דְּגָרִים דִּי יְמוּתוּן בְּנוֹי קֳדָם זִמְנַיְיהוּ, הֲדָא הוּא דִכְתִיב (קהלת ה ה) לָמָּה יִקְצוֹף הָאלהי"ם עַל קוֹלֶךָ וְחִבֵּל אֶת מַעֲשֵׂה יָדֶיךָ, וְרָזָא דְמִלָּה (ירמיהו ב ל) לַשָּׁוְא הִכֵּיתִי אֶת בְּנֵיכֶם וְגוֹמֵר, וּבְגִין דָּא (שמות כ ז) לֹא תִשָּׂא אֶת שֵׁם יהו"ה אלהי"ך לַשָּׁוְא. רִמּוֹן, בֶּן זוֹמָא בֵּיהּ חָב, אֲבָל רַבִּי מֵאִיר תּוֹכוֹ אָכַל קְלִיפָתוֹ זָרַק, דִּקְלִיפִין אִינוּן אוּמוֹת הָעוֹלָם, יִשְׂרָאֵל מוֹחָא בֵּינַיְיהוּ, כֵּן כְּגַוְונָא דָא שְׁכִינְתָּא אִיהִי פַּרְדֵּס  


Daf 69b

 בְּגָלוּתָא, וְאִיהִי מוֹחָא מִלְּגָו, אֱגוֹז קָרִינָן לֵיהּ, כְּמָה דְאָמַר שְׁלֹמֹה מַלְכָּא, אֶל גִּנַּת אֱגוֹז יָרַדְתִּי (שיר ו יא), וְאִיהִי שְׁכִינְתָּא אִיבָּא מִלְּגָאו, הֲדָא הוּא דִכְתִיב (תהלים מה יד) כָּל כְּבוּדָּה בַת מֶלֶךְ פְּנִימָה מִמִּשְׁבְּצוֹת זָהָב לְבוּשָׁהּ, וּקְלִיפִין הֵן כַּמָּה רְשׁוּיוֹת נוּכְרָאִין, וּבְשַׁבָּת מִכֹּלָּא אִתְפַּשְּׁטַת, וְאִתְלַבְּשַׁת בִּלְבוּשִׁין שַׁפִּירָאן, וְכֵן צְרִיכִין יִשְׂרָאֵל לְתַתָּא, לְאִתְחַדְּשָׁא בְשַׁבָּת בִּלְבוּשִׁין שַׁפִּירָאן, וְכֵן לְאַטְעָמָא בְשַׁבָּת מִכָּל מַאֲכָלִין טָבִין, בְּגִין לְקַשְׁרָא וּלְאַרְקָא בִּרְכָאָן לְגַבָּהּ מִכָּל סְפִירָן, וּלְמֶהֱוֵי אִשְׁתַּקְיָא מִכֻּלְּהוּ. 

וְצָרִיךְ לְקַיְימָא בָּהּ עֹנֶג, דְּאִיהוּ צַדִּיק דְּנָפִיק מֵעִדֶן, דְּאִיהִי בִּינָה עָלְמָא דְאָתֵי, לְהַשְׁקוֹת אֶת הַגָּן דָּא שְׁכִינְתָּא תַּתָּאָה, וְנַהֲרָא אִיהוּ ו' דְּנָפִיק מִן י"ה, וְאָזִיל חֲמֵשׁ מֵאָה שְׁנִין, דְּאִינוּן חָמֵשׁ סְפִירָאן, וּמָטֵי לַצַּדִּיק, לְאַשְׁקָאָה מִנֵּיהּ גִּנְתָא דְאִיהִי ה', וְעַל כֵּן יַעֲזָב אִישׁ אֶת אָבִיו וְאֶת אִמּוֹ וְדָבַק בְּאִשְׁתּוֹ וְגוֹמֵר (בראשית ב כב). 

וְכֵן בְּרִית מִילָה אִיהִי כְּגַוְונָא דֶאֱגוֹז, צָרִיךְ לְתַבְּרָא קְלִיפִין דְּעָרְלָה וּפְרִיעָה, וּלְאַעֲבָרָא לוֹן מִתַּמָּן, וּלְאִתְגַּלְיָיא מוֹחָא מִלְּגָו, וְדָא אוֹת בְּרִית, וְדָא עִץ חַיִּים, אֲבָל בְּרִית דְּאִיהוּ בְּעָרְלָתֵיהּ וְלָא אִית בֵּיהּ פְּרִיעָה, עֲלֵיהּ אִתְּמַר (שם יז) וּמֵעִץ הַדַּעַת טוֹב וָרָע לֹא תֹאכַל מִמֶּנּוּ, כִּי בְּיוֹם אֲכָלְךָ מִמֶּנּוּ מוֹת תָּמוּת, מוֹת בָּעוֹלָם הַזֶּה, תָּמוּת בָּעוֹלָם הַבָּא. 

וְעוֹד לִבָּא הוּא אֶגוֹז, וּמָאן דְּתַבַּר קְלִיפָה דִילֵיהּ דְּאִיהוּ יֵצֶר הָרָע, עֲלֵיהּ אִתְּמַר (תהלים נא יט) לֵב נִשְׁבָּר וְנִדְכֶּה אלהי"ם לֹא תִבְזֶה וְגַסּוּת לִבָּא דְהוּא שְׁלִים בִּקְלִיפִין דִּילֵיהּ וְלָא אִתְּבַר, עֲלֵיהּ אִתְּמַר (משלי טז ה) תּוֹעֲבַת יהו"ה כָּל גְּבַהּ לֵב, וּשְׁכִינְתָּא לָא שַׁרְיָא עֲלֵיהּ, וּמִסִּטְרָא דִקְלִיפִין אִתְקְרִיאוּ בְנֵי נָשָׁא עַרְלֵי לֵב. 

וּבְשַׁבָּת גֵּיהִנָּם לָא שָׁלְטָא בְעָלְמָא, וְלָא מְמַנָּן דִּילֵיהּ, בְּגִין דָּא מַנִּי לְיִשְׂרָאֵל לֹא תְבַעֲרוּ אֵשׁ בְּכֹל מוֹשְׁבוֹתֵיכֶם בְּיוֹם הַשַּׁבָּת (שמות לה ג), וְאִי בַּר נַשׁ אוֹקִיד בְּשַׁבָּת, אָמַר קוּדְשָׁא בְּרִיךְ הוּא, אֲנָא הֲוִיתִי מְכַבֶּה לְנוּרָא דְלָא אוֹקִיד, וְאַתּוּן מוֹקְדִין לֵיהּ, אַתּוּן תִּתּוֹקְדוּן בְּגֵיהִנָּם, בְּגִין דָּא לֹא תְבַעֲרוּ אֵשׁ בְּכֹל מוֹשְׁבוֹתֵיכֶם, וַאֲפִילוּ בְגוּפָא, וּמַאי נִיהוּ גֵיהִנָּם בְּגוּפָא, כָּבֵד דְּבֵיהּ מָרָה דְאִיהוּ גֵיהִנָּם, סַם הַמָּוְת סַם דְּאֵל אַחֵר, חַרְבָּא דְמַלְאַךְ הַמָּוְת, וַעֲלֵיהּ אִתְּמַר (משלי ה ד) וְאַחֲרִיתָהּ מָרָה כַלַּעֲנָה, חַדָּה כְּחֶרֶב פִּיּוֹת. 

וְצָרִיךְ דְּלָא יַתְעַר (נ"א לאתערא) עֲצִיבוּ וּקְטָטָה מִסִּטְרָא דִטְחוֹל, אֶלָּא דִתְהֵא לֵב נָטִיר מִכֻּלְּהוּ, דְאִיהוּ שַׁבָּת שָׁמוֹר, וּמוֹחָא זָכוֹר, וְצָרִיךְ לְקַבָּלָא אוֹשְׁפִּיזִין דְּאִינוּן מַלְאָכִין, עוּלֵימָן דִּנְשָׁמָה יְתֵירָה דְאִיהִי שְׁכִינְתָּא עִלָּאָה, וְנֶפֶשׁ יְתֵירָה דְאִיהִי שְׁכִינְתָּא תַּתָּאָה, וְאוֹשְׁפִּיזִין דְּנָחֲתִין עִמָּהּ. 

וְצָרִיךְ אִתְּתָא לְתַקְנָא שְׁרַגָּא בְּלֵיל שַׁבָּת לִימִינָא, וְאִתְחֲשִׁיב לָהּ כְּאִלּוּ תִּקְנָהּ מְנַרְתָּא בְדָרוֹם, וּפָתוֹרָא בְצָפוֹן, וַעֲלַיְיהוּ אִתְּמַר הָרוֹצֶה לְהַחְכִּים יַדְרִים, הָרוֹצֶה לְהַעֲשִׁיר יַצְפִּין, וְאִינוּן שְׁכִינְתָּא עִלָּאָה וְתַתָּאָה, שְׁכִינְתָּא עִלָּאָה מְנַרְתָּא לְדָרוֹם, צְרִיכָא לְאַתְקָנָא לָהּ, בְּגִין דְּתַמָּן חָכְמָה, וּבְגִין דָּא הָרוֹצֶה לְהַחְכִּים יַדְרִים, 

וּבְהַהוּא בֵיתָא דְאַשְׁכְּחִין דִּירָה דָא מְתַקְּנָא בְהַאי סִדּוּרָא, מְנַרְתָּא בְדָרוֹם וְשֻׁלְחָן בְּצָפוֹן וּמִטָּה בֵּין צָפוֹן לְדָרוֹם, אָמְרִין אִלֵּין מַלְאָכִין דְּקָא נָחֲתִין עִם שְׁכִינְתָּא דְאִיהִי נְשָׁמָה יְתֵירָה, לֵית דִּין אֲתַר הֶדְיוֹט דְּעַם הָאָרֶץ, אֱלָהֵין אֲתַר דְּרַעֲוָא בֵיהּ מִן קֳדָם יהו"ה. 

פָּתוֹרָא צְרִיכָא לְתַקְנָא לָהּ לְגַבֵּי צָפוֹן, וּפָתוֹרָא אִיהִי שְׁכִינְתָּא תַּתָּאָה, דְאִתְּמַר בָּהּ (תהלים מה ד) כָּל כְּבוּדָּה בַת מֶלֶךְ פְּנִימָה מִמִּשְׁבְּצוֹת זָהָב לְבוּשָׁהּ, מַאי זָהָב דָּא גְבוּרָה, דְאִתְּמַר בָּהּ (איוב לז כב) מִצָּפוֹן זָהָב יֶאֱתֶה, מִמִּשְׁבְּצוֹת זָהָב תְּרֵי סַמְכֵי קְשׁוֹט, מִטָּה לְמַעֲרָב בֵּין צָפוֹן לַדָּרוֹם, לְתַקְנָא לֵיהּ לְגַבֵּי עַמּוּדָא דְאֶמְצָעִיתָא, דְאִתְּמַר בֵּיהּ (שמות ד כב) בְּנִי בְכוֹרִי יִשְׂרָאֵל, וּבְבֵיתָא דְלַאו אִינוּן מִתְתַּקְנִין אִלֵּין תִּקּוּנִין בְּלֵיל שַׁבָּת, אוּשְׁפִּיזִין אָמְרִין לַאו אִיהִי דָא דִירָה דְיִשְׂרָאֵל, דְּאִתְּמַר בָּהּ (שם לא טז) וְשָׁמְרוּ בְנֵי יִשְׂרָאֵל אֶת  


Daf 70a

 הַשַּׁבָּת, לַעֲשׂוֹת אֶת הַשַּׁבָּת, לְדוֹרוֹתָם, לְדֹרֹתָם כְּתִיב חָסֵר, מִלָּשׁוֹן דִּירָה, וְכָל אִלֵּין תִּקּוּנִין צְרִיכִין לְתַקְנָא בְּלֵיל שַׁבָּת דְּאִיהִי מַמָּשׁ אוֹת בְּרִית מִילָה. 

אָמַר רַבִּי אֶלְעָזָר, וְכִי בְּרִית מִילָה לְכָל בְּנֵי נָשָׁא אִיהוּ שָׁוָה, אָמַר לֵיהּ, לָא, דִּבְּרִית מִילָה לְחַיָּיבַיָּא, עַפְרָא דְתַקִּין בְּמָנָא אִיהוּ מְזוֹנָא לְחִוְיָא, דְאַפְרִישׁ מִנֵּיהּ, הֲדָא הוּא דִכְתִיב (ישעיהו סה כה) וְנָחָשׁ עָפָר לַחְמוֹ, וְדַם בְּרִית אִיהוּ מְזוֹנָא לְסמא"ל דְּאִיהוּ רוֹצֵחַ, דְּאַפְרִישׁ מִנֵּיהּ, וְרָזָא דְמִלָּה אִם רָעִב שׂוֹנַאֲךָ הַאֲכִילֵהוּ לָחֶם וְאִם צָמֵא הַשְׁקֵהוּ מָיִם (משלי כה כא). 

לְבֵינוּנִיִּים אִתְחֲשִׁיב בְּרִית מִילָה אַעַבְרוּ דִדְמָא וּבִשְׂרָא כְּקָרְבָּנָא, הֲדָא הוּא דִכְתִיב (שמות כ כד) וְזָבַחְתָּ עָלָיו אֶת עוֹלוֹתֶיךָ וְאֶת שְׁלָמֶיךָ, לְצַדִּיקַיָּא וַדַּאי בַּאֲתַר דְּמִילָה וּפְרִיעָה שַׁרְיָא יהו"ה, וְדָא אִיהוּ וּמִבְּשָׂרִי אֶחזֶה אֱלוֹ"הַ (איוב יט כב), וַעֲלַיְיהוּ אִתְּמַר (יחזקאל טז ו) וָאֹמַר לָךְ בְּדָמַיִךְ חֲיִי לַצַּדִּיקַיָּא, (וכתיב (זכריה ט יא), גם את בדם בריתך שלחתי אסיריך מבור, דאיהו גיהנם). 

בְּרֵאשִׁית דָּא אוֹרַיְיתָא, הֲדָא הוּא דִכְתִיב (משלי ח כב) יהו"ה קָנָנִי רֵאשִׁית דַּרְכּוֹ קֶדֶם מִפְעָלָיו מֵאָז, מֵהַהוּא אֲתַר דְּאִתְּמַר בֵּיהּ (תהלים צג ב) נָכוֹן כִּסְאֲךָ מֵאָז, וְאוֹרַיְיתָא תְּרֵין פִּקּוּדִין אִית בָּהּ, חַד וְהָגִיתָ בּוֹ יוֹמָם וָלַיְלָה (יהושע א ח), תִּנְיָינָא לְמֶהֱוֵי לְמַלְכָּא סֵפֶר תּוֹרָה, דְאָזִיל עִמֵּיהּ בְּכָל אֲתַר, הֲדָא הוּא דִכְתִיב (דברים יז יט) וְהָיְתָה עִמּוֹ וְקָרָא בוֹ כָּל יְמֵי חַיָּיו, סֵפֶר תּוֹרָה אַמַּאי לַמֶּלֶךְ, בְּגִין דְּאִיהוּ לַאו אִיהוּ מַלְכָּא אֶלָּא מִסִּטְרָא דְמַלְכוּת, וְצָרִיךְ לְמֶהֱוִי לֵיהּ עִמֵּהּ בְּכָל אֲתַר סֵפֶר תּוֹרָה דְאִיהוּ עַמּוּדָא דְאֶמְצָעִיתָא, לְאִתְקַשְׁרָא בֵיהּ קוּדְשָׁא בְּרִיךְ הוּא עִם שְׁכִינְתֵּיהּ, וְסֵפֶר תּוֹרָה הִיא דַרְגָּא דְיַעֲקֹב, דְּאִתְּמַר בֵּיהּ (בראשית כה כז) וְיַעֲקֹב אִישׁ תָּם, וְסֵפֶר תּוֹרָה כַּךְ צָרִיךְ לְמֶהֱוִי תָּם בְּלָא פְּסוֹלֶת, וְאִם סֵפֶר תּוֹרָה אִיהוּ חָסֵר בַּאֲתַר דְּמָלֵא, אוֹ מָלֵא בַּאֲתַר דְּחָסֵר, אוֹ אוֹת חַד חַסִּיר, אוֹ יַתִּיר, אוֹ חֲלִיף, סֵפֶר תּוֹרָה פָּסוּל, לַאו אִיהוּ כְּדִיּוֹקְנָא דְסֵפֶר תּוֹרָה דִלְעִילָא. 

כְּגַוְונָא דָא אִינוּן חָמֵשׁ כַּנְפֵי רֵיאָה, כְּגַוְונָא דַחֲמִשָּׁה חוּמְשֵׁי תוֹרָה, וּוַרְדָּא כְּגַוְונָא דְזֶה סֵפֶר דְּאִיהוּ סֵפֶר יְשָׁרִים, אִי אוּנֵי חַסִּיר אוֹ יַתִּיר אוֹ חֲלִיף, אִיהוּ אִמְרָא פָּסוּל, וּמָאן דְּעָבַר עֲלַיְיהוּ כְּאִלּוּ עָבַר עַל אוֹרַיְיתָא וַחֲמִשָּׁה חוּמְשֵׁי דִילָהּ, דַּחֲמִשָּׁה כַנְפֵי רֵיאָה וּוַרְדָּא אִינוּן שִׁית, דָּא ו', כָּל מָאן דְּעָבַר (על דא, כאלו עבר) עַל דָּא. 

וַחֲמִשָּׁה דְבָרִים הַמַּפְסִידִין אֶת הַשְּׁחִיטָה, (כל מאן דאעבר עלייהו) כְּאִלּוּ אַעֲבַר בְּה' מִן יהו"ה, כַּנְפֵי רֵיאָה צָרִיךְ דְּלָא יְהֵא בְּהוֹן סִרְכוֹת, תַּמְנֵי סְרֵי סִרְכוֹת אִינוּן, מָאן דְּאַעֲבַר עֲלַיְיהוּ כְּאִלּוּ אַעֲבַר בְּרִית דְּאִיהוּ חַ"י עָלְמִין, וְסִירְכָא אִיהוּ סַם הַמָּוְת, סַם דְּאֵל אַחֵר, דְּאִיהוּ סמא"ל, עֲלָהּ אִתְּמַר (משלי ה ה) רַגְלֶיהָ יוֹרְדוֹת מָוְת, בְּכָל אֲתַר דְּאִסְתַּרִיךְ קְטִילַת, וְכַנְפֵי רֵיאָה אִינוּן כַּנְפֵי חֵיוָון, וּצְרִיכִין לְמֶהֱוֵי פְּרוּדוֹת מִלְמָעִִלָה, הֲדָא הוּא דִכְתִיב (יחזקאל א יא) וּפְנֵיהֶם וְכַנְפֵיהֶם פְּרוּדוֹת מִלְמָעִִלָה, אִם אִינוּן בְּחִבּוּר טְרֵיפָה, וּתְרֵי אוּמוֹת אִינוּן בְּרֵיאָה, וּבְהוֹן שִׁית גַּדְפִין, חָמֵשׁ אוּנוֹת וּוַרְדָּא, וַעֲלַיְיהוּ נֶאֱמַר (ישעיהו ו ב) שְׂרָפִים עוֹמְדִים מִמַּעַל לוֹ שֵׁשׁ כְּנָפַיִם שֵׁשׁ כְּנָפַיִם לְאֶחָד, שִׁיתָּא אִינוּן מִסִּטְרָא דְאָת ו', דְּאִיהוּ סֵפֶר תּוֹרָה. 

אֲרוֹנָא דְסֵפֶר תּוֹרָה דָא כִּיסָא דְלִבָּא, וְאִיהוּ נוּר דָּלֵיק, וְאִי לָא כַּנְפֵי רֵיאָה דְאִינוּן נָשְׁבִין עֲלֵיהּ, הֲוָה לִבָּא אוֹקִיד כָּל גּוּפָא, וְהַהוּא נוּרָא דְאִיהוּ דְּדָם דְּעַרְקִין דְּלִבָּא, רוּחָא נָשִׁיב אַבַּתְרֵיהּ בְּעַרְקִין דִּדְמָא, וְכֻלְּהוּ מִתְנַהֲגִין אַבַּתְרֵיהּ, וְדָא הוּא דִכְתִיב (יחזקאל א יב) אֶל אֲשֶׁר יִהְיֶה שָׁמָּה הָרוּחַ  


Daf 70b

 לָלֶכֶת יֵלֵכוּ וְגוֹמֵר, וְלִבָּא כַּד סָלִיק מִנֵּיהּ רוּחָא (ואתפרש מן נפשא דאיהו ו') עַל דְּמָא נוּר דָּלֵיק, אִתְּמַר בְּנַפְשָׁא (שיר ה ב), אֲנִי יְשֵׁינָה, וְכַד יֵיתֵי רוּחָא לְגַבֵּיהּ אִתְּמַר וְלִבִּי עִר, וְדָא אִיהוּ (ישעיהו כו ט) נַפְשִׁי אִוִּיתִיךָ בַּלַּיְלָה, אַף רוּחִי בְקִרְבִּי אֲשַׁחֲרֶךָּ, וְכַד יֵיתֵי רוּחָא לְגַבֵּי לִבָּא דְתַמָּן נַפְשָׁא, אִתְּמַר בֵּיהּ (שיר ה ב) קוֹל דּוֹדִי דוֹפֵק, דָּפִיק לְתַרְעָא דְלִבָּא שִׁית דְּפִיקִין, לְאִשְׁתְּמוֹדָע דְּאִיהוּ ו' דְּיֵיתֵי לְגַבֵּי ה' (נ"א ד'), דְּאִיהִי נֶפֶשׁ, וּבָהּ אִינוּן עֲשָׂרָה, וְכֻלְּהוּ בְּפִיּוּסָא, הֲדָא הוּא דִכְתִיב (שם ה ב) פִּתְחִי לִי אֲחוֹתִי רַעִִיָתִי יוֹנָתִי תַמָּתִי שֶׁרֹאשִׁי נִמְלָא טָל. 

וּבְתִקּוּנָא תַּמְנֵי סְרֵי, (נ"א ובתקונא דא שית אתוון), דְּאִיהוּ בָּרָ"א שִׁי"ת, אִינוּן רְמִיזִין כְּגַוְונָא דָא, פִּתְחִי לִי בְּאָת ב' דְּאִיהִי תַּרְעָא, אֲחוֹתִי בְּאָת א', רַעִִיָתִי בְּאָת ר', יוֹנָתִי בְּאָת י', תַמָּתִי בְּאָת ת', שֶׁרֹאשִׁי נִמְלָא טָל דָּא יוּ"ד נְקוּדָה דְאָת ב', קֶּוֵצּוֹתָיו אִלֵּין שִׁית סִטְרִין, דְּאִתְּמַר בְּהוֹן (שם טו) שׁוֹקָיו עַמּוּדֵי שֵׁשׁ, וְאִינוּן דְּפִיקִין בְּמוֹלִיךְ וּמֵבִיא לְמָאן דְּאַרְבַּע סִטְרִין דִּילֵיהּ, וּמַעֲלֶה וּמוֹרִיד לְמָאן דִּשְׁמַיָּא וְאַרְעָא דִילֵיהּ, וְשִׁית סִטְרִין אִינוּן שִׁית סְפִירָן, וּדְפִיקוּ סָלִיק וְנָחִית בְּהוּ, בַּאֲרִיכוּ דְחֶסֶד כְּגַוְונָא דָא תְּקִיעוֹת, בִּתְּבִירוּ דִגְבוּרָה דְאִינוּן שְׁבָרִים, בִּמְהִירוּ דְעַמּוּדָא דְאֶמְצָעִיתָא דְאִיהוּ תְּרוּעָה, בְּחֶסֶד גְּבוּרָה תִּפְאֶרֶת סָלְקִין, בְּנֶצַח וְהוֹד יְסוֹד נָחֲתִין. 

וְכֻלְּהוּ דָפְקִין לְגַבֵּי שְׁכִינְתָּא דְאִיהִי סֻלָּם, דְּבֵיהּ שִׁית דַּרְגִּין, וְדָא לִבָּא, וּבֵיהּ מַלְאֲכֵי אלהי"ם סָלְקִין וְנָחֲתִין, דְּאִינוּן דְּפִיקִין דְּרוּחָא, וְאִינוּן שִׁית סָלְקִין לְעִִשֶׂר, וְדָא י', וְאִינוּן קַשְׁרַ"ק קְשַׁ"ק קְרַ"ק, עַד דְּאִתְכְּלִילוּ בַּעֲשָׂרָה זִכְרוֹנוֹת וּבְעִִשֶׂר מַלְכִיּוֹת וּבְעִִשֶׂר שׁוֹפָרוֹת, תְּלָתִין סָלְקִין מִתַּתָּא לְעִילָא, וּתְלָתִין נָחְתִין מֵעִילָא לְתַתָּא, וְסָלְקִין כֻּלְּהוּ לְשִׁתִּין, שִׁית זִמְנִין עִִשֶׂר, כַּד סָלִיק דְּפִיקוּ בִתְּקִיפוּ דִגְבוּרָה בִּגְבִירוּ אִיהוּ דִינָא תַּקִּיפָא, כַּד סָלִיק דְּפִיקוּ וְאִתְאָרַךְ, מַרְעָא אִתְאָרַךְ דְּהָא מַטֶּה כְּלַפֵּי חֶסֶד. 

קָם סָבָא מֵאִינוּן מָארֵי מְתִיבְתָּא, וְאָמַר בּוֹצִינָא קַדִּישָׁא, הָא סִמָּנִין אִלֵּין אִינוּן דְּמַרְעָא בְגָלוּתָא, כַּד דְּפִיקוּ אִתְקַצַּר וְגָלוּתָא אִתְקַצַּר, הָא מַטֶּה כְּלַפֵּי גְבוּרָה בֵּי דִינָא רַבְרְבָא, וּמוֹתָנָא קָא אַחֲזֵי לְמָשִׁיחַ וּשְׁבָטִין, וּבְגִין דָּא אוֹמִיאַת הַהִיא חוֹלָה בְּגָלוּתָא לְיִשְׂרָאֵל (שם ב ז), אִם תָּעִירוּ וְאִם תְּעוֹרְרוּ, דְּלָא יְהֵא בִמְהִירוּ, אֶלָּא עַד שֶׁתֶּחְפָּץ. 

וְאִם דְּפִיקוּ אִתְאָרַךְ, הָא מַטֶּה כְּלַפֵּי חֶסֶד, וְעִם כָּל דָּא מַרְעָא בְגָלוּתָא אִתְאָרַךְ, וְאִי דְפִיקוּ אִיהוּ לָא אֲרִיךְ וְלָא קְצִר, הָא אִתְעַר רַחֲמֵי לְגַבֵּי חוֹלֶה בְגָלוּתָא דְאִיהִי לִבָּא, וּלְגַבֵּי עַרְקִין דִּילָהּ דְּאִינוּן בְּנָהָא יִשְׂרָאֵל, וְדָא אִיהוּ עַמּוּדָא דְאֶמְצָעִיתָא, עֲלֵיהּ אִתְּמַר (ישעיהו נד ז) וּבְרַחֲמִים גְּדוֹלִים אֲקַבְּצֵךְ. 

וְעוֹד כַּד דְּפִיקוּ אִיהוּ בִּתְרוּעָה בִּמְהִירוּ, דוֹחֲקָא בָּתַר דּוֹחֲקָא, יֵיתֵי פּוּרְקָנָא, וְעוֹד הַהִיא חוֹלָה דְאִיהוּ לִבָּא, כַּד רוּחָא לָא נָשִׁיב לְגַבָּהּ, דְּאִתְּמַר בֵּיהּ (בראשית א ב) וְרוּחַ אלהי"ם מְרַחֶפֶת עַל פְּנֵי הַמָּיִם, אִיהִי לָא דְפִיקַת בְּעַרְקִין דִּילָהּ, וְכֻלְּהוּ חֲשִׁיבִין בְּגָלוּתָא כַּמֵּתִים, וְאִתְּמַר בְּהוּ (איכה ג ו) בְּמַחֲשַׁכִּים הוֹשִׁיבַנִי כְּמֵתֵי עוֹלָם, וּבְגִין דָּא בְגָלוּתָא אֲנִי יְשֵׁנָה, וְאִיהִי חוֹלָה בְגָלוּתָא, וְכַמָּה אַסְיָין תַּלְמִידֵי חֲכָמִים קָא מִשְׁתַּדְלָן לְגַבָּהּ, בְּכַמָּה בוּסְמִין וְרֵיחִין דְּשׁוֹשַׁנִּים תַּפּוּחִים וְאֱגוֹזִים וְרִמּוֹנִים, וְלָא אִתְחַזְרַת רוּחָא לְגַבָּהּ בְּהוֹן בְּגָלוּתָא בְּמַרְעָא דִילָהּ, וְלָא דְפִיקוּ אִתְחַזְרַת לְגַבָּהּ, עַד דְּיֵיתֵי רַעִִיָא מְהֵימְנָא רְחִימוּ דִילָהּ, דְּאִתְּמַר בֵּיהּ (שיר ב טז) הָרוֹעִִה בַּשּׁוֹשַׁנִּים, וְאַיְיתֵי לָהּ תַּפּוּחַ, וְשַׁוִּי לְחוֹטָמָא, וְאַרְחָא בֵיהּ, וְאִשְׁתְּמוֹדְעַת לְגַבֵּיהּ, הֲדָא הוּא דִכְתִיב (איכה א טז) מְנַחֵם מֵשִׁיב נַפְשִׁי, מִיָּד חָזְרַת רוּחָא וּדְפִיקוּ לְגַבָּהּ. 

בְּהַהוּא זִמְנָא שַׁבַחַת לֵיהּ (שיר ב ג) כְּתַפּוּחַ בַּעֲצֵי הַיַּעַר כֵּן דּוֹדִי בֵּין הַבָּנִים וכו', וּלְבָתַר יֵעוּל לְגִנְּתָא וְאַפִּיק מִתַּמָּן רִמּוֹנִים, וְיָהִיב לָהּ מֵעֲסִיס רִמּוֹנִים, וְלָקִיט אֱגוֹז וְתַבַּר  


Daf 71a

 קְלִיפִין, וְיָהִיב לָהּ מוֹחָא מִלְּגָאו, וְאִיהִי אָכְלָה, וְשָׁתִית מֵעֲסִיס הָרִמּוֹנִים, וְאִתְּסִיאַת, וְדָא הוּא דְאָמַר קְרָא (שיר ו יא) אֶל גִּנַּת אֱגוֹז יָרַדְתִּי, אַדְהָכִי הָא נִשְׁרָא קָא אַתְיָא, הַנֶּשֶׁר הַגָּדוֹל בַּעַל הַכְּנָפַיִם, וִיהִיבַת תְּלַת קָלִין, וּסְלִיקַת לְטוּרִין, אָמַר רַבִּי שִׁמְעוֹן לְחַבְרוֹי בְּוַדַּאי רַעֲוָא אִשְׁתַּכַּח לְעִילָא, וְרַחֲמִים אִשְׁתַּכְּחוּ לְגַבֵּי שְׁכִינְתָּא וְיִשְׂרָאֵל בְּגָלוּתָא, דְּוַדַּאי תְּלַת חֵיוָון אִינוּן בְּמֶרְכַּבְתָּא, אַרְיֵה שׁוֹר נֶשֶׁר, וּבְכֻלְּהוּ לֵית רַחֲמִים כַּנִּשְׁרָא, וּבְגִין דָּא אָמַר לְיִשְׂרָאֵל וָאֶשָּׂא אֶתְכֶם עַל כַּנְפֵי נְשָׁרִים וָאָבִיא אֶתְכֶם אֵלָי (שמות יט ד), אַדְהָכִי הָא נִשְׁרָא קָא אַתְיָא לְגַבַּיְיהוּ זִמְנָא אָחֳרָא, וּבָטְשַׁת בְּגַדְפָהָא עֲלַיְיהוּ, וְרָמַת קָלִין וְסָלִיק לְטוּרָא, אָמַר רַבִּי שִׁמְעוֹן בְּוַדַּאי אִיהִי דְקָא בָטְשַׁת בְּגַדְפָהָא עֲלָנָא וְסָלִיק הָתָם, אָמְרוּ לֵיהּ סְלִיק וְהָא אֲנָן אַבַּתְרָךְ, סְלִיקוּ כֻּלְּהוּ אַבַּתְרֵיהּ לְטוּרָא, וְאִיהִי סְלִיקַת לְעִילָא, עַד דְּלָא אִתְחֲזִיאַת. 

לְפוּם שַׁעִִתָּא הָא נִשְׁרָא קָא אַתְיָא, וּתְרֵין שׁוֹשַׁנִּים בְּפוּמָהָא, וְזָרִיק לוֹן עַל (ידהא) רֵישַׁיְיהוּ (נ"א על ידוי) מִיָּד חָדָא רַבִּי שִׁמְעוֹן חֶדְוָה סַגִּיא, אָמַר לוֹן חַבְרַיָּא בְּוַדַּאי חֶדְוָה אִזְדַּמְנַת לְגַבֵּי שְׁכִינְתָּא דְאִיהִי חוֹלָה, דְּהָא אִם שׁוֹשַׁנָּה חֲדָא יְהִיב בֵּינָנָא לָא הֲוָה אַסְוָותָא, בְּגִין דְּשׁוֹשַׁנִּים אִינוּן רְמִיזִין לָקֳבֵל בַּיִת רִאשׁוֹן וְשֵׁנִי, דְּאוֹמֵי קוּדְשָׁא בְּרִיךְ הוּא דְלָא יֵעוּל דָּא בְּלָא דָא, וּבְגִין דִּזְרִיקַת תְּרֵין, רְמִיזַת דָּא תְּרֵי שׁוֹשַׁנִּים, כְּעַן אִיהִי אַסְוָותָא שְׁלֵימָתָא, וּכְדֵין צָרִיךְ לְמִפְתַּח עֲלַיְיהוּ כְּמָה דַהֲוִינָן. 

פָּתַח רַבִּי שִׁמְעוֹן וְאָמַר אֲנִי לְדוֹדִי וְדוֹדִי לִי הָרוֹעִִה בַּשּׁוֹשַׁנִּים (שיר ו ג), מַאי שׁוֹשַׁנִּים אֶלָּא שׁוֹשַׁנָּה עִלָּאָה שְׁכִינְתָּא עִלָּאָה, וְאִיהִי קְרִיאַת שְׁמַע דְּשַׁחֲרִית, וְשׁוֹשַׁנָּה תִּנְיָינָא קְרִיאַת שְׁמַע דְּעַרְבִית שְׁכִינְתָּא תַּתָּאָה, דָא לִימִינָא, וְדָא לִשְׂמָאלָא, הָרוֹעִִה בַּשּׁוֹשַׁנִּים דָּא עַמּוּדָא דְאֶמְצָעִיתָא, וְשׁוֹשַׁנָּה עִלָּאָה דִקְרִיאַת שְׁמַע דְּשַׁחֲרִית, דְּאִיהוּ בֹּקֶר יְמִינָא דְאַבְרָהָם, אִית לֵיהּ חָמֵשׁ טַרְפִין, וְאִינוּן שְׁמַע יִשְׂרָאֵל יהו"ה אלהינ"ו יהו"ה (דברים ו ד), וּתְלַת עֲשַׂר עַלִּין מִלְּגָו אֶחָ"ד, שִׁית סוּמְקֵי, וְשִׁית חִוְורֵי, וְשׁוֹשַׁנָּה דְּאִתְכְּלִילַת בְּהוֹן הָא תְּלַת עִִשֶׂר כְּחוּשְׁבַּן אֶחָ"ד, וְכֵן שׁוֹשַׁנָּה בָּהּ כ"ה גַרְעִינִין כְּתַפּוּחַ דִּילָהּ, כְּחֻשְׁבַּן כ"ה אַתְוָון דְּיִחוּדָא, וְכֵן בַּשּׁוֹשַׁנָּה תִּנְיָינָא כ"ה גַרְעִינִין, וְסָלְקִין כֻּלְּהוּ לַחֲמִשִּׁים, שׁוֹשַׁנָּה בֵּין הַחוֹחִים דָּא בְּרֵאשִׁית בָּרָא, וְדָא (בראשית ב' שושנה י'). 

בְּרֵאשִׁית ב' שׁוֹשַׁנָּה, חָמֵשׁ עַלִּין דִּילָהּ רֵאשִׁי"ת, בְּרֵאשִׁית לְחֻשְׁבָּן זְעִיר דַּחֲנוֹךְ תְּלַת עֲשַׂר, חוֹחִים דִּילָהּ תְּלַת עֲשַׂר תֵּיבִין מִן אלהי"ם וְעַד אלהי"ם, וְאִלֵּין אִינוּן. אֵת הַשָּׁמַיִם וְאֵת הָאָרֶץ וְהָאָרֶץ הָיְתָה תֹהוּ וָבֹהוּ וְחֹשֶׁךְ עַל פְּנֵי תְהוֹם וְרוּחַ אלהי"ם (בראשית א א), חָמֵשׁ חוֹחִים אָחֳרָנִין, מְרַחֶפֶת עַל פְּנֵי הַמָּיִם וַיֹּאמֶר. 

מַאי אִיהִי בֵּין הַחוֹחִים, אֶלָּא מִדְּחָרַב בֵּי מַקְדְּשָׁא וְהָאָרֶץ הָיְתָה תֹהוּ וָבֹהוּ, וְנָפְלַת שׁוֹשַׁנָּה בֵּין הַחוֹחִים, כַּד יֵיתֵי פוּרְקָנָא תִהְיֶה כַּשּׁוֹשַׁנָּה דְשַׁחֲרִית, דְּאִתְּמַר בָּהּ (בראשית מד ג) הַבֹּקֶר אוֹר (והאנשים שלחו), וְאִינוּן חָמֵשׁ אוֹר חָמֵשׁ עַלִּין דְּשׁוֹשַׁנָּה עִלָּאָה, חַד וַיֹּאמֶר אלהי"ם יְהִי אוֹר, תִּנְיָינָא וַיְהִי אוֹר, תְּלַת וַיַּרְא אלהי"ם אֶת הָאוֹר, אַרְבַּע וַיַּבְדֵּל אלהי"ם בֵּין הָאוֹר, חָמֵשׁ וַיִּקְרָא אלהי"ם לָאוֹר יוֹם, תְּלַת עֲשַׂר עַלִּין מִלְּגָו, וַיְהִי עִִרֶב וַיְהִי בֹקֶר יוֹם אֶחָד, אֶחָד אֶחָד בִּתְרֵין שׁוֹשַׁנִּים, דָּא יהו"ה, עֲלֵיהּ אִתְּמַר (זכריה יד ט) בַּיּוֹם הַהוּא יִהְיֶה יהו"ה אֶחָד וּשְׁמוֹ אֶחָד, וְאִיהוּ עַמּוּדָא  


Daf 71b

 דְאֶמְצָעִיתָא הָרוֹעִִה בַשּׁוֹשַׁנִּים, וְחוּשְׁבָּנֵיהּ אֶחָ"ד, שׁוֹשַׁנָּה תַּתָּאָה בָּהּ דְּחִילוּ וְאִיהוּ יִרְאָה, שׁוֹשַׁנָּה עִלָּאָה רְחִימוּ דְאַהֲבָה, וּבָהּ אִתְּמַר (שיר ג ה) אִם תָּעִירוּ וְאִם תְּעוֹרְרוּ אֶת הָאַהֲבָה עַד שֶׁתֶּחְפָּץ. 

בַּמֶּה יֵתוּן לְאַתְעָרָא לָהּ בִּימִינָא, וְאִיהִי לָא רְעִית בְּהוּ, עַד דְּיֵיתֵי רַעִִיָא מְהֵימְנָא, דְאִתְּמַר בֵּיהּ (בראשית א ב) וְרוּחַ אלהי"ם מְרַחֶפֶת, דְּאִיהוּ רוּחַ דְּמָשִׁיחַ, דְּאִתְּמַר בֵּיהּ (ישעיה יא ב) וְנָחָה עָלָיו רוּחַ יהו"ה, בְּרוּחָא דָא אָרְחַת הַהִיא חוֹלָה וְאִתְּסִיאַת, וּבְגִין דָּא הִשְׁבַּעִִתִּי אֶתְכֶם בְּנוֹת יְרוּשָׁלַםִ בִּצבאו"ת אוֹ בְּאַיְלוֹת הַשָּׂדֶה אִם תָּעִירוּ וְאִם תְּעוֹרְרוּ אֶת הָאַהֲבָה עַד שֶׁתֶּחְפָּץ (שיר ג ה), וְאִיהוּ אָרַח רֵיחַ בִּתְרֵין תַּפּוּחִין (נ"א ואיהו ריח דתרין תפוחין), דְּאִתְּמַר (ביה) בְּהוּ (שם ז ט) וְרֵיחַ אַפֵּךְ כַּתַּפּוּחִים, וּמַאי נִינְהוּ תְּרֵי סַמְכֵי קְשׁוֹט וְאִינוּן תְּרֵי רִמּוֹנִים, אֱגוֹז דָּא צַדִּיק גִּנַּת אֱגוֹז דָּא שְׁכִינְתָּא, וְדָא אִיהוּ דְאָמַר שְׁלֹמֹה (שם ו יא) אֶל גִּנַּת אֱגוֹז יָרַדְתִּי. 

גִּנַּ"ת ג' גִּימַטְרִיָּאוֹת (אדנ"י ביהו"ה), דְּאִינוּן פַּרְפְּרָאוֹת לַחָכְמָה, נ' נוֹטְרִיקוּן, ת' תְּמוּרָה, גִּימַטְרִיָּאוֹת דָּא אדנ"י יהו"ה, סָלִיק בְּחֻשְׁבַּן אָמֵ"ן, אהי"ה אדנ"י סָלִיק בְּחוּשְׁבַּן פ"ו אלהי"ם, דְּאִיהוּ כִּנּוּ"י, מ"ה מֵ"ם הֵ"א, מֵ"ם הֵ"א בְּגִימַטְרִיָּא אלהי"ם, יו"ד ה"א וא"ו ה"א בְּגִימַטְרִיָּא מ"ה, וְדָא אִיהוּ עִִשֶׂר סְפִירוֹת בְּלִימָ"ה, וְאִיהוּ מֵעִיד עַל יִחוּדָא קַדִּישָׁא, וּבְגִין דָּא מָ"ה אֲעִידֵךְ (איכה ב יג). 

דָּבָר אַחֵר א"ב ג"ד ה"ו ז"ח ט"י בְּגִימַטְרִיָּא שְׁכִינָ"ה, כְּגַוְונָא דָא, א' זִמְנָא חֲדָא, ב' תְּרֵי זִמְנִין, ג' תְּלַת זִמְנִין, ד' אַרְבָּעָה זִמְנִין, ה' חָמֵשׁ זִמְנִין, ו' שִׁית זִמְנִין, ז' שִׁבְעָה זִמְנִין, ח' תְּמַנְיָא זִמְנִין, ט' תִּשְׁעָה זִמְנִין, י' עִִשֶׂר זִמְנִין, כֻּלְּהוּ סָלְקִין לְחוּשְׁבַּן שְׁכִינָ"ה. וְרָזָא דְחוּשְׁבָּנָא, לְקַיְימָא דְלֵית שְׁכִינָה נָחֲתָא פָּחוּת מֵעֲשָׂרָה, וְלָא סָלְקָא לְמַעִִלָה מֵעִִשֶׂר. 

וְעוֹד קוּדְשָׁא בְּרִיךְ הוּא הוּא אַתְרֵיהּ דְּעָלְמָא, וּמַלְאָכִין לָא יָדְעִין וְשָׁאֲלִין אַיֵּה מְקוֹם כְּבוֹדוֹ לְהַעֲרִיצוֹ וְאַשְׁכַּחִינָן לֵיהּ בְּגִימָטְרִיָא מָקוֹם נוֹטְרִיקוּ"ן כְּגַוְונָא דָא, י' עִִשֶׂר זִמְנִין מֵאָה, ה' חָמֵשׁ זִמְנִין עִִשְׂרִין וְחָמֵשׁ, ו' שִׁית זִמְנִין תְּלָתִין וְשִׁית ה' חָמֵשׁ זִמְנִין עִִשְׂרִין וְחָמֵשׁ, בְּגִימַטְרִיָּא מָקוֹם, וַעֲלֵיהּ אָמְרוּ מַלְאָכַיָּא בָּרוּךְ כְּבוֹד יהו"ה מִמְּקוֹמוֹ (יחזקאל ג יב), אִית אָחֳרָנִין בְּגִימַטְרִיָּאוֹת דְּלֵית לוֹן חוּשְׁבָּן, בְּגִין דְּאִינוּן פַּרְפְּרָאוֹת לַחָכְמָה דְלֵית לָהּ סוֹף, תְּמוּרוֹת אִלֵּין אַלְפָא בֵּיתוֹת כְּגוֹן כוז"ו במוכס"ז כוז"ו, דְאִינוּן תְּמוּרוֹת (דברים ו ד) יהו"ה אלהינ"ו יהו"ה, וְאִית תְּמוּרוֹת אָחֳרָנִין מִכַּמָּה מִינִין. 

אָמַר רַבִּי אֶלְעָזָר וְהָא כְתִיב (מלאכי ג ו) אֲנִי יהו"ה לֹא שָׁנִיתִי, אָמַר לֵיהּ בְּרִי, וַוי לִבְנֵי עָלְמָא דְאִינוּן אֲטִימִין לִבָּא, דְּחָשְׁבִין דְּיָדְעִין וְלָא יָדְעִין, וַדַּאי אֲנִי אִיהִי שְׁכִינְתָּא, הֲדָא הוּא דִכְתִיב (ויקרא כו כא) וְיִסַּרְתִּי אֶתְכֶם אַף אָנִי, אִיהִי לָא אִשְׁתַּנִּי וְלָא אִיהִי תְמוּרָה מִינֵיהּ בְּאָחֳרָא, וְאִיהוּ לָא אִשְׁתַּנִּי וְלָא אִסְתַּתַּר מִינָהּ, אֲבָל לְגַבֵּי חַיָּיבַיָּא אִשְׁתַּנִּי קוּדְשָׁא בְּרִיךְ הוּא וְאִסְתַּתַּר מִנַּיְיהוּ, הֲדָא הוּא דִכְתִיב (דברים לב כ) אַסְתִּירָה פָנַי מֵהֶם אֶרְאֶה מָה אַחֲרִיתָם, וְאַמַּאי בְּגִין כִּי דוֹר תַּהְפּוּכוֹת הֵמָּה בָּנִים לֹא אֵמוּן בָּם. 

מִיָּד קָמוּ כֻּלְּהוּ חַבְרַיָּא דְשָׁמְעוּ מִלִּין אִלֵּין, וְנָשְׁקוּ לֵיהּ עַל רֵישֵׁיהּ, וְאָמְרוּ אִלּוּ לָא אָתֵינָא לְעָלְמָא אֶלָּא לְמִשְׁמַע דָּא דַיֵּינוּ, דְּוַדַּאי קוּדְשָׁא בְּרִיךְ הוּא וּשְׁכִינְתֵּיהּ לָא אִשְׁתַּנִּי דָא מִן דָּא, אֲבָל לְגַבֵּי אָחֳרָנִין אִשְׁתַּנִּי וְאִסְתַּתַּר, בְּכַמָּה לְבוּשִׁין, וּבְכַמָּה כִּסּוּיִין, וּבְכַמָּה קְלִיפִין, וּבְגִין דָּא אָמַר שְׁלֹמֹה עָלָיו הַשָּׁלוֹם (שיר ו יא) אֶל גִּנַּת אֱגוֹז יָרַדְתִּי, דְאִיהוּ הֲוָה יָדַע בִּקְלִיפִין כֻּלְּהוּ, וּבְגִין דָּא לָא שְׁבִיק אֲפִילוּ מִינֵי דְכִשּׁוּף דְּלָא יָדַע, בְּגִין דְּיָדַע (נ"א למנדע) בִּקְלִיפִין. וְרַעִִיָא מְהֵימְנָא אִיהוּ תַבַּר כָּל קְלִיפִין, וְנָפִיק מִתַּמָּן מוֹחָא דְאִיהוּ יהו"ה לְאַרְבַּע סִטְרֵי דֶאֱגוֹזָא, (דאינון תהו ובהו וחשך ותהום), וּמְפַרְנֵס מִנֵּיהּ לְהַהִיא חוֹלָה דְּאִיהִי אדנ"י, דִּבְאִלֵּין קְלִיפִין דִּי בֶאֱגוֹז דְּאִינוּן תֹּהוּ וָבֹהוּ וְחֹשֶׁךְ וּתְהוֹם אָמַר (דברים לב כ) אַסְתִּירָה פָנַי מֵהֶם, וְאִית שִׁנּוּיִין אוֹחֳרָנִין לְטַב לְכָל חַד כְּפוּם עוֹבָדֵיהּ.  


Daf 72a

 זִמְנִין אִתְגַּלְיָא לוֹן בִּדְמוּת אַרְיֵה, הֲדָא הוּא דִכְתִיב (עמוס ג ח) אַרְיֵה שָׁאָג מִי לֹא יִירָא, זִמְנִין בְּדִיּוֹקְנָא דְשׁוֹר, הֲדָא הוּא דִכְתִיב (דברים לג יז) בְּכוֹר שׁוֹרוֹ הָדָר לוֹ וְקַרְנֵי רְאֵם קַרְנָיו, וְזִמְנִין בְּדִיּוֹקְנָא דְּנֶשֶׁר, הֲדָא הוּא דִכְתִיב (שם לב יא) כְּנֶשֶׁר יָעִיר קִנּוֹ, וְזִמְנִין בְּדִיּוֹקְנָא דְאָדָם סָבָא, כְּמָה דְּאִתְדַּמְיָא לְאִלֵּין דְּאָמְרֵי זֶה אֵלִי וְאַנְוִהוּ (שמות טו ב), דְּאִיהוּ הֲוָה אִתְדַּמְיָין לוֹן בִּדְמוּת סָבָא, וְאִתְּמַר בְּהוּ (נ"א ביה) (דברים לב יג) וַיֵּנִיקֵהוּ דְבַשׁ מִסֶּלַע וְשֶׁמֶן מֵחַלְמִישׁ צוּר, אֲבָל לְאִלֵּין דְּתַלְיָין מִנֵּיהּ וּמִשְּׁכִינְתֵּיהּ לָא אִשְׁתַּנֵּי לְעוֹלָם. 

וְאִינוּן תְּמוּרוֹת אִינוּן רָזָא דְיִבּוּם, דְּאִתְּמַר בָּהּ בַּיְבָמָה (רות ד ז) עַל הַגְאוּלָה וְעַל הַתְּמוּרָה, לְקַיֵּים כָּל דָּבָר שָׁלַף אִישׁ נַעֲלוֹ וְנָתַן לְרֵעִהוּ, בְּהַהוּא נַעַל דְּנָתַן לְרֵעִהוּ אִית תְּמוּרָה, וְשִׁנּוּי רָצוֹן, וְתַמָּן צָרִיךְ שִׁנּוּי מָקוֹם וְשִׁנּוּי הַשֵּׁם וְשִׁנּוּי מַעֲשֶׂה לְקַיֵּים כָּל דָּבָר, נַעַל אִיהוּ גוּפָא. 

וְאַמַּאי בַּחֲלִיצַת נַעַל דְּנָתַן לְרֵעִהוּ אִית תְּמוּרָה וְשִׁנּוּי, אָמַר סָבָא חֲדָא, רַבִּי רַבִּי, לָא תֵימָא הָכִי, אֶלָּא אַמַּאי חֲלִיצָה בַּנַּעַל, אֶלָּא אִיהוּ קְלִיפָה לְאִתְטַמְרָא בָּהּ לְאִשְׁתֵּזָבָא מִנֵּיהּ, וְלָא אִשְׁתְּמוֹדָע לְגַבֵּי מְקַטְרְגִין דִּילֵיהּ, וּבַחֲלִיצָה דְּנַעַל חָלַץ לֵיהּ י"ה, וּבְגִין דָּא שָׁלַף אִישׁ נַעֲלוֹ וְנָתַן לְרֵעִהוּ, נַעַל ו', גַּן נָעְִל, דְּאִיהוּ בֶּן י"ה, לְאַעָלָא בֵּין ו"ה, וְדָא אִיהוּ חָלַץ י"ה. 

וּמֹשֶׁה אִתְּמַר בֵּיהּ (שמות ג ה) שַׁל נְעָלֶיךָ מֵעַל רַגְלֶיךָ, דָּא בְּהִפּוּכָא דְאָחֳרָנִין, דְּלָא צָרִיךְ לְאִתְחַזְיָא קֳדָם שְׁכִינְתָּא בִּקְלִיפָה, וְרָזָא דְמִלָּה כִּי אֵין לָבֹא אֶל שַׁעַר הַמֶּלֶךְ בִּלְבוּשׁ שָׂק (אסתר ד ב), וּלְגַבֵּי אֲבָהָן לָא אִתְחַזְיָא אֶלָּא בַּנְּעָלִים, הֲדָא הוּא דִכְתִיב (שיר ז ב) מַה יָּפוּ פְעָמַיִךְ בַּנְּעָלִים בַּת נָדִיב, אֲבָל לְגַבֵּי מֹשֶׁה בְּלָא כִּסּוּיָא כְּלָל, וְרָזָא דְמִלָּה וָאֵרָא אֶל אַבְרָהָם אֶל יִצְחָק וְאֶל יַעֲקֹב בְּאֵ"ל שׁד"י, וּשְׁמִי יהו"ה לֹא נוֹדַעִִתִּי לָהֶם (שמות ו ג), וּמֹשֶׁה אִתְּמַר בֵּיהּ (שם ג יג) וְאָמְרוּ לִ"י מַ"ה שְּׁמ"וֹ מָ"ה אוֹמַר אֲלֵיהֶם. 

וְעוֹד אַמַּאי צָרִיךְ חֲלִיצָה בַּנַּעַל בְּאִשָּׁה, בְּגִין דְּמָאן דְּיָמוּת בְּלָא בַּר אִיהוּ קָשִּׁיר בְּרַגְלֵיהּ דְּיָבָם, וְרָזָא דְמִלָּה הוּא יְשׁוּפְךָ רֹאשׁ וְאַתָּה תְּשׁוּפֶנוּ עָקֵב (בראשית ג יד), וּבְגִין דְּלָא יָמִית לֵיהּ חִוְיָא דְּאִיהוּ כָּרוּךְ עַל עֲקֵבוֹ, צָרִיךְ לַחֲלוֹץ לְגַבֵּי נַעַל דְּאִתְּתָא, וְאִתְפַּטַּר הַהוּא חִוְיָא מִנֵּיהּ. 

וְכֹלָּא עַל הַהִיא טִפָּה דְּאִיהִי י' דְפָרַח מִן יַעֲקֹב לְאַתְרֵיהּ, וְיַעֲקֹב בְּגִין דָּא קָנָה מִנֵּיהּ בְּכֵרוּתָא, לְאַחְזָרָא י' לְאַתְרֵיהּ, דְּאִיהִי טִפָּה בּוּכְרָא, דְּבָהּ חָאב אָדָם, וּפָרַח מִנֵּיהּ וְאִשְׁתָּאַר יָחִיד בְּלָא עִזֶר, וּבְגִין דָּא אָמַר (תהלים מט ו) לָמָּה אִירָא בִּימֵי רָע עֲוֹן עֲקֵבַי יְסוּבֵּנִי, וּבְגִין דָּא אַיְתִי לֵיהּ קוּדְשָׁא בְּרִיךְ הוּא תְּלַת זִמְנִין לְאָדָם קַדְמָאָה בְּגִלְגּוּלָא, הֲדָא הוּא דִכְתִיב (איוב לג כט) הֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר, וְדָא אִיהוּ שִׁנּוּי מָקוֹם וְשִׁנּוּי הַשֵּׁם וְשִׁנּוּי מַעֲשֶׂה. 

וְעַל הַהִיא טִפָּה אִתְּמַר בָּהּ (שיר ז ב) מַה יָּפוּ פְעָמַיִךְ בַּנְּעָלִים בַּת נָדִיב, וְאִתְדַּבְּקַת בְּיַעֲקֹב, וְאַפִּיקַת מִנֵּיהּ י"ב שִׁבְטִין, הֲדָא הוּא דִכְתִיב (תהלים קכב ד) שִׁבְטֵי י"הּ עִדוּת לְיִשְׂרָאֵל, דְּאִתְּמַר בֵּיהּ אָדָם יִשְׂרָאֵל, וּבְהַהוּא זִמְנָא רָוַוח יַעֲקֹב מַה דְּאָבִיד דְאִיהוּ י' מִיַּעֲקֹב, הֲדָא הוּא דִכְתִיב (בראשית לב כט) לֹא יַעֲקֹב יֵאָמֵר עוֹד שִׁמְךָ כִּי אִם יִשְׂרָאֵל. 

בְּאַבְרָהָם שֵׁזִיב מִסַּם הַמָוְת, חוֹבָא דְאָדָם, גֵּיהִנָּם, נָחָשׁ, אֵשֶׁת זְנוּנִים דְּאִתְּמַר בֵּיהּ (שמות כ יד) לֹא תִנְאָף. בְּיִצְחָק שֵׁזִיב מֵאֵל אַחֵר דְּאִתְּמַר בֵּיהּ (שם יג) לֹא תִרְצַח. בְּיַעֲקֹב אַשְׁכַּח אֲתַר לְיַנְקָא (נ"א לנקאה) בְּנוֹי, וְדָא שִׁנּוּי מָקוֹם, וְלֵית חַד מִנַּיְהוּ דְּלָא אִתְכְּלִיל בִּתְלָתָא, לְקַיְימָא הֶן כָּל אֵלֶּה יִפְעַל אֵ"ל פַּעֲמַיִם שָׁלוֹשׁ עִם גָּבֶר (איוב לג כט). 

קָם סָבָא וְאָמַר רַבִּי רַבִּי בְּמַאי אוּקִימְתָּא סוֹד יִבּוּם וַחֲלִיצָה, דְּהָא בְּרִירָא דְמִלָּה שְׁמַעִִנָא, אָמַר לֵיהּ מַה דִּשְׁמַעִִתְּ אֵימָא, אָמַר וַדַּאי בְּרָזָא דְיִבּוּם אַשְׁכַּח אַתְרָא הַהִיא נִשְׁמָתָא עַרְטִילָאָה, הֲדָא הוּא דִכְתִיב (תהלים פד ד) גַּם צִפּוֹר מָצְאָה בַיִת, וְדָא נֶפֶשׁ דְּאַתְיָא בְּגִלְגּוּל זִמְנָא קַדְמָאָה, וּדְרוֹר קֵן לָהּ (שם), דָּא רוּחָא דְּאַתְיָא בְגִלְגּוּלָא זִמְנָא תִנְיָינָא, אֲשֶׁר שָׁתָה אֶפְרוֹחֶיהָ (שם), דָּא נִשְׁמָתָא דְאַתְיָא בְגִלְגּוּלָא זִמְנָא תְּלִיתָאָה, וּמִינָהּ נָפְקִין אֶפְרוֹחִין דְּאִינוּן בְּנִין, וּבְרָזָא דְיִבּוּם כֻּלְּהוּ תְּלַת נָחֲתִין בְּבַת אַחַת, הֲדָא הוּא דִכְתִיב (איוב לד יד) אִם יָשִׂים אֵלָיו לִבּוֹ רוּחוֹ וְנִשְׁמָתוֹ  


Daf 72b

 אֵלָיו יֶאֱסוֹף, לִבּוֹ דְתַמָּן נֶפֶשׁ, רוּחַ בְּכַנְפֵי רֵיאָה, נִשְׁמָתָא בְמוֹחָא, וְכֻלְּהוּ חַד בְּקִשׁוּרָא חֲדָא, אֲבָל חֲלִיצָה אִיהִי שֵׁזְבַת הַהִיא נִשְׁמָתָא וְרוּחָא וְנַפְשָׁא דְּאִינוּן קְטִירִין בִּתְלַת קִשּׁוּרִין דְּחִוְיָא, וְרָזָא דְּמִלָּה נַפְשֵׁנוּ כְּצִפּוֹר נִמְלְטָה מִפַּח יוֹקְשִׁים הַפַּח נִשְׁבַּר וַאֲנַחְנוּ נִמְלָטְנוּ (תהלים קכד ז), קָם רַבִּי שִׁמְעוֹן כְּדֵי לְנַשְׁקָא לֵיהּ, פָּרַח מִיָּד וְלָא אִתְחֲזִי. (תקון כ"ז נדפס בהקדמה כי שם ביתו) 

בְּרֵאשִׁית בֵּיהּ תְּלַת פִּקּוּדִין, חַד יִרְאַת יהו"ה כְּגַוְונָא דָא בְּרֵאשִׁי"ת יְרָ"א בֹּשֶׁ"ת וְהָא אוּקְמוּהוּ, תִּנְיָינָא בְּרִית כְּגַוְונָא דָא בְּרֵאשִׁי"ת בְּרִי"ת אֵ"שׁ, תְּלִיתָאָה שַׁבָּת כְּגַוְונָא דָא שַׁבָּ"ת יָרֵ"א. 

פִּקּוּדָא קַדְמָאָה יִרְאַת יהו"ה, עֲלֵיהּ אִתְּמַר (ישעיה לג ו) יִרְאַת יהו"ה הִיא אוֹצָרוֹ, וְעוֹד אִתְּמַר בָּהּ (משלי א ז) יִרְאַת יהו"ה רֵאשִׁית דָּעַת, רֵאשִׁית חָכְמָה יִרְאַת יהו"ה (תהלים קיא י), וּבְוַדַּאי מָאן דְּלֵית בֵּיהּ דְּחִילוּ דְאִיהוּ אוֹצָר, לֵית תַּמָּן חָכְמָה, אוֹצָרָא דְהַאי חָכְמָה אִיהִי ב', וּבְתִקּוּנָא אָחֳרָא בְּרֵאשִׁית בּ' רֵאשִׁית, נְקוּדָה בְּהֵכָלֵיהּ, עֲלֵיהּ אִתְּמַר (שיר ד יב) גַּן נָעוּל אֲחוֹתִי כַלָּה גַּל נָעוּל מַעִִיָן חָתוּם, גַּן אִיהוּ אוֹרַיְיתָא דְבִכְתָב, דְּאִיהוּ גַּ"ן סְדָרִים דְּאוֹרַיְיתָא, גַּל אִיהוּ אוֹרַיְיתָא דִבְעַל פֶּה, וְתַרְוַיְהוּ ב' מִבְּרֵאשִׁית, מַעִִיָן חָתוּם דָּא רֵאשִׁית נְקוּדָה בְהֵיכָלֵיהּ. 

וּבְמַאי אִיהוּ חָתוּם, בְּאוֹת ו', וְאִתְעֲבִידַת ב' עִם חֲתִימוּ דְו' ם, מַה דַּהֲוָה ב' אִתְעֲבִידַת ם, יַיִן סָתוּם וְחָתוּם, יֵינָא דְאוֹרַיְיתָא סָתִים וְחָתִים דְּלָא יֵעוּל נוּכְרָאָה תַּמָּן, וְדָא יַיִן הַמְּשׁוּמָּר בַּעֲנָבָיו מִשֵּׁשֶׁת יְמֵי בְרֵאשִׁית, וְלַאו לְמַגָּנָא תַקִּינוּ מָארֵי מַתְנִיתִין, חֲתִימַת יַיִן דְּלָא יִתְנַסֵּךְ וְיִתְעָרֵב בְּסִטְרָא אָחֳרָא, וְעַל הַאי יַיִן אִתְּמַר (תהלים קמז יב) לֹא עָשָׂה כֵן לְכָל גּוֹי וּמִשְׁפָּטִים בַּל יְדָעוּם, כֵּ"ן וַדַּאי יַיִ"ן שַׁבְעִין אַנְפִּין דְּאוֹרַיְיתָא, וַעֲלַיְיהוּ אִתְּמַר (שם כה יד) סוֹד יהו"ה לִירֵיאָיו. 

קַנְקַן דְּהַאי יַיִ"ן דָּא לִבָּא דְבַר נַשׁ, אִם הוּא קַנְקַנָּא חַדְתָּא וְאִתְנַסַּךְ בְּיַיִן נֶסֶךְ דְּאִיהוּ יִצְרָא בִישָׁא, צָרִיךְ תְּלָתָא זִמְנִין הֲדָחָה, וְהֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר (איוב לג כט), וְלַאו לְמַגָּנָא תַּקִּינוּ בְּכוֹס דִּבְּרָכָה אוּף הָכִי הֲדָחָה וּשְׁטִיפָה, הֲדָחָה מִבִּפְנִים שְׁטִיפָה מִבַּחוּץ, לְמֶהֱוֵי תּוֹכוֹ כְּבַרוֹ, וְרָזָא דְמִלָּה וְטִהֲרוֹ וְקִדְּשׁוֹ (ויקרא טז יט), וְכַד אִיהוּ קַנְקַן דְּאִיהוּ לִבָּא דַּכְיָא מִלְּגָאו וּמִלְּבָר, שַׁרְיָא תַמָּן חָכְמָה, דְּאִתְּמַר בָּהּ (משלי ח כב) יהו"ה קָנָנִי רֵאשִׁית דַּרְכּוֹ קָנָנִי אִיהוּ קַנְקַן וַדַּאי, וְאִם הַאי קַנְקַן אִיהוּ דַכְיָא, אִתְּמַר בֵּיהּ וְנַקֵּה, וְאִם לַאו לֹא יְנַקֵּה כָּל הַנּוֹגֵעַ בָּהּ (שם ו כט). 

וְקַנְקַן דְּבַר נַשׁ דָּא אִתְּתָא, וְאִיהוּ כּוֹס, לְהָכִי צְרִיכָה שְׁטִיפָה וַהֲדָחָה, אִם הִיא כוֹס דִּבְרָכָה, וַעֲלָהּ אִתְּמַר (יחזקאל מד ל) לְהָנִיחַ בְּרָכָה אֶל בֵּיתֶךָ, וְאִם לַאו אִתְקְרִיאַת כּוֹס הַתַּרְעִלָה, וְיַיִן דִּילָהּ עֲלֵיהּ אִתְּמַר (משלי לא ו) תְּנוּ שֵׁכָר לְאוֹבֵד וְיַיִן לְמָרֵי נָפֶשׁ וכו', שָׁדַיִם דִּילָהּ אִינוּן אַשְׁכּוֹלוֹת מְרוֹרוֹת, אֲבָל יַיִן דְּכוֹס דִּבְרָכָה עֲלֵיהּ אִתְּמַר (תהלים קד טו) וְיַיִן יְשַׂמַּח לְבַב אֱנוֹשׁ דְּתַמָּן פִּקּוּדֵי יהו"ה יְשָׁרִים מְשַׂמְּחֵי לֵב (שם יט טו), דְּאִינוּן אֶשְׁכּוֹלוֹת דִּילָהּ. 

בְּרֵאשִׁית בָּרָא אלהי"ם, בּ' נְקוּדָה בְּהֵיכָלֵיהּ, עֲלֵיהּ אִתְּמַר (שיר ד יב) גַּן נָעוּל אֲחוֹתִי כַלָּה גַּל נָעוּל מַעִִיָן חָתוּם, מָאן מַעִִיָן חָתוּם דָּא נְקוּדָה, מָאן נִיהוּ נָעוּל  


Daf 73a

 דִּילָהּ, דָּא ו' דְּסָתִים לְהֵיכָלָא וּבָהּ אִתְעֲבִיד ם סְתִימָא, אִיהִי ם רַבְּתָא מִלְּםַרְבֵּה הַמִּשְׂרָה (ישעיה ט ו), וְהַאי נְקוּדָה עֲלָהּ אִתְּמַר (איוב כח כא) וְנֶעִִלְמָה מֵעִינֵי כָל חָי וּמֵעוֹף הַשָּׁמַיִם נִסְתָּרָה, וְהַאי נְקוּדָה מִסִּטְרָא דִיְמִינָא אִתְקְרִיאַת אַהֲבָה, וּמִסִּטְרָא דִשְׂמָאלָא אִתְקְרִיאַת יִרְאָה, וּמִסִּטְרָא דְעַמּוּדָא דְאֶמְצָעִיתָא אִתְקְרִיאַת תּוֹרָה, וְאִיהִי מִצְוָה, דְּעַמּוּדָא דְאֶמְצָעִיתָא כְּלִיל תַּרְוַיְיהוּ, בְּגִין דְּאִיהוּ ו' כְּלִיל י"ה דְּאִינוּן לִימִינָא וּשְׂמָאלָא, וְאִיהוּ ו' בְּאֶמְצָעִיתָא כְּלִיל תַּרְוַיְיהוּ, וּשְׁכִינְתָּא תַּתָּאָה מִצְוָה כְּלִילָא מֵאַרְבַּע אַתְוָון, אִיהִי אִתְקְרִיאַת י' מִסִּטְרָא דְחָכְמָה, ה' מִסִּטְרָא דְאִימָּא עִלָּאָה, וְאִתְקְרִיאַת תּוֹרָה מִסִּטְרָא דְעַמּוּדָא דְאֶמְצָעִיתָא, הֲדָא הוּא דִכְתִיב (משלי ח כב) יהו"ה קָנָנִי רֵאשִׁית דַּרְכּוֹ, דַּרְכּוֹ דֶּרֶךְ ו', קָנָנִי דְּאִיהוּ קֵן דִּילָהּ, וּבְגִין דְּאִיהִי כְלִילָא מִכֻּלְּהוּ אַרְבַּע אִתְקְרִיאַת מִצְוָה, מ"ץ בְּאוֹתִיּוֹת אַ"תּ בַּ"שׁ אִיהוּ י"ה, י"ם ה"ץ, וּבָהּ כְּלִילָן פִּקּוּדִין דַּעֲשֵׂה וְלֹא תַעֲשֶׂה, פִּקּוּדִין דְּלֹא תַעֲשֶׂה מִסִּטְרָא דְּדִין דְּאִיהוּ אלהי"ם דְּתַמָּן י"ה, וַעֲלָהּ אִתְּמַר (שמות ג טו) זֶה שְּׁמִ"י וְהָא אוּקְמוּהוּ, פִּקּוּדִין דַּעֲשֵׂה מִסִּטְרָא דִיְמִינָא דְאִיהוּ רַחֲמֵי דִּכְלִילָן בְּאַבְרָהָם, וַעֲלַיְיהוּ אִתְּמַר (חבקוק ג ב) בְּרוֹגֶז רַחֵם תִּזְכּוֹר  
קָם סָבָא חַד מִבָּתַר טוּלָא (כותלא), וְאָמַר רַבִּי רַבִּי בּוֹצִינָא קַדִּישָׁא, קוּם אַדְלֵיק שְׁרַגָּא דְאִיהִי מִצְוָה, שְׁכִינְתָּא קַדִּישָׁא, דַּעֲלָהּ אִתְּמַר (ויקרא ו ו) אֵשׁ תָּמִיד תּוּקַד עַל הַמִּזְבֵּחַ לֹא תִכְבֶּה, וַעֲלָהּ אִתְּמַר (שמות כז כ) לְהַעֲלֹת נֵר תָּמִיד, נֵר יהו"ה אִתְקְרִיאַת וַדַּאי, אוֹר דְּנָהִיר בֵּיהּ נִשְׁמַת אָדָם, קוּם אַדְלֵיק בָּהּ.  
קָם רַבִּי שִׁמְעוֹן עַל רַגְלוֹי וְיָתִיב רִגְעָא חֲדָא וְאָמַר, רִבּוֹן עָלְמִין דְּאַנְתְּ אִיהוּ מָארֵי מַלְכִין וְגָלֵי רָזִין, יְהֵא רַעֲוָא דִילָךְ לְסַדְרָא מִלִּין בְּפִימָאִי, לְקַיְימָא בִּי הַאי קְרָא (שם ד יב) וְאָנֹכִי אֶהְיֶה עִם פִּיךָ, דְּלָא אֵעוּל בְּכִסּוּפָא קֳדָמָךְ, פָּתַח וְאָמַר.  
בְּרֵאשִׁית מָאן רֵאשִׁית דָּא חָכְמָה, דָּא נְקוּדָה דִלְגַאו, דְּאִתְּמַר בָּהּ (תהלים מה יד) כָּל כְּבוּדָּה בַת מֶלֶךְ פְּנִימָה, וְדָא יִרְאָה דְּאִיהִי פִּקּוּדָא קַדְמָאָה, וַעֲלָהּ אִתְּמַר (משלי א ז) יִרְאַת יהו"ה רֵאשִׁית דָּעַת, וְאִיהִי רְמִיזָא בְמִלַּת בְּרֵאשִׁית, וְאִית יִרְאָה רָעָה רְצוּעָה לְאַלְקָאָה לְחַיָּיבַיָּא, וְהַאי נְקוּדָה אִיהִי אוֹת שַׁבָּת וְיוֹמִין טָבִין וְאוֹת דִּתְּפִלִּין וְאוֹת דִּבְּרִית מִילָה, הַהִיא רְצוּעָה אִיהִי יִרְאָה רָעָה אִיהִי עָרְלָה, זַכָּאָה אִיהוּ מָאן דְּאַעֲבַר לָהּ מִנֵּיהּ, דְּלֵית לָהּ רְשׁוּ לִרְצוּעָה לְאַלְקָאָה לֵיהּ, וְהַאי נְקוּדָה עֲלָהּ אִתְּמַר (שמת לא יד) מְחַלֲלֶיהָ מוֹת יוּמָת, מַאי מְחַלֲלֶיהָ אֶלָּא מָאן דְּאַעִיל רְשׁוּ נוּכְרָאָה בְּחָלָל דִּילָהּ דְּאִיהִי רְשׁוּת הַיָּחִיד, דַּעֲלָהּ אִתְּמַר (במדבר יט כ) וְנִכְרְתָה הַנֶּפֶשׁ הַהִיא מִתּוֹךְ הַקָּהָל כִּי אֶת מִקְדַּשׁ יהו"ה טִמֵּא.  
וְכֹלָּא אִתְרְמִיז בְּהַאי תֵּיבָה יִרְאָ"ה בְּרִי"ת שַׁבָּ"ת, כְּגַוְונָא דָא יִרְאַ"ת בְּרֵאשִׁי"ת, בְּרִי"ת בְּרֵאשִׁי"ת, שַׁבָּ"ת בְּרֵאשִׁי"ת, וְהַאי נְקוּדָה אִיהִי רֵאשִׁית, יהו"ה קָנָנִי רֵאשִׁית דַּרְכּוֹ (משלי א כב), כְּגַוְונָא דָא בְּרֵאשִׁית, כֹּלָּא אִיהִי נְקוּדָה חֲדָא, אִיהִי רֵאשִׁית, וְאִיהִי אוֹת בְּרִית, וְאִיהִי אוֹת שַׁבָּת, וְאִיהִי יִרְאַת יהו"ה.  
מָאן חָלָל דִּילָהּ בּ, ו' אִיהוּ בַּעִִלָהּ, בֵּיהּ אִיהִי נְטִירָא וּסְתִימָא בְּגָלוּתָא, הֲדָא הוּא דִכְתִיב (יחזקאל מו א) יִהְיֶה סָגוּר שֵׁשֶׁת יְמֵי הַמַּעֲשֶׂה, כְּגַוְונָא דָא ם סְתִימָא, וְהָא אִתְּמַר, וּנְקוּדָה אִיהִי שְׁבִיעָאָה תַּגָּא עַל רֵישֵׁיהּ, תַּגָּא דְסֵפֶר תּוֹרָה, עֲטָרָה עַל בְּרִית, ז' דְּאִיהִי יוֹם שְׁבִיעִי יוֹם הַשַּׁבָּת, שְׁבִיעִי וַדַּאי, וַעֲלֵיהּ אִתְּמַר וּבְיוֹם הַשַּׁבָּת יִפָּתֵחַ, אֲבָל בְּיוֹמִין דְּחוֹל גַּן נָעוּל אֲחוֹתִי כַלָּה (שיר ד יב).   

Daf 73b

 אִתְקְרִיאַת סְתִימָא בְאוֹת ו'. 

וְהַאי עָרְלָה וּפְרִיעָה אִינוּן כַּמּוֹץ וְתֶבֶן דְּחִטָּה, בְּיוֹמִין דְּחוֹל אִתְקְרִיאַת הֵ"א, דְאִיהוּ הֶבֶ"ל לַהַ"ב הַמִּזְבֵּחַ, לְאַדְלָקָא מוֹץ וְתֶבֶן, וְאִשְׁתְּאָרַת אִיהִי סֹלֶת נְקִיָּה, אֲבָל בְּיוֹמִין דְּשַׁבָּת וְיוֹמִין טָבִין אִתְקְרִיאַת י' עֲטָרָה עַל כֹּלָּא, וּבֵיתָא, (נ"א וכסא) דִּילָהּ, ל"ב אלהי"ם דְּעוֹבָדָא דִבְּרֵאשִׁית, וְאִיהִי ב' כְּלִילָא מֵעֲשַׂר אֲמִירָן בְּכָל סִטְרָא, הַאי י' אִתְקְרִיאַת יִרְאָה, בֵין בְּשַׁבָּת בֵּין בִּבְרִית מִילָה בֵין בְּדִינָא וְהָכִי בְכָל פִּקּוּדָא. 

אלהי"ם דָּא נָתִיב קַדְמָאָה, עֲלֵיהּ אִתְּמַר (איוב כח ז) נָתִיב לֹא יְדָעוֹ עָיִט וְלֹא שְׁזָפַתּוּ עִין אַיָּה, מַאי עִין אַיָּה, אֶלָּא מֵאִינוּן מַלְאָכִין דְּאָמְרִין אַיֵּה מְקוֹם כְּבוֹדוֹ לְהַעֲרִיצוֹ, כַּד אִיהִי בְּהַאי נָתִיב לֵית לוֹן יְדִיעָה בָּהּ, דְּאִיהִי סְתִירָא מֵחֵיוָן דְּמֶרְכַּבְתָּא. 

וְהָאָרֶץ הָיְתָה תֹהוּ וָבֹהוּ (בראשית א ב), מַאי וְהָאָרֶץ הָיְתָה תֹהוּ וָבֹהוּ, אֶלָּא מָאן דְּאַפִּיק מֵרְשׁוּת הַיָּחִיד לִרְשׁוּת הָרַבִּים גָּרִים לִשְׁכִינְתָּא, לְמֶהֱוֵי תֹהוּ וָבֹהוּ חֹשֶׁךְ וּתְהוֹם, דְּאִתְלַבְּשַׁת בְּאִינוּן קְלִיפִין, דְּאִינוּן אַרְבַּע גָּלֻיּוֹת, וְלָא עוֹד אֶלָּא דְגָרִים לָהּ לְמֶהֱוִי יַבָּשָׁה תֹהוּ, דְּאִסְתַּלְּקַת נְקוּדָה מֵחָלָל דִּילָהּ דְּאִיהִי ב', וְאִשְׁתְּאָרַת יְבֵישָׁה. 

נָתִיב תִּנְיָינָא, וְרוּחַ אלהי"ם מְרַחֶפֶת עַל פְּנֵי הַמָּיִם (שם), מַאי וְרוּחַ, אֶלָּא בְּוַדַּאי בְּזִמְנָא דִשְׁכִינְתָּא נָחֲתַת בְּגָלוּתָא, הַאי רוּחַ נָשִׁיב עַל אִינוּן דְּמִתְעַסְּקֵי בְּאוֹרַיְיתָא, בְּגִין שְׁכִינְתָּא דְאִשְׁתַּכְּחַת בֵּינַיְיהוּ, וְהַאי רוּחַ אִתְעֲבִיד קָלָא, וְיֵימָא הָכִי אִינוּן דְּמִיכִין דְּשִׁינְתָא בְּחוֹרֵיהוֹן, סְתִימִין עַיְינִין אֲטִימִין דְּלִבָּא, קוּמוּ וְאִתְעָרוּ לְגַבֵּי שְׁכִינְתָּא, דְּאִית לְכוֹן לִבָּא בְּלָא סֻכְלְתָנוּ לְמִנְדַּע בָּהּ, וְאִיהוּ בֵּינַיְכוּ. 

וְרָזָא דְמִלָּה קוֹל אוֹמֵר קְרָא (ישעיה מ ו), כְּגוֹן קְרָא נָא הֲיֵשׁ עוֹנֶךָּ וְאֶל מִי מִקְּדוֹשִׁים תִּפְנֶה (איוב ח א), וְהִיא אָמְרַת מָה אֶקְרָא, כָּל הַבָּשָׂר חָצִיר, כֹּלָּא אִינוּן כִּבְעִירָן דְּאָכְלִין חָצִיר, וְכָל חַסְדּוֹ כְּצִיץ הַשָּׂדֶה (שם), כָּל חֶסֶד דְּעָבְדִין לְגַרְמַיְיהוּ עָבְדִין, וַאֲפִילוּ כָּל אִינוּן דְּמִשְׁתַּדְּלִין בְּאוֹרַיְיתָא, כָּל חֶסֶד דְּעָבְדִין לְגַרְמַיְיהוּ עָבְדִין, בְּהַהוּא זִמְנָא וַיִּזְכּוֹר כִּי בָשָׂר הֵמָּה רוּחַ הוֹלֵךְ וְלֹא יָשׁוּב (תהלים עח לט) לְעָלְמָא, וְדָא אִיהוּ רוּחָא דְמָשִׁיחַ, וַי לוֹן מָאן דְּגָרְמִין דְּיֵזִיל לֵיהּ מִן עָלְמָא וְלָא יְתוּב לְעָלְמָא, דְּאִלֵּין אִינוּן דְּעָבְדִין לְאוֹרַיְיתָא יַבָּשָׁה, וְלָא בָעָאן לְאִשְׁתַּדְלָא בְחָכְמָה דְקַבָּלָה, דְגָרְמִין דְּאִסְתַּלַּק נְבִיעוּ דְחָכְמָה דְאִיהִי י' מִינָהּ, וְאִשְׁתְּאָרַת ב' יְבֵישָׁה, וַי לוֹן דְּגָרְמִין עֲנִיּוּתָא וְחַרְבָּא וּבִיזָה וְהֶרֶג וְאַבְּדָן בְּעָלְמָא, וְהַאי רוּחַ דְּאִסְתַּלַּק אִיהוּ רוּחַ דְמָּשִׁיחַ כְּמָה דְאִתְּמַר, וְאִיהוּ רוּחַ הַקֹּדֶשׁ, וְאִיהוּ רוּחַ חָכְמָה וּבִינָה רוּחַ עִצָה וּגְבוּרָה רוּחַ דַּעַת וְיִרְאַת יהו"ה (ישעיה יא ב). 

פִּקּוּדָא תִּנְיָינָא וַיֹּאמֶר אלהי"ם יְהִי אוֹר וַיְהִי אוֹר (בראשית א ג), וְדָא אַהֲבָה דְאִיהוּ אַהֲבַת חֶסֶד, הֲדָא הוּא דִכְתִיב (ירמיה לא ב) וְאַהֲבַת עוֹלָם אֲהַבְתִּיךְ עַל כֵּן מְשַׁכְתִּיךְ חָסֶד, וַעֲלָהּ אִתְּמַר (שיר ב ז) אִם תָּעִירוּ וְאִם תְּעוֹרְרוּ אֶת הָאַהֲבָה עַד שֶׁתֶּחְפָּץ, יִרְאָה אִתְקְרִיאַת מִסִּטְרָא דִשְׂמָאלָא, וְאַהֲבָה אִתְקְרִיאַת מִסִּטְרָא דִימִינָא. 

אִית יִרְאָה וְאִית יִרְאָה, אִית אַהֲבָה וְאִית אַהֲבָה, יִרְאָה דְּדָחִיל בַּר נַשׁ לְקוּדְשָׁא בְּרִיךְ הוּא בְּגִין דְּלָא נָחִית מִנִּכְסוֹי, אוֹ בְּגִין דְּלָא יְמוּתוּן בְּנוֹי בְּחַיּיוֹי, אִשְׁתַּכַּח דְּאִם הֲוָה נָחִית מִנִּכְסוֹי אוֹ אִם יְמוּתוּן בְּנוֹי בְּחַיּיוֹי דְּלָא הֲוָה דָחִיל לֵיהּ, וּבְגִין דָּא הֲוָה רָחִים לֵיהּ, הַאי יִרְאָה וְאַהֲבָה לָא שַׁוִּי לְיִרְאַת יהו"ה וּלְאַהֲבָה דִילֵיהּ לְעִקָּרָא, אֲבָל רְחִימוּ וּדְחִילוּ עִיקָרָא דִילֵיהּ בֵּין טַב וּבֵין בִּישׁ, וּבְגִין דָּא אִתְקְרִיאַת הַאי יִרְאָה וְאַהֲבָה עַל מְנָת לְקַבֵּל פְּרָס. 

וּבְגִין דָּא אָמַר קוּדְשָׁא בְּרִיךְ הוּא (שם), הִשְׁבַּעִִתִּי אֶתְכֶם בְּנוֹת יְרוּשָׁלַם בִּצבאו"ת אוֹ בְּאַיְלוֹת הַשָּׂדֶה, אִם תָּעִירוּ וְאִם תְּעוֹרְרוּ אֶת הָאַהֲבָה עַד שֶׁתֶּחְפָּץ, דְאִיהוּ רְחִימוּ (נ"א דאיהי רחמי) בְּלַאו פְּרָס, (עד דאיהו יחפץ), וְלָא עַל מְנָת לְקַבֵּל פְּרָס, דְּיִרְאָה וְאַהֲבָה עַל מְנָת לְקַבֵּל פְּרָס  


Daf 74a

 אִיהִי שֶׁל שִׁפְחָה, וְתַחַת שָׁלֹשׁ רָגְזָה אֶרֶץ וְגוֹמֵר (משלי ל לא) תַּחַת עִִבֶד כִּי יִמְלוֹךְ, וְשִׁפְחָה כִּי תִירַשׁ גְּבִירְתָּהּ. 

אלהי"ם דָּא מִן וַיֹּאמֶר אלהי"ם יְהִי אוֹר, אִיהוּ נָתִיב תְּלִיתָאָה, יְהִי אוֹר י"ה אַוִּי"ר, אוֹ"ר י', וְכַד הַאי נְקוּדָה אִתְעַטְּפַת (נ"א אתפשטת) בְּהַאי אוֹר וְאִתְעֲבִידַת אַוִּיר, מֵהָכָא אִתְמַשְׁכוּ כָּל הַהֲוַיּוֹת. 

קָם סָבָא חַד פָּתַח וְאָמַר, יְהִי אוֹר וַיְהִי אוֹר, יְהִי אוֹר דָּא יְמִינָא, וַיְהִי אוֹר דָּא שְׂמָאלָא, דִּבְכָל אֲתַר וַיְהִי אִיהוּ לָשׁוֹן צַעַר, וּבְגִין דָּא וַיְהִי הַיּוֹם דְּדָא אִיהוּ רֹאשׁ הַשָּׁנָה דְאִיהוּ שְׂמָאלָא, דְאִיהוּ דָן דִּינָא דְכָל עָלְמָא, וּבְגִינָהּ אִתְּמַר (בראשית א ג) וַיְהִי אוֹר, וַיַּרְא אלהי"ם אֶת הָאוֹר כִּי טוֹב, דָּא עַמּוּדָא דְאֶמְצָעִיתָא דְאִיהוּ טוֹב, וַיַּבְדֵּל אלהי"ם בֵּין הָאוֹר וּבֵין הַחֹשֶׁךְ (שם), בֵּין הָאוֹר דָּא אַהֲרֹן כַּהֲנָא, וּבֵין הַחֹשֶׁךְ דָּא קֹרַח, אָמַר מֹשֶׁה לִי אִתְחֲזֵי לְאַפְרָשָׁא מַחֲלֹקֶת, דַּאֲנָא אִיהוּ דִיּוֹקְנָא דְּטוֹב דִּלְעִילָא, חָזָא דְאִתְדַּבַּק קֹרַח בַּחֲשׁוֹכָא דְסִטְרָא אָחֳרָא, וְאַכְחִישׁ עוֹבָדָא דִבְּרֵאשִׁית, דְּלָא בָעָא לְאִתְדַּבְּקָא בִשְׂמָאלָא דְאִיהוּ לֵוִי, אָמַר הִבָּדְלוּ מִתּוֹךְ הָעִדָה הַזֹּאת (במדבר טז כא). 

וְרָזָא דְמִלָּה וַיַּבְדֵל אלהי"ם בֵּין הָאוֹר וּבֵין הַחֹשֶׁךְ (בראשית א ד), וַיִּקְרָא אלהי"ם לָאוֹר יוֹם וְלַחֹשֶׁךְ קָרָא לָיְלָה (שם ה), שׁוֹקָא דִיְמִינָא דְהוּא אוֹר, דְּאִתְּמַר וַיַּבְדֵּל אלהי"ם בֵּין הָאוֹר אִיהוּ שׁוֹקָא יְמִינָא כַּהֲנָא, דְּאִתְּמַר בֵּיהּ (תהלים טז יא) נְעִימוֹת בִּימִינְךָ נֶצַח, וּכְמָה דְנֶצַח אִתְקַשַּׁר בִּימִינָא, הָכִי הוֹד אִתְקַשַּׁר בִּשְׂמָאלָא, וַיְהִי עִִרֶב וַיְהִי בֹקֶר יוֹם אֶחָד, עִִרֶב דָּא עִִרֶב דְּיִצְחָק, בֹּקֶר דָּא בֹקֶר דְּאַבְרָהָם, יוֹם אֶחָד עַמּוּדָא דְאֶמְצָעִיתָא וְצַדִּיק דְּחַשְׁבִינָן חַד, וְלֵית יוֹם בְּלָא לַיְלָה דְאִיהִי שְׁכִינְתָּא. 

אַדְהָכִי הָא קָלָא סָלִיק וּמִתְפּוֹצֵץ בְּרוּמֵי רְקִיעִין, וַהֲוָה אָמַר, מַשִּׁרְיָין קַדִּישָׁאן דִּמְתִיבְתָּא דִרְקִיעָא דִלְעִילָא וְתַתָּא, אִזְדַּרְזוּ וְאִתַּקְנוּ לְקַדְמוּת מַטְרוֹנִיתָא, דְקָא אַתְיָא לְמֵיעָאל קֳדָם מַלְכָּא, בְּכַמָּה קִשּׁוּטִין דְּפִקּוּדִין דַּעֲשֵׂה, קוּמוּ מַשִּׁרְיָין לְקַדְמוּתָהּ, אַדְהָכִי הָא קָלָא תִנְיָנָא הֲוָה מִתְעָרָא לְגַבֵּי מָארֵי מַפְתְּחָן, הָא שְׁכִינְתָּא קָא אַתְיָא לְמֵיעָאל לְהֵיכָלָא דִילָהּ, אדנ"י שְׂפָתַי תִּפְתָּח. 

בְּהַהוּא זִמְנָא מַטְרוֹנִיתָא עִלָּאָה קָא נָחֲתַת לְגַבָּהּ, לְקַבְּלָא לָהּ בְּפִקּוּדָא קַדְמָאָה, בְּכַמָּה קָלִין וְשׁוֹפָרוֹת, וְסָלְקִין תַּרְוַיְיהוּ לְגַבֵּי מַלְכָּא, וְכֻלְּהוּ הֲווֹ שָׁאֲלִין (שיר ה ה) מִי זֹאת עוֹלָה מִן הַמִּדְבָּר, מִ"י דְאִיהִי אִימָּא עִלָּאָה, בְזֹא"ת עוֹלָה, וְכַד סְלִיקַת לְעִילָא אִתְעֲבִידַת כִּסֵּא לְמַלְכָּא עִלָּאָה, וּבָהּ פָּתַח אָנֹכִ"י, דְהָכִי סְלִיק לְחֻשְׁבַּן כִּסֵּ"א, וְכַד אִתְחַבְּרוּ תַּרְוַיְיהוּ אִתְּמַר בְּהוּ (שמות כ ב) אָנֹכִי יהו"ה אלהי"ך אֲשֶׁר הוֹצֵאתִיךָ מֵאֶרֶץ מִצְרַיִם. 

אֲשֶׁר אִיהוּ רְמִיז בְּמִלַּת בְּרֵאשִׁית, אֲשֶׁר דָּא אִימָּא, דְאִיהִי אֲשֶׁר אֶהְיֶ"ה, אֲשֶׁר קִדְּשָׁנוּ בְּמִצְוֹתָיו, אֲשֶׁר קִדֵּשׁ יְדִיד מִבֶּטֶן, דְּאִיהִי בֶּטֶן דְּאִתְּמַר בֵּיהּ (איוב לט כט) מִבֶּטֶן מִי יָצָא הַקָּרַח, הַקֶּרַח הַנּוֹרָא (יחזקאל א כב), מַאי נוֹרָא דָא עַמּוּדָא דְאֶמְצָעִיתָא, מַאי קִדֵּשׁ יְדִיד מִבֶּטֶן, בֶּטֶן דְּאִתְּמַר בֵּיהּ דָּא צַדִּיק, אֲשֶׁר דְּאִיהִי אִימָּא עִלָּאָה, קִדְּשָׁנוּ בְּעַמּוּדָא דְאֶמְצָעִיתָא, וְצִוָּנוּ בְּצַדִּיק, עַל כָּל פִּקּוּדָא וּפִקּוּדָא, בְּגִין דְּחַד אִיהוּ מְצֻוְּה וְחַד עוֹשֶׂה, חַד מְצֻוְּה עַל הַמִּצְוָה דְאִיהִי שְׁכִינְתָּא, מִצְוַת יהו"ה בָּרָה מְאִירַת עִינָיִם (תהלים יט ט), וְחַד עוֹשֶׂה עֲשִׂיָּיתָהּ דְּאִיהוּ מַעֲשֶׂה דְפִקּוּדָא, דְּהָכִי אוּקְמוּהוּ מָארֵי מַתְנִיתִין גָּדוֹל הַמְּצוּוְה וְעוֹשֶׂה מִמִּי שֶׁאֵינוֹ מְצוּוְה וְעוֹשֶׂה 

וְעוֹד מְצוּוְה דָא עַמּוּדָא דְאֶמְצָעִיתָא, דְאִיהוּ מְצוּוְה מִסִּטְרָא דְאַבָּא דְאִיהוּ רֹא"שׁ, וּמִסִּטְרָא דְאִימָּא דְאִיהִי אֲשֶׁ"ר, וְהָכִי צַדִּיק מְצוּוְה וְעוֹשֶׂה מִתַּרְוַיְיהוּ, וּבְגִין דָּא אִתְּמַר עַל תַּרְוַיְיהוּ אֲשֶׁר קִדְּשָׁנוּ, אִמָּא קִדְּשָׁנוּ וְאַבָּא צִוָּנוּ, עַל מָאן עַל שְׁכִינְתָּא תַּתָּאָה, דְאִיהִי פֶּטֶר כָּל רֶחֶם, פְּתִיחוּ דְרֶחֶם, דְּאִיהוּ רְמַ"ח פִּקּוּדִין, אִיהִי מִצְוַת יהו"ה בְּכָל אֵבֶר וְאֵבֶר דְּמַלְכָּא, אִיהִי מִצְוָה, וְעוֹד אֲשֶׁר קִדְּשָׁנוּ מִסִּטְרָא דְאַבָּא  


Daf 74b

 וְאִימָּא, הֲדָא הוּא דִכְתִיב (בראשית א ג) וַיֹּאמֶר אלהי"ם יְהִי אוֹר וַיְהִי אוֹר, וַיֹּאמֶר מִסִּטְרָא דְאַבָּא דְאִיהוּ י', יְהִי מִסִּטְרָא דְאִימָּא דְאִיהִי ה', חַד אֲמִירָה וְחַד הֲוַיָּה, עֲשִׂיָּיתָהּ דְּתַרְוַיְיהוּ יְהִי אוֹר. 

וְעוֹד אֲשֶׁר עַל שֵׁם בְּאָשְׁרִי כִּי אִשְּׁרוּנִי בָּנוֹת (בראשית ל יג), אֲשֶׁר הוֹצֵאתִיךָ מֵאֶרֶץ מִצְרַיִם (שמות כ ב), וְכִי עִִבֶד דְּאִיהוּ בְּבֵי אֲסִירֵי דְמַלְכָּא, וְאַבְטַח לֵיהּ מַלְכָּא לְאַפָּקָא לֵיהּ מִבֵּי אֲסִירֵי, אִית לֵיהּ לְמַלְכָּא לְשַׁבְּחָא גַרְמֵיהּ, אֲשֶׁר הוֹצֵאתִיךָ מֵאֶרֶץ מִצְרַיִם כַּמָּה זִמְנִין, אֶלָּא חַמְשִׁין זִמְנִין אַדְכִּיר בְּאוֹרַיְיתָא יְצִיאַת מִצְרַיִם, לָקֳבֵל חַמְשִׁין תַּרְעִין דְּבִינָה, לְאִשְׁתְּמוֹדְעָא לוֹן מֵאָן אֲתַר אַפִּיק לוֹן מִן גָּלוּתָא. 

וְכַד נָחֲתַת לְגַבַּיְיהוּ נָחֲתַת לְמִפְרַק לוֹן בְּכַמָּה קָלִין וּבְרָקִין, הֲדָא הוּא דִכְתִיב (שמות יט טז) וַיְהִי בַיּוֹם הַשְּׁלִישִׁי בִּהְיוֹת הַבֹּקֶר וַיְהִי קוֹלוֹת וּבְרָקִים וְגוֹמֵר, וַעֲלַיְיהוּ אִתְּמַר (שם כ יח) וְכָל הָעָם רֹאִים אֶת הַקּוֹלֹת, אֶת דָּא שְׁכִינְתָּא תַּתָּאָה, דַהֲוַת סָלְקָא בְּכָל קָלָא וְקָלָא מֵאִינוּן שֶׁבַע קָלִין, וְאִיהִי הֲוַת בַּת קוֹל דְּכָל חַד וְחַד, קוֹל דְּבָרִים אַתֶּם שֹׁמְעִים (דברים ד יב), דָּא קָלָא עִלָּאָה כְּלִילָא מִתְּלַת קָלִין עִלָּאִין, דְּאִינוּן תְּלַת סְפִירָן עִלָּאִין, וְעַל אִימָּא עִלָּאָה אִתְּמַר (שם) וּתְמוּנָה אֵינְכֶם רוֹאִים זוּלָתִי קוֹל, אֲבָל בַּת קוֹל עֲלָהּ אִתְּמַר וְכָל הָעָם רוֹאִים אֶת הַקּוֹלֹת, וְאֶת, וְאֶת וַדַּאי, דְּאִתְּמַר בָּהּ (במדבר יב ח) וּתְמוּנַת יהו"ה יַבִּיט, קוֹלוֹת אִינוּן מִסִּטְרָא דְעַמּוּדָא דְאֶמְצָעִיתָא, אִיהוּ קוֹל הַשּׁוֹפָר שְׁבִיעָאָה בְּאִימָּא עִלָּאָה, וּלְתַתָּא שִׁית קָלִין. 

בְּרָקִים מִסִּטְרָא דְּצַדִּיק, דְּאִתְּמַר בֵּיהּ (זכריה ט יד) וְיָצָא כַבָּרָק חִצּוֹ, עָנָן דָּא שְׁכִינְתָּא כְּלִילָא מִשִּׁבְעָה עֲנָנֵי כָּבוֹד, דְּבָהּ מִתְכַּסִּין קָלִין וּבְרָקִין, וּמִסִּטְרָא דִימִינָא אִתְקְרִיאַת עֲנָנָא, וּמִסִּטְרָא דִשְׂמָאלָא עֲרָפֶל, הֲדָא הוּא דִכְתִיב (שמות כ כא) וּמֹשֶׁה נִגַּשׁ אֶל הָעֲרָפֶל אֲשֶׁר שָׁם הָאלהי"ם. וְעוֹד אָנֹכִי דָא שְׁכִינְתָּא תַּתָּאָה, וְרָזָא דְמִלָּה אָנֹכִי אָנֹכִי הוּא מְנַחֶמְכֶם (ישעיה נא יב), אִימָּא עִלָּאָה אָנֹכִי לְעִילָא, אָנֹכִי אִימָּא תַּתָּאָה לְתַתָּא וְעַל תַּרְוַיְיהוּ אִתְּמַר (דברים לב לט) רְאוּ עַתָּה כִּי אֲנִי אֲנִי הוּא, כְּשִׁמְךָ אלהי"ם כֵּן תְּהִלָּתֶךָ עַל קַצְוִי אֶרֶץ (תהלים מח כא). 

הָא הָכָא פִּקּוּדָא קַדְמָאָה, וְלֵית פִּקּוּדָא דְלָא אִתְיְיהִיב בִּדְחִילוּ וּרְחִימוּ דְאִיהוּ ב', וְדָא ב' מִן בְּרֵאשִׁית דְּחִילוּ דְּיִרְאָה וּרְחִימוּ, דְאִינוּן ב' עִלָּאָה ב' תַּתָּאָה, ב' עִלָּאָה הָא אִתְּמַר דְּאִיהוּ דְחִילוּ וּרְחִימוּ, ב' בַּתְרָאָה (נ"א תתאה) תּוֹרָה וּמִצְוָה, וְאִיהִי ב' מִבָּרָ"א, בְּהִפּוּךְ אַתְוָון אֵבֶ"ר, אִיהִי מִצְוָה בְכָל (נ"א דכל) אֵבֶר וְאֵבֶר, פִּקּוּדָא קַדְמָאָה אִיהוּ אָנֹכִי יהו"ה אלהי"ך (שמות כ ב), וְאִיהוּ ב', דְחִילוּ וּרְחִימוּ, אִישׁ אִמּוֹ וְאָבִיו תִּירָאוּ (ויקרא יט ג) מִסִּטְרָא דִדְחִילוּ, כַּבֵּד אֶת אָבִיךָ וְאֶת אִמֶּךָ (שמות כ יב) מִסִּטְרָא דִרְחִימוּ, וְתַרְוַיְיהוּ אִינוּן זָכוֹר וְשָׁמוֹר. 

תְּפִלִּין דְּרֹאשׁ וּתְפִלִּין דְּיָד, אַבָּא תְּפִלִּין דְּרֵישָׁא (נ"א על רישא) דְּאִיהוּ רֹאשׁ דְּבָרְךָ אֱמֶת (תהלים קיט קס) עַמּוּדָא דְּאֶמְצָעִיתָא, אִימָּא תְפִלִּין דְּיָד דְאִיהִי שְׁכִינְתָּא תַּתָּאָה, אַבָּא וְאִימָּא תְּפִלִּין דְּמָארֵי עָלְמָא, קוּדְשָׁא בְּרִיךְ הוּא וּשְׁכִינְתֵּיהּ דְּאִינוּן בְּרָא וּבְרַתָּא אִינוּן תְּפִלִּין דִּילָן. 

וְעוֹד נָתִי"ב תְּלִיתָאָ"ה, בֵּיהּ פִּקּוּדָא תְּלִיתָאָה דְאִיהוּ נְבוּאָ"ה, הֲדָא הוּא דִכְתִיב (בראשית א ג) וַיֹּאמֶר אלהי"ם יְהִי אוֹר וַיְהִי אוֹר, חָמֵשׁ אוֹר אִינוּן, וַעֲלַיְיהוּ אִתְּמַר (יחזקאל א א) נִפְתְּחוּ הַשָּׁמַיִם וָאֶרְאֶה מַרְאוֹת אלהי"ם, אִימָּא עִלָּאָה מַרְאֶה סְתִימָא דְלֵית בָּהּ דִּמְיוֹן, אִימָּא תַּתָּאָה מַרְאֶה בְאִתְגַּלְיָיא דְאִית בָּהּ דִּמְיוֹן, וַעֲלָה אִתְּמַר (הושע יב יא) וּבְיַד הַנְּבִיאִים אֲדַמֶּה, אֲדַמֶּה אִיהִי דִמְיוֹן לְכָל נְבִיאַיָּא, וּלְכָל חַד כְּפוּם חֵילֵיהּ, וּבְגִין דְּאִיהִי שְׁלִטָּא עַל כָּל מֶרְכָּבוֹת דִּלְתַתָּא, וְעַל כָּל כֹּכְבַיָּא וּמַזָּלֵי, וְאִלָּנִין וּדְשָׁאִין, וְעַל כָּל עוֹפֵי שְׁמַיָּא וְחֵיוָן וְאַרְעָא, וְנוּנֵי יַמָּא, בְּגִין דָּא אִתְקְרִיאַת בִּשְׁמָא דְכֻלְּהוּ, מִסִּטְרָא דְחֵיוָון אִתְקְרִיאַת חַיָּה, וּמִסִּטְרָא דְעוֹפִין נֶשֶׁר יוֹנָה צִפּוֹר, וּמִסִּטְרָא דְנוּנִין הַדָּג, סִטְרָא (נ"א שפחה) בִּישָׁא בְּהִפּוּכָא דָּגָה, וּמִסִּטְרָא דְעִשְׂבִּין אִתְקְרִיאַת שְׁכִינְתָּא שׁוֹשַׁנָּה.  


Daf 75a

נָתִיב רְבִיעָאָה וַיַּבְדֵּל אלהי"ם בֵּין הָאוֹר וּבֵין הַחֹשֶׁךְ (בראשית א ד), דְּכַר וְנוּקְבָא אִינוּן, חֹשֶׁךְ לַיְלָה, הֲדָא הוּא דִכְתִיב (שם ה) וְלַחֹשֶׁךְ קָרָא לָיְלָה, וְאִית חֹשֶׁךְ מִסִּטְרָא דְּדַכְיוּ וְלַיְלָה מִסִּטְרָא דְּדַכְיוּ, הֲדָא הוּא דִכְתִיב (תהלים קלט יב) גַּם חֹשֶׁךְ לֹא יַחֲשִׁיךְ מִמֶּךָּ וְלַיְלָה כַּיּוֹם יָאִיר כַּחֲשֵׁכָה כָּאוֹרָה, וְחֹשֶׁךְ אִיהִי נוּקְבָא דִמְקַבֵּל מִנְּהוֹרָא דְאִיהוּ אוֹר דְּכַר, כְּגַוְונָא דְסִיהֲרָא דִמְקַבְּלַת מִן שִׁמְשָׁא, וְתַרְוַיְיהוּ אִינוּן אַסְפַּקְלַרְיָאָה דְנַהֲרָא וְאַסְפַּקְלַרְיָאָה דְלָא נַהֲרָא, וְאִית חֹשֶׁךְ דְּסִטְרָא אָחֳרָא דְאִית בָּהּ הַבְדָּלָה וְלַאו חִבּוּרָא, וְהַהוּא אוֹר אִיהוּ כְמוֹחָא בֶאֱגוֹזָא. 

אַדְהָכִי הָא קָלָא אִשְׁתַּמַּע בְּרוּמֵי רְקִיעִין, מָארֵי דְאוֹצָרִין מָארֵי דְהֵיכָלִין, אַפְתַּחוּ הֵיכָלִין הָא מַטְרוֹנִיתָא קָא בַעִִיָא לְאַעָלָא בְהֵיכָלֵיהּ, בְּהַהוּא זִמְנָא אדנ"י שְׂפָתַי תִּפְתָּח, הֵיכָלָא כְּלִילָא מִשִּׁבְעָה הֵיכָלִין, בְּהַהוּא זִמְנָא כַּמָּה נְבִיאִים סָלְקִין עִמָּהּ וּמִתְכַּנְסִים עִמָּהּ, דְּאִית נְבִיאִים וְאִית נְבִיאִים, אִית נְבִיאִים דְּאִינוּן מָארֵי דְבֵיתָא דְמַטְרוֹנִיתָא, וְאִית נְבִיאִים דְּאִינוּן מָארֵי דְבֵיתָא דְמַלְכָּא, אִלֵּין מֵאַסְפַּקְלַרְיָאָ דְנַהֲרָא וְאִלֵּין מֵאַסְפַּקְלַרְיָא דְלָא נַהֲרָא, נְבִיאִים דְאַסְפַּקְלַרְיָא דְנַהֲרָא אִינוּן מִסִּטְרָא דְיהו"ה, וּנְבִיאִים דְּאַסְפַּקְלַרְיָא דְלָא נַהֲרָא אִינוּן מִסִּטְרָא דְאדנ"י, וְאִינוּן שְׁקִילִין לְאוֹרַיְיתָא דְבִכְתָב וְאוֹרַיְיתָא דִבְעַל פֶּה, נְבִיאִים מִסִּטְרָא דְאדנ"י מִסִּטְרָא דְיִרְאָה, וּנְבִיאִים דְּאִינוּן מִסִּטְרָא דְיהוָֹ"ה אִינוּן מִסִּטְרָא דְאַהֲבָה. 

בְּהַהוּא זִמְנָא כַּמָּה מָארֵי תַּרְעִין מִזְדַּעִִזְעִין וּמִזְדַּמְנִין לְהֵיכָלָא, וְכַמָּה מָארֵי חוֹתָמוֹת, וְכַמָּה מָארֵי שְׁאֵלְתִּין, וְכַמָּה מָארֵי תְשׁוּבוֹת, דִּבְהוֹן נָבִיא שׁוֹאֵל וּמֵשִׁיב, וְכַמָּה מָארֵי עֲתִידוֹת, מַה דַּהֲוָה וּמַה דְּעָתִיד לְמֶהֱוִי, וְכַמָּה מָארֵי דְעַיְינִין דְּאִינוּן מַרְאוֹת וְחוֹזִין דִּנְבִיאִים, וְכַמָּה מָארֵי דְאוּדְנִין דְּאִינוּן מָארֵי דְגַדְפִין, דְּאִתְּמַר בְּהוֹן (יחזקאל א כד) וָאֶשְׁמַע אֶת קוֹל כַּנְפֵיהֶם, וְכַמָּה מָארֵי דְחוֹטָמָא דְתַמָּן רֵיחַ, דְּאִתְּמַר בְּהוֹן (ויקרא א יג) אִשֵּׁה רֵיחַ נִיחֹחַ, וְכַמָּה מָארֵי דְאַנְפִּין דְּאִתְּמַר בְּהוֹן (יחזקאל א ו) וְאַרְבָּעָה פָנִים לְאֶחָת, וְכַמָּה מָארֵי דְקָלִין וּמָארֵי דְּדִבּוּרִין, וּמָארֵי דַהֲבָלִים דְּאִינוּן לַהֲבוֹת אֵשׁ, הֲדָא הוּא דִכְתִיב (תהלים כט ז) קוֹל יהו"ה חֹצֵב לַהֲבוֹת אֵשׁ, וְכַמָּה מָארֵי דִיָדִין, דְּאִתְּמַר בְּהוֹן (יחזקאל א ח) וִידֵי אָדָם מִתַּחַת כַּנְפֵיהֶם, וְכַמָּה מָארֵי דְקוֹמָה וְאִינוּן שִׁעוּר קוֹמָה דְכָרְסַיָּיא, וְכַמָּה מָארֵי דְאוֹת בְּרִית דְּאִתְּמַר בְּהוֹן (שמות ג יב) וְזֶה לְּךָ הָאוֹת, וְכַמָּה מָארֵי דְרַגְלִין דְּאִתְּמַר בְּהוֹן (יחזקאל א יד) וְהַחַיּוֹת רָצוֹא וָשׁוֹב. 

כָּל תִּקּוּנִין דִּנְבִיאַיָּא מִלְּבָר (נ"א מלגאו) בְּגוּפָא, בְּאֵבָרִים דְּגוּפָא, מָארֵי דְחָכְמָה אִינוּן מִלְּגָאו בְּמוֹחָא, וּבְגִין דָּא חָכָם עָדִיף מִנָּבִיא, וּמִמּוֹחָא תַלְיָין ל"ב נְתִיבוֹת, וְדָא ל"ב דְּאִתְּמַר לֵב מֵבִין, וַיַּבְדֵּל אלהי"ם בֵּין הָאוֹר וּבֵין הַחֹשֶׁךְ (בראשית א ד), הָכָא רָזָא דְנָתִיב רְבִיעָאָה, מַאי הַבְדָּלָה הָכָא בִּנְבוּאָה, אֶלָּא כַמָּה נְבִיאֵי שִׁקְרָא אִינוּן מִסִּטְרָא דְחֹשֶׁךְ, דְּאָזְלִין בְּאַוִּירָא לְאַטְעָאָה בְּנֵי נָשָׁא, בְּהַהוּא זִמְנָא דִיְהֵא קוּדְשָׁא בְּרִיךְ הוּא בִּשְׁכִינְתֵּיהּ, וַיַּבְדֵּל אלהי"ם בֵּין הָאוֹר וּבֵין הַחֹשֶׁךְ. 

נָתִיב חֲמִשָּׁאָה, וַיִּקְרָא אלהי"ם לָאוֹר יוֹם (שם ה), אִלֵּין מָארֵי מִקְרָא, דְּמָארֵי מִקְרָא אִינוּן פְּתִילָה, וּמָארֵי מִשְׁנָה זַיִת, וּמָארֵי תַלְמוּד דְּאִיהוּ קַבָּלָה לְמֹשֶׁה מִסִּינַי נֵר. 

פִּקּוּדָא רְבִיעָאָה לְאִתְעַסְקָא בְּאוֹרַיְיתָא דִבְעַל פֶּה, וּלְאַפְרָשָׁא בָהּ בְּשִׁית דַּרְגִּין, בְּאִסּוּר וְהֶתֵּר טוּמְאָה וְטַהֲרָה כָּשֵׁר וּפָסוּל, הֲדָא הוּא דִכְתִיב (שם ו) וַיֹּאמֶר אלהי"ם יְהִי רָקִיעַ בְּתוֹךְ הַמָּיִם, וִיהִי מַבְדִּיל בֵּין מַיִם לָמָיִם, בֵּין מַיִם דְּדַכְיוּ דְטַהֲרָה הֶתֵּר כָּשֵׁר, וּבֵין מַיִם דִּמְסָאֲבוּ דְאִינוּן אִסּוּר טָמֵא פָּסוּל, דְּאִינוּן מֵי בּוֹרוֹת נִשְׁבָּרִים מַיִם סְרוּחִים מַיִם מְטוּנָפִין, וַעֲלַיְיהוּ אִתְּמַר (שמות כ ג) לֹא יִהְיֶה לְךָ אֱלֹהִים אֲחֵרִים עַל פָּנָי, וְהַאי רָקִיעַ דְּאַפְרִישׁ בֵּינַיְיהוּ דָא רָקִיעַ דְּעַל רֵישֵׁי חֵיוָון, וְדָא מטטרו"ן, דַּעֲלֵיהּ אִתְּמַר (יחזקאל א כב) וּדְמוּת עַל רָאשֵׁי 


Daf 75b

 הַחַיָּה רָקִיעַ, וַעֲלֵיהּ אִתְּמַר (בראשית א ז) וַיַּעַשׂ אלהי"ם וְגוֹמֵר, וְדָא נָתִיב שְׁתִיתָאָה, וְאִית רָקִיעַ לְעִילָא מֵרָקִיעַ, וְדָא צַדִּיק דְּאַפְרִישׁ בֵּין מַיִּין נוּקְבִין לְמַיִּין דְּכוּרִין, לְאִשְׁתְּמוֹדְעָא בֵּיהּ, וַעֲלֵיהּ אִתְּמַר (שם) וַיַּעַשׂ אלהי"ם אֶת הָרָקִיעַ, וַיַּבְדֵּל בֵּין הַמַּיִם אֲשֶׁר מִתַּחַת לָרָקִיעַ וּבֵין הַמַּיִם אֲשֶׁר מֵעַל לָרָקִיעַ, וְדָא נָתִיב שְׁבִיעָאָה צַדִּיק. 

נָתִיב תְּמִינָאָה וַיִּקְרָא אלהי"ם לָרָקִיעַ שָׁמָיִם (שם), וַיִּקְרָא אלהי"ם דָּא אִימָּא עִלָּאָה, לָרָקִיעַ דָּא עַמּוּדָא דְאֶמְצָעִיתָא דְאִיהוּ בֵּין יְמִינָא וּשְׂמָאלָא וּכְלִיל תַּרְוַיְיהוּ, הֲדָא הוּא דִכְתִיב (שם) וַיְהִי עִִרֶב וַיְהִי בֹקֶר יוֹם אֶחָד, וְאִינוּן עִִרֶב דְּיִצְחָק וּבֹקֶר דְּאַבְרָהָם. 

בְּרֵאשִׁית בָּרָ"א שְׁתֵּ"י, וַעֲלַיְיהוּ אִתְּמַר (רות א יט) וַתֵּלַכְנָה שְׁתֵּיהֶם וְגוֹמֵר, וְאִינוּן תְּרֵי תּוֹרוֹת אוֹרַיְיתָא דְבִכְתָב וְאוֹרַיְיתָא דִּבְעַל פֶּה, וְעוֹד תְּרֵי לוּחוֹת אָזְלוּ לְטוּרָא דְסִינַי, מִיָּד וַתֵּהֹם כָּל הָעִיר עֲלֵיהֶן (שם) אִזְדַעִִזַע כָּל עָלְמָא, הֲדָא הוּא דִכְתִיב (שמות כ יח) וְכָל הָעָם רֹאִים אֶת הַקֹּלֹת וכו' וַיַּרְא הָעָם וַיָּנוּעוּ, וְאָמְרוּ הֲזֹאת נָעֳמִי, דָּא אִיהוּ נְעִימוּ דְאוֹרַיְיתָא, מִיָּד אִתְּמַר (שם לב יט) וַיְשַׁבֵּר אוֹתָם תַּחַת הָהָר, פָּרְחַת אוֹרַיְיתָא מִתַּמָּן, וְאָמְרַת (רות א כא) אֲנִי מְלֵאָה הָלַכְתִּי לְטוּרָא דְסִינַי, וּכְעַן וְרֵיקָם הֱשִׁיבַנִי יהו"ה, מְלֵיאָ"ה מָלֵ"א י"ה, וּכְעַן פָּרַח מִנִּי מָלֵ"א י"ה דְּאִיהוּ יה"ו, וְאִשְׁתְּאָרַת ה' יְחִידָה אִלֵּ"ם, נֶאֱלַמְתִּי דוּמִיָּ"ה (תהלים לט ג), דוֹ"ם י"ה, הֶחשֵׁתִי מִטּוֹב דְאִיהוּ ו'. 

דָּבָר אַחֵר וַתֵּלַכְנָה שְׁתֵּיהֶן גּוּף וְנֶפֶשׁ, לְאָן אֲתַר אָזְלִי, לְבֵי קִבְרָא, גּוּף אִתְדַּן וְאִתְרַקַּב, נֶפֶשׁ אִתְּמַר בָּהּ (רות ג ז) וַתְּגַל מַרְגְּלוֹתָיו וַתִּשְׁכָּב. 

קָם סָבָא חַד וְאָמַר, בּוֹצִינָא קַדִּישָׁא חֲזוֹר בָּךְ, עָרְפָּה אִיהִי גוּף, רוּת אִיהִי נֶפֶשׁ, שׁוּתָּפוּ דִילָהּ נָעֳמִי נִשְׁמַת חַיִּים, מַחְלוֹן רוּחָא, גּוּפָא דְאִיהִי עָרְפָּה חָזְרָה עוֹרֶף לְגַבֵּי נְשָׁמָה (נ"א שכינתא), נֶפֶשׁ אִתְדַּבַּק בָּהּ בְּנִשְׁמָתָא, הֲדָא הוּא דִכְתִיב (רות א טז) בַּאֲשֶׁר תֵּלְכִי אֵלֵךְ בְּפִקּוּדִין דַּעֲשֵׂה, וּבַאֲשֶׁר תָּלִינִי אָלִין בְּפִקּוּדִין דְּלֹא תַעֲשֶׂה. 

דָּבָר אַחֵר בַּאֲשֶׁר תֵּלְכִי אֵלֵךְ בְּגָלוּתָא, דְּאִתְּמַר בָּהּ (ישעיה נ א) וּבְפִשְׁעִיכֶם שֻׁלְּחָה אִמְּכֶם, וּבַאֲשֶׁר תָּלִינִי אָלִין דְּמִשְׁכָּבָא דִילָךְ בְּגָלוּתָא, הֲדָא הוּא דִכְתִיב (שיר ג א) עַל מִשְׁכָּבִי בַּלֵּילוֹת, עַמֵּךְ עַמִּי אִלֵּין יִשְׂרָאֵל, וִאלהי"ך אלה"י דָּא קוּדְשָׁא בְּרִיךְ הוּא, אֱלִימֶלֶךְ דָּא י', נָעֳמִי דָּא ה', מַחְלוֹן ו', רוּת בָּהּ אִתְדַּבְּקַת ה' וְאִתְעֲבִידַת תּוֹרָה, וַעֲלָהּ אִתְּמַר (שיר ב יב) וְקוֹל הַתּוֹר נִשְׁמַע בְּאַרְצֵנוּ. 

עָרְפָּה אִימָּא דְעִרֶב רַב, דְּאִתְּמַר בְּהוֹן (שמות לד ט) כִּי עַם קְשֵׁה עוֹרֶף הוּא, דְּחָזְרַת לְסָרְחָנָה, וְחָזְרַת עֹרֶף לְגַבֵּי חֲמוֹתָהּ, כִּלְיוֹן בַּעִִלָהּ דְּעָרְפָּה, יֵצֶר הָרָע דְאַתְיָא כְּלָיָיה מִנֵּיהּ לְעָלְמָא, וְאִיהוּ כִּלְיוֹן, וְאִתְּתֵיהּ לִילִית כְּלָיָיה. 

נְשָׁמָה וְנֶפֶשׁ כַּד בַּר נַשׁ אִיהוּ מְחוּיָיב בְּחוֹבִין וּמִתְגַּבְּרִין עַל אֵבָרִים, נִשְׁמַת חַיִּים אִסְתַּלְּקַת מִן גּוּפָא, וְנֶפֶשׁ אִשְׁתְּאָרַת תַּמָּן, וְאִתְּמַר בָּהּ (רות ג ז) וַתְּגַל מַרְגְּלוֹתָיו, לְגַבֵּי מָאן לְגַבֵּי צַדִּיק וְדָא בְרִית מִילָה, דְאִיהוּ בּוֹעַז בּ"וֹ עַ"ז תַּקִּיף עַל יִצְרֵיהּ, וַיָּמָד שֵׁשׁ שְׂעוֹרִים וַיָּשֶׁת עָלֶיהָ (שם טז), שׁוֹקָיו עַמּוּדֵי שֵׁשׁ (שיר ה טז), שַׁוִּאיַת לוֹן עֲלָהָא לְאַגָּנָא עֲלָהּ, וְאוּקְמוּהָ וַתֵּלַכְנָה שְׁתֵּיהֶם בִּשְׁכִינְתָּא עִלָּאָה וְתַתָּאָה, וַעֲלַיְיהוּ אִתְּמַר (רות ד יז) וַתִּקְרֶאנָה לוֹ הַשְּׁכֵנוֹת שֵׁם, לֵאמֹר יֻלַּד בֵּן לְנָעֳמִי, דָא עַמּוּדָא דְאֶמְצָעִיתָא דְאִתְּמַר בֵּיהּ (שמות ד כב) בְּנִי בְכֹרִי יִשְׂרָאֵל, כַּד חָאבוּ יִשְׂרָאֵל וְגָרְמוּ לְאִסְתַּלְקָא שְׁכִינְתָּא, עֲלָהּ אִתְּמַר בִּשְׁכִינְתָּא תַּתָּאָה וַתְּגַל מַרְגְּלוֹתָיו (רות ג ז). 

דָּבָר אַחֵר וַתֵּלַכְנָה שְׁתֵּיהֶם, אִיהוּ מְמַלֵּל בְּגוּפָא וְנַפְשָׁא, וּמֵרְחִימוּ דְגוּפָא כַּד אִיהוּ בַּעַל תְּשׁוּבָה, יֵימָא נַפְשָׁא לְגַבָּהּ בַּאֲשֶׁר תָּמוּתִי אָמוּת וְשָׁם אֶקָּבֵר (שם א יז), וְלָא תָזוּז נַפְשָׁא בְקִבְרָא מִנֵּיהּ, וַעֲלָהּ אִתְּמַר (משלי ו כב) בְּהִתְהַלֶּכְךָ  


Daf 76a

 תַּנְחֶה אוֹתָךְ בְּעָלְמָא דֵין, בְּשָׁכְבְּךָ תִּשְׁמוֹר עָלֶיךָ בְּקִבְרָא, וַהֲקִיצוֹתָ לִתְחִיַּית הַמֵּתִים (נ"א לעולם הבא) הִיא תְשִׂיחֶךָ, דָּא נַפְשָׁא לְגַבֵּי גוּפָא, וּבוֹצִינָא קַדִּישָׁא אִם גּוּפָא לָא חָזַר בִּתְיוּבְתָּא, וְחָזַר עוֹרֶף לְגַבֵּי תְּיוּבְתָּא, נֶפֶשׁ אִתְפָּרַשׁ מִנֵּיהּ וְאִתְקְרֵי עָרְפָּ"ה, וְגוּפָא דָא אִתְאֲבִיד מִתְּרֵין עָלְמִין. 

אָמַר לֵיהּ סָבָא סָבָא, וְהָא כַּמָּה קִבְרִין לְמַגָּנָא, וְהָא אִם גּוּפָא אִתְאֲבִיד עַל מַה תָּקוּם נַפְשָׁא לִתְחִיַּית הַמֵּתִים, דְּהָא וַדַּאי גּוּפָא אִתְאֲבִיד, וְאִתְּמַר דְּאִתְאֲבִיד מִתְּרֵין עָלְמִין, וְהָא נָחִית לִנְשִׁיָּיה דְתַמָּן אִתְנַשֵּׁי לְדָרֵי דָרִין, אִם כֵּן כַּמָּה קִבְרִין לְמַגָּנָא. 

אֶלָּא וַדַּאי קוּדְשָׁא בְּרִיךְ הוּא לָא יְשַׁנִּי עוֹבְדֵי יְדוֹי, דְּוַדַּאי עָלְמָא דֵין וְעָלְמָא דְאָתֵי דְּאִינוּן שְׁמַיָּא וְאַרְעָא דְּקוּדְשָׁא בְּרִיךְ הוּא אִינוּן, וַעֲלַיְיהוּ אָמַר דָוִד (תהלים קטו טז) הַשָּׁמַיִם שָׁמַיִם לַיהו"ה, אַרְעָא אֶתְהַלֵּךְ לִפְנֵי יהו"ה בְּאַרְצוֹת הַחַיִּים (שם קטז ט), עֲלַיְיהוּ אִתְּמַר עָלְמָא דֵין וְעָלְמָא דְאָתֵי בִּשְׁמָא דְיהו"ה, הֲדָא הוּא דִכְתִיב (שם צו יא) יִ שְׂמְחוּ הַ שָּׁמַיִם וְ תָגֵל הָ אָרֶץ, אֵימָתַי בְּזִמְנָא דְאִתְּמַר לְגַבֵּי שָׁמַיִם וְהָאָרֶץ דְסמא"ל וְנָחָשׁ, כִּי שָׁמַיִם כֶּעָשָׁן נִמְלָחוּ וְהָאָרֶץ כַּבֶּגֶד תִּבְלֶה (ישעיה נא ו), וּלְבָתַר דְּיִמְחֵי לוֹן וִישֵׁצֵי לְאִלֵּין מְמַנָּן דַּעֲלַיְיהוּ, מִיָּד יְחַדֵּשׁ לוֹן קוּדְשָׁא בְּרִיךְ הוּא לִשְׁמַיָּא וְאַרְעָא, דְיִתְמַחוּן בְּגִין אִלֵּין מְמַנָּן בִּישִׁין, הֲדָא הוּא דִכְתִיב (שם סו כב) כִּי כַאֲשֶׁר הַשָּׁמַיִם הַחֲדָשִׁים וְהָאָרֶץ הַחֲדָשָׁה אֲשֶׁר אֲנִי עֹשֶׂה וְגוֹמֵר, וְכֹלָּא בְּגִין דְּלָא יִשְׁתֵּצוּן עוֹבְדֵי יְדוֹי, דְּאִינוּן נִשְׁמָתִין וְגוּפִין דְּאִתְאֲבִידוּ מִתְּרֵין עָלְמִין, וְאִלֵּין עֲתִירִין דִּבְגָלוּתָא, בְּגִין דְּהַאי עָלְמָא אִיהוּ דִלְהוֹן. 

אֲבָל מִסְכְּנֵי דְאִינוּן צַדִּיקַיָּא, טוּבָא דִלְהוֹן לְאִינוּן עָלְמִין טָבִין, דִּי בְהוֹן אִתְבְּרִיאוּ תְּרֵי תּוֹרוֹת אוֹרַיְיתָא דְּבִכְתָב וְאוֹרַיְיתָא דִבְעַל פֶּה, דְאַגְרָא דִלְהוֹן תַּמָּן וּבְגִין דִּלְתַתָּא דְאֶרֶץ הַחַיִּים, תַּמָּן גּוּפִין לְנִשְׁמָתִין קַדִּישִׁין דְּאִתְבְּרִיאוּ בִּשְׁמָא דַיהו"ה, וְגוּפָא דְמֹשֶׁה דְאִתְּמַר בֵּיהּ (דברים לד ז) לֹא כָהֲתָה עִינוֹ וְלֹא נָס לֵחֹה מִתַּמָּן הֲוָה, וּבְגִינֵיהּ הֲוָה אִיהוּ בָעָא רַחֲמֵי דְלָא יְמוּת וְיִפּוּק מִנֵּיהּ, וְלָא עַל גּוּפָא דְּהַאי עָלְמָא דְאִתְקְרֵי סַנְדָּל לְגַבֵּיהּ, דַּעֲלֵיהּ אִתְּמַר לֵיהּ (שמות ג ה) שַׁל נְעָלֶיךָ מֵעַל רַגְלֶיךָ. 

וְאָדָם וְחֵיוָן וּבְעִירָן וְעוֹפִין דְּתַמָּן אִינוּן עוֹבָדָא דִבְּרֵאשִׁית, וְאִינוּן בְּדִיּוֹקְנָא עִלָּאָה דְּאִלֵּין דְּאִתְּמַר בְּהוֹן בְּמֶרְכַּבְתָּא (יחזקאל א י) וּדְמוּת פְּנֵיהֶם פְּנֵי אָדָם וְגוֹמֵר, דְּאִינוּן בְּעִירִין עִלָּאִין עֲלַיְיהוּ אִתְּמַר (ישעיה סד ג) יַעֲשֶׂה לִמְחַכֵּה לוֹ, וְתַמָּן עִץ חַיִּים דְּמָאן דְּאָכִיל מִנֵּיהּ אִתְּמַר בֵּיהּ (בראשית ג יב) וְאָכַל וָחַי לְעוֹלָם. 

וְתַמָּן כָּרְסְיָין דִּי דַּהֲבָא וְכַסְפָּא וְאַבְנִין יַקִּירִין, וְעַרְשִׂין דְּכַסְפָּא וְדַהֲבָא, וְרַמַ"ח פִּקּוּדִין דְּמַנִּי לוֹן מֹשֶׁה לְיִשְׂרָאֵל בְּהַאי עָלְמָא, לְדַכָּאָה רְמַ"ח אֵבָרִים דְהַהוּא גוּפָא, וְגוּפָא דְהַאי עָלְמָא שְׁפֵלָא אִיהוּ סַנְדָּל לְנִשְׁמָתָא, דְּאִתְטַנַּף (נ"א ואתטנפת) בְּזוּהֲמָא דְהַאי עָלְמָא. הָא הָכָא תְּלָתִין וְחַד זִמְנִין דְּאִתְפַּרַשׁ בְּרֵאשִׁית, וַעֲשַׂר אֲמִירָן וּתְלָתִין וּתְרֵין שְׁבִילִין הָא שַׁבְעִין וּתְרֵין, וְצָרִיךְ לְפָרְשָׁא לוֹן. פָּתַח וְאָמַר בְּרֵאשִׁית 

בְּרֵאשִׁית מַאֲמַר קַדְמָאָה לְכֹלָּא, וְאִיהוּ כְּלִיל תְּרֵין דִּבּוּרִין אָנֹכִי וְלֹא יִהְיֶה לְךָ (שמות כ ב) דְאִתְּמְרוּ בְּדִבּוּרָא חֲדָא, וְתַרְוַיְיהוּ אִינוּן רְמִיזִין בְּמִלַּת בְּרֵאשִׁית, בְּגִין דָּא בְּרֵאשִׁי"ת א"ב רֵשִׁי"ת, א"ב א' אָנֹכִי ב' לֹא יִהְיֶה לְךָ, וְכֹלָּא בְּאָת אֶחָד ב', וְאִיהִי ב' מִבְּרֵאשִׁית. 

אָמַר רַבִּי אֶלְעָזָר, וְכִי מָאן דְּאִית לֵיהּ עַבְדָּא וְאַפִּיק לֵיהּ לְחֵירוּ מִשִּׁעִִבּוּדֵיהּ, אִית לֵיהּ לְרִבּוֹנֵיהּ לְשַׁבְּחָא גַרְמֵיהּ בְּמַפְּקָנוּתָא לְחֵירוּ לְעַבְדֵּיהּ, וְכִי קוּדְשָׁא בְּרִיךְ הוּא דְּאָמַר לְאַבְרָהָם (בראשית טו יג) כִּי גֵר יִהְיֶה זַרְעֲךָ וכו' אִית לְשַׁבְּחָא גַרְמֵיהּ כַּמָּה  


Daf 76b

 זִמְנִין אֲשֶׁר הוֹצֵאתִיךָ מֵאֶרֶץ מִצְרַיִם (שמות כ ג), אָמַר לֵיהּ רַבִּי שִׁמְעוֹן הָכִי הוּא וַדַּאי, אֲבָל הָכָא לָא מְשַׁבַּח קוּדְשָׁא בְּרִיךְ הוּא גַרְמֵיהּ דְּאַפִּיק לוֹן מִן גָלוּתָא, אֶלָּא חַמְשִׁין זִמְנִין אַדְכִּיר בְּאוֹרַיְיתָא יְצִיאַת מִצְרַיִם, לְאִשְׁתְּמוֹדְעָא בְּדַרְגָּא דְאַפִּיק לוֹן דְּאִיהוּ יוֹבְלָא, דְאִתְּמַר בֵּיהּ (ויקרא כה יא) יוֹבֵל הִיא שְׁנַת הַחֲמִשִּׁים שָׁנָה, וְאִינוּן חַמְשִׁין תַּרְעִין דְּבִינָה דְּאִתְמַסְרוּ לְמֹשֶׁה בְּסִינַי בַּר חַד דְּלָא אִתְמַסַּר לֵיהּ, וּבְגִין דָּא אַדְכִּיר חַמְשִׁין זִמְנִין בְּאוֹרַיְיתָא יְצִיאַת מִצְרָיִם. אָמַר הָא וַדַּאי אִתְיַשֵּׁב דַעִִתָּאִי. 

מָאן אֱלֹהִים אֲחֵרִים, אִלֵּין מְמַנָּן דְּשַׁבְעִין אוּמִין, וְסמא"ל וְנָחָ"שׁ הָא ע"ב, בְּגִין דָּא יְהִיב קוּדְשָׁא בְּרִיךְ הוּא אוֹרַיְיתָא מִימִינָא דְאִיהוּ חֶסֶד וּמִשְּׂמָאלָא דְאִיהוּ גְבוּרָה, דְּאִית בָּהּ שַׁבְעִין אַנְפִּין לְשֵׁזָבָא מִשַּׁבְעִין אוּמִין, וְאוֹרַיְיתָא אִתְיְיהִיבַת מִמַּיָּא וְאֶשָּׁא דְאִינוּן תְּרֵין, לְשֵׁזָבָא לְיִשְׂרָאֵל מִסמא"ל וְנָחָשׁ דְּאִינוּן מִמַּיָּא וְאֶשָּׁא, וּבְגִינַיְיהוּ אִתְּמַר (שמות כ ג) לֹא יִהְיֶה לְךָ אֱלֹהִים אֲחֵרִים עַל פָּנָי, וְלָקֳבֵל שַׁבְעִין אוּמִין שַׁבְעִין נֶפֶשׁ, וּמָאן דְּעָבַר עַל שַׁבְעִין אַנְפִּין דְּאוֹרַיְיתָא דְּאִתְּמַר לֹא יִהְיֶה לְךָ אֱלֹהִים אֲחֵרִים עַל פָּנָי, שָׁלְטִין שַׁבְעִין מְמַנָּן וְאוּמִין דְּיֵצֶר הָרָע עַל שַׁבְעִין נֶפֶשׁ. 

וְכַמָּה גִלְגּוּלִין יֵתוּן לְבַר נַשׁ עַל חוֹבִין אִלֵּין, וְאִם לָא חָזַר בַּר נַשׁ בִּתְיוּבְתָּא בְּאִלֵּין גִּלְגּוּלִין, הַהוּא גוּפָא נָחִית בַּאֲבַדּוֹן, גִּלְגּוּלָא קַדְמָאָה אִצְטַבַּע בְּגַוָּון חִוָּור, וְרָכִיב נַפְשָׁא בְסוּסְיָא חִוְורָא דְאִיהוּ גוּפָא, אִם חָזַר בִּתְיוּבְתָּא אִתְּמַר בֵּיהּ (ישעיה א יח) אִם יִהְיוּ חֲטָאֵיכֶם כַּשָּׁנִים כַּשֶּׁלֶג יַלְבִּינוּ, וְאִם לַאו יֵתֵי בְגִלְגּוּלָא תִּנְיָינָא, וְרָכִיב בְּסוּסְיָא סוּמְקָא, וְאִם חָזַר בִּתְיוּבְתָּא אִתְּמַר בְּחוֹבָא דִילֵיהּ (שם) אִם יַאְדִּימוּ כַתּוֹלָע כַּצֶּמֶר יִהְיוּ, וְאִם לָא, אִתְחַזַּר אִתְגַּלְגַּל בְּגִלְגּוּלָא תְּלִיתָאָה, וְרָכִיב בְּסוּסְיָא יְרוֹקָא וְדָא גּוּפָא. 

וְאִינוּן מַזָּל אַרְיֵה מַזָּל שׁוֹר מַזָּל נֶשֶׁר, דַּעֲלַיְיהוּ אִתְּמַר (איוב לג כט) הֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר, וְאִם שְׁלָשׁ אֵלֶּה לֹא יַעֲשֶׂה לָהּ (שמות כא יא) לְנַפְשָׁא בִּתְלַת גִּלְגּוּלִין, דְּעָבִיד לָהּ שְׁאֵר כְּסוּת וְעוֹנָה, וְיָצְאָה חִנָּם אֵין כָּסֶף (שם), וְעַל שְׁלֹשָׁה פִּשְׁעִי יִשְׂרָאֵל וְעַל אַרְבָּעָה לֹא אֲשִׁיבֶנּוּ (עמוס ב א), וְעַל אַרְבָּעָה דְאִיהוּ מַזָּל אָדָם לֹא אֲשִׁיבֶנּוּ, דְּלָא יְקַלְקְלוּ לֵיהּ. 

אֲבָל לְצַדִּיקַיָּא וְעֹשֶׂה חֶסֶד לַאֲלָפִים (שמות כ ה), אֲלָפִים וַדַּאי, תְּלַת גִּלְגּוּלִין בְּהוֹן אִיהוּ רָוַוח תְּלַת אַלְפִּין דְּאִינוּן עָלְמִין דִּכְסוּפִין, וּלְמָאן לְאֹהֲבָיו וּלְשֹׁמְרֵי מִצְוֹתָיו (שם ו), לְחַיָּיבַיָּא דְּאִינְהוּ לָא יַחְזְרוּן בִּתְיוּבְתָּא בִּתְלַת גִּלְגּוּלִין אִלֵּין, אִתְּמַר בְּהוֹן (ויקרא כג לא) וְהַאֲבַדְתִּי אֶת הַנֶּפֶשׁ הַהִיא מִקֶּרֶב עַמָּהּ, אָמַר רַבִּי אִם כֵּן אָנָה נָחִית, אֶלָּא שֶׁבַע אַרְעִין אִינוּן, וְסָלְקִין לְשַׁבְעִין לָקֳבֵל שִׁבְעִים נֶפֶשׁ, וְשֶׁבַע אַרְעִין אִינוּן אֶרֶץ אֲדָמָה אַרְקָא גֵּיא צִיָּה נְשִׁיָּה תֵּבֵל, וְאִינוּן שֶׁבַע מְדוֹרִין דְּגֵיהִנָּם, הַהִיא נַפְשָׁא דְלָא חָזְרָה בִּתְיוּבְתָּא בְּאִלֵּין תְּלַת, נָחִית לָהּ קוּדְשָׁא בְּרִיךְ הוּא בְּמָדוֹרִין דְּגֵיהִנָּם אִלֵּין, וְתַמָּן אִתְנַשֵּׁי לְדָרֵי דָרִין. 

וְאִם הוּא צַדִּיק אִתְּמַר בֵּיהּ (משלי כד טז) כִּי שֶׁבַע יִפּוֹל צַדִּיק וָקָם, אָמַר לֵיהּ רַבִּי אֶלְעָזָר, וְאִם הוּא צַדִּיק אַמַּאי נָחִית תַּמָּן, אֶלָּא בְּגִין לְאַפָּקָא מִתַּמָּן כָּל נַפְשָׁא וְנַפְשָׁא מֵאִלֵּין דְּהִרְהֲרוּ בִתְיוּבְתָּא וּמֵתוּ בְקַצְרוּת שְׁנִין, וְאִיהוּ טָרַח בְּגִינֵיהּ, דָּא אִיהוּ מַאֲמַר קַדְמָאָה דְאִיהוּ בְרֵאשִׁית. 

בְּרֵאשִׁית דָּא פִּקוּדָא קַדְמָאָה, דְאִתְרְמִיז בְּל"ב שְׁבִילִין, דְּאִינוּן ל"ב אלהי"ם דְּעוֹבָדָא דִבְּרֵאשִׁית, כ"ב אַתְוָון וַעֲשַׂר אֲמִירָן דְּאִתְכְּלִילָן בְּהוּ, תִּקּוּנָא קַדְמָאָה יִרְאָה, וַעֲלָהּ אִתְּמַר (תהלים קיא י) רֵאשִׁית חָכְמָה יִרְאַת יהו"ה, דְאִית דְּחִילוּ וְאִית דְּחִילוּ,  


Daf 77a

 יִרְאַת יהו"ה דָא שְׁכִינְתָּא מַלְכוּת קַדִּישָׁא, יִרְאָה רָעָה דָּא רְצוּעָה לְאַלְקָאָה לְחַיָּיבַיָּא, וּמַאי נִיהוּ סַם הַמָּוְת דְּסמא"ל, נוּקְבָא דִילֵיהּ, יִרְאַת יהו"ה אִיהִי אַגְרָא לְמָאן דְּנָטִיר פִּקּוּדִין דְּלֹא תַעֲשֶׂה, יִרְאָה רָעָה אִיהִי רְצוּעָה לְאַלְקָאָה לְמָאן דְּאַעֲבַר עֲלַיְיהוּ. 

קָם רַבִּי שִׁמְעוֹן וְאָמַר אֶלְעָזָר בְּרִי, אִית מָאן דְּדָחִיל לְקוּדְשָׁא בְּרִיךְ הוּא בְּגִין דְּיֵיחוּן בְּנוֹי וְיִסְגֵּי עוּתְרֵיהּ בְּהַאי עָלְמָא, וְאִי חָסֵר מֵהַאי לָא דָחִיל לֵיהּ, הַאי לָא שַׁוִּי לֵיהּ יִרְאַת יהו"ה לְעִקָּרָא, אֲבָל מָאן דְּדָחִיל לְקוּדְשָׁא בְּרִיךְ הוּא בֵּין בְּטִיבוּ בֵּין בְּעָאקוּ, הָא דָא שַׁוִּי יִרְאַת יהו"ה בֵּיהּ לְעִקָּרָא, דִּתְלַת דַּרְגִּין אִינוּן דְּיִרְאָה, אִית יִרְאָה בֵּין בְּטִיבוּ בֵּין בְּעָאקוּ, וְאִית יִרְאָה דְּדָחִיל לְקוּדְשָׁא בְּרִיךְ הוּא בְּטִיבוּ וְלָא בְּעָאקוּ, וְאִית יִרְאָה דְּלָא שַׁוִּי לָהּ עֲלֵיהּ לְעִקָּרָא בֵּין לְטִיבוּ בֵּין לְעָאקוּ, צַדִּיק גָמוּר שַׁוִּי לָהּ עֲלֵיהּ לְעִקָּרָא בֵּין לְטִיבוּ בֵּין לְדִינָא, בֵּינוּנִי שַׁוִּי לֵיהּ עֲלֵיהּ לְטִיבוּ וְלָא לְדִינָא, רָשָׁע גָּמוּר לָא שַׁוִּי לֵיהּ עִקָּרָא לָא בְּטִיבוּ וְלָא בְּדִינָא. 

וּשְׁכִינְתָּא אַמַּאי אִתְקְרִיאַת יִרְאָה, דְּהָא הִיא מִסִּטְרָא דְעַמּוּדָא דְאֶמְצָעִיתָא אִתְנְטִילַת, אֶלָּא כְּמָה דְּעַמּוּדָא דְאֶמְצָעִיתָא נָטִיל מֵרַחֲמֵי וְדִינָא דְאִינוּן יְמִינָא וּשְׂמָאלָא, הָכִי אִיהִי נָטְלָא מִתַּרְוַיְיהוּ, מִסִּטְרָא דִשְׂמָאלָא דָּא אִתְקְרִיאַת יִרְאָה פַּחַד יִצְחָק, דְּמִסִּטְרָא דִימִינָא אַהֲבָ"ה אִתְקְרֵי, וְדָא פִּקּוּדָא תִנְיָנָא דְאִתְּמַר בָּהּ (ירמיה לא ב) וְאַהֲבַת עוֹלָם אֲהַבְתִּיךְ עַל כֵּן מְשַׁכְתִּיךְ חָסֶד. 

וּמִתְּרֵין סִטְרִין אִלֵּין אִתְקְרֵי עַמּוּדָא דְאֶמְצָעִיתָא אוֹר וְנֵר, וּשְׁכִינְתָּא אוֹרָה אֲבוּקָה, אוֹרָה, לַיְּהוּדִים הָיְתָה אוֹרָה (אסתר ה טז), אֲבוּקָה הָכִי אוּקְמוּהוּ מָארֵי מַתְנִיתִין דְּצַדִּיקִים קַיְימִין קַמֵּי שְׁכִינְתָּא כְּנֵר לִפְנֵי הָאֲבוּקָה. מִסִּטְרָא דִימִינָא יהו"ה, וּמִסִּטְרָא דִשְׂמָאלָא אדנ"י דְּתַמָּן דִּין, וּבְגִין דָּא בְּיוֹמָא קַדְמָאָה וַיֹּאמֶר אלהי"ם יְהִי אוֹר (בראשית א ג), בְּגִין דְּחָמֵשׁ אוֹר אִינוּן בְּיוֹמָא קַדְמָאָה, וְאִינוּן ה' עִלָּאָה וּמִתַּמָּן נַהֲרִין, י' בִּשְׂמָאלָא וְדָא נֵר, וְדָא ה"י מִן אלהי"ם ה' לִימִינָא י' לִשְׂמָאלָא, (ו' מל"א מתרוייהו עמודא דאמצעיתא, בן י"ה, ודא איהו רזא אלהי"ם מל"א ה"י, דא כתיבת קדמאה. ורזא דמלה ה"א, אלהי"ם דא מליא"ה בהפוך אתוון, ודא ה' זעירא, דאיהי מליא מתלת אתוון, ואתעבידת היו"ה, לעילא איהו הוי"ה, ובה מתחילין אתוון דאורייתא ה"ו ולבתר ט"י, ואנה אשתכח ה' בתראה, אלא ד' הות למהוי ה', אלא מאן גרם דפרח מינה ו' דאיהו ירך דילה, אלא נתנני שוממה כל היום דוה (איכה א יג), דא הוד דאיהו ירך דילה דאתחזרת איהו דוה באלף חמשאה, בגין דפרח מניה ירך, דעליה אתמר (בראשית לב כג) ותקע כף ירך יעקב, אשתמודע דמימינא קא מתחלת לממני את ד' עד נצח, והוד איהו ירך שלימו דילה, ודא איהו דאתיהיב למשה, הדא הוא דאתמר ונתן הוד למשה). 

בְּרֵאשִׁית, ב' נוּקְבָא פְּתִיחָא לְקַבָּלָא מִימִינָא, לְהַהוּא (נ"א מההוא) דְּגָמִיל חֶסֶד עִמָּהּ, וְאַמַּאי דְּאָת י' עַל רֵישֵׁיהּ כְּגַוְונָא דָא ג', וּבְגִין דָּא הָרוֹצֶה לְהַחְכִּים יַדְרִים, אִם כֵּן אַמַּאי ג' אָחוֹר לְב', אֶלָּא רָזָא דְּמִלָּה וְאִישׁ אֲשֶׁר יִקַּח אֶת אֲחֹתוֹ בַּת אָבִיו אוֹ בַת אִמּוֹ וְרָאָה אֶת עִִרְוָתָהּ וְהִיא תִרְאֶה אֶת עִִרְוָתוֹ חֶסֶד הוּא (ויקרא כ יז), ב' חָזְרַת אַנְפּוֹי מִא', ג' אַחְזַרַת אַנְפּוֹי מִב', ד' חָזְרַת אַנְפּוֹי מִג', ה' חָזְרַת אַנְפּוֹי מִד', כָּל אַתְוָון חָזְרִין אַנְפִּין  


Daf 77b

 דָּא מִן דָּא, וְלַאו אִינוּן אַנְפִּין בְּאַנְפִּין, וְאַמַּאי אֶלָּא רָזָא דְמִלָּה וְרָאִיתָ אֶת אֲחֹרָי וכו' (שמות לג כג), וְאַמַּאי חָזְרִין אַנְפִּין דָּא מִן דָּא, בְּגִין עִִרְיָין דְּאִינוּן לְקִבְלַיְיהוּ, א' לְקִבְלֵיהּ אָרוּר דְּאִיהוּ עִִרְוָה, וַעֲלֵיהּ אִתְּמַר (דברים כז כב) אָרוּר שֹׁכֵב עִם אֲחֹתוֹ, דְּאִלֵּין עִִרְיָין כָּל חַד שָׁכִיב עִם אִמֵּיהּ וְעִם אֲחָתֵיהּ וְעִם בְּרַתֵּיהּ, וְחָזְרִין אַנְפִּין לְגַבַּיְיהוּ דְלֵית לוֹן בֹּשֶׁת פָּנִים, אֲבָל אַתְוָון קַדִּישִׁין חָזְרִין אַנְפַּיְיהוּ בְּבֹשֶׁת בַּעֲנָוָה, עִִרְיָה תֵעוֹר, וּבְגִינָהּ אִתְּמַר (ויקרא יט יד) וְלִפְנֵי עִוִּר לֹא תִתֵּן מִכְשׁוֹל, עִוֵּר דְאִיהוּ עוֹר, וְרָזָא דְמִלָּה עָרוּם רָאָה רָעָה וְנִסְתָּר (משלי כב ג). 

וּלְבָתַר דְּמִתְפַּשְּׁטִין מִנַּיְיהוּ מִתְיַחֲדִין כֻּלְּהוּ וְלָא יִתְבֹּשָׁשׁוּ, וּמִתְיַחֲדִין אַבָּא עִם אִימָּא, אָח עִם אֲחָתֵיהּ, כְּעַן דְּעִִרְוָה בֵּינַיְיהוּ אִית פִּרוּדָא בְּאַתְוָון דְּאִינוּן יהו"ה, הֲדָא הוּא דִכְתִיב (רות א יז) כִּי הַמָּוְת יַפְרִיד (בין אחים) בֵּינִי וּבֵינֵךָ, לְבָתַר דְּאִתְעַבַּר עֲרָיוֹת מִנַּיְיהוּ, יְהֵא יהו"ה אֶחָד וּשְׁמוֹ אֶחָד, וְרָזָא דְאֶחָד אָח ד', עִִרְוָה דְתַרְוַיְיהוּ אַחֵר, בְּזִמְנָא דְאִסְתַּלַּק קוֹצָא מִן ד' מִן אֶחָד אִשְׁתָּאַר אַחֵר, וַעֲלֵיהּ אִתְּמַר (משלי כה ט) וְסוֹד אַחֵר אַל תְּגָל. 

בְּרֵאשִׁית, בְּתִשְׁרִ"י אִתְבְּרֵי עָלְמָא, חָסֵר א' לְמֶהֱוִי בְּרֵאשִׁית, דָּא אָדָם דְּאִתְבְּרֵי בְּתִשְׁרִי, וּבְגִין דַּעֲתִידָה אַרְעָא לְאִתְלַטְיָא בְּגִינֵיהּ, דָּא הוּא אֲרוּרָה הָאֲדָמָה בַּעֲבוּרֶךָ (בראשית ג יז), אִסְתַּלַּק מִן תִּשְׁרִי, וּפָתַח בְּבּ' דְּאִיהִי בְּרָכָה לְאִתְבָּרְכָא אַרְעָא, וּלְאַפָּקָא לָהּ מִן לְוָטַיָּא, וְלָא עוֹד אֶלָּא בְּגִין דְּתִשְׁרִי אִיהוּ דִּין, לָא אִדְכַּר תַּמָּן בְּתִשְׁרִי, דְּלָא יִתָּכֵן בֵּיהּ זִמְנָא אָחֳרָא, הֲדָא הוּא דִכְתִיב (משלי כ כז) נֵר יהו"ה נִשְׁמַת אָדָם. (כך מצאתי) 

בְּרֵאשִׁית, דְּאִיהוּ שַׁבָּת בְּרֵאשִׁית, דְּהָא שֶׁבַע שַׁבָּתוֹת אִינוּן, וּלְכָל חַד אִית לֵיהּ שִׁית יְמֵי הַמַּעֲשֶׂה, וְכָל יוֹמָא דְקוּדְשָׁא בְּרִיךְ הוּא הוּא אֶלֶף שָׁנִים, הֲדָא הוּא דִכְתִיב (תהלים צ ד) כִּי אֶלֶף שָׁנִים בְּעִינֶיךָ וכו', וְשַׁבָּת בְּרֵאשִׁית שִׁית יוֹמִין דִּילֵיהּ אִינוּן שְׁנֵי אֲלָפִים תֹּהוּ, שְׁנֵי אֲלָפִים תּוֹרָה, שְׁנֵי אֲלָפִים יְמוֹת הַמָּשִׁיחַ. 

שְׁנֵי אֲלָפִים תֹּהוּ וְהָאָרֶץ הָיְתָה תֹהוּ, שְׁנֵי אֲלָפִים תּוֹרָה וְרוּחַ אלהי"ם מְרַחֶפֶת עַל פְּנֵי הַמָּיִם (בראשית א ב), וְלֵית מַיִם אֶלָּא אוֹרַיְיתָא, פְּנֵי הַמָּיִם תְּרֵין אַנְפִּין דִּילָהּ, דְּאִינוּן מִצְוֹת עֲשֵׂה וּמִצְוֹת לֹא תַעֲשֶׂה, חִוָּור וְסוּמַק, יְמִינָא וּשְׂמָאלָא, וְאִלֵּין אִינוּן שְׁנֵי אֲלָפִים תּוֹרָה, שְׁנֵי אֲלָפִים יְמוֹת הַמָּשִׁיחַ, וַיֹּאמֶר אלהי"ם יְהִי אוֹר וַיְהִי אוֹר (שם ג), עֲלַיְיהוּ אִתְּמַר (ישעיה כד טו) עַל כֵּן בָּאוּרִים כַּבְּדוּ יהו"ה, עַל כֵּן וַדַּאי דְּאִתְּמַר בֵּיהּ וַיְהִי כֵּ"ן, וְאִינוּן שַׁבְעִין, וְעַל תְּרֵין מְאוֹרוֹת אִלֵּין אִתְּמַר דּוּ פַּרְצוּפִין דְּכַר וְנוּקְבָא, יְהִי אוֹר דָּא פֶּסַח, אוֹר לְאַרְבָּעָה עָשָׂר, וַיְהִי אוֹר רֹאשׁ הַשָּׁנָה, דְּאִתְּמַר בֵּיהּ וַיְהִי הַיּוֹם, הָכָא וַיְהִי וְהָתָם וַיְהִי, וּבְכָל אֲתַר וַיְהִי לִישָׁנָא דְצַעֲרָא 

שַׁבָּת בְּרֵאשִׁית נְקוּדָה בְחָלָל דִּילָהּ, (דאיהי שבת ברית), י' שַׁבָּת חִלֵּל, חִלֵּל לְמָאן, לְהַהִיא נְקוּדָה, מְחַלְלֶיהָ מוֹת יוּמָת (שמות לא יד), לְמָאן דְּעָאל נוּכְרָאָה בֶּחָלָל דִּילָהּ, דְּאִיהִי רְשׁוּת הָרַבִּים יַיִן נֶסֶךְ זוֹנָה, וּבְגִין דָּא הָכָא צָרִיךְ דְּחִילוּ, וְדָא אִיהוּ בְּרֵאשִׁית יָרֵ"א שַׁבָּ"ת, הֲדָא הוּא דִכְתִיב (ויקרא יט ג) אִישׁ אִמּוֹ וְאָבִיו תִּירָאוּ וְאֶת שַׁבְּתוֹתַי תִּשְׁמוֹרוּ, וּמָאן דְּעָאל רְשׁוּ נוּכְרָאָה בֶחָלָל  


Daf 78a

 דִּילָהּ, דְּאִיהִי רְשׁוּת הָרַבִּים יַיִן נֶסֶךְ זוֹנָה, עֲלֵיהּ אִתְּמַר (במדבר יט יג) אֶת מִקְדַּשׁ יהו"ה טִמֵּא וְנִכְרְתָה וכו', וְהַאי נְקוּדָה אִיהִי אוֹת דְּשַׁבָּת אוֹת דְּיֹמִין טָבִין אוֹת דִּתְּפִלִּין אוֹת דִּבְרִית מִילָה, עֲטֶרֶת דִּבְרִית, תַּגָּא דְסֵפֶר תּוֹרָה קָרִינָן לֵיהּ, כִּתְרָא בְרֵישׁ כָּל צַדִּיק, נְקוּדָה דַּעֲלָהּ אִתְּמַר אָדָם וְחַוָּה דַהֲווֹ דוּ פַרְצוּפִים, וַעֲלָהּ אָמְרָה סִיהֲרָא אִי אֶפְשַׁר לִשְׁנֵי מְלָכִים שֶׁיִּשְׁתַּמְשׁוּ בְּכֶתֶר אֶחָד. 

רָזָא דָא לְחַכִּימֵי לִבָּא אִתְמַסַּר, (דא) (נ"א ד' ו') אִיהוּ ה' בַּתְרָאָה, דְּתַרְוַיְיהוּ י', וּבָהּ אִתְעֲבִידוּ חַד, וְהַאי נְקוּדָה אִיהִי סְתִימָא וַחֲתוּמָה בְּשִׁית יוֹמִין דְּחוֹל, הֲדָא הוּא דִכְתִיב (יחזקאל מו א) יִהְיֶה סָגוּר שֵׁשֶׁת יְמֵי הַמַּעֲשֶׂה בְּמַאי בְּאָת ו', (ב') סְתִים בְּאָת ו' בְּו' יוֹמֵי דְחוֹל, וּבְיוֹמָא שְׁבִיעָאָה אִתְפַּתְּחַת לְקַבָּלָא לְבַעִִלָהּ, וּבְגִין דָּא זִוּוּגָא דְתַלְמִידֵי חֲכָמִים מִשַּׁבָּת לְשַׁבָּת, וְיָרְתִין נִשְׁמָתִין קַדִּישִׁין חַדְתִּין לִבְנַיְיהוּ. 

וּבְגִין דָּא אִיהִי נְקוּדָה אִתְקְרִיאַת בְּתוּלָה וְאִישׁ לֹא יְדָעָהּ (בראשית כד טז), כַּד אִיהִי גַל (נ"א גן) נָעוּל מַעִִיָן חָתוּם (שיר ד יב), עַד דְּאִתְפַּתְּחַת לְבַעִִלָהּ, וְכַד אִיהִי סְתִימָא אִתְקְרִיאַת יִרְאָה, בְּכָל ו' יוֹמֵי דְחוֹל דְּאִיהִי סְגִירָא וּנְטִירָא, בַּעֲשַׂר אֲמִירָן וְל"ב אלהי"ם דְּאִינוּן מ"ב אַתְוָון דִּגְבוּרָה, דְתַמָּן בִּינָה, בְשַׁבָּת וַיְכֻלּוּ הַשָּׁמַיִם, וַיְכֻלּ"וּ חֶסֶ"ד דִּימִינָא כְּלִיל ע"ב שְׁמָהָן, דְּתַמָּן חָכְמָה, כְּמָה דְּאַמְרָן הָרוֹצֶה לְהַחְכִּים יַדְרִים, דְּחִילוּ בְּשִׁית יוֹמִין דְּחוֹל אִישׁ אִמּוֹ וְאָבִיו תִּירָאוּ (ויקרא יט ג), רְחִימוּ בְשַׁבָּת כַּבֵּד אֶת אָבִיךָ וְאֶת אִמֶּךָ (שמות כ יב), כַּד אִתְפַּתְּחַת לְגַבֵּי בַּעִִלָהּ אִתְקְרִיאַת אַהֲבָה, וּמִדְּחִילוּ וּרְחִימוּ אִתְיְיהִיבוּ פִּקּוּדִין דַּעֲשֵׂה וְלֹא תַעֲשֶׂה. 

בְּרֵאשִׁית אִיהוּ בְּרִי"ת, וַדַּאי כַּד אִיהוּ בִּלְבוּשִׁין דְּאִלֵּין קְלִיפִין דְּאִינוּן עָרְלָה וּפְרִיעָה, צָרִיךְ תַּמָּן דְּחִילוּ, וַעֲלַיְיהוּ אִתְּמַר (שמות כ ג) לֹא יִהְיֶה לְךָ אֱלֹהִים אֲחֵרִים עַל פָּנָי, וְהַאי אוֹת לָא יָרְתִין לֵיהּ אֶלָּא יִשְׂרָאֵל, דְּלֵית אוֹת בְּרִית עַד דְּעָבְרִין מִנַּיְיהוּ אִלֵּין קְלִיפִין, דְּאִינוּן עָרְלָה וּפְרִיעָה בְּאַטִּיפוּ דִדְמָא. 

תְּלַת קְלִיפִין אִינוּן בְּעָרְלָה לָקֳבֵל תְּלַת קְלִיפִין דֶּאֱגוֹזָא, וַעֲלַיְיהוּ אִתְּמַר (בראשית א ב) וְהָאָרֶץ הָיְתָה תֹהוּ וָבֹהוּ וְחֹשֶׁךְ, תֹּהוּ קַו יָרוֹק קְלִיפָה קַדְמָאָה, בֹּהוּ קְלִיפָה תִנְיָינָא, חֹשֶׁךְ קְלִיפָה תְּלִיתָאָה, וּתְלַת אִלֵּין דָּא עַל גַּב דָּא, לָקֳבֵל תְּלַת גַּוָּונִין דְּעִינָא, דְאִתְּמַר בְּהוֹן (במדבר טו לט) וְלֹא תָתוּרוּ אַחֲרֵי לְבַבְכֶם וְאַחֲרֵי עִינֵיכֶם וכו', לְקִבְלַיְיהוּ תְּלַת גַּוָּונִין דְּקֶשֶׁת, דִּבְהוֹן נִקְרָא בַּת עָיִן דְּאִיהִי נְקוּדָה אוֹת בְּרִית, עֲלָהּ אִתְּמַר (בראשית ט טז) וּרְאִיתִיהָ לִזְכּוֹר בְּרִית עוֹלָם, וַעֲלַיְיהוּ אִתְּמַר תְּלַת זִמְנִין כָּל גּוֹיִם וכו' כִּי אֲמִילַם (תהלים קיח יט), וְאֵימָתַי יַעֲבוֹר קוּדְשָׁא בְּרִיךְ הוּא הַנֵּי קְלִיפִין מֵעָלְמָא וַיִּזְכּוֹר בְּרִית עוֹלָם, בְּזִמְנָא דְפוּרְקָנָא, הֲדָא הוּא דִכְתִיב (ישעיה ל כ) וְלֹא יִכָּנֵף עוֹד מוֹרֶיךָ, אֵימָתַי לְבָתַר דְּמִתְעַבְּרִין תְּלַת קְלִיפִין בִּישִׁין מִינָהּ, וּבְזִמְנָא דְאִיהִי מִתְלַבְּשָׁא בְּאִלֵּין קְלִיפִין אִיהִי אָמְרַת אַל תִּרְאוּנִי שֶׁאֲנִי שְׁחַרְחֹרֶת (שיר א ו), דִּבְאִלֵּין קְלִיפִין אִיהִי מִתְחַלֶּלֶת, וּבְגִין דָּא מְחַלְלֶיהָ מוֹת יוּמָת (שמות לא יד). 

תְּהוֹ"ם אִיהוּ הַמָּוְ"ת, לְגַבֵּיהּ צָרִיךְ פְּרִיעָה בְּאַטִּיפוּ דִדְמָא, וְעַד דְּאִתְפַּרַע הַאי פְּרִיעָה אִיהִי לָא אִתְגַּלְיָיא בְּעָלְמָא, וְלָא יְהֵא אוֹת בְּעָלְמָא, וְרָזָא דְמִלָּה כַּד אִתְעַבַּר מִינָהּ עָרְלָה וּפְרִיעָה רוֹמִי וְקוּשְׁטַאנְדִינָא, מִיָּד אִתְגַּלְיָיא אוֹת בְּעָלְמָא, לְהַהוּא דְאִתְּמַר בֵּיהּ (שם ג יב) וְזֶה לְּךָ הָאוֹת כִּי אָנֹכִי שְׁלַחְתִּיךָ, לְקַיְימָא בֵּיהּ קְרָא (מיכה ז טו) כִּימֵי צֵאתְךָ מֵאֶרֶץ מִצְרָיִם אַרְאֶנּוּ נִפְלָאוֹת. 

וּבְגִין דָּא אֶלְעָזָר בְּרִי לָא תִצְפֵּי לְרַגְלָא דִמְשִׁיחָא עַד דְּתֶחְזֵי קֶשֶׁת בְּגַוְּונוֹי נְהִירִין, אוֹ עַד דְּאִתְגַּלְיָיא אוֹת בְּעָלְמָא, מַאי אוֹת. אֶלָּא דָּרַךְ כֹּכָב מִיַּעֲקֹב (במדבר כד יז), דָּא אָת י' אוֹת בְּרִית, וּמִיָּד וְקָם שֵׁבֶט מִיִּשְׂרָאֵל לְגַבָּהּ, הַהוּא דְאִתְּמַר בֵּיהּ (דברים לג ה) וַיְהִי בִישֻׁרוּן מֶלֶךְ (חסר), 

תָּא חֲזִי יוֹמָא חֲדָא שְׁאִילְנָא  


Daf 78b

 לְאֵלִיָּהוּ, עָרְלָה אַמַּאי שַׁוִּינָן בְּמָאנָא בְּעַפְרָא, אָמַר לִי שְׁמַעִִנָא בִּמְתִיבְתָּא, דְּעָרְלָה אִיהוּ נָחָשׁ, וְכֵיוָן דְּאַעִִבְּרִינָן לֵיהּ מֵאַתְרֵיהּ צָרִיךְ לְמֵיהַב לֵיהּ מְזוֹנֵיהּ, הֲדָא הוּא דִכְתִיב (ישעיה סה לה) וְנָחָשׁ עָפָר לַחְמוֹ, וּבְוַדַּאי בְּרִי בְּדָא אִשְׁתֵּזִיב בַּר נַשׁ מִדִּינָא דְחִבּוּט הַקֶּבֶר, וּדְמָא דְאַטִּיפִין מִפְּרִיעָה לְמֵיהַב מְזוֹנָא לְהַהוּא כַּלְבָּא דְאִיהוּ רוֹצֵחַ, וּבְדָא אִשְׁתֵּזִיב בַּר נַשׁ מֵחַרְבָּא דְמַלְאַךְ הַמָּוְת. 

וְעַל דָּא אָמַר אָדָם קַדְמָאָה קַמֵּי קוּדְשָׁא בְּרִיךְ הוּא, מִי מַצִּיל בָּנַי מֵחֶרֶב הַמִּתְהַפֶּכֶת, אָמַר לֵיהּ חַרְבָּא דְמִילָה, כְּמָה דְאַתְּ אָמַר (יהושע ח ב) עֲשֵׂה לְךָ חַרְבוֹת צוּרִים, וְחַרְבָּא דְקוּדְשָׁא בְּרִיךְ הוּא י"ו פִּיפִיּוֹת, לָקֳבֵל מִילָה וּפְרִיעָה וּמְצִיצָה וְי"ג בְּרִיתוֹת שֶׁנִּכְרְתוּ עָלֶיהָ, וְכֵן אוֹרַיְיתָא שֵׁזִיב לְבַר נַשׁ מִי"ו פִּיּוֹת דְּחַרְבָּא, כְּמָה דְאָמַר שְׁלֹמֹה (משלי ג יב) עִץ חַיִּים הִי"א דְסָלִיק לְי"ו. 

וְלָקֳבֵל אִלֵּין תְּרֵין אָמְרַת אוֹרַיְיתָא לֹא תִרְצַח וְלֹא תִנְאָף (שמות כ יג יד), לֹא תִנְאָף לָקֳבֵל נָחָשׁ אֵשֶׁת זְנוּנִים, לֹא תִרְצַח לָקֳבֵל סמא"ל, וְאָמַר דָּוִד עֲלֵיהּ (תהלים כב כא) הַצִּילָה מֵחֶרֶב נַפְשִׁי מִיַּד כֶּלֶב יְחִידָתִי, תְּלַת קְלִיפִין דְּעָרְלָה אִינוּן מַשְׁחִי"ת אַ"ף וְחֵימָ"ה, לָקֳבֵל עָרְלָה אִיהוּ עָוֹן, וְהַיְינוּ דְתַקִּינוּ בִצְלוֹתָא לְגַבַּיְיהוּ, (שם עח לח) וְהוּא רַחוּם יְכַפֵּר עָוֹן דָּא עָוֹן, וְלֹא יַשְׁחִית דָּא מַשְׁחִית, וְהִרְבָּה לְהָשִׁיב אַפּוֹ דָא אַף, וְלֹא יָעִיר כָּל חֲמָתוֹ דָא חֵמָה, וּמָאן דְּאַעִיל אוֹת בְּרִית בִּרְשׁוּ נוּכְרָאָה אִלֵּין אַרְבָּעָה שָׁלְטִין עֲלֵיהּ, הֲדָא הוּא דִכְתִיב (בראשית ז יט) וְהַמַּיִם גָּבְרוּ מְאֹד מְאֹד עַל הָאָרֶץ, עַל הָאָרֶץ דָּא גוּפָא דִילֵיהּ, וְאַרְבַּע זִמְנִין אִתְּמַר בְּפַרְשַׁת נֹחַ (שם יח) וַיִּגְבְּרוּ הַמַּיִם, גָּבְרוּ, לְקִבְלַיְיהוּ, וְהָא אוּקְמוּהוּ. 

עָרְלָה וּפְרִיעָה שְׁמַעִִנָא דְאִינוּן רוֹמִי רַבְּתָא וְרוֹמִי זְעִירְתָא, בְּזִמְנָא דְמִתְעַבְּרִין מֵעָלְמָא אִתְגַּלְיָא אוֹת הַבְּרִית, דְּאִיהוּ בַת עַיִן צִיּוֹן דְּאִיהִי נְקוּדַת עָלְמָא, דִּבְזִמְנָא דְאִלֵּין קְלִיפִין שָׁלְטִין בְּעָלְמָא אִתְחַזַּר עָלְמָא לְתֹהוּ וָבֹהוּ, הֲדָא הוּא דִכְתִיב (בראשית א ב) וְהָאָרֶץ הָיְתָה תֹהוּ וָבֹהוּ, בְּזִמְנָא דְיֵתֵי פוּרְקָנָא מִיָּד וַיֹּאמֶר אלהי"ם יְהִי אוֹר וַיְהִי אוֹר (שם ג) הָיָה אוֹר לָא כְּתִיב אֶלָּא יְהִי (ויהי אור) אוֹר, וַיְהִי עִִרֶב וַיְהִי בֹקֶר יוֹם אֶחָד (שם ה), בַּיּוֹם הַהוּא יִהְיֶה יהו"ה אֶחָד וּשְׁמוֹ אֶחָד (זכריה יד ט). 

בְּרֵאשִׁית בָּרָא אלהי"ם, פָּתַח וְאָמַר כְּשׁוֹשַׁנָּה בֵּין הַחוֹחִים וכו' (שיר ב ב), שׁוֹשַׁנָּה אִית בָּהּ חָמֵשׁ עַלִּין מִלְּגָו וְחָמֵשׁ עַלִּין מִלְּבָר, וְאִינוּן ה"ה, שַׁרְבִיט דִּילָהּ ו', תַּפּוּחַ דִּילָהּ י', וְכֹלָּא אלהי"ם, חָמֵשׁ אַתְוָון דִּילֵיהּ ה' חָמֵשׁ עַלִּין מִלְּבָר, ה' חָמֵשׁ עַלִּין מִלְּגָאו, י' תַּפּוּחַ, ו' מָלֵ"א שַׁרְבִיט. 

בְּזִמְנָא דְהַאי שׁוֹשַׁנָּה אִיהִי בְּגָלוּתָא אִיהִי אַטוּמָא, בְּזִמְנָא דִיְהֵא פּוּרְקָנָא בְּעָלְמָא אִתְפַּתְּחַת בְּחָמֵשׁ אוֹר, הֲדָא הוּא דִכְתִיב (בראשית א ג) וַיֹּאמֶר אלהי"ם יְהִי אוֹר, וּבְהַהוּא זִמְנָא דְאִתְפַּתְּחַת אִתְלַבְּשַׁת בְּכַמָּה לְבוּשִׁין דִּנְהוֹרִין דְּאוֹרַיְיתָא, וְאִתְקַשְּׁטַת בְּכַמָּה קִשּׁוּטִין דְּפִקּוּדִין דַּעֲשֵׂה, וּבְזִמְנָא דְאִתְפַּתְּחַת וְאִתְקַשְּׁטַת בְּקִשּׁוּטָהָא, בְּאַרְבָּעָה בִּגְדֵי לָבָן דְּאִינוּן יהו"ה, וּבְאַרְבָּעָה בִּגְדֵי זָהָב דְּאִינוּן אדנ"י, בְּאַרְבַּע בָּתֵּי דִתְּפִלִּין דְּיָד, וּבְאַרְבַּע בָּתֵּי דִתְּפִלִּין דְּרֵישָׁא, דְּאִינוּן לְקִבְלַיְיהוּ, אַרְבַּע לְבוּשִׁין דְּכֹהֵן הֶדְיוֹט אִינוּן לָקֳבֵל אַרְבַּע כַּנְפוֹת כְּסוּתְךָ אֲשֶׁר תְּכַסֶּה בָּהּ (דברים כב יב). 

וְכַד אִתְתַּקְנַת בְּאִלֵּין לְבוּשִׁין, מִיָּד אִתְפַּתַּח הֵיכָלָא לְגַבָּהּ, הֲדָא הוּא דִכְתִיב (תהלים נא יז) אדנ"י שְׂפָתַי תִּפְתָּח, וּלְקוֹל נְעִימוּ דְּרִמּוֹנִים וְזוּגִין דִּלְבוּשָׁא דִילָהּ, אִתְּמַר בְּחֵיוָון (יחזקאל א כד) וָאֶשְׁמַע אֶת קוֹל כַּנְפֵיהֶם, וְכַד אָמְרִין יִשְׂרָאֵל קְרִיאַת שְׁמַע, מַה כְּתִיב בָּהּ (במדבר ז פט) וַיִּשְׁמַע אֶת הַקּוֹל מִדַּבֵּר אֵלָיו, קָלָא אִשְׁתַּמַּע לְגַבָּהּ מִבֵּין תְּרֵין כְּרוּבַיָּא דְאִינוּן דּוּ פַּרְצוּפִין, וְכַד מִתְיַחֲדָא דִבּוּר בְּקָלָא אִתְעֲבִידוּ קוֹל דְּמָמָה דַקָּה, וְדָא צְלוֹתָא בַחֲשַׁאי, וּבְהַהוּא זִמְנָא מָאן דְּבָעִי לְמִשְׁאַל שְׁאֶלְתּוֹי יִשְׁאַל, דִּבְהַהִיא זִמְנָא יְהֵא עִת רָצוֹן, דְּהָא תְּרֵין שְׁמָהָן כַּחֲדָא יאהדונה"י, אָז תִּקְרָא וַיהו"ה יַעֲנֶה (ישעיה נח ט), מִיָּד אָ"ז יאהדונה"י, תְּרֵין שְׁמָהָן וּתְמַנְיָא אַתְוָון דִּבְהוֹן הָא עִִשֶׂר, (ודא רזא ארור אשר לא יקים את דברי התורה הזאת וכו' (דברים כז כו), דא חבורא דחתן  


Daf 79a

 וכלה כי אז אהפוך אל עמים שפה ברורה וכו' (צפניה ג ט), ודא רזא ואמר כל העם אמ"ן) (דברים כז כו). 

וְעַד דְּיִפְקוּן יִשְׂרָאֵל מִן גָּלוּתָא לָא יְהוֹן בְּזִוּוּגָא חֲדָא, וּבְזִמְנָא דְיִפְקוּן יִשְׂרָאֵל מִן גָּלוּתָא יִתְחַבְּרוּן כַּחֲדָא, בְּהַהוּא זִמְנָא אָ"ז יָשִׁיר מֹשֶׁה (שמות טו א), וּמִיָּד וַיֹּאמֶר אלהי"ם יְהִי אוֹר דְּאִיהוּ מַפְּקָנוּ דְגָלוּתָא, בְּהַהוּא זִמְנָא דְמַטְרוֹנִיתָא בָעַאת לְאַעָלָא בְהֵיכָלָא דִילָהּ, קָלָא סָלִיק בְּרוּמֵי רְקִיעִין וְיֵימָא הָכִי, מַשִּׁרְיָין סַגִּיאִין דִּמְתִיבְתָּא עִלָּאָה וְתַתָּאָה דְנִשְׁמָתִין קַדִּישִׁין, אִתְתַּקְנוּ לְקַדְמוּת מַטְרוֹנִיתָא דְקָא אַתְיָא לְאִתְתַּקְנָא, לְמִפְרַק בְּנָהָא מִן גָּלוּתָא, בְּהַהוּא זִמְנָא כַּמָּה מָארֵי שׁוֹפָרוֹת וּמָארֵי דְקָלִין וּמָארֵי דִבְּרָקִים, דְּאִתְּמַר בְּהוֹן (שמות יט טז) וַיְהִי קוֹלוֹת וּבְרָקִים וְעָנָן כָּבֵד עַל הָהָר וְקוֹל שׁוֹפָר חָזָק מְאֹד וכו', מֹשֶׁה יְדַבֵּר וְהָאלהי"ם יַעֲנֶנּוּ בְקוֹל, בְּהַהוּא זִמְנָא מֹשֶׁה יְמַלֵּל בִּשְׁכִינְתָּא, הֲדָא הוּא דִכְתִיב (במדבר יב ח) פֶּה אֶל פֶּה אֲדַבֶּר בּוֹ, וְהָאלהי"ם דְּאִיהִי אִימָּא עִלָּאָה, יַעֲנֶנּוּ בְקוֹל דְּאִיהוּ עַמּוּדָא דְאֶמְצָעִיתָא, וְהָא אוּקְמוּהוּ מָארֵי מַתְנִיתִין בְּקוֹלוֹ שֶׁל מֹשֶׁה. 

וּבְהַהוּא זִמְנָא שְׁכִינְתָּא עִלָּאָה וְתַתָּאָה סָלְקִין דָּא עַל גַּב דָּא, כְּגַוְונָא דְאִתְּמַר בְּטוּרָא דְסִינַי, דְּאִתְּמַר תַּמָּן (שיר ג ו) מִי זֹאת עוֹלָה מִן הַמִּדְבָּר, מִי בְזֹאת עוֹלָה, מִ"י אִימָּא עִלָּאָה דְבָהּ פָּתַח קוּדְשָׁא בְּרִיךְ הוּא בְטוּרָא דְסִינַי אָנֹכִ"י. 

קָם סָבָא חֲדָא מִבָּתַר טוּלָא דְרַבִּי שִׁמְעוֹן וְאָמַר רַבִּי רַבִּי, הָא חֲזֵינָא דְאִתְּמַר (דברים ד לו) מִן הַשָּׁמַיִם הִשְׁמִיעֲךָ אֶת קוֹלוֹ לְיַסְּרֶךָּ וכו', וּבַאֲתַר אָחֳרָא שְׁמַעִִנָא דְמַלִּיל עִם יִשְׂרָאֵל מִסִּטְרָא דְמַלְאָכַיָּא, דְהָכִי אוּקְמוּהוּ דְכָל דִּבּוּר וְדִבּוּר דְּנָפִיק מִפּוּמוֹי אִתְעֲבִיד מַלְאָךְ, וְדָא אִיהוּ וְכָל הָעָם רֹאִים אֶת הַקּוֹלֹת וְאֶת הַלַּפִּידִים (שמות כ יח), וּבַאֲתַר אָחֳרָא אָמַר קְרָא (תהלים סב יב) אַחַת דִּבֶּר אלהי"ם שְׁתַּיִם זוּ שָׁמָעִִתִּי, מַאי הַאי. 

אָמַר רַבִּי שִׁמְעוֹן סָבָא סָבָא, שְׁמַעִִנָא דְבַר נַשׁ יְהִיב בֵּיהּ קוּדְשָׁא בְּרִיךְ הוּא תְּלַת קְטִירִין, נִשְׁמָתָא וְרוּחָא וְנַפְשָׁא, נִשְׁמָתָא מִכּוּרְסַיָּא יְקָרָא, תַּמָּן נְחִיתַת שְׁכִינְתָּא עִלָּאָה כְּלִילָא מִתְּלַת סְפִירָן עִלָּאִין, וַעֲלַיְיהוּ אִתְּמַר אַחַת דִּבֶּר אלהי"ם שְׁתַּיִם זוּ שָׁמָעִִתִּי, אַחַת וּשְׁתַּיִם הָא תְּלַת סְפִירָן עִלָּאִין, דְּאִתְּמַר בְּהוֹן אַחַת, אַחַת וְאַחַת, תְּלַת אֲחָדִין, וְדָא אִיהוּ אַחַת דִּבֶּר אלהי"ם שְׁתַּיִם זוּ שָׁמָעִִתִּי, ז"וּ בֵּיהּ עָבִיד לוֹן אֶחָ"ד. 

וּלְבָתַר מַלִּיל עִמֵּיהּ מֵרוּחָא דְאִיהוּ מטטרו"ן, כְּלִיל כָּל צְבָא הַשָּׁמַיִם דִּלְתַתָּא, בְּגִין דְּאִתְלַבַּשׁ בֵּיהּ וְרָכִיב בֵּיהּ עַמּוּדָא דְאֶמְצָעִיתָא כְלִיל שִׁית סְפִירָן, וּבְגִין דָּא בְכָל דִּבּוּר וְדִבּוּר דְּנָפַק מִנֵּיהּ הֲוָה נָפִיק מִנֵּיהּ מַלְאָךְ, וְדָא אִיהוּ וְכָל הָעָם רוֹאִים אֶת הַקּוֹלֹת. לְבָתַר נָחִית שְׁכִינְתָּא תַּתָּאָה עֲשִׂירִית בְּאוֹפַן, דְּאִיהוּ נֶפֶשׁ דְּבַר נַשׁ מִתַּמָּן, וְאִתְּמַר בֵּיהּ (דברים ד לו) וְעַל הָאָרֶץ הֶרְאֲךָ אֶת אִשּׁוֹ הַגְּדוֹלָה בְּגִין דַּעֲלֵיהּ אִתְּמַר (יחזקאל א טו) וְהִנֵּה אוֹפַן אֶחָד בָּאָרֶץ, בְּגִין דְּיִשְׁתַּמַּע קָלֵיהּ וְדִבּוּרֵיהּ מִן כָּרְסַיָּא וּמַלְאָכַיָּיא וּשְׁמַיָּא וְאַרְעָא, דְיִשְׁתְּמוֹדְעוּן לֵיהּ בְּכֹלָּא עִילָא וְתַתָּא, כְּנִשְׁמָתָא דְשָׁלְטָנוּתָהּ בְּכָל גּוּפָא אֲפִילוּ בְאֵבֶר זְעִירָא וְלֵית אֵבֶר פָּנוּי מִינָהּ. 

בְּרֵאשִׁית תַּמָּן אֲשֶׁ"ר דְּאִתְּמַר בֵּיהּ (שמות כ ב) אֲשֶׁר הוֹצֵאתִיךָ וכו', אֶהְיֶה אֲשֶׁר אֶהְיֶה, אָשֵׁר בְּאָשְׁרִי כִּי אִשְּׁרוּנִי בָּנוֹת (בראשית ל יג), וְדָא אִימָּא עִלָּאָה, אֲשֶׁר קִדְּשָׁנוּ בְּמִצְוֹתָיו וְצִוָּנוּ, עַל כָּל פִּקּוּדָא וּפִקּוּדָא, דְּאִינוּן פֶּטֶר כָּל רֶחֶם דְּאִינוּן רְמַ"ח, דְּכֻלְּהוּ קְטִירִין בְּצַדִּיק דְּאִיהוּ כֹּל דְּאִיהוּ אוֹת בְּרִית, דְּאַפְתַּח (פטר כל) רֶחֶם דְּאִינוּן רְמַ"ח פִּקּוּדִין דַּעֲשֵׂה, וַעֲלֵיהּ אִתְּמַר אֲשֶׁר קִדֵּשׁ יְדִיד מִבֶּטֶן, וְדָא אִימָּא דְאִתְּמַר בָּהּ (איוב לח כט) מִבֶּטֶן מִי יָצָא הַקָּרַח, (ודא איהו הקרח הנורא) (יחזקאל א כב), אֲשֶׁר דְּאִיהִי אִימָּא עִלָּאָה,  


Daf 79b

 קִדְּשָׁנוּ בְּמִצְוֹתָיו בְּצַדִּיק, דְּאִיהוּ קִדֵּשׁ יְדִיד מִבֶּטֶן. וְצִוָּנוּ עֲלַיְיהוּ, בְּגִין דְּאִיהוּ מְצוּוְה וְעוֹשֶׂה, וְעוֹד אֲשֶׁר קִדְּשָׁנוּ דָא עַמּוּדָא דְאֶמְצָעִיתָא, דְאִתְּמַר בֵּיהּ (ירמיה ב ג) קֹדֶשׁ יִשְׂרָאֵל לַיהו"ה, וְצִוָּנוּ דְאִיהוּ הָכִי מְצוּוְה וְעוֹשֶׂה, וְעוֹד קִדְּשָׁנוּ מִסִּטְרָא דִשְׂמָאלָא, דְאִתְּמַר בֵּיהּ וְקִדַּשְׁתָּ אֶת הַלְוִיִּם, וְלֵית קְדוּשָׁה פָּחוּת מֵעֲשָׂרָה, וְאִלֵּין עֲשָׂרָה מַאֲמָרוֹת, (דאיהי קדש לי כל בכור (שמות יג ב) דאיהו כתר עלאה וחכמה דאיהי ישראל עלה במחשבה) דְּאִתְּמַר בְּהוֹן (בראשית א ג) וַיֹּאמֶר אלהי"ם יְהִי אוֹר. 

וְצִוָּנוּ עַל, מִסִּטְרָא דִימִינָא דְאִתְּמַר בֵּיהּ (שמואל ב כג א) הוּקַם עָל, דְּתַמָּן כָּל בִּרְכָאָן לִימִינָא, דְאִינוּן מֵאָה בִּרְכָאָן כְּחוּשְׁבַּן עַ"ל, דְּאָת י' בְּק' אִסְתַּלִּיק לְמֵאָה, דְּאִיהִי קָרְבָּנָא דְכֹלָּא, מִסִּטְרָא דְאַבָּא רֹאשׁ, מִסִּטְרָא דְאִימָּא אֲשֶׁר, מִסִּטְרָא דְאַבָּא מְצוּוְה, וּמִסִּטְרָא דְאִימָּא עוֹשֶׂה, וּמְצוּוְה דָא עִץ פְּרִי, וְעוֹשֶׂה דָא עוֹשֶׂה פְּרִי, וְשַׁמְעִינָן דְּאִינוּן גּוּף וּבְרִית דְּחַשְׁבִינָן חָד, עֲלַיְיהוּ אִתְּמַר (שמות כח ז) שְׁתֵּי כְתֵפֹת חֹבְרֹת, כְּמָה דְאִינוּן חוֹבְרוֹת, הָכִי שְׁכִינְתָּא עִלָּאָה וְתַתָּאָה חוֹבְרוֹת אִשָּׁה אֶל אֲחוֹתָהּ. 

עוֹד אֲשֶׁר קִדְּשָׁנוּ בְּמִצְוֹתָיו וְצִוָּנוּ, וְלָא אָמַר קִדַּשְׁתָּנוּ וְצִוִּיתָנוּ, אֲשֶׁר אִיהוּ אֲשֶׁר אהי"ה וַדַּאי, וְדָא כֶּתֶר עִלָּאָה, מִסִּטְרָא דְּנוּקְבָא אִתְקְרֵי אֲשֶׁר, וּמִסִּטְרָא דִדְכוּרָא אִתְקְרֵי רֹאשׁ, רֵישָׁא דְכָל רֵישִׁין, קִדְּשָׁנוּ דָא אַבָּא (סבא), דְּאִתְּמַר בֵּיהּ וַיֹּאמֶר אלהי"ם יְהִי אוֹר, וְצִוָּנוּ דָּא אִימָּא, דְאִתְּמַר בָּהּ וַיְהִי אוֹר, וְלֵית הֲוַויָּה אֶלָּא עַל יְדֵי עֲשִׂיָּה, וְתַרְוַיְיהוּ לִימִינָא וּשְׂמָאלָא, 

וּמָאן מְצוּוְה וְעוֹשֶׂה עַל הַמִּצְוָה דְאִיהִי שְׁכִינְתָּא, דָּא עַמּוּדָא דְאֶמְצָעִיתָא, וְהָכִי צַדִּיק בְּצַלְמֵיהּ וְכִדְמוּתֵיהּ, וְעַל שְׁמֵיהּ אִתְקְרִיאוּ יִשְׂרָאֵל בְּנִי בְּכוֹרִי יִשְׂרָאֵל, וְעַל שֵׁם צַדִּיק אִתְקְרוּן צַדִּיקִים, הֲדָא הוּא דִכְתִיב (ישעיה ס כא) וְעַמֵּךְ כֻּלָּם צַדִּיקִים לְעוֹלָם יִרְשׁוּ אָרֶץ. 

וְעוֹד אָנֹכִי יהו"ה אלהי"ך אֲשֶׁר הוֹצֵאתִיךָ מֵאֶרֶץ מִצְרַיִם (שמות כ ב), אָמַר רַבִּי אֶלְעָזָר אַבָּא וְכִי מָאן דְּאִיהוּ תְּחוֹת שִׁעִִבּוּדָא דְרִבּוֹנֵיהּ, וְרִבּוֹנֵיהּ אַבְטַח לֵיהּ לְאַפָּקָא לֵיהּ לְחֵירוּ וְאַפִּיק לֵיהּ, אִית לֵיהּ לְשַׁבְּחָא גַרְמֵיהּ דְּאַפֵּיק לֵיהּ מִגּוֹ שִׁעִִבּוּדָא, וְהָא קוּדְשָׁא בְּרִיךְ הוּא אָמַר לְאַבְרָהָם (בראשית טו יג) כִּי גֵר יִהְיֶה זַרְעֲךָ בְּאֶרֶץ לֹא לָהֶם, וְהָא אִיהוּ אַבְטַח לְאַפָּקָא לִבְנוֹי מִגָּלוּתָא, הֲדָא הוּא דִכְתִיב (שם יד) וְאַחֲרֵי כֵן יֵצְאוּ בִּרְכוּשׁ גָּדוֹל, וְאִיהוּ מְשַׁבַּח גַּרְמֵיהּ כַּמָּה זִמְנִין אֲשֶׁר הוֹצֵאתִיךָ מֵאֶרֶץ מִצְרַיִם. 

אָמַר לֵיהּ בְּרִי שַׁפִּיר קָאֲמַרְתְּ אֲבָל לַאו אִיהוּ דָא לְשַׁבְּחָא גַרְמֵיהּ, אֶלָּא כָּל סְפִירָה וּסְפִירָה אִתְקְרִיאַת רֹאשׁ לַחֲבֶרְתָּהּ, וּבְגִין לְאִשְׁתְּמוֹדְעָא לוֹן מֵאָן אֲתַר אַפִּיק לוֹן מִגּוֹ שִׁעִִבּוּדָא, פָּתַח בְּאָנֹכִי, וְאַדְכִּיר בֵּיהּ אֲשֶׁר הוֹצֵאתִיךָ מֵאֶרֶץ מִצְרַיִם וְגוֹמֵר, חַמְשִׁין זִמְנִין לָקֳבֵל חַמְשִׁין תַּרְעִין דְּבִינָה. 

וְעוֹד אֲשֶׁר קִדְּשָׁנוּ, אָמַר רַבִּי אֶלְעָזָר אַבָּא, הָא אִם עַמּוּדָא דְאֶמְצָעִיתָא אִיהוּ מְצוּוְה וְעוֹשֶׂה, הֲוָה לֵיהּ לְמֵימַר בְּגִינֵיהּ אֲשֶׁר קִדְּשָׁנִי וְצִוָּנִי, מַאי אֲשֶׁר קִדְּשָׁנוּ וְצִוָּנוּ, אָמַר לֵיהּ וַדַּאי שַׁפִּיר קָאֲמַרְתְּ, בְּוַדַּאי עַל עַמּוּדָא דְאֶמְצָעִיתָא וְצַדִּיק אִתְּמַר עַל תַּרְוַיְיהוּ אֲשֶׁר קִדְּשָׁנוּ בְּמִצְוֹתָיו וְצִוָּנוּ, אֲשֶׁר וַדַּאי דְאִיהִי אֲשֶׁר אהי"ה אִימָּא עִלָּאָה, מַנִּי לוֹן עַל שְׁכִינְתָּא דְאִיהִי מִצְוָה, לְכָל חַד מִנַּיְיהוּ, וְאִינוּן לְעִילָא תְּרֵין כְּעַנְפִין דְּאִילָנָא דְאִתְפָּרְשׁוּ לִימִינָא וְלִשְׂמָאלָא, וּלְתַתָּא אִתְעֲבִידוּ בָּהּ אֲגוּדָה חֲדָא, וּבְגִין דָּא אִינוּן לְעִילָא תְּרֵין, וּלְתַתָּא חָד, דְּיִחוּדָא לָא אִית בְּכָל עַנְפִין דְּאִילָנָא אֶלָּא בָהּ, דְּאִיהִי אֲגַד דְּכֻלְּהוּ, אִיהִי אֲגוּדָה דְכָל אֵבֶר וְאֵבֶר, וּבָהּ אִתְעֲבִידוּ כֻּלְּהוּ חָד. 

וְעוֹד וַיֹּאמֶר אלהי"ם יְהִי אוֹר דָּא נְבוּאָה בַּמַּרְאָה, דְאִתְּמַר בָּהּ (במדבר יב ו) בַּמַּרְאָה אֵלָיו אֶתְוַדָּע, וְאִיהִי חָזוֹן דִּנְבִיאַיָּא, אִיהִי חָזוֹן וְקוּדְשָׁא בְּרִיךְ הוּא חוֹזֶה, דְּאִיהוּ יהו"ה אדנ"י, דְהָכִי סָלִיק חָזֹן חָסֵר ו' חָמֵשׁ וְשִׁתִּין כְּחֻשְׁבַּן אדנ"י, בִּנְבוּאָ"ה ס"ו, ס"ה כְּחֻשְׁבַּן אדנ"י, וְתֵיבָה הָא ס"ו,  


Daf 80a

 וּבְמַאי הִיא חָזוֹן בְּאָת ו', בֵּיהּ אִתְעֲבִידַת אַסְפַּקְלַרְיָאָה דְנַהֲרָא אָדוֹן דִּילָהּ. 

בְּרֵאשִׁית, שִׁמְעִי בַת וּרְאִי וְהַטִּי אָזְנֵךְ וְגוֹמֵר (תהלים מה יא), בְּרֵאשִׁית תַּמָּן שִׁמְעִ"י, תַּמָּן בַּ"ת, תַּמָּן רְאִ"י, שִׁמְעִ"י ש' מִן בְּרֵאשִׁית, בַּ"ת תַּמָּן אִשְׁתְּמוֹדָע בְּרֵישָׁא וְסוֹפָא דְתֵיבָה, רְאִ"י תַּמָּן אִשְׁתְּמוֹדָע בְּאֶמְצָעִיתָא, כְּגַוְונָא דָא בְּרֵ"אשִׁי"ת, וְכַד תְּהֵא בְּחִבּוּרָא עִמֵּיהּ כְּגַוְונָא דָא יאהדונה"י, אִיהוּ אָמַר לְגַבָּהּ וְשִׁכְחִי עַמֵּךְ וּבֵית אָבִיךְ (שם), דְּעַל כֵּן יַעֲזָב אִישׁ אֶת אָבִיו וְאֶת אִמּוֹ וְדָבַק בְּאִשְׁתּוֹ וְהָיוּ לְבָשָׂר אֶחָד (בראשית ב כד), כִּי הוּא אֲדוֹנַיִךְ וְהִשְׁתַּחֲוִי לוֹ (תהלים מה יב), אֲדוֹן כָּל הָאָרֶץ וַדַּאי. 

וּבְגִין דָּא מִסִּטְרָא דְיהו"ה אִתְקְרִיאַת אַסְפַּקְלַרְיָאָה דְנַהֲרָא, וְכַד אִיהִי אדנ"י בְּלָא בַעִִלָהּ אִתְקְרִיאַת אַסְפַּקְלַרְיָאָה דְלָא נַהֲרָא, וּנְבִיאַיָּא מִסִּטְרָא דְיהו"ה אִינוּן מֵאַסְפַּקְלַרְיָאָה דְנַהֲרָא, וּנְבִיאַיָּא מִסִּטְרָא דְאדנ"י אִינוּן מֵאַסְפַּקְלַרְיָאָה דְּלָא נַהֲרָא, דְאִלֵּין מִתְנַבְּאִין רַחֲמֵי, וְאִלֵּין מִתְנַבְּאִין דִּינָא, דִּנְבוּאָה אִיהִי שְׁקִילָא לְאוֹרַיְיתָא דְבִכְתָב וּלְאוֹרַיְיתָא דִבְעַל פֶּה. 

וּבְהַהוּא זִמְנָא דְמִתְפַּתְּחִין הֵיכָלִין דִּנְבוּאָה, כַּמָּה מָארֵי דַעֲתִידוֹת יִתְעָרוּן בְּעָלְמָא, הֲדָא הוּא דִכְתִיב (יואל ג א) וְנִבְּאוּ בְּנֵיכֶם וּבְנוֹתֵיכֶם וכו', וְכַמָּה מָארֵי דְאוֹתוֹת, וּמָארֵי דַעֲתִידוֹת, מִמַּה דַּהֲווֹ וַעֲתִידִין לְמֶהֱוִי, מִמַּה דַּהֲווֹ מִסִּטְרָא דְמַחֲשָׁבָה דְאִתְּמַר בָּהּ יִשְׂרָאֵל עָלָה בְּמַחֲשָׁבָה, וּמַה דְּעָתִיד לְמֶהֱוֵי מִסִּטְרָא דְאִימָּא עִלָּאָה, וְרָזָא דְמִלָּה (קהלת ג טו) מַה שֶּׁהָיָה כְּבָר הוּא, וַאֲשֶׁר לִהְיוֹת כְּבָר הָיָה. 

וְכַמָּה מָארֵי דְעַיְינִין דְּאִינוּן חוֹזִים וּנְבִיאַיָּא יִתְעָרוּן בְּעָלְמָא דְאִינוּן עִינֵי יהו"ה, וְכַמָּה מָארֵי דְאוּדְנִין דְּתַמָּן שְׁמִיעָה דְאִתְּמַר בְּהוֹן (יחזקאל א כד) וָאֶשְׁמַע אֶת קוֹל כַּנְפֵיהֶם, וּמָארֵי דְאַנְפִּין דְּאִתְּמַר בְּהוֹן (שם ו) וְאַרְבָּעָה פָנִים וְגוֹמֵר, וּמָארֵי דְקָלִין, וּמָארֵי דְּדִבּוּרִין, וּמָארֵי דְרוּחָא דְקוּדְשָׁא, וּמָארֵי דִיְדִין דְּאִתְּמַר בְּהוֹן (שם ח) וִידֵי אָדָם וְגוֹמֵר, וּמָארֵי דְקוֹמָה, וּמָארֵי דְאוֹת, וּמָארֵי דְרַגְלִין דְּאִתְּמַר בְּהוֹן (שם יד) וְהַחַיּוֹת רָצוֹא וָשׁוֹב, בְּהַהוּא זִמְנָא וַיַּבְדֵּל אלהי"ם בֵּין הָאוֹר וּבֵין הַחֹשֶׁךְ (בראשית א ד), אִלֵּין אִינוּן נְבִיאֵי דְשִׁקְרָא, דְאִתְּמַר בְּהוֹן (שמות ז יא) וַיַּעֲשׂוּ גַּם הֵם חַרְטוּמֵי מִצְרַיִם וְגוֹמֵר, דְּאַפְרִישׁ לוֹן קוּדְשָׁא בְּרִיךְ הוּא מִנְּבִיאֵי קְשׁוֹט. 

וַיֹּאמֶר אלהי"ם יְהִי רָקִיעַ בְּתוֹךְ הַמָּיִם וִיהִי מַבְדִּיל בֵּין מַיִם לָמָיִם (בראשית א ז), הָכָא רָזָא לְאִתְעַסְקָא בְאוֹרַיְיתָא דִבְעַל פֶּה, וּלְאַפְרָשָׁא בֵּין אִסּוּר וְהֶתֵּר, דְּאִינוּן מַיִּין מְתִיקָן, וּמַיִּין מְרִירָן מִסִּטְרָא דִשְׂמָאלָא, וְלֹא יָכְלוּ לִשְׁתּוֹת מַיִם מִמָּרָה כִּי מָרִים הֵם (שמות טו כג), וּמִסִּטְרָא דִימִינָא וַיִּמְתְּקוּ הַמָּיִם (שם כה), וְאִינוּן כְּגַוְונָא דְּדָם טָהוֹר וְדַם נִדָּה דְצָרִיךְ לְאַפְרָשָׁא בֵּינַיְיהוּ, בְּגִין דְּהַהוּא זוּהֲמָא דְהִטִּיל נָחָשׁ בְּחַוָּה גָרִים לְעָרְבָא מַיִּין דְּדַכְיוּ עִם מַיִּין דִּמְסָאֲבוּ, וּבְגִין דָּא תַּקִּינוּ תַּקָּנָה דָא לְחוֹבָה לְאַפְרָשָׁא בֵּינַיְיהוּ, וְהַהוּא דְאַפְרִישׁ בֵּינַיְיהוּ דָּא רָקִיעַ דְּעַל רָאשֵׁי חֵיוָון, דְּאִתְּמַר בֵּיהּ (יחזקאל א כב) וּדְמוּת עַל רָאשֵׁי הַחַיָּה רָקִיעַ דָּא מטטרו"ן. 

וַיַּעַשׂ אלהי"ם אֶת הָרָקִיעַ וַיַּבְדֵּל וכו' (בראשית א ז), הָכָא לֵית מַיָּא מִסִּטְרָא דִמְסָאֲבוּ, אֶלָּא מַיִּין מִסִּטְרָא דִשְׂמָאלָא הֲווֹ בָּעָאן לְאִתְגַּבְּרָא, וּמַיִּין מִסִּטְרָא דִימִינָא הֲווֹ בָּעָאן לְאִסְתַּלְקָא עֲלַיְיהוּ, עַד דְּאִלֵּין אָמְרִין אֲנַן בָּעִינָן לְמֶהֱוִי קֳדָם מַלְכָּא, וְאִלֵּין אָמְרִין אֲנַן בָּעִינָן לְמֶהֱוִי קֳדָם מַלְכָּא, עַד דְּאָתָא עַמּוּדָא דְאֶמְצָעִיתָא וְאַעִיל שְׁלָם בֵּינַיְיהוּ, וְקָשִׁיר לוֹן וְאִתְעֲבִיד שֶׁקֶל (נ"א שלום) בֵּינַיְיהוּ, וְדָא מַחֲלוֹקֶת לְשֵׁם שָׁמַיִם, כְּגוֹן לֵאָה וְרָחֵל, דְּדָא בָעָא לְאִתְחַבְּרָא בְּבַעִִלָהּ, וְדָא בָעָא לְאִתְחַבְּרָא בְּבַעִִלָהּ, וְנָטִיל לוֹן יַעֲקֹב וְקָשִׁיר לוֹן בֵּיהּ 


Daf 80b

 לְתַרְוַיְיהוּ, בְּגִין דַּהֲוָה קָא מַחֲשֶׁבֶת לֵאָה בְּלִבָּהּ אִם יַעֲקֹב נָטִיל לַאֲחָתִי נָטִיל לִי עִשָׂו חַיָּיבָא, וְהָכִי קָא חֲשִׁיבַת רָחֵל כְּגַוְונָא דָא, בְּגִין דָּא קוּדְשָׁא בְּרִיךְ הוּא יְהִיב לוֹן לְיַעֲקֹב תַּרְוַיְיהוּ, וְשֵׁזִיב לוֹן מֵהַהוּא חַיָּיבָא, וְאִתְחַבְּרוּ בְצַדִּיקָא. 

אָמַר רַבִּי אֶלְעָזָר אַבָּא, יוֹמָא חֲדָא הֲוִינָן בְּבֵי מֶדְרָשָׁא, וְשָׁאִילוּ חַבְרַיָּא מַאי נִיהוּ דְאָמַר רַבִּי עֲקִיבָא לְתַלְמִידוֹי כְּשֶׁתַּגִּיעוּ לְאַבְנֵי שַׁיִשׁ טָהוֹר אַל תֹּאמְרוּ מַיִם מַיִם שֶׁמָּא תְּסַכְּנוּ עַצְמְכֶם, שֶׁנֶּאֱמַר (תהלים קא ז) דּוֹבֵר שְׁקָרִים לֹא יִכּוֹן לְנֶגֶד עִינָי, (נ"א קם סבא דסבין עתיקא דעתיקין, ואמר רבי רבי מאי ניהו דאמר רבי עקיבא לתלמידוי כשתגיעו לאבני שיש טהור אל תאמרו מים מים שמא תסכנו בעצמכם, הדא הוא דכתיב דובר שקרים לא יכון לנגד עיני, הא כתיב (בראשית א ו) יהי רקיע בתוך המים ויהי מבדיל בין מים למים, ועוד מים עליונים ומים תחתונים אית תמן, למה אמר אל תאמרו מים מים, אמר ליה בוצינא קדישא, סבא דסבין לך יאות לגלאה רזא דא, דלית חבריא יכלין לקיימא ביה על בורייה, אמר ליה סבא דסבין, רבי רבי בוצינא קדישא, בודאי אבני שיש טהור אינון י' י', דאינון חד יו"ד עלאה מן א, ותנינא יו"ד תתאה מינה, והכא לית טומאה אלא אבני שיש טהור, ולית הפרשה בין מים למים, דכלא יחודא חדא, דאלין אינון מסטרא דאילנא דחיי דאיהו ו באמצעיתא דא, דאתמר ביה ולקח גם מעץ החיים ואכל וחי לעולם, אבל אילנא דעץ הדעת לתתא). אַדְהָכִי הָא סָבָא דְסָבִין עַתִּיקָא דְעַתִּיקִין קָא נָחִית וְאָמַר לוֹן, רַבָּנָן בְּמַאי עַסְקִיתּוּ, אָמְרוּ לֵיהּ וַדַּאי בְּהַאי דְאָמַר רַבִּי עֲקִיבָא לְתַלְמִידוֹי כְּשֶׁתַּגִּיעוּ לְאַבְנֵי שַׁיִשׁ טָהוֹר אַל תֹּאמְרוּ מַיִם מַיִם, וְאָמַר לוֹן וַדַּאי רָזָא עִלָּאָה אִית הָכָא, וְהָא אוּקְמוּהָ בִּמְתִיבְתָּא עִלָּאָה, וּבְגִין דְּלָא תִטְעוּן נְחִיתְנָא לְכוֹן, בְּגִין דְּיִתְגַּלֵּי רָזָא דָא בֵּינַיְיכוּ דְאִיהוּ רָזָא עִלָּאָה טְמִירָא מִבְּנֵי נָשָׁא (נ"א דרא). 

בְּוַדַּאי אַבְנֵי שַׁיִשׁ טָהוֹר אִינוּן י' י', דְּמִנְּהוֹן מַיִּין דַּכְיָין נָפְקִין, וְאִינוּן רְמִיזִין בְּאָת א רֵישָׁא וְסוֹפָא י' י', ו' דְּאִיהוּ נָטוּי בֵּינַיְיהוּ אִיהוּ עִץ חַיִּים, מָאן דְּאָכַל מִנֵּיהּ וָחַי לְעוֹלָם. 

וְאִלֵּין תְּרֵין יוּדִי"ן אִינוּן רְמִיזִין בְּוַיִּיצֶר, וְאִינוּן תְּרֵין יְצִירוֹת יְצִירָה דְעִלָּאִין וִיצִירָה דְתַתָּאִין, וְאִינוּן חָכְמָה בְּרֹאשׁ וְחָכְמָה בְּסוֹף, תַּעֲלוּמוֹת חָכְמָה, וַדַּאי אִינוּן תַּעֲלוּמוֹת מֵחָכְמָה עִלָּאָה (דאיהו) דִּתְּחוֹת כֶּתֶר עִלָּאָה. 

וְאִינוּן לָקֳבֵל תְּרֵין עַיְינִין, דִּבְהוֹן תְּרֵין דִּמְעִין נָחֲתִין בְּיַמָּא רַבָּא וְאַמַּאי נָחְתוּ, בְּגִין דְּאוֹרַיְיתָא מִתְּרֵין לוּחִין אִלֵּין הֲוָה מֹשֶׁה נָחִית לוֹן לְיִשְׂרָאֵל, וְלָא זָכוּ וְאִתְּבַרוּ וְנָפְלוּ, וְדָא גְרִים אִבּוּדָא דְּבַיִת רִאשׁוֹן וּבַיִת שֵׁנִי, וְאַמַּאי נָפְלוּ, בְּגִין דְּפָרַח ו' מִינַיְיהוּ דְאִיהוּ ו' מִן וַיִּיצֶר. 

וִיָהִיב לוֹן אָחֳרָנִין מִסִּטְרָא דְעִץ הַדַּעַת טוֹב וָרָע, דְּמִתַּמָּן אִתְיְיהִיבַת אוֹרַיְיתָא בְּאִסּוּר וְהֶתֵּר, מִימִינָא חַיֵּי וּמִשְּׂמָאלָא מִיתָה, וּבְגִין דָּא אָמַר רַבִּי עֲקִיבָא לְתַלְמִידוֹי כְּשֶׁתַּגִּיעוּ לְאַבְנֵי שַׁיִשׁ טָהוֹר אַל תֹּאמְרוּ מַיִם מַיִם, וְלָא תֶהֱוָון שְׁקִילִין אַבְנֵי שַׁיִשׁ טָהוֹר לַאֲבָנִים אָחֳרָנִין, דְּאִינוּן חַיֵּי וּמִיתָה, דְתַמָן לֵב חָכָם לִימִינוֹ (קהלת י ב) דְבַר נַשׁ, וְלֵב כְּסִיל לִשְׂמֹאלוֹ (שם), וְלָא עוֹד אֶלָּא אַתֶּם תְּסַכְּנוּ עַצְמְכֶם, בְּגִין דְּאִלֵּין אַבְנִין דְּעִץ הַדַּעַת טוֹב וָרָע אִינוּן בְּפִרוּדָא, וְאִלֵּין אַבְנֵי שַׁיִשׁ טָהוֹר אִינוּן בְּיִחוּדָא בְּלָא פִּרוּדָא כְּלָל, וְאִם תֹּאמְרוּ דְהָא אִסְתַּלַּק עִץ הַחַיִּים מִנַּיְיהוּ וְנָפְלוּ וְאִית פִּרוּדָא בֵּינַיְיהוּ, דּוֹבֵר שְׁקָרִים לֹא יִכּוֹן לְנֶגֶד עִינָי (תהלים קא ז), דְּהָא לֵית תַּמָּן פִּרוּדָא לְעִילָא, וְאִלֵּין דְּאִתְּבַרוּ מֵאִינוּן (מאנין) הֲווֹ, אָתוּ לְנַשְׁקָא לֵיהּ פָּרַח וְאִסְתַּלַּק מִנַּיְיהוּ. אָמַר  


Daf 81a

 רַבִּי יִצְחָק כָּל אִינוּן מֵתִים דְּאַרְעָא דְיִשְׂרָאֵל, יִחְיוּן וִיקוּמוּן בְּקַדְמֵיתָא לְעִידָּן דִּיְחֵי קוּדְשָׁא בְּרִיךְ הוּא מֵיתַיָּא, בְּגִין דְּקוּדְשָׁא בְּרִיךְ הוּא יַתְעַר עֲלַיְיהוּ, הֲדָא הוּא דִכְתִיב (ישעיה כו יט) יִחְיוּ מֵתֶיךָ נְבֵלָתִי יְקוּמוּן, יִחְיוּ מֵתֶיךָ אִלֵין אִינוּן דְּאַרְעָא דְיִשְׂרָאֵל, נְבֵלָתִי יְקוּמוּן אִלֵּין אִינוּן דִּבְאַרְעָא נוּכְרָאָה, דְלָא כְתִיב בְּהוּ תְּחִיָּה אֶלָּא קִימָה, דְּהָא רוּחָא דְחַיֵּי לָא תִּשְׁרֵי עֲלַיְהוּ אֶלָּא בְאַרְעָא דְיִשְׂרָאֵל, וּבְגִין כַּךְ כְּתִיב בְּהוּ יִחְיוּ, נְבֵלָתִי יְקוּמוּן אִלֵּין דִּלְבָר, יִתְבְּרֵי גוּפָא דִלְהוֹן וִיקוּמוּן גּוּפָא בְּלָא רוּחָא, וּלְבָתַר יִתְגַּלְגְּלוּן מִתְּחוֹת עַפְרָא עַד דְּמָטוּ לְאַרְעָא דְיִשְׂרָאֵל, וְתַמָּן יְקַבְּלוּן נִשְׁמָתָא וְלָא בִּרְשׁוּ אָחֳרָא, בְּגִין דְּיִתְקַיְימוּן בְּעָלְמָא כִּדְקָא חָזֵי. 

אָמַר רַבִּי אֶלְעָזָר, תָּא חֲזִי, בְּשַׁעִִתָּא דְזָמִין קוּדְשָׁא בְּרִיךְ הוּא לְאַחָיָיא מֵיתַיָּא, כָּל אִינוּן נִשְׁמָתִין דְּיִתְעָרוּן, כֻּלְּהוֹן יְקוּמוּן בְּהַהוּא דִיּוֹקְנָא מַמָּשׁ דַּהֲווֹ בְּהַאי עָלְמָא, וְנָחִית לוֹן קוּדְשָׁא בְּרִיךְ הוּא וְקָרָא לוֹן בִּשְׁמָהָן, הֲדָא הוּא דִכְתִיב (ישעיה מ כו) לְכֻלָּם בְּשֵׁם יִקְרָא, וְכָל נִשְׁמָתָא תֵּיעוּל לְדוּכְתָּהָא, וִיקוּמוּן בְּקִיּוּמָא בְּעָלְמָא כְּדְקָא חַזִי, וּכְדֵין יְהֵא עָלְמָא שְׁלִים, וְעַל הַהוּא זִמְנָא כְּתִיב (שם כה ח) וְחֶרְפַּת עַמּוֹ יָסִיר, דָּא יֵצֶר הָרָע דְּאַחְשִׁיךְ אַפֵּי דְבַר נַשׁ וְשַׁלִּיט בֵּיהּ. 

אָמַר רַבִּי חִזְקִיָּה, אִי תֵּימָא דְכָל גּוּפִין דְּעָלְמָא יְקוּמוּן וְיִתְעָרוּן מֵעַפְרָא, אִינוּן גּוּפִין דְּאִתְנַטְעוּ בְּנִשְׁמָתָא חֲדָא מַה תְּהֵא מִנַּיְיהוּ, אָמַר רַבִּי יוֹסֵי אִינוּן גּוּפִין דְּלָא זָכוּ וְלָא אַצְלָחוּ הֲרֵי אִינוּן כְּלָא הֲווֹ, כְּמָה דַהֲווֹ עִץ יָבֵשׁ בְּהַאי עָלְמָא, הָכִי נַמִּי בְּהַהוּא זִמְנָא, וְגוּפָא בַתְרָאָה יְקוּם, הַהוּא דְאִתְנַטַּע וְאַצְלַח וְנָטַע שָׁרָשׁוֹי כִּדְקָא יָאוּת, וְעַל הַהוּא גוּפָא בַתְרָאָה כְּתִיב (תהלים א ג) וְהָיָה כְּעִץ שָׁתוּל עַל פַּלְגֵי מָיִם, דְּעָבַד אִבִּין וְנָטַע שָׁרָשִׁין וְאַצְלַח כִּדְקָא יָאוּת, וְעַל הַהוּא גוּפָא קַדְמָאָה כְּתִיב (ירמיה יז ו) וְהָיָה כְּעַרְעָר בָּעֲרָבָה וְלֹא יִרְאֶה כִּי יָבֹא טוֹב, כִּי יָבֹא טוֹב דָּא תְּחִיַּית הַמֵּתִים. 

וְאִתְנְהִיר הַהוּא נְהוֹרָא דְזַמִּין לְאַנְהָרָא לְצַדִּיקַיָּא, דַהֲוָה קַמֵּיהּ גָּנִיז מִיּוֹמָא דְאִתְבְּרִי עָלְמָא, הֲדָא הוּא דִכְתִיב (בראשית א ד) וַיַּרְא אלהי"ם אֶת הָאוֹר כִּי טוֹב, בֵּיהּ זָמִין קוּדְשָׁא בְּרִיךְ הוּא לְאַחָיָא מֵיתַיָּא, הֲדָא הוּא דִכְתִיב (מלאכי ג כ) וְזָרְחָה לָכֶם יִרְאֵי שְׁמִי שֶׁמֶשׁ צְדָקָה וּמַרְפֵּא, וּכְדֵין יִתְגַּבַּר טוֹב בְּעָלְמָא, וְהַהוּא דְאִתְקְרֵי רָע יִתְעֲבַר מֵעָלְמָא, וּכְדֵין אִינוּן גּוּפִין קַדְמָאִין לִיהווּ כְלָא הֲווֹ. 

אָמַר רַבִּי יִצְחָק זָמִין קוּדְשָׁא בְּרִיךְ הוּא לְאַרָקָא עַל אִינוּן גּוּפִין רוּחִין, אִי זָכוּ בְּהוּ יְקוּמוּן לְעָלְמָא כִּדְקָא יָאוּת, וְאִם לַאו יְהוֹן קִטְמָא תְּחוֹת רַגְלֵיהוֹן דְּצַדִּיקַיָּא, הֲדָא הוּא דִכְתִיב (דניאל יב ב) וְרַבִּים מִיְּשֵׁנֵי אַדְמַת עָפָר יָקִיצוּ וְגוֹמֵר. 

אָמַר רַבִּי אֶלְעָזָר וְהַאי מָאן דְּאִסְתַּלַּק מֵעָלְמָא עַד לָא מָטוּן יוֹמוֹי לְעִִשְׂרִין שְׁנִין, מֵאָן אֲתַר אִתְעֲנַשׁ, בְּגִין (דהוי מתליסר שנין ולעילא) דְּהָא מִתְּלֵיסַר וּלְתַתָּא לַאו בַּר עָנְשָׁא הוּא אֶלָּא בְּחֶטְאָה דַאֲבוֹי, אֲבָל מִתְּלֵיסַר וּלְעִילָא מַהוּ, אָמַר לֵיהּ, קוּדְשָׁא בְּרִיךְ הוּא חָס עֲלֵיהּ דְּלִימוּת זַכָּאָה, וְיָהִיב לֵיהּ אֲגַר טַב בְּהַהוּא עָלְמָא, וְלָא יָמוּת חַיָּיב דְּיִתְעֲנַשׁ בְּהַהוּא עָלְמָא, וְהָא אוּקְמוּהָ. 

אָמַר לֵיהּ אִי חַיָּיבָא הוּא וְלָא מָטוּן יוֹמוֹי לְעִִשְׂרִין שְׁנִין מַהוּ, כֵּיוָן דְּאִסְתַּלַּק מֵעָלְמָא בְּמַאי הוּא עוֹנְשֵׁיהּ, אָמַר לֵיהּ בְּדָא אִתְקַיַּים וְיֵשׁ נִסְפֶּה בְּלֹא מִשְׁפָּט (משלי יג כג), דְּכַד עָנְשָׁא נָחִית לְעָלְמָא אִיהוּ דְאַעִִרַע בְּהַהוּא מְחַבְּלָא אִתְעֲנַשׁ, דְּלָא אַשְׁגַּחוּ עֲלֵיהּ מִלְּעִילָא, וַעֲלֵיהּ כְּתִיב (משלי ה כב) עֲוֹנוֹתָיו יִלְכְּדוּנוֹ אֶת הָרָשָׁע, אֶת לְאַסְגָּאָה מָאן דְּלָא מָטוּן יוֹמוֹי לְאִתְעַנְשָׁא, עֲוֹנוֹתָיו יִלְכְּדוּנוֹ וְלָא בֵּי דִינָא דִלְעִילָא, וּבְחַבְלֵי חַטָּאתוֹ יִתָּמֵךְ (שם) וְלָא בֵּי דִינָא דִלְתַתָּא. 

בְּרֵאשִׁית תַּמָּן תִּשְׁרִ"י, וְדָא דְרוֹעָא תִּנְיָינָא יוֹם תִּנְיָינָא, יָשֶׁ"ת חֹשֶׁךְ סִתְרוֹ (תהלים יח יב).  


Daf 81b

 אִשְׁתָּאַר ר' אִיהִי רֹא"שׁ הַשָּׁנָה וְתַמָּן הַבְדָּלָה בֵּין טוֹב לְרָע, וּבְרֹאשׁ הַשָּׁנָה מַלְכָּא אִיהוּ דִין, וְכָל סְפִירָן אִתְקְרִיאוּ דִּינִין וּמִשְׁפָּטִין מִסִּטְרֵיהּ, וְכָל צְבָא הַשָּׁמַיִם קַיְימִין עֲלֵיהּ מִימִינֵיהּ וּמִשְּׂמָאלֵיהּ, אִלֵּין מַיְמִינִין לְכַף זְכוּת, וְאִלֵּין מַשְׂמְאִילִין לְכַף חוֹבָה, וְכַד יִשְׂרָאֵל יִתְעָרוּן בְּשׁוֹפָרוֹת, וְסָלְקִין תַּמָּן לִשְׁכִינְתָּא דְאִיהִי תְּרוּעַת מֶלֶךְ בַּעֲשָׂרָה שׁוֹפָרוֹת, בְּגִין דְּאִיהִי לָא סָלְקָא פָּחוּת מֵעֲשָׂרָה, בְּהַהוּא זִמְנָא וִיהִי מַבְדִּיל בֵּין מַיִם לָמָיִם (בראשית א ו), אַפְרִישׁ קוּדְשָׁא בְּרִיךְ הוּא בֵּין אִלֵּין דְּמַיְמִינִים לְכַף זְכוּת, וּבֵין אִלֵּין דְּמַשְׂמְאִילִים לְכַף חוֹבָה, וְאִתְּמַר (במדבר יז כב) הִבָּדְלוּ מִתּוֹךְ הָעִדָה הַזֹּאת וַאֲכַלֶּה אוֹתָם כְּרָגַע. 

וְעַל הַאי תִּשְׁרִי אִתְּמַר בְּתִשְׁרִי נִבְרָא הָעוֹלָם, וְתַמָּן שַׁבָּת תִּנְיָינָא מֵאִלֵּין שֶׁבַע שַׁבָּתוֹת, (נ"א ותמן בת שית בת מאלין שית), וַחֲמִשָּׁה רְקִיעִין, וּשְׁתִיתָאָה שָׁמַיִם, אִינוּן לָקֳבֵל שִׁית יוֹמֵי בְּרֵאשִׁית, וּבְכֻלְּהוּ אָמַר טוֹב, בַּר מִיּוֹמָא תִּנְיָינָא, בְּגִין דְּלֵית בְּתִשְׁרִי א' לְאַשְׁלָמָא בְּרֵאשִׁית, בְּגִין דְּאִסְתַּלַּק בְּחוֹבָה דְאָדָם, וּבְגִין דָּא צָפוֹן אִיהוּ פָּגִים, וּבְגִין דָּא מִצָּפוֹן תִּפָּתַח הָרָעָה (ירמיה א יד), עַד דְּאִשְׁתַּלִּים, וּכְמָה דְאַבְרָהָם דְּאִיהוּ יְמִינָא יוֹמָא קַדְמָאָה בֵּיהּ כְּלִילָן וְתַלְיָין מָאתָן וְאַרְבְּעִין וּתְמַנְיָא פִּקּוּדִין דַּעֲשֵׂה, הָכִי נַמִּי מִיִּצְחָק דְּאִיהוּ כְּגַוְונָא דְיוֹמָא תִנְיָינָא תַלְיָין בֵּיהּ שְׁסָ"ה מִצְוֹת לֹא תַעֲשֶׂה, יוֹמָא תְּלִיתָאָה בֵּיהּ כְּלִיל כֹּלָּא, מִנֵּיהּ תַּלְיָין פִּקּוּדִין דַּעֲשֵׂה וְלֹא תַעֲשֶׂה, כְּעִנְבִין בְּאַתְכְּלָא. 

בְּרֵאשִׁית תַּמָּן אִישׁ, דְּאִתְּמַר בֵּיהּ (בראשית כה כז) וְיַעֲקֹב אִישׁ תָּם, וְדָא יוֹמָא תְּלִיתָאָה, דְּהָא תְּלַת אוּמָנִין הֲווֹ עַד הָכָא, יוֹמָא קַדְמָאָה וְיוֹמָא תִנְיָינָא וְיוֹמָא תְּלִיתָאָה, כָּל חַד אַפִּיק אוּמָנוּתֵיהּ, יוֹמָא קַדְמָאָה אָמַר לֵיהּ הַהוּא אָמוֹן מוּפְלָא וּמְכוּסֶה דְאִיהוּ אַיִ"ן, כְּלִיל תְּלַת סְפִירָן א' כֶּתֶר י' חָכְמָה ן' בִּינָה, וְה' אַתְוָון מנצפ"ך מֵעָלְמָא דְאָתֵי אִינוּן לָקֳבֵל ה' עִלָּאָה, 

אָמַר לְכָל אֶחָד מִתְּלַת יוֹמִין דְּיַפִּיק אוּמָנוּתֵיהּ, אָמַר לְיוֹמָא קַדְמָאָה יְהִי אוֹר מִיָּד אַפִּיק אוּמָנוּתֵיהּ וְעָבִיד לֵיהּ, הֲדָא הוּא דִכְתִיב (שם א ג) וַיְהִי אוֹר, וְהָא אוּקְמוּהוּ דְלֵית הֲוַיָּה אֶלָּא עַל יְדֵי עֲשִׂיָּה, א' מִן אַיִ"ן דַּהֲוָה פָרַח בְּאַוִּיר אַפִּיק אוֹר, י' אַפִּיק רָקִיעַ, ן' מִן אַיִן אַפִּיק יַבָּשָׁה, הֲדָא הוּא דִכְתִיב (שם) וַיֹּאמֶר אלהי"ם יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד וְתֵרָאֶה הַיַּבָּשָׁה, וַיֹּאמֶר אלהי"ם יִקָּווּ הַמַּיִם, הָכָא כַּמָּה פִּקּוּדִין, פִּקּוּדָא דְיִחוּדָא וּפִקּוּדָא דְפִרְיָה וְרִבְיָה, פִּקּוּדָא דְיִחוּדָא דְאִיהוּ יִקָּווּ הַמַּיִם, מִתְכַּנְשִׁין יִחוּדָא דְכָל סְפִירָא וּסְפִירָא לַאֲתַר חַד דְּאִיהוּ כְנִישׁוּ דְכֹלָּא, אֶל מָקוֹם אֶחָד, דְּאִיהוּ מִקְוִה יִשְׂרָאֵל יהו"ה. 

יוֹמָא תְּלִיתָאָה שְׁמַע יִשְׂרָאֵל יהו"ה אלהינ"ו יהו"ה אֶחָד (דברים ו ד), וְאִיהוּ יהו"ה מָקוֹם אִתְקְרֵי, וְהָא אוּקְמוּהָ מָארֵי מַתְנִיתִין, דְּקוּדְשָׁא בְּרִיךְ הוּא אִתְקְרֵי מְקוֹמוֹ שֶׁל עוֹלָם וְאֵין הָעוֹלָם מְקוֹמוֹ, כְּגַוְונָא דָא י' עִִשֶׂר זִמְנִין אִיהוּ ק' מִן מָקוֹם, ה"ה חָמֵשׁ זִמְנִין כָּל חַד וְחַד סָלְקָן כ"ה כ"ה, כְּחוּשְׁבַּן אַתְוָון דְּיִחוּדָא תְּרֵין זִמְנִין דִּמְיַחֲדִין שְׁמַע יִשְׂרָאֵל דְּאִינוּן שִׁית תֵּיבִין, דִּבְהוֹן כ"ה כ"ה אַתְוָון, אִם כֵּן מַאי ק', מְאָה בִּרְכָאָן דְּחַיָּיב בַּר נַשׁ לְבָרְכָא לְקוּדְשָׁא בְּרִיךְ הוּא בְּכָל יוֹמָא, אִשְׁתָּאַר ו', שִׁית זִמְנִין שִׁית סָלְקִין תְּלָתִין וְשִׁית, כְּחוּשְׁבַּן גַּדְפִין דִּשְׂרָפִים דְּאִתְּמַר בְּהוֹן (ישעיהו ו ב) שְׂרָפִים עוֹמְדִים מִמַּעַל ל"וֹ, וְאִלֵּין גַּדְפִין תַּלְיָין מִן ו' דְּאִיהוּ שִׁית תֵּיבִין דְּיִחוּדָא, וּבָהּ סָלְקִין אַרְבְּעִין וּתְרֵין אַתְוָון, דִּבְהוֹן אִתְבְּרִיאוּ שְׁמַיָּא וְאַרְעָא, תִּשְׁכַּח  


Daf 82a

 מָקוֹ"ם דְּסָלִיק יהו"ה בְּחֻשְׁבָּנָא כְּגַוְונָא דָא, י' ק', ה"ה כ"ה כ"ה, ו' ל"ו, סָלִיק כֹּלָּא קפ"ו כְּחוּשְׁבַּן מָקוֹ"ם, וּבֵיהּ (ישעיה כח ז) פָּק"וּ פְּלִילִיָה, וּבֵיהּ קָפ"וּ תְהוֹמֵי בְּלִבָּא דְיַמָּא. 

בְּהַאי שְׁמָא דְאִיהוּ יהו"ה צָרִיךְ לְאִתְכַּנְשָׁא דַרְגִּין דְּיִחוּדָא, וּלְאַכְלָלָא בֵּיהּ עִִשֶׂר סְפִירָן כְּגַוְונָא דָא, יו"ד ה"א וא"ו ה"א, דְאִינוּן עִִשֶׂר סְפִירוֹת בְּלִימָה, יהו"ה מָקוֹם לְיו"ד ה"א וא"ו ה"א דְאִיהוּ סָתִים וְנֶעִִלָם, וּבְגִין דָּא אִתְקְרֵי עוֹלָם עִִלֶם, דְּצָרִיךְ לְאַעִִלָמָא לֵיהּ מִכּוּלֵי עָלְמָא, דְּאִיהוּ עֹלָם, וּשְׁכִינְתָּא נֶעֱלָמָה, הֲדָא הוּא דִכְתִיב (איוב כח כא) וְנֶעִִלְמָה מֵעִינֵי כָל חָי. 

לַאו סְפִירָה דְלֵית תַּמָּן יהו"ה יו"ד ה"א וא"ו ה"א, וְהָכִי צָרִיךְ לְאִתְכַּנְשָׁא כֹּלָּא בֵיהּ בְּכָל אֲתַר, דְּכָל שְׁמָהָן אִינוּן כִּנּוּיִין לֵיהּ, וּשְׁכִינְתֵּיהּ אִיהִי יהו"ה אִיהִי כְּלִילָא מֵאַרְבַּע אַתְוָון, וְלָא אִתְקְרֵי אִיהוּ מָקוֹם אֶלָּא בָּהּ, מָקוֹם אֶחָד וַדַּאי, אִיהוּ לָא אִתְקְרֵי אָדָם (נ"א אחד) אֶלָּא בָהּ, כְּגַוְונָא דְאָדָם דִּלְתַתָּא דְבָרָא בְדִיּוֹקְנֵיהּ, דְּאִתְּמַר בֵּיהּ (בראשית ה ב) זָכָר וּנְקֵבָה בְּרָאָם וַיְבָרֶךְ אֹתָם וַיִּקְרָא אֶת שְׁמָם אָדָם. 

וְעוֹד כִּי אֶחָד קְרָאתִיו (ישעיה נא ב), כְּגַוְונָא דְעִִשֶׂר סְפִירוֹת, דְּאִינוּן א' כֶּתֶר עִלָּאָה, ח' תְּמַנְיָא סְפִירָן מֵחָכְמָה עַד צַדִּיק, ד' מַלְכוּתָא קַדִּישָׁא, עֲלָהּ אִתְּמַר (דברים יז כ) לְמַעַן יַאֲרִיךְ יָמִים עַל מַמְלַכְתּוֹ, וְאִם חַס וְשָׁלוֹם פָּחִית בַּר נַשׁ מֵעִִשֶׂר לְיַחֲדָא בָּהּ, אִסְתַּלַּק קוֹצָא מִן ד' מִן אֶחָד וְאִשְׁתְּאָרַת יַבָּשָׁה, וְרָזָא דְמִלָּה (בראשית א ט) יִקָּווּ הַמַּיִם מִתַּחַת הַשָּׁמַיִם, דְּאִיהִי תַּחַת הַשָּׁמַיִם דְּאִיהוּ קוּדְשָׁא בְּרִיךְ הוּא, דְּאִתְּמַר בֵּיהּ (מלכים א ב לב) וְאַתָּה תִּשְׁמַע הַשָּׁמַיִם, דְּנוּקְבָא אִיהִי תְּחוֹת בַּעִִלָהּ. 

וְהָכִי כָּל מָאן דְּפָגִים אוֹת בְּרִית, בְּהַהִיא טִפָּה דְאִיהִי יִחוּדָא, וְזָרִיק לָהּ בַּאֲתַר אָחֳרָא, גָרִים לָהּ לְמֶהֱוִי יַבָּשָׁה מִסִּטְרֵיהּ, דְּאִסְתַּלַּק נְבִיעוּ וְיִחוּדָא מִינָהּ, וְאִשְׁתְּאָרַת אִיהִי יַבָּשָׁה, וְדָא גָרִים חָרְבַּן עָלְמָא, וּמִיָּד אִתְּמַר (ישעיה יט ה) וְנָהָר יֶחֱרַב וְיָבֵשׁ, דְּאִיהוּ נָהָר דְּנָפִיק מֵעִדֶן, דְּאַשְׁקֵי לֵיהּ לְגַן דְּאִיהִי אוֹרַיְיתָא שֶׁבְּעַל פֶּה, דְאִיהִי מִתְשַׁקְיָא מֵאוֹרַיְיתָא דְבִכְתָב, דִּכְלִילָא גַ"ן סְדָרִים דְּאוֹרַיְיתָא. 

בְּרֵאשִׁית תַּמָּן אֲתַ"ר יָבֵ"שׁ, וְדָא אִיהוּ וְנָהָר יֶחרַב וְיָבֵשׁ (שם ה), בְּהַהוּא זִמְנָא דְאִיהוּ יָבֵשׁ וְאִיהִי יַבָּשָׁה, צָוְוחִין בְּנִין לְתַתָּא בְּיִחוּדָא וְאָמְרִין שְׁמַע יִשְׂרָאֵל, וְאֵין קוֹל וְאֵין עוֹנֶה, הֲדָא הוּא דִכְתִיב (משלי א כח) אָז יִקְרָאוּנְנִי וְלֹא אֶעֱנֶה. 

וְהָכִי מָאן דְּגָרִים דְּאִסְתַּלַּק קַבָּלָה וְחָכְמָתָא מֵאוֹרַיְיתָא דִבְעַל פֶּה וּמֵאוֹרַיְיתָא דְבִכְתָב, וְגָרִים דְּלָא יִשְׁתַּדְלוּן בְּהוֹן, וְאָמְרִין דְּלָא אִית אֶלָּא פְּשָׁט בְּאוֹרַיְיתָא וּבְתַלְמוּדָא, בְּוַדַּאי כְּאִלּוּ הוּא יְסַלֵּק נְבִיעוּ מֵהַהוּא נָהָר וּמֵהַהוּא גָן, וַוי לֵיהּ טַב לֵיהּ דְּלָא אִתְבְּרִי בְּעָלְמָא וְלָא יוֹלִיף הַהִיא אוֹרַיְיתָא דְבִכְתָב וְאוֹרַיְיתָא דִבְעַל פֶּה, דְּאִתְחַשַּׁב לֵיהּ כְּאִלּוּ אַחְזַר עָלְמָא לְתֹהוּ וָבֹהוּ, וְגָרִים עֲנִיּוּתָא בְּעָלְמָא וְאוֹרֶךְ גָּלוּתָא. 

וַיֹּאמֶר אלהי"ם תַּדְשֵׁא הָאָרֶץ דֶּשֶׁא וכו' (בראשית א יא), אָמַר רַבִּי אֶלְעָזָר אַבָּא וְהָא קָרָא לֵיהּ יַבָּשָׁה, מֵאָן תַּדְשֵׁא הָאָרֶץ, אָמַר לֵיהּ בְּרִי הָכִי אוֹלִיף תְּיוּבְתָּא לְכָל בְּנֵי עָלְמָא, דְּאִם בַּר נַשׁ יַחֲזוֹר בִּתְיוּבְתָּא, נָחִית לָהּ נְבִיעוּ דְאִסְתַּלַּק, וּמַה דַּהֲוָה יַבָּשָׁה קָרָא לָהּ אֶרֶץ, וְנָהָר דַּהֲוָה חָרֵב וְיָבֵשׁ קָרָא לֵיהּ מִקְוִה הַמַּיִם וְיַמִּים, הֲדָא הוּא דִכְתִיב (שם י) וַיִּקְרָא אלהי"ם לַיַּבָּשָׁה אֶרֶץ וּלְמִקְוִה הַמַּיִם קָרָא יַמִּים, בְּהַהוּא זִמְנָא דְאִתְקְרֵי אֶרֶץ מַה כְּתִיב בֵּיהּ (שם יא) וַיֹּאמֶר אלהי"ם תַּדְשֵׁא הָאָרֶץ, לְאַפָּקָא זַרְעִין וְאִיבִּין דְּאִינוּן נִשְׁמָתִין  


Daf 82b

 כָּל חַד לִזְנַיְהוּ, אִלֵּין נִשְׁמָתִין דְּאִתְגַּזְרוּ מִכּוּרְסֵי יְקָרֵיהּ, וְאִלֵּין רוּחִין דְּאִתְגַּזְרוּ מִמַּלְאָכִים, וְאִלֵּין נַפְשִׁין דְּאִתְגַּזְרוּ מֵאוֹפַנִּים, כָּל חַד אַפִּיק לִזְנַיְיהוּ לְכָל חַד כִּדְקָא יָאוּת, עִץ פְּרִי דָא תַּלְמִיד חָכָם, עוֹשֶׂה פְּרִי דָא בַת זוּגֵיהּ, לְכָל חַד כִּדְקָא יָאוּת, (כל חד אפיק לזנוי). 

וְעוֹד עִץ פְּרִי דָא עַמּוּדָא דְאֶמְצָעִיתָא, עוֹשֶׂה פְּרִי דָא צַדִּיק, אֲשֶׁר זַרְעוֹ בוֹ עַל הָאָרֶץ דָּא שְׁכִינְתָּא, דְכָל זַרְעִין אִתְכְּלִילָן בָּהּ, וְהָכָא פִּקּוּדָא דְפִרְיָה וְרִבְיָה לְמֶעֱבַד אִבִּין וְזַרְעִין, הֲדָא הוּא דִכְתִיב (ישעיה מה יח) לֹא תֹהוּ בְרָאָהּ לָשֶׁבֶת יְצָרָהּ, וּמָאן דְּאִתְבַּטַּל מִפִּרְיָה וְרִבְיָה, כְּאִלּוּ אַחְזַר לְהַהִיא אֶרֶץ יַבָּשָׁה, וּמָנַע בִּרְכָאָן מִינָהּ, כָּל חַד לְפוּם דַּרְגֵּיהּ, מָאן דְּפָגִים לְתַתָּא פָגִים לְעִילָא, לַאֲתַר דְּאִתְגַּזַּר נִשְׁמָתֵיהּ. 

בְּרֵאשִׁית, תַּמָּן תְּרֵ"י תַּמָּן אֵ"שׁ, וַעֲלַיְיהוּ אִתְּמַר (בראשית א יד) וַיֹּאמֶר אלהי"ם יְהִי מְאֹרֹת בִּרְקִיעַ הַשָּׁמַיִם, מְאֹרֹת כְּתִיב חָסֵר ו' דָּא אוֹרַיְיתָא דְבִכְתָב, מַאי מְאֹרֹת דָּא אוֹרַיְיתָא דִבְעַל פֶּה, וְאַף עַל גַּב דְּאוּקְמוּהָ מְאֹרֹת חָסֵר דָּא לִילִית, שַׁבְעִין אַנְפִּין לְאוֹרַיְיתָא, וּבְגִין דָּא מְאֹרֹת בְּהַאי אֲתַר, הַהִיא דְאִתְּמַר בָּהּ (משלי ו כג) כִּי נֵר מִצְוָה, וְתוֹרָה אוֹר עַמּוּדָא דְאֶמְצָעִיתָא, וַעֲלַיְיהוּ אִתְּמַר (בראשית א טז) אֶת הַמָּאוֹר הַגָּדוֹל לְמֶמְשֶׁלֶת הַיּוֹם וְאֶת הַמָּאוֹר הַקָּטֹן לְמֶמְשֶׁלֶת הַלַּיְלָה. 

הָכָא פִּקּוּדָא לְמֶעֱבַד צְדָקָה, אֶת הַמָּאוֹר הַגָּדוֹל רָזָא דַעֲתִירִין, וְאֶת הַמָּאוֹר הַקָּטֹן רָזָא דְמִסְכְּנִין, וּכְמָה דְסִיהֲרָא לווְֹה מִן שִׁמְשָׁא, וְלָא אִית לָהּ נְהוֹרָא אֶלָּא מִמַּה דְּיָהִיב לָהּ שִׁמְשָׁא, הָכִי שְׁכִינְתָּא אָמְרַת לְווּ עָלַי וַאֲנִי פּוֹרֵעַ, דְּהָכִי צָרִיךְ בַּר נַשׁ לְמֶהֱוִי מַלְוְה לְמִסְכְּנָא, וּכְגַוְונָא דָא לווִֹין כֹּכְבַיָּא וּמַזָּלֵי דָא מִן דָּא, וּמַלְאָכַיָּא דָא מִן דָּא, וְרָזָא דְמִלָּה וּמְקַבְּלִין דֵּין מִן דֵּין, הָכִי לווְֹה שְׁכִינְתָּא דְאִיהִי סִיהֲרָא קַדִּישָׁא מִקּוּדְשָׁא בְּרִיךְ הוּא, וּמְקַבֶּלֶת מִנֵּיהּ, דְּאִתְּמַר בֵּיהּ (תהלים פד יב) כִּי שֶׁמֶשׁ וּמָגֵן יהו"ה אלהי"ם, וְהָכִי הֲוָה מְקַבֵּל יְהוֹשֻׁעַ מִן מֹשֶׁה, כְּמָה דְאוּקְמוּהוּ פְּנֵי מֹשֶׁה כִּפְנֵי חַמָּה וּפְנֵי יְהוֹשֻׁעַ כִּפְנֵי לְבָנָה, וְהָכִי הֲווֹ כָל נְבִיאַיָּיא קֳדָם מֹשֶׁה כְּגוֹן סִיהֲרָא וְכֹכְבַיָּא קֳדָם שִׁמְשָׁא, דְלָא אִית לוֹן נְהוֹרָא אֶלָּא מִשִּׁמְשָׁא. 

בְּרֵאשִׁית בָּרָא אלהי"ם, אֵ"ל הַיָּ"ם, יַמָּא דְאוֹרַיְיתָא, וַעֲלֵיהּ אִתְּמַר (בראשית א כ) וַיֹּאמֶר אלהי"ם יִשְׁרְצוּ הַמַּיִם שֶׁרֶץ נֶפֶשׁ חַיָּה וְעוֹף יְעוֹפֵף עַל הָאָרֶץ, הָכָא פִּקּוּדָא לְמִלְעִי בְּאוֹרַיְיתָא, דְאִתְּמַר בָּהּ (ישעיה נה א) הוֹי כָּל צָמֵא לְכוּ לַמַּיִם, וְאִלֵּין דְּעָסְקִין בְּאוֹרַיְיתָא יָרְתִין נֶפֶשׁ חַיָּה מִשְּׁכִינְתָּא, הֲדָא הוּא דִכְתִיב יִשְׁרְצוּ הַמַּיִם שֶׁרֶץ נֶפֶשׁ חַיָּה, וְעוֹף יְעוֹפֵף דָּא רוּחַ דְּאִתְּמַר בֵּיהּ (קהלת י כ) כִּי עוֹף הַשָּׁמַיִם יוֹלִיךְ אֶת הַקּוֹל וּבַעַל כְּנָפַיִם יַגִּיד דָּבָר, וְהַאי אִיהוּ יהו"ה עַמּוּדָא דְאֶמְצָעִיתָא. 

לְקִבְלֵיהּ מטטרו"ן דִּשְׁמֵיהּ כְּשֵׁם רַבֵּיהּ, י' רֵישָׁא דְעוֹפָא, ו' גּוּפָא דִילֵיהּ, ה"ה תְּרֵי גַדְפוֹי דִבְהוֹן פָּרַח לְעִילָא וְנָחִית לְתַתָּא, וְאִלֵּין תְּרֵין גַּדְפִין אִינוּן תְּרֵין הֲבָלִים ה"ה, דִבְהוֹן אִתְּמַר (יחזקאל א יד) וְהַחַיּוֹת רָצוֹא וָשׁוֹב, דְּאִינוּן י"ו, הֶבֶל סָלִיק בְּי' הֶבֶל נָחִית בְּו', כְּהֶבֶל דְּנָפִיק מִפִּימָא דְכִבְשָׁן, וְהָכִי יַמָּא סָלִיק וְנָחִית, וְגַלְגַּלּוֹי רָצִים וְשָׁבִים.  


Daf 83a

 וּבָעָאן לְאַחְזָרָא עָלְמָא לְתֹהוּ וָבֹהוּ, וּבְזִמְנָא דְמִסְתַּכְּלִין בִּשְׁכִינְתָּא דְאִיהִי תְּחוּם יַמָּא חָזְרִין לְאַתְרַיְיהוּ, תָּא חֲזִי י' אִיהִי אֲמִירָה וְדִבּוּר וּקְרִיאָה, ו' קוֹל, ה"ה הֶבֶל נָחִית בְּדִבּוּר, הֶבֶל סָלִיק בְּקוֹל, קוֹל סָלִיק, דִּבּוּר נָחִית, וְכַד אִיהוּ סָלִיק וְנָחִית מַלְאֲכֵי אלהי"ם סָלְקִין וְנָחֲתִין בֵּיהּ, דְּאִינוּן מַשִּׁרְיָין וַחֲיָלִין דִּילֵיהּ, וְדָא אִיהוּ רָזָא מִי עָלָה שָׁמַיִם וַיֵּרַד (משלי ל ד), זַכָּאָה אִיהוּ מָאן דְּסָלִיק צְלוֹתִין בֵּיהּ, דְּהָא צְלוֹתָא אִיהִי סֻלָּם, דְּבָהּ מַלְאֲכֵי אלהי"ם סָלְקִין וְנָחֲתִין לָהּ. 

אִית לְמָאן דְּסָלְקִין לָהּ לְעִילָא, וְאִית לְמָאן דְּנָחֲתִין לָהּ לְתַתָּא, כַּד סָלְקִין לָהּ לְעִילָא סָלְקִין לָהּ בְּזַכְוָון, וְכַד נָחְתַת נָחְתַת בְּזַכְוָון, הַאי לְצַדִּיק גָּמוּר סְלִיקַת מִנֵּיהּ בְּזַכְוָון וּנְחִיתַת בֵּיהּ בְּזַכְוָון, לְבֵינוּנִי דְזַכְוָון דִּילֵיהּ שְׁקִילִין לְחוֹבִין, אִיהִי תַּלְיָא בְאַוִּירָא, אִם חוֹבִין מִתְרַבִּין עַל זַכְוָון (כחוט השערה), אִיהִי סָלְקָא לֵיהּ בְּחוֹבִין וְנָחְתָא לֵיהּ בְּזַכְוָון, וְנָטִיל בָּהּ אַגְרֵיהּ בְּהַאי עָלְמָא, לָרָשָׁע גָּמוּר דְּלֵית לֵיהּ זְכוּ בְעָלְמָא לָא לְעִילָא וְלָא לְתַתָּא, סָלְקָא מִנֵּיהּ בְּחוֹבִין וְנָחִית עֲלֵיהּ בְּחוֹבִין. 

הָא הָכָא כִּי עוֹף הַשָּׁמַיִם יוֹלִיךְ אֶת הַקּוֹל (קהלת י כ), דְּאִתְּמַר בֵּיהּ וְעוֹף יְעוֹפֵף, כְּגוֹן מוּעָף בִּיעָף (דניאל ט כא), עַל פְּנֵי רְקִיעַ הַשָּׁמָיִם דָּא נְשָׁמָה, דְּאִלֵּין דְּזַכָּאָן בְּאוֹרַיְיתָא אִתְּמַר בְּהוֹן יִשְׁרְצוּ הַמַּיִם שֶׁרֶץ נֶפֶשׁ חַיָּה וְגוֹמֵר, דְּיָרְתִין נִשְׁמָתִין מֵאוֹרַיְיתָא, לְאָחֳרָנִין כָּל חַד לִזְנוֹי כְּפוּם עוֹבָדוֹי, הֲדָא הוּא דִכְתִיב בְּיוֹמָא שְׁתִיתָאָה (בראשית א כד) וַיֹּאמֶר אלהי"ם תּוֹצֵא הָאָרֶץ נֶפֶשׁ חַיָּה לְמִינָהּ בְּהֵמָה וָרֶמֶשׂ וְגוֹמֵר, בְּהֵמָה אֵלּוּ עַמֵּי הָאָרֶץ דְּעוֹבָדֵהוֹן כִּבְעִירָן, עֲלַיְיהוּ אִתְּמַר תּוֹצֵא הָאָרֶץ נֶפֶשׁ חַיָּה לְמִינָהּ בְּהֵמָה וָרֶמֶשׂ. 

בְּרֵאשִׁית בָּרָא שִׁית, וְאִינוּן שִׁית גַּדְפִין דְּחַיָּה, דְאִתְּמַר בָּהּ (שם כ) וְעוֹף יְעוֹפֵף עַל הָאָרֶץ עַל פְּנֵי רְקִיעַ הַשָּׁמָיִם, אִינוּן שִׁית סְפִירָן דְּכָלִיל הַאי עוֹף דְּאִיהוּ עַמּוּדָא דְאֶמְצָעִיתָא, אִית מָאן דְּיָרִית רוּחָא דְקוּדְשָׁא בְאֹרַח אֲצִילוּת מֵהַאי עוֹף, וְאִית מָאן דְּיָרִית רוּחָא מֵהַהוּא עוֹף דְּאִיהוּ נַעַר, שְׁמֵיהּ כְּשֵׁם רַבֵּיהּ, וְאִית מָאן דְּיָרִית רוּחָא מִלְּתַתָּא דְאַרְעָא, כְּמָה דְאָמַר קֹהֶלֶת (קהלת ג כא) מִי יוֹדֵעַ רוּחַ בְּנֵי הָאָדָם הָעֹלָה הִיא לְמָעִִלָה, וְרוּחַ הַבְּהֵמָה הַיֹּרֶדֶת הִיא לְמַטָּה לָאָרֶץ. 

בְּרֵאשִׁית בָּרָא שִׁית, וְדָא יוֹמָא שְׁתִיתָאָה, דְאִתְּמַר בֵּיהּ (בראשית א לא) וַיְהִי עִִרֶב וַיְהִי בֹקֶר יוֹם הַשִּׁשִּׁי, הָכָא תְּלַת אוּמָנִין תִּנְיָינִין, אוּמָן חַד אַפִּיק נְהוֹרִין בְּיוֹמָא רְבִיעָאָה, דַּהֲווֹ תַלְיָין בְּיוֹמָא קַדְמָאָה דְאִתְּמַר בֵּיהּ אוֹר, אוּמָנָא תִנְיָינָא אַפִּיק רִיחֲשָׁא מִמַּיָּא, הֲדָא הוּא דִכְתִיב (שם כ) יִשְׁרְצוּ הַמַּיִם, וְדָא הֲוָה תַלְיָא בְּיוֹמָא תִנְיָינָא, דְאִתְּמַר בֵּיהּ מַיִם, הֲדָא הוּא דִכְתִיב (שם ו) יְהִי רָקִיעַ בְּתוֹךְ הַמָּיִם, הָכָא מַיָּא וְהָכָא מַיָּא, אוּמָנָא תְּלִיתָאָה (אפיק עשבין וזרעין) לָקֳבֵל יוֹמָא תְּלִיתָאָה, דְאִתְּמַר בֵּיהּ (שם יא) תַּדְשֵׁא הָאָרֶץ דֶּשֶׁא עִשֶׂב מַזְרִיעַ זֶרַע לְמִינֵהוּ, וְאִתְּמַר בְּיוֹמָא שְׁתִיתָאָה (שם כח) פְּרוּ וּרְבוּ וּמִלְאוּ אֶת הָאָרֶץ, מַאי וּמִלְאוּ אֶת הָאָרֶץ אֶלָּא הַהִיא דַהֲוַת יַבָּשָׁה בְּיוֹמָא תְּלִיתָאָה, אִתְּמַר הָכָא וּמִלְאוּ אֶת הָאָרֶץ, הֲדָא הוּא דִכְתִיב (ישעיהו ו ג) מְלֹא כָל הָאָרֶץ  


Daf 83b

 כְּבוֹדוֹ, וְדָא בָּרוּךְ שֵׁם כְּבוֹד מַלְכוּתוֹ לְעוֹלָם וָעִִד, קָדוֹשׁ קָדוֹשׁ קָדוֹשׁ יהו"ה צבאו"ת (ישעיהו ו ג), לָקֳבֵל יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד (בראשית א ט) וְתֵרָאֶה הַיַּבָּשָׁה, לָקֳבֵל מְלֹא כָל הָאָרֶץ כְּבוֹדוֹ. בְּיוֹמָא שְׁתִיתָאָה אִתַּקְנוּ שִׁית דַּרְגִּין דְּכָרְסַיָּיא, וּבֵיהּ אִתְבְּרִי אָדָם בְּצַלְמוֹ, דְאִיהוּ מוּכָן לָשֶׁבֶת עַל הַכִּסֵּא, הֲדָא הוּא דִכְתִיב (שם כז) וַיִּבְרָא אלהי"ם אֶת הָאָדָם בְּצַלְמוֹ, וְהָכָא תְּרֵין פִּקּוּדִין, חַד נַעֲשֶׂה אָדָם בְּצַלְמֵנוּ כִּדְמוּתֵנוּ (שם כו), וְתִנְיָינָא וַיִּבְרָא אלהי"ם אֶת הָאָדָם בְּצַלְמוֹ. 

נַעֲשֶׂה אָדָם, דָּא פִּקּוּדָא לְמִגְזַר יָת גִּיּוֹרָא, לְמֶהֱוִי בְּצַלְמֵנוּ בִּגְזִירוּ דְעָרְלָה, כִּדְמוּתֵנוּ בִּפְרִיעָה, וְאִם נָטִיר אוֹת בְּרִית בְּתַרְוַיְיהוּ אִיהוּ בְּצַלְמֵנוּ כִּדְמוּתֵנוּ וְאִם לַאו לַאו, וְאִי מְקַיֵּים זָכוֹר וְשָׁמוֹר בְּשַׁבָּת אִיהוּ בְּצַלְמֵנוּ כִּדְמוּתֵנוּ וְאִם לַאו לַאו, וְלָא אִית לֵיהּ חוּלָקָא בְזַרְעָא דְיִשְׂרָאֵל, וְאִם מְיַחֵד לְקוּדְשָׁא בְּרִיךְ הוּא תְּרֵין זִמְנִין בְּכָל יוֹמָא בִּקְרִיאַת שְׁמַע בִּימָמָא וּבְלֵילְיָא אִיהוּ בְּצַלְמֵנוּ כִּדְמוּתֵנוּ וְאִם לַאו לַאו, וְאִם הוּא מָנַח תְּפִלִּין דְּיָד וּתְפִלִּין דְּרֵישָׁא בְכָל יוֹמָא דְאִינוּן לָקֳבֵל זָכוֹר וְשָׁמוֹר אִיהוּ בְּצַלְמֵנוּ כִּדְמוּתֵנוּ וְאִם לַאו לַאו, וְאִי אִיהוּ מְקַיֵּים יִבּוּם וַחֲלִיצָה אִיהוּ בְּצַלְמֵנוּ כִּדְמוּתֵנוּ וְאִי לַאו לַאו, וְכֹלָּא בִּרְחִימוּ וּדְחִילוּ דְקוּדְשָׁא בְּרִיךְ הוּא. 

וְעוֹד נַעֲשֶׂה אָדָם בְּצַלְמֵנוּ כִּדְמוּתֵנוּ, לְמָאן אָמַר דָּא (לעילא), לְאִינוּן מַלְאָכַיָּא דִמְבָרְכִין וּמְקַדְּשִׁין לְקוּדְשָׁא בְּרִיךְ הוּא לְעִילָא בְכָל יוֹמָא בְּבָּרוּךְ וְקָדוֹשׁ קָדוֹשׁ קָדוֹשׁ, הֲדָא הוּא דִכְתִיב (ישעיה ו ג) וְקָרָא זֶה אֶל זֶה וְאָמַר קָדוֹשׁ קָדוֹשׁ קָדוֹשׁ, וּמְנָלָן דִּמְבָרְכִין לֵיהּ, אֶלָּא כַד שָׁאֲלִין אַיֵּה מְקוֹם כְּבוֹדוֹ לְהַעֲרִיצוֹ, אָמְרִין בָּרוּךְ כְּבוֹד יהו"ה מִמְּקוֹמוֹ (יחזקאל ג יב), וַאֲנַן לְקִבְלֵיהוֹן מְקַדְּשִׁין לֵיהּ בְּקָדוֹשׁ קָדוֹשׁ קָדוֹשׁ, וּמְבָרְכִין לֵיהּ בָּרוּךְ כְּבוֹד יהו"ה מִמְּקוֹמוֹ. 

וְאִינוּן אָמְרִין עַל יִשְׂרָאֵל נַעֲשֶׂה אָדָם בְּצַלְמֵנוּ כִּדְמוּתֵנוּ (בראשית א כו) בְּצַלְמֵנוּ דִמְקַדְשִׁין לְקִבְ"ה כְּמָה דִאוֹקְימִנָא, וְקָרָא זֶה אֶל זֶה וְאָמַר קָדוֹשׁ קָדוֹשׁ קָדוֹשׁ, כִדֻמוּתֵנוּ לְעוּמָתָם מְשַׁבְּחִים וְאוֹמְרִים בָּרוּךְ כְּבוֹד יהו"ה מִמְּקוֹמוֹ, וְעוֹד לְעִילָא נַעֲשֶׂה אָדָם, הָכָא אִתְכְּלִילוּ כָּל סְפִירָן, דְּאִינוּן יו"ד ה"א וא"ו ה"א דְאִינוּן עִִשֶׂר, וְסָלְקִין לְחוּשְׁבַּן אָדָם, וְאָמְרוּ בְּגִין יִשְׂרָאֵל לְתַתָּא נַעֲשֶׂה אָדָם בְּצַלְמֵנוּ כִּדְמוּתֵנוּ, וְיִרְדּוּ בִדְגַת הַיָּם (שם) אִלֵּין תַּלְמִידֵי חֲכָמִים דְּמִתְרַבִּין בְּיַמָּא דְאוֹרַיְיתָא, דְיָרְתִין מִתַּמָּן נֶפֶשׁ חַיָּה, וּבְעוֹף הַשָּׁמַיִם אִלֵּין מָארֵי דְזַכְוָון, דְּבִזְכוּתְהוֹן (דזכותהון) פָּרְחִין לְעִילָא וְיָרְתִין מִתַּמָּן רוּחָא, דְאִיהוּ עוֹף יְעוֹפֵף בְּגַדְפִין דְּפִקּוּדִין דַּעֲשֵׂה, וּבַבְּהֵמָה אִלֵּין עַמֵּי הָאָרֶץ דְּאִתְּמַר בְּהוֹן (במדבר יד ט) אַל תִּירְאוּ אֶת עַם הָאָרֶץ כִּי לַחְמֵנוּ הֵם. 

וְעוֹד נַעֲשֶׂה אָדָם, שְׁכִינְתָּא תַּתָּאָה נְטִילַת עִצָה מִקּוּדְשָׁא בְּרִיךְ הוּא, דְאִתְּמַר בֵּיהּ (ישעיה מד יג) כְּתִפְאֶרֶת אָדָם לָשֶׁבֶת בָּיִת, דְּעַמּוּדָא דְאֶמְצָעִיתָא וּשְׁכִינְתָּא עֲלַיְיהוּ אִתְּמַר (בראשית ה ב) זָכָר וּנְקֵבָה בְּרָאָם, וְאִתְקְרִיאוּ אָדָם, וּכְגַוְונָא דִילֵיהּ אָמַר לְתַתָּא בָּאָדָם וְחַוָּה, זָכָר וּנְקֵבָה בְּרָאָם וַיִּקְרָא אֶת שְׁמָם אָדָם, וּכְמָה דְקוּדְשָׁא בְּרִיךְ הוּא וּשְׁכִינְתֵּיהּ אִתְקְרֵי אֶחָד, הָכִי קָרָא לוֹן אֶחָד לְאָדָם וּלְאִתְּתֵיהּ, הֲדָא הוּא דִכְתִיב (ישעיה נא ב) כִּי אֶחָד קְרָאתִיו, דְּתִפְאֶרֶת אִיהוּ א"ח כְּלִיל תֵּשַׁע סְפִירָן, מַלְכוּת ד' עֲשִׁירִית לֵיהּ, כְּלִילָא מֵעִִשֶׂר דְּאִינוּן יו"ד ה"א וא"ו ה"א, וְאִיהִי ד' כְּלִילָא מֵאַרְבַּע אַתְוָון דְּאִינוּן יהו"ה, קוֹצָא דְאָת ד' מוֹרֶה עַל עִִשֶׂר, וְד' עַל אַרְבָּעָה, דְּהָכִי רְשׁוּת הַיָּחִיד רָחְבּוֹ אַרְבָּעָה וְגָבְהוֹ עֲשָׂרָה וְהָא אוּקְמוּהָ. 

וַיִּבְרָא אלהי"ם אֶת הָאָדָם בְּצַלְמוֹ בְּצֶלֶם אלהי"ם בָּרָא אוֹתוֹ (בראשית ה ב), הָכָא פִקּוּדָא דִּתְּפִלִּין, תָּא חֲזִי כָּל מָאן דְּאַנַּח תְּפִלִּין עַל רֵישֵׁיהּ וְעַל דְּרוֹעִיהּ, קָלָא סָלִיק בְּכָל יוֹמָא לְכָל חֵיוָון מֶרְכָּבוֹת, וְאוֹפַנִּים וּשְׂרָפִים וּמַלְאָכִים דִּמְמַנָּן עַל צְלוֹתִין, הָבוּ יְקָר לְדִיּוֹקְנָא דְמַלְכָּא דְאִיהוּ מָאן דְּאַנַּח תְּפִלִּין, דַּעֲלֵיהּ אִתְּמַר (שם) וַיִּבְרָא אלהי"ם אֶת הָאָדָם בְּצַלְמוֹ בְּצֶלֶם אלהי"ם בָּרָא אוֹתוֹ.  


Daf 84a

 בְּצַלְמוֹ בִּתְּפִלִּין דְּרֵישָׁא, כְּגַוְונָא דִתְּפִלִּין דְּמָארֵי עָלְמָא, דְאִינוּן שְׁכִינְתָּא עִלָּאָה תְּפִלִּין עַל רֵישָׁא (דאיהו) דְעַמּוּדָא דְאֶמְצָעִיתָא, דְאִיהִי כְּלָלָא דִתְלַת סְפִירָן קַדְמָאִין, וְעַמּוּדָא דְאֶמְצָעִיתָא כְּלִיל שִׁית סְפִירָן, וְאִימָּא עִלָּאָה תְּפִלִּין עַל רֵישֵׁיהּ, אִיהוּ תְּפִלִּין דְּאַנַּח קוּדְשָׁא בְּרִיךְ הוּא בְּכָל יוֹמָא, בְּצֶלֶם אלהי"ם תְּפִלִּין דְּיָד, דָּא שְׁכִינְתָּא תַּתָּאָה דְאִיהִי קְשִׁירָא לֵיהּ, וַעֲלָהּ אִתְּמַר (בראשית מד ל) וְנַפְשׁוֹ קְשׁוּרָה בְנַפְשׁוֹ, תַּרְוַיְהוּ בְּיִחוּדָא חֲדָא בְקִשּׁוּרָא חֲדָא, רְצוּעָה כְּרִיכָא בְאֶצְבָּעָא שְׂמָאלָא דָא קִדּוּשִׁין דִּילָהּ, דְּאִיהִי טַבַּעַת כְּרִיכָא בְּאֶצְבָּעָא דִילָהּ, וּבָהּ אִיהִי קְשִׁירָא עִמֵּיהּ וְאִיהוּ עִמָּהּ, הָא קְדוּשָׁה. 

בְּרָכָה כְּלָלָא דְשֶׁבַע סְפִירָן, וְאִינוּן שֶׁבַע בִּרְכָאָן דְּחָתָן, דְּאִינוּן ז' יוֹם הַשְּׁבִיעִי צַדִּיק, עֲלֵיהּ אִתְּמַר (משלי י ו) וּבְרָכוֹת לְרֹאשׁ צַדִּיק, דְּיָרִית מֵאִימָּא עִלָּאָה, וְאָת י' עַל רֵישֵׁיהּ אִיהוּ חָכְמָה י', בָּהּ אִתְעֲבִיד ז', שֶׁבַע בִּרְכָאָן דְּיָרִית חָתָן וְכַלָּה, וּכְלִילָן בְּצַדִּיק יוֹם הַשְּׁבִיעִי, דְּבֵיהּ מִתְיַחֲדִין חָתָן וְכַלָּה, דְאִיהוּ יאהדונה"י, וְהָא אוּקְמוּהוּ כִּי כֹל בַּשָּׁמַיִם וּבָאָרֶץ (ד"ה א כט יא) וְתַרְגּוּם דַּאֲחִיד בִּשְׁמַיָּא וּבְאַרְעָא, וְאִיהוּ אוֹת בְּרִית, דְּלֵית יִחוּדָא לְחָתָן וְכַלָּה בַּר מִנֵּיהּ. 

וַיְכֻלּוּ הַשָּׁמַיִם וְהָאָרֶץ וְכָל צְבָאָם (בראשית ב א), וַיְכֻלּוּ בַצַּדִּיק אִתְכְּלִילָן כָּל אֵבָרִין וְכָל סְפִירָן, כָּל אֵבָרִין דְּאִינוּן פִּקּוּדִין דַּעֲשֵׂה, דְבֵיהּ אֲשֶׁר קִדְּשָׁנוּ בְּמִצְוֹתָיו וְצִוָּנוּ לְמֶעֱבַד כָּל פִּקּוּדִין, דְּאִיהוּ כָּ"ל כְּלִיל כֹּלָּא וְאִיהוּ כֹלָּא וּמִנֵּיהּ תָּלוּי כֹּלָּא, עַמּוּדָא דְאִיהוּ סָבִיל שְׁמַיָּא וְאַרְעָא עֲלֵיהּ, וּבֵיהּ אִתְעֲבִידוּ כְּלָל וּפְרָט וּכְלָל, וּבְגִין דָּא וַיְכֻלּוּ כְּלִיל שְׁמַיָּא וְאַרְעָא, שָׁמַיִם אֵשׁ וּמַיִם וְדָא שְׂמָאלָא וִימִינָא, שָׁמַיִם עַמּוּדָא דְאֶמְצָעִיתָא כְּלִיל תַּרְוַיְיהוּ, הָאָרֶץ שְׁכִינְתָּא תַּתָּאָה, וְכָל צְבָאָם נֶצַח וָהוֹד דְּאִינוּן צְבָא הַשָּׁמַיִם, בְּגִין דְּאִיהוּ כְּלִיל שֶׁבַע סְפִירָן דְּשַׁבַּח דָּוִד בְּהוֹן לְקוּדְשָׁא בְּרִיךְ הוּא הֲדָא הוּא, דִכְתִיב (ד"ה א כט יא) לְךָ יהו"ה הַגְּדוּלָה וְהַגְּבוּרָה וְגוֹמֵר, בְּגִין דָּא אִתְקְרֵי יוֹם הַשְּׁבִיעִי כְּלָל שֶׁבַע, וְסָלְקִין לְשַׁבְעִין דְּחֻשְׁבַּן תֵּיבִין דְּקִדּוּשׁ וּוַיְכֻלּוּ. 

וַיְכַל אלהי"ם בַּיּוֹם הַשְּׁבִיעִי (בראשית ב ב), דָא אִימָּא עִלָּאָה דְאִיהִי אלהי"ם בָּתַר דְּכָלִיל בֵּיהּ שֶׁבַע סְפִירָן, אִתְקְרִיאוּ עַל שְׁמֵיהּ כֻּלְּהוּ שַׁבָּתוֹת שֶׁבַע שַׁבָּתוֹת, לְבָתַר כְּלִיל בֵּיהּ תְּלַת סְפִירָן עִלָּאִין דְּכָלִיל בְּאִימָּא עִלָּאָה, וְקָרָא לוֹן שְׁבִיעִי שְׁבִיעִי שְׁבִיעִי עַל שְׁמֵיהּ, הֲדָא הוּא דִכְתִיב (שם) וַיְכַל אלהי"ם בַּיּוֹם הַשְּׁבִיעִי הָא חַד דְּכָלִיל בֵּיהּ, וַיִּשְׁבּוֹת בַּיּוֹם הַשְּׁבִיעִי דָא תִנְיָינָא, וַיְבָרֶךְ אלהי"ם אֶת יוֹם הַשְּׁבִיעִי הָא תְּלַת לְאִתְכַּלְלָא בְעִִשֶׂר סְפִירָן, דְּלֵית סְפִירָה דְלָא אִתְכְּלִילַת בְּעִִשֶׂר, כָּל חֲדָא בְמֶמְשָׁלָה דִּילָהּ, אֲבָל מֶמְשָׁלָה דְצַדִּיק יוֹם הַשְּׁבִיעִי בֵּיהּ אִתְקְרִיאוּ כָּל סְפִירָן שְׁבִיעִיּוֹת, שַׁבְעִין תֵּיבִין אִינוּן בְּקִדּוּשׁ וּוַיְכֻלּוּ, וְזָכוֹר וְשָׁמוֹר הָא שַׁבְעִין וּתְרֵין כְּחֻשְׁבַּן וַיְכֻלּוּ 

וְשַׁבָּת צָרִיךְ לְתַקְנָא בֵּיהּ פָּתוֹרָא בְּאַרְבַּע רַגְלִין, כְּגַוְונָא דְפָתוֹרָא דִלְעִילָא דְאִתְּמַר בֵּיהּ (יחזקאל מא כב) זֶה הַשֻּׁלְחָן אֲשֶׁר לִפְנֵי יהו"ה, וַעֲלָהּ אִתְּמַר (תהלים כג ה) תַּעֲרוֹךְ לְפָנַי שֻׁלְחָן, פָּתוֹרָא דְקוּדְשָׁא בְּרִיךְ הוּא דָא שְׁכִינְתָּא, אִיהִי מִסִּטְרָא דְצָפוֹן דְּאִיהוּ גְבוּרָה, וּבְגִין דָּא תַּקִּינוּ מָארֵי מַתְנִיתִין שֻׁלְחָן בַּצָּפוֹן, וְנֵר דָּלִיק לִימִינָא כְּגַוְונָא דִלְעִילָא, דְאִתְּמַר בֵּיהּ מְנוֹרָה בַּדָּרוֹם, מִטָּה בְּאֶמְצָעִיתָא מִסִּטְרָא דְעַמּוּדָא דְאֶמְצָעִיתָא. 

תָּא חֲזִי שְׁכִינְתָּא אִתְקְרִיאַת פָּתוֹרָא מִסִּטְרָא דִשְׂמָאלָא, וּמְנַרְתָּא מִסִּטְרָא דִימִינָא, וּמִטָּה מְמוּצַעַת מִסִּטְרָא דְעַמּוּדָא דְאֶמְצָעִיתָא, וּבְגִין דָּא זִוּוּגָא דִּילֵיהּ בְּאֶמְצָעִיתָא בֵּין צָפוֹן לַדָּרוֹם, וְהָא אוּקְמוּהָ רַבָּנָן כָּל הַנּוֹתֵן מִטָּתוֹ בֵּין צָפוֹן לְדָרוֹם הַוְיָין לֵיהּ בָּנִים זְכָרִים וכו', פָּתוֹרָא אִיהִי סְמִיכָא עַל אַרְבָּעָה סָמְכִין, דְּאִיהִי כְּגַוְונָא דְגוּפָא דְסָמְכִין לֵיהּ דְּרוֹעִין וְשׁוֹקִין דְּאִינוּן אַרְבַּע, וְצָרִיךְ שִׁית נַהֲמִין מֵהַאי סִטְרָא וְשִׁית נַהֲמִין מֵהַאי סִטְרָא.  


Daf 84b

וְרָזָא דְמִלָּה זֶה הַשֻּׁלְחָן אֲשֶׁר לִפְנֵי יהו"ה (יחזקאל מא כב), זֶ"ה בְּחֻשְׁבַּן ו' ו', דְּאִינוּן שִׁית פִּרְקִין דִּתְרֵין דְּרוֹעִין וְשִׁית פִּרְקִין דִּתְרֵין שׁוֹקִין, דְּהָא שְׁכִינְתָּא אִתְעֲבִידַת גּוּפָא לְמַלְכָּא בְּכָל תִּקּוּנָא דִילָהּ, וּבְאִלֵּין תְּרֵין עֲשַׂר פִּרְקִין דְּנוּקְבָא, וּתְרֵין עֲשַׂר פִּרְקִין דִּדְכוּרָא, מַלְאָכַיָּא אָמְרֵי וְקָרָא זֶה אֶל זֶה וְאָמַר קָדוֹשׁ קָדוֹשׁ קָדוֹשׁ וְגוֹמֵר, זֶ"ה עִם קוּדְשָׁא בְּרִיךְ הוּא אֶחָ"ד, זֶ"ה עִם שְׁכִינְתָּא אֶחָ"ד, וְכֹלָּא יהו"ה אֶחָד, מְיַחֵד תַּרְוַיְיהוּ, וְלָקֳבֵל זֶה אֶל זֶה אָמַר דָּוִד עִִשְׂרִים וְאַרְבַּע רְנָנוֹת, וְאִינוּן לָקֳבֵל עִִשְׂרִין וְאַרְבַּע סִפְרֵי אוֹרַיְיתָא. 

זֶה אִיהוּ לָקֳבֵל אַרְבַּע אַנְפִּין לְכָל חַיָּה לִתְלַת חֵיוָון, זֶה תִּנְיָינָא לָקֳבֵל אַרְבַּע גַּדְפִין לְכָל חֵיוָא לִתְלַת חֵיוָון, וְדָא אִיהוּ רָזָא דְמִלָּה וְאַרְבָּעָה פָנִים לְאֶחָת וְאַרְבָּעָה כְּנָפַיִם לְאַחַת לָהֶם (יחזקאל א ו), דְּכֻלְּהוּ פָרְחִין בְּפָתוֹרָא קֳדָם יהו"ה בְּכַמָּה רְנָנוֹת, וְצָרִיךְ לְחַבְּרָא לְהַאי פָּתוֹרָא אוֹרַיְיתָא דְאִיהוּ קוּדְשָׁא בְּרִיךְ הוּא, וּבְגִין דָּא אוּקְמוּהוּ מָארֵי מַתְנִיתִין, שְׁנַיִם שֶׁאוֹכְלִין עַל שֻׁלְחָן אֶחָד וכו', וְאִם הוּא חַד אוֹרֵחַ וְחַד בַּעַל הַבַּיִת, בַּעַל הַבַּיִת בּוֹצֵעַ וְאוֹרֵחַ מְבָרֵךְ, בַּעַל הַבַּיִת בּוֹצֵעַ דָּא עַמּוּדָא דְאֶמְצָעִיתָא לְעִילָא, וְאוֹרֵחַ מְבָרֵךְ דָּא צַדִּיק דְּאִתְּמַר בֵּיהּ (משלי ד יח) וְאֹרַח צַדִּיקִים כְּאוֹר נֹגַהּ וְגוֹמֵר, וְצַדִּיק אִיהוּ בְּשַׁבָּת כְּאוֹרֵחַ דְּאָתֵי וְאָזִיל בְּכָל שַׁבָּת וְשַׁבָּת. 

שַׁבָּת שְׁכִינְתָּא, בַּעַל הַבַּיִת דִּילָהּ עַמּוּדָא דְאֶמְצָעִיתָא, וְאִיהוּ בוֹצֵעַ וּפָרִיס פְּרוּסָא דְנַהֲמָא דְּאִיהִי טִפָּה, וְיָהִיב לְאוֹרֵחַ דְּאִיהוּ צַדִּיק וְעָנִי, וְאוֹרֵחַ מְבָרֵךְ לְבַעַל הַבַּיִת בַּכֹּל מִכֹּל כֹּל דְּאִינוּן תְּלַת אֲבָהָן, בְּבִרְכָן דְּאִתְבָּרְכוּ אִינוּן, דְּבִרְכָאָן עַל יְדֵי דְצַדִּיק נָחֲתִין לְעַמּוּדָא דְאֶמְצָעִיתָא, הֲדָא הוּא דִכְתִיב (משלי י ו) וּבְרָכוֹת לְרֹאשׁ צַדִּיק, מָאן רֹאשׁ צַדִּיק דָּא עַמּוּדָא דְאֶמְצָעִיתָא, תֵּשַׁע בִּרְכָאָן אִינוּן מֵעִילָא לְתַתָּא מִכֶּתֶר עַד צַדִּיק, וְתֵשַׁע אִינוּן מִתַּתָּא לְעִילָא מִצַּדִּיק עַד כֶּתֶר עִלָּאָה, וְכֻלְּהוּ סָלְקִין חַ"י, וְכַלָה כְלִילָא מִנַּיְיהוּ. 

תְּפִלָּה לְמֹשֶׁה תְּפִלָּה לְדָוִד, בֵּית הַכְּנֶסֶת אִיהוּ כִּנּוּסְיָא דְכֻלְּהוּ בִרְכָאָן, תְּפִלָּה אִיהִי בְּגִין דְּאִיהוּ סוּס לְקוּדְשָׁא בְּרִיךְ הוּא, וְאִיהִי אִתְעֲבִידַת טְפֵלָה לְרוֹכֵב, הָכִי אוּקְמוּהוּ מָארֵי מַתְנִיתִין אֵין הָרוֹכֵב טָפֵל לַסּוּס אֶלָּא הַסּוּס טְפֵלָה לָרוֹכֵב, אִית טָפֵל בְּט' וְאִית תָּפֵל בְּת', כְּגוֹן הֲיֵאָכֵל תָּפֵל מִבְּלִי מֶלַח (איוב ו ו), וְהַאי תְּפִלָּה הָכִי אִיהִי בְּת'. 

וְאִיהִי כּוֹס דְּיַיִן, דְּאִיהוּ יַיִ"ן חוּשְׁבַּן סוֹ"ד מִן יְסוֹד, וְצָרִיךְ בֵּיהּ עֲשָׂרָה דְבָרִים כְּמָה דְאוּקְמוּהוּ מָארֵי מַתְנִיתִין, וְאִינוּן כְּחֻשְׁבַּן י' מִן יְסוֹד, וְאִינוּן עִטּוּר וְעִטּוּף הֲדָחָה וּשְׁטִיפָה חַ"י וּמָלֵא, מְקַבְּלוֹ בִּתְרֵי יְדוֹי וְנוֹתְנוֹ בְּיָמִין, וְיָהֵיב עִינוֹי בֵּיהּ, וּמְסַלְּקוֹ מִן הַקַּרְקַע טֶפַח, וּמְשַׁגְּרֵיהּ בְּמַתָּנָה לְאַנְשֵׁי בֵיתֵיהּ, עִטּוּר מִסִּטְרָא דַעֲטָרָה דִבְּרִית מִילָה, עִטּוּף עוֹטֶה אוֹר כַּשַּׁלְמָה (תהלים קד ב), וְאִם הוּא עָנִי דְלֵית בֵּיהּ אֶלָּא רְבִיעִית לוֹג דְּאִיהִי שִׁעוּרָא דְאָת ד', אִתְּמַר (שם קב א) תְּפִלָּה לְעָנִי כִי יַעֲטוֹף, הֲדָחָה וּשְׁטִיפָה, הֲדָחָה מִלְּגָאו וּשְׁטִיפָה מִלְּבָר, וְרָזָא דְמִלָּה וְטִהֲרוֹ וְקִדְּשׁוֹ (ויקרא טז יט). 

קָם סָבָא חֲדָא מִבָּתַר טוּלָא דְרַבִּי שִׁמְעוֹן בֶּן יוֹחָאי, וְאָמַר רַבִּי רַבִּי שַׁפִּיר קָאֲמַרְתְּ, אֲבָל הַאי כּוֹס צָרִיךְ לְסַלְקָא לֵיהּ בְּדַרְגּוֹי, עִטּוּר מִסִּטְרָא דַעֲטָרָה דְאִיהִי כֶתֶר עִִלְיוֹן עַל רֵישָׁא דְצַדִּיק, עִטּוּף כְּגוֹן עוֹטֶה אוֹר כַּשַּׂלְמָה, מַאי עוֹטֶה דָא י' דְּאִתְעַטַּף בְּאוֹר וְאִתְעֲבִיד אַוִּיר, וְהַאי דְּאִתְעַטַּף אִיהוּ חָכְמָה, הֲדָחָה וּשְׁטִיפָה דְאִיהוּ וְטִהֲרוֹ וְקִדְּשׁוֹ, טַהֲרָה מִסִּטְרָא דְכַהֲנָא, דְאִתְּמַר בְּכַהֲנָא טָבַל וְעָלָה אִתְדַּכֵּי לְמֵיכַל בִּתְרוּמָה, וְקִדְּשׁוֹ מִסִּטְרָא דִשְׂמָאלָא, הֲדָא הוּא דִכְתִיב וְקִדַּשְׁתָּ אֶת הַלְוִיִּם, חַ"י מִסִּטְרָא דְצַדִּיק חַ"י עָלְמִין כְּלִיל חַ"י בִּרְכָאָן דִּצְלוֹתָא, וּמָלֵא מִסִּטְרָא דְעַמּוּדָא דְאֶמְצָעִיתָא, וּמְקַבְּלוֹ בִּשְׁתֵּי יָדָיו וְנוֹתְנוֹ בְּיָמִין, דָּא הַהוּא דְאִתְּמַר בֵּיהּ (דברים לג ב) מִימִינוֹ אֵשׁ דָּת לָמוֹ, כִּי יְמִינְךָ פְּשׁוּטָה לְקַבֵּל שָׁבִים, וְאִיהוּ יְמִינְךָ יהו"ה  


Daf 85a

 נֶאְדָּרִי בַּכֹּחַ (שמות טו ו), תְּרֵין יְדַיִן אִינוּן ה"ה, חַד שְׂמָאלָא וְחַד יְמִינָא, וּבְגִין דָּא צָרִיךְ לְאִתְיַיהֲבָא בְּחָמֵשׁ אֶצְבְּעָאן, מִשּׁוּם כּוֹס יְשׁוּעוֹת אֶשָּׂא (תהלים קיז יג), וְנוֹתֵן עִינָיו בּוֹ, עֲלַיְיהוּ אִתְּמַר (שם קמה טו) עִינֵי כֹל אֵלֶיךָ יְשַׂבֵּרוּ, וְאִינוּן תְּרֵי סַמְכֵי קְשׁוֹט דְּאִינוּן י' י', דְּאִינוּן בַּת עִינָא יְמִינָא וּבַת עִינָא שְׂמָאלָא, וּבֵינַיְיהוּ ו' זְעִירָא זְעִיר אַנְפִּין, דְּאִיהוּ שׁוֹקָיו עַמּוּדֵי שֵׁשׁ (שיר ה טו). 

וּמְסַלְּקוֹ מִן הַקַּרְקַע טֶפַח מִסִּטְרָא דְי' זְעִירָא חָכְמַת שְׁלֹמֹה, וּמְשַׁגְּרוֹ בְּמַתָּנָה לְאַנְשֵׁי בֵּיתוֹ דָא אִימָּא עִלָּאָה, דְאִתְּמַר בָּהּ יִשְׂמַח מֹשֶׁה בְּמַתְּנַת חֶלְקוֹ, וּבְגָלוּתָא לֵית לָן אֶלָּא אַרְבָּעָה, חַ"י מָ"לֵא שְׁ"טִיפָה הֲ"דָחָה, וְסִימָנִיךְ חֲמִשָּׁה, וְאִינוּן מִסִּטְרָא דְאָת ה' דְּאִיהִי רְבִיעִית לְחֻשְׁבָּנָא, וְאִיהִי דָלֵ"ת עֲנִיָּה, בְּגִין דְּאִסְתַּלַּק מִינָהּ ו' דְּאִיהוּ שִׁית דַּרְגִּין, הַכּוֹס אִיהוּ בְּרָזָא דְיאהדונה"י דְאִיהוּ כ"ו ה"ס, כּוֹס בְּחֻשְׁבָּנָא אלהי"ם. 

בְּרֵאשִׁית תַּמָּן תְּרֵ"י תַּמָּן שַׁבָּ"ת, כְּגַוְונָא דָא בְּ' רֵאשִׁי"ת בָּ"רָא שִׁי"ת, וְאִינוּן תְּרֵי שַׁבָּתוֹת, עֲלַיְיהוּ אִתְּמַר (שמות לא טז) וְשָׁמְרוּ בְנֵי יִשְׂרָאֵל אֶת הַשַּׁבָּת לַעֲשׂוֹת אֶת הַשַּׁבָּת וְגוֹמֵר, תְּרֵין זִמְנִין אַדְכִּיר הָכָא שַׁבָּת, לָקֳבֵל שְׁכִינְתָּא עִלָּאָה וְתַתָּאָה, לְדֹרֹתָם מַאי לְדֹרֹתָם, אֶלָּא זַכָּאָה אִיהוּ מָאן דְּעָבִיד לוֹן דִּירָה בְּשַׁבָּת בִּתְרֵי בָתֵּי לִבָּא, וְאִתְפְּנֵי מִתַּמָּן יֵצֶר הָרָע דְּאִיהוּ חִלּוּל שַׁבָּת, בְּרִית עוֹלָם דָּא צַדִּיק, דְּשַׁרְיָין תַּרְוַיְיהוּ עֲלֵיהּ, חַד לְאַמְלָאָה לֵיהּ וְחַד לְאִתְמַלְיָא מִינֵיהּ. 

בְּנֵי יִשְׂרָאֵל אִינוּן תְּרֵין כֻּלְיָין נֶצַח וָהוֹד, בְּנוֹי דְּיִשְׂרָאֵל סָבָא עַמּוּדָא דְאֶמְצָעִיתָא, תְּלַת שְׁבִיעִי שְׁבִיעִי שְׁבִיעִי אִלֵּין תְּלַת אֲבָהָן, עֹנֶג שַׁבָּת וְנָ"הָר יוֹצֵא מֵעִדֶ"ן לְהַשְׁקוֹת אֶת הַגָּ"ן (בראשית ב י), וְנָהָר, אִית נָהָר וְאִית נָהָר, אִית נָהָר דְּאִתְקְרֵי נָהָר פְּלָגָיו, וְאִית נָהָר דְּאִתְקְרֵי נַחַל קְדוּמִים, עִדֶן עִלָּאָה עֲלֵיהּ אִתְּמַר (ישעיה סד ג) עַיִן לֹא רָאֲתָה אלהי"ם זוּלָתֶךָ, הַאי נָהָר אִיהוּ ו', דְּנָפִיק מֵעִדֶן עִלָּאָה דְאִיהוּ א', וְאַעֲבַר בֵּין אַבָּא וְאִימָּא, וְאָזִיל חֲמֵשׁ מֵאוֹת שָׁנָה, וּמָטֵי עַד צַדִּיק שְׁבִיעִי, וּמִתַּמָּן אַשְׁקֵי לְגִנְּתָא דְאִיהִי שְׁכִינְתָּא תַּתָּאָה. 

זַכָּאָה אִיהוּ מָאן דְּנָטִיר דִּירָה לְשַׁבָּת דְּאִיהוּ לִבָּא, דְלָא אִתְקְרִיב תַּמָּן עֲצִיבוּ דִטְחוֹל, וְכַעַס דְּמָרָה דְאִיהוּ נוּרָא דְגֵיהִנָּם, דַּעֲלָהּ אִתְּמַר (שמות לה ג) לֹא תְבַעֲרוּ אֵשׁ בְּכֹל מוֹשְׁבוֹתֵיכֶם בְּיוֹם הַשַּׁבָּת, וְהָכִי הוּא וַדַּאי דְּכָל מָאן דְּכָעִיס כְּאִלּוּ אוֹקִיד נוּרָא דְגֵיהִנָּם, אַרְבָּעִים מְלָאכוֹת חָסֵר חַד אִינוּן לָקֳבֵל אַרְבָּעִים מַלְקִיּוֹת חָסֵר חַד בְּשַׁבָּת, וְאִינוּן עֲשָׂרָה דְלָקָה אָדָם וַעֲשָׂרָה לְחַוָּה וַעֲשָׂרָה לְנָחָשׁ וְתִשְׁעָה לְאַרְעָא, וּבְגִין דָּא אָמְרוּ מָארֵי מַתְנִיתִין אֵין לוֹקִין בְּשַׁבָּת, דְּאִלֵּין מְלָאכוֹת אִינוּן חֲשִׁיבִין לְיִשְׂרָאֵל לָקֳבֵל מַלְקִיּוֹת. 

יְצִיאוֹת הַשַּׁבָּת שְׁתַּיִם. אִינוּן עֲקִירָה וְהַנָּחָה, דְעָבִיד לוֹן בְּבַת אַחַת, מָאן דְּאַעֲקַר חֵפֶץ מֵאַתְרֵיהּ וְאַנַּח לֵיהּ לְבַר מֵאַתְרֵיהּ וּמֵרְשׁוּתֵיהּ, כְּאִלּוּ אַעֲקַר אִילָנָא דְחַיֵּי דְּאִיהוּ אוֹת בְּרִית, וְאַנַּח לֵיהּ בִּרְשׁוּ נוּכְרָאָה, מָאן דְּעָבִיד דָּא גְרִים דְּאַעֲקַר נִשְׁמָתֵיהּ מֵרְשׁוּת דִּילָהּ, וְאַנַּח לָהּ בִּרְשׁוּ אָחֳרָא דְאִיהִי מָרָה וּטְחוֹל, וְדָא גָרַם לְיִשְׂרָאֵל דְּאִתְעַקְרוּ מֵאַרְעָא דְיִשְׂרָאֵל, וְאִתְגַּלִּיאוּ בְּאַרְעָא נוּכְרָאָה דְאִיהִי רְשׁוּת הָרַבִּים, וְהָכִי אִיהוּ מָאן דְּאַעִיל אוֹת בְּרִית קֹדֶשׁ דִּילֵיהּ בִּרְשׁוּ נוּכְרָאָה, שַׁבְּתַא"י אִיהוּ טְחוֹל חַמָּ"ה, אִתְּתָא בִּישָׁא מָרָה, שַׁבְּתַא"י עֲלֵיהּ אִתְּמַר (בראשית לז כד) וְהַבּוֹר רֵק אֵין בּוֹ מָיִם, מַיִם אֵין בּוֹ אֲבָל נְחָשִׁים וְעַקְרַבִּים יֶשׁ בּוֹ, וְאִיהוּ רָעָב וְצִמָּאוֹן וְקִינָה וְהֶסְפֵּד  


Daf 85b

 וַחֲשׁוֹכָא וְקִבְלָא, וְאִיהִי גָלוּתָא לְיִשְׂרָאֵל. וּצְרִיכִין יִשְׂרָאֵל לְמֶעֱבַד לָהּ שִׁנּוּי בְּכֹלָּא וְהָא אוּקְמוּהָ, וְאִיהוּ דִבּוּר דְּחוֹל דְּאִיהוּ אָסוּר בְּשַׁבָּת, וְכַד לָא אַשְׁכַּחַת אֲתַר לְשַׁרְיָא תַּמָּן, אִיהִי בָרְחַת, כְּגַוְונָא דְשִׁפְחָה דְאַבְרָהָם דְּאִתְּמַר בָּהּ (בראשית טז ח) מִפְּנֵי שָׂרַי גְּבִרְתִּי אָנֹכִי בֹּרַחַת. 

טְחוֹל עֲלָהּ אִתְּמַר (שמות ג ה) שַׁל נְעָלֶיךָ מֵעַל רַגְלֶיךָ, נַעַל מְטוּנָף דְּטִפָּה סְרוּחָה, כִּי הַמָּקוֹם אֲשֶׁר אַתָּה עוֹמֵד עָלָיו אַדְמַת קֹדֶשׁ הוּא, דָא שַׁבָּת, וַעֲלֵיהּ אָמְרַת שְׁכִינְתָּא פָּשַׁטְתִּי אֶת כֻּתָּנְתִּי אֵיכָכָה אֶלְבָּשֶׁנָּה, רָחַצְתִּי אֶת רַגְלַי אֵיכָכָה אֲטַנְּפֵם (שיר ה ג), וּבְגִין דָּא צָרִיךְ בַּר נַשׁ בְּשַׁבָּת לְשַׁנּוּיֵי בִּלְבוּשִׁין בִּשְׁרַגָּא בְּמַאֲכָלִין, וְצָרִיךְ לְמֶהֱוִי מוֹסִיף מֵחוֹל עַל הַקֹּדֶשׁ, וְכָל הַמּוֹסִיף מוֹסִיפִין לֵיהּ נֶפֶשׁ יְתֵירָה בְּשַׁבָּת, וְכָל הַגּוֹרֵעַ גּוֹרְעִין לֵיהּ הַהִיא נֶפֶשׁ יְתֵירָה חַס וְשָׁלוֹם. 

בְּרֵאשִׁית בָּרָא אלהי"ם. שְׂאוּ מָרוֹם עִינֵיכֶם וּרְאוּ מִי בָרָא אֵלֶּה (ישעיה מ לו), מִי אֵלֶּה, הוּא אלהי"ם, מִי בָּרָא לְאֵלֶּה, שְׂ אוּ מָ רוֹם עִ ינֵיכֶם דָּא קְרִיאַת שְׁמַ"ע, רָאשֵׁי תֵּיבִין שְׁמַע דִּמְיַחֲדִין יִשְׂרָאֵל לְקוּדְשָׁא בְּרִיךְ הוּא פַּעֲמַיִם, וְתִשְׁכְּחוּ תַּמָּן מִ"י דְּאִיהוּ כְלָלָא דְחַמְשִׁין אַתְוָון, וּבְמַאי צָרִיךְ לְיַחֲדָא לֵיהּ בְּשַׁחֲרִין, בְּהַהוּא דְאִתְּמַר בֵּיהּ (חבקוק ג י) רוֹם יָדֵיהוּ נָשָׂא, דְאִיהוּ מָרוֹם, בְּגִין דְּאִיהוּ מְרוֹמִים יִשְׁכּוֹן. וּרְא"וּ דְתַמָּן אוֹ"ר, וְדָא אוֹר הַכֹּכָבִים, דִּבְהוֹן שְׁכִינְתָּא נָפְקַת הֲדָא הוּא דִכְתִיב (ישעיה מ כו) הַמּוֹצִיא בְמִסְפָּר צְבָאָם, וּבְגִין דָּא קְרִיאַת שְׁמַע בְּלֵילְיָא, כְּמָה דְאוּקְמוּהָ מָארֵי מַתְנִיתִין בִּיצִיאַת הַכֹּכָבִים, עִִרֶב וָבֹקֶר צְרִיכִין לְיַחֲדָא לָהּ עִם מַלְכָּא, בְגִין דְּבָעִִרֶב הִיא בָאָה עִמֵּיהּ, וּבַבֹּקֶר הִיא שָׁבָה לְגַבֵּיהּ (אסתר ב יד), וְדָא עִִרֶב דְּיִצְחָק וּבֹקֶר דְּאַבְרָהָם, דְּתַמָּן בַּעִִלָהּ בֵּינַיְיהוּ יִשְׂרָאֵל. 

וְעוֹד הַמּוֹצִיא, דָא הַמּוֹצִיא לֶחֶם מִן הָאָרֶץ, בְּגִינָהּ אִתְּמַר (ישעיה לג טז) לַחְמוֹ נִתָּן וכו', וְעוֹד הַמּוֹצִיא בְמִסְפָּר צְבָאָם, אִלֵּין רְמַ"ח תֵּיבִין דִּקְרִיאַת שְׁמַע, לְכֻלָּם בְּשֵׁם יִקְרָא, הֲדָא הוּא דִכְתִיב (בראשית ב כ) וַיִּקְרָא הָאָדָם שֵׁמוֹת וְגוֹמֵר, דָּא הַהוּא דְאִתְּמַר בֵּיהּ (ישעיה מד יג) כְּתִפְאֶרֶת אָדָם לָשֶׁבֶת בָּיִת, דְּקָרָא שְׁמָהָן לְכָל חַיּוֹת הַקּוֹדֶשׁ וּלְכָל שְׂרָפִים וְאוֹפַנִּים וּצְבָא דִלְעִילָא, לְכָל חַד קָרָא לֵיהּ בְּשֵׁם יְדִיעַ וּבְדַרְגָּא יְדִיעָא, לְאִשְׁתְּמוֹדָע לְכָל חַד מֵאֲתַר דְּאִתְנְטִיל, כְּגַוְּונֵי דְנַחֲלֵי יַמָּא דְאִתְחַזְרוּ לַאֲתַר דְּאִתְנְטִילוּ בִּשְׁלִיחוּתָא, הֲדָא הוּא דִכְתִיב (קהלת א ז) כָּל הַנְּחָלִים הוֹלְכִים אֶל הַיָּם וְגוֹמֵר, אֶל מְקוֹם שֶׁהַנְּחָלִים הוֹלְכִים שָׁם הֵם שָׁבִים לָלָכֶת, מֵאֲתַר דְּאָזְלִין תַּמָּן חָזְרִין בִּשְׁלִיחוּתָא. 

מֵרוֹב אוֹנִים (ישעיה מ כו) דָּא כֶתֶר עִלָּאָה, וְאַמִּיץ כֹּחַ דָּא חָכְמָה, מַאי כֹּחַ דִּילֵיהּ אִימָּא עִלָּאָה, אִישׁ לֹא נֶעִִדָּר אִיהוּ כְלָלָא דִתְלַת סְפִירָן, מַאי אִישׁ יהו"ה אִישׁ מִלְחָמָה יהו"ה שְׁמוֹ (שמות טו ג), אִישׁ א' כֶּתֶר עִלָּאָה י' חָכְמָה ש' שָׁרָשָׁא דְאִילָנָא דְאִיהִי אִימָּא עִלָּאָה תְּשׁוּבָה וַדַּאי, וְעוֹד מֵרוֹב אוֹנִים דָּא עַמּוּדָא דְאֶמְצָעִיתָא, אוֹנִים דִּילֵיהּ נֶצַח וָהוֹד, וְאַמִּיץ כֹּחַ דָּא צַדִּיק, אִישׁ לֹא נֶעִִדָּר יהו"ה אִישׁ מִלְחָמָה, וְהָא אִתְּמַר. 

קָם סָבָא בָתַר טוּלָא דְרַבִּי שִׁמְעוֹן, וְאָמַר רַבִּי רַבִּי, הַאי קְרָא הָכִי שְׁמַעִִנָא לֵיהּ, שְׂאוּ מָרוֹם עִינֵיכֶם, שְׂאוּ כְּמוֹ שְׂאוּ יְדֵיכֶם קֹדֶשׁ (תהלים קלד ב), וְדָא קֹדֶשׁ יִשְׂרָאֵל לַיהו"ה רֵאשִׁית (ירמיה ב ג), מָרוֹם דִּילֵיהּ כֶּתֶר עִלָּאָה, מִי אִימָּא עִלָּאָה דְבָרָא עָלְמָא בְּאֵלֶּה, מָאן אֵלֶּה, אֵלֶּה רָאשֵׁי בֵית אֲבוֹתָם (שמות ו יד), וְאִינוּן תְּלַת אֲבָהָן, הַמּוֹצִיא בְמִסְפָּר צְבָאָם (ישעיה מ כו) אִלֵּין צְבָא הַשָּׁמַיִם דְּאִינוּן נֶצַח וָהוֹד, מַאי מִסְפָּר דִּלְהוֹן, אֶלָּא מִסְפָּר וְחֶשְׁבּוֹן דְּכֹלָּא דָא שְׁכִינְתָּא עִלָּאָה, לְכֻלָּם בְּשֵׁם יִקְרָא (שם) דָא שְׁכִינְתָּא תַּתָּאָה, דְאִתְּמַר לְמֹשֶׁה בְּגִינָהּ (שמות לג יז) וָאֵדָעֲךָ  


Daf 86a

 בְּשֵׁם, מֵרוֹב אוֹנִים (ישעיה מ כו), הַהוּא דְאִתְּמַר בֵּיהּ (בראשית מח טז) וְיִדְגּוּ לָרוֹב בְּקֶרֶב הָאָרֶץ וְדָא צַדִּיק, וְאִיהוּ אַמִּיץ כֹּחַ אִישׁ צַדִּיק, כֹּחַ דִּילֵיהּ אִיהִי כֹּחַ דְּעוֹבָדָא דִבְּרֵאשִׁית, דְּאִתְּמַר בָּהּ (במדבר יד יז) וְעַתָּה יִגְדַּל נָא כֹּחַ אדנ"י, לֹא נֶעִִדָּר מִשְּׁכִינְתָּא לְעָלַם, וְהַאי וְהַאי כֹּלָּא קְשׁוֹט, שַׁבְעִין אַנְפִּין לְאוֹרַיְיתָא. 

אָמַר לֵיהּ סָבָא סָבָא, מֵרוֹב אוֹנִים וְאַמִּיץ כֹּחַ תַּמָּן אָדָם קַדְמָאָה, תַּמָּן אַבְרָהָם יִצְחָק וְיַעֲקֹב, תַּמָּן מֹשֶׁה וְאַהֲרֹן, תַּמָּן דָּוִד וּשְׁלֹמֹה, וּתְרֵין עֲשַׂר שִׁבְטִין, וְכָל נִשְׁמָתִין דְּשִׁתִּין רִבּוֹא דְיִשְׂרָאֵל, וּדְכָל דָּרִין עִלָּאִין וְתַתָּאִין, דְּאִתְּמַר בְּהוֹן (דברים כט יד) כִּי אֶת אֲשֶׁר יֶשְׁנוֹ פֹּה עִמָּנוּ עוֹמֵד הַיּוֹם וְגוֹמֵר, כֻּלְּהוּ תַּמָּן, אִישׁ לֹא נֶעִִדָּר לֹא חָסֵר מִנַּיְיהוּ חַד מֵחֻשְׁבָּנָא, כְּגַוְונָא דִצְבָא הַשָּׁמַיִם. 

וְעוֹד מֵרוֹב אוֹנִים דָּא כַהֲנָא, דְאִתְּמַר בֵּיהּ כֹּהֵן אוֹן, וְאַמִּיץ כֹּחַ דָּא אלהי"ם דְּאִיהִי אִימָּא עִלָּאָה, דְאִתְלַבְּשַׁת בִּגְבוּרָה וּבָרָא עָלְמָא בְּמִדַּת הַדִּין, וּבְגִין דָּא אִיהוּ גִבּוֹר אַמִּיץ כֹּחַ, אִישׁ לֹא נֶעִִדָּר דָּא יַעֲקֹב, דְּאִתְּמַר בֵּיהּ (בראשית כה כז) וְיַעֲקֹב אִישׁ תָּם, מַה דְּאִתְּמַר בִּתְלַת אִלֵּין, אִתְּמַר בִּתְלַת עִלָּאִין, וְאִתְּמַר בִּתְלַת תַּתָּאִין, מִסְפָּר דְּכֻלְּהוּ שְׁכִינְתָּא אִיהִי מִסְפַּר הַיָּמִים. 

בְּרֵאשִׁית בָּרָא אלהי"ם, פָּתַח רַבִּי שִׁמְעוֹן וְאָמַר, שְׂאוּ מָרוֹם עִינֵיכֶם וּרְאוּ מִי בָרָא אֵלֶּה (בראשית כה כז), רָאשֵׁי תֵּיבִין שְׂ אוּ מָ רוֹם עִ ינֵיכֶם שַׁ חֲרִית מִ נְחָה עַ רְבִית, תְּלַת צְלוֹתִין, עֲלַיְיהוּ אִתְּמַר (איוב לג כט) הֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר, בְּגִין דְּאִינוּן מֶרְכָּבָה דִתְלַת אֲבָהָן, וַעֲלַיְיהוּ אִתְּמַר (בראשית ב ד) אֵלֶּה תוֹלְדוֹת הַשָּׁמַיִם וְהָאָרֶץ בְּהִבָּרְאָם, אֵלֶּה פִּסֵּל אֶת הָרִאשׁוֹנִים, אֵלֶּה וַדַּאי פָּסִיל לְקַדְמָאִין דְּאָמְרוּ (שמות לב ד) אֵלֶּה אלהי"ך יִשְׂרָאֵל, דְּאִנּוּן תּוֹלָדִין דְּתֹהוּ, דְאִתְרְמִיז בְּרָאשֵׁי תֵּיבִין תּ וֹלְדוֹת הַ שָּׁמַיִם וְ הָאָרֶץ תֹּה"וּ, וְאִינוּן חָמֵשׁ מִינִין דְּאִתְּמַר בְּהוֹן בְּה' בָּרְאָם, וְאִינוּן עֲמָלֵקִים גִּבּוֹרִים נְפִילִים עֲנָקִים רְפָאִים, וּבְגִין דָּא טָרְחַת ה' בְּגִינַיְיהוּ בְּגִין דִּבְה' בְּרָאָם ה' דְאַבְרָהָם, וַעֲלָהּ אִתְּמַר (ישעיה מה יח) לֹא תֹהוּ בְרָאָהּ לְמֵיתַב בֵּינַיְיהוּ, לָשֶׁבֶת יְצָרָהּ לְמֶעֱבַד יִשּׁוּבָא מִנַּיְיהוּ. 

וּבְגִין הַאי ה', אֵלֶּה דְאִינוּן תְּלַת אֲבָהָן תַּקִּינוּ תְלַת צְלוֹתִין, לְנַחְתָא בְּהוֹן לְקוּדְשָׁא בְּרִיךְ הוּא, לְסַלְקָא לִשְׁכִינְתָּא בְּהוֹן דְּאִיהִי ה' זְעִירָא, דְּעַמּוּדָא דְאֶמְצָעִיתָא אִיהוּ גוּפָא, וּתְרֵין דְּרוֹעִין דִּילֵיהּ יְמִינָא וּשְׂמָאלָא, דִּבְהוֹן אֲחִיד בָּהּ, וְעַל גּוּפָא אִסְתַּלְּקַת, וּמָאן סָלִיק לָהּ עַל גּוּפָא מִ"י אִימָּא עִלָּאָה, מִי בָרָא אֵלֶּה, וְכַד סָלְקַת סָלְקִין עִמָּהּ כָּל צְבָא דִלְעִילָא, הֲדָא הוּא דִכְתִיב (שם מ כו) הַמּוֹצִיא בְמִסְפָּר צְבָאָם, וְכָל יִשְׂרָאֵל דְּאִינוּן שִׁתִּין רִבּוֹא מִתְיַחֲסִין בַּצָּבָא דִלְעִילָא, לְכֻלָּם בְּשֵׁם יִקְרָא, כֻּלְּהוּ אִתְקְרִיאוּ עַל שֵׁם צְבָא דִלְעִילָא, אִישׁ לֹא נֶעִִדָּר מֵחוּשְׁבָּנָא. 

וּשְׁכִינְתָּא בְגָלוּתָא בְזִמְנָא דְאִיהוּ מְרַחֲקָא בַעִִלָהּ מִינָהּ, לְזִמְנִין אִתְפַּרְנֶסֶת עַל יְדֵי שְׁלִיחַ, לְזִמְנִין עַל יְדֵי אֲבָהָן, לְזִמְנִין עַל יְדֵי אִימָּא, לְזִמְנִין עַל יְדֵי אַבָּא, לְזִמְנִין עַל יְדֵי בְּנִין, לְזִמְנִין עַל יְדֵי דְצַדִּיק, וְכֹלָּא יָהֵיב בַּעִִלָהּ דְּאִיהוּ ו', אִיהוּ בֵּין אַבָּא וְאִימָּא בֶּן י"ה, וְכַד אִיהוּ בֵּין אַבָּא וְאִימָּא, נָחִית לָהּ פַּרְנָסָהָא עַל יְדֵי אַבָּא וְאִימָּא, וְכַד נָחִית בֵּין תְּרֵין דְּרוֹעִין דְּאִית בְּהוֹן שִׁית פִּרְקִין, נָחִית לָהּ פַּרְנָסָה בִּתְרֵין דְּרוֹעִין, וְכַד נָחִית בְּגוּפָא דְאִיהוּ יַעֲקֹב, נָחִית לָהּ מְזוֹנָא עַל יְדֵיהּ, וְכַד נָחִית בִּתְרֵין שׁוֹקִין דְּאִינוּן (שיר ה טו) שׁוֹקָיו עַמּוּדֵי שֵׁשׁ דְּאִית בְּהוֹן ו' פִּרְקִין, נָחִית לָהּ מְזוֹנָא עַל יְדַיְהוּ, וְכַד נָחִית בְּצַדִּיק נָחִית לָהּ מְזוֹנָא עַל יְדֵיהּ, וְכַד נָחִית בָּהּ 


Daf 86b

 דְּאִתְחַבַּר ו' בְּה', לָא צָרִיךְ לְנַחְתָא מְזוֹנָא לָהּ עַל יְדֵי שְׁלִיחָא בְעָלְמָא, אֶלָּא עַל יְדֵיהּ, וְכַד נָפִיק בָּהּ, אִסְתַּלַּק עַד אֵין סוֹף דְּאִיהוּ א', מְזוֹנָא דִילָהּ לַאו בִּזְכוּתָא תַלְיָא מִלְתָא, וְלָא בְחַיִּים דְּאִינוּן אַבָּא וְאִימָּא, וְלָא בְּבָנֵי דְאִינּוּן נֶצַח וְהוֹד, אֶלָּא בְמַזָּלָא תַלְיָא מִלְתָא, וְכַד נְחִיתַת מֵאַתְרָהָא וְנָחִית קוּדְשָׁא בְּרִיךְ הוּא לְדַיְירָא עִמָּהּ, אִתְּמַר בֵּיהּ וּבִבְנָהָא אֵין מַזָּל לְיִשְׂרָאֵל, אֶלָּא קוּדְשָׁא בְּרִיךְ הוּא רָכִיב עַל כְּרוּ"ב דְּאִיהוּ מטטרו"ן וְאִיהוּ בָּרוּ"ךְ, וּמִתְפַּרְנֶסֶת עַל יְדֵיהּ, דְּאִיהוּ עִִבֶד עוֹלָם עִִבֶד דִּילָהּ, וּבְהַהוּא זִמְנָא אִיהִי אִתְפַּרְנֶסָת עַל יְדֵי שָׁלִיחַ, וְכָל דָּא כְּפוּם עוֹבָדֵיהוֹן דְּיִשְׂרָאֵל הָכִי אִתְפַּרְנֶסָת. 

זַכָּאָה אִיהוּ מָאן דְּסָלִיק לָהּ לְאַתְרָהּ, וּלְקוּדְשָׁא בְּרִיךְ הוּא לְאַתְרֵיהּ, דְּאִתְּמַר בֵּיהּ (ישעיה יט א) (הנה יהו"ה רוכב על עב קל), הִנֵּה יהו"ה יוֹצֵא מִמְּקוֹמוֹ (שם כו כא), אָמַר לֵיהּ רַבִּי אֶלְעָזָר אַבָּא, וְכִי יָכוֹל בַּר נַשׁ לְאַחְזָרָא לְקוּדְשָׁא בְּרִיךְ הוּא לְאַתְרֵיהּ, אָמַר לֵיהּ אִין, כְּמָה דְאַשְׁכַּחְנָא בְּדָוִד דְּאָמַר (תהלים קלב ד) אִם אֶתֵּן שְׁנָת לְעִינָי לְעַפְעַפַּי תְּנוּמָה עַד אֶמְצָא מָקוֹם לַיהו"ה כו', בְּהַהוּא זִמְנָא דְבַר נַשׁ אַחְזַר לֵיהּ לְאַתְרֵיהּ, מַה כְּתִיב בֵּיהּ מִמְּקוֹמוֹ יִפֶן בְּרַחֲמָיו לְעַמּוֹ, וּבְמַאי חָזְרִין לֵיהּ לְאַתְרֵיהּ, אֶלָּא בִשְׁלִימוּ דְתִקּוּנָא דְתַקִּינוּ בִצְלוֹתָא, וְאוֹכַח דְּבָתַר דְּאָמַר מִמְּקוֹמוֹ יִפֶן בְּרַחֲמָיו לְעַמּוֹ, אָמַר הַמְיַחֲדִים אֶת שְׁמוֹ עִִרֶב וָבֹקֶר תָּמִיד בְּכָל יוֹם אוֹמְרִים פַּעֲמַיִם, וְאִינוּן ה"ה, דְּצָרִיךְ לְאַחְזָרָא י' לְגַבֵּי ה' דְּאִיהוּ מָקוֹם דִּלְעִילָא, וּלְאַחְזָרָא ו' לְגַבֵּי ה' דְּאִיהִי מָקוֹם דִּלְתַתָּא, בְּגִין דְּקוּדְשָׁא בְּרִיךְ הוּא אוֹמֵי דְלָא יַחֲזִיר לְה' דִּלְעִילָא, עַד דְּיַחֲזִיר לְה' דִּלְתַתָּא, וְרָזָא דְמִלָּה לֹא אָבֹא בְּעִיר וְגוֹמֵר (הושע יא ט) וְהָא אוּקְמוּהָ. 

בְּרֵאשִׁית בָּרָא אלהי"ם אֶת הַשָּׁמַיִם וְאֶת הָאָרֶץ, מַאי אֶת, אֶלָּא הָכִי אוּקְמוּהָ קַדְמָאִין, כָּל אֶתִין לְרִבּוּיָא, וְדָא אֶ"ת אוֹרַיְיתָא כְלִילָא מֵא' וְעַד ת', דְּבָהּ אִתְבְּרִיאוּ שְׁמַיָּא וְאַרְעָא, וְעוֹד אֶת הַשָּׁמַיִם, שָׁמַיִם דָּא קוּדְשָׁא בְּרִיךְ הוּא, הֲדָא הוּא דִכְתִיב (מלכים א ח׳:ל״ב) וְאַתָּה תִּשְׁמַע הַשָּׁמַיִם, וְאֶת בַּת זוּגֵיהּ עִמֵּיהּ, וְאֶת דָּא צַדִּיק וּבַת זוּגֵיהּ, הָאָרֶץ מָאנָא דְכֻלְּהוּ לְאַפָּקָא בָּהּ זַרְעִין וְאִבִּין, וְרָזָא דְמִלָּה וְכָל שִׂיחַ הַשָּׂדֶה טֶרֶם יִהְיֶה בָאָרֶץ וְגוֹמֵר (בראשית ב ה). 

אָמַר רַבִּי שִׁמְעוֹן בְּרִי, רָזָא עִלָּאָה הָכָא, אַף עַל גַּב דְּכֹלָּא אִתְבְּרִי וְאִתַּקַּן בִּשְׁמָא דְיהו"ה, דְּאִינוּן אֶת הַשָּׁמַיִם, וְרָזָא דְמִלָּה י"ה בַּשָּׁמַיִם, ו"ה בָּאָרֶץ, הֲדָא הוּא דִכְתִיב (תהלים צו יא) יִ'שְׂמְחוּ הַ'שָּׁמַיִם וְ'תָגֵל הָ'אָרֶץ, עִם כָּל דָּא דְכֹלָּא אִתַּקַּן בְּד' אַתְוָון, לָא נָחִית נְבִיעוּ מִלְּעִילָא עַל זַרְעִין וְאִיבִּין דְּאִינוּן שִׂיחַ הַשָּׂדֶה דְאִיהוּ צַדִּיק, וְעִשֶׂב הַשָּׂדֶה דְאִיהוּ עַמּוּדָא דְאֶמְצָעִיתָא, וְלָמָּה בְּגִין דְּאָדָם אַיִן, דְּאִיהוּ יו"ד ה"א וא"ו ה"א לַעֲבוֹד אֶת הָאֲדָמָה. 

אָמַר לֵיהּ רַבִּי אֶלְעָזָר אַבָּא, שִׂיחַ מְנָא לָן דְּאִיהוּ צַדִּיק, אָמַר לֵיהּ בְּרִי בֵּיהּ תִּשְׁכַּח חַ"י ש', אִיהוּ כְּלִיל תְּלַת עִִדְרֵי צֹאן, דְּאִינוּן שָׁרָשָׁא דְאִילָנָא, וְדָא חַי עָלְמִין, דְּאִיהוּ אוֹת בַּצָּבָא דִילֵיהּ, צבאו"ת אִיהוּ עִמְּהוֹן, כְּלִיל תְּלַת דַּרְגִּין לָקֳבֵל תְּלַת עַנְפִין דְּש'. 

וְהָא ש' דִּתְלַת אֲבָהָן אִינוּן, אֶלָּא ש' עִלָּאָה עַנְפֵי אִילָנָא, ש' תַּתָּאָה שָׁרְשֵׁי אִילָנָא, וּבְגִין דָּא וְכָל שִׂיחַ דָּא צַדִּיק, וְכָל עִשֶׂב ע"ב ש' דָּא יַעֲקֹב כְּלִיל תְּלַת אֲבָהָן, דְּאִינוּן עַנְפֵי אִילָנָא, וְסָלְקִין לְשַׁבְעִין וּתְרֵין שְׁמָהָן דְּוַיִּסַע וַיָּבֹא וַיֵּט, דִּבְהַאי שְׁמָא אִתְבְּרִיאוּ עִשְׂבִּין וְאִילָנִין דְּאִינוּן נִשְׁמָתִין דְּצַדִּיקַיָּא, וְהַאי עִשֶׂב עֲלֵיהּ אִתְּמַר (תהלים קד יד) וְעִשֶׂב לַעֲבוֹדַת הָאָדָם לְהוֹצִיא לֶחֶם מִן הָאָרֶץ, לֶחֶם אַבִּירִים אָכַל אִישׁ (שם עח כו), וְאִיהוּ נַהֲמָא דְאוֹרַיְיתָא.  


Daf 87a

 דְאִתְּמַר בֵּיהּ (קהלת ט ז) לֵךְ אֱכוֹל בְּשִׂמְחָה לַחְמֶךָ, וְאִיהוּ לַעֲבוֹדַת הָאָדָם, ה' דְּאָדָם דְּאִתְּמַר בָּהּ הַמּוֹצִיא לֶחֶם מִן הָאָרֶץ, מַאי לַעֲבוֹדַת הָאָדָם, לֵית עֲבוֹדָה הָכָא אֶלָּא צְלוֹתָא, דְּאִיהִי פּוּלְחָנָא דִשְׁכִינְתָּא, עֲבוֹדַת יהו"ה וַדַּאי, וַעֲלָהּ אִתְּמַר (תהלים קד כג) יֵצֵא אָדָם לְפָעֳלוֹ וְלַעֲבוֹדָתוֹ עֲדֵי עָרֶב, יֵצֵא אָדָם לְפָעֳלוֹ דָּא צְלוֹתָא דְשַׁחֲרִית, וְלַעֲבוֹדָתוֹ עֲדֵי עָרֶב דָּא צְלוֹתָא דְמִנְחָה, דְאִתְּמַר בָּהּ (בראשית כד סג) וַיֵּצֵא יִצְחָק לָשׂוּחַ בַּשָּׁדֶה לִפְנוֹת עָרֶב. 

בְּרֵאשִׁית בָּרָא אלהי"ם אלהי"ם. חָמֵשׁ אַתְוָון כְּחוּשְׁבַּן ה', א"ד מִן אדנ"י הָכִי סְלִיק לְחָמֵשׁ, וְרָזָא דְמִלָּה וְאֵד יַעֲלֶה מִן הָאָרֶץ וְהִשְׁקָה אֶת כָּל פְּנֵי הָאֲדָמָה (בראשית ב ו), תָּא חֲזִי אִתְעָרוּתָא צְרִיכָא מִתַּתָּא לְעִילָא, וּלְבָתַר וְהִשְׁקָה אֶת כָּל פְּנֵי הָאֲדָמָה, וְהִשְׁקָה ו' אִיהוּ שַׁקְיוּ מֵעִילָא לְתַתָּא, דְאִיהוּ נַחַל קְדוּמִים דְּאִתְמַשַּׁךְ מִן מוֹחָא, וְהָכִי צָרִיךְ לְאַתְעָרָא אִתְעָרוּתָא בְקַדְמֵיתָא מֵאִתְּתָא, וְרָזָא דְמִלָּה אִשָּׁה כִּי תַזְרִיעַ (ויקרא יב ב) וּמִיָּד וְיָלְדָה זָכָר, נוּקְבָא אדנ"י, דְּכַר יהו"ה, כַּד אַקְדִּימַת בְּרַתָּא שַׁלִּיט דְּכוּרָא וְאִתְעֲבִיד יאהדונה"י, וְרָזָא דְמִלָּה יְהִוִֹ"ה אדנ"י חֵילִי (חבקוק ג יט), וְעַל בָּמוֹתַי יַדְרִיכֵנִי (שם) אִלֵּין אֲבָהָן, לַמְנַצֵּחַ בִּנְגִינוֹתָי (שם) אַמָּה וּתְרֵין שׁוֹקִין, מַאי חֵילִי תּוּקְפָא דְכֹלָּא מִלְּעִילָא, חֵילִי חֵיל י' וְדָא אַבָּא, תּוּקְפָא דִילֵיהּ נְבִיעוּ דְלֵית לֵיהּ סוֹף. 

אָמַר רַבִּי אֶלְעָזָר אַבָּא וְהָא אוּקְמוּהוּ מָארֵי מַתְנִיתִין, דְּעַד אַרְבְּעִין יוֹמִין יָכִיל לְאַחֲזָרָא נוּקְבָא דְכוּרָא, וְאִתְהַפַּךְ מִדִּינָא לְרַחֲמֵי, וְאוּקְמוּהוּ בְּגִין דְּעַד כְּעַן לֵית תַּמָּן דִּיּוֹקְנָא, דְאִתְּמַר בֵּיהּ (בראשית ב ז) וַיִּיצֶר יהו"ה אלהי"ם, אִם כֵּן אַמַּאי נָטִיל שִׁעוּרָא בְּמ', בְּגִין דְּאִיהִי שִׁעוּרָא דִנְקוּדָה דְאִיהִי י' טִפָּה, (שעורא) דְּבָהּ אִתְעֲבִיד יָ"ם מִ"י, וַדַּאי נַחַל קְדוּמִים דָּא ו' דְּאִתְמַשַּׁךְ מִן י' (ס"א ים), וְהִשְׁקָה אֶת כָּל פְּנֵי הָאֲדָמָה, מַאי פְּנֵי הָאֲדָמָה, אֶלָּא אִלֵּין אַנְפִּין דְּאִינוּן סוּמָק וְחִוָּור וְיָרוֹק וְאוּכָּם, בְּאִלֵּין גַּוָּונִין נְהִירָא הַהִיא מַבּוּעָא, דְּגַוָּונִין אִינוּן מֵהַאי יַבָּשָׁה, נְבִיעוּ נְהוֹרָא דִילָהּ (ס"א דחילא), דְּהָכִי אִיהוּ נְבִיעוּ לְאַרְעָא כְּנִשְׁמָתָא לְגוּפָא, כְּמָה דְאִילָנָא לָא מִתְרַבֵּי אֶלָּא בְמַיָּא, הָכִי יִשְׂרָאֵל דְּאִינוּן עַנְפִין דְּאִילָנָא לָא מִתְרַבִּין אֶלָּא בִנְבִיעוּ דְאוֹרַיְיתָא. 

וְרָזָא דְמִלָּה מַעִִיַן גַּנִּים בְּאֵר מַיִם חַיִּים וְנוֹזְלִים מִן לְבָנוֹן (שיר ד טו), מַעִִיַן דָּא חָכְמָה כֶּתֶר אִיהוּ אָמוֹן מוּפְלָא, דְבָעָא לְנַטְעָא אִילָנִין בְּגִנְּתָא, אִסְתַּכַּל בְּכָל גִּנְתָא וְלָא אַשְׁכַּח תַּמָּן מַבּוּעָא דְמַיָּא, מֶה עָבַד, אָמַר אַפִּיק מַעִִיָן, וּלְבָתַר אֶטַּע גַּן, וְאִתְרַבֵּי אִילָנָא, וּבְגִין דָּא מַעִִיַן גַּנִּים, בְּקַדְמֵיתָא אַדְכִּיר מַעִִיַן וּלְבָתַר גַּנִּים, וְדָּא גַ"ן סְדָרִים דְּאוֹרַיְיתָא, וּכְמָה דְאִית גַּן לְתַתָּא הָכִי אִית גַּ"ן לְעִילָא, וְהַאי מַעִִיָן אִיהוּ בְּמוֹחָא, אִילָנָא גוּפָא, עַנְפִין דִּילֵיהּ דְּרוֹעִין וְרַגְלִין, וְנוֹזְלִים מִן לְבָנוֹן דָּא לִבָא (נ"א לבנ"ה) דְאִיהִי דָלֵ"ת דַּלָּה בְּגָלוּתָא, וַעֲלָהּ אִתְּמַר (במדבר כד ז) יִזַּל מַיִם מִדָּלְיָו. 

וַי לוֹן לִבְנֵי נָשָׁא דְלָא מִשְׁתַּדְלִין בְּאוֹרַיְיתָא, דְאִתְקְרִיאוּ עִצִים יְבֵשִׁים דְּאִינוּן עֲתִידִין לְאִתּוֹקְדָא בְּנוּרָא דְגֵיהִנָּם, וְלַאו לְמַגָּנָא אָמְרוּ מָארֵי מַתְנִיתִין דְּאִינוּן עֲמֵלִין וְיָרְתִין גֵּיהִנָּם, וְאַף עַל גַּב דְּמִתְרַבֵּי אִילָנָא דְאִיהוּ גוּפָא דְאוֹרַיְיתָא, וְלֵית לֵיהּ אִיבָּא דְאִינוּן פִּקּוּדִין דַּעֲשֵׂה, מַה כְּתִיב בֵּיהּ (דברים פ כ) רַק עִץ אֲשֶׁר תֵּדַע כִּי לֹא עִץ מַאֲכָל הוּא אוֹתוֹ תַשְׁחִית וְכָרָתָּ, וּבְגִין דָּא אָמְרוּ מָארֵי מַתְנִיתִין דְּלֵית מֶדְרָשָׁא עִקָּר אֶלָּא הַמַּעֲשֶׂה אִיהוּ עִקָּר. 


Daf 87b

 בְּרֵאשִׁית בָּרָא אלהי"ם תַּמָּן בַּ"ת, תַּמָּן אֵ"ם דְּהוּא אֵ"ם מֵאלהי"ם, וְאִינוּן גַּן עִלָּאָה גַן תַּתָּאָה. פָּתַח רַבִּי שִׁמְעוֹן וְאָמַר (בראשית ב ל), וַיִּטַּע יהו"ה אלהי"ם גַּן בְּעִדֶן מִקֶּדֶם וַיָּשֶׂם שָׁם אֶת הָאָדָם אֲשֶׁר יָצָר, וַיִּטַּע יהו"ה אלהי"ם גַּן דָּא שְׁכִינְתָּא, בְּעִדֶן דָּא אִימָּא עִלָּאָה, מִקֶּדֶם אַבָּא עִלָּאָה, וַיָּשֶׂם שָׁם אֶת הָאָדָם אֲשֶׁר יָצָר דָּא עַמּוּדָא דְאֶמְצָעִיתָא, וַעֲלֵיהּ אִתְּמַר (שם ב ז) וַיִּיצֶר יהו"ה אֱלֹהִי"ם אֶת הָאָדָם עָפָר מִן הָאֲדָמָה וַיִּפַּח בְּאַפָּיו נִשְׁמַת חַיִּים וְגוֹמֵר, וַיִּיצֶר צִיֵּיר לֵיהּ בִּתְרֵין עָלְמִין בְּעָלְמָא דֵין וּבְעָלְמָא דְאָתֵי, וַיִּפַּח בְּאַפָּיו נִשְׁמַת חַיִּים דָּא נִשְׁמַת כָּל חַי, וַיְהִי הָאָדָם דָּא רוּחָא דְחַיֵּי, לְנֶפֶשׁ חַיָּה דָּא שְׁכִינְתָּא תַּתָּאָה. 

וְעוֹד וַיִּטַּע יהו"ה אלהי"ם גַּן דָּא אוֹרַיְיתָא דְבִכְתָב, עִדֶן דָּא עִדּוּנָא דְאוֹרַיְיתָא, וְשַׁוִּי תַמָּן אֶת הָאָדָם דִּבְּרִיאָה, וּמַה כְּתִיב בֵּיהּ (ישעיה יז יא) בְּיוֹם נִטְעִךְ תְּשַׂגְשֵׂגִי. וַיַּצְמַח יהו"ה אלהי"ם וכו' (בראשית ב ט), יהו"ה אלהי"ם אַבָּא וְאִימָּא, כָּל עִץ נֶחְמָד לְמַרְאֶה (שם) דָא עַמּוּדָא דְאֶמְצָעִיתָא, דְכָל גַּוָּונִין שַׁפִּירִין בֵּיהּ אִתְחַזְיָין, וּבְגִין דָּא נֶחְמָד לְמַרְאֶה, תִּפְאֶרֶת שַׁפִּירוּ דְכָל גַּוָּונִין, וְטוֹב לְמַאֲכָל דָּא צַדִּיק. 

אָמַר לֵיהּ רַבִּי יְהוּדָה, וְהָא כָּל עִץ כְּתִיב, אִי הֲוָה אָמַר עִץ שַׁפִּיר, אֲבָל כָּל עִץ כְּתִיב, אָמַר לֵיהּ וַדַּאי הָכִי הוּא, דִבְכָל אֲתַר. כָּ"ל צַדִּיק אִיהוּ, אֲבָל כֹּלָּא חַד, כָּל דָּא צַדִּיק, עִץ דָּא עַמּוּדָא דְאֶמְצָעִיתָא, דְּגוּף וּבְרִית חַשְׁבֵינָן חַד, אֲבָל בְּהַאי קְרָא כָּל עִץ נֶחְמָד לְמַרְאֶה וְטוֹב לְמַאֲכָל דָּא צַדִּיק, לְמַרְאֶה דָא שְׁכִינְתָּא דְאִתְּמַר בָּהּ (במדבר יב ו) בַּמַּרְאָה אֵלָיו אֶתְוַדָּע, וְעִץ הַחַיִּים דָּא עַמּוּדָא דְאֶמְצָעִיתָא, דְאִיהוּ עִץ הַחַיִּים דִּלְעִילָא דְאִתְּמַר בָּהּ (קהלת ז יב) הַחָכְמָה תְּחַיֶּה בְעָלֶיהָ. 

אָמַר לֵיהּ הָא שְׁכִינְתָּא תַּתָּאָה אִיהִי גַן, דְּמִתַּמָּן עִץ הַחַיִּים נָטוּעַ, כְּמָה דְאִתְּמַר (בראשית ב ט) וְעִץ הַחַיִּים בְּתוֹךְ הַגָּן, מַאי מִן הָאֲדָמָה, אֶלָּא דָא שְׁכִינְתָּא עִלָּאָה, דְמִינָהּ אִתְנַטַּע כָּל עִץ דְּאִיהוּ צַדִּיק, כָּ"ל אִיהוּ מִסִּטְרָא דְמִ"י, דְהָכִי סְלִיק לְחֻשְׁבַּן כָּ"ל מִ"י, וּבְגִינָהּ אִתְּמַר (איוב לח כט) מִבֶּטֶן מִי יָצָא הַקָּרַח וְגוֹמֵר, דְּאִיהוּ הַקֶּרַח הַנּוֹרָא. 

וְעִץ הַדַּעַת טוֹב וָרָע אִיהוּ לְתַתָּא, עִץ הַדַּעַת טוֹב דָּא מטטרו"ן, וָרָע דָּא סמא"ל וּבְגִין דָּא וְעִץ הַדַּעַת ו' אָתָא לְרִבּוּיָיא, דְאִיהוּ אָתֵי מֵאֲתַר אָחֳרָא, עִץ הַדַּעַת טוֹב וָרָע, וְעוֹד וַיַּצְמַח יהו"ה אלהי"ם מִן הָאֲדָמָה כָּל עִץ, דָּא אִיהוּ צֶמַח צַדִּיק (ירמיה כג ה) וּמִתַּחְתָּיו יִצְמָח (זכריה ו יב), תָּא חֲזִי כָּל מָאן דְּנָטִיר בְּרִית, הַהוּא בַר דְּיָהֵיב לֵיהּ קוּדְשָׁא בְּרִיךְ הוּא, עֲלֵיהּ אִתְּמַר (בראשית ב ט) וַיַּצְמַח יהו"ה אלהי"ם כָּל עִץ נֶחְמָד לְמַרְאֶה בְּרָזִין דְּאוֹרַיְיתָא, וְטוֹב לְמַאֲכָל בְּפִקּוּדִין דְּאוֹרַיְיתָא, אֲבָל בְּרָא אָחֳרָא דְלָא אִתְעֲבִיד בִּדְחִילוּ וּרְחִימוּ דְקוּדְשָׁא בְּרִיךְ הוּא, מַה כְּתִיב בֵּיהּ (שם) וְעִץ הַדַּעַת טוֹב וָרָע, וְדָא עִרְבוּבְיָא דְטוֹב וָרָע, מְעוּרָב מִמַּצָּה וּשְׂאוֹר. 

וּבְגִין דָּא מַנִּי קוּדְשָׁא בְּרִיךְ הוּא לְיִשְׂרָאֵל לְנַטְרָא גַרְמֵיהּ בְּפִרְיָה וְרִבְיָה, הָדָא הוּא דִכְתִיב (שם יז) וּמֵעִץ הַדַּעַת טוֹב וָרָע לֹא תֹאכַל מִמֶּנּוּ, טוֹב מִסִּטְרָא דְדַם טָהוֹר, וָרָע מִסִּטְרָא דְדַם נִדּוֹת, דְּהָאי בַּר גָּרים אִבּוּדָא דִתְרֵין עָלְמִין, הֲדָא הוּא דִכְתִיב (שם) כִּי בְּיוֹם אֲכָלְךָ מִמֶּנּוּ מוֹת תָּמוּת, מוֹת בְּעָלְמָא דֵין, תָּמוּת בְּעָלְמָא דְאָתֵי. 

בְּרֵאשִׁית בָּרָא אלהי"ם, אֶת הַשָּׁמַיִם עִץ הַחַיִּים, וְאֶת הָאָרֶץ כָּל עִץ נֶחְמָד לְמַרְאֶה, וְהָאָרֶץ הָיְתָה תֹהוּ וָבֹהוּ דָּא עִץ הַדַּעַת טוֹב וָרָע, וְדָא רָזָא תֹהוּ עֹמֶק רָע, בֹּהוּ עֹמֶק טוֹב, וְדָא עִץ הַדַּעַת טוֹב וָרָע, כִּי שָׁם בָּלַל יהו"ה שְׂפַת כָּל הָאָרֶץ (שם יא ט), וּמֵהָכָא נָפַק כָּל עִרְבוּבְיָא דְטוֹב וָרָע, דְּאִיהוּ רָזָא דְצַדִּיק וְרַע לוֹ רָשָׁע וְטוֹב לוֹ. 


Daf 88a

 בְּרֵאשִׁית בָּרָא בַּיִ"ת רֹא"שׁ, וְאִינוּן אַבָּא וְאִימָּא, בָּרָא תַּרְגּוּם בְּרָא. אִיהִי עַמּוּדָא דְאֶמְצָעִיתָא, וַעֲלֵיהּ אִתְּמַר (בראשית ב י) וְנָהָר יוֹצֵא מֵעִדֶן, אִית עִדֶן וְאִית עִדֶן, הֲדָא הוּא דִכְתִיב (תהלים לו ט) וְנַחַל עֲדָנֶיךָ תַשְׁקֵם, עֲדָנֶיךָ וַדַּאי, דָּא עִדֶן עִלָּאָה כֶּתֶר עִלָּאָה, עִדֶן דִּלְתַתָּא דָא י', וְאִית עִדֶן דִּלְתַתָּא וְדָא אִימָּא עִלָּאָה דְאִיהִי ד', אִיהִי עִדֶן לְגַבֵּי נָהָר דִּלְתַתָּא מִינָהּ, הֲדָא הוּא דִכְתִיב וְנָהָר יוֹצֵא מֵעִדֶן לְהַשְׁקוֹת אֶת הַגָּן. 

תָּא חֲזִי כַּמָּה נְהָרוֹת אִינוּן מְשַׁנְּיָין דָּא מִן דָּא, אִית נָהָר וְאִית נָהָר, אִית נָהָר מִנְּהוֹרָא דִלְעִילָא דְאִתְקְרֵי נַהֲרָא דְמַיָּא דְאוֹרַיְיתָא, דְאִתְּמַר בָּהּ (משלי יג יד) תּוֹרַת חָכָם מְקוֹר חַיִּים, וְאִית נָהָר דְּאִתְקְרֵי נָהָר פְּלָגָיו, דְּכַמָּה פַּלְגִין עֲמִיקִין תַּלְיָין מִנֵּיהּ, דְּאִתְּמַר בְּהוֹן (שם כא א) פַּלְגֵי מַיִם לֶב מֶלֶךְ וְגוֹמֵר, וְאִית נָהָר דְּאִתְקְרֵי נַחַל קְדוּמִים, דְּאִתְמַשַּׁךְ מֵעִלָּאִין, וּמִנֵּיהּ תַּלְיָין שִׁבְעָה נְהָרוֹת, דְּאִתְּמַר בְּהוֹן (תהלים צח ח) נְהָרוֹת יִמְחֲאוּ כָף יַחַד הָרִים יְרַנֵּנוּ, וְאִית נָהָר דְּאִתְקְרֵי נְהַר דִּינוּר מִסִּטְרָא דִשְׂמָאלָא, דְאִתְּמַר בֵּיהּ (דניאל ז י) נְהַר דִּינוּר נָגֵיד וְנָפֵיק מִן וְגוֹמֵר, וְנָהָר בְּכָל אֲתַר אִיהוּ ו', מִסִּטְרָא דְאַבָּא וְאִימָּא אִתְקְרֵי נַחַל קְדוּמִים, וּמִסִּטְרָא דְעִדֶן עִלָּאָה אִתְּמַר בֵּיהּ (תהלים לו ט) וְנַחַל עֲדָנֶיךָ תַשְׁקֵם. 

וּמִסִּטְרָא דִימִינָא אִתְקְרֵי נָהָר פְּלָגָיו, וּמִסִּטְרָא דִשְׂמָאלָא אִתְקְרֵי נְהַר דִּינוּר, וּמִנֵּיהּ תַּלְיָין שִׁתִּין עַנְפִין דְּנוּרָא דְאִתְקְרִיאוּ שִׁשִּׁים גִּבּוֹרִים, וְאִינוּן שִׁתִּין פּוּלְסִין דְּנוּרָא דְמַחְיוּהָ לְמטטרו"ן, וּמִסִּטְרָא דִימִינָא וּשְׂמָאלָא אִתְּמַר בְּכָל נְחָלִין דְּתַלְיָין מִנַּיְיהוּ, נַהֲרֵי נַחֲלֵי דְּבַשׁ וְחֶמְאָה, וְנַחַל עֲדָנֶיךָ דָּא נָהָר דְּנָפִיק מֵעִדֶן, דְּאִתְּמַר בֵּיהּ (בראשית ב י) וְנָהָר יוֹצֵא מֵעִדֶן, וְהַאי אִיהוּ עִדֶן דְּעַיִן לֹא רָאָתָה אלהי"ם וכו' (ישעיה סד ג), סָתִים וְגָנִיז, דְּאִיהוּ כֶתֶר עִלָּאָה, וּמִשָּׁם יִפָּרֵד וְהָיָה לְאַרְבָּעָה רָאשִׁים (א דאיהו ד' אתוון דשם בן ד'), אִלֵּין יהו"ה דְּאִינוּן אַבָּא וְאִימָּא בְרָא וּבְרַתָּא. תָּא חֲזִי קַרְקַפְתָּא דָא אל"ף, כְּגַוְונָא דָא אַרְבַּע סִטְרִין דִּילֵיהּ בְּהוֹן הֲוָה יהו"ה הוּא וּשְׁמֵיהּ חַד, (דברים ד לה) אֵין עוֹד מִלְבַדוֹ בְּלָא פִּרוּד וּבְלָא שִׁתּוּף כְּלָל. 

וְעוֹד וְנָהָר דָּא ו', יוֹצֵא מֵעִדֶן דָּא י', וּמִשָּׁם יִפָּרֵד וְהָיָה לְאַרְבָּעָה רָאשִׁים דָּא ד', (אלין ארבע אתוון). וְעוֹד וְנָהָר יוֹצֵא מֵעִדֶן דָּא אִימָּא עִלָּאָה דְאִיהִי א' תִּנְיָינָא, כְּמָה דְאוּקְמוּהוּ מָארֵי מַתְנִיתִין מַאי אַלֶּ"ף אַלֵּף בִּינָה, וּלְאָן אִתְמַשַּׁךְ בְּגוּפָא, וּמִשָּׁם יִפָּרֵד וְהָיָה לְאַרְבָּעָה רָאשִׁים אִלֵּין תְּרֵין דְּרוֹעִין וּתְרֵין שׁוֹקִין, מָאן גַּן דְּאִתְשַׁקְיָיא מִנֵּיהּ לְתַתָּא דָא שְׁכִינְתָּא, דִתְרֵין גַּנִּין אִינוּן חַד לְעִילָא וְחַד לְתַתָּא, הֲדָא הוּא דִכְתִיב (שיר ח יג) הַיּוֹשֶׁבֶת בַּגַּנִּים וְהָא אוּקְמוּהָ. 

וְאִית נָהָר לְתַתָּא דְּאִיהוּ מטטרו"ן, דְּאִתְפָּרַשׁ לְאַרְבַּע סִטְרִין דְּאִינוּן מִיכָאֵ"ל גַּבְרִיאֵ"ל נוּרִיאֵ"ל רְפָאֵ"ל, שֵׁם הָאֶחָד פִּישׁוֹן הוּא הַסֹּבֵב אֵת כָּל אֶרֶץ הַחֲוִילָה אֲשֶׁר שָׁם הַזָּהָב (בראשית ב יא), וְזָהָב אִיהוּ לַצָּפוֹן, הֲדָא הוּא דִכְתִיב (איוב לז כב) מִצָּפוֹן זָהָב יֶאֱתָה, וְרָזָא דְמִלָּה הוֹלֵךְ אֶל צָפוֹן דָּא גַבְרִיאֵ"ל, וּלְבָתַר הוֹלֵךְ אֶל דָּרוֹם (קהלת א ו) וְדָא גִּיחוֹן דְּתַמָּן מִיכָאֵ"ל, הִפּוּכָא מִלְּעִילָא, דְאָמַר קְרָא עֲלֵיהּ הוֹלֵךְ אֶל דָּרוֹם בְּקַדְמֵיתָא, וּלְבָתַר סוֹבֵב אֶל צָפוֹן, סוֹבֵב סוֹבֵב לִתְרֵין סִטְרִין דְּאִינוּן מִזְרָח וּמַעֲרָב, דְּאִינוּן חִדֶּקֶל וּפְרָת, דְּתַמָּן אוּרִיאֵ"ל רְפָאֵ"ל. 

פִּישׁוֹן לָקֳבֵל אוֹרַיְיתָא דִבְעַל פֶּה, וּמִתַּמָּן פִּישׁוֹן, פִּי שׁוֹנֶה הֲלָכוֹת, גִּ"יחוֹ"ן ג' גּ"וֹמֵל חֶסֶד, וְתַמָּן חֵיוָון דְּאִתְקְרִיאוּ חַיּוֹת הַקֹּדֶשׁ מִסִּטְרָא דְאַרְיֵה מִסִּטְרָא דִימִינָא, מִסִּטְרָא דִשְׂמָאלָא נָחָשׁ, דְּאִתְּמַר בֵּיהּ (ויקרא יא מב) כָּל הוֹלֵךְ עַל גָּחוֹן, לְאַעֲנָשָׁא בֵיהּ לְמָאן דְּאַעֲבַר עַל אוֹרַיְיתָא דְאִתְיְהִיבַת מִימִינָא, פִּישׁוֹן  


Daf 88b

 תַּמָּן שְׁפִיפוֹן, לְאַעֲנָשָׁא לְמָאן דְּאַעֲבַר עַל אוֹרַיְיתָא דִבְעַל פֶּה, חִדֶּקֶל חַ"ד קַ"ל, דָּא חֲרִיפָא בְּלִישָׁנֵיהּ וְחַד מִסִּטְרָא דִימִינָא, קַ"ל מִסִּטְרָא דִשְׂמָאלָא, לְאוֹלָפָא תַּרְוַיְיהוּ, חַ"ד בְּשִׁנַּיִם, וְקַ"ל בְּשִׂפְוָון, וּבְגִין דָּא פִּישׁוֹן פִּי שׁוֹנֶה הֲלָכוֹת, גִּיחוֹן גַּיחוֹן הַהוּא דְאִתְּמַר בֵּיהּ (דברים לד ו) וַיִּקְבּוֹר אותו בגי, תמן שריא לסטרא דימינא, פרת כליל כלהו, האי פריה ורביה, עליה אתמר (תהלים סח יד) אם תשכבון בין שפתים, אם ודאי למעבד תמן פריה ורביה.

 ובאלין ארבעה עאלו לפרדס אלין ארבעה, אלין דעאלו בקליפין חד הציץ ומת, חד הציץ ונפגע, וחד אשתמד (נ"א נפק לתרבות רעה), רביעאה דעאל במוחא דאגוזא עאל בשלם ונפק בשלם, האי דאתמר ביה הציץ ונפגע, עאל בענג ולא עאל ביה כדקא יאות, אתהפך ליה לנגע, ודא נהר דיוצא מעדן, דאיהו סימן ענ"ג ע'דן נ'הר ג'ן, הכא אסור והתר טומאה וטהרה כשר ופסול.

 ויקח יהו"ה אלהי"ם את האדם ויניחהו בגן עדן לעבדה ולשמרה (בראשית ב טו), תא חזי קודשא בריך הוא אוליף לאדם אורייתא, הדא הוא דכתיב (איוב כח כז) אז ראה ויספרה הכינה וגם חקרה ויאמר לאדם, ודא איהו ויניחהו בגן עדן, דא גן דאורייתא, לעבדה בפקודין דאורייתא דעשה דאיהו זכור דכר, ולשמרה בפקודין דלא תעשה דאיהו שמור נוקבא, את האדם דהוה בדיוקנא דאורייתא, דא"ת לרבות אורייתא דאתיהיבת לאדם מא' ועד ת', דאתיהיבת מימינא וּמִשְּׂמָאלָא, דְתַמָּן פִּקּוּדִין דַּעֲשֵׂה וְלֹא תַעֲשֶׂה, פִּקּוּדִין דַּעֲשֵׂה מִימִינָא לָקֳבֵל ו"ה זִכְרִ"י וְדָא זִכְרוֹנוֹת, פִּקּוּדִין דְּלֹא תַעֲשֶׂה מִשְּׂמָאלָא לָקֳבֵל י"ה שְׁמִ"י, עַמּוּדָא דְאֶמְצָעִיתָא כְּלִיל תַּרְוַיְיהוּ יהו"ה שְׁמֵיהּ, וְאִיהוּ קוֹל הַשּׁוֹפָר מִסִּטְרָא דְאִימָּא עִלָּאָה דְאִיהִי שׁוֹפָר, תְּקִיעָה אִיהִי מִסִּטְרָא דִימִינָא, וּשְׁבָרִים מִסִּטְרָא דִשְׂמָאלָא, שַׁלְשֶׁלֶ"ת דְּאִיהִי תְּרוּעָה מִסִּטְרָא דְתַרְוַיְיהוּ. 

בְּרֵאשִׁית (בר"א שי"ת) בָּרָא אלהי"ם, הַאי אלהי"ם אִיהִי אִימָּא עִלָּאָה, דִּרְכִיבַת וּסְלִיקַת בִּתְרוּעָה (דאיהי ראש השנה הדא הוא דכתיב (תהלים מז ו) עלה אלהי"ם בתרועה), דְּאִתְּמַר בֵּיהּ (במדבר כג כא) לֹא הִבִּיט אָוְן בְּיַעֲקֹב וְלֹא רָאָה עָמָל בְּיִשְׂרָאֵל יהו"ה אֱלֹהָי"ו עִמּוֹ וּתְרוּעַת מֶלֶךְ בּוֹ, הֲרֵי לָךְ דִּתְרוּעָה אִיהִי בְּיַעֲקֹב, וְאִתְּמַר בֵּיהּ עָלָה אלהי"ם בִּתְרוּעָה, יהו"ה בְּקוֹל שׁוֹפָר סָלִיק. תִּקְעוּ בַחֹדֶשׁ שׁוֹפָר (תהלים פא ד) דָּא תְקִיעָה, וְדָא יַרְחָא דְסִיהֲרָא אִתְכַּסְיָיא, מַלְכִיּוֹת מִסִּטְרָא דְמַלְכוּת דְּאִיהוּ זֶה שְּׁמִי (שמות ג טו), דְתַמָּן קוּדְשָׁא בְּרִיךְ הוּא אִשְׁתְּמוֹדָע לְמֶלֶךְ עַל כָּל הָאָרֶץ, וּבָהּ אִיהוּ הַמֶּלֶךְ הַקָּדוֹשׁ הַמֶּלֶךְ הַמִּשְׁפָּט מִסִּטְרָא דִשְׂמָאלָא, מֶלֶךְ עַל כָּל הָאָרֶץ אלהי"ם, וְדָא לִבָּא לִשְׂמָאלָא מַלְכוּת, זִכְרוֹנוֹת זָכוֹר לַזָּכָר וְדָא מוֹחָא לִימִינָא וְתַמָּן זִכְרוֹנוֹת, שׁוֹפָרוֹת דָּא קָנָה דְאִיהוּ שׁוֹפָר, וּמִתַּמָּן נָפִיק קוֹל הַשּׁוֹפָר דְּאִיהוּ עַמּוּדָא דְאֶמְצָעִיתָא, וְאִיהוּ יהו"ה, בְּמוֹחָא בְּלִבָּא בְגוּפָא. 

וְאוּקְמוּהוּ מָארֵי מַתְנִיתִין, דְּלֵית פּוֹחֲתִין בֵּיהּ מֵעֲשָׂרָה מַלְכִיּוֹת וּמֵעֲשָׂרָה זִכְרוֹנוֹת וּמֵעֲשָׂרָה שׁוֹפָרוֹת, דָּא יו"ד ה"א וא"ו ה"א (נ"א יו"ד ה"י וא"ו ה"י), מַלְכִיּוֹת וְתִמְלוֹךְ אַתָּה הוּא יהו"ה אלהינ"ו, זִכְרוֹנוֹת אַתָּה זוֹכֵר זָכְרֵנוּ לְחַיִּים, שׁוֹפָרוֹת תְּקַע בְּשׁוֹפָר גָּדוֹל. 

וְעוֹד תִּקְעוּ בַחֹדֶשׁ שׁוֹפָר בַּכֶּסֶה לְיוֹם חַגֵּנוּ, מַאי בַּכֶּסֶה דָא שְׁכִינְתָּא תַּתָּאָה, וּבָהּ כָּתְבֵנוּ לְחַיִּים, דְּאִיהִי כְּתִיבָה מִסִּטְרָא דִימִינָא וּמִסִּטְרָא דִשְׂמָאלָא, וּבְגִין דְּאִתְאַחַד בֵּיהּ אַדְכִּיר תְּרֵין זִמְנִין כְּתִיבָה (נ"א דאיהו יד עלאה יד תתאה), (נ"א אמא תתאה מסטרא דשמאלא איהי) בַּכֶּסֶה בְּהַהוּא דְאִתְּמַר בֵּיהּ בַּמְּכוּסֶה מִמָּךְ אַל תַּחְקוֹר, כָּתְבֵנוּ לְחַיִּים אִיהוּ בַּקְּרָא דָא (שמות לב) וְהַלֻּחוֹת מַעֲשֵׂה אלהי"ם הֵמָּה וְהַמִּכְתָּב מִכְתַּב אלהי"ם הוּא חָרוּת עַל הַלֻּחֹת (שמות לב טז), מַאי חָרוּת דָּא ה', דְּאִתְּמַר בָּהּ (ויקרא כה י) וּקְרָאתֶם דְּרוֹר בָּאָרֶץ, דְּרוֹר אִיהִי חֵרוּת, וְ"הַלֻּחוֹ"ת אִינוּן ו"ה בְּרָא וּבְרַתָּא, וְאִינוּן מַעֲשֵׂה אלהי"ם דְּאִיהִי אִימָּא עִלָּאָה, מַעֲשֶׂה אִיהוּ בִּתְרֵין יְדִין דְּתַמָּן עֲשִׂיָּה, וּמִכְתַּב אלהי"ם בִּתְרֵין יְדַיִן  


Daf 89a

 דְּתַמָּן כְּתִיבָה, וְאִיהִי חָרוּת עַל הַלֻּחֹת, יָד כּוֹתֶבֶת וְיָד חוֹתֶמֶת, וְאִיהִי חַד יָד הַגְּדוֹלָה דְאִתְּמַר בָּהּ (שמות יד לא) וַיַּרְא יִשְׂרָאֵל אֶת הַיָּד הַגְּדוֹלָה, וְתִנְיָינָא יָד הַחֲזָקָה הֲדָא הוּא דִכְתִיב (דברים ד לד) וּבְיָד חֲזָקָה וכו', וְרָזָא דְמִלָּה יהו"ה אלהינ"ו יהו"ה יָ"ד הַגְּדוֹלָה. כוז"ו במוכס"ז כוז"ו יָ"ד הַחֲזָקָה, וְאִינוּן, יָד עִלָּאָה מִסִּטְרָא דִימִינָא, יָד תַּתָּאָה מִסִּטְרָא דִשְׂמָאלָא, וְכֹלָּא כ"ח פִּרְקִין, דְּאִתְּמַר בְּהוֹן (במדבר יד יז) וְעַתָּה יִגְדַּל נָא כֹּחַ אדנ"י, וְדָא כֹּחַ מַעֲשָׂיו הִגִּיד לְעַמּוֹ (תהלים קיא ו), כֹּחַ מַעֲשֵׂה בְּרֵאשִׁית. 

וְעוֹד אִית יָ"ד דְּאִתְקְרֵי יָד רָמָה, וְדָא יהו"ה יו"ד ה"א וא"ו ה"א, וְאִית יָד תִּנְיָינָא לְקַבָּלָה וְדָא אהי"ה אל"ף ה"א יו"ד ה"א, וְדָא כ"ח, בְּזִמְנָא דְחָאבוּ יִשְׂרָאֵל אִסְתַּלַּק הַאי כֹּחַ מִנַּיְיהוּ וְאִתְּמַר בְּהוֹן (איכה א ו) וַיֵּלְכוּ בְלֹא כֹחַ לִפְנֵי רוֹדֵף. 

וּבְמַלְאָכִים כתב"יאל מְמַנָּא עַל הַכְּתִיבָה, חתמי"אל עַל הַחֲתִימָה, כתבי"אל כְּתָ"ב אֵלִ"י, אֵלִ"י אִיהוּ אֵ"ם בְּחוּשְׁבָּן, זֶה אֵלִי וְאַנְוִהוּ (שמות טו ב), כְּתָב כ' כֶּתֶר ת' תּוֹרָה ב' בְּרָכָה, וְכֹלָּא אִימָּא עִלָּאָה, אִיהִי כֶּתֶר בְּרֹאשׁ כָּל צַדִּיק, וְאִיהִי תּוֹרַת יהו"ה תְּמִימָה (תהלים יט ח), וְאִיהִי בִּרְכַּת יהו"ה הִיא תַּעֲשִׁיר (משלי י כב), חתמי"אל מִסִּטְרָא דְחָכְמָה, וְתַרְוַיְיהוּ חַיִּים, חָכְמָה דִכְתִיב (קהלת ז יב) הַחָכְמָה תְּחַיֶּה בְעָלֶיהָ, אִימָּא עִלָּאָה עֵץ חַיִּים הִיא לַמַּחֲזִיקִים בָּהּ (משלי ג יח), וְתַרְוַיְיהוּ לִימִינָא וּשְׂמָאלָא. 

תְּלַת אֶצְבָּעִין מִתְיַיחֲדִין בְּקוֹלְמוֹס לַכְּתִיבָה, וַעֲלַיְיהוּ אָמַר בֶּן זוֹמָא, אֵין בֵּין מַיִם הָעֶלְיוֹנִים לְמַיִם הַתַּחְתּוֹנִים, אֶלָּא כְשָׁלֹשׁ אֶצְבָּעוֹת, וּתְרֵין אֶצְבְּעָאן אִינוּן דְּסָמְכִין לוֹן, וְאִינוּן כִּתְרֵי גְלִימֵי דִסְחִיפֵי אַהֲדָדֵי, רזי"אל אִיהוּ אוּרִיאֵ"ל, וַעֲלֵיהּ אִתְּמַר (שמות ג טו) וְזֶה זִכְרִ"י עִם ו"ה רְמַ"ח, וְדָא רזיא"ל, שְׁמִי עִם י"ה שְׁסָ"ה ש מועא"ל מ טטרו"ן י הוא"ל רָאשֵׁי תֵּיבִין שְׁמִי, חסדיא"ל מִסִּטְרָא דְחֶסֶד, גַּבְרִיאֵ"ל מִסִּטְרָא דִגְבוּרָה, אוּרִיאֵ"ל מִסִּטְרָא דְעַמּוּדָא דְאֶמְצָעִיתָא, בְּכָל סִטְרָא אֵלִי אִיהוּ מִסִּטְרָא דְאֵם, וְאִינוּן אֵלִ"י א' כֶּתֶר י' חָכְמָה ה' אִימָּא עִלָּאָה, דְאִיהִי מִגְדַּל עוֹז שֵׁם יהו"ה (משלי יח י). 

וְעוֹד אָמַר הַהוּא סָבָא רַבִּי רַבִּי, וְהַמִּכְתָּב מִכְתַּב אלהי"ם הוּא (שמות לב טז), תְּרֵין יְדַיִן כּוֹתְבוֹת מִימִינָא וּמִשְּׂמָאלָא, אֲבָל חָרוּת עַל הַלּוּחוֹת עַמּוּדָא דְאֶמְצָעִיתָא, (נ"א בן י"ה איהו ודאי), כַּמָּה מַלְאָכַיָּא סַפְרַיָּא אִית לְעֵילָא דְכָתְבִין זַכְוָון דְּיִשְׂרָאֵל, וְכַמָּה מַלְאָכַיָּא דְחוֹתָמָא דְמַלְכָּא בִּידֵיהוֹן דְּחָתְמִין זַכְוָון דְּיִשְׂרָאֵל, וְכַמָּה מַלְאָכַיָּא אִינוּן שָׁקְלִין קַלִּין וַחֲמוּרִין דְּאוֹרַיְיתָא, הֲדָא הוּא דִכְתִיב (ישעיה לג יח) אַיֵּה סוֹפֵר אַיֵּה שׁוֹקֵל, וְכַד אִיהוּ חָתִים בְּטַבַּעַת הַמֶּלֶךְ דְּאִיהוּ ו' (נ"א י') אֵין לְהָשִׁיב, חוֹתָם אִיהוּ ו' חוֹתָם אֶמֶת, יָד כּוֹתֵב וְיָד חוֹתֵם ה' תַּתָּאָה כּוֹתֵב ה' עִלָּאָה חוֹתֵם, דְּאִינוּן ה' אֶצְבְּעָאן דְּיָד יְמִינָא וְה' אֶצְבְּעָאן דְּיָד שְׂמָאלָא, ה' תַּתָּאָה כּוֹתֵב בְּאָת ו' דְּאִיהוּ קוֹלְמוֹס, קָנֶה דִדְרוֹעָא ה' עִלָּאָה חוֹתָם בְּאָת י' דְּאִיהוּ כַּף הַיָּד. 

שֵׁ"ם הַדּוֹרֵ"שׁ אִיהוּ צַדִּיק, עֲלֵיהּ אִתְּמַר (ישעיה נ ד) יהו"ה אלהי"ם נָתַן לִי לְשׁוֹן לִמּוּדִים, וְדָא (ז') יו"ד זְעִירָא, לָדַעַת לָעוּת אֶת יָעִף דָּבָר (שם), אִינוּן ה"ה, דִּבְהוֹן וְעוֹף יְעוֹפֵף עַל הָאָרֶץ (בראשית א כ), וּנְקוּדָה דְשֵׁם הַכּוֹתֵב, וְהַמִּכְתָּב מִכְתַּב אלהי"ם הוּא דָא יְהִוֶהוּ, שֵׁ"ם הַדּוֹרֵ"שׁ, יהו"ה אלהי"ם נָתַן לִי לְשׁוֹן לִמּוּדִים, לָדַעַת לָעוּת אֶת יָעִף דָּבָר וְדָא יָהָוְהָ, יְדִיעַת קוּדְשָׁא בְּרִיךְ הוּא בִּשְׁכִינְתֵּיהּ, בְּהַאי נְקוּדָה יִתְהַלֵּל הַמִּתְהַלֵּל הַשְׂכֵּל וְיָדוֹעַ (ירמיה ט כג), וְדָא יִהַהַוְ. 

כָּל אִלֵּין נְקוּדִין צָרִיךְ לְנַקְדָא לוֹן מִקְּרָאִין דְּאוֹרַיְיתָא, כְּמָה דְאִינוּן כְּתִיבִין בְּאֹרַח קְשׁוֹט, וְכָל הֲוַיָּ"ה אִית לָהּ מְשַׁמְּשָׁא דְרָכִיב עֲלֵיהּ, וְאִיהִי מֶרְכָּבָה לֵיהּ, וְהַהִיא הֲוַיָּ"ה אִית לָהּ מַנְהִיגָא דְשַׁלִּיט עֲלֵיהּ, כְּגוֹן דְּכוּרָא עַל נוּקְבָא, וְלֵית רְשׁוּ לְנוּקְבָא וְלָא לִשְׁלוּחָא דִילָהּ לְמֶעֱבַד מִדָּעַם בְּלָא רְשׁוּת בַּעִִלָהּ, דְּכָל מָאן דִּמְקַבֵּל  


Daf 89b

 אִיהִי נוּקְבָא, מֵאֲתַר דְּאִיהוּ מְקַבֵּל, וְרָזָא דְמִלָּה (קהלת ה ז) כִּי גָבוֹהַּ מֵעַל גָּבוֹהַּ שׁוֹמֵר, וּכְגַוְונָא דָא שְׁלִיחָא לְעִילָא מטטרו"ן, וְכַמָּה מְמַנָּן דִּתְּחוֹת יְדֵיהּ דְּאִינוּן שְׁלִיחָן דִּשְׁכִינְתָּא, וּשְׁכִינְתָּא אִיהִי נוּקְבָא, לֵית לָהּ רְשׁוּ לְאַזְלָא לְשׁוּם אֲתַר בְּלָא רְשׁוּ בַּעִִלָהּ, וְרָזָא דְמִלָּה וְיִקְחוּ לִי תְּרוּמָה (שמות כה ב), אִם אַתּוּן בְּעִיתוּן דְּשַׁרְיָא שְׁכִנְתִּי בֵינֵיכוֹן, וְיִקְחוּ לִי, נְסִיבוּ מִנִּי רְשׁוּ בְּקַדְמֵיתָא לְאִתְגַּלְיָא. 

בְּרֵאשִׁית בָּרָא אלהי"ם, אלהי"ם הָא אוּקְמוּהָ תַּמָּן דְּחִילוּ מִסִּטְרָא דְאָת ה' (נ"א ה"י), דְּאִיהִי לִשְׂמָאלָא, דְּאַף עַל גַּב דְּאָת י' אִיהוּ רַחֲמֵי, בַּאֲתַר דְּשַׁלְטָא ה' עֲלָהּ נוּקְבָא אִתְקְרִיאַת, כְּגַוְונָא דָא ה"י, וְרָזָא דָא אִתְגַּלְיָיא (בי"ה ה"א וא"ו ה"א) יו"ד ה"י וא"ו ה"י (ס"א ביו"ד ה"א וא"ו ה"א) דְּלֵית בִּרְיָה בְלָא דְכַר וְנוּקְבָא, דִּתְרֵין שׁוּתָּפִין אִינוּן בִּבְרָא וּבְרַתָּא, אַבָּא וְאִימָּא, חַד יָהֵיב טִפָּה דְכוּרָא וְחַד נוּקְבָא, וְכַד שַׁלִּיט דְּכוּרָא עַל נוּקְבָא אִיהוּ דְכַר, וְכַד שַׁלִּיט נוּקְבָא עַל דְּכוּרָא אִיהוּ נוּקְבָא, וְהָא אוּקְמוּהוּ בְּרָזָא דְאִשָּׁה כִּי תַזְרִיעַ וְיָלְדָה זָכָר (ויקרא יב ב). 

וְרָזָא עִלָּאָה הָכָא, לְזִמְנִין אִזְדַּרִיקוּ תְּרֵין טִפִּין, לְזִמְנִין תְּלַת, לְזִמְנִין אַרְבַּע, לְזִמְנִין ה', לְזִמְנִין ו', לְזִמְנִין ז', וְדָא רָזָא דִסְלִיקוּ לְמִטָּה תְּרֵין וְנָחְתוּ שִׁבְעָה, תְּרֵין טִפִּין אִינוּן לְזִמְנִין צֵרִ"י וּלְזִמְנִין שְׁבָ"א, תְּלַת לְזִמְנִין אִינוּן סֶגוֹ"ל וּלְזִמְנִין שׁוּרֵ"ק, לְזִמְנִין שֶׁבַע כְּגַוְונָא דָא ז' מִן זֶרַע, וּתְלַת טִפִּין צְרִיכִין נְטִירוּ מִן כָּבֵ"ד טְחוֹ"ל מָרָ"ה, דְאִתְּמַר בְּהוֹן (בראשית ב טז) וַיְצַו יהו"ה אלהי"ם עַל הָאָדָם, וְאוּקְמוּהוּ לֵית צַו אֶלָּא עֲבוֹדָה זָרָה, וְדָא כָבֵד, דְּאִתְּמַר בָּהּ כָּל הַכּוֹעִס כְּאִלּוּ עוֹבֵד עֲבוֹדָה זָרָה, וּבְגִין דָּא לָא צָרִיךְ לְאַרָקָא טִפִּין אֶלָּא בִרְחִימוּ, וְלָא בְכַעִִסָא וּבִקְטָטָה, וְכַד זָרִיק בַּר נַשׁ אִלֵּין תְּלַת טִפִּין בִּרְחִימוּ אִתְקְרִיאוּ סֶגוֹלְתָּ"א, וְרָזָא דְמִלָּה זַרְקָ"א מַקַּ"ף שׁוֹפָר הוֹלֵךְ סֶגוֹלְ"תָּא. עַל הָאָדָם דָּא שְׁפִיכוּת דָּמִים, הֲדָא הוּא דִכְתִיב (שם ט ו) בָּאָדָם דָּמוֹ יִשָּׁפֵךְ, דָּא אִתְעָרוּתָא דְטִפָּה דְנוּקְבָא דְאִיהִי מִלֵּיחָה סוּמָקָא, וְאִי אִיהִי סֶגוֹ"ל נְקוּדָה לְתַתָּא אִיהִי נוּקְבָא, נְקוּדָה דִלְעִילָא דְכַר, וְכַד זָרִיק לָהּ בְּמָרָ"ה דְאִיהִי גֵיהִנָּם קְטִילַת (לה). 

לֵאמֹר (בראשית ב טז) דָּא גִלּוּי עֲרָיוֹת, וְדָא טְחוֹ"ל, מָאן דְּזָרִיק טִפָּה בְּאִתְּתֵיהּ בַּעֲצִיבוּ וּבִקְטָטָה, אִתְגְּלִיאַת בֵּיהּ עִִרְיָיתָא, וּבְגִין דָּא עִִרְוַת אָבִיךָ וְעִִרְוַת אִמְּךָ לֹא תְגַלֵּה (ויקרא יח ז), אִיהִי טְחוֹל לִילִית, מָרָה אוּכְמָא עִִרְוָה דְכֹלָּא (נ"א דכלה). 

אָמַר רַבִּי אֶלְעָזָר, אַבָּא, שִׁעוּרָא דַעֲרָיוֹת אִינוּן בַּאֲתַר יְדִיעַ אוֹ לָא, אָמַר לֵיהּ בְּרִי, יהו"ה אִיהוּ י' אָב ה' אֵם ו' בֵּן ה' בַּת, ה"ה אִינוּן אִשָּׁה וּבִתָּהּ כַּלָּה וַחֲמוֹתָהּ, כְּפוּם עַנְפִין דְּאִילָנָא הָכִי אִתְקְרִיאוּ, עַנְפִין דְּאִילָנָא מִתְפָּרְשִׁין לְעִילָא בְּאִילָנָא, כְּמָה דְאוּקְמוּהוּ וּפְנֵיהֶם וְכַנְפֵיהֶם פְּרוּדוֹת מִלְמָעִִלָה, וַעֲלֵיהֶן אִתְּמַר (דברים כג א) וְלֹא יְגַלֶּה כְּנַף אָבִיו, וְאִינוּן מִתְיַחֲדִין לְתַתָּא. 

כְּגוֹן לוּלָב דְּאִיהוּ אֲגוּדָה חֲדָא לְתַתָּא בְכָל אִלֵּין מִינִין דַּהֲדַס וַעֲרָבָה, דְאִינוּן תְּלַת הֲדַסִּין, וּתְרֵין עֲרָבוֹת, וְאִיהוּ בְּפִרוּדָא לְעִילָא, דְּעַנְפִין מִתְפָּרְדִין לִימִינָא וּשְׂמָאלָא, וּבְגִין דָּא נִפְרְצוּ עַלָּיו פָּסוּל, נִפְרְדוּ עַלָּיו כָּשֵׁר, וְהַאי פֶּרֶץ אִיהוּ פָּרוּץ בְּעִִרְוָה דְאִיהוּ בֵין עַנְפָא וְעַנְפָא, וּבְגִין דָּא אִתְּמַר תַּמָּן (ויקרא יח ז) לֹא תִקְרְבוּ לְגַלּוֹת עִִרְוָה, לַאו צָרִיךְ לְקָרְבָא אַתְוָון דְּאִינוּן יהו"ה בַּאֲתַר 


Daf 90a

 דְּעִִרְוָה, וְרָזָא דְעִִרְוָה אִתְרְמִיז בִּתְרֵין (בהדי) אַתְוָון עִ"ר וָ"ה עִ"ר רַ"ע בְּעִינֵי יהו"ה (בראשית לח ז), וְאִלֵּין עַנְפִין (לא) אִתְפָּרְשׁוּ דִיְהֵא עִִרְוָה בֵּינַיְיהוּ, לַאו אִיהוּ אֶלָּא בַּר מֵאַתְרֵיהּ דְּקוּדְשָׁא בְּרִיךְ הוּא דְאִיהוּ אדנ"י, הֲדָא הוּא דִכְתִיב (תהלים ה ה) לֹא יְגוּרְךָ רָע, דְּבִסְפִירָן תִּשְׁכַּח אָב וָאֵם וּבֵן כַּחֲדָא, בְּבִינָ"ה בֶּ"ן י"ה, וְלֵית תַּמָּן עִִרְוָה, וְתִשְׁכַּח לוֹן לְתַתָּא אָח וְאָחוֹת תַּרְוַיְיהוּ בְּיִחוּדָא, אָח אִיהוּ עַמּוּדָא דְאֶמְצָעִיתָא ד' אָחוֹת דִּילֵיהּ, וְתַרְוַיְיהוּ אִינוּן חַד בְּלָא פִרוּדָא, אַף עַל גַּב דְּצַדִּיק אִיהוּ יִחוּדָא דְכֻלְּהוּ. 

אַדְהָכִי הָא אֵלִיָּהוּ קָא אִזְדַּמַּן לֵיהּ לְרַבִּי שִׁמְעוֹן, וְאָמַר לֵיהּ רַבִּי רַבִּי, שִׁעוּרָא דְעִִרְיָין הָכִי אִיהוּ וַדַּאי, בְּכָל סְפִירָן לֵית יִחוּדָא חַד בַּחֲבֶרְתָּה כְּגַוְונָא דִדְכַר וְנוּקְבָא אֶלָּא בַּצַּדִּיק, דְּיִחוּדָא דְתַרְוַיְיהוּ לַאו אִיהוּ בְּכָל אֵבָרִין דִּלְהוֹן אֶלָּא בִּבְרִית מִילָה, בִּשְׁאָר אֵבָרִין קוּרְבָא דְאַחֲוָה אִית תַּמָּן וְלַאו דְּיִחוּדָא, וְדָא אִיהוּ רָזָא דְאִילָנָא דְעַנְפּוֹי מִתְפָּרְשִׁין לְעִילָא בְכָל סִטְרָא, וְרָזָא דְמִלָּה וַתֵּשֶׁב בְּאֵיתָן קַשְׁתּוֹ וַיָּפוֹזּוּ זְרוֹעִי יָדָיו (בראשית מט כד), אֲבָל לְתַתָּא כֻּלְּהוּ אֲגוּדָה אַחַת יִחוּדָא חָדָא, וּבְגִין דָּא לְתַתָּא בַּצַּדִּיק צָרִיךְ לְקָרְבָא אַתְוָון דְּיהו"ה עִם שְׁכִינְתֵּיהּ, דְּאִיהִי קוּרְבָא דִילָהּ קָרְבָּן לַיהו"ה. 

וְהָכִי שְׁכִינְתָּא עִלָּאָה עִם חָכְמָה צָרִיךְ לְקָרְבָא לוֹן בַּצַּדִּיק, וְכָל עַנְפִין תַּמָּן מִתְיַחֲדִין וּמִתְקַשְּׁרִין וּמְשַׁלְּבִין, וּמְקַבְּלִין דָּא מִן דָּא, וְכֹלָּא עַל יְדָא דְצַדִּיק, וּבְלָא צַדִּיק לֵית קוּרְבָא דְיִחוּדָא, אֶלָּא אַחֲוָה, וּבְגִין דָּא חֶסֶד תַּמָּן אִתְקְרֵי ו' אָח וְה' אָחוֹת. מִסִּטְרָא דִימִינָא, וּבְהַאי אֲתַר אִתְּמַר (ויקרא כ יז) וְאִישׁ אֲשֶׁר יִקַּח אֶת אֲחוֹתוֹ בַּת אָבִיו אוֹ בַת אִמּוֹ וְגוֹמֵר חֶסֶד הוּא, וְעִם כָּל דָּא דְחֶסֶד הוּא וְנִכְרְתוּ לְעִינֵי בְּנֵי עַמָּם, מָאן דִּמְחַבֵּר אַתְוָון בַּאֲתַר דְּפִרוּדָא כְּאִלּוּ אַפְרִישׁ בֵּינַיְיהוּ, וּבְגִין דָּא וְנִכְרְתוּ מִדָּה לָקֳבֵל מִדָּה. 

וְהָכִי י"ה בִּימִינָא אִינוּן בְּאַחֲוָה, וְלֵית יִחוּדָא אֶלָּא עַל יְדֵי דְצַדִּיק, וּבְגִין דָּא בְּהַאי אֲתַר לָא תִקְרְבוּ לְגַלּוֹת עִִרְוָה (שם יח ו), וְהָכִי בְּשׁוֹקָא יְמִינָא וּשְׂמָאלָא תַּמָּן אֱלֹהִים אֲחֵרִים, וְלָא צָרִיךְ לְקָרְבָא תַּמָּן אַתְוָון, בְּזִמְנָא דֶאֱלֹהִים אֲחֵרִים תַּמָּן דְּאִינוּן מִסִּטְרָא דַעֲבוֹדָה זָרָה, וְרָזָא דְמִלָּה וַיַּקְרִיבוּ לִפְנֵי יהו"ה אֵשׁ זָרָה (שם י א). 

וְכָל אִינוּן עִִרְיָין אִינוּן סמא"ל וְנָחָשׁ, דְּתָבְעִין לְמֶעֱבַד דִּינִין וּמְגַלִּין לוֹן קֳדָם יהו"ה, וּבְגִין דָּא אִתְקְרִיאוּ עֲרָיוֹת, וְדָא אִיהוּ רָזָא וְסוֹד אַחֵר אַל תְּגָל (משלי כה ט), דְּדָא גְרִים גָּלוּת וְאִתְגְּלֵי בֵּין עַמְמַיָּא, מָאן דְּגָלֵי עִִרְיָתֵיהּ תַּמָּן הָכִי אִיהוּ אִתְגְּלֵי בֵּין עִִרְיָין דְּאִינוּן אֱלֹהִים אֲחֵרִים, וּמָאן דִּמְכַסֵּי עֲלַיְיהוּ הָכִי אִיהוּ אִתְכַּסֵּי בֵּינַיְיהוּ, וּבְגִין דָּא וְלֹא יְגַלֶּה כְּנַף אָבִיו, דָּא שְׁכִינְתָּא דְגָלַת בֵּין עַמְמַיָּא בְּגִין חוֹבָא דָא, כְּמָה דְאַתְּ אָמַר (ישעיה נ א) וּבְפִשְׁעִיכֶם שֻׁלְּחָה אִמְּכֶם. 

וְאַרְבַּע זִמְנִין גָּלַת שְׁכִינְתָּא בְּגָלוּתָא, בְּגִין דְּאַעִילוּ עִִרְוָה בֵּין אַרְבַּע אַתְוָון, וְאַף עַל גַּב דְּאִתְּמַר כָּל אִלֵּין עִִרְיָין בִּסְפִירָן וּבִשְׁמָא דְיהוָֹ"ה, לַאו בְּאַתְרֵיהּ דִּלְעִילָא, אֶלָּא כַּד שְׁכִינְתָּא גָלַת, כָּל סְפִירָן נָחֲתוּ עִמָּהּ, וְלֵית פִּרוּדָא בָהּ וּבֵין עֲשַׂר סְפִירָן, וְכַד נָחְתוּ אִתְלַבְּשׁוּ בְשִׁית יוֹמִין דְחוֹל שִׁית עַנְפִין, חֶסֶד בְּיוֹמָא קַדְמָאָה, גְּבוּרָה בְּיוֹמָא תִנְיָינָא, עַמּוּדָא דְאֶמְצָעִיתָא בְּיוֹמָא תְּלִיתָאָה, תְּלַת סְפִירָן תִּנְיָינִין בִּתְלַת יוֹמִין אָחֳרָנִין, דְּאִינוּן רְבִיעָאָה חֲמִשָּׁאָה וּשְׁתִיתָאָה. 

וַעֲשַׂר אֲמִירָן דָּא י' אַבָּא, חָמֵשׁ אוֹר דָּא ה' אִימָּא, שִׁית זִמְנִין טוֹב ו' דְּאִית בְּשִׁית יוֹמֵי דְחוֹל, ה' דְּהַשִּׁשִּׁי ה' דְיהו"ה, רֹא"שׁ דִּבְּרֵאשִׁי"ת דָּא כֶתֶר רֵישָׁא דְכָל רֵישִׁין. 

וְאַמַּאי אִית פִּרוּדָא, בְגִין דְּלֵית צַדִּיק אוֹת בְּרִית תַּמָּן, וְרָזָא דְמִלָּה אֵין אָדָם צַדִּיק בָּאָרֶץ דְּאִיהוּ אוֹת בְּרִית תַּמָּן, וּבְשַׁבָּת דְּאִיהוּ יוֹמָא שְׁבִיעָאָה תַּמָּן קְרִיבוּ וְיִחוּדָא דִשְׁמָא דְיהו"ה וְכָל סְפִירָן, וּבְגִין דָּא תַלְמִידֵי חֲכָמִים זִוּוּגַיְיהוּ מִלֵּילֵי שַׁבָּת לְלֵילֵי שַׁבָּת, הַאי עִִרְיָין אִינוּן וַדַּאי לְתַתָּא, אֲבָל לְעִילָא  


Daf 90b

 אִתְּמַר (תהלים ה ה) לֹא יְגוּרְךָ רָע, וְצַדִּיק דְּקָרִיב לְאִתְּתֵיהּ בְּיוֹמִין דְּחוֹלָא, הַהוּא בֵּן דְּעָבִיד עֲלֵיהּ אִתְּמַר צַדִּיק וְרַע לוֹ, דְּגָרִים דְּאִתְעֲבִיד קֹדֶשׁ חוֹל דְּאִיהוּ יוֹם הַשְּׁבִיעִי, וּבְהַהוּא זִמְנָא אִיהוּ רָזָא דְצַדִּיק וְרַע לוֹ רָשָׁע וְטוֹב לוֹ, אֲבָל לְעִילָא לֵית עִִרְוָה וְקִצּוּץ וּפִרוּד וּפִרוּץ, וּבְגִין דָּא לְעִילָא (לית לך לידמה ליוצרך, דתימא הכי דלעילא) אִית יִחוּדָא בְּאָח וְאָחוֹת וּבְבֵן וּבְבַת בְּאֵם עִם בֵּן, אִם כֵּן לֵית לָךְ לִידְמֶה לְיוֹצְרָךְ, דְּאַנְתְּ הֲוִית גְּרִים דְּלָא תְהֵא בְּדִיּוֹקְנָא דִילֵיהּ לְעִילָא, כְּמָה דְאַתְּ אָמַר (ישעיה נט ב) כִּי אִם עֲוֹנוֹתֵיכֶם הָיוּ מַבְדִּילִים בֵּינֵיכֶם לְבֵין אלהיכ"ם. 

וְתָא חֲזִי בְּשַׁעִִתָּא דְבָעָא קוּדְשָׁא בְּרִיךְ הוּא לְמִבְרֵי אָדָם, הָכִי הֲוָה בָּעִי לְמֶעֱבַד לֵיהּ כְּגַוְונָא דְּדִיּוֹקְנָא דִילֵיהּ, בְּלָא עִִרְוָה וּבְלָא פֶרֶץ וּפִירוּד, כְּמָה דְאַתְּ אָמַר (בראשית א כו) נַעֲשֶׂה אָדָם בְּצַלְמֵנוּ כִּדְמוּתֵנוּ, לְמֶהֱוִי כָּל סְפִירָן כְּלִילָן בֵּיהּ, בְּלָא פִרוּד וְקִצּוּץ, וּלְאִתְיַחֲדָא בֵּן עִם בַּת דְּאִינוּן אַחִים, דַּעֲלַיְיהוּ אִתְּמַר אַחִים תְּאוֹמִים, הֲדָא הוּא דִכְתִיב (שמות כו כד) וְיִהְיוּ תוֹאֲמִים מִלְּמַטָּה וְיַחְדָּיו יִהְיוּ תַמִּים עַל רֹאשׁוֹ, בְּאָן אֲתַר, אֶל הַטַּבַּעַת (שם), דָּא טַבַּעַת דְּאוֹת בְּרִית מִילָה, דְאִיהוּ שִׁיעוּר לְכָל עִִרְיָין לְתַתָּא, וְשִׁעוּר דְּיִחוּדָא לְעִילָא, וּלְעִילָא אִתְּמַר בֵּיהּ (בראשית ג כב) וְלָקַח גַּם מֵעִץ הַחַיִּים וְאָכַל וָחַי לְעוֹלָם, אֲבָל לְתַתָּא אִתְּמַר בֵּיהּ וּמֵעִץ הַדַּעַת טוֹב וָרָע לֹא תֹאכַל מִמֶּנּוּ, לָא תְעָרֵב בְּיִחוּדָא טוֹב עִם רָע, וְאִם לַאו (שם ב יז) מוֹת תָּמוּת, אִתְּמַר הָכָא מוֹת תָּמוּת וְאִתְּמַר בְּשַׁבָּת (שמות לא יד) מְחַלְלֶיהָ מוֹת יוּמָת. 

וְאָדָם וַדַּאי אִתְעֲבִיד בְּדִיּוֹקְנָא דִלְעִילָא, וְעָבַד תַּמָּן פִּרוּדָא, וְאִתְפָּרֵישׁ מִתַּמָּן, אָמַר לֵיהּ רַבִּי אֶלְעָזָר אַבָּא אֵיךְ אִתְעֲבִיד בְּדִיּוֹקְנָא דִלְעִילָא, דְּהָא שְׁמַעִִנָא כַמָּה דֵעוֹת תַּמָּן, אָמַר לֵיהּ בְּרִי, כַּד אִתְעֲבִיד. כֻּלְּהוּ סְפִירָן אִתְכְּלִילוּ בְּדִיּוֹקְנָא דְנִשְׁמָתֵיהּ, וְנִשְׁמָתֵיהּ הֲוָה מֶרְכָּבָה לוֹן כְּגַוְונָא דְנִשְׁמָתֵיהּ, דַּעֲלָהּ אִתְּמַר (בראשית א כז) וַיִּבְרָא אלהי"ם אֶת הָאָדָם בְּצַלְמוֹ, כְּגַוְונָא דְעִִשֶׂר סְפִירוֹת בְּלִימָה, וְכֻלְּהוּ גַוָּונִין דְּנִשְׁמָתִין הֲווֹ נָהֲרִין בְּנִשְׁמָתֵיהּ, וַהֲווֹ נְהִירִין עַל אַנְפּוֹי, וּמִנֵּיהּ הֲווֹ מִזְדַעִִזְעִין עִלָּאִין וְתַתָּאִין, וַהֲווֹ סָגְדִין לֵיהּ בְּגִין אִלֵּין נְהוֹרִין דַּהֲווֹ נְהִירִין בֵּיהּ, כְּגַוְונָא דְאָדָם דִּלְעִילָא דַּהֲווֹ סָגְדִין לֵיהּ, הָכִי הֲווֹ סָגְדִין לְאָדָם דִּלְתַתָּא, עַד דַּהֲוָה אָמַר אִיהוּ בּוֹאוּ נִשְׁתַּחֲוְה וְנִכְרָעָה נִבְרְכָה לִפְנֵי יהו"ה עוֹשֵׂנוּ (תהלים צה ו), וּבְהַהוּא זִמְנָא הֲוָה אִיהוּ שַׁלִּיט עַל כָּל הֲמוֹנֵי עִילָא וְתַתָּא. 

גַּוָּון אוּכָּם דְּעִינָא וְשַׂעֲרוֹי אוּכְמִין וְכָל גַּוָּונִין אוּכְמִין שַׁפִּירִין, אִתְיְיהִיבָן בֵּיהּ מִסִּטְרָא דְאִימָּא, חִוְורוּ דְעִינָא וְחִוְורוּ דְאַנְפִּין וְחִוְורוּ דְמוֹחָא וְחִוְורוּ דְגָרְמִין, אִתְיְיהִיבַת בֵּיהּ מִסִּטְרָא דְאַבָּא, דְּהָכִי אוּקְמוּהוּ מָארֵי מַתְנִיתִין, דְּלוֹבֶן שֶׁבְּעַיִן וּמוֹחָא וַעֲצָמוֹת אִתְיְיהִיבוּ מֵאַבָּא, וְאוּכְמוּ דְעִינָא וְשַׂעֲרָא אִתְיְיהִיבוּ מֵאִימָּא, וְחִוְורוּ וְאוּכְמוּ תַּרְוַיְיהוּ אִשְׁתַּכְּחוּ מִכִּתְרָא עִלָּאָה, אוּכְמוּ מִלְּבָר וְחִוְורוּ מִלְּגָו, וַעֲלֵיהּ אִתְּמַר (איוב לז כא) וְעַתָּה לֹא רָאוּ אוֹר בָּהִיר הוּא בַּשְּׁחָקִים, וְכָתוּב אַחֵר אוֹמֵר (תהלים יח יב) יָשֶׁת חֹשֶׁךְ סִתְרוֹ. 

וְהָא אוּקְמוּהוּ חַבְרַיָּא, אוּכְמוּ נוּקְבָא לְחִוְורוּ, וְאוֹרַיְיתָא מִתַּמָּן אִיהִי חִוְורוּ מִלְּגָאו אוּכְמוּ מִלְּבָר, וּלְעִילָא אַבָּא וְאִימָּא אָמְרוּ עַל עַמּוּדָא דְאֶמְצָעִיתָא וּשְׁכִינְתֵּיהּ נַעֲשֶׂה אָדָם בְּצַלְמֵנוּ כִּדְמוּתֵנוּ (בראשית א כו), עַמּוּדָא דְאֶמְצָעִיתָא בְחִוְורוּ, וּשְׁכִינְתָּא בְאוּכְמוּ, הֲדָא הוּא דִכְתִיב (שיר א ה) שְׁחוֹרָה אֲנִי וְנָאוָה, וְתָא חֲזִי אִימָּא עִלָּאָה הֲוַת אוּכְמָא קֳדָם הַהוּא נְהוֹרָא דִלְגָאו מִינָהּ, אֲבָל כַּד נָחְתָא לְתַתָּא אִתְחֲזִיַית גַּוְונָהָא בְחָמֵשׁ סְפִירָן, דְּאִינוּן ה' עַנְפִין דְּאִילָנָא, דְּרוֹעָא יְמִינָא וּשְׂמָאלָא וְגוּף וּתְרֵין שׁוֹקִין, צַדִּיק נָטִיל כָּל גַּוָּונִין, הֲדָא הוּא דִכְתִיב (בראשית ט טז) וּרְאִיתִיהָ לִזְכּוֹר בְּרִית עוֹלָם, וּרְאִיתִיהָ בְגַוָּונִין נְהִירִין, וְהָכִי שְׁכִינְתָּא תַּתָּאָה אִתְחֲזִיַית בְּחָמֵשׁ גַּוָּונִין מִתַּתָּא לְעִילָא, וְאִלֵּין גַּוָּונִין דְּשִׁית סְפִירָן, וַעֲלַיְיהוּ אִתְּמַר (שמות כה ד) וּתְכֵלֶת וְאַרְגָּמָן וְתוֹלַעַת שָׁנִי  


Daf 91a

 וְשֵׁשׁ וְעִזִּים, וּכְמָה דְּאִתְכְּלִילָן כָּל גַּוָּונִין מֵעִילָא לְתַתָּא בַּצַּדִּיק, הָכִי אִתְכְּלִילָן כָּל גַּוָּונִין מִתַּתָּא לְעִילָא בְּעַמּוּדָא דְאֶמְצָעִיתָא. 

תָּא חֲזִי אַרְבַּע עַנְפִין רַבְרְבִין הֲווֹ בְאִילָנָא, וְאִינוּן הֲווֹ תְרֵין דְּרוֹעִין וּתְרֵין שׁוֹקִין, וְכֻלְּהוּ בְשִׁעוּרָא דְאָת ו' עִלָּאָה, וּבְכָל אַמָּה ה' עַנְפִין זְעִירִין דְּאִינוּן זֶרֶת, דְּאִתְּמַר בֵּיהּ (ישעיה מ ב) וְשָׁמַיִם בַּזֶּרֶת תִּכֵּן, וְאִינוּן שִׁעוּרָא דְה', וְעַל ה' עַנְפִין הֲוָה י' דְּאִיהוּ כַּף הַיָּד, וְדָא אִיבָּא דְאִילָנָא, וְכַמָּה שִׁרְטוּטִין מְרַקְּמָן בְּכַף דְּיָד, דְּאִינוּן גַּוָּונִין שַׁפִּירִין דְּאִיבָּא, דִּבְהוֹן אִתְפַּתְּחַת שׁוֹשַׁנָּה דְאִתְעֲבִידַת מִינָהּ אִיבָּא, וְאִינוּן כַּפְתּוֹר וָפֶרַח, לְשֵׁשֶׁת הַקָּנִים הַיּוֹצְאִים מִן הַמְּנוֹרָה (שמות כה לג), וְאִלֵּין תְּלַת גָּרְמִין בִּדְרוֹעָא יְמִינָא, וּתְלַת בִּדְרוֹעָא שְׂמָאלָא, מְנַרְתָּא גוּפָא דְאֶמְצָעִיתָא. 

בְּרִי בְכָל אִלֵּין תִּקּוּנִין בָּרָא לְאָדָם וּבַת זוּגֵיהּ, (ואי) וְאִיהוּ עָבַד פִּרוּדָא לְעִילָא בֵּין קוּדְשָׁא בְּרִיךְ הוּא וּשְׁכִינְתֵּיהּ, דְּגָרִים לְסַלְקָא שְׁכִינְתא מִקּוּדְשָׁא בְּרִיךְ הוּא, הָכִי קוּדְשָׁא בְּרִיךְ הוּא סָלִיק מִנֵּיהּ בַּת זוּגֵיהּ, וְאִסְתַּלַּק קוּדְשָׁא בְּרִיךְ הוּא מִנֵּיהּ, דְּבַאֲתַר דְּלָא שַׁרְיָא שְׁכִינְתָּא תַמָּן, קוּדְשָׁא בְּרִיךְ הוּא לָא שַׁרְיָא תַמָּן, וּמְנָלָן דְּאִסְתַּלִּיק בַּת זוּגֵיהּ מִנֵּיהּ, כְּמָה דְאַתְּ אָמַר (בראשית ב יח) וַיֹּאמֶר יהו"ה לֹא טוֹב היוֹת הָאָדָם לְבַדּוֹ, וְדָא גָרִים לְיַעֲקֹב דְּאִתְּמַר בֵּיהּ (שם לב כה) וַיִּוָּתֵר יַעֲקֹב לְבַדּוֹ, וּבְהַהוּא זִמְנָא נָצַח לֵיהּ סמא"ל, וַיִּגַּע בְּכַף יְרֵיכוֹ (שם כו), בְּאָן אֲתַר פָּרַח בְּגִיד הַנָּשֶׁה, דְּפָרַח י' מִגִּיד הַנָּשֶׁה דְאִיהִי י' דְּיַעֲקֹב, וְאִשְׁתָּאַר אִיהוּ עָקֵב, דְאִיהוּ דָשׁ בְּעָקֵב, וְדָא רָזָא וְיָדוֹ אוֹחֶזֶת בַּעֲקֵב עִשָׂו (שם כה כו) (דאיהו דש בעקב בגלותא ובעולא דמלכותא דשבעין אומין דהוא לזנב ולא לראש). 

כְּמָה דְגָרִים אָדָם דִּשְׁכִינְתָּא אִתְפָּרְשַׁת מִקּוּדְשָׁא בְּרִיךְ הוּא, כְּמָה דְאַתְּ אָמַר (ישעיה נ א) וּבְפִשְׁעִיכֶם שֻׁלְּחָה אִמְּכֶם, וְאִשְׁתָּאַר קוּדְשָׁא בְּרִיךְ הוּא יְחִידָאי בְּלָא מַטְרוֹנִיתָא, הֲדָא הוּא דִכְתִיב (ישעיה נז א) הַצַּדִּיק אָבָד, מַאי אָבָד, אָבַד לְמַטְרוֹנִיתָא, וּבְגִין דָּא לֹא טוֹב היוֹת אָדָם לְבַדּוֹ (בראשית ב יח) אֱעִִשֶׂה לּוֹ עִזֶר כְּנֶגְדּוֹ (שם), דָא אָחֳרָא, דְלֵית אִיהִי בַת זוּגֵיהּ, מִסִּטְרָא דְעִץ הַדַּעַת טוֹב וָרָע, בְּאִסּוּר וְהֶיתֵּר טוּמְאָה וְטַהֲרָה כָּשֵׁר וּפָסוּל דַּם טָהוֹר וְדַם נִדָּה, וּבְגִין דָּא אוּקְמוּהוּ זָכָה נַעֲשֶׂה לּוֹ עִזֶר, לֹא זָכָה כְּנֶגְדּוֹ, דְּאִסְתַּלַּק מִנֵּיהּ אִתְּתָא דְאִיהִי עִץ הַחַיִּים, דְּאִתְּמַר בָּהּ (משלי ג יה) עִץ חַיִּים הִיא לַמַּחֲזִיקִים בָּהּ, רְאֵה חַיִּים עִם אִשָּׁה אֲשֶׁר אָהַבְתָּ (קהלת ט ט), דַּעֲלָהּ אִתְּמַר (בראשית ג כב) וְלָקַח גַּם מֵעִץ הַחַיִּים וְאָכַל וָחַי לְעוֹלָם, דְּאִיהוּ הֲוָה חָרוּת עַל הַלּוּחוֹת, חֵירוּ מִמַּלְאַךְ הַמָּוְת, חֵירוּ מִשִּׁעִִבּוּד מַלְכִיּוֹת, חֵירוּ מִכָּל מַרְעִין בִּישִׁין, מֵעֲנִיּוּתָא וְטִפְּשׁוּתָא וְצַעֲרָא וְדוֹחֲקָא וְכַפְנָא, וַעֲלָהּ אִתְּמַר (דברים ח ט) אֶרֶץ אֲשֶׁר לֹא בְמִסְכֵּנוּת תֹּאכַל בָּהּ לֶחֶם וכו'. 

אִסְתַּלַּק מִינֵיהּ, וְאִתְיַיהִב לֵיהּ אָחֳרָא מִסִּטְרָא דְסִיהֲרָא, דְאִתְּמַר בָּהּ (קהלת ג ב) עִת לָלֶדֶת וְעִת לָמוּת וכו', דְּאִיהִי פַלְגוּ דִילָהּ חַיִּים עוּתְרָא, וּפַלְגוּ דִילָהּ מָוְת עֲנִיּוּתָא, כְּגַוְונָא דְלִבָּא דְאִתְּמַר בֵּיהּ (שם י ב) לֵב חָכָם לִימִינוֹ וְלֵב כְּסִיל לִשְׂמֹאלוֹ, תְּרֵין בְּשׁוּתָּפוּ, וּבְגִין דָּא אִם זָכָה עִזֶר בְּמִלּוּיָא דְסִיהֲרָא, וְאִם לָא זָכָה כְּנֶגְדּוֹ בְּחֶסְרוֹנָה דְסִיהֲרָא. 

עֲרָיוֹת מִסִּטְרָא דְי"ה, עִ"ר יָ"ה תֵעוֹר קַשְׁתֶּךָ (חבקוק ג ט), עֲרָיוֹת מִסִּטְרָא דְו"ה לֹא תִקְרְבוּ לְגַלּוֹת עִ"ר וָ"ה (ויקרא יח ו), וְדָא לִילִי"ת דְּאִיהִי עִִרְוַת אִשָּׁה וּבִתָּהּ (שם יז), דְּאִינוּן ה"ה, עִִרְוַת כַּלָּתְךָ (שם טו) דָּא י' זְעִירָא דְאדנ"י, דְּאִיהִי כַּלָּה הָאֲמוּרָה בְּשִׁיר הַשִּׁירִים. תָּא חֲזִי שְׁכִינְתָּא תַּתָּאָה אִתְקְרִיאַת בִּתָּהּ מִסִּטְרָא דְאִימָּא עִלָּאָה, כַּלָּה מִסִּטְרָא דְכָּ"ל כָּ"ל ה', אָחוֹת מִסִּטְרָא דְעַמּוּדָא דְאֶמְצָעִיתָא, שְׁאֵר בְּשָׂרוֹ (שם ו) מִסִּטְרָא דְהַהוּא דְאִתְּמַר בֵּיהּ (בראשית ו ג) בְּשַׁגַּם הוּא בָשָׂר, מִסִּטְרָא דְּדַרְגֵּיהּ. 


Daf 91b

 בְּרֵאשִׁית תְּרֵי שְׁבָ"א, וְאִינוּן תְּרֵין נְקוּדִין תְּרֵי יְצִירוֹת, דְּאִתְּמַר בְּהוֹן (בראשית ב יט) וַיִּיצֶר יהו"ה אלהי"ם מִן הָאֲדָמָה כָּל חַיַּת הַשָּׂדֶה וְאֵת כָּל עוֹף הַשָּׁמַיִם, וַיָּבֵא אֶל הָאָדָם לִרְאוֹת מַה יִּקְרָא לוֹ וכו'. תָּא חֲזִי כַּמָּה נִשְׁמָתִין וְכַמָּה צִיּוּרִין צִיֵּיר קוּדְשָׁא בְּרִיךְ הוּא בְּדִיּוֹקְנָא דְמֶרְכָּבוֹת דִּלְעִילָא, דְאִינוּן חַיּוֹת הַקֹּדֶשׁ, דְּיָרְתִין בְּנֵי נָשָׁא נִשְׁמָתִין מִנַּיְיהוּ, וְאַיְיתֵי קוּדְשָׁא בְּרִיךְ הוּא לְאָדָם בְּגִלְגוּלָא עַל כֻּלְּהוּ, לִרְאוֹת מַה יִּקְרָא לוֹ, וְלָא אַשְׁכַּח עִזֶר בְּהוֹן, הֲדָא הוּא דִכְתִיב (שם יח) וּלְאָדָם לֹא מָצָא עִזֶר כְּנֶגְדּוֹ, וְאִיהוּ קָרָא לוֹן לְכָל חַד שְׁמָהָן כְּפוּם חֵילָא דִלְעִילָא, דְּאִתְּמַר בְּהוֹן (ישעיה מ כו) הַמּוֹצִיא בְמִסְפָּר צְבָאָם לְכֻלָּם בְּשֵׁם יִקְרָא, לְכָל חַיָּה וּמַלְאָךְ וְאוֹפַן קָרָא לוֹן בְּשֵׁם יָדוּעַ, לְכָל חַד עַל מַתְכּוּנְתּוֹ בַּעֲבוֹדָתוֹ וּבְמִשְׁמַרְתּוֹ. 

תָּא חֲזִי אָדָם הֲוָה יָדַע כָּל מַלְאָךְ וְאוֹפַן וְחַיָּה וְשָׂרָף, כָּל חַד דַּהֲוָה מְמַנָּא עַל שְׁלִיחוּתֵיהּ, וַהֲוָה יָדַע כָּל שְׁמָא דְכָל חַד דַּהֲוָה כְּפוּם שְׁלִיחוּתֵיהּ, וְהָכִי הֲוָה קָרֵי לֵיהּ, דְּהָכִי אַשְׁכַּחְנָא בְּסֵפֶר רזיא"ל דְּאִתְיְהֵיב לְאָדָם קַדְמָאָה, דְמטטרו"ן קָרָא לֵיהּ קוּדְשָׁא בְּרִיךְ הוּא שְׁמָהָן סַגִּיאִין, לְזִמְנִין אִתְקְרֵי מיטטו"ר (מי"מטור) בְּזִמְנָא דִמְמַנָּא עַל מִטְרָא וּלְזִמְנִין אִתְקְרֵי פתחו"ן סגרו"ן (אטימו"ן) (נ"א אטמון), אטמו"ן בְּזִמְנָא דְאִיהוּ אוֹטֵם חוֹבִין דְּיִשְׂרָאֵל, סגרו"ן בְּזִמְנָא דְסָגַר תַּרְעִין דִּצְלוֹתָא, פתחו"ן בְּזִמְנָא דְפָתַח תַּרְעָא דִצְלוֹתָא, (פסקו"ן) (נ"א פיסקו"ן) בְּזִמְנָא דְפוֹסֵק הֲלָכוֹת דְּמַתְנִיתִין בִּמְתִיבְתָּא תַּתָּאָה, וְהָכִי כָּל שְׁמָהָן כְּפוּם שְׁלִיחוּתֵיהּ, וְהָכִי כָּל מַלְאָךְ אִשְׁתַּנִּי שְׁמֵיהּ כְּפוּם שְׁלִיחוּתֵיהּ, הֲדָא הוּא דִכְתִיב (שופטים יג יח) לָמָּה זֶּה תִּשְׁאַל לִשְׁמִי וְהוּא פֶּלִאי, וּכְפוּם נִיסָא דְעָבְדִין הָכִי אִיהוּ שְׁמַיְיהוּ. 

וּלְכָל שְׁלִיחוּתָא וּשְׁלִיחוּתָא דִלְהוֹן אִית רִגְעָא וְשַׁעִִתָּא יְדִיעָא, וּמַזָּל יְדִיעַ, וְיוֹם יְדִיעַ, וְכֹכָב יְדִיעַ, וְתַמָּן אִשְׁתַּנִּי, הַאי מַלְאָךְ אִתְקְרֵי בַּשִּׁשִּׁים רִבּוֹא שְׁמָהָן דְּמַלְאָכַיָּא, הוּא אִתְקְרֵי חסדיא"ל בְּזִמְנָא דְעָבִיד חֶסֶד עִם עָלְמָא, גַּבְרִיאֵ"ל בְּזִמְנָא דְעָבִיד גְּבוּרָה בְעָלְמָא, סתוריא"ל בְּזִמְנָא דְסָתִיר בְּנֵי עָלְמָא בְגַדְפוֹי מֵאִלֵּין מַלְאֲכֵי חַבָּלָה, הֲדָא הוּא דִכְתִיב (תהלים צא ד) וְתַחַת כְּנָפָיו תֶּחְסֶּה צִנָּה, וְאִתְקְרֵי חתמיא"ל בְּזִמְנָא דְחָתִים זַכְוָון וְחוֹבִין עַל בְּנֵי עָלְמָא, כתביא"ל בְּזִמְנָא דְכָתַב חוֹבִין וְזַכְוָון. 

וְכָל מַלְאָכָא כְּפוּם שְׁמֵיהּ אִית לֵיהּ קְרָא בְאוֹרַיְיתָא, כתביא"ל עַל שֵׁם (שמות לב טז) וְהַמִּכְתָּב מִכְתַּב אלהי"ם הוּא וְגוֹמֵר, זכריא"ל עַל שֵׁם זוֹכֵר בְּרִית אָבוֹת, וְאִית לֵיהּ קְרָא זָכְרֵנוּ לְחַיִּים, וְאִתְכַּפְיָא בְּזָכוֹר, שמריא"ל בְּשָׁמוֹר, חסדיא"ל בְּחֶסֶד, גַּבְרִיאֵ"ל בִּגְבוּרָה, צדקיא"ל בְּצֶדֶק, רְפָאֵ"ל (ברפואה, יתוא"ל) בְּתִפְאֶרֶת, מלכיא"ל בַּמַּלְכוּת, לֵית מַלְאָךְ דְּלֵית לֵיהּ עִקָּרָא וִיסוֹדָא בִסְפִירָן, וְכָל סְפִירָה אִית לָהּ שֵׁם יְדִיעַ וַהֲוַיָּ"ה יְדִיעָה, וְכָל שְׁמָהָן תַּמָּן אִית לוֹן עִקָּרָא וִיסוֹדָא. 

וְהַאי כְּלָלָא נְקוֹט בִּידָךְ דְּכָל מְמַנָּן דִּלְעִיל שְׁמָהָן דִּלְהוֹן תַּלְיָין בִּסְפִירָן וּשְׁמָהַתְהוֹן כָּל חַד אִית לֵיהּ קְרָא עַל שֵׁם שְׁמָא דִילֵיהּ. 

וְכָל מַלְאָכַיָּא דְסוּסֵיהוֹן סוּסֵי אֶשָּׁא, וּמֶרְכָּבוֹתֵיהֶן אֶשָּׁא וְקַשְׁתּוֹתֵיהוֹן אֶשָּׁא וְרוֹמְחֵיהוֹן אֶשָּׁא, וְכָל מָאנֵי קְרָבָא דִלְהוֹן אֶשָּׁא, יְסוֹדֵיהוֹן בִּגְבוּרָה, וּמַלְאֲכֵי חַבָּלָה דְאִנּוּן אֶשָּׁא, יְסוֹדָא דִלְהוֹן בְּגֵיהִנָּם, וְאִית מַלְאָכַיָּא דְאִתְּמַר בְּהוֹן (תהלים קד ד) עוֹשֶׂה מַלְאָכָיו רוּחוֹת, יְסוֹדָא דִלְהוֹן בְּעַמּוּדָא דְאֶמְצָעִיתָא, וְאִית מַלְאָכַיָּא דְאִינוּן מִמַּיָּא דִרְקִיעָא, דְאִתְּמַר בְּהוֹן (שם קמח ד) וְהַמַּיִם אֲשֶׁר מֵעַל הַשָּׁמָיִם, מִסִּטְרָא דִימִינָא, כֻּלְּהוֹן עִקָּרֵיהוֹן לְעִילָא, וְלֵית מַלְאָכָא דְלָא אִשְׁתַּכַּח בֵּיהּ שֵׁם יהו"ה, דְּאִשְׁתַּכַּח בְּכָל אֲתַר, כְּגַוְונָא דְנִשְׁמָתָא דְאִשְׁתַּכְּחַת בְּכָל אֵבֶר וְאֵבֶר, וּבְגִין דָּא אִית לְבַר נַשׁ לְאַמְלָכָא יהו"ה בְּכָל סְפִירָן, וּבְכָל כָּרְסַיָּין, וּבְכָל מַלְאָכִין, וּבְכָל אֵבֶר וְאֵבֶר דְּבַר נַשׁ, דְּלֵית אֲתַר פָּנוּי מִנֵּיהּ לָא בְּעִלָּאִין וְלָא בְתַתָּאִין, יהו"ה לָא אִתְקְרֵי בְּיִחוּדָא דְאַרְבַּע אַתְוָון אֶלָּא בְּעִלַּת הָעִלּוֹת דִּמְיַחֵד לוֹן, וּבְגִין דְּאִיהוּ מְיַחֵד  


Daf 92a

 אַרְבַּע אַתְוָון, בֵּיהּ אִתְקְרִיאוּ יהו"ה בְּיִחוּדָא חֲדָא יהו"ה אֶחָד וּשְׁמוֹ אֶחָד, וּבְגִין דָּא שַׁוִּי אֱמוּנָה דְיִשְׂרָאֵל בְּאַרְבַּע אַתְוָון אִלֵּין, וְכָל שְׁמָהָן שַׁוִּי כִּנּוּיִין לִשְׁמָא דָא, לֵית שְׁמָא עַד אֵין סוֹף וְעַד אֵין תַּכְלִית רַבְרְבָא וְשָׁלְטָנָא מִן דָּא, לְעִילָא עַד אֵין סוֹף, וּלְתַתָּא עַד אֵין תַּכְלִית, וְכָל חֲיָילִין וּמַשִּׁרְיָין מִנֵּיהּ דַּחֲלִין וּמִזְדַּעִִזְעִין.  
בְּרֵאשִׁית בָּרָא אלהי"ם (איהי) אֶת, בַּת יְחִידָה אִיהִי בַּת מֶלֶךְ פְּנִימָה, (איהי) אֶת אֲמָתָא דִילָהּ, וַעֲלָהּ אִתְּמַר (בראשית ב כא) וַיַּפֵּל יהו"ה אלהי"ם תַּרְדֵּמָה עַל הָאָדָם וַיִּישָׁן וכו', מַאי וַיִּסְגּוֹר, פָּתַח רַבִּי שִׁמְעוֹן וְאָמַר, וִירִיחוֹ סוֹגֶרֶת וּמְסוּגֶרֶת (יהושע ו טו), מַאי וִירִיחוֹ, דָא אִיהִי יָרֵחַ דְּאִיהִי גוּפָא דִילָהּ, אֲמָתָא מִבְּרַתָּא דְמַלְכָּא, דְאִיהִי נְקוּדָּה דִילָהּ, סוֹגֶּרֶת וּמְסוּגֶּרֶת מִלְּגָאו, כְּגַוְונָא דָא כּ.  
וּבְגִינָהּ אִתְּמַר (שמות כה כז) לְעְִמַּת הַמִּסְגֶּרֶת תִּהְיֶינָה הַטַּבָּעוֹת וְגוֹמֵר, מַאי הַטַּבָּעוֹת אִלֵּין תְּרֵין אוּדְנִין דְּלִבָּא דְאִינוּן עֲגוּלִין כַּטַּבָּעוֹת, וְלִבָּא אִיהוּ לִשְׂמָאלָא, הָכִי פָּתוֹרָא צָרִיךְ לִשְׂמָאלָא, שֻׁלְחָן בַּצָּפוֹן, לְבָתִּים לְבַדִּים (שם), מַאי לְבָתִּים אִינוּן תְּרֵי בָתֵּי לִבָּא, מַאי לְבַדִּים אִינוּן תְּרֵין כֻּלְיָין, תַּרְוַיְיהוּ לְבָר, עֲלַיְיהוּ אִתְּמַר (שם כו כד) וְהָיוּ תוֹאֲמִים מִלְּמַטָּה, תְּרֵי כַּנְפֵי רֵיאָה, וְיַחְדָּיו יִהְיוּ תַמִּים עַל רֹאשׁוֹ, וּבְגִין דִּשְׁמִיעָה תַּלְיָא בְלִבָּא, אוּקְמוּהוּ מָארֵי מַתְנִיתִין הַלֵּב שׁוֹמֵעַ.  
תָּא חֲזִי, אִתְּמַר בְּהַאי צֵלָע (בראשית ב כב) וַיִּקַּח, וּלְבָתַר וַיִּבֶן יהו"ה אלהי"ם אֶת הַצֵּלָע, מַאי וַיִּבֶן, אֶלָּא (מלכים א ח יג) בָּנֹה בָנִיתִי בֵּית זְבוּל לָךְ וְגוֹמֵר, וְהַבַּיִת בְּהִבָּנוֹתוֹ אֶבֶן שְׁלֵמָה מַסָּע נִבְנָה, תְּרֵי בָּתֵּי לִבָּא אִינוּן תְּרֵי בִּנְיָנִין דְּהַאי קְרָא, הֲדָא הוּא דִכְתִיב (שם ו ז) וְהַבַּיִת בְּהִבָּנוֹתוֹ דָּא בַּיִת רִאשׁוֹן, אֶבֶן שְׁלֵמָה מַסָּע נִבְנָה דָּא בַּיִת שֵׁנִי, וּלְקִבְלַיְיהוּ אָמַר בָּנֹה בָּנִיתִי תְּרֵין בִּנְיָנִין, חַד אִתְקְרִיאַת בִּנְיָינָא דְאִימָּא עִלָּאָה, וְתִנְיָינָא בִּנְיָינָא דְאִימָּא תַתָּאָה.  
וְעוֹד וַיִּבֶן, לִישָׁנָא וְאִבָּנֶה גַם אָנֹכִי מִמֶּנָּה (בראשית ל ג), בִּנְיָינָא דְיִבּוּם, וּכְמָה דְהַאי נְקוּדָה אִיהִי סוֹגֶרֶת וּמְסוּגֶרֶת, הָכִי צְרִיכָה בְּרַתָּא דְאִיהִי בְּתוּלָה, לְמֵיהֱוִי סְגוּרָה וּמְסוּגֶרֶת בְּבֵית אָבִיהָ, (שם כד) בְּתוּלָה וְאִישׁ לֹא יְדָעָהּ (שם כד טז), וַתֵּרֶד הָעַיְנָה דָּא בַּת עִינָא, סוֹגֶרֶת וּמְסוּגֶרֶת בְּעִינָא, וּתְלַת גַּוָּונִין סַחֲרִין לָהּ, וַעֲלַיְיהוּ אִתְּמַר (איוב לג כד) הֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר. וְכַד נָחִית לוֹן מֹשֶׁה אוֹרַיְיתָא לְיִשְׂרָאֵל מִינָהּ, אָמַר הֱיוּ נְכוֹנִים לִשְׁלֹשֶׁת יָמִים אַל תִּגְּשׁוּ אֶל אִשָּׁה (שמות יט טו), שְׁלֹשֶׁת יָמִים לָקֳבֵל תְּלַת גַּוָּונִין דְּעִינָא, וְאִיהִי טְמִירָא וּסְתִירָא בְּהוֹן, וְאִישׁ לֹא יְדָעָהּ בְּהוֹן, עַד דְּאִתְפַּשְׁטַת מִנַּיְיהוּ.  
וּבְהַהוּא זִמְנָא דְאִתְפַּשְׁטַת מֵאִלֵּין לְבוּשִׁין, אִתְיַחֲדַת עִם בַּעִִלָהּ בְּקִרוּב בִּשְׂרָא, הֲדָא הוּא דִכְתִיב (בראשית ב כג) עִִצֶם מֵעֲצָמַי וּבָשָׂר מִבְּשָׂרִי לְזֹאת יִקָּרֵא אִשָּׁה כִּי מֵאִישׁ לוּקֳחָה זֹּאת, עַל כֵּן יַעֲזָב אִישׁ אֶת אָבִיו וְאֶת אִמּוֹ וְדָבַק בְּאִשְׁתּוֹ וְהָיוּ לְבָשָׂר אֶחָד, דְּכַךְ דַּרְכָּא לְאִתְיַחֲדָא דְכַר וְנוּקְבָא בְּקִרוּב בָּשָׂר, וְדָא דִבּוּקָא (נ"א קורבא) דְּיִחוּדָא דִלְעִילָא, דְלָא יְהֵא דָבָר חוֹצֵץ, וּבְגִין דָּא אוּקְמוּהוּ מָארֵי מַתְנִיתִין, דְּכַד בַּר נַשׁ מְצַלֵּי וּמְיַיחֵד קוּדְשָׁא בְּרִיךְ הוּא בִּשְׁכִינְתֵּיהּ דְּלָא יְהֵא דָבָר חוֹצֵץ בֵּינוֹ לְבֵין הַקִּיר, שְׁכִינְתֵּיהּ (קרקוריה דקיר קירות הלב), דְּלָא יַעֲבִיד פִּרוּד וְקִצּוּץ בֵּין קוּדְשָׁא בְּרִיךְ הוּא וּשְׁכִינְתֵּיהּ, וְרָזָא דְמִלָּה וַיִּהְיוּ שְׁנֵיהֶם עֲרוּמִים הָאָדָם וְאִשְׁתּוֹ (שם כה), עֲרוּמִים בְּקִרוּב בִּשְׂרָא בְּלָא לְבוּשָׁא כְּלָל, וּבְהַהוּא זִמְנָא דְקוּדְשָׁא בְּרִיךְ הוּא וּשְׁכִינְתֵּיהּ כַּחֲדָא בְּלָא לְבוּשָׁא כְּלָל, אִתְּמַר בֵּיהּ (ישעיה ל כ) וְלֹא יִכָּנֵף עוֹד מוֹרֶיךָ, וְהָיוּ עִינֶיךָ רוֹאוֹת אֶת מוֹרֶיךָ.  
אָמַר לֵיהּ רַבִּי אֶלְעָזָר, אַבָּא, מַאי סִיּוּמָא דִקְרָא (בראשית ב כה) וְלֹא   

Daf 92b

 יִתְבּוֹשָׁשׁוּ, אָמַר לֵיהּ בְּרִי בַּאֲתַר דְּאִית עִִרְוָה אִית בֹּשֶׁת, וְדָא אִיהוּ יָרֵא בֹּשֶׁת, וּמָאן דְּלֵית לֵיהּ בֹּשֶׁת בְּוַדַּאי לָא עָמְדוּ רַגְלֵי אֲבָהָתוֹי עַל טוּרָא דְסִינַי, וּבֹשֶׁת אִיהוּ בִּתְלַת גַּוָּונִין חִוָּור וְסוּמַק וְיָרוֹק בְּאַנְפִּין, דְּאִתְּמַר בְּהוֹן (ישעיה כט כב) לֹא עַתָּה יֵבוֹשׁ יַעֲקֹב בְּגַוָּון סוּמַק וְיָרוֹק, וְלֹא עַתָּה פָּנָיו יֶחוָורוּ (שם) בְּגַוָּון חִוָּור, וְאִלֵּין תְּלַת גַּוָּונִין דְּאִית בְּהוֹן בֹּשֶׁת אִלֵּין אִינוּן תְּלַת גַּוָּונִין דִּתְלַת קְלִיפִין דֶּאֱגוֹזָא, דְּאִינוּן עִִרְיָין דִּבְהוֹן אִתְלַבְּשַׁת קֶשֶׁת וְאִתְחַזְיָיא בְּהוֹן. 

וּבְגִין דְּאִינוּן עֲרָיוֹת תְּלַת קְלִיפִין, אִתְּמַר בְּהוֹן אֵין דּוֹרְשִׁין בַּעֲרָיוֹת בִּשְׁלֹשָׁה, וַאֲסִיר לְאִסְתַּכְּלָא בְּהוֹן, וּבְגִין דָּא אֲסִיר לְעַמָּא קַדִּישָׁא לְאִסְתַּכְּלָא בְּגַוָּונִין דְּקֶשֶׁת, וְדָא רָזָא דְעָרְלָה דְאִית לָהּ תְּלַת קְלִיפִין, דְּצָרִיךְ לְאַעֲבָרָא לוֹן מֵאוֹת בְּרִית קֹדֶשׁ, וּמִיָּד וּרְאִיתִיהָ לִזְכּוֹר בְּרִית עוֹלָם (בראשית ט טז), וְעַל אִלֵּין תְּלַת קְלִיפִין אִתְּמַר (שמות ג ה) שַׁל נְעָלֶיךָ מֵעַל רַגְלֶיךָ, וּמִיָּד וּרְאִיתִיהָ, וּבְזִמְנָא דְמֹשֶׁה הֲוָה מִתְלַבֵּשׁ בְּהוֹן, מַה כְּתִיב בֵּיהּ (שם) אַל תִּקְרַב הֲלוֹם, מִיָּד דְּאִתְפַּשַּׁט מִנַּיְיהוּ אִתְקַרִיב תַּמָּן. 

וְדָא רָזָא דְקָרְבָּנָא, דַהֲוָה נָחִית אֶשָּׁא לְאַדְלָקָא אִלֵּין תְּלַת קְלִיפִין, הֲדָא הוּא דִכְתִיב (ויקרא ו ב) זֹאת תּוֹרַת הָעוֹלָה הִיא הָעוֹלָה עַל מוֹקְדָה וְגוֹמֵר, הָא תְּלַת גַּוָּונִין דְּאֶשָּׁא, דַהֲווֹ נָחֲתִין בִּתְלַת צְלוֹתִין לְאַדְלָקָא וּלְאוֹקָדָא אִלֵּין קְלִיפִין, וּבְהַהוּא זִמְנָא הֲוָה קוּדְשָׁא בְּרִיךְ הוּא מִתְקָרֵב בִּשְׁכִינְתֵּיהּ, וַהֲווֹ מִתְקָרְבִין אַתְוָון דִּילֵיהּ י' בְּה' ו' בְּה', וּבְזִמְנָא דַהֲווֹ מִתְלַבְּשִׁין בְּאִלֵּין קְלִיפִין, אִתְּמַר בְּהוֹן (שם ינ ו) לֹא תִקְרְבוּ לְגַלּוֹת עִִרְוָה, וְלָא צָרִיךְ לְקָרְבָא אַתְוָון י' בְּה' ו' בְּה'. 

וּבְגִין דָּא תַּקִּינוּ תְּלַת צְלוֹתִין בְּכָל יוֹמָא, לְאַעֲבָרָא תְּלַת קְלִיפִין אִלֵּין דְּעָרְלָה מֵאוֹת בְּרִית דְּאִיהִי שְׁכִינְתָּא, וּבְדָא שַׁרְיָא בִּתְלַת גַּוָּונִין נְהִירִין, דְּאִינוּן כֹּהֲנִים לְוִיִּים וְיִשְׂרָאֵל, דַּעֲלַיְיהוּ אִתְּמַר (שיר ז ב) מַה יָּפוּ פְעָמַיִךְ בַּנְּעָלִים בַּת נָדִיב, וְאִינוּן נְעִילַת חַגִּין וּזְמַנִּין וּמוֹעֲדִין, דַּעֲלַיְיהוּ אִתְּמַר (שמות כג יד) שָׁלֹשׁ רְגָלִים תָּחֹג לִי בַּשָּׁנָה, תְּלַת קְלִיפִין עֲלַיְיהוּ אִתְּמַר (בראשית ג כא) וַיַּעֲשׂ יהו"ה אלהי"ם לְאָדָם וּלְאִשְׁתּוֹ כָּתְנוֹת עוֹר וַיַּלְבִּישֵׁם, בְּקַדְמֵיתָא כָּתְנוֹת אוֹר, וּלְבָתַר דְּחָאבוּ כָּתְנוֹת עוֹר, מֵעוֹר דְּאִיהוּ מִשְׁכָא דְחִוְיָא, וּלְשַׁבְעִין שְׁנִין אִתְפַּשַּׁט הַהוּא (חויא) (נ"א משכא) מִנֵּיהּ. 

דִּתְלַת גַּוָּונִין דִּלְבוּשִׁין דִּשְׁכִינְתָּא אִינוּן תְּלַת וָוִי"ן דְּוַיִּסַּע וַיָּבֹא וַיֵּט, בְּזִמְנָא דְמִתְעַבְּרִין כָּתְנוֹת עוֹר דְּחִוְיָא, נַהֲרִין תְּלַת גַּוָּונִין דִּנְהוֹרָא דִשְׁכִינְתָּא, וּמִיָּד וּרְאִיתִיהָ לִזְכּוֹר בְּרִית עוֹלָם, וְאִינוּן תְּלַת וָוִי"ן אִינוּן תְּלַת גַּגִּין דְּאָת ב, חַד לִשְׁמַיָּא וְחַד לְאַרְעָא וְחַד לְיַמָּא, וּמֵהַאי ב' תַּלְיָין שִׁבְעִין גַּוָּונִין, וְאִינוּן שִׁבְעִין וּתְרֵין, דַּעֲלַיְיהוּ אִתְּמַר (ישעיה יט א) הִנֵּה יהו"ה רוֹכֵב עַל עָב קַל וּבָא מִצְרַיִם, עַל עָ"ב בְּשַׁבְעִין וּתְרֵין גַּוָּונִין נְהִירִין, וּמִיָּד (שם) וְנָעוּ אֱלִילֵי מִצְרַיִם מִפָּנָיו. 

וְאִינוּן תְּלַת גַּוָּונִין רְמִיזִין בְּה', ה' תְּלַת גַּגִּין דִּילָהּ אִינוּן לְבוּשִׁין נְהִירִין דִּבְּרַתָּא דְמַלְכָּא, דְּאִיהִי י' בַּת עַיִן, וְאִיהִי חָמֵשׁ אַלְפִין שְׁנִין דִּבְּרִיאַת עָלְמָא, וְאִיהִי ה' זְעִירָא דְאַבְרָהָם דְּדַרְגֵּיהּ חֶסֶ"ד, דְּסָלִיק לְשַׁבְעִין וּתְרֵין, ה' י' מִן אלהי"ם. ה"י מִן יו"ד ה"א וא"ו ה"א. (נ"א יו"ד ה"י וא"ו ה"י). ה' לְבוּשָׁא דְכַסִּי עַל י'. 

בְּרֵאשִׁית כִּי בָאֵשׁ יהו"ה נִשְׁפָּט (שם כו טז), דְּאִינוּן כָּתְנוֹת עוֹר דְּצָרִיךְ בְּהוֹן הַבְדָּלָה, כַּד אָמְרִין יִשְׂרָאֵל בּוֹרֵא מְאוֹרֵי הָאֵשׁ, וְאָמְרִין הַמַּבְדִּיל בֵּין אוֹר לְחֹשֶׁךְ. 


Daf 93a

. חֹשֶׁךְ אוּכַם, כָּתְנוֹת עוֹר דִּילֵיהּ אוּכְמִין, דְּאִתְּמַר בְּהוֹן (שיר ה יא) שְׁחוֹרוֹת כָּעוֹרֵב, (בראשית ג א) וְהַנָּחָשׁ הָיָה עָרוּם מִנַּיְיהוּ, דִּלְכָל חַיָּה בָרָא לְבוּשִׁין, וּלְכָל בִּרְיָין דְּאִתְבְּרִיאוּ בְּשִׁית יוֹמֵי בְּרֵאשִׁית, וְאִשְׁתָּאֲרוּ גוּפִין דְּמַזִּיקִין לְמֶעֱבַד וְלָא עָבִיד לוֹן, בְּגִין דַּהֲוָה עִִרֶב שַׁבָּת, וְדָא אִיהוּ (בראשית ב ג) אֲשֶׁר בָּרָא אלהי"ם לַעֲשׂוֹת, וּבְגִין דָּא וְהַנָּחָשׁ הָיָה עָרוּם מִכָּל חַיַּת הַשָּׂדֶה אֲשֶׁר עָשָׂה יהו"ה אלהי"ם (בראשית ג א), דִּלְכֻלְּהוּ עָבַד לְבוּשִׁין, וְלֵיהּ לָא עָבַד, בְּגִין דַּהֲווֹ מַזִּיקִין דְּעָלְמָא. 

וְאַמַּאי לָא עָבִיד לוֹן, בְּגִין דַּהֲוָה לֵיהּ לְמִבְרֵי לְאָדָם עִִרֶב שַׁבָּת, וּבְגִינֵיהּ לָא בָּרָא לוֹן, וּבְגִין דָּא עָאל קִנְאָה בְּלִבֵּיהּ דְּחִוְיָא עִם אָדָם, בְּגִין דְּאִשְׁתָּאַר עָרוּם בְּגִינֵיהּ בְּלָא לְבוּשִׁין, וְאִיהוּ גָרַם לְבָתַר דְּאִתְפַּשַּׁט אָדָם מִלְּבוּשׁוֹי, וְיָרִית לוֹן נִמְרוֹד וְעִשָׂו, דַּהֲוָה עִשָׂו דִּיּוֹקְנֵיהּ דְּחִוְיָא, וּבְגִין דָּא וְהַנָּחָשׁ הָיָה עָרוּם, עָרוּם לְבִישׁ, דְּגָרַם בְּעָרְמָה דִילֵיהּ נוּקְבָא בִישָׁא סַם הַמָּוְת מִיתָה לְאָדָם וּלְאִתְּתֵיהּ, וְעָרְמָה דִּילֵיהּ הֲוָה דְפַתִּי לְחַוָּה, בְּגִין דְּדַעִִתָּן שֶׁל נָשִׁים קַלָּה, וּמַה אָמַר לָהּ (שם) וַיֹּאמֶר הַנָּחָשׁ אֶל הָאִשָּׁה אַף כִּי אָמַר אלהי"ם לֹא תֹאכְלוּ מִכֹּל עִץ הַגָּן, וְקוּדְשָׁא בְּרִיךְ הוּא לָא אָמַר, אֶלָּא מִכֹּל עִץ הַגָּן אָכֹל תֹּאכֵל, דְּאִיהוּ לָא מַנִּי לֵיהּ דְּלָא לְמֵיכַל אֶלָּא מֵעִץ הַדַּעַת טוֹב וָרָע, דְּאִיהוּ עִרְבוּבְיָא דְטוֹב וָרָע, אִילָנָא דְשִׁקְרָא, חַד בְּלֵב וְחַד בַּפֶּה, לִבֵּיהּ מָלֵי שִׁקְרָא, וּפַתִּי בְּפוּמֵיהּ בְּמִלִּין דִּקְשׁוֹט. 

וְחִוְיָא בִּישָׁא אַעֲבַר הָכָא עַל לֹא תַעֲנֶה בְרֵעֲךָ עִד שָׁקֶר (שמות כ יג), וְעַל לֹא תִרְצַח, וְעַל לֹא תִנְאָף, וְעַל לֹא תִגְנוֹב, וְלֹא תִשָּׂא אֶת שֵׁם יהו"ה אלהי"ך לַשָּׁוְא, עַל לֹא תַעֲנֶה בְרֵעֲךָ דְּסָהִיד שִׁקְרָא דְאָמַר (אף כי אמר אלהי"ם לא תאכלו מכל עץ הגן ועל לא תגנוב דגנב דעת חוה כגוונא דא דאמר אף כי אמר אלהי"ם וגומר) כִּי יוֹדֵעַ אלהי"ם כִּי בְּיוֹם אֲכָלְכֶם מִמֶּנּוּ וְנִפְקְחוּ עִינֵיכֶם וִהְיִיתֶם כֵּאלֹהִי"ם יוֹדְעִי טוֹב וָרָע (בראשית ג ה), בְּגִין דְּלָא תֶהֱוָון בְּדִיּוֹקְנֵיהּ, וְעָבַר עַל לֹא תִנְאָף, דְּהִטִּיל זוּהֲמָא בְּחַוָּה, וְעָבַר עַל לֹא תִרְצַח, דְּקָטַל לְאָדָם וּלְחַוָּה, דְּהָכִי אָרְחָא דְיִצְרָא בִישָׁא מְפַתֵּי לִבְנֵי נָשָׁא, וּלְבָתַר סָלִיק וְאַלְשִׁין לֵיהּ, וְנָטִיל רְשׁוּ וְנָחִית וְנָטִיל נְשָׁמָה. 

בְּרֵאשִׁית דָּא בְּרִי"ת, דְּאִתְּמַר בֵּיהּ עִץ הַחַיִּים, וְהָא אוּקְמוּהָ, וּבְהִפּוּכָא תְבִי"ר, דְּגָרַם תְּבִירוּ לְאָדָם הָרִאשׁוֹן, וְדָא עִץ הַדַּעַת טוֹב וָרָע, טוֹב אִיהוּ אִילָנָא, הַהוּא דִכְתִיב (בראשית ג ו) וַתֵּרֶא הָאִשָּׁה כִּי טוֹב הָעִץ לְמַאֲכָל וְכִי תַאֲוָה הוּא לָעִינַיִם, וְאִיבָּא דִילֵיהּ רָע, כְּפוּם חֵיזוּ דִּילָהּ הָכִי הֲוָה (נ"א איהו) אִתְחַזְיָא לָהּ מִלְּבָר, כְּגַוְונָא דְפוּמָא מִלִּין שַׁפִּירִין מִלְּבָר, וְלִבָּא מַלְיָיא טִנּוּפִין מִלְּגָאו, וְדָא לָא הֲוַת יָדְעָא דְסַם הַמָּוְת הֲוָה מִלְּגָאו דְאִיבָּא, הֲדָא הוּא דִכְתִיב וַ"תִּקַּח מִ"פִּרְיוֹ וַ"תֹּאכַל, וַתִּתֵּן גַּם לְאִישָׁהּ וְגוֹמֵר (שם), הֲרֵי אִיבָּא דְאִילָנָא דְתַמָּן מָוְ"ת (מלגאו גרם לה דאכלה). 

וְאִית קְלִיפִין דְּאִיבָּא דְּאִינוּן תֹּהוּ וָבֹהוּ וְחֹשֶׁךְ וּתְהוֹם, דִּקְלִיפִין אִלֵּין אִינוּן רָע, מוֹחָא מִלְּגָאו טוֹב, אִילָנָא דְחַיֵּי קְלִיפִין דִּילֵיהּ שַׁפִּירִין וּמוֹחָא דִילֵיהּ שַׁפִּיר, וְדָא אִיהוּ עָפְיֵיהּ שַׁפִּיר וְאִנְבֵּיהּ שַׂגִּיא (דניאל ד ט), וְאִית אִילָנָא דְכוּלֵיהּ בִּישׁ, מוֹחָא וּקְלִיפָה כֻלְּהוּ מְרִירָן, וּמַיִּין דִּלְהוֹן מְרִירָן, הֲדָא הוּא דִכְתִיב (שמות טו כג) וַיָּבֹאוּ מָרָתָה וְלֹא יָכְלוּ לִשְׁתּוֹת מַיִם מִמָּרָה כִּי מָרִים הֵם וְגוֹמֵר, וַיּוֹרֵהוּ יהו"ה עִץ וְגוֹמֵר, וּבֵיהּ וַיִּמְתְּקוּ הַמָּיִם, עִץ מָתוֹק דְּמִנֵּיהּ נָפְקִין עַנְפִין וְשָׁרָשִׁין, דְּאִתְּמַר בְּהוֹן (תהלים יט יא) וּמְתוּקִים מִדְּבַשׁ וְנֹפֶת  


Daf 93b

 צוּפִים, וּבְגִין דָּא אִית עִץ דְּעַנְפִין דִּילֵיהּ מְתִיקָן, וְעִץ דְּעַנְפִין דִּילֵיהּ מְרִירָן, וְאִית מַיִּין מְתִיקָן וּמַיִּין מְרִירָן, דְּדָא לָקֳבֵל דָּא עָבַד קוּדְשָׁא בְּרִיךְ הוּא, וְאִית דְּאִיהוּ פַּלְגוּ דִילֵיהּ מְתִיקָא וּפַלְגוּ דִילֵיהּ מְרִירָא, וְדָא עִץ הַדַּעַת טוֹב וָרָע, כְּגַוְונָא דְכַסְפָּא מְעוּרָב בְּעוֹפָרֶת, וְאִית אִילָנָא דִקְלִיפִין דִּילֵיהּ בִּישִׁין מִלְּבָר וּמוֹחָא מְתִיקָא מִלְּגָאו, הָכִי תִשְׁכַּח בַּר נַשׁ בִּישׁ בְּמִלֵּי פוּמוֹי (נ"א ובפומוי מפיק ביש מלבר) וְטַב בְּלִבֵּיהּ מִלְּגָאו, וְאִית מִפִּימוֹי טַב וְלִבֵּיהּ בִּישׁ, הַאי אִיהוּ עִץ הַדַּעַת טוֹב וָרָע, הָכָא מְקַנֵּן נָחָשׁ רַמַּאי. 

הָכִי אִיהוּ בַּר נַשׁ דְּתִשְׁכַּח לֵיהּ גּוּפֵיהּ שַׁפִּיר, וְסִימָנִין דִּילֵיהּ כֻּלְּהוּ שַׁפִּירָן, וְנִשְׁמָתֵיהּ נֶפֶשׁ חַיָּיבָא מִלְּגָאו, וְתִשְׁכַּח בַּר נַשׁ גּוּפֵיהּ בִּישׁ בְּכָל סִימָנִין דִּילֵיהּ, וְנִשְׁמָתֵיהּ מִלְּגָאו שַׁפִּירָא, דָא אִיהוּ צַדִּיק וְרַע לוֹ, אֲבָל מָאן דְּאִיהוּ טַב מִלְּבָר וְרַע מִלְּגָאו, אִיהוּ רָשָׁע וְטוֹב לוֹ, בְּגִין דְּלָא יְהֵא לֵיהּ חוּלָקָא בְעָלְמָא דְאָתֵי, טוֹב מִלְּבָר וּמִלְּגָאו צַדִּיק וְטוֹב לוֹ, בִּישׁ מִלְּגָאו וּמִלְּבָר רָשָׁע וְרַע לוֹ, וְהָא אוּקְמוּהָ. 

טַב מִלְּגָאו וּלְבוּשָׁא דִילֵיהּ בִּישׁ, דָּא אִיהוּ עָנִי וְרוֹכֵב עַל חֲמוֹר (זכריה ט ט), רַע מִלְּגָאו וּלְבוּשָׁא דִילֵיהּ שַׁפִּיר מִלְּבָר, עַל הַאי אִתְּמַר (קהלת י ז) רָאִיתִי עֲבָדִים עַל סוּסִים, וְכֹלָּא אִשְׁתְּמוֹדָע בְּעוֹבָדוֹי דְבַר נַשׁ, מָאן דְּאִיהוּ מִלְּגָאו, וְלַאו לְמַגָּנָא אוּקְמוּ קַדְמָאִין לֹא הַמֶּדְרָשׁ הוּא הָעִקָּר אֶלָּא הַמַּעֲשֶׂה הוּא הָעִקָּר, דְּשַׁטְיָין מִסְתַּכְּלִין בְּגוּפָא דְאִיהוּ לְבוּשָׁא, הֲדָא הוּא דִכְתִיב (איוב י יא) עוֹר וּבָשָׂר תַּלְבִּישֵׁנִי, וְצַדִּיקַיָּא בְעוֹבָדִין טָבִין. 

וְעוֹד (שמות טו כה) וַיּוֹרֵהוּ יהו"ה עִץ, דָּא מַטֶּה דְמֹשֶׁה, דַהֲוָה מִתְהַפֵּךְ מִמַּטֶּה לְנָחָשׁ וּמִנָּחָשׁ לְמַטֶּה, כְּגוֹן לַהַט הַחֶרֶב הַמִּתְהַפֶּכֶת (בראשית ג כד), וְדָא מטטרו"ן, דְּבֵיהּ הֲוָה מִשְׁתַּמֵּשׁ מֹשֶׁה רַבֵּינוּ, כְּגַוְונָא דְעַמּוּדָא דְאֶמְצָעִיתָא דְהוּא מִשְׁתַּמֵּשׁ בֵּיהּ, וַהֲוָה מַנְהִיג תַּתָּאִין בֵּיהּ, אוּף הָכִי מֹשֶׁה דַהֲוָה כְּגַוְונָא דִילֵיהּ, הֲוָה מִשְׁתַּמֵּשׁ בְּמַטֶּה, וְאַמַּאי אִתְקְרֵי מטטרו"ן מַטֶּה, דִלְזִמְנִין מַטֶּה כְּלַפֵּי זְכוּ לַצַּדִּיקַיָּא, וּלְזִמְנִין מַטֶּה כְּלַפֵּי חוֹבָא לְרַשִּׁיעַיָּא, וּבְגִין דָּא אִתְהַפַּךְ מִמַּטֶּה לְנָחָשׁ לְרַשִּׁיעַיָּא לְאַלְקָאָה לוֹן בֵּיהּ, וּמִנָּחָשׁ לַמַּטֶּה לַצַּדִּיקַיָּא לְמֵיהַב לוֹן בֵּיהּ אַגְרָא. 

דְּהָכִי אִיהוּ עַל הַאי מַלְאָכָא קוּדְשָׁא בְּרִיךְ הוּא, כְּגַוְונָא דְנִשְׁמָתָא דְרָכִיב עַל גּוּפָא, וְצַדִּיק בְּהַאי אֲתַר אִתְּמַר בֵּיהּ (שמואל ב כ״ג:ג׳) צַדִּיק מוֹשֵׁל יִרְאַת אלהי"ם, בְּגִין דְּאִיהוּ מְהַפֵּךְ דִּינָא לְרַחֲמֵי, וּבְהַאי אֲתַר צָרִיךְ שִׁנּוּי מַעֲשֶׂה, בְּגִין דְּיִתְהַפַּךְ מִדִּינָא לְרַחֲמֵי, וְשִׁנּוּי הַשֵּׁם וְשִׁנּוּי מָקוֹם, וְקוּדְשָׁא בְּרִיךְ הוּא דְאִיהוּ מִלְּגָאו, אִתְּמַר בֵּיהּ (מלאכי ג ו) אֲנִי יהו"ה לֹא שָׁנִיתִי, דְּאִיהוּ רַחוּם וְחַנּוּן, לֵית בֵּיהּ דִּינָא כְלָל וְלָא שִׁנּוּיִין. 

וְכַד בַּר נַשׁ שַׁלִּיט עַל יִצְרֵיהּ, נֶהְפַּךְ נָחָשׁ לַמַּטֶּה, וְאִם יִצְרֵיהּ שַׁלִּיט עֲלֵיהּ, נֶהְפַּךְ מִמַּטֶּה לְנָחָשׁ, וּמִיָּד וַיָּנָס מֹשֶׁה מִפָּנָיו (שמות ד ג), מַאי וַיָּנָס, אֶלָּא הָכִא רְמִיז שִׁנּוּי מָקוֹם, דְּבָרַח מֵאַתְרֵיהּ וּמִקַּמֵּיהּ, וְדָא אִיהוּ רָזָא וַתִּפָּקַחְנָה עִינֵי שְׁנֵיהֶם (בראשית ג י), וּבְמַאי אִתְפַּקְחוּ, לְמִנְדַּע טוֹב וָרָע, דְּאִיהוּ מַטֶּה כְלִיל מִתַּרְוַיְיהוּ, כַּד אִתְהַפַּךְ מִנָּחָשׁ לַמַּטֶּה אִתְּמַר בֵּיהּ צַדִּיק וְטוֹב לוֹ, וְכַד אִתְהַפַּךְ מִמַּטֶּה לְנָחָשׁ אִתְּמַר בֵּיהּ רָשָׁע וְטוֹב לוֹ. 

בְּרֵאשִׁית דָּא מַחֲשָׁבָה, אלהי"ם דָּא אִימָּא עִלָּאָה עוֹבָדָא, דְתַרְוַיְיהוּ דְחִילוּ וּרְחִימוּ, אֶת הַשָּׁמַיִם דָּא קָלָא, וְאֶת הָאָרֶץ דָּא דִבּוּרָא, וּבְכֹלָּא חָאבוּ אָדָם וְחַוָּה, אַפְרִישׁוּ בֵּין אַבָּא וְאִימָּא דְאִינוּן מַחֲשָׁבָה וְעוֹבָדָא, וּבֵין קוֹל וְדִבּוּר דְּאִינוּן בְּרָא וּבְרַתָּא, וּבְגִין דָּא וַיִּשְׁמְעוּ אֶת קוֹל יהו"ה אלהי"ם מִתְהַלֵּךְ בַּגָּן לְרוּחַ הַיּוֹם (שם), אֶ"ת קוֹ"ל דָּא  


Daf 94a

 עַמּוּדָא דְאֶמְצָעִיתָא, וּשְׁכִינְתָּא עִמֵּיהּ, יהו"ה אלהי"ם אַבָּא וְאִימָּא, וְאִינוּן אַרְבַּע אַתְוָון יהו"ה, י' אַבָּא ה' אִימָּא ו' בְּרָא ה' בְּרַתָּא, דְּאִינוּן מַחֲשָׁבָה וּמַעֲשֶׂה קָלָא וְדִבּוּרָא, (ורזא דמלה מחשבה מצטרפא למעשה ודא רזא יו"ד דהיא י' וקלא ודבור דאיהו שמים וארץ וכל צבאם), קוֹל דַּהֲוָה אָזִיל בַּגָּן דָּא עַמּוּדָא דְאֶמְצָעִיתָא, שָׁמַע קָלֵיהּ דַּהֲוָה אָזִיל בְּגִנְּתָא בְּעַנְפֵי אִילָנָא, מֵהַהוּא אִילָנָא דְחָאב בֵּיהּ אָדָם קַדְמָאָה, דַּהֲוָה אָמַר אִילָנָא לְסמא"ל חַיָּיבָא נָחָשׁ הַקַּדְמוֹנִי, רָשָׁע אַל תִּגַּע בִּי, וּבְאָן אֲתַר הֲוָה אָזִיל קָלָא בְּגִנְּתָא דְאִיהִי אדנ"י דִינָ"א, לְסִטְרָא דִשְׂמָאלָא, דְּאִתְּמַר בֵּיהּ (איוב א ו) וַיְהִי הַיּוֹם וַיָּבֹאוּ בְּנֵי הָאלהי"ם לְהִתְיַצֵּב עַל יהו"ה, וְדָא אִיהוּ לְרוּחַ הַיּוֹם, וּמַה הֲווֹ אָמְרִין בְּנֵי הָאלהי"ם, אֶלָּא אָתוּ לְהִתְיַצֵּב עַל מֵימְרָא דַיהו"ה, דְּכַד אָמַר קוּדְשָׁא בְּרִיךְ הוּא (בראשית א כו) נַעֲשֶׂה אָדָם בְּצַלְמֵנוּ כִּדְמוּתֵנוּ, אָמְרוּ אִינוּן מָה אָדָם וַתֵּדָעִהוּ (תהלים קמד ג), (ס"א אמרו אינון מה אנוש כי תזכרנו וגומר) (שם ח ה).  
וְעוֹד וַיִּשְׁמְעוּ אֶת קוֹל יהו"ה אלהי"ם, הַהוּא קָלָא הֲוָה בְּגִנְּתָא דְאִיהִי שְׁכִינְתָּא, דְתַמָּן עִץ הַחַיִּים נָטוּעַ, חַוָּה גָרְמַת דְּאִתְעַקַּר אִילָנָא מִגִּנְתָא, וְאָדָם גָּרִים בְּמַחֲשַׁבְתָּא דִילֵיהּ דְּאִסְתַּלִּיק נְבִיעוּ דְאִילָנָא, דַהֲוָה נָחִית לְגִנְּתָא, וְאִשְׁתְּאָרַת יַבָּשָׁה, יהו"ה דָּא אִילָנָא, ה"ה עַנְפּוֹי וְשָׁרְשׁוֹי, ו' גּוּפָא דְאִילָנָא, י' אִיבָּא דִילֵיהּ, נְבִיעוּ דִילֵיהּ, נְקוּדָה דִילֵיהּ כְּגַוְונָא דָא יהו"ה, דְּאִיהוּ אֶחָד וּשְׁמוֹ אֶחָד, וּמְנָלָן דְּאִתְקְרֵי נְבִיעוּ אֶחָד, כְּמָה דְאִתְּמַר (בראשית א ט) יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד, וְתֵרָאֶה הַיַּבָּשָׁה אדנ"י.  
וּבְגִין דָּא וַיִּתְחַבֵּא הָאָדָם וְאִשְׁתּוֹ מִפְּנֵי יהו"ה אלהי"ם (שם ג ח), וְכִי יָכִיל בַּר נַשׁ לְאִתְכַּסְיָא מִנֵּיהּ, וְהָא כְּתִיב (ירמיה כג כד) אִם יִסָּתֵר אִישׁ בַּמִּסְתָּרִים וַאֲנִי לֹא אֶרְאֶנּוּ נְאֻם יהו"ה, אֶלָּא כָּסּוּ פָנָיו חֲרֻלִּים (משלי כד לא), אִתְכַּסִּיאוּ אַנְפּוֹי מִבֹּשֶׁת, דְּאִתְפַּקְחוּ עִינַיְיהוּ וְחָזוּ מַה דְּעָבְדוּ לְעִילָא, דְגָרִימוּ לְאַעִִקָרָא אִילָנָא מֵאַתְרֵיהּ, וּנְבִיעוּ לְסַלְקָא מִתַּמָּן, וְדָא אִיהוּ וַיִּתְחַבֵּא הָאָדָם וְגוֹמֵר, תַּמָּן אִתְכַּסִּיאוּ אַנְפּוֹהִי, מִן בֹּשֶׁת, דְּתַמָּן חָאבוּ, בַּמֶּה דַהֲוָה בְּתוֹךְ עִץ הַגָּן, תַּמָּן אִתְכַּסִּיאוּ אַנְפּוֹהִי, אִית מָאן דְּאָמַר בְּתוֹךְ עִץ דָּא צַדִּיק, וּבַאֲתַר דָּא וַיַּסְתֵּר מֹשֶׁה פָּנָיו (שמות ג ו), דְּאִדְכַּר מַה דְּאִירַע לֵיהּ בְּקַדְמֵיתָא, אַדְכִּיר חוֹבֵיהּ וְאִתְכַּסֵּי מִבֹּשֶׁת, וּבְגִין דָּא זָכָה וּתְמוּנַת יהו"ה יַבִּיט (במדבר יב ה), וְדָא י' דְּאִיהוּ חָכְמָה תַּתָּאָה, וְאִיהוּ אִיבָּא דְאִילָנָא, דַהֲוָה בְּרֵישׁ צַדִּיק, ו' גּוּפָא דִבְּרִית, ה"ה דָּא אֲתַר דְּעָרְלָה וּפְרִיעָה, אַרְבַּע אַתְוָון הֲווֹ עַל צַדִּיק דְּאִיהוּ עִץ פְּרִי, אִיהוּ גְרִים דְּאִסְתַּלְקוּ מִנֵּיהּ, וְאִתְעַקַּר אִיהוּ מִגִּנְתָא, הָכִי אַעִִקַר קוּדְשָׁא בְּרִיךְ הוּא לְאָדָם מִגּוּפֵיהּ, וְתָרִיךְ לֵיהּ מִגִּנְתֵיהּ, כְּמָה דְאַתְּ אָמַר (בראשית ג כד) וַיְגָרֶשׁ אֶת הָאָדָם.  
בְּרֵאשִׁית תַּמָּן בַּ"ת, תַּמָּן אֵ"שׁ (נ"א תמן אשרי), בְּהַהוּא זִמְנָא אִסְתַּלַּק קוּדְשָׁא בְּרִיךְ הוּא מִשְּׁכִינְתֵּיהּ, וְאִשְׁתְּאָרַת בַּת יְחִידָה, הֲדָא הוּא דִכְתִיב (איכה א א) אֵיכָה יָשְׁבָה בָדָד, וְרָזָא דְמִלָּה וַיִּקְרָא יהו"ה אלהי"ם אֶל הָאָדָם וַיֹּאמֶר לוֹ אַיֶּכָּה (בראשית ג ט), אַיֵּה כֹּ"ה, אָמַר לֵיהּ, אַף עַל גַּב דְּגָרְמַת כּוּלֵי הַאי, וְעָבְדַת פִּרוּדָא בְּאַתְוָון דְּאִסְתַּלַּק י' מִן ה' ו' מִן ה', וְאִשְׁתְּאָרַת שְׁכִינְתָּא לְעִילָא יְחִידָאָה, וּשְׁכִינְתָּא לְתַתָּא יְחִידָאָה, בְּגִין דָּא וַיֹּאמֶר לוֹ אַיֶּכָּה, אַיֵּ"ה כֹּ"ה, וַיֹּאמֶר אֶת קוֹלְךָ שָׁמַעְתִּי בַּגָּן, בְּגִין דָּא וָאִירָא כִּי עֵירוֹם אָנֹכִי וָאֵחָבֵא, וְעוֹד וָאֵחָבֵא, רָזָא דְמִלָּה, עָרוּם רָאָה רָעָה וְנִסְתָּר (משלי כג ב), מַאי סְתִירָה דְבַר נַשׁ, אֶלָּא תָּא חֲזִי בְּזִמְנָא דְאִית רְשׁוּ לִמְחַבְּלָא לְחַבֵּל,   

Daf 94b

 אִתְּמַר בֵּיהּ (שמות כב ה) כִּי תֵצֵא אֵשׁ וּמָצְאָה קוֹצִים וכו', וּבְהַהוּא זִמְנָא וְהָיָה כַצַּדִּיק כָּרָשָׁע (בראשית יח כה), וּבְגִין דָּא אִית לֵיהּ לְבַר נַשׁ בְּהַהוּא זִמְנָא לְאִתְטַמְרָא וּלְאִתְכַּסְיָיא, דְלָא יִשְׁתַּכַּח בֵּינַיְיהוּ, דִבְהַהוּא זִמְנָא יֵשׁ נִסְפֶּה בְּלֹא מִשְׁפָּט, וּבְגִין דָּא (שם) וָאִירָא כִּי עִירוֹם אָנֹכִי וָאֵחָבֵא, וּבְמַאי נִסְתָּר בַּר נַשׁ מֵאִלֵּין דִּינִים וְקַטְרוּגִין דְּלָא שָׁלְטִין עֲלֵיהּ, בִּתְיוּבְתָּא, הֲדָא הוּא דִכְתִיב (תהלים צא א) יוֹשֵׁב בְּסֵתֶר עִִלְיוֹן, דָּא אִימָּא דְאִיהִי סֵתֶר, עִִלְיוֹן מִנָּהּ דָּא חָכְמָה, דְלָא אִשְׁתְּמוֹדָע אֶלָּא בְּה', בְּצֵל שד"י יִתְלוֹנָן (שם) דָּא אִימָּא תַּתָּאָה, (נ"א עלאה) צֵל דְּשד"י דְּאִיהוּ אוֹת בְּרִית קֹדֶשׁ, דְּאִתְּמַר בֵּיהּ (שם לט ז) אַךְ בְּצֶלֶם יִתְהַלֶּךְ אִישׁ, וְדָא שְׁכִינְתָּא תַּתָּאָה, דְאִיהִי צַלְמוֹ דְקוּדְשָׁא בְּרִיךְ הוּא, וַעֲלֵיהּ אִתְּמַר (בראשית א כז) וַיִּבְרָא אלהי"ם אֶת הָאָדָם בְּצַלְמוֹ, בְּצַלְמוֹ מַמָּשׁ דָּא שְׁכִינְתָּא, צַלְמוֹ דְקוּדְשָׁא בְּרִיךְ הוּא, בְּמִדָּה דִילֵיהּ בְּשִׁעוּר דִּילֵיהּ דְּלָא אוֹסִיף וְלָא גָרַע, מַאי הָאָדָם דָּא שְׁכִינְתָּא, (נ"א דא עמודא דאמצעיתא). 

אָמַר רַבִּי אֶלְעָזָר וְהָא בִשְׁכִינְתָּא לָא כְתִיב בָּהּ בְּרִיאָה אֶלָּא אֲצִילוּת, וְעוֹד דַּהֲוָה לֵיהּ לְמֵימַר וַיִּבְרָא יהו"ה אֶת הָאָדָם, מַאי אלהי"ם אֶלָּא שְׁכִינְתָּא אִתְקְרֵי אלהי"ם, וְעַל הַהִיא נִשְׁמָתָא דְאִתְיְהִיבַת בְּבַר נַשׁ אִתְּמַר וַיִּבְרָא אלהי"ם אֶת הָאָדָם בְּצַלְמוֹ, בְּדִיּוֹקְנָא דִשְׁכִינְתָּא, וְעַל הַהִיא נִשְׁמָתָא אִתְּמַר אַךְ בְּצֶלֶם יִתְהַלֶּךְ אִישׁ, דְּהָא בְזִמְנָא דְאִסְתַּלִּיק מִבַּר נַשׁ נִשְׁמָתָא לָא יָכִיל לְאִתְנַעֲנָעָא. אָמַר לֵיהּ, בְּרִיךְ בְּרִי לְעַתִּיק יוֹמִין, וּבְרִי כָּל מָאן דְּפָגִים הַאי דִּיּוֹקְנָא, כְּאִלּוּ מְמַעִט אֶת הַדְּמוּת, וּשְׁכִינְתָּא לָא שַׁרְיָא תַמָּן, וּבְהַהוּא זִמְנָא שָׁלְטִין עֲלֵיהּ כָּל מְקַטְרְגִין מִסִּטְרָא דְהַהוּא פְּגִימוּ, וְרָזָא דְמִלָּה (דברים לא יז) עַל כִּי אֵין אלה"י בְּקִרְבִּי מְצָאוּנִי הָרָעוֹת הָאֵלֶּה, הָרָעוֹת מְצָאוּנִי בְּגִין דְּאִסְתַּלַּק שְׁכִינְתָּא מִנִּי דְאִיהִי אלה"י. 

בְּרֵאשִׁית בָּרָא אלהי"ם, מַאי אלהי"ם מִי אֵלֶּה, וְעַל הַאי מִי אִתְּמַר (בראשית ג יא) מִי הִגִּיד לְךָ כִּי עִירוֹם אָתָּה וְגוֹמֵר, אֲשֶׁר צִוִּיתִיךָ (שם), הַהִיא דְאִתְּמַר בָּהּ אֲשֶׁר קִדְּשָׁנוּ בְּמִצְוֹתָיו, וְהַהִיא דְאִתְּמַר בָּהּ (תהלים א א) אַשְׁרֵי הָאִישׁ אֲשֶׁר לֹא הָלַךְ בַּעֲצַת רְשָׁעִים, דְּהִיא רְשׁוּת הָרַבִּים אֵשֶׁת זְנוּנִים, מַאי רְשָׁעִים דָּא סמא"ל וְנָחָשׁ, הַהִיא דְאָמַר עֲלָהּ פַּרְעֹה (שמות ה ב) מִי יהו"ה אֲשֶׁר אֶשְׁמַע בְּקוֹלוֹ, אֲשֶׁר דְּאִתְּמַר בֵּיהּ (שם ב ב) אֲשֶׁר הוֹצֵאתִיךָ מֵאֶרֶץ מִצְרַיִם, מִי וַדַּאי, דְּאִיהִי תְיוּבְתָּא, אַסְוָותָא לְכָל מַרְעִין וּמַכְתְּשִׁין, הֲדָא הוּא דִכְתִיב (איכה ב י) מִי יִרְפָּא לָךְ, וַעֲלָהּ אִתְּמַר (ישעיה ו י) וָשָׁב וְרָפָא לוֹ, רִפְאוּת תְּהִי לְשָׁרֶךָ (משלי ג ח), זַכָּאָה אִיהוּ מָאן דְּתָב לְגַבֵּי בַּעִִלָהּ דִּידָהּ אִיהוּ רָזָא דִתְיוּבְתָּא, דְיַחֲזִיר וְיֵתוּב הַהוּא דַרְגָּא דְרָחִיק לֵיהּ מֵאַתְרֵיהּ, דְּיַחֲזִיר לָהּ לְאַתְרָהּ וִיקָרֵב לָהּ תַּמָּן, בְּהַהוּא זִמְנָא דִשְׁכִינְתָּא מְרַחֲקָא מִבַּעִִלָהּ, אִתְּמַר בְּבַר נַשׁ (דברים כח כ) וְהָיוּ חַיֶּיךָ תְּלוּאִים לְךָ מִנֶּגֶד, חַיֶּיךָ אִתְקְרִיאַת, הֲדָא הוּא דִכְתִיב (בראשית ב ז) וַיִּפַּח בְּאַפָּיו נִשְׁמַת חַיִּים, זַכָּאָה אִיהוּ מָאן דְּקָרִיב לָהּ לְגַבֵּי בַּעִִלָהּ, מַאי (נ"א ומיד) קָרוֹב יהו"ה לְכָל קוֹרְאָיו וכו' (תהלים קמה יח), דְּמָאן דְּקָרָא לֵיהּ בְּשִׁקְרָא רָחוֹק הוּא מִנֵּיהּ. 

אֱמֶת א' בְּרֵישָׁא דְאַלְפָא בֵּיתָא, מ' בְּאֶמְצָעִיתָא, ת' בְּסוֹפֵיהּ, (נ"א ד' אתוון) עִשּׂוּרָא דִילֵיהּ יו"ד ה"א וא"ו ה"א אֱמֶת, דְּאִיהוּ עִישׂוּר דְּאַרְבַּע מֵאָה וְאַרְבְּעִין וְחַד, הָא רָזָא דְחַמְשָׁא וְאַרְבְּעִין מ"ה, בְּזִמְנָא דְיִשְׂרָאֵל מְשַׁקְּרִין בְּתוֹרַת אֱמֶת, בְאוֹמָאָה דְשִׁקְרָא, אִתְּמַר בֵּיהּ (דניאל ח יב) וְתַשְׁלֵךְ אֱמֶת אַרְצָה, מַאי אַרְצָה דָּא שְׁכִינְתָּא, וּבְזִמְנָא דְיִשְׂרָאֵל מְקַיְימִין תּוֹרַת אֱמֶת בְאוֹמָאָה דִקְשׁוֹט, אִתְּמַר בֵּיהּ (תהלים פה יב) אֱמֶת מֵאֶרֶץ תִּצְמָח, וּבְגָלוּתָא אִתְּמַר (ישעיה נט טו)  


Daf 95a

 . וַתְּהִי הָאֱמֶת נֶעִִדֶּרֶת, וְשִׁקְרָא שָׁלְטָא בְעָלְמָא, (ובזמנא דאתתקן אמת ואסתלק לאתריה אתמחי שקרא מעלמא, הדא הוא דכתיב (משלי יב יט) שפת אמת תכון לעד, כוננת לא כתיב אלא תכון לעד (אמת), ועד ארגיעה לשון שקר (שם), מאי אמת עמודא דאמצעיתא, שכינתא דיליה תורת אמת, היתה בפיהו (מלאכי ב ו)), וּמָאן שֶׁקֶר דָּא סמא"ל, בְּזִמְנָא דֶאֱמֶת שָׁלְטָא אִתְעֲבַר שִׁקְרָא מֵעָלְמָא. 

אֱמֶת אִיהוּ בְּסוֹף תֵּיבִין, וְאִינוּן בָּרָ א אֱלֹהִי ם לַעֲשׂוֹ ת, בָּרָ א אֱלֹהִי ם אֶ ת, בֵּיהּ בָּרָא עָלְמָא, וַעֲלֵיהּ אִתְקְרֵי וְקַיְימָא כָל עָלְמָא, וְכָל מָאן דְּאוֹמֵי בְּשִׁקְרָא כְּאִלּוּ וְתַשְׁלֵךְ אֱמֶת אַרְצָה, וְשִׁקְרָא שָׁלְטָא כַּבְיָכוֹל בַּאֲתַר (נ"א אתרך מאתר) דִּילֵיהּ דְּאִיהוּ יְרוּשָׁלַםִ, וְדָא גְרִים דְּאִתְחָרַב בֵּיתָא, וְאִתְחַזַּר עָלְמָא לְתֹהוּ וָבֹהוּ, דְּהָכִי אוּקְמוּהוּ חָרַב בַּיִת רִאשׁוֹן וְהָאָרֶץ הָיְתָה תֹהוּ, חָרַב בַּיִת שֵׁנִי וְחֹשֶׁךְ עַל פְּנֵי תְהוֹם, דֶּאֱמֶת הוּא סָבִיל עִלָּאִין וְתַתָּאִין, וּבְזִמְנָא דְאִתְעֲבִיד שִׁקְרָא יִתְהָרֵס הַבִּנְיָן, בְּהַהוּא זִמְנָא אִתְּמַר בִּשְׁכִינְתָּא (עמוס ה ב) נָפְלָה לֹא תוֹסִיף קוּם, הֲדָא הוּא דִכְתִיב (ישעיה יד יב) אֵיךְ נָפַלְתָּ מִשָּׁמַיִם הֵילֵל בֶּן שָׁחַר, נָפְלָה עֲטֶרֶת רֹאשֵׁנוּ (איכה ה טז), דְּאִינוּן ה' עִלָּאָה ה' תַּתָּאָה, ו' עַמּוּדָא דְאֶמְצָעִיתָא סָבִיל תַּרְוַיְיהוּ, יְסוֹדָא דְכֹלָּא י', דָּא בְרִית, כָּל מָאן דִּמְשַׁקֵּר וְעָבַר בֵּיהּ, כְּאִלּוּ אַעִִקַר כֹּלָּא וְאַפִּיל לֵיהּ, וְהַאי י' הִיא אֶבֶן הַשְּׁתִיָּה דְמִינָהּ הוּשְׁתַת עָלְמָא, וַעֲלֵיהּ אִתְּמַר (תהלים קיח כב) אֶבֶן מָאֲסוּ הַבּוֹנִים וכו', וְאִיהִי יְסוֹדָא דְכֹלָּא, וַעֲלָהּ אִתְבְּנֵי, וַוי לֵיהּ לְמָאן דְּחָאב בְּאוֹת שַׁבָּת וּבְאוֹת תְּפִלִּין וּבְאוֹת יוֹמִין טָבִין וּבְאוֹת בְּרִית מִילָה, כְּאִלּוּ אַעִִקַר לֵיהּ מֵאַתְרֵיהּ, וְאַהֲדַר עָלְמָא לְתֹהוּ וָבֹהוּ. 

אָמַר רַבִּי אֶלְעָזָר אַבָּא וְהָא י' לְעִילָא אִיהִי, אַמַּאי אִיהִי לְתַתָּא הָכָא, אָמַר לֵיהּ בְּרִי, דָא רָזָא עִלָּאָה, מֵאַרְבַּע אַתְוָון תַּלְיָין אַרְבַּע שְׁמָהָן, מִן י' יהו"ה, מִן ה' הוי"ה (נ"א הוי"ה), מִן ו' והי"ה, מִן ה' הוה"י (נ"א והי"ה הוה"י), עֲלַיְיהוּ אִתְּמַר וַדַּאי וְרָאִיתָ אֶת אֲחוֹרָי, (ופני לא יראו) (שמות לג כג), וּמִסִּטְרָא דַאֲחוֹרַיִם אִיהִי י' לְתַתָּא, וּמִסִּטְרָא דְפָנִים לְעִילָא, וְדָא אִיהוּ רָזָא דְאִתְהַפַּךְ שְׁמָא מִדִּינָא לְרַחֲמֵי וּמֵרַחֲמֵי לְדִינָא, כַּד אִתְהַפַּךְ לְדִינָא אִיהוּ הוה"י י' לְתַתָּא, דְּאִתְּמַר בֵּיהּ אֶבֶן מָאֲסוּ הַבּוֹנִים, מָאֲסוּ יִסּוּרִין דִּילָהּ, וְאִלֵּין דַּחֲבִיבִין יִסּוּרִין אִתְהַפַּךְ לוֹן מִדִּינָא לְרַחֲמֵי יהו"ה, וּבְהַהוּא זִמְנָא אֶבֶן מָאֲסוּ וכו', מַה דַּהֲוַת י' לְתַתָּא אִתְחַזְרַת לְעִילָא, וּמִסִּטְרָא דְוהי"ה אִיהִי י' בְּאֶמְצַע, בְּהַהוּא זִמְנָא אִשְׁתַּטַּח לְגַבֵּיהּ, וְאָמַר זַכָּאָה חוּלָקֵי דְזָכִינָא לְהַאי, דְּדָא עִיקָרָא וִיסוֹדָא דְכֹלָּא. 

בְּרֵאשִׁית בָּרָא אלהי"ם, תַּמָּן אִישׁ תַּמָּן אִשָּׁה עִם ה' דֶאלהי"ם, וַעֲלַיְיהוּ אִתְּמַר (שיר ב ה) סַמְּכוּנִי בָּאֲשִׁישׁוֹת, בְּאִישׁ וְאִשָּׁה, וּמָאן גָּרִים דָּא, בְּגִין דְּאִתְפַּשְׁטוּ מִכָּתְנוֹת אוֹר אָדָם וְחַוָּה, וּבְגִין דָּא סַמְּכוּנִי בָּאֲשִׁישׁוֹת, בְּכָתְנוֹת עוֹר דְּאִינוּן לָקֳבֵל וְעוֹרוֹת אֵילִים מְאָדָּמִים וכו' (שמות כה ה). 

וְכִי אָדָם גָּרִים, וְהָא כְתִיב (בראשית ג ב) וַיֹּאמֶר הָאָדָם הָאִשָּׁה אֲשֶׁר נָתַתָּ עִמָּדִי וְגוֹמֵר, וּבְגִין דָּא אָמַר קוּדְשָׁא בְּרִיךְ הוּא לְאִתְּתָא מֶה עָבְדַת, כְּמָה דְאַתְּ אָמַר (שם יג) וַיֹּאמֶר יהו"ה אלהי"ם אֶל הָאִשָּׁה מַה זֹּאת עָשִׂית, כָּל חוֹבָה דְעָבְדַת לִשְׁכִינְתָּא דְאִיהִי זֹאת עָבְדַת, וּבְגִין דָּא מַה זֹּאת עָשִׂית, דְּאִיהִי מַה שְּׁמוֹ, מַה זֹּאת וַדַּאי, מָה יהו"ה אלהי"ך שׁוֹאֵל מֵעִמָּךְ כִּי אִם לְיִרְאָה (דברים י יב), וְאַל תִּקְרֵי אִם אֶלָּא אֵם (הדא הוא דכתיב (ויקרא יט ג) איש אמו ואביו תיראו דאיהו י"ה אבא ואימא עלאה), וְאַנְתְּ לָא דְחֵילְתְּ מֵאִימָּא עִלָּאָה, לְזֹאת עָבְדַת כָּל דָּא וַדַּאי, דְאִתְּמָר בָּה (בראשית ט יב) זֹאת אוֹת הַבְּרִית. 

דְּאָדָם  


Daf 95b

 וְאִתְּתֵיהּ אִתְבְּרִיאוּ בְּדִיּוֹקְנָא דְקוּדְשָׁא בְּרִיךְ הוּא וּשְׁכִינְתֵּיהּ, וּבְגִין דָּא חוֹבָא דְאָדָם הֲוָה תַלְיָא בְּעַמּוּדָא דְאֶמְצָעִיתָא, וְחוֹבָה דְחַוָּה בִּשְׁכִינְתָּא, וּבְגִין דָּא מַה זֹּאת עָשִׂית, לְזֹאת עָשִׂית וַדַּאי, וְחוֹבָא דָא גָרַם דְּנָחְתַת שְׁכִינְתָּא בְגָלוּתָא, דַהֲווֹ יִשְׂרָאֵל עָבְדִין מַעֲשֵׂה אֲבוֹתֵיהֶם, וּבְגִין דָּא אָמַר (ויקרא כו מד) וְאַף גַּם זֹאת בִּהְיוֹתָם בְּאֶרֶץ אֹיְבֵיהֶם לֹא מְאַסְתִּים וְלֹא גְעַלְתִּים וכו', וּבָהּ אָמַר דָּוִד (תהלים כז ג) אִם תַּחֲנֶה עָלַי מַחֲנֶה לֹא יִירָא לִבִּי וְגוֹמֵר, בְּזֹאת אֲנִי בוֹטֵחַ וְגוֹמֵר, דָּא אִתְּמַר בְּמִלְחֶמֶת גּוֹג וּמָגוֹג, וּמָאן גָּרִים לְמֶהֱוִי אִיהוּ נָטִיר בָּהּ, בְּגִין דַּעֲלֵיהּ אִתְּמַר (שם קלב ד) אִם אֶתֵּן שְׁנָת לְעִינָי לְעַפְעַפַּי תְּנוּמָה עַד אֶמְצָא מָקוֹם לַיהו"ה וְגוֹמֵר. 

וְהַאי אִיהִי חָכְמַת שְׁלֹמֹה, וַעֲלָהּ אִתְּמַר (קהלת ט טז) וְחָכְמַת הַמִּסְכֵּן בְּזוּיָה, וַעֲלָהּ אִתְּמַר (שמואל א ב ל) כִּי מְכַבְּדַי אֲכַבֵּד וּבוֹזַי יֵקָלּוּ, כַּד נָחִית שְׁלֹמֹה מִמַּלְכוּתֵיהּ הֲוָה חָכְמָה דִילֵיהּ בְּזוּיָה בְּעִינֵי שַׁטְיָין, וְכַד אִסְתַּלַּק בְּמַלְכוּתֵיהּ אִתְּמַר בֵּיהּ (מלכים א ה י) וַתֵּרֶב חָכְמַת שְׁלֹמֹה, דְאִתְרַבִּיאַת עַד דִּמְטָאת לְהַאי אֲתַר דְּאִתְנְטִילַת מִתַּמָּן, לַאֲתַר דְּחָכְמָה עִלָּאָה, דְאִיהִי חָכְמָה בְּרֵישָׁא, וְאִיהִי חָכְמָה בַסּוֹף, וְאִיהִי תּוֹרָה בְּאֶמְצָעִיתָא, בְּעַמּוּדָא דְאֶמְצָעִיתָא תּוֹרַת אֱמֶת, לְעִילָא תּוֹרַת חָכָם, לְתַתָּא חָכְמַת שְׁלֹמֹה, וּבְגִין דָּא מִסִּטְרָא דִשְׁלֹמֹה אִתְּמַר וְחָכְמַת הַמִּסְכֵּן בְּזוּיָה, דִּנְחִיתַת בֵּיהּ, וּסְלִיקַת בֵּיהּ, כְּמָה דְאִתְּמַר בֵּיהּ וַתֵּרֶב חָכְמַת שְׁלֹמֹה מֵחָכְמַת כָּל בְּנֵי קֶדֶם. אםל בְּחַיָּיבַיָּא מַה כְּתִיב בְּהוּ, (איכה א יד) נְתָנַנִי יהו"ה בִּידֵי לֹא אוּכַל קוּם, (עמוס ה') נָפְלָה וְלֹא תוֹסִיף קוּם (עמוס ה ב), וְאַף עַל פִּי דְלֵית לָהּ רְשׁוּ לְמֵיקַם מִגַּרְמָהּ, קוּדְשָׁא בְּרִיךְ הוּא יוֹקִים לָהּ, כְּמָה דְאַתְּ אָמַר (שם ט יא) בַּיּוֹם הַהוּא אָקִים אֶת סֻכַּת דָּוִד הַנֹּפֶלֶת, וּמָאן גָּרִים דְּנָחְתַת לָהּ מֵאַתְרָהּ דָּא נָחָשׁ, כְּמָה דְאַתְּ אָמַר (בראשית ג יד) וַיֹּאמֶר יהו"ה אלהי"ם אֶל הַנָּחָשׁ כִּי עָשִׂיתָ זֹּאת, דְּאִיהִי שְׁכִינְתָּא, דְּגָרְמַת דְּאִשְׁתַּכְּחַת יַבָּשָׁה וְנָפְלַת מֵאַתְרָהּ, אָרוּר אַתָּה מִכָּל הַבְּהֵמָה וְגוֹמֵר (שם), לַיִיט לֵיהּ דְּלָא יְהֵא לֵיהּ מַלְכִין וְשַׁלִּיטִין עַל מַה דְּסָמִיךְ, דְּאִינוּן רַגְלוֹי וִידוֹי דְּקָצִיץ לוֹן, כְּמָה דְאִיהוּ גְרִים קִצּוּץ וּפִרוּד לְעִילָא, וּבְגִין דָּא עַל גְּחוֹנְךָ תֵלֵךְ וְעָפָר תֹּאכַל כֹּל יְמֵי חַיֶּיךָ (שם), וְדָא אִיהוּ דְאָמַר יִצְחָק לְעִשָׂו (שם כז לט) מִשְׁמַנֵּי הָאָרֶץ יִהְיֶה מוֹשָׁבֶךָ. 

עִִּשֶׂר לְוָטַיָּא לַיִיט לְחִוְיָא, בְּגִין דְּגָרִים דְּאִתְפַּרַשׁ שְׁכִינְתָּא דְאִיהִי עֲשִׂירָאָה מִבַּעִִלָהּ, וְעִִשֶׂר לְאָדָם, וְעִִשֶׂר לְחַוָּה, וְתִשְׁעָה לְאַרְעָא, דְחָבַאת לַצַּדִּיק דְּאִיהוּ תְשִׁיעָאָה, כֻּלְּהוּ חָאבוּ לַעֲשִׂירָאָה, וְאַרְעָא לַצַּדִּיק, וּמִמַּאי (נ"א ואמאי) חָאבַת לַצַּדִּיק, דְּהָא בַּעֲבוּרֶךָ אָמַר לְאָדָם, וְעוֹד בְּגִין אָדָם לַיִּיט לְאַרְעָא דְּאִתְנְטִיל מִינָהּ, הֲדָא הוּא דִכְתִיב (שם ב ז) וַיִּיצֶר יהו"ה אלהי"ם אֶת הָאָדָם עָפָר מִן הָאֲדָמָה, אִם כֵּן מַה חָבַאת לַצַּדִּיק דְּאִיהוּ תְשִׁיעָאָה. 

אֶלָּא בְּגִין דְּאִתְּמַר בָּהּ (שם ט) וַיַּצְמַח יהו"ה אלהי"ם מִן הָאֲדָמָה כָּל עִץ נֶחְמָד לְמַרְאֶה וְטוֹב לְמַאֲכָל וְעִץ הַחַיִּים בְּתוֹךְ הַגָּן וְעִץ הַדַּעַת טוֹב וָרָע, וַהֲוָה לֵיהּ רְשׁוּ לְמִמְחָא בִידָא דְאָדָם דְּלָא יֵכוּל מֵאִילָנָא דְמוֹתָא, וְלָא מָחַאת, בְּגִין דָּא אָמַר בַּעֲבוּרֶךָ. אָמַר לֵיהּ רַבִּי אֶלְעָזָר, וְכִי אִית דַּעַת בְּאַרְעָא לְכוּלֵי הַאי, אָמַר לֵיהּ אִין, הֲדָא הוּא דִכְתִיב (משלי ג יט) יהו"ה בְּחָכְמָה יָסַד אָרֶץ, אָמַר לֵיהּ וְהָא בְּחָכְמָה עִלָּאָה וּבְאַרְעָא דְקוּדְשָׁא בְּרִיךְ הוּא אִתְּמַר הַאי קְרָא, אָמַר לֵיהּ בְּרִי דָא לָקֳבֵל דָּא עָבַד קוּדְשָׁא בְּרִיךְ הוּא, אִית חָכְמָה וְאִית חָכְמָה, אִית אַרְעָא וְאִית אַרְעָא. 

אָמַר לֵיהּ אִם כֵּן מַה חָבַאת אַרְעָא לַצַּדִּיק דְּלָקְתָה תִּשְׁעָה, אָמַר לֵיהּ בְּגִין דְּעִץ הַדַּעַת טוֹב וָרָע אִיהוּ כְּגַוְונָא דִּבְרִית, אוֹת בְּרִית מִלְּגָאו טוֹב עָרְלָה רָע, דָּא מִלְּגָאו וְדָא מִלְּבָר, וּבְגִין דְּחוֹבָא דְעִץ הַדַּעַת גָּרִים פִּרוּדָא בֵּין צַדִּיק וּשְׁכִינְתָּא, בְּגִין דָּא לָקַאת אַרְעָא תִּשְׁעָה, וְאִינוּן דְּחָאבוּ בִּשְׁכִינְתָּא דְאִיהִי עֲשִׂירִית לָקוּ עִִשֶׂר עִִשֶׂר. וְתָא חֲזִי שִׁבְעָה אַרְעִין אִינוּן אֶרֶץ אֲדָמָה אַרְקָא גֵּיא נְשִׁיָּה צִיָּה תֵּבֵל, וְאָדָם חָאב  


Daf 96a

 בְּבַת שֶׁבַע, וְאִתְּמַר בֵּיהּ (משלי כד טז) כִּי שֶׁבַע יִפּוֹל צַדִּיק, הִרְהֵר תְּיוּבְתָּא וְאִתְּמַר בֵּיהּ (שם) וָקָם, וַהֲוָה סָלִיק, וְכַד נָחִית תַּמָּן הֲוָה עָבִיד עוֹבָדִין וְתוֹלָדִין בְּכָל אַרְעָא וְאַרְעָא, מִנְּהוֹן הֲווֹ צָמְחִין וּמִנְהוֹן לָא הֲווֹ צָמְחִין, וְאִית תַּמָּן בִּרְיָין מִנְּהוֹן בִּתְרֵין רֵישִׁין וְאִית מִנְּהוֹן בִּתְלַת עַד שֶׁבַע, וְאִית תַּמָּן אֲתַר דְּנַהֲרָא שִׁמְשָׁא וְסִיהֲרָא וְכֹכְבַיָּא וּמַזָּלֵי, וְאִית אֲתַר דְּלֵית בֵּיהּ נְהוֹרָא כְּלָל אֶלָּא חֲשׁוֹכָא וְקִבְלָא. 

הָכִי אִינוּן אִלֵּין דְּנָחֲתִין לְשִׁבְעָה מִינֵי עֲנִיּוּתָא, אִית מִנְּהוֹן דְּלֵית לוֹן נְהוֹרָא כְּלָל, דְּכָל יוֹמֵיהוֹן אִינוּן בַּעֲנִיּוּתָא, וְאִית מִנְּהוֹן דְּאִית לְהוֹן נְהוֹרָא כָּל יוֹמֵיהוֹן וְאִינוּן בְּעוּתְרָא, וְאִית מִנְּהוֹן דִּלְזִמְנִין אִית לוֹן נְהוֹרָא וּלְזִמְנִין חֲשׁוֹכָא, אִלֵּין אִינוּן דְּאִתְיַילִּידוּ בְּאֶמְצָעִיתָא דְסִיהֲרָא בֵינוּנִיִּים, לְזִמְנִין אִית לוֹן עוּתְרָא וְסָלְקִין, וּלְזִמְנִין עֲנִיּוּתָא וְנָחֲתִין, וְאִית אָחֳרָנִין דְּעָבְדִין תּוֹלָדִין וּמַצְלִיחִין, וְאִית מִנְּהוֹן דְּלָא מַצְלִיחִין, וְאִית מִנְּהוֹן דְּמַצְלִיחִין (נ"א צמחין) עַד פַּלְגוּ יוֹמֵיהוֹן וּמַיְיתִין בְּקַצְרוּת יוֹמִין, אִלֵּין דְּאִתְיְלִידוּ בְּמִלּוּיָיא דְסִיהֲרָא אִינוּן צָמְחִין וְחַיִּין וּמַשְׁלִימִין כָּל יוֹמֵיהוֹן, וְאִינוּן דְּאִתְיְלִידוּ בְּחֶסְרוֹנָא דְסִיהֲרָא לָא צָמְחִין וּמַיְיתִין מִיָּד, וְאִינוּן דְּאִתְיְלִידוּ בְּאֶמְצָעִיתָא דְסִיהֲרָא מִתְקַצְּרִין בְּפַלְגוּת יוֹמֵיהוֹן. 

וְאִית אַרְעִין דְּאִתְּמַר בְּהוֹן (בראשית לז כד) וְהַבּוֹר רֵק אֵין בּוֹ מָיִם, מַיִם אֵין בּוֹ אֲבָל נְחָשִׁים וְעַקְרַבִּים אִית בֵּיהּ, אוּף הָכִי אִית בִּרְיָין דְּאִינוּן עַמֵּי הָאָרֶץ, דְּבָתֵּיהוֹן מַלְיָין מַלְאֲכֵי חַבָּלָה, דְאִינוּן נְחָשִׁים וְעַקְרַבִּים וְנָשְׁכִין לוֹן בְּכַמָּה נִשּׁוּכִין דְּיִסּוּרִין, דְּאִינוּן גָּרְמוּ קֳדָם דְּיֵיתוּן לְעָלְמָא, (בגין דייתו) בְּגִלְגוּלָא בְּאִלֵּין גּוּפִים וּבְאִלֵּין בָּתִּים, וְכַד נָשְׁכִין לוֹן אִינוּן נְחָשִׁים וְעַקְרַבִּים בְּכַמָּה יִסּוּרִין אִינוּן צָוְוחִין וַוי וַוי, וְאִית לוֹן קְטָטָה לְכֻלְּהוּ בְּבֵיתָא, וְצָוְוחִין בְּאִלֵּין מָארֵי דְגֵיהִנָּם דְּנִדּוֹנִין בּוֹ, וְאִית אָחֳרָנִין דְּכָל יוֹמֵיהוֹן בְּחֶדְוָה וּבְשַׁלְוָה בְּלָא עֲצִיבוּ כְּלָל, מִכָּל מַה דְּאִתְרַבֵּי בְשִׁבְעָה אַרְעִין, וְאִתְדַנּוּ בְשִׁבְעָה מְדוֹרֵי גֵיהִנָּם, וְאִית בִּבְנֵי נָשָׁא כְּגַוְונָא דָא, וְחַכִּימֵי דְרָזִין אִלֵּין לוֹן אִתְמַסַּר לְמִנְדַּע. 

בְּרֵאשִׁית בָּ'רָ'א אֱ'לֹהִי'ם (רישי תיבין וסופי תיבין א"ב וא"ם תמן דאינון י"ה), תַּמָּן אֵם, וְרָזָא דְמִלָּה (שם ג ב) וַיִּקְרָא הָאָדָם שֵׁם אִשְׁתּוֹ חַוָּה כִּי הִיא הָיְתָה אֵם כָּל חָי, כְּגַוְונָא דְהַהִיא דְאִתְּמַר בָּהּ (משלי ב ג) כִּי אִם לַבִּינָה תִקְרָא, הַאי אֵם כָּל חָי לַאו אִיהִי כְאִתְּתָא קַדְמָאָה, דְאִתְּמַר בָּהּ (בראשית ג יב) הָאִשָּׁה אֲשֶׁר נָתַתָּ עִמָּדִי, דְגָרְמַת מִיתָה לְכָל עָלְמָא, דְּהָא אֵם כָּל חָי כְּתִיב בָּהּ, דְּאִתְּמַר בָּהּ (קהלת ט ט) רְאֵה חַיִּים עִם אִשָּׁה אֲשֶׁר אָהָבְתָּ. 

אָמַר לֵיהּ רַבִּי אֶלְעָזָר, וְכִי תְרֵין נְשִׁין הֲווֹ לֵיהּ, אָמַר לֵיהּ אִין, חַד יֵצֶר הַטּוֹב וְחַד יֵצֶר הָרָע, חֲדָא מִסִּטְרָא דְעִִצֶם תַּקִּיפָא דִינָא קַשְׁיָא, וַחֲדָא מִסִּטְרָא דְבִשְׂרָא, מִתַּמָּן אִינוּן רַכִּיכֵי לִבָּא, וְאִינוּן דְּגַרְמָא אִינוּן קְשֵׁי קְדָל, וְעַל אִתְּתָא דְאִתְנְטִילַת מִגַּרְמָא אָמַר בֶּן סִירָא, גַרְמָא דְנָפִיל בְּחוּלָקָךְ טַב אוֹ בִישׁ גַּרְרֵיהּ, וְעַל אִתְּתָא דְגַרְמָא אָמַר אָדָם הָאִשָּׁה אֲשֶׁר נָתַתָּ עִמָּדִי, לָא קְרָא לָהּ אִתְּתֵיהּ, כְּגַוְונָא דְחַוָּה דְאִתְּמַר בָּהּ וַיִּקְרָא הָאָדָם שֵׁם אִשְׁתּוֹ חַוָּה, דְּאָחֳרָא שִׁפְחָה הֲוַת דְּמִסִּטְרָא דְעִץ הַדַּעַת טוֹב וָרָע, חֲדָא רַע וַחֲדָא טוֹב, וּמִסִּטְרָא דְעִץ הַחַיִּים תַּרְוַיְיהוּ חַיִּים. 

וּבְסִתְרֵי תּוֹרָה חַוָּה ח' ו"ה ח' חָכְמָה כֹּ"חַ מָ"ה, כְּלָלָא דִשְׁמָא קַדִּישָׁא, ח' אִיהִי כְגַוְונָא דְאִימָּא עִלָּאָה דְאִיהִי תְמִינָאָה לְעִִשֶׂר סְפִירָן מִתַּתָּא לְעִילָא, וְחָכְמָה בָּהּ אִשְׁתְּמוֹדָע, וַעֲלָהּ אִתְּמַר (משלי ג ג) עִץ חַיִּים הִיא לַמַּחֲזִיקִים בָּהּ, וּמִסִּטְרָא דִילָהּ וַיִּפַּח בְּאַפָּיו נִשְׁמַת חַיִּים (בראשית ב ז), וַעֲלָהּ אִתְּמַר (שם כג) לְזֹאת יִקָּרֵא אִשָּׁה כִּי מֵאִישׁ לֻקֳחָה זֹּאת, וְלָא אָחֳרָא דְאִתְנְטִילַת מִגַּרְמָא, דְגַרִימַת לֵיהּ מִיתָה, דְהָא שִׁפְחָה גָרְמַת וַיֵּדְעוּ כִּי עִירֻמִּם הֵם (שם ג ז), וּבְגִין דָּא (שם כא) וַיַּעַשׂ יהו"ה אלהי"ם לְאָדָם וּלְאִשְׁתּוֹ כָּתְנוֹת עוֹר וַיַּלְבִּישֵׁם.  


Daf 96b

אָמַר לֵיהּ רַבִּי אֶלְעָזָר אַמַּאי אָמַר, בְּגִינָהּ כִּי מֵאִישׁ לֻקֳחָה זֹּאת (בראשית ב כג), כִּי מֵאָדָם הֲוָה לֵיהּ לְמֵימַר, אַמַּאי מֵאִישׁ, אֶלָּא מֵאִישׁ תַּמָּן אֵ"ם וְתַמָּן יֵ"שׁ, תַּמָּן יֵ"שׁ הֲדָא הוּא דִכְתִיב (משלי ח כא) לְהַנְחִיל אֹהֲבַי יֵשׁ, תַּמָּן אֵם כִּי אִם לַבִּינָה תִקְרָא (שם ב ג), וְאִינוּן אַבָּא וְאִימָּא חָכְמָה וּבִינָה, דְמִתַּמָּן אִתְנְטִילַת, וּבְגִין דָּא כִּי מֵאִישׁ לֻקֳחָה זֹּאת. 

וְאִית לֵיהּ אָחֳרָא דְאִתְקְרִיאַת בַּת זוּגֵיהּ, הֲדָא הוּא דִכְתִיב (בראשית ה ב) זָכָר וּנְקֵבָה בְּרָאָם וַיְבָרֶךְ אֹתָם וַיִּקְרָא אֶת שְׁמָם אָדָם. תָּא חֲזִי אָדָם הָרִאשׁוֹן בְּדִיּוֹקְנָא דְיהו"ה אִתְבְּרִי, וּבְדִיּוֹקְנָא דְעִִשֶׂר סְפִירָאן דְּאִינוּן יו"ד ה"א וא"ו ה"א, מִסִּטְרָא דְיהו"ה, מִסִּטְרָא דְי' אִתְקְרֵי אִישׁ, וּמִסִּטְרָא דְה' עִלָּאָה אִתְּתֵיהּ אִתְקְרִיאַת אִשָּׁה אֵם כָּל חָי, וּמִסִּטְרָא דְו"ה חַוָּה אִתְּתֵיהּ, וּמִסִּטְרָא דְיו"ד ה"א וא"ו ה"א חַוָּה אִתְקְרֵי אָדָם, וּבְכָל מַה דַּהֲוָה בְדִיּוֹקְנֵיהּ לָקָה. 

בְּרֵאשִׁית בָּרָא שִׁית, דָּא אָדָם דְּכָלִיל שִׁית, וְאִינוּן תְּרֵין שְׁפָחוֹת מִסִּטְרָא דְאִילָנָא דְטוֹב וָרָע עִִצֶם וּבָשָׂר, אִישׁ וְאִשָּׁה דְּאִתְּמַר בָּהּ (בראשית ב כג) כִּי מֵאִישׁ לֻקֳחָה זֹּאת, הָא אַרְבַּע, אָדָם זָכָר וּנְקֵבָה, הֲדָא הוּא דִכְתִיב זָכָר וּנְקֵבָה בְּרָאָם וְגוֹמֵר, הָא שִׁית, וּבְגִין דָּא (שם ג כב) וַיֹּאמֶר יהו"ה אלהי"ם הֵן הָאָדָם הָיָה כְּאַחַד מִמֶּנּוּ לָדַעַת טוֹב וָרָע וְגוֹמֵר, וְאוּקְמוּהוּ קַדְמָאִין כְּאַחַד מִמַּלְאֲכֵי הַשָּׁרֵת. 

אַדְהָכִי הָא אֵלִיָּהוּ אִזְדַּמַּן לְגַבֵּיהּ וְאָמַר רַבִּי כְּאַחַד מֵהֶם הֲוָה לֵיהּ לְמֵימַר אִם עַל מַלְאֲכֵי הַשָּׁרֵת הֲוָה אָמַר, מַאי כְּאַחַד מִמֶּנּוּ, וְעוֹד הֵן אָדָם הֲוָה לֵיהּ לְמֵימַר, מַאי הָאָדָם בְּתוֹסֶפֶת ה', אֶלָּא ה' דְּהָאָדָם הָיָה כְּאַחַד מִמֶּנּוּ, יְהֵא (נ"א הוא) לָא כְתִיב אֶלָּא הָיָה, חַד מֵאַרְבַּע אַתְוָון דְּאִינוּן יהו"ה כְּחַד מִן אַרְבַּע אַתְוָון דְּאִיהוּ ו'. 

וְעַתָּה פֶּן יִשְׁלַח יָדוֹ (שם) דָא י', אִם זָכָה וְלָקַח גַּם מֵעִץ הַחַיִּים (שם) דָּא ו' (נ"א ה'), וְאָכַל וָחַי לְעוֹלָם (שם) דָּא ו', חַי וַדַּאי, כַּד ה' הֲוַת יְחִידָא מִנֵּיהּ עָאלַת בֵּין טוֹב לָרָע, הֲדָא הוּא דִכְתִיב (שם ב ז) וַיִּיצֶר יהו"ה אלהי"ם אֶת הָאָדָם תְּרֵין יְצִירוֹת טוֹב וָרָע, לְמִנְדַּע (ואתמר בהון (שם) ויפח באפיו נשמת חיים ודא ה' לדעת טוב ורע למנדע) מַה דַּהֲווֹ גָרְמִין לְמֶעֱבַד, וּבְגִין דָּא עָאלַת בֵּינַיְיהוּ. 

בָּתַר דְּחָאב אָדָם דִּיצִירָה, אִתְפַּרְשַׁת ה' עִלָּאָה וְאִסְתַּלְקַת מִנֵּיהּ, וּבְגִין דְּלָא אִתְחַזְרַת לְגַבֵּיהּ, אָמַר אִם זָכָה וְלָקַח גַּם מֵעִץ הַחַיִּים וְאָכַל וָחַי לְעוֹלָם, וְהַאי עִץ הַחַיִּים הֲוָה נָטוּעַ בְּעִץ הַגָּן, וּבְגִין דְּלָא זָכָה לְמֵיכַל מִנֵּיהּ, מַה כְּתִיב בֵּיהּ וַיְשַׁלְּחֵהוּ יהו"ה אלהי"ם מִגַּן עִדֶן (שם ג כג) לַעֲבוֹד אֶת הָאֲדָמָה אֲשֶׁר לֻקַּח מִשָּׁם, הַהוּא דְאִתְּמַר בֵּיהּ (שם ב ז) וַיִּיצֶר יהו"ה אלהי"ם אֶת הָאָדָם עָפָר מִן הָאֲדָמָה דְּלָא הֲוָה כְדַאי לְמֶהֱוֵי בְגִנְּתָא דְאוֹרַיְיתָא, כֵּיוָן דְּלָא נָטִיר בָּהּ עִץ הַדַּעַת טוֹב וָרָע בְּאִסּוּר וְהֶתֵּר, וְעָבַר עַל מֵימְרָא דְמָארֵיהּ, דְּאִם הֲוָה נָטִיר דְּלָא עָבַר עַל מֵימְרָא דְמָארֵיהּ, וְלָקַח גַּם מֵעִץ הַחַיִּים דְּאִתְּמַר בָּהּ (משלי יג יד) תּוֹרַת חָכָם מְקוֹר חַיִּים לָסוּר מִמּוֹקְשֵׁי מָוְת, עִץ חַיִּים הִיא לַמַּחֲזִיקִים בָּהּ (שם ג יח), וְדָא אִיהוּ וְלָקַח גַּם מֵעִץ הַחַיִּים וְאָכַל וָחַי לְעוֹלָם, גַּם לְרַבּוֹת נוּקְבָא, אִיבָּא דְאִילָנָא פְּרִי צַדִּיק. 

וְעוֹד הֵן הָאָדָם הָיָה כְּאַחַד מִמֶּנּוּ, אָמְרוּ מַלְאָכִין קַדִּישִׁין בְּגִין לְמֶהֱוִי אִיהוּ כְּאַחַד מִינָנָא כְּמָא דְאָמַר חִוְיָא (בראשית ג ה) וִהְיִיתֶם כֵּאלֹהִי"ם יוֹדְעִי טוֹב וָרָע, וְדָא אִיהוּ לָדַעַת טוֹב וָרָע, דָּא גְרִים לֵיהּ מוֹתָא, דְּאִם זָכָה לְמֵיכַל מֵאִילָנָא דְחַיֵּי דְאִיהוּ עִץ חַיִּים הִיא לַמַּחֲזִיקִים בָּהּ, מַה כְּתִיב בָּהּ וְלָקַח גַּם מֵעִץ הַחַיִּים וְגוֹמֵר. 

אָמַר רַבִּי שִׁמְעוֹן וַוי לוֹן לְאִינוּן דְּמַנִּיחִין לְאִשְׁתַּדְלָא בְּאוֹרַיְיתָא דְאִתְּמַר בָּהּ וְלָקַח גַּם מֵעִץ הַחַיִּים, וּבְפִקּוּדִין דִּילָהּ דְּאִינוּן אִיבָּא דְאִילָנָא דְאִתְּמַר בֵּיהּ וְאָכַל וָחַי לְעוֹלָם, וְאָזְלִין בָּתַר אִלֵּין דִּמְפַתֵּי לוֹן מִסִּטְרָא דְנָחָשׁ הַקַּדְמוֹנִי, דְאָמְרֵי לוֹן הִשְׁתַּדְלוּן בְּמַלְאָכַיָּא דִמְמַנָּן עַל כֹּכְבַיָּא וְשִׁמְשָׁא וְסִיהֲרָא, וְעַל אִלֵּין דִּמְמַנָּן עַל רוּחִין וְשֵׁדִין, לְמֶהֱוִי כֵאלֹהִי"ם יוֹדְעִי טוֹב וָרָע, וַעֲלַיְיהוּ  


Daf 97a

 אִתְּמַר, (עי, מ"ב כג, וירמיה מד), כֹּה אָמַר יהו"ה לַמְזַבְּחִים וְלַמְקַטְּרִים לַכֹּכָבִים וְלַמַּזָּלוֹת וְלַשֶּׁמֶשׁ וְלַיָּרֵחַ וּלְכָל צְבָא הַשָּׁמַיִם אֲשֶׁר לֹא צִוִּיתִי, וְדָא אִיהוּ דְמַנִּי קוּדְשָׁא בְּרִיךְ הוּא לְאָדָם וּמֵעִץ הַדַּעַת טוֹב וָרָע לֹא תֹאכַל מִמֶּנּוּ וְגוֹמֵר, וּבִלְעָם חַיָּיבָא בְהַאי הֲוָה מִשְׁתַּדֵּל, וְדוֹר אֱנוֹשׁ וְדוֹר הַמַּבּוּל וְדוֹר הַפְלָגָה, וְקוּדְשָׁא בְּרִיךְ הוּא אַעִִקַר לוֹן מֵעָלְמָא דֵין וּמֵעָלְמָא דְאָתֵי, וְדָא אִיהוּ (בראשית ב יז) כִּי בְּיוֹם אֲכָלְךָ מִמֶּנּוּ מוֹת תָּמוּת, מוֹת בְּעָלְמָא דֵין וְתָמוּת בְּעָלְמָא דְאָתֵי, וְחוֹבָא דָא גָרִים חָרְבָּן בֵּי מַקְדְּשָׁא וְגָלוּת יִשְׂרָאֵל בֵּין אוּמִין דְּעָלְמָא וְאִתְקְטִילוּ מִנַּיְיהוּ. 

דְּכָל חַד הֲוָה מְזַבַּח וּמְקַטֵּר, וַהֲווֹ נָחְתִין חֲיָילִין דִּלְעִילָא, וְכַד הֲוָה נָבִיא מְיַסֵּר לוֹן, מַה כְּתִיב בְּהוֹן (עי, ירמיה מד ה) וְלֹא שָׁמְעוּ לְקוֹל נָבִיא וְחוֹזֶה, וּבַמֶּה הֲוָה מְיַסֵּר לוֹן נָבִיא, הֲוָה אוֹמֵר לְהוֹן דִּיְהוֹן חָזְרִין בִּתְיוּבְתָּא, וְאִי לַאו וְעָצַר אֶת הַשָּׁמַיִם וְלֹא יִהְיֶה מָטָר וְהָאֲדָמָה לֹא תִתֵּן אֶת יְבוּלָהּ (דברים יא יז), וְאִינוּן הֲווֹ מְזַלְזְלִין בֵּיהּ, וַהֲווֹ אָמְרִין אֲנַן אוֹמִינָן לְאִלֵּין דִּמְמַנָּן עַל מִטְרָא, וְכָפִינָן לְהוֹן לְנַחְתָא מִטְרָא, וְקוּדְשָׁא בְּרִיךְ הוּא אַחֲלִיף לְהוֹן לִמְמַנָּן בִּשְׁלִיחוּתַיְיהוּ בְּגִינַיְיהוּ, וְקָטִיל לוֹן וְחָרִיב בֵּי מַקְדְּשָׁא בְגִינַיְיהוּ, וְגָלוּ יִשְׂרָאֵל בֵּין אוּמִין דְּעָלְמָא, וְדָא אִיהוּ חוֹבָא דְאָדָם דְּגָרַם לֵיהּ חִוְיָא מִיתָה לֵיהּ וּלְאִתְּתֵיהּ, דְּפַתֵּי לוֹן בְּהַהוּא אִילָנָא, הֲדָא הוּא דִכְתִיב (בראשית ג ה) כִּי יוֹדֵעַ אלהי"ם וכו', וּבְגִין דָּא מַנִּי קוּדְשָׁא בְּרִיךְ הוּא לְבַר נַשׁ בַּמֶּה שֶׁהוֹרְשֵׁתָ הִתְבּוֹנָן אֵין לָךְ עִסֶק בַּנִּסְתָּרוֹת. 

אָמַר רַבִּי אֶלְעָזָר בַּמֶּה הֲווֹ נָחֲתִין אִלֵּין חֲיָילִין, אָמַר לֵיהּ בְּרִי מָה אַתְּ חָשִׁיב דַּהֲווֹ נָחֲתִין, וַדַּאי הָא רָזָא דְאִילָנָא דְעִץ הַדַּעַת טוֹב וָרָע, דְּלָא עָתִיד קוּדְשָׁא בְּרִיךְ הוּא לְגַלְיָיא לֵיהּ מְפוּרְסָם לְעָלְמָא אֶלָּא בֵּינֵי חַבְרַיָּא, עַד דְּיֵיתֵי דָרָא דְמַלְכָּא מְשִׁיחָא, אָמַר לֵיהּ כֵּיוָן דְּאִיהוּ אִתְגַּלְיָא בֵּינֵי חַבְרַיָּא מַאי נִיהוּ, אָמַר לֵיהּ בְּנִי, מִמַּרְאֵה מָתְנָיו וּלְמָעִִלָה הֲוָה טוֹב, מִמַּרְאֵה מָתְנָיו וּלְמַטָּה הֲוָה רָע, נְבוּכַדְנֶצַּר הֲוָה יָדַע בֵּיהּ, וְהָכִי עָבִיד צַלְמָא דִילֵיהּ, וּבֵיהּ אִשְׁתְּמוֹדָע אִילָנָא דְטוֹב וָרָע, הֲדָא הוּא דִכְתִיב (דניאל ב לב) רֵישֵׁיהּ דִּי דְהַב טָב, חֲדוֹהִי וּדְרָעוֹהִי דִי כְסָף, עַד הָכָא הֲוָה מִסִּטְרָא דְטוֹב, וּבְגִין דָּא אָמַר דִּי דְהַב טָב, מִמַּרְאֵה מָתְנָיו וּלְמַטָּה רַע, הֲדָא הוּא דִכְתִיב (שם) מֵעוֹהִי וְיַרְכָתֵיהּ דִּי נְחַשׁ מִסִּטְרָא דְנָחָשׁ הַקַּדְמוֹנִי. 

וּמֵהַאי אִילָנָא נָחֲתִין נִשְׁמָתִין דְּעִרֶב רַב דְּאִינוּן דְּעִרְבוּבְיָא דְטוֹב וָרָע, וְכַמָּה נִימִין תַּלְיָין מֵהַאי אִילָנָא דְאִינוּן צְבָא הַשָּׁמַיִם, דִּי מְמַנָּן עַל כֹּכְבַיָּא וּמַזָּלֵי, וְכֻלְּהוּ מְעוּרָבִין טוֹב וָרָע, וַהֲווֹ עַנְפִין תַּלְיָין מֵהַאי סִטְרָא וּמֵהַאי סִטְרָא, אִלֵּין מְמִיתִין וְאִלֵּין מְחַיִּין, אִלֵּין שֵׁדִים מִסִּטְרָא דִשְׂמָאלָא, וְאִלֵּין מַלְאָכִים מִסִּטְרָא דִימִינָא, וַהֲווֹ יָדְעִין כָּל גַּוָּונִין דְּעַנְפִין דְּאִילָנָא דְאִינוּן מַזָּלוֹת וְכֹכָבִים, וַהֲווֹ לָקְטִין עִשְׂבִּין כְּגַוְונָא דְאִלֵּין גַּוָּונִין, וַהֲווֹ עָבְדִין דִּיּוֹקְנִין כְּפוּם הַהוּא מַזָּל דַּהֲווֹ בָּעָאן לְנַחְתָא לֵיהּ, כְּגוֹן טָלֶה אוֹ שׁוֹר אוֹ בְּתוּלָה אוֹ תְאוֹמִים דְּאִיהוּ צוּרַת אָדָם דּוּ פַּרְצוּפִין, דְּאִיהִי דִיּוֹקְנָא דְנוּקְבָא, אוֹ סַרְטָן אוֹ אַרְיֵה אוֹ מֹאזְנַיִם אוֹ עַקְרָב אוֹ קֶשֶׁת אוֹ גְדִי אוֹ דְלִי אוֹ דָגִים, וַהֲווֹ מְקַטְּרִין לוֹן בְּאִלֵּין עִשְׂבִּין בְּכָל גַּוָּון, לְכָל חַד כְּפוּם גַּוָּון דִּילֵיהּ לְעִילָא, וְהָכִי הֲווֹ עָבְדִין דִּיּוֹקְנִין דְּצוּרַת חַמָּה וּלְבָנָה וְשִׁבְעָה כֹּכְבֵי לֶכֶת, וַהֲווֹ מְקַטְּרִין לְכָל צוּרָה דַהֲווֹ בָּעָאן לְנַחְתָא לְעָלְמָא, וּבְגִין דָּא אִתְּמַר עֲלַיְיהוּ כֹּה אָמַר יהו"ה לַמְקַטְּרִים וְלַמְזַבְּחִים לַכֹּכָבִים וְלַמַּזָּלוֹת וְלַשֶּׁמֶשׁ אוֹ לַיָּרֵחַ אוֹ לְכָל צְבָא הַשָּׁמַיִם אֲשֶׁר לֹא צִוִּיתִי. 

אָמַר לֵיהּ מַאי לַמְזַבְּחִים, אָמַר לֵיהּ לְכָל דִּיּוֹקְנָא הֲווֹ עָבְדִין, דְּנָטְלִין בְּעִירָן אוֹ עוֹפִין כְּפוּם הַהוּא מַזָּל, וַהֲווֹ דָבְחִין עֲלַיְיהוּ, וְדָא אִיהוּ לַמְזַבְּחִים, וַהֲווֹ נָחֲתִין לוֹן וּמְמַלְּלִין עִמְּהוֹן וַהֲווֹ עָבְדֵי רְעוּתֵהוֹן, וְהַווּ סָגְדִין לוֹן וְהֵמָנִין בְּהוֹן, אָמַר לֵיהּ בְּמַאי הֲווֹ נָחֲתִין לוֹן, אָמַר לֵיהּ בְּרִי הֲווֹ יָדְעִין כָּל שְׁמָהָן דִּשְׁמָא מְפָרַשׁ, וַהֲווֹ מַשְׁבִּיעִין לוֹן, וּלְבָתַר עָאלִין שְׁמָא מְפָרַשׁ  


Daf 97b

 בְּפוּמֵיהוֹן דְאִלֵין דִּיּוֹקְנִין וַהֲווֹ מְמַלְלָן, וְדָא אִיהוּ רָזָא דִקְרָא (ירמיה נא מד) וְהוֹצֵאתִי אֶת בִּלְעוֹ מִפִּיו, נָפַל שְׁמָא מְפָרַשׁ וּמִיָּד נָפְלַת צַלְמָא עַל אַנְפּוֹהִי, אָמַר לֵיהּ רַבִּי אֶלְעָזָר וְכִי אֵיךְ הֲוָה שְׁמָא דְקוּדְשָׁא בְּרִיךְ הוּא מַלִּיל בְּהוֹן, אָמַר לֵיהּ בְּרִי עַל הַאי אִתְּמַר (שמות כ ז) לֹא תִשָּׂא אֶת שֵׁם יהו"ה אלהי"ך לַשָּׁוְא כִּי לֹא יְנַקֶּה וכו', אָמַר לֵיהּ וְכִי יָכִיל בַּר נַשׁ לְאוֹלִיף שְׁמָא דְקוּדְשָׁא בְּרִיךְ הוּא לְמַגָּנָא, אָמַר לֵיהּ אִין. 

וּכְגַוְונָא דָא מָאן דְּנָפִיק מֵרְשׁוּת הַיָּחִיד וְאַעִיל בִּרְשׁוּת הָרַבִּים, אוֹ דְאַפִּיק זֶרַע מִנֵּיהּ מֵאוֹת בְּרִית קֹדֶשׁ וְאַעִיל בִּרְשׁוּת נוּכְרָאָה, כְּאִלּוּ הַאי נָטַע אִילָנָא דְטוֹב וָרָע, וּבְגִין הַאי בַּר דְּנָטַע בְּזוֹנָה אוֹ שִׁפְחָה אוֹ גוֹיָה אוֹ נִדָּה, אִתְּמַר (שם ד) לֹא תַעֲשֶׂה לְּךָ פֶסֶל, וְעַל בְּרַתָּא דְאִתְעֲבִידַת בְּגַוָּונָא דָא אִתְקְרִיאַת מַסֵּכָה, וַעֲלַיְיהוּ אִתְּמַר (דברים כז טו) אָרוּר הָאִישׁ אֲשֶׁר יַעֲשֶׂה פֶסֶל וּמַסֵּכָה וְגוֹמֵר, וְשָׂם בַּסָּתֶר, מַאי בַּסָּתֶר בְּסִתְרוֹ דְעָלְמָא, וּבְגִין דָּא אָמַר קוּדְשָׁא בְּרִיךְ הוּא (שמות כ כג) לֹא תַעֲשׂוּן (אתי) אֱלֹהֵי כֶסֶף וִאלֹהֵי זָהָב, וְהָכִי אוּקְמוּהוּ חַבְרַיָּא לֹא תַעֲשׂוּן אִתִּי כִדְמוּת שַׁמָּשַׁי שֶׁמְּשַׁמְּשִׁין אוֹתִי (נ"א לפני) בַּמָּרוֹם, לְצַיְירָא בַסֵּתֶר דִּילִי שׁוּם צִיּוּר אוֹ דִמְיוֹן, דְּכָל מָאן דְּצִיֵּיר לְעִיל לְקוּדְשָׁא בְּרִיךְ הוּא, בַּסָּתֶר (דאיהי שכינתיה, כלילא מעשר ספיראן), שׁוּם צִיּוּר וְצֶלֶם וּדְמוּת כְּגַוְונָא דִמְצַיְירִין בְּשַׁמָּשִׁין דִּילֵיהּ, נִשְׁמָתֵיהּ אִתְלַבְּשַׁת בְּהַהוּא צַלְמָא, כַּד נָפְקַת מֵהַאי עָלְמָא, קָלָא נָפְקַת לְגַבָּהּ לְצַלְמָא תּוֹקְדוּן בְּנוּרָא, וּבְגִין דָּא אָמַר קוּדְשָׁא בְּרִיךְ הוּא (ישעיה מ כה) וְאֶל מִי תְדַמְּיוּנִי וְאֶשְׁוְה יֹאמַר קָדוֹשׁ, וְאֶל מִי תְּדַמְּיוּן אֵ"ל וּמַה דְּמוּת תַּעַרְכוּ לוֹ (שם יח). 

וּבְרִי וַדַּאי כָּל מָאן דְּנָפִיק מֵרְשׁוּת הָרַבִּים וְאַעִיל בִּרְשׁוּת הַיָּחִיד אוֹ מֵרְשׁוּת הַיָּחִיד וְאַעִיל בִּרְשׁוּת הָרַבִּים, כְּאִלּוּ עָרַב שְׁמָא דְקוּדְשָׁא בְּרִיךְ הוּא בַּעֲבוֹדָה זָרָה, וְעָבִיד אִילָנָא דְטוֹב וָרָע, וְדָא הוּא רָזָא דַהֲוָה נָפִיק בְּלָעוֹ מִפִּיו, דְּבֵיהּ הֲוָה אָמַר צַלְמָא דִנְבוּכַדְנֶצַּר אָנֹכִי יהו"ה אלהי"ך, וּבְגִין דָּא לֹא תִשָּׂא אֶת שֵׁם יהו"ה אלהי"ך לַשָּׁוְא, וְעָתִיד הַקָּדוֹשׁ בָּרוּךְ הוּא לְאַעִִקָרָא הַאי אִילָנָא מֵעָלְמָא וּלְאוֹקָדָא לֵיהּ בְּגֵיהִנָּם, הֲדָא הוּא דִכְתִיב (שם א לא) וְהָיָה הֶחָסֹן לִנְעֹרֶת וְגוֹמֵר. 

אָמַר לֵיהּ רַבִּי אֶלְעָזָר, אִם כֵּן אֲסִיר לְעַמָּא לְאִשְׁתַּמְּשָׁא בְּשׁוּם מַלְאָךְ וְלָא בִשְׁמָא בְעָלְמָא בָתַר דְּאִית עִרְבוּבְיָא, אָמַר לֵיהּ בְּרִי לַאו הָכִי, דְהָא אָמַר קוּדְשָׁא בְּרִיךְ הוּא לְאָדָם (בראשית ב טז) מִכֹּל עִץ הַגָּן אָכוֹל תֹּאכֵל, מֵעִץ הַדַּעַת טוֹב וָרָע לֹא תֹאכַל, אָמַר רַבִּי אֶלְעָזָר הַאי הֲוָה קֳדָם דְּחָאב, בָּתַר דְּחָב וְנָחִית מֵאַתְרֵיהּ וְאִתְעָרַב בְּאִילָנָא דְטוֹב וָרָע, אָמַר לֵיהּ וַדַּאי הָכִי הוּא, וּבְזִמְנָא דְיִשְׂרָאֵל אִינוּן בְּגָלוּתָא, כְּאִלּוּ הֲווֹ מְעוּרָבִין בְּאִילָנָא דְטוֹב וָרָע, וּבְגִין דָּא אוּקְמוּהוּ קַדְמָאִין, יִשְׂרָאֵל בְּגָלוּתָא עוֹבְדִין עֲבוֹדָה זָרָה בְּטַהֲרָה הֵם. 

אֲבָל אִלֵּין דְּיָדְעִין אִילָנָא דְקוּדְשָׁא בְּרִיךְ הוּא דְאִיהוּ עִץ הַחַיִּים, נָטוּעַ בְּגַן דִּילֵיהּ דְּאִיהִי שְׁכִינְתָּא דִילֵיהּ, דְּאִתְּמַר בָּהּ (תהלים ה ה) לֹא יְגוּרְךָ רָע, יָכְלִין לְנַחְתָא חֵילָא מִתַּמָּן לְגַבֵּי שְׁכִינְתֵּיהּ בְּלָא עִרְבוּבְיָא כְלָל, בְּכָל פִּקּוּדָא וּפִקּוּדָא, אִיהוּ עִץ פְּרִי עוֹשֶׂה פְּרִי לְמִינוֹ (בראשית יא א), נָטוּעַ בְּגַן בְּלָא עִרְבוּבְיָא כְּלָל, וּבְגִין דָּא אָמַר לְמִינוֹ, אֲבָל עִץ הַדַּעַת טוֹב וָרָע לָא אִתְּמַר בֵּיהּ לְמִינוֹ, אֲבָל מְעוּרָב מִין דְּלָא בְמִינֵיהּ, וּבְגִינֵיהּ אִתְּמַר (ויקרא יט יט) שָׂדְךָ לֹא תִזְרַע כִּלְאָיִם וכו', שַׁעַטְנֵז לֹא יַעֲלֶה עָלֶיךָ. 

זַכָּאָה אִיהוּ מָאן דְּסָלִיק אֱמוּנָה דְקוּדְשָׁא בְּרִיךְ הוּא דְאִיהִי שְׁכִינְתֵּיהּ כְּלִילָא מֵעִִשֶׂר אֲמִירָן, בְּמַחֲשַׁבְתָּא חֲדָא בִּרְעוּתָא חֲדָא בְּלָא עִרְבוּבְיָא כְּלָל, דְּכָל סְפִירָה וּסְפִירָה נְטוּעָה בֵּיהּ, וְאִיהִי גַן דְּכֻלְּהוּ סְפִירָן בָּהּ אִינוּן חָד, וְכָל חַד עָבִיד בָּהּ פְּרִי לְמִינוֹ, אִיהִי מִין דְּכָל חַד וְחַד לָא נָפִיק מִנֵּיהּ זַרְעִין לְבָר, הָכִי צָרִיךְ בַּר נַשׁ דְּלָא אַפִּיק זַרְעָא לְבָר מִבַּת זוּגֵיהּ, דְּאִיהִי מִין דִּילֵיהּ יִחוּדָא דִילֵיהּ, וּבְהַהוּא זִמְנָא דְצָרִיךְ בַּר נַשׁ לְיַחֲדָא לְקוּדְשָׁא בְּרִיךְ הוּא בִּשְׁכִינְתֵּיהּ, צָרִיךְ לְהַפְשִׁיט מִנֵּיהּ כָּל מַחֲשָׁבִין דְּאִינוּן קְלִיפִין, דְּאִתְּמַר בְּהוֹן (משלי יט כא) רַבּוֹת מַחֲשָׁבוֹת בְּלֶב אִישׁ, וּלְסַלְקָא שְׁכִינְתֵּיהּ לְגַבֵּיהּ בְּמַחֲשַׁבְתָּא חֲדָא, הֲדָא הוּא דִכְתִיב (שם) וַעֲצַת יהו"ה הִיא תָקוּם, כְּגַוְונָא דְבַר נַשׁ דְּמִתְיַחֵד בְּבַת זוּגֵיהּ, וְאִתְפַּשַּׁט מִלְּבוּשׁוֹי לְמֶהֱוִי עִמָּה חַד, הֲדָא הוּא דִכְתִיב (בראשית ב כא) וְהָיוּ לְבָשָׂר אֶחָד, הָכִי צָרִיךְ לְאַפְשָׁטָא מִנֵּיהּ כָּל מַחֲשָׁבִין אָחֳרָנִין, בְּזִמְנָא דִמְיַחֵד לְקוּדְשָׁא בְּרִיךְ הוּא בְּכָל יוֹמָא תְּרֵין זִמְנִין, שְׁמַע יִשְׂרָאֵל יהו"ה אלהינ"ו יהו"ה אֶחָד. 


Daf 98a

 בְּרֵאשִׁית בָּרָא אלהי"ם דָּא מטטרו"ן, דְּבָרָא לֵיהּ קוּדְשָׁא בְּרִיךְ הוּא קַדְמוֹן וְרֵאשִׁית לְכָל צְבָא הַשָּׁמַיִם דִּלְתַתָּא, וְדָא אִיהוּ אָדָם הַקָּטֹן, דְּקוּדְשָׁא בְּרִיךְ הוּא עָבַד לֵיהּ בְּדִיּוֹקְנָא וְצִיּוּרָא דִלְעִילָא בְּלָא עִרְבוּבְיָא, וַעֲלֵיהּ אִתְּמַר (בראשית א כד) תּוֹצֵא הָאָרֶץ נֶפֶשׁ חַיָּה לְמִינָהּ, וְאִיהוּ עִץ פְּרִי עוֹשֶׂה פְּרִי לְמִינוֹ (שם יא ז), כְּגַוְונָא דִלְעִילָא וַי מָאן דְּעָבִיד עִרְבוּבְיָא לְעִילָא וּלְתַתָּא, דְּהַאי אִילָנָא דְעִרְבוּבְיָא, עִרְבוּבְיָא מֵאִילָנָא דְמוֹתָא, בְּגִין דָּא אִתְקְרֵי מַטֶּה, דְּאִתְהַפַּךְ לְנָחָשׁ לְאַלְקָאָה בֵּיהּ לְחַיָּבַיָּא, וּמָאן אִיהוּ דְאַפִּיךְ לֵיהּ קוּדְשָׁא בְּרִיךְ הוּא דְּשַׁלִּיט עֲלֵיהּ וְהָא אוּקְמוּהָ.  
אָמַר לֵיהּ רַבִּי אֶלְעָזָר אַבָּא, כֵּיוָן דְּקוּדְשָׁא בְּרִיךְ הוּא הֲוָה יָדַע דְּאִילָנָא דָא הֲוָה עָתִיד לְגָרְמָא מִיתָה לְאָדָם (ולכל בריין דעתידין למהוי אבתריה) אַמַּאי בָּרָא לֵיהּ לְאָדָם דְּעָתִיד לְמֶחטֵי קַמֵּיהּ, אָמַר לֵיהּ בְּרִי דִּיּוֹקְנָא דִלְעִילָא לָא הֲוָה שְׁלִים עַד דְּבָרָא לְאָדָם, דְּהָכִי הֲוָה אָדָם דִּלְעִילָא (כ"י לגבי אדם דלתתא), כְּגַוְונָא דְנִשְׁמָתָא לְגַבֵּי גוּפָא, וּכְמָה דְלָא אִית עוֹבָדָא לְנִשְׁמָתָא בְלָא גוּפָא, הָכִי הֲוָה צָרִיךְ לְמֶעֱבַד דִּיּוֹקְנָא לְתַתָּא לְאַפָּקָא בֵּיהּ עוֹבָדָא, וְכֹלָּא כְּגַוְונָא (כעובדא) דִלְעִילָא, אָדָ"ם אִיהוּ לְחֻשְׁבַּן זְעִיר דַּחֲנוֹ"ךְ תֵּשַׁע נְקוּדִין, פְּעוּלָה דִילֵיהּ שְׁכִינְתָּא כְּלִילָא בְּכָל (מכל) אַתְוָון דְּאוֹרַיְיתָא, וְכֹלָּא כְּגַוְונָא דִלְעִילָא.  
אָדָם דִּלְעִילָא לָא הֲוָה שְׁלִים בְּלָא נוּקְבָא, הֲדָא הוּא דִכְתִיב (שם ה ב) זָכָר וּנְקֵבָה בְּרָאָם וַיִּקְרָא אֶת שְׁמָם אָדָם, אָדָם דְּכַר, וְאָדָם נוּקְבָא, וְכַד אִתְבְּרִי אָדָם דִּלְתַתָּא דְאִיהוּ נוּקְבָא, הֲדָא הוּא דִכְתִיב (שם א כז) וַיִּבְרָא אלהי"ם אֶת הָאָדָם בְּצַלְמוֹ, אִשְׁתַּלִּים דִּיּוֹקְנָא דִלְעִילָא, וְדָא אִיהוּ רָזָא כִּי לֹא הִמְטִיר יהו"ה אלהי"ם וכו' (שם ב ה), וְאַמַּאי בְּגִין דְּאָדָם אַיִן, וּבְגִין דָּא מוּכְרַח הֲוָה אָדָם לְמִבְרֵי לֵיהּ, לְאִשְׁתַּלִּים בֵּיהּ דִּיּוֹקְנָא דִלְעִילָא, וְנוּקְבָא בְּהַאי אָדָם בָּהּ הֲוָה חָד, הֲדָא הוּא דִכְתִיב (ישעיה נא ב) כִּי אֶחָד קְרָאתִיו וְגוֹמֵר, וְדָא רָזָא דְנִשְׁמָתָא.  
לְבָתַר אָמַר (בראשית ב יח) לֹא טוֹב הֱיוֹת הָאָדָם לְבַדּוֹ אֶעֱשֶׂה לּוֹ עִזֶר כְּנֶגְדּוֹ, דָּא גוּפָא דְּאִיהוּ עִִבֶד שִׁפְחָה כְּלִיל מִטּוֹב וָרָע, בְּגִין לְמֶהֱוֵי לֵיהּ אַגְרָא וְעוּנְשָׁא, וּבְגִינָהּ אָמַר (דברים ל טו) רְאֵה נָתַתִּי לְפָנֶיךָ הַיּוֹם אֶת הַחַיִּים וְאֶת הַטּוֹב אֶת הַמָּוְת וְאֶת הָרָע, וְאָמַר לֵיהּ וּבָחַרְתָּ בַּחַיִּים, דְּאִם לָא יַהֲבָה בִּידֵיהּ, לָא הֲוָה לֵיהּ אַגְרָא וְעוּנְשָׁא, וַהֲוָה כִּבְעִירָא, וְעִם כָּל דָּא אַחֲזֵי קוּדְשָׁא בְּרִיךְ הוּא לֵיהּ, כָּל מַה דְּאִירַע לֵיהּ, אִם הֲוָה מַטֶּה כְּלַפֵּי חֶסֶד דְּהוּא כְלַפֵּי זְכוּ, אוֹ אִם הֲוָה מַטֶּה בָּהּ כְּלַפֵּי חוֹבָא, דְּאִי קוּדְשָׁא בְּרִיךְ הוּא בָּעָא בְמִיתָתֵיהּ לָא הֲוָה אַחֲזֵי לֵיהּ תְּרֵין אוֹרְחִין דִּילֵיהּ, דְּאִינוּן מָוְת וְחַיִּים בְּיַד לָשׁוֹן.  
וְאַחֲזֵי לֵיהּ דְּלָא הֲוָה מְעָרֵב טוֹב בְּרָע, דְּאַפְרִישׁ לוֹן קוּדְשָׁא בְּרִיךְ הוּא, כְּמָה דְאַתְּ אָמַר (בראשית א ד) וַיַּבְדֵּל אלהי"ם בֵּין הָאוֹר וּבֵין הַחֹשֶׁךְ, וְרָזָא דְמִלָּה וְהִבְדִּילָה הַפָּרֹכֶת לָכֶם (שמות כו לג), וְהָכִי עָבַד קוּדְשָׁא בְּרִיךְ הוּא בְּגוּפָא דְבַר נַשׁ טַרְפְּשָׁא, דְאַפְרִישׁ בֵּין דַּרְגִּין דְּאִילָנָא דְטוֹב, וּבֵין דַּרְגִּין דְּאִילָנָא דְרָע, וּמַנִּי לוֹן דְּלָא לְעָרְבָא טוֹב עִם רָע, כְּמָה דְאַתְּ אָמַר (בראשית ב יז) וּמֵעִץ הַדַּעַת טוֹב וָרָע לֹא תֹאכַל מִמֶּנּוּ, קוּדְשָׁא בְּרִיךְ הוּא מַנִּי לֵיהּ לְאִסְתַּמְרָא מִנֵּיהּ, וּלְבָתַר אָמַר אִיהוּ (שם ג יב) הָאִשָּׁה אֲשֶׁר נָתַתָּ עִמָּדִי וְגוֹמֵר.  
אַדְהָכִי הָא סָבָא חַד אִזְדַּמַּן לֵיהּ, וְאָמַר רַבִּי רַבִּי, הָא חֲזֵינָא קְרָא דְּאָמַר בְּאוֹרַיְיתָא (במדבר יט יד) אָדָם כִּי יָמוּת בְּאֹהֶל, וְהָא אוֹרַיְיתָא קֳדָם דְּאִתְבְּרִי עָלְמָא הֲוַת, וַחֲזֵינָא דְעָלְמָא אַקְדִּים לְאָדָם, דְּכָל עָלְמָא וְצָרְכוֹי אִתְבְּרִיאוּ קֳדָם דְּאִתְבְּרִי אָדָם, אִי הָכִי מַאי תַּקַּנְתָּא אִית הָכָא, אָמַר לֵיהּ סָבָא וְהָא כְּתִיב דְּנִשְׁמָתִין דְּצַדִּיקַיָּיא אִתְבְּרִיאוּ קֳדָם דְּאִתְבְּרִי עָלְמָא, כְּמָה דְאַתְּ אָמַר (בראשית א א) בְּרֵאשִׁית בָּרָא אלהי"ם וְלֵית רֵאשִׁית אֶלָּא נְשָׁמָה, דְאִתְּמַר בֵּיהּ (משלי כ כז) נֵר יהו"ה נִשְׁמַת אָדָם, אִיהִי נִשְׁמָתָא דְאָדָם דִּלְעִילָא, אֶלָּא אִית אָדָם וְאִית אָדָם, אִית אָדָם דְּאִיהוּ אָדָם דְּנִשְׁמָתָא, וְאִית אָדָם דְּגוּפָא, דְּאִתְּמַר בֵּיהּ (תהלים קמד ד) אָדָם לַהֶבֶל דָּמָה, וַעֲלֵיהּ אִתְּמַר (במדבר יט יד) אָדָם כִּי יָמוּת בְּאֹהֶל, וַעֲלֵיהּ אִתְּמַר (ירמיה יז ה) אָרוּר הַגֶּבֶר אֲשֶׁר יִבְטַח   

Daf 98b

 בָּאָדָם וְשָׂם בָּשָׂר זְרוֹעוֹ, וְדָא סמא"ל אָדָם בְּלִיַּעַל אִישׁ אָוְן, וְאִית לֵיהּ תְּרֵין נוּקְבִין בִּישִׁין, וַעֲלַיְיהוּ אִתְּמַר (ויקרא כא יא) עַל כָּל נַפְשׁוֹת מֵת לֹא יָבֹא, לְאָבִיו וּלְאִמּוֹ לֹא יִטַּמָּא, וְלֵית אָבִיו אֶלָּא קוּדְשָׁא בְּרִיךְ הוּא, וְלֵית אִמּוֹ אֶלָּא שְׁכִינְתָּא, וְכִי לָא אִתְּמַר בְּקוּדְשָׁא בְּרִיךְ הוּא וּבִשְׁכִינְתֵּיהּ (ירמיה כג כט) הֲלֹא כֹה דְבָרִי כָּאֵשׁ נְאֻם יהו"ה, מָה אֵשׁ אֵינוֹ מְקַבֵּל טֻמְאָה הָכִי אִיהוּ לָא מְקַבֵּל טֻמְאָה, אָמַר לֵיהּ וְהָא כְּתִיב (במדבר יט כ) אֶת מִקְדַּשׁ יהו"ה טִמֵּא וְדָא שְׁכִינְתֵּיהּ, אָמַר לֵיהּ וַדַּאי דְּקוּדְשָׁא בְּרִיךְ הוּא וּשְׁכִינְתֵּיהּ לָא מְקַבֵּל טוּמְאָה, אֲבָל כָּל מָאן דְּסָאִיב אֲתַר דְּאִיהִי שַׁרְיָא בֵּיהּ, אִתְחֲשִׁיב לֵיהּ כְּאִלּוּ עָבִיד לֵיהּ, וּבְגִין דָּא לְאָבִיו וּלְאִמּוֹ לֹא יִטַּמָּא, וְלֵית אָבִיו אֶלָּא קוּדְשָׁא בְּרִיךְ הוּא, וְלֵית אִמּוֹ אֶלָּא שְׁכִינְתָּא, וְדָא אִיהוּ רָזָא מָאן דְּאַעִיל מֵרְשׁוּת הָרַבִּים לִרְשׁוּת הַיָּחִיד, וּבְגִין דָּא אָמַר (ויקרא כב לב) וְלֹא תְחַלְּלוּ אֶת שֵׁם קָדְשִׁי, וְדָא אדנ"י, דְּאִיהוּ רְשׁוּת הַיָּחִיד דְּאִיהוּ יהו"ה יְחִידוֹ דְעָלְמָא, וְדָא אִיהוּ אָדָם. (ובגין דא לאביו ולאמו לא יטמא, ודא איהו רזא מאן דאעיל מרשות הרבים לרשות היחיד, ובגין דא אמר) (במדבר יט יד) אָדָם כִּי יָמוּת בְּאֹהֶל, דָּא אָדָם בְּלִיַּעַל, וּמִסִּטְרָא דָא בַּר נַשׁ רָשָׁע קָרוּי מֵת מֵעִיקָרָא מִקַּמֵּי דְאִתְבְּרִי עָלְמָא, אֲבָל לָא אִתְּמַר עַל אָדָם דְּאִיהוּ מִסִּטְרָא דְקוּדְשָׁא, וְכַמָּה טִפְּשִׁין אִינוּן בְּעָלְמָא דְאָמְרִין הָא קוּדְשָׁא בְּרִיךְ הוּא גָזַר עַל בַּר נַשׁ דְּיָמוּת, הֲדָא הוּא דִכְתִיב אָדָם כִּי יָמוּת, וְאֵיךְ אָמְרִין דְּלָא יְהֵא מִיתָה מִינֵיהּ, וַי לוֹן דְּטַב לוֹן דְּלָא אִתְבְּרִיאוּ בְעָלְמָא, דְאִלֵּין אִינוּן דְּשַׁוְיָן לוֹן, שַׁוְיָן לְאָדָם דְּאִתְקְרֵי יִשְׂרָאֵל וּלְאָדָם בְּלִיַּעַל, וְאָמְרִין כְּאָדָם טוֹב כַּחוֹטֵא כּוּלְהוֹן שָׁוִין, יִהְיוּ כְמוֹץ לִפְנֵי רוּחַ אִלֵּין חַיָּיבַיָּא דְאָמְרֵי הָכִי, וּמַלְאַךְ יהו"ה דּוֹחֶה מִנַּיְיהוּ. 

דְּאִית אָדָם דְּאִיהוּ יִשְׂרָאֵל, וְאִית אָדָם דְּאִיהוּ מַלְאָךְ וְדָא מטטרו"ן, וְאִית אָדָם בְּדִיּוֹקְנָא דְקוּדְשָׁא בְּרִיךְ הוּא דְאִיהוּ אֲצִילוּתֵיהּ, וְדָא יו"ד ה"א וא"ו ה"א, וְלֵית לֵיהּ בְּרִיאָה וִיצִירָה וַעֲשִׂיָּה אֶלָּא אֲצִילוּתָא, וּבַאֲתַר דָּא לֵית חֵטְא וְלָא מָוְת, הֲדָא הוּא דִכְתִיב (תהלים ה ה) לֹא יְגוּרְךָ רָע, וְעַל הַאי אָדָם בְּלִיַּעַל מַנִּי קוּדְשָׁא בְּרִיךְ הוּא דְלָא לְמֵיכַל מִנֵּיהּ, וּדְלָא לְעָרְבָא לֵיהּ עִם טוֹב, דְּהַאי אִיהוּ כְּמָאן דְּעָרֵיב כַּסְפָּא עִם עוֹפָרֶת, וְדָא גָרִים בִּלְבּוּלָא בְּפַמַּלְיָא דִלְעִילָא, וְעָרַב חֲשׁוֹכָא בִנְהוֹרָא מַה דְּאַפְרִישׁ קוּדְשָׁא בְּרִיךְ הוּא, כְּמָה דְאַתְּ אָמַר (בראשית א ד) וַיַּבְדֵּל אלהי"ם בֵּין הָאוֹר וּבֵין הַחֹשֶׁךְ. 

וְלָא עוֹד אֶלָּא מָאן דְּאַעִיל זַרְעִיהּ בַּנִּדָּה אוֹ שִׁפְחָה אוֹ גוֹיָה אוֹ זוֹנָה, כְּאִלּוּ מְעָרֵב מַה דְּאַפְרִישׁ קוּדְשָׁא בְּרִיךְ הוּא, דִכְתִיב (שם ו) וִיהִי מַבְדִּיל בֵּין מַיִם לָמָיִם, דְּאִינוּן מֵי נִדָּה לְמֵי דַכְיָא, דְּדָא אָסוּר וְדָא מוּתָּר, וְדָא כָּשֵׁר וְדָא פָסוּל, דָּא טוּמְאָה וְדָא טַהֲרָה, אִלֵּין אִינוּן שִׁית סִדְרִין דְּאִתְיְהִיבַת (בהון משנה) (ס"א למשה), לְאַפְרָשָׁא בֵּין טוֹב לָרָע, דְּעָרַב לוֹן אָדָם וְדָרִין דְּאָתוּ אַבַּתְרֵיהּ. 

בְּרֵאשִׁית בָּרָא אלהי"ם, מַאי אלהי"ם, לַהַט הַחֶרֶב הַמִּתְהַפֶּכֶת לִשְׁמוֹר אֶת דֶּרֶךְ עִץ הַחַיִּים (בראשית ג כד), מַטֵּה הָאלהי"ם וַדַּאי, וְדָא מטטרו"ן, וְהָא אוּקִימְנָא לֵיהּ דְּאִתְהַפַּךְ מִדִּינָא לְרַחֲמֵי, וּבֵיהּ אִשְׁתַּנִּיּוּ (נ"א אשתכחו) כָּל דִּיּוֹקְנִין דְּלָא דָמוּ דָא לְדָא, כַּד אִתְהַפַּךְ מִימִינָא לִשְׂמָאלָא אַחֲזֵי פַּרְצוּפָא דְשׁוֹר, וְכַד אִתְהַפַּךְ מִשְּׂמָאלָא לִימִינָא אַחֲזֵי פַּרְצוּפָא דְאַרְיֵה, וְכַד אִתְהַפַּךְ מִתַּרְוַיְיהוּ לְמַעֲרָב אַחְזִיר אַנְפּוֹי וְאִתְהַפַּךְ לְנֶשֶׁר (נ"א לאד; ם), וְכַד אִתְהַפַּךְ מִתַּרְוַיְיהוּ לְמִזְרָח דְּאִיהוּ בְּאֶמְצָעִיתָא אִתְהַפַּךְ לְאָדָם (נ"א לנשר), מִלְּמַטָּה לְנֶשֶׁר, לֵית דִּיּוֹקְנָא בְעָלְמָא דְּלָא אִשְׁתְּמוֹדָע בֵּיהּ. 

תְּרֵין עֲשַׂר מַזָּלוֹת אִתְחַזְיָין בֵּיהּ, וְכָל דִּיּוֹקְנִין דְּמַלְאָכַיָּיא וְדִיּוֹקְנִין דְּנִשְׁמָתִין וְדִיּוֹקְנִין דְּכָל מַה דְּאִתְבְּרִי בִּשְׁמַיָּא וּבְאַרְעָא, (לאו איהו דיוקנא דאדם שלים בכל תקונין, אלא אם הוא) (נ"א כלא הוה) כְּלִיל בִּשְׁמַיָּא וְאַרְעָא וְשִׁמְשָׁא וְסִיהֲרָא וְכֹכְבַיָּא וּמַזָּלַיָּא וְכָרְסַיָּא וּמַלְאָכַיָּא וְגַן עִדֶן וְגֵיהִנָּם, מִסִּטְרָא דְתַרְוַיְיהוּ אִתְיְהִיב יֵצֶר הַטּוֹב וְיֵצֶר הָרָע, גַּן עִדֶן מָצָא אִשָּׁה מָצָא טוֹב (משלי יח כב), גֵּיהִנָּם וּמוֹצֶא אֲנִי מַר מִמָּוְת אֶת הָאִשָּׁה (קהלת ז כו), וְתַרְוַיְיהוּ בְּלִבָּא, לֵב חָכָם לִימִינוֹ, וְלֵב כְּסִיל לִשְׂמֹאלוֹ (שם י ב). 


Daf 99a

 בְּרֵאשִׁית ב' תְּרֵין חָכְמָה וּתְבוּנָה (ובינה), תְּלִיתָאָה יִרְאַת יהו"ה רֵאשִׁית דָּעַת (משלי א ז). וּבְהַאי דַּעַת אִתְּמַר (בראשית ד א) וְהָאָדָם יָדַע אֶת חַוָּה אִשְׁתּוֹ, דְּלֵית זִוּוּג אֶלָּא בְדַעַת דְּאִיהוּ עַמּוּדָא דְאֶמְצָעִיתָא. יִחוּדָא דְאַבָּא וְאִימָּא. הָכִי אִיהוּ לְתַתָּא צַדִּיק יִחוּדָא דְעַמּוּדָא דְאֶמְצָעִיתָא וּשְׁכִינְתָּא דִלְתַתָּא, וְגוּף וּבְרִית עֲלַיְיהוּ אִתְּמַר (שמואל א ב ג) כִּי אֵ"ל דֵּעוֹת יהו"ה וְגוֹמֵר, וְתַרְוַיְיהוּ עִדוּת, דְּלֵית עִדוּת פָּחוּת מִתְּרֵין. 

וְהַאי בֵּן אִיהוּ יִחוּד דְּאַבָּא וְאִימָּא, אִיהוּ עַמּוּד סָבִיל כֹּלָּא, כְּגַוְונָא דִשְׁמַיָּא וְאַרְעָא דְאִתְּמַר בְּהוֹן דְּעָלְמָא עַל חַד סַמְכָא קַיְימָא, כְּמָה דְאַתְּ אָמַר (משלי י כה) וְצַדִּיק יְסוֹד עוֹלָם, הָכִי אַבָּא וְאִימָּא סָמְכִין עַל עַמּוּדָא דְאֶמְצָעִיתָא, וְאִיהוּ יִחוּד בֵּין אֵם וּבַת כְּגַוְונָא דָא הו"ה, וּבֵיהּ אִתְעֲבִידוּ ה"ה אֶחָד אֶחָד י"ג הָכָא וְי"ג הָכָא, וְאִיהוּ ו' יִחוּד דִּתְרֵי אֲחָיוֹת, כְּגַוְונָא דָא וַיִּיצֶר יהו"ה, דָּא רָזָא דְא' י' לְעִילָא י' לְתַתָּא ו' בְּאֶמְצָעִיתָא. 

יִחוּדָא דְתַרְוַיְיהוּ כַּלָּה וַחֲמוֹתָהּ, (ה' מן אלהי"ם ו') (נ"א ה"י מן אלהי"ם ו' מלא), כְּלָלָא דְתַרְוַיְיהוּ ה"ה אִמָּא וּבְרַתָּא, ו' בֵּין תַּרְוַיְהוּ, לְעִילָא לֵית עִִרְוָה, וּבַאֲתַר דָּא אָמַר לֹא תִּדְמֶה לְיוֹצְרֶיךָ, לְתַתָּא בַּר מֵאַתְרֵיהּ אָמַר (ויקרא יח ו) לֹא תִקְרְבוּ לְגַלּוֹת, וְהָא אוּקִימְנָא לְעִיל. וְעוֹד אַשְׁכַּחְנָא רָזָא עִלָּאָה, עִִרְוָ"ה עִ"ר ו"ה, כַּד ו' בֵּין עִר דְּאִיהוּ רַע אִתְעֲבִיד עוֹר, הֲדָא הוּא דִכְתִיב (בראשית ג כא) וַיַּעַשׂ יהו"ה אלהי"ם לְאָדָם וּלְאִשְׁתּוֹ כָּתְנוֹת עוֹר וַיַּלְבִּישֵׁם, וַעֲלַיְיהוּ אִתְּמַר (ויקרא יט יד) וְלִפְנֵי עִוֵּר לֹא תִתֵּן מִכְשׁוֹל, דְּהָא רַע מִן עִוֵּר, אִיהוּ עִִרְוָה דְאַפְרִישׁ בֵּין ו"ה דְּאִינוּן אָח וְאָחוֹת, כַּד אִתְלַבַּשׁ אִילָנָא דְחַיֵּי בְּאִילָנָא דְטוֹב וָרָע, הֲדָא הוּא דִכְתִיב (בראשית ב ט) וְעִץ הַחַיִּים בְּתוֹךְ הַגָּן, וְעִץ הַדַּעַת טוֹב וָרָע, בְּזִמְנָא דְאִיהִי (ס"א דהאי) עִר בֵּין בְּרָא וּבְרַתָּא לֹא תִקְרְבוּ לְגַלּוֹת עִִרְוָה, לֹא תִקְרְבוּ ו' לְה' דְּלָא אִתְגַּלְיָא רַע בֵּינַיְיהוּ דְאִיהוּ אַחֵר, דַּעֲלֵיהּ אִתְּמַר (משלי כה ט) וְסוֹד אַחֵר אַל תְּגַל, עִִרְיָ"ה תֵעוֹר קַשְׁתֶּךָ (חבקוק ג ט), עִר יה, רַע בְּזִמְנָא דְאִיהוּ בֵּין י"ה, הַהוּא רַע לָא תִקְרַב י' בְּה'. 

וְהַאי אִיהוּ קְלִיפָה דְעָרְלָה, עִ"ר מִן עָרְלָה רָ"ע, אָדָם בְּהַאי חָאב, כְּמָה דְאוּקְמוּהָ מָארֵי מַתְנִיתִין אָדָם הָרִאשׁוֹן מוֹשֵׁךְ בְּעָרְלָתוֹ הֲוָה, וְדָא גָרִים עִִרְיָין בְּעָלְמָא, וּבְגִין דָּא עִִרְיָה תֵעוֹר קַשְׁתֶּךָ, תֵעוֹר אִיהוּ עִִרְוַת בְּהִפּוּךְ אַתְוָון, בְּאָן אֲתַר קַשְׁתֶּךְ דְּאִיהוּ קֶשֶׁת הַבְּרִית, דַּעֲלֵיהּ אִתְּמַר (בראשית לה טז) וַתֵּלֶד רָחֵל וַתְּקַשׁ בְּלִדְתָּהּ, תְּקַ"שׁ אִיהוּ קֶשֶׁ"ת, (ורזא דמלה בעצב תלדי בנים), (שם ג טז) וּמִתַּמָּן אָמְרָה חַנָּה (שמואל א א טו) אִשָּׁה קְשַׁ"ת רוּחַ אָנֹכִי. 

וְדָא רָזָא אֶת קַשְׁתִּי נָתַתִּי בֶּעָנָן, וְאוּקְמוּהוּ חַבְרַיָּא מִלָּה דְאַקִּישׁ לִי, מוֹקֵשׁ כְּתִיב בֵּיהּ, דְּבֵיהּ הֲוָה מוֹקֵשׁ לְאָדָם קַדְמָאָה, כְּמָה דְאוּקְמוּהוּ אָדָם הָרִאשׁוֹן מוֹשֵׁךְ בְּעָרְלָתוֹ הֲוָה, וּמַה דְּנָטִיר לֵיהּ אִיהוּ בְּהֵקֵשׁ בְּשׁוּתָּפוֹ עִמִּי, בְדִיּוֹקְנָא דִילִי, עֲלָהּ אִתְּמַר (שם א כז) וַיִּבְרָא אלהי"ם אֶת הָאָדָם בְּצַלְמוֹ, בְּגִין דְּמָאן דְּנָטִיר בְּרִית זָכָה לְמַלְכוּת, הֲרֵי אִיהוּ בְהֵקֵשׁ לִי בְּשׁוּתָּפוֹ עִמִּי, וְאִם לָא נָטִיר לֵיהּ אִתְחַזַּר קַ"שׁ, קָשֶׁה לֵיהּ קָשֶׁה לְאָת ה', וְעַל הַאי קַשׁ אִתְּמַר (עובדיה א יח) וּבֵית עִשָׂו לְקַשׁ, וְאִיהוּ לְקַ"שׁ בְּהִפּוּךְ אַתְוָון שֶׁקֶ"ל, וְאִיהוּ שֶׁקֶל לַצַּדִּיקִים דְּנָטְרִין בְּרִית שֶׁקֶל הַקֹּדֶשׁ, וַוי לְמָאן דְּלָא נָטִיר לֵיהּ, וְזַכָּאָה אִיהוּ מָאן דְּנָטִיר לֵיהּ, וּמָאן דְּנָטִיר בְּרִית הַאי אִיהוּ עִד עֲלֵיהּ ע' מִן שְׁמַע ד' מִן אֶחָד, וְאִי לָא נָטִיר בְּרִית פָּרַח מִנֵּיהּ קוֹצָא מִן ד' מִן אֶחָד, וְאִשְׁתָּאַר אַחֵר (עד ער). (כאן חסר) 

וְהָאָדָם יָדַע וכו' (בראשית ד ד), קָם סָבָא פָּתַח וְאָמַר רַבִּי רַבִּי וְעַד הָכָא לָא הֲוָה יָדַע אָדָם לְאִנְתְּתֵיהּ, אֶלָּא בְּזִמְנָא דְחָאב אִסְתַּלַּק שְׁכִינְתָּא מֵאַתְרֵיהּ, וְהָכִי אוּקְמוּהוּ מָארֵי מַתְנִיתִין, דִּבְּזִמְנָא דְלֵית שְׁכִינְתָּא בְּאַתְרָהּ אָסוּר בְּתַשְׁמִישׁ הַמִּטָּה, בְּגִין דַּעֲלָהּ אִתְּמַר (שם מז לא) וַיִּשְׁתַּחוּ יִשְׂרָאֵל עַל  


Daf 99b

 רֹאשׁ הַמִּטָּה, וּמֵאָן אֲתַר אִסְתַּלְקַת מִימִינָא וּמִשְּׂמָאלָא דְתַמָּן הֲוָה, וְדָא הוּא רָזָא דְעִיבּוּר (ס"א ויעבו"ר) ע"ב רי"ו, חֶסֶד גְּבוּרָה, וְלָא לְמַגָּנָא אוּקְמוּהוּ מָארֵי מַתְנִיתִין, הַנּוֹתֵן מִטָּתוֹ בֵּין צָפוֹן לַדָּרוֹם הַוְיָין לֵיהּ בָּנִים זְכָרִים, וְאִיהוּ גָרִים דְּאִסְתַּלַּק הַהִיא מִטָּה מִתַּמָּן, הָכִי אִסְתַּלִּיק אִיהוּ מִתַּשְׁמִישׁ הַמִּטָּה, וּבָתַר דְּקַבִּיל עוֹנְשֵׁיהּ אִתְחַזַּר מִטָּה לְאַתְרָהָא, בְּהַהוּא זִמְנָא וְהָאָדָם יָדַע אֶת חַוָּה אִשְׁתּוֹ. 

וְעוֹד וְהָאָדָם יָדַע אֶת חַוָּה אִשְׁתּוֹ, אִית יְדִיעָה לְטַב וְאִית יְדִיעָה לְבִישׁ, כְּגוֹן (שם ג ז) וַיֵּדְעוּ כִּי עִרוּמִים הֵם, וּכְגוֹן וְאַתְּ עִרוֹם וְעִִרְיָה (יחזקאל טז ז), עִרוֹם מֵאוֹרַיְיתָא דְבִכְתָב, וְעִִרְיָה מֵאוֹרַיְיתָא דִבְעַל פֶּה. 

וְעוֹד וְהָאָדָם יָדַע, כְּגוֹן (אסתר ד א) וּמָרְדֳּכַי יָדַע אֶת כָּל אֲשֶׁר נַעֲשָׂה, הָכִי אָדָם יָדַע דְּגָרִים אַפְרָשׁוּתָא בֵּין קוּדְשָׁא בְּרִיךְ הוּא וּבֵין שְׁכִינְתֵּיהּ, דְּאָדָם חָאב בְּמַחֲשָׁבָה, וְחַוָּה חָאבַת בְּמַעֲשֶׂה, בְּהַהוּא אֲתַר דְּאִתְּמַר בֵּיהּ יִשְׂרָאֵל עָלָה בְּמַחֲשָׁבָה, בְּהַהוּא אֲתַר דְּאִתְנַטִּל נִשְׁמָתֵיהּ בְּאֹרַח אֲצִילוּת תַּמָּן חָאב, וְחַוָּה בְּמַעֲשֶׂה דִילֵיהּ, דְּאִיהִי כֹּחַ דִּילֵיהּ כ"ח אַתְוָון דְּמַעֲשֵׂה בְּרֵאשִׁית, וְכֹלָּא חָכְמָ"ה כֹּ"חַ מָ"ה. 

וְעוֹד וְהָאָדָם יָדַע, יָדַע חוֹבָא דִילֵיהּ בְּמַאי בְּקַיִן, כְּמָה דְאַתְּ אָמַר (בראשית ד א) וַתַּהַר וַתֵּלֶד אֶת קַיִן, בְּגִין דַּעֲלֵיהּ אִתְּמַר (ישעיה יד כט) כִּי מִשֹּׁרֶשׁ נָחָשׁ יֵצֵא צֶפַע, דְּאִיהוּ זוּהֲמָא דְאַטִּיל נָחָשׁ בְּחַוָּה, וַהֲוָה יָדַע זוּהֲמָא דִילֵיהּ דְּאִתְפַּשַּׁט עַד קֵנִי חוֹתֵן מֹשֶׁה, וְכַד חָמָא גִלְגוּלָא וּתְיוּבְתָּא דִילֵיהּ תַּמָּן, אָמַר (בראשית ד א) קָנִיתִי אִישׁ אֶת יהו"ה, כְּעַן יְדַעִִנָא לֵיהּ דְּקָנִיתִי לֵיהּ בְּקֵנִי חוֹתֵן מֹשֶׁה, וְרַוַוחְנָא לֵיהּ תַּמָּן, וּבְגִין דָּא אִתְּמַר קָנִיתִי אִישׁ אֶת יהו"ה, וְדָא אִיהוּ רָזָא (קהלת ח י) וּבְכֵן רָאִיתִי רְשָׁעִים קְבוּרִים וָבָאוּ וכו'. 

אָמַר לֵיהּ רַבִּי שִׁמְעוֹן, סָבָא סָבָא, וְאַמַּאי טָרַח קוּדְשָׁא בְּרִיךְ הוּא בְּהוֹן, לְאַיְיתָאָה לוֹן בְּגִלְגּוּלָא, אָמַר לֵיהּ בְּגִין יְקָרָא דְצַדִּיקַיָּא לְאַעֲבָרָא חוֹבָא מִבְּנַיְיהוּ, דְּעַד דְּקַיִן תָּב בִּתְיוּבְתָּא פְּגִימוּ דְאָדָם לָא אִשְׁתַּלִּים, וּבְגִין דָּא לִיקָרָא דִילֵיהּ טָרַח קוּדְשָׁא בְּרִיךְ הוּא בְּקַיִן, וְהָכִי בְכָל רַשִּׁיעַיָּיא דְאִינוּן בְּנֵי צַדִּיקַיָּא. 

אָמַר לֵיהּ מַאי אִיהוּ זוּהֲמָא דְאַטִּיל נָחָשׁ בְּחַוָּה, אָמַר לֵיהּ דָּא לִילִי"ת טִפָּה סְרוּחָה אִיהוּ זוּהֲמָא, וְאִיהִי שְׂאוֹר שֶׁבְּעִיסָה דְאִתְּמַר עֲלָהּ מִי מְעַכֵּב שְׂאוֹר שֶׁבְּעִיסָה, וְאִיהוּ אִיבָּא דְסמא"ל, דְּאִתְּמַר בֵּיהּ (בראשית ג ו) וַתִּקַּח מִפִּרְיוֹ וַתֹּאכַל, דָּא מָוְ"ת דְּאִתְּמַר עֲלָה (משלי ה ה) רַגְלֶיהָ יוֹרְדוֹת מָוְת, וְאִיהִי טִפָּה בִּישָׁא זוּהֲמָא דְאֵל אַחֵר, סַם מָוְת זוּהֲמָא וְעָרְלָה דְאִילָנָא דְמוֹתָא, וּבְגִינָהּ אוּקְמוּהָ מָארֵי מַתְנִיתִין אָדָם מוֹשֵׁךְ בְּעָרְלָתוֹ הֲוָה. 

וַתּוֹסֶף לָלֶדֶת אֶת אָחִיו אֶת הָבֶל, פָּתַח וְאָמַר (תהלים קד כט) תּוֹסֵף רוּחָם יִגְוָעוּן וְאֶל עֲפָרָם יְשׁוּבוּן, הָכָא רָמִיז גִּלְגּוּלָא דְצַדִּיקַיָּא, וְאַחֲזֵי לֵיהּ קוּדְשָׁא בְּרִיךְ הוּא גִלְגּוּלָא דִילֵיהּ בְּכָל דָּרָא וְדָרָא, אֵיךְ הֲוָה אָזִיל מִצַּדִּיק לַצַּדִּיק, עַד שִׁתִּין רִבּוֹא, עַד דְּמָטֵי לְהַהוּא דְאִתְּמַר בֵּיהּ (בראשית ו ג) בְּשַׁגַּם הוּא בָשָׂר, בְּשַׁגַּם זֶה הֶבֶל, וְאוּקְמוּהָ קַדְמָאֵי בְּשַׁגַּם דָּא מֹשֶׁה, וּמִיָּד דְּחָמָא דַעֲתִידָה אוֹרַיְיתָא לְאִתְיַיהֲבָא עַל יְדֵיהּ, אוֹסֵיפַת בְּגִינֵיהּ כַּמָּה קָרְבָּנִין לְקוּדְשָׁא בְּרִיךְ הוּא, וְכַמָּה צְלוֹתִין וּבָעוּתִין, וְדָא אִיהוּ וַתּוֹסֶף לָלֶדֶת. 

וּבְגִין דָּא אִתְּמַר בֵּיהּ (קהלת א ד) דּוֹר הוֹלֵךְ וְדוֹר בָּא, וְלֵית דּוֹר פָּחוּת מִשִּׁשִּׁים רִבּוֹא, וּלְעִילָא דּוֹר הוֹלֵךְ דָּא ו', דְּסָלִיק לְשִׁתִּין רִבּוֹא בְּשִׁית סְפִירָן. (שם) וְהָאָרֶץ לְעוֹלָם עוֹמָדֶת דָּא שְׁכִינְתָּא, דְאִיהִי עוֹמָדֶת לֵיהּ, וְאִיהִי שַׁעִִתָּא דְקַיְימָא לֵיהּ, וּבְגִינָהּ אִתְּמַר לֵית מַזָּל יוֹמָא גָרִים אֶלָּא מַזָּל שַׁעִִתָּא גָרִים, וְלֵית לְכָל בַּר נַשׁ קַיְימָא שַׁעִִתָּא, דְּהָא אִית בַּר נַשׁ צַדִּיק דְּלָא קַיְימָא לֵיהּ שַׁעִִתָּא, דְּלָא קַיְימָא שַׁעִִתָּא אֶלָּא לְבַעִִלָהּ, וְהַאי שַׁעִִתָּא מִינָהּ בָּנֵי חַיֵּי וּמְזוֹנֵי לְבַר נַשׁ, וּבְגִין דָּא אוּקְמוּהָ מָארֵי מַתְנִיתִין בָּנֵי חַיֵּי וּמְזוֹנֵי לַאו בִּזְכוּתָא תַלְיָא מִלְתָא אֶלָּא בְּמַזָּלָא תַלְיָא מִלְתָא, מַאי מַזָּלָא דִילָהּ בַּעִִלָהּ, וּלְבַעִִלָהּ לֵית מַזָּל, כְּמָה דְאוּקִימְנָא אֵין מַזָּל לְיִשְׂרָאֵל, וְאַף עַל גַּב דְּכֹלָּא תַּלְיָא בְּמַזָּלָא אֲפִילוּ סֵפֶר תּוֹרָה שֶׁבְּהֵיכָל, הֵיכָל שְׁכִינְתָּא תַּתָּאָה, סֵפֶר תּוֹרָה צַדִּיק. 

וּתְרֵיסַר מַזָּלוֹת אִינוּן וְאִינוּן ו"ו (דאשתכח ו') (נ"ל דאשתכחו מאת א' ודא רזא דוא"ו, וא' תמן ו' עלאה דאיהו מזלא עלאה דסליק במחשבה)  


Daf 100a

 דְּאִיהוּ א תַּמָּן, ו' דְּאֶמְצָעִיתָא דְאָת א, אִיהוּ מַזָּלָא דְכֹלָּא, דְסָלִיק בְּאָת י' עִלָּאָה דְאִיהִי בְּרֵישָׁא דְאָת א, וְכַד סָלִיק בְּמַחֲשָׁבָה אִתְּמַר יִשְׂרָאֵל עָלָה בְּמַחֲשָׁבָה, דְאִיהִי י' דְּעַל רֵישָׁא דְא', וּבְגִין דָּא לֵית מַזָּל לְיִשְׂרָאֵל (דהא במחשבה סליק, וכל מזלא איהו ממנא על שעתא מתרין עשר מזלות), דְּאִיהוּ מַזָּלָא דְכֹלָּא, וְכָל מַזָּלוֹת מִנֵּיהּ תַּלְיָין דְּאִינוּן ו' ו', דִּי מְמַנָּן עַל תְּרֵיסַר שַׁעִִתֵּי, דְאִינוּן הֵ"א הֵ"א, זַכָּאָה אִיהוּ מָאן דְּקַיְימָא לֵיהּ שַׁעִִתָּא. 

דְּאִיהוּ גִלְגּוּל דְּכֻלְּהוּ דָא י' דְּאִיהוּ גַלְגַּל, וְעִם ו' אִתְעֲבִיד גִּלְגּוּל, דְּאִיהוּ בְּרָזָא דְס"ו מִן יְסוֹד. דְּאִתְּמַר בֵּיהּ (בראשית מו כו) כָּל הַנֶּפֶשׁ הַבָּאָה לְיַעֲקֹב מִצְרַיְמָה שִׁשִּׁים וָשֵׁשׁ, לְאַתְעָרוּתָא דְעַמּוּדָא דְאֶמְצָעִיתָא שִׁשִּׁים, לְאַתְעָרוּתָא דְצַדִּיק וָשֵׁשׁ, וְכֹלָּא אִתְרְמִיז בְּצַדִּיק דְּבֵיהּ גִּלְגּוּל, וְעוֹד יְסוֹד תַּמָּן יוּ"ד, דְּאִתְגַּלְגַּל בֵּיהּ וְנָח בֵּיהּ מִכָּל גִּלְגּוּלִין דְּאִתְגַּלְגַּל, וּבְגִין דָּא (שם ב ב) וַיְכַל אלהי"ם בַּיּוֹם הַשְּׁבִיעִי מְלַאכְתּוֹ אֲשֶׁר עָשָׂה, וְאוֹת ו' דְּגִלְגּוּל בֵּיהּ סָלִיק צַדִּיק לְשִׁתִּין רִבּוֹא, בְּצַדִּיק אִינוּן שִׁית, וּבְעַמּוּדָא דְאֶמְצָעִיתָא סָלִיק לְשִׁתִּין, וּבְכֶתֶר עִלָּאָה דְאִיהוּ א סָלִיק לְשִׁתִּין רִבּוֹא, וְדָא אִיהוּ דּוֹר הוֹלֵךְ וְדוֹר בָּא. 

אָמַר לֵיהּ רַבִּי שִׁמְעוֹן וְהָא סָבָא אָמַר דְּאִיהוּ גִלְגּוּל בַּיְסוֹד אִיהוּ, וְתַמָּן י' דְּמִתְגַּלְגַּל בֵּיהּ וְשַׁרְיָא עֲלֵיהּ וְנָח בֵּיהּ מֵהַהוּא טָרְחָא דְגִלְגּוּלָא דְטָרַח בְּשִׁית יוֹמֵי, דְּסָלְקִין לְשִׁית בְּאָת ו', וּלְשִׁתִּין בְּי' שִׁית זִמְנִין עִִשֶׂר, וּלְשִׁית אַלְפִין בְּאַלֶּף, וּלְשִׁתִּין רִבּוֹא בְכֶתֶר עִלָּאָה, וְדָא אִיהוּ דּוֹר הוֹלֵךְ וְדוֹר בָּא וְהָאָרֶץ לְעוֹלָם עוֹמָדֶת. 

וּבְכָל זִמְנָא דְאָתֵי וְאָזִיל שַׁעִִתָּא קַיְימָא לֵיהּ, הֲדָא הוּא דִכְתִיב וְהָאָרֶץ לְעוֹלָם עוֹמָדֶת, דִּלְהַאי בַּת זוּגֵיהּ קַיְימָא לֵיהּ בְּכָל אֲתַר וּבְכָל גִּלְגּוּלָא וּבְכָל שַׁעִִתָּא, אַף עַל גַּב דְּאָזִיל וְאָתֵי בְכַמָּה גִלְגּוּלִין, הַאי אִיהוּ צַדִּיק וְטוֹב לוֹ, וּלְמָאן דְּשַׁעִִתָּא דִילֵיהּ לָא קַיְימָא לֵיהּ אֶלָּא שַׁעִִתָּא אָחֳרָא דְלַאו בַּת זוּגֵיהּ קַיְימָא לֵיהּ, וְהַאי אִיהוּ צַדִּיק וְרַע לוֹ, כְּמָה דְאוּקְמוּהָ מָארֵי מַתְנִיתִין כָּל מִי שֶׁדּוֹחֵק אֶת הַשָּׁעָה הַשָּׁעָה דוֹחֲקָתוֹ. 

אָמַר לֵיהּ רַבִּי אֶלְעָזָר, וְהָא ר' פְּדָת צַדִּיק גָּמוּר הֲוָה, וְאַמַּאי לָא נָפַל בְּשַׁעִִתָּא דִילֵיהּ דְּאִיהִי בַּת זוּגֵיהּ בֶּן גִּילוֹ, אָמַר לֵיהּ בְּרִי אִית גִּלְגּוּלָא דִמְחַיֵּיב לֵיהּ דְּנָפִיל בְּמַזָּלֵיהּ דְּאִיהוּ בֶּן גִּילוֹ, דְאִתְּמַר בֵּיהּ (דברים ח ט) אֶרֶץ אֲשֶׁר לֹא בְמִסְכֵּנוּת תֹּאכַל בָּהּ לֶחֶם, דְּאִיהִי שַׁעִִתָּא דִמְזוֹנֵי וְשַׁעִִתָּא דְחַיֵּי וּבָנֵי, וְאִית גִּלְגּוּלָא דִמְחַיֵּיב לֵיהּ דְּלָא נָפִיל בְּשַׁעִִתָּא דִמְזוֹנֵי דְאִיהִי בַת גִּילוֹ, אַף עַל גַּב דְּעָבִיד כַּמָּה זַכְוָון בְּעָלְמָא, וּבְגִין דָּא אוּקְמוּהָ מָארֵי מַתְנִיתִין בָּנֵי חַיֵּי וּמְזוֹנֵי לַאו בִּזְכוּתָא תַלְיָא מִלְתָא אֶלָּא בְמַזָּלָא תַלְיָא מִלְתָא, דְּגִלְגּוּלָא גָרִים לֵיהּ כְּאִלּוּ בְּמַזָּלָא תַלְיָא מִלְתָא. 

וּמַה דְּאָמַר אִי בָּעִית דְּאַחֲרִיב לְעָלְמָא וְהָדַר אִבְרֵיהּ וְאֶפְשַׁר דִּנְפַלְתְּ בְּשַׁעִִתָּא דִמְזוֹנֵי, הָכִי שְׁמַעִִנָא בְּוַדַּאי דְּכָל צַדִּיק וְצַדִּיק יֵשׁ לוֹ עוֹלָם בִּפְנֵי עַצְמוֹ, דָא גוּפָא דְבַר נַשׁ דְּאִתְקְרֵי עוֹלָם קָטָן, וּבְגִין כַּךְ אִתְּמַר אִי בָּעִית דְּאַחֲרִיב לְעָלְמָא, וְאַיְיתֵי לֵיהּ בְּגִלְגּוּלָא אָחֳרָא, וְאוּלַי דִּנְפַלְתְּ בְּשַׁעִִתָּא דִמְזוֹנֵי. 

אַדְהָכִי הָא סָבָא דְסָבִין עַתִּיקָא דְעַתִּיקִין קָא נָחִית לְגַבֵּיהּ, וְאָמַר עוֹלָם דְּכָל צַדִּיק דָּא שְׁכִינְתָּא, כַּד אִסְתַּלַּק מִינָהּ עַמּוּדָא דְאֶמְצָעִיתָא וְאִשְׁתְּאָרַת חֲרֵיבָה, וּבְגִינָהּ אִתְּמַר תִּבְעִי דְאַחֲרִיב עָלְמָא, דְּכָל סְפִירָה וּסְפִירָה אִתְקְרִיאַת גַּלְגַּל, וְעִם ו' אִיהוּ גִלְגּוּל, וְשִׁית סְפִירָן בְּאַתְוָון סָלְקִין לְשִׁתִּין רִבּוֹא, וְדָא אִיהוּ דּוֹר הוֹלֵךְ וְדוֹר בָּא, וְלֵית דּוֹר פָּחוּת מִשִּׁתִּין רִבּוֹא, וְהָאָרֶץ לְעוֹלָם עוֹמָדֶת דָּא שְׁכִינְתָּא. 

דְאִיהִי אִתְקְרִיאַת אוּלַי, וַעֲלָהּ אִתְּמַר כּוּלֵי הַאי וְאוּלַי דְּזָכֵי לְשַׁעִִתָּא דִמְזוֹנֵי, וַעֲלָהּ אִתְּמַר (דניאל ח ב) עַל אוּבַל אוּלָי, דִּכְבָר אִתְחַיַּיב קֳדָם דְּיֵיתֵי לְעָלְמָא דְאִיהִי שְׁכִינְתָּא תַּתָּאָה, וְהָא אִתְחַיַּיב בִּסְפִירָה דְאִיהִי לְעִילָא מִנֵּיהּ, עַד דְּאִתְתַּקַּן לְהַהוּא אֲתַר דְּאִתְנְטִיל בַּר נַשׁ נִשְׁמָתֵיהּ, לֵית לֵיהּ תַּקָּנָה בִּשְׁכִינְתָּא תַּתָּאָה, דְאִיהִי שַׁעִִתָּא דְכֻלְּהוּ, וּבְגִין דָּא שַׁעִִתָּא לָא קַיְימָא לֵיהּ, וְאִם תַּלְיָא בְּמַזָּלָא עִלָּאָה אֲפִילוּ דְיַעֲבִיד כַּמָּה זַכְוָון לַאו בִּזְכוּתָא תַלְיָא מִלְתָא, דְהָא מְחוּיָיב אִיהוּ מִלְּעִילָא, אָמַר רַבִּי שִׁמְעוֹן מֵהָכָא מַשְׁמַע גִּלְגּוּלָא דְתַלְיָא  


Daf 100b

 בִּשְׁכִינְתָּא דְאִיהוּ בְּמִינֵיהּ, אֲבָל אִם אַחֶרֶת יִקַּח לוֹ (שמות כא ו), אִם הַהוּא רוּחָא יֵיתֵי בְּגוּפָא אָחֳרָא, דְהָא לַאו אִיהוּ מִינֵיהּ, מַה כְּתִיב בֵּיהּ קַיְימָא לֵיהּ שַׁעִִתָּא תַּמָּן וְאִיהִי בַּת זוּגֵיהּ, אָמַר, וַדַּאי קַיְימָא לֵיהּ שַׁעִִתָּא דְאִיהִי בַת זוּגֵיהּ דְּאִתְגַּלְגַּל עִמֵּיהּ, אִם לָא קַיְימָא בֵיהּ שְׁאֵרָהּ כְּסוּתָהּ וְעוֹנָתָהּ לֹא יִגְרָע, שְׁאֵרָהּ דָּא גִלְגּוּלָא קַדְמָאָה, שְׁאֵר בְּשָׂרוֹ, כְּסוּתָהּ כִּי הִיא כְסוּתֹה לְבַדָּהּ הִיא שִׂמְלָתוֹ לְעוֹרוֹ (שם כב כו) דָא גִלְגּוּלָא תִנְיָינָא, וְעוֹנָתָהּ אָדָם יִחוּדָא דִילֵיהּ דְּאִיהוּ גִלְגּוּלָא תְּלִיתָאָה. 

אָמַר רַבִּי שִׁמְעוֹן סָבָא סָבָא פְּתַח מִלִּין יַתִּיר דְּהָא סְתִימִין מִלִּין דִּילָךְ, אָמַר לֵיהּ הַהוּא סָבָא, שְׁאֵרָהּ דָּא מְזוֹנָא מִסִּטְרָא דִימִינָא דְמִתַּמָּן כָּל מְזוֹנָא קָא אַתְיָא, הֲדָא הוּא דִכְתִיב (תהלים קמה טז) פּוֹתֵחַ אֶת יָדֶיךָ וּמַשְׂבִּיעַ לְכָל חַי רָצוֹן. 

כְּסוּתָהּ מִסִּטְרָא דִשְׂמָאלָא דְאִיהוּ כְּסוּת עִינַיִם, דְּמִתַּמָּן עִִרְיָין לִשְׂמָאלָא, בְּגִין דְּסִטְרָא שְׂמָאלָא תַמָּן פְּגִימוּ, הֲדָא הוּא דִכְתִיב (ירמיה א יד) מִצָּפוֹן תִּפָּתַח הָרָעָה, וּבְגִין דָּא אִתְּמַר בְּיִצְחָק (בראשית כז א) וַיְהִי כִּי זָקֵן יִצְחָק וַתִּכְהֶיןָ עִינָיו מֵרְאוֹת, וְתַמָּן צָרִיךְ כִּסּוּיָיא, וּמֹשֶׁה בְּהַהוּא אִתְּמַר בֵּיהּ (שמות ג ו) וַיַּסְתֵּר מֹשֶׁה פָּנָיו כִּי יָרֵא מֵהַבִּיט אֶל הָאלהי"ם, וּבְגִין דָּא צִיצִית וּתְפִילִּין אִינוּן כִּסּוּיָא דִילָהּ, הֲדָא הוּא דִכְתִיב כִּי הִיא כְסוּתֹה לְבַדָּהּ הִיא שִׂמְלָתוֹ לְעוֹרוֹ, (ובעור דתפילין, כסותה לבדה היא שמלתו לעורו), בְּעוֹר דִּתְּפִלִּין, כְּסֻתָהּ עַל אַרְבַּע כַּנְפוֹת כְּסוּתְךָ אֲשֶׁר תְּכַסֶּה בָּהּ (דברים כב יב). 

וְעוֹנָתָהּ מִסִּטְרָא דְעַמּוּדָא דְאֶמְצָעִיתָא דְאִיהוּ יִשְׂרָאֵל שְׁמַע יִשְׂרָאֵל, לְתַמָּן יִחוּדָא דִילָהּ, הֲדָא הוּא דִכְתִיב (שמות כא יא) וְאִם שְׁלָשׁ אֵלֶּה לֹא יַעֲשֶׂה לָהּ וְיָצְאָה חִנָּם אֵין כָּסֶף, דְּהֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר (איוב לג כט). 

אַבָּא דְאִיהוּ חָכְמָה בְּאִלֵּין תְּלַת נָחִית בְּגִלְגּוּל, וְהָא כְּתִיב בְּאָדָם וְחַוָּה דְסָלְקִין בְּמִטָּה שְׁנַיִם וְיָרְדוּ שֶׁבַע, אָמַר, וַדַּאי הָכִי אִיהוּ דְּאִינוּן אָדָם וְחַוָּה, קַיִן וּתְאוּמָתוֹ, הֶבֶל וּתְרֵין תְּאוּמוֹתָיו, וְקַיִן בְּגִין דַּהֲווֹ לְהֶבֶל תְּרֵין תְּאוּמוֹת וְלֵיהּ לָא הֲוָה אֶלָּא חַד, קַנִּי לְהֶבֶל, וְדָא גָרִים לֵיהּ כִּי שֶׁבַע יִפּוֹל צַדִּיק וָקָם (משלי כד טז), דְּחָב בִּשְׁכִינְתָּא דְאִיהוּ בַּת שֶׁבַע, וּבְגִין דָּא נָפַל בְּשֶׁבַע, דְּאִתְּתָא גָרִים לָהּ מִיתָה, וְדָא יְרִידָה דִילֵיהּ דִּנְחִיתַת שְׁכִינְתָּא תַּתָּאָה מֵאַתְרָהָא. 

וּלְבָתַר דְּאִשְׁתַּרַשׁ בָּהּ (נ"א דאשתמש בהאי) אִילָנָא, וְנָחִית תַּמָּן נְבִיעוּ לְמֶעֱבַד אִיבָּא דְאִיהוּ פִּרְיָה וְרִבְיָה, דָא גָרִים אָדָם דְּאִתְבְּרֵי בְּדִיּוֹקְנֵיהּ, דְּאִסְתַּלַּק נְבִיעוּ מִשְּׁכִינְתָּא תַּתָּאָה וּמִשֶּׁבַע דַּרְגִּין דִּילָהּ, לְבָתַר דִּנְחִיתוּ תַּמָּן, כֹּלָּא סָלִיק לְאַתְרֵיהּ, וְרָזָא אִיהוּ וְקָם. 

וּמַאי הֲוָה נְבִיעוּ דְאִסְתַּלַּק מִנֵּיהּ, ו' דְּאִסְתַּלַּק עַד אֵין סוֹף דְּאִיהוּ מַזָּלָא עִלָּאָה, דְנָחִית לֵיהּ ו' דְּאִיהוּ אַבָּא לְאַתְרֵיהּ, וּלְבָתַר סָלִיק אַבָּא כָּל בְּרֵיהּ לְאַתְרֵיהּ. (נ"א דנחית לון דאיהו אבא לבריה, ולבתר סליק אבא מבריה לאתריה) (כל זה מיותר) (דאיהו שעתא דקיימא ליה זכאה איהו מאן דקיימא ליה ולא דחיקא ליה שעתא כמה דאוקמוה כל הדוחק את השעה שעה דוחקתו והא רבי פדת דדחיקא ליה שעתא אמר ליה קודשא בריך הוא אי בעית דאחריב עלמא ואפשר דנפלת בשעתא דמזוני אמר ליה בוצינא קדישא כולי האי אמאי אמר ליה דא רזא רברבא שמענא דבר נש דאתי בגלגולא ואתחייב למאריה קדם דייתי לעלמא אף על גב דיעביד כמה זכוון לאו בזכותיה תליא מלתא דהא מזליה גרים ליה ומה דאמר אי בעית דאחריב לעלמא ואפשר דנפלת בשעתא דמזוני בודאי הכי שמענא דכל צדיקא וצדיקא אית ליה עולם בפני עצמו ודא גופא דבר נש דאתקרי עולם קטן ובגין דא אמר אי בעית דאחרביה לעלמא ואייתי ליה בגופא אחרא ואפשר דנפלת בשעתא דמזוני אמר ליה והא כתיב (שמות כא י) אם אחרת יקח לו שארה כסותה ועונתה לא יגרע והן כל אלה יפעל א"ל וכו' ואם שלש אלה לא יעשה לה ויצאה חנם אין כסף (שם). אמר ליה ודאי אתגלי הכא רזא עלאה כמה דאוקמוהו מארי מתניתין אשתו כגופו דמיא ואשתכח דאיהי חיים דיליה הדא הוא דכתיב (קהלת ט ט) ראה חיים עם אשה אשר אהבת עץ חיים היא למחזיקים בה (משלי ג יח),  


Daf 101a

 ואיהי פרנסה דיליה הדא הוא דכתיב (דברים ח ט) ארץ אשר לא במסכנות תאכל בה לחם וכו' ומינה בני חיי ומזוני ע"כ). 

וְלָקֳבֵל אִלֵּין גִּלְגּוּלִין שִׁנּוּי מָקוֹם וְשִׁנּוּי הַשֵּׁם וְשִׁנּוּי מַעֲשֶׂה, שִׁנּוּי מָקוֹם כְּגַוְונָא דְקוּדְשָׁא בְּרִיךְ הוּא, דְאִתְּמַר בֵּיהּ (ישעיה כו כא) הִנֵּה יהו"ה יוֹצֵא מִמְּקוֹמוֹ, וְכַד נָפִיק אִשְׁתַּנִּי מִדִּינָא לְרַחֲמֵי וּמֵרַחֲמֵי לְדִינָא, כְּמָה דְאוּקְמוּהוּ מָארֵי מַתְנִיתִין לֹא כְשֶׁאֲנִי נִכְתָּב אֲנִי נִקְרָא, בָּעוֹלָם הַבָּא דְאִיהוּ אַתְרֵיהּ נִכְתָּב בְּיהו"ה וְנִקְרָא בְּיהו"ה, בָּעוֹלָם הַזֶּה נִכְתָּב בְּיהו"ה וְנִקְרָא בְּאדנ"י, דָּא שִׁנּוּי מָקוֹם לְבָר מֵאַתְרֵיהּ, דְּאִיהוּ עָלְמָא דְאָתֵי, עָלְמָא דְאָתֵי לֵית בֵּיהּ שִׁנּוּיָא, הֲדָא הוּא דִכְתִיב (מלאכי ג ו) אֲנִי יהו"ה לֹא שָׁנִיתִי, נִכְתָּב בְּשֵׁם יהו"ה וְנִקְרָא בְשֵׁם יהו"ה, אִתְקְרֵי יהו"ה רַחֲמֵי, לְבָר מֵאַתְרֵיהּ אִשְׁתַּנִּי וְאִתְקְרֵי אדנ"י וְאִתְקְרֵי דִין, וְדָא רָזָא עוֹמֵד מִכִּסֵּא רַחֲמִים וְיוֹשֵׁב עַל כִּסֵּא דִין. 

שִׁנּוּי הַשֵּׁם דָּא מצפ"ץ, דְּאִיהוּ בְּאַ"תְּ בַּ"שׁ יהו"ה, שִׁנּוּי מַעֲשֶׂה דָא שַׁבָּת, דְּצָרִיךְ כָּל כִּלְאַחַר יָד, כֹּל דְּאִיהוּ צַדִּיק, אַחַר יָד דְּאִיהִי שְׁכִינְתָּא, דָא שִׁנּוּי מַעֲשֶׂה, וּבְזִמְנָא דְאִיהוּ כִּלְאַחַר יָד לֵית תַּמָּן סְגִידוּ, דְאִתְּמַר בֵּיהּ כָּל הַכּוֹרֵעַ כּוֹרֵעַ בְּבָרוּךְ, תַּעֲלָא בְעִידָּנֵיהּ סָגִיד לֵיהּ, דִּבְזִמְנָא דְאִיהוּ כִלְאַחַר יָד אִתְעֲבִיד זָנָב, וְעִם כָּל דָּא דְאָמַר תַּעֲלָא בְעִדָּנֵיהּ סָגִיד לֵיהּ בְּאַתְרֵיהּ, אֲבָל חוּץ מֵאַתְרֵיהּ הֱוִי זָנָב לַאֲרָיוֹת וְאַל תְּהִי רֹאשׁ לַשּׁוּעָלִים 

דְּהָא צַדִּיק גָּמוּר אַף עַל גַּב דְּנָחִית מִדַּרְגֵּיהּ וְאִתְעֲבִיד זָנָב לַאֲרָיוֹת, עֲלֵיהּ אִתְּמַר (תהלים לז כה) לֹא רָאִיתִי צַדִּיק נֶעֱזָב, מַאי זָנָב דִּילֵיהּ הַהִיא קוֹצָא דְאָת ד' מִן אֶחָ"ד דְּאִיהִי י' זְעִירָא שְׁכִינְתָּא תַּתָּאָה, עֲלֵיהּ אִתְּמַר (משלי כד טז) כִּי שֶׁבַע יִפּוֹל צַדִּיק וָקָם. 

תָּא חֲזִי גִלְגּוּל דְּאָת ו' אִיהוּ דְנָפִיק בְּשַׁעִִתֵּיהּ, דַּעֲלֵיהּ אִתְּמַר מַזָּל שָׁעָה גוֹרֵם, כְּמָה דְאוּקְמוּהָ אֵין מַזָּל יוֹם גּוֹרֵם אֶלָּא מַזָּל שָׁעָה גוֹרֵם, בְּאַבְרָהָם מַה כְּתִיב בֵּיהּ כַּד אַתְיָא בְגִלְגּוּלָא, (בראשית יט כז) וַיַּשְׁכֵּם אַבְרָהָם בַּבֹּקֶר אֶל הַמָּקוֹם, וּבְגִין לְאַקְדָּמָא לָהּ יִצְחָק מַה כְּתִיב בֵּיהּ בְּגִלְגּוּלָא, (שם כד סג) וַיֵּצֵא יִצְחָק לָשׂוּחַ בַּשָּׂדֶה לִפְנוֹת עָרֶב, נָפַק לְגַבָּהּ לְחַקְלָא, בְּגִין דְּאִתְּמַר בֵּיהּ (ירמיה ט ט) מִי יִתְּנֵנִי בַמִּדְבָּר מְלוֹן אוֹרְחִים, חַד אַקְדִּים לְפַשְׁפְּשָׁא בָּהּ בְּצַפְרָא, וְתִנְיָנָא לְפַשְׁפְּשָׁא בָּהּ בְּרַמְשָׁא, יַעֲקֹב מַה כְּתִיב בֵּיהּ (בראשית כה יא) וַיִּפְגַּע בַּמָּקוֹם, פָּגַע בָּהּ, זַכָּאָה אִיהוּ מָאן דְּפָגַע כְּגוֹן יַעֲקֹב, דַּעֲלֵיהּ אִתְּמַר (שם) וַיָּלֶן שָׁם, וְהַהוּא לִינָה הוּא לְוָיָה, מִיָּד דְּאַעֲרַע בָּהּ (שם לב ב) וַיִּפְגְּעוּ בוֹ מַלְאֲכֵי אלהי"ם, וְעִם כָּל דָּא דְפָגַע בָּהּ הֲוָה נָטִיר לָהּ, וְלָא אִתְאַחַד עִמָּהּ עַד דְּאָתָא בַּעִִלָהּ, וְדָא אִיהוּ (שם כח יא) וַיָּלֶן שָׁם כִּי בָא הַשֶּׁמֶשׁ, דִּבְגִינֵיהּ (שם לב לב) וַיִּזְרַח לוֹ הַשֶּׁמֶשׁ, דְּאִיהוּ מֹשֶׁה דְאָתָא בֵיהּ בְּגִלְגּוּלָא רוּחֵיהּ דְּמֹשֶׁה, וּבְגִין דָּא יַעֲקֹב וּמֹשֶׁה הֲווֹ קַיְימֵי בְּדַרְגָּא חֲדָא בְּעַמּוּדָא דְאֶמְצָעִיתָא, אֲבָל דָּא בְגוּפָא וְדָא בְנִשְׁמָתָא, וּבְגִין דָּא לֵית שַׁעִִתָּא קַיְימָא לְכָל בַּר נַשׁ דְּאִיהִי שְׁכִינְתָּא בְלָא בַּעִִלָהּ 

וּבְגִין דָּא כַּד דְּחִיקַת לֵיהּ שַׁעִִתָּא לְרַבִּי פְּדָת, וְאָמַר אִי בָּעִית דְּאַחְרְבֵיהּ לְעָלְמָא וְאֶפְשַׁר דִּנְפַלְתְּ בְּשַׁעִִתָּא דִמְזוֹנֵי, וְאוּלַי דִּנְפַלְתְּ מַאי וְאוּלַי, אֶלָּא וְאוּלַי אִי בָּעִי קוּדְשָׁא בְּרִיךְ הוּא דִנְפַלְתְּ בְּשַׁעִִתָּא דִמְזוֹנֵי, דְהָא אִתְּתֵיהּ עָבִיד, וְאוּלַי אִי בָּעִי בַּעִִלָהּ דַּהֲוִי קַיְימָא מַה דְּאִיהִי עֲבִידַת בְּלָא רְשׁוּתָא דְבַעִִלָהּ. 

וּכְגַוְונָא דָא לֵית שַׁעִִתָּא קַיְימָא דְאִיהִי שְׁכִינְתָּא לְהַהוּא בַר נַשׁ, אֶלָּא אִם יֵיתֵי בְגִלְגּוּלָא בְהַהוּא בַר נַשׁ דְּהַהִיא שַׁעִִתָּא, וְרָזָא דְמִלָּה (ויקרא טז ג) בְּזֹאת יָבֹא אַהֲרֹן אֶל הַקֹּדֶשׁ, וּבְלָא בַעִִלָהּ אִתְּמַר (שם ב) וְאַל יָבֹא בְכָל עִת אֶל הַקֹּדֶשׁ (במדבר א נא), וְהַזָּר הַקָּרֵב יוּמָת, וְלֵית מִיתָה אֶלָּא עֲנִיּוּתָא, וְהַאי זָר לַאו בְּזָר אָחֳרָא דְמוּם זָר, אֶלָּא זָר מִבַּעִִלָהּ. 

זַכָּאָה מָאן דְּאִיעֲרַע בְּשַׁעִִתָּא דְאִתְבְּרִי מִשִּׁית יְמֵי בְּרֵאשִׁית, דְּכָל נִשְׁמָתָא אִית לָהּ עִת וּזְמַן בְּגִלְגּוּלָא, כְּמָה דְאָמַר קֹהֶלֶת (קהלת ג א) לַכֹּל זְמָן וְעִת לְכָל חֵפֶץ תַּחַת הַשָּׁמָיִם, וְדָא שְׁכִינְתָּא תַּתָּאָה דְאִיהִי זְמַן וְעִדָּן לְכָל סְפִירָה וּסְפִירָה, וּלְכָל גִּלְגּוּלָא וְגִלְגּוּלָא, וְאִיהִי עִדָּן וְעִדָּנִין וּפְלַג עִידָּן, עִידָן דְּכָל עִדָּנִין שַׁפִּיר, מַאי וּפְלַג עִידָּן, אֶלָּא כְּגוֹן פְּלַג הַמִּנְחָה, בִּשְׂמָאלָא אִתְפַּלְגַּת לְדִינָא, וּבִימִינָא לְרַחֲמֵי, בְעַמּוּדָא דְאֶמְצָעִיתָא אִשְׁתַּלִּימַת, וְכַד אִתְפְּלִיגַת בִּימִינָא וּשְׂמָאלָא אִתְּמַר בָּהּ לְאֶסְתֵּר (אסתר ה ג) מַה בַּקָּשָׁתֵךְ עַד חֲצִי הַמַּלְכוּת וְתֵעָשׂ, וְאִיהוּ כ"ח יהו"ה, פַּלְגּוּ דִילָהּ יַד יָמִין, וּפַלְגּוּ דִילָהּ יַד שְׂמֹאל, וְלָקֳבֵל תַּרְוַיְיהוּ אִדְכַּר קֹהֶלֶת בָּהּ כ"ח זִמְנִין עִת.  


Daf 101b

 הֲדָא הוּא דִכְתִיב (קהלת ג ב) עִת לָלֶדֶת וְעִת לָמוּת עִת לָטַעַת וכו', וְאִינוּן י"ד י"ד, יַד יְמִינָא רַחֲמֵי, לָלֶדֶת לָטַעַת לִרְפּוֹא לִבְנוֹת לִשְׂחוֹק לִרְקוֹד כְּנוֹס אֲבָנִים לַחֲבוֹק לְבַקֵּשׁ לִשְׁמוֹר לִתְפּוֹר לְדַבֵּר לֶאֱהוֹב שָׁלוֹם. יַד שְׂמָאלָא דִינָא לְמִדַּן, לָמוּת לַעֲקוֹר לַהֲרוֹג לִפְרוֹץ לִבְכּוֹת סְפוֹד לְהַשְׁלִיךְ אֲבָנִים לִרְחוֹק לְאַבֵּד לְהַשְׁלִיךְ לִקְרוֹעַ לַחֲשׁוֹת לִשְׂנוֹא מִלְחָמָה, יַד יְמִינָא אִיהִי פְּשׁוּטָה לְקַבֵּל שָׁבִים, דִּכְתִיב (שמות יד ח) וּבְנֵי יִשְׂרָאֵל יוֹצְאִים בְּיָד רָמָה, (שם טו ו) יְמִינְךָ יהו"ה נֶאְדָּרִי בַּכֹּחַ, יַד יְמִינָא רַחֲמֵי. יַד שְׂמָאלָא דִינָא, דִכְתִיב (שם ט ג) הִנֵּה יַד יהו"ה הוֹיָה, (דברים ב טו) יַד יהו"ה הָיְתָה בָּם לְהֻמָּם. 

וּבְגִין דָּא אִית עִת רָצוֹן וְאִתְּמַר בָּהּ (ויקרא טז ג) בְּזֹאת יָבֹא אַהֲרֹן אֶל הַקֹּדֶשׁ, וְאִית עִת דְּדִינָא דְאִתְּמַר בָּהּ (שם ב) וְאַל יָבֹא בְכָל עִת אֶל הַקֹּדֶשׁ, וּבְגִין דָּא אִינוּן כ"ח יוֹמֵי דְסִיהֲרָא, י"ד יוֹמִין אִיהִי שְׁלֵימָתָא, וְי"ד חֲסֵרָה, וּמָאן דְּאִתְיַילִּיד בְּיוֹמֵי שְׁלֵימוּתָא אִיהוּ שְׁלִים בַּבְּנִין בְּחַיֵּי וּבְעוּתְרָא בִּמְזוֹנֵי בְּחֶדְוָה בְּשַׁלְוָה בְּבִנְיָנָא, בְכָל י"ד עִתּוֹת טָב. וּמָאן דְּאִתְיַילִּיד בְּזִמְנָא דְאִיהִי חֲסֵרָה, בְּכָל י"ד יוֹמִין אִלֵּין אִיהוּ חָסֵר בְּכֻלְּהוּ, אִיהוּ עַנְיָא מִסְכֵּנָא בְּלָא מְזוֹנֵי וּבְלָא חַיֵּי. וּמָאן דְּאִתְיַילִּיד בְּאֶמְצָעִיתָא יְהֵא בֵינוּנִי. 

וְכָל דָּא מָאן גָּרִים דְּאִתְיַילִּיד בְּרֵישָׁא אוֹ בְסוֹפָא אוֹ בְּאֶמְצָעִיתָא, דָּא גִלְגּוּל דִּילֵיהּ דִּמְחַיֵּב לֵיהּ, (ומאן גרם דא דאתייליד תמן בגין דמזליה גרים דאתחייב מלעילא) קֳדָם דְּאַתְיָיא לְעָלְמָא, וּבְגִין דָּא אָמַר לְרַבִּי פְּדָת דְּאִי בָעִי דְאַחֲרִיב לְעָלְמָא וכו', (ומאן דאתייליד בחסרונא דסיהרא בכל י"ד יומין איהו חסר דמזליה גרים ולהאי בר נש קשין לו מזונותיו כקריעת ים סוף), (נ"א אפשר דנפלת בשעתא דמזונא, דלהאי בר נש דאתייליד בי"ד שמאלא קשין מזונותיו כקריעת ים סוף, דמזונא דנשמתא אורייתא, מזונא דגופא נהמא, בין בהאי ובין בהאי קשין מזונותיו), בְּגִין דְּאִינוּן מִסִּטְרָא דְּדִינָא דְאִתְבְּרֵי בְדִינָא דְאִיהוּ אדנ"י, וּמָאן דְּאִתְבְּרִי בְּרַחֲמֵי דְאִיהוּ יהו"ה, לַאו אִינוּן קָשִׁין מְזוֹנוֹתָיו, וּמְזוֹנָא דְנִשְׁמָתָא אוֹרַיְיתָא, מְזוֹנָא דְגוּפָא נַהֲמָא מֵחֲמֵשֶׁת הַמִּינִין. 

וּמָאן דְּאִיהוּ מִסִּטְרָא דְאָדָם דְּאִיהוּ יו"ד ה"א וא"ו ה"א, אִתְּמַר בֵּיהּ (בראשית א כו) וְיִרְדּוּ בִדְגַת הַיָּם וכו', בְּכֹלָּא שַׁלִּיט כְּמָה דְאִתְבְּרִי בִּשְׁמַיָּא וּבְאַרְעָא וּבְיַמָּא, וַעֲלֵיהּ אִתְּמַר (קהלת ג טו) מַה שֶּׁהָיָה כְּבָר הוּא, מַה שֶּׁהָיָה קֳדָם דְּיֵיתֵי לְהַאי עָלְמָא, כְּמָה דְאַתְּ אָמַר (שם א ט) אֵין כָּל חָדָשׁ תַּחַת הַשָּׁמֶשׁ, כְּבָר הוּא מְחוּיָיב לְמֶהֱוִי בְּהַאי עָלְמָא, כְּמָה דְאַתְּ אָמַר (ירמיה א ה) בְּטֶרֶם אֶצָּרְךָ בַבֶּטֶן יְדַעִִתִּיךָ, וַאֲשֶׁר לִהְיוֹת כְּבָר הָיָה (קהלת ג טו), וַאֲשֶׁר אִיהוּ לְמֶיהֱוִי בְּהַאי עָלְמָא, כְּבָר הוּא מְחוּיָיב לְמֶיהֱוִי קֳדָם דְּיֵיתֵי לְעָלְמָא הָכָא בְגִלְגּוּלָא. 

וְהָאלהי"ם יְבַקֵּשׁ אֶת נִרְדָּף (שם), זֶה הֶבֶל דְּאִיהוּ נִרְדָף מִקַּיִן, וְקָם קַיִן וְקָטַל לֵיהּ, הֲדָא הוּא דִכְתִיב (בראשית ד ח) וַיָּקָם קַיִן אֶל הֶבֶל אָחִיו וַיַּהַרְגֵהוּ, וַיָּקָם וַדַּאי, דַּהֲוָה הֶבֶל עֲלֵיהּ, וְקָם קַיִן וַיַּהַרְגֵהוּ, קַיִן אִתְקְרֵי עַל שֵׁם דְּקַנִּי עַל אֲחוּהָ, בְּגִין דְּחָזָא יְקָרֵיהּ וְתוּקְפֵיהּ לְעִילָא, דְּקָרְבָּנֵיהּ אִסְתַּלַּק לַאֲתַר דְּעַתִּיק יוֹמִין, דְּאִתְּמַר בֵּיהּ (דניאל ז ט) וְעַתִּיק יוֹמִין יְתִיב וכו', וְקָרְבָּנֵיהּ הֲוָה מִבְּכוֹרוֹת צֹאנוֹ, וְאִתְקַבַּל לֵיהּ בְּרַעֲוָא. 

אָמַר לֵיהּ, אִם כֵּן דְּקָרְבָּנָא דִילֵיהּ אִתְקַבַּל, אַמַּאי אִתְיַיהִיב חֵילָא לְקַיִן לְמִקְטְלֵיהּ, (בגין דא יש הבל אשר נעשה על הארץ וגומר (קהלת ח יד) אמאי), אָמַר לֵיהּ הָכָא וַדַּאי רָזָא עִלָּאָה, דְּאִיהוּ הֲוָה דַרְגָּא דְעִץ הַדַּעַת טוֹב וָרָע דְּחָאב בֵּיהּ, וּבַמֶּה דְחָאב בֵּיהּ קַבִּיל עָנְשֵׁיהּ בְּהַאי עָלְמָא, וּבְהַהוּא קָרְבָּנָא דְאִתְקַבִּיל מִנֵּיהּ אִשְׁתֵּזִיב מֵעָנְשָׁא דְהַהוּא עָלְמָא, דִתְרֵי עָנְשֵׁי הֲוָה מְחוּיָיב חַד לְעִילָא וְחַד לְתַתָּא, הֲדָא הוּא דִכְתִיב (בראשית ב יז) כִּי בְּיוֹם אֲכָלְךָ מִמֶּנּוּ מוֹת תָּמוּת.  


Daf 102a

 אָמַר לֵיהּ, וְהָא אָדָם הֲוָה דְחָאב בְּהַאי אִילָנָא, אָמַר לֵיהּ עוֹבָדָא דַאֲבוּהָ הֲוָה לֵיהּ וּמֵת, אָמַר לֵיהּ כִּי בְיוֹם אֲכָלְךָ מִמֶּנּוּ כְּתִיב, אָמַר לֵיהּ בְּהַהוּא יוֹם הִצִּיץ וּמֵת. 

אָמַר רַבִּי שִׁמְעוֹן בְּגִין דָּא כְּתִיב (קהלת ח יד) יֶשׁ הֶבֶל אֲשֶׁר נַעֲשָׂה עַל הָאָרֶץ אֲשֶׁר יֵשׁ צַדִּיקִים שֶׁמַּגִּיעַ אֲלֵיהֶם כְּמַעֲשֵׂה הָרְשָׁעִים וְגוֹמֵר, וְהָכָא אִתְרְמִיז צַדִּיק וְרַע לוֹ רָשָׁע וְטוֹב לוֹ, צַדִּיק וְרַע לוֹ הָכָא אִתְרְמִיז, יֵשׁ צַדִּיקִים שֶׁמַּגִּיעַ אֲלֵיהֶם כְּמַעֲשֵׂה הָרְשָׁעִים, וְדָא רָזָא דְצַדִּיק דְּאַעִִרַע לֵיהּ כְּמַעֲשֵׂה הָרְשָׁעִים, לַאו דְּאִיהוּ רָשָׁע וְלַאו בֶּן רָשָׁע אֶלָּא כְּמַעֲשֵׂה הָרְשָׁעִים דְּחָב בְּעוֹבָדָא דְחַיָּיבַיָּא, דְאִינוּן סמא"ל וְנָחָשׁ, אִירַע לֵיהּ עוֹבָדָא דִלְהוֹן, וְהַאי אִיהוּ רָזָא פּוֹקֵד עֲוֹן אָבוֹת עַל בָּנִים (שמות כ ה), בְּגִין דְּמַעֲשֵׂה אֲבוֹתֵיהֶם בִּידֵיהֶם, דָּא גְרִים לְהֶבֶל מִיתָה, וּמֵת בְּלָא בֵן, וּבְגִין דָּא אָזִיל בְּגִלְגּוּלָא, שִׁי"ן דְּמֹשֶׁה אִיהוּ שֵׁ"ת מִתַּמָּן רָוַוח שִׁי"ן (ס"א ש"ת), הֲדָא הוּא דִכְתִיב (בראשית ד כה) כִּי שָׁת לִי אלהי"ם זֶרַע אַחֵר תַּחַת הֶבֶל כִּי הֲרָגוֹ קָיִן, תַּחַת הֶבֶל וַדַּאי, דְּהֶבֶל רָכִיב עֲלֵיהּ, וְאִתְעֲבִיד שֵׁת הַרְכָּבָה לֵיהּ, וְאִיהִי סִיּוּמָא דְאַלְפָא בֵּיתָא, וּבְגִין דָּא תַּחַת הֶבֶל. 

הֶבֶל הַלֵּב, וַעֲלֵיהּ אִתְּמַר הַלֵּב רוֹאֶה, וְאִיהוּ ה' מִמֹּשֶׁה, וְהַלֵּב אִיהוּ לִשְׂמָאלָא דְאִיהוּ אלהי"ם, הַלֵּב מֵבִין, וְאִיהוּ סָתִיר בִּנְיָינָא וְנָפְלַת בְּגִינֵיהּ, וּבְגִין דָּא וַיַּסְתֵּר מֹשֶׁה פָּנָיו כִּי יָרֵא מֵהַבִּיט אֶל הָאלהי"ם (שמות ג ו), בְּגִין דְּתַמָּן הַוָּה דְחָב בֵּאלֹהִי"ם, דְּאִיהוּ אלהי"ם דְּעוֹבָדָא דִבְּרֵאשִׁית, וְדָא אִיהוּ דְחָב בְּמַעֲשֶׂה, לַבַּת אֵשׁ בְּרַתָּא דְמַלְכָּא דְחָב בֵּיהּ, וְאִתְבַּיַּישׁ כַּסִּי לֵיהּ בְּדִילֵיהּ (ס"א בחיליה) בְּשֵׁת, וּמַה דַהֲוָה שֵׁת אִתְחַבֵּר עִמֵּיהּ ב' וְאִתְעֲבִיד בֹּשֶׁת, וְדָא אִיהוּ יְרָ"א בֹּשֶׁ"ת, וְעוֹד שֵׁת בְּאַ"תְּ בַּ"שׁ אִינוּן אָב, שֵׁ"ת לְבָתַר דְּזָכָה בְּאָת יוּ"ד, בְּרֵא שִׁית, וְאִיהִי יוּ"ד דְּאִתְּמַר בֵּיהּ (משלי ח כה) יהו"ה קָנָנִי רֵאשִׁית דַּרְכּוֹ, דְּאִיהִי עֲשָׂרָה דוֹרוֹת, וְתָב לָהּ לְאַתְרָהּ, אִתְקְרִי בְּרֵאשִׁית, וּמִתַּמָּן זָכָה לְאוֹרַיְיתָא דְאִתְיְיהִיבַת עַל יְדֵיהּ. 

וְהַאי י' אִיהִי מִיַּעֲקֹב וְי' מִיִּשְׂרָאֵל, י' מֵאדנ"י י' מִיהו"ה, שִׁי"ן מִמֹּשֶׁה אִיהִי מִשֵּׁת תַּמָּן רָוַוח לָהּ, וְכַד אָזַל לְשֵׁם רָוַוח תַּמָּן תְּרֵין אַתְוָון שֵׁ"ם, וְכַד אָזַל עֲשָׂרָה דוֹרוֹת עַד אַבְרָהָם תַּמָּן רָוַוח ה' דִּילֵיהּ, וְאִתְקְרִי מֹשֶׁ"ה, וְרָזָא דְמִלָּה מוֹלִיךְ לִימִין מֹשֶׁה זְרוֹעַ תִּפְאַרְתּוֹ בּוֹקֵעַ מַיִם מִפְּנֵיהֶם לַעֲשׂוֹת לוֹ שֵׁם עוֹלָם (ישעיה סג יב), וּבָהּ אַפִּיק לִבְנוֹי מִגָּלוּתָא, וּבָהּ מָחָא לְמִצְרָאֵי, הֲדָא הוּא דִכְתִיב (שמות ט ג) הִנֵּה יַד יהו"ה הוֹיָה, ה' חָמֵשׁ אֶצְבָּעִין, וּבָהּ בָּקַע יַמָּא, וְדָא אִיהוּ בּוֹקֵעַ מַיִם מִפְּנֵיהֶם, וּבָהּ עָתִיד לְמֶהֱוִי בוֹקֵעַ יַמָּא דְאוֹרַיְיתָא מִימִינָא, הַהוּא זִמְנָא מַה דַּהֲוָה לִשְׂמָאלָא בְּלִבָּא הֲוָה הֶבֶל דְּאִיהוּ הַלֵּב, הֶבֶל אִסְתַּלַּק לִימִינָא, וּמִתַּמָּן סָלִיק לְמוֹחָא דְּאִיהוּ חָכְמָה, דְּהָא לִבָּא אִיהוּ אִימָּא עִלָּאָה, עֲלָהּ אִתְּמַר הַלֵּב מֵבִין, וּלְבָתַר נָחִית עַל אַרְעָא לְנַחְתָא אוֹרַיְיתָא עַל אַרְעָא. 

וּבְגִין דָּא יֶשׁ הֶבֶל אֲשֶׁר נַעֲשָׂה עַל הָאָרֶץ אֲשֶׁר יֵשׁ צַדִּיקִים אֲשֶׁר מַגִּיעַ אֲלֵיהֶם כְּמַעֲשֵׂה הָרְשָׁעִים, דָּא אָדָם וְהֶבֶל, דְּדָא חָב בְּמַחֲשָׁבָה וּבְעוֹבָדָא, וְדָא חָאב בְּמַחֲשָׁבָה וּבְעוֹבָדָא, בְּמַחֲשָׁבָה אִיהִי י', עֲלֵיהּ אִתְּמַר (במדבר יד כב) וַיְנַסּוּ אוֹתִי זֶה עִִשֶׂר פְּעָמִים, וּבְגִין דָּא כַּד אָתָא אָדָם בְּגִלְגּוּל בְּאַבְרָהָם, אִתְנַסִּי בֵּיהּ בְּעִִשֶׂר נִסְיוֹנִין, וּבְגִין דְּחָאב בְּמַעֲשֶׂה כַּד אִתְגַּלְגַּל בְּיִצְחָק נִתְנַסָּה בְּמַעֲשֶׂה, בְּאַבְרָהָם נִתְנַסָּה בְּמַחֲשָׁבָה, וּבְיִצְחָק בְּמַעֲשֶׂה, יַעֲקֹב כְּלִיל תַּרְוַיְיהוּ, מִסִּטְרָא דְיִצְחָק קָרָא לֵיהּ יַעֲקֹב, מִסִּטְרָא דְאַבְרָהָם דְּתַמָּן מַחֲשָׁבָה קְרָא לֵיהּ יִשְׂרָאֵל, דְּאַבָּא אִתְגַּלְגַּל בְּאַבְרָהָם דְּאִיהוּ לִימִינָא, וְאִמָּא בְיִצְחָק דְּאִיהוּ לִשְׂמָאלָא, יַעֲקֹב בְּגִין דְּאִיהוּ כְּלִיל תַּרְוַיְהוּ אַבָּא וְאִמָּא, אִתְּמַר בֵּיהּ יִשְׂרָאֵל עָלָה בְּמַחֲשָׁבָה בְּכֶתֶר עִִלְיוֹן דְּאִיהוּ מַחֲשָׁבָה סְתִימָא, וְכַד אָתָא אָדָם אִצְטַרַף בְּאַבְרָהָם, וְאִתְפַּשְׁטוּ שָׁרְשׁוֹי בְּאַרְעָא, וְרָזָא דְמִלָּה (משלי יז) מַצְרֵף לַכֶּסֶף וְכוּר לַזָּהָב (משלי יז ג), מַצְרֵף לַכֶּסֶף דָּא אַבְרָהָם, וְכוּר לַזָּהָב  


Daf 102b

 דָּא יִצְחָק, וּבוֹחֵן לִבּוֹת יהו"ה (שם) דָּא יַעֲקֹב, לֵית סְפִירָה דְלָא אִתְגַּלְגַּל אָדָם עִלָּאָה, דְאִיהוּ יו"ד ה"א וא"ו ה"א, כֹּ"חַ מָ"ה חָכְמָה וַדַּאי, בְּגִין לְצָרְפָא וּלְלַבְּנָא לְאָדָם דְּבָרָא בְדִיּוֹקְנֵיהּ לְתַתָּא, וְאָצִיל בֵּיהּ אֲצִילוּתֵיהּ, וְכָל טָרְחָא דִלְעִילָא לָא הֲוָה בְּאָדָם אֶלָּא בְגִין אֲצִילוּת דְּאָדָם דִּלְעִילָא, דְּדָא בְּדָא תַּלְיָא. 

אָמַר רַבִּי אֶלְעָזָר אִם כֵּן מַאי וְיָשׁוּב לִימֵי עֲלוּמָיו (איוב לג כה) (ובגין דא ישראל עלה במחשבה, אמר ליה מנלן דאברהם תמן במחשבה, אמר ליה לאו למגנא תקינו מארי מתניתין הרוצה להחכים ידרים דאיהי חכמה ואיהי מחשבה, באברהם אתלבן אדם, וביצחק אצטריף, ורזא דמלה מצרף לכסף וכור לזהב, מצרף לכסף דא אברהם, וכור לזהב דא יצחק, ובוחן לבות יהו"ה דא יעקב, והן כל אלה יפעל א"ל פעמים שלש עם גבר (שם כט), אמר ליה אם כן מאי וישוב לימי עלומיו). 

אָמַר לֵיהּ לְאִילָנָא דַהֲוָה קַשִּׁישׁ יוֹמִין וְאִתְיַיבְּשׁוּ עַנְפִין דִּילֵיהּ, קַצִּיצוּ לֵיהּ וְאַצְמַח בְּשָׁרְשׁוֹי, דְּקָמוּ מִנֵּיהּ עַנְפִין חַדְתִּין כְּקַדְמֵיתָא, כְּגַוְונָא דַהֲוָה בְּעוּלֵמוֹי, וְדָא אִיהוּ וְיָשׁוּב לִימֵי עֲלוּמָיו, וְדָא הֲוָה חֶלְמָא דְחָזָא נְבוּכַדְנֶצַּר בְּחֶלְמֵיהּ, אִילָנָא רְבָא וּתְקִיף (דניאל ד ט), וּבַסּוֹף חֶלְמֵיהּ הֲוָה אָמַר (שם יא) גֹּדּוּ אִילָנָא וְקַצִּיצוּ עַנְפוֹהִי, וּלְבָתַר אָמַר (שם יב) בְּרַם עִקַּר שָׁרְשׁוֹהִי בְּאַרְעָא שְׁבוּקוּ, וְלֵית אִילָן הָכָא אֶלָּא אָדָם עִלָּאָה, דְאִתְּמַר בֵּיהּ (דברים כ יט) כִּי הָאָדָם עִץ הַשָּׂדֶה, וְהַאי אִילָנָא קוּדְשָׁא בְּרִיךְ הוּא אַנְטַע לֵיהּ בְּכַמָּה דָרִין וְלָא אַצְלַח. עַד דְּנָטַע לֵיהּ בְּאַרְעָא דְיִשְׂרָאֵל, וְאַרְכִּיב לֵיהּ בִּתְלַת אֲבָהָן וְאַצְלַח תַּמָּן, וּבְגִין דָּא הֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר, מִיָּד דְּאַצְלַח תַּמָּן וַאֲחִיד תַּמָּן, אִתְפַּשְׁטוּ שָׁרְשׁוֹי עַל אַרְעָא דְאִיהִי שְׁכִינְתָּא, וְאִסְתַּלְקוּ עַנְפּוֹי בְּכָל רְקִיעִין, וּבְכָל מַרְכְבִין דְּנִשְׁמָתִין וּמַלְאָכַיָּא וְחֵיוָון וּשְׂרָפִים וְאוֹפַנִּים, עַד דְּאִתְחַזַּר כְּקַדְמֵיתָא (ס"א עד אין סוף), וְהָא אוּקְמוּהָ עֵץ הַחַיִּים מַהֲלֵךְ ת"ק שָׁנָה, (דניאל ד ט) רְבָא אִילָנָא וּתְקִיף וְרוּמֵיהּ יִמְטֵי לִשְׁמַיָּא, וַחֲזוֹתֵיהּ לְסוֹף כָּל אַרְעָא, תְּחוֹתוֹהִי תַּטְלֵל כָּל חֵיוַת בָּרָא, וּבְעַנְפוֹי יְדוּרוֹן צִפֲּרֵי שְׁמַיָּא, דְאִינוּן נִשְׁמָתִין קַדִּישִׁין, וּמִנֵּיהּ יִתְּזִן כָּל בִּשְׂרָא. 

וְאַרְכִּיב לֵיהּ עַד אֶלֶף דּוֹר, כְּגַוְונָא דִשְׁכִינְתָּא דְאִיהִי סְלִיקַת לְאֶלֶף דּוֹר בַּעֲשַׂר סְפִירָן, דִּבְהוֹן סְלִיקָא עֲשַׂר זִמְנִין מְאָה, עַד דִּסְלִיקַת בְּהוֹן לְאֶלֶף דּוֹר, וּמִיָּד דְּאַצְלַח אִילָנָא בְאַרְעָא נָחִית אִילָנָא מִלְּעִילָא, שָׁרְשׁוֹי בְּאַרְעָא דְאִיהִי שְׁכִינְתָּא, וְאִתְרַבִּיאוּ תַּמָּן עַנְפּוֹי עַד אֵין סוֹף, וְאִתְפַּשְׁטוּ בָּהּ שָׁרְשׁוֹי עַד אֵין תַּכְלִית, בְּהַהוּא זִמְנָא אִתְרַבִּי אִילָנָא כְּמִלְּקַדְמִין, הֲדָא הוּא דִכְתִיב רְבָא אִילָנָא וּתְקִיף וְרוּמֵיהּ מָטֵי לִשְׁמַיָּא, וַחֲזוֹתֵיהּ לְסוֹף כָּל אַרְעָא, וּמִנֵּיהּ יִתְּזִן כָּל בִּשְׂרָא, כָּל בְּנֵי אָדָם דִּלְתַתָּא, בְּהַהוּא זִמְנָא אִתְרַבִּי אִילָנָא כְּמִלְּקַדְמִין, הֲדָא הוּא דִכְתִיב רְבָא אִילָנָא וּתְקִיף וכו', חֵיוַת בָּרָא אִלֵּין חַיּוֹת הַקֹּדֶשׁ, צִפֲּרֵי שְׁמַיָּא אִלֵּין נִשְׁמָתִין, וּמִנֵּיהּ יִתְּזִן כָּל בִּשְׂרָא לְתַתָּא. דִּבְזִמְנָא דְחָב אָדָם וַהֲוָה מְקַצֵּץ בַּנְּטִיעוֹת, כַּבְיָכוֹל כְּאִלּוּ אַעִִקַר חֵיוָן וּמַלְאָכִים וּשְׂרָפִים וְאוֹפַנִּים מֵאַתְרֵיהוֹן, וְלָא הֲוָה מָאן דִּמְקַבֵּל צְלוֹתִין, דְּאִתְּמַר בְּהוֹן (קהלת י כ) כִּי עוֹף הַשָּׁמַיִם יוֹלִיךְ אֶת הַקּוֹל, וּבַעַל הַכְּנָפַיִם יַגִּיד דָּבָר, מַאי יַגִּיד דָּבָר, בִּצְלוֹתִין וְזַכְוָון דְּיִשְׂרָאֵל. 

אָמַר לֵיהּ רַבִּי אֶלְעָזָר, בְּוַדַּאי עִלָּאִין וְתַתָּאִין הֲווֹ תַּלְיָין בְּאָדָם קַדְמָאָה, וְלַאו לְמַגָּנָא אוּקְמוּהָ מָארֵי מַתְנִיתִין, לְעוֹלָם יִרְאֶה הָאָדָם עַל עַצְמוֹ כְּאִלּוּ כָּל הָעוֹלָם תָּלוּי עָלָיו, אֲבָל בַּר נַשׁ דְּטָרַח עֲלֵיהּ קוּדְשָׁא בְּרִיךְ הוּא בְגִלְגּוּלָא וְלָא אַצְלַח בְּאַתְרֵיהּ, אַעִִקַר לֵיהּ מֵאַתְרֵיהּ וְשַׁוִּי לֵיהּ בַּאֲתַר אָחֳרָא, וְשַׁנִּי לֵיהּ אֲתַר, וְרָזָא דְמִלָּה  


Daf 103a

 וְעָפָר אַחֵר יִקַּח וְטָח אֶת הַבָּיִת (ויקרא יד מה), וְדָא שִׁנּוּי מָקוֹם, (כאן חסר והוא בתיקוני ז"ח) אִם אַצְלַח מוּטָב, וְאִם לָא אַצְלַח אַעִִקַר לֵיהּ מִתַּמָּן וְאַרְכִּיב לֵיהּ בַּאֲתַר אָחֳרָא, וְשַׁנִּי שְׁמֵיהּ וְדָא שִׁנּוּי הַשֵּׁם, אִם אַצְלַח מוּטָב וְאִי לָא אַצְלַח אַעִִקַר לֵיהּ מִתַּמָּן, וְדָא וְנָתַץ אֶת הַבַּיִת אֶת אֲבָנָיו וְאֶת עִצָיו (שם מח ז), וְנָטַע לֵיהּ בַּאֲתַר אָחֳרָא, וְשַׁנִּי עוֹבָדוֹי מִכָּל מַה דַּהֲוָה בְּקַדְמֵיתָא, וּמִכָּל צִיּוּרִין דִּילֵיהּ, מְשַׁנֶּה פָנָיו וַתְּשַׁלְּחֵהוּ (איוב יד כ). 

הֵן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר (שם לג כט), קַרְקַע דְּנָטַע לֵיהּ תַּמָּן וְאַצְלַח וּמִתְפַּשֵּׁט עַנְפּוֹי וְשָׁרְשׁוֹי עַד אֶלֶף דּוֹר דָּא שְׁכִינְתָּא, וְדָא שִׁנּוּי מַעֲשֶׂה, וְעַד כַּמָּה זִמְנִין עַד אֶלֶף, כְּמָה דְאַתְּ אָמַר (תהלים קה ח) דָּבָר צִוָּה לְאֶלֶף דּוֹר, וַעֲלֵיהּ אִתְּמַר (שיר ח יב) הָאֶלֶף לְךָ שְׁלֹמֹה, וְאִינוּן אֶלֶף עָלְמִין, דְּנָטַע לֵיהּ עַד דְּאַצְלַח וְאַרְכִּיב לֵיהּ תַּמָּן, וְרָזָא דְמִלָּה וְעֹשֶׂה חֶסֶד לַאֲלָפִים (שמות כ ו), לְמָאן לְאֹהֲבָיו, וּלְשֹׁמְרֵי מִצְוֹתָיו לְאֶלֶף דּוֹר (דברים ו ט). 

אָמַר לֵיהּ, וּלְרַשִּׁיעַיָּא מַאי, דְּהָא כְּתִיב (קהלת א י) וּבְכֵן רָאִיתִי רְשָׁעִים קְבוּרִים וָבָאוּ וכו', מַה תֵּימָא בְּהוֹן, אָמַר לֵיהּ שְׁמַעִִנָא בְהוֹן רָזָא יִפּוֹל מִצִּדְּךָ אֶלֶף וְגוֹמֵר (תהלים צא ז), הָכִי אָמְרוּ לִי בִרְמִיזָא, אָמַר לֵיהּ אִי הָכִי מַאי אֲשֶׁר קוּמְטוּ בְלֹא עִת וְגוֹמֵר (איוב כב טז), אָמַר לֵיהּ אִלֵּין תְּשַׁע מֵאָה וְשִׁבְעִים וְאַרְבָּעָה דָרִין דְּאִתְקַמְטוּ וְאִסְתַּלְקוּ קֳדָם זִמְנַיְיהוּ, וְדָא אִיהוּ אֲשֶׁר קוּמְטוּ בְלֹא עִת, דְּאִסְתַּלְקוּ קֳדָם זִמְנַיְיהוּ, וְזָרִיק לוֹן קוּדְשָׁא בְּרִיךְ הוּא עַל כָּל דָּרָא וְדָרָא, דָא אִיהוּ נָהָר יוּצַק יְסוֹדָם (שם), וְדָא הוּא רָזָא, דְאֵין בֶּן דָּוִד בָּא עַד שֶׁיִּכְלוּ כָּל הַנְּשָׁמוֹת שֶׁבַּגּוּף, וּכְדֵין חַדְתִּין עֲתִידִין לְמֵיתֵי, אַדְהָכִי אִסְתַּלַּק סָבָא, אָמַר רַבִּי שִׁמְעוֹן לְחַבְרַיָּא, חַבְרַיָּיא, וַדַּאי הַאי סָבָא דְסָבִין אָדָם עִלָּאָה, זַכָּאָה דָרָא דְהַאי רָזָא אִתְגַּלְיָיא בֵּיהּ. 

(נוסח אחר וזה לשונו והוא מכתב יד) 

עוּבְדָא הֲוָה, דְחַד בַּר נַשׁ חִגֵּר בְּלָא רַגְלִין, אַשְׁכַּח לִתְרֵין חַכִּימִין דְּלָא הַוִי בְּכָל דָּרָא חַכִּימִין כַּוָּותַיְיהוּ, אַעֲרַע בְּהוּ הַהוּא חִגֵּר, אָמַר לוֹן שְׁלָמָא עֲלַיְיכוּ רַבָּנָן, (שמענא עלייכו דאתון חכימי דרא), אָנָה אַתּוּן אָזְלִין, אָמְרוּ לֵיהּ לְדוּךְ פְּלַן, וְעֶרֶב שַׁבָּת הֲוָה, אָמַר לוֹן אַף עַל גַּב דְּאַתּוּן רְכִיבִין בִּבְעִירִין דִּרָהֲטֵי סַגִּי וַאֲנָא חִגֵּר בְּלָא רַגְלִין, אִי אַתּוּן בְּעִיתוּ אֲנָא אֲקַדֵּם לְכוּ לְתַקָּנָא לְכוּ שַׁבַּתָּא, תְּוַוהוּ אָמְרוּ לֵיהּ וְהַלֹא אַתְּ חִגֵּר וְאֵיךְ אַתְּ יָכִיל לְאַקְדָּמָא לִבְעִירָן דִּרָהֲטֵי טוּבָא, אָמַר לוֹן שְׁמָא דְמ"ב אַתְוָון וְדָלִיג לוֹן ת"ק פַּרְסֵי בְּרִגְעָא חֲדָא. 

אַשְׁכְּחוּ גַרְמַיְיהוּ לְפוּם מְעַרְתָּא חֲדָא, וּפְתוֹרָא לִשְׂמָאלָא, בְּכָל מַעֲדַנֵּי עָלְמָא עֲלָהָא, וּמְנַרְתָּא לְדָרוֹם בְּשִׁבְעָה נֵרִין עֲלָהָא, וּמִטָה דְכַסְפָּא וְדַהֲבָא וְאַבְנִין יַקִּירִין לְמַעֲרָב בֵּין צָפוֹן לְדָרוֹם, וְכָרְסַיָּיא לְמִזְרָח, וּתְלַת מְאָה תַלְמִידִין עַל הַהוּא פְתוֹרָא, בָּתַר דְאָכְלוּ כֻלְּהוּ וְאִינוּן חַכִּימֵי עִמְּהוֹן, קָם הַהוּא חִגֵּר וּפָשַׁט גַּרְמֵיהּ מֵהַהוּא גוּפָא בְּלָא רַגְלִין, וְאִתְלַבֵּשׁ בְּגוּפָא דְאַנְפּוֹי זְהִירִין כְּזוֹהֲרָא דְאִתְּמַר בֵּיהּ (דניאל יב ג) וְהַמַּשְׂכִּילִים יַזְהִירוּ וכו', וְאַנְפֵּי תַלְמִידוֹי נְהִירִין כְּכֹכָבִים לְעוֹלָם וָעֶד, וַהֲווֹ פָּתְחִין סִפְרָא דְקֹהֶלֶת, וְקָרְיָין בֵּיהּ (קהלת א ב) הֲבֵל הֲבָלִים אָמַר קֹהֶלֶת כו', וַהֲווֹ חָזְרִין כַּמָּה זִמְנִין, אָמְרוּ לֵיהּ אִינוּן חַכִּימֵי דָרָא וְכִי שְׁלֹמֹה לָא עָבַד קְרָא אָחֳרָא בְּקֹהֶלֶת, עָל לְהוּ הַהוּא דְאִתְחֲזֵי חִגֵּר בְּאָרְחָא, לְשִׁבְעָה הֵיכָלִין מִכַּסְפָּא וְדַהֲבָא וְאַבְנִין יַקִּירִין, וּבְהֵיכָלָא שִׁבְעָה כָּרְסַיָּין דְּאַרְבַּע חֵיוָון, וְיוֹנָה תַמָּן דְּכַסְפָּא וַעֲטָרָה דְּדַהֲבָא עַל רֵישָׁה, וְכָתוּב בָּהּ כָּל מָאן דְּלָא יָדַע בְּאִלֵּין הֲבָלִים עֲלֵיהּ כְּתִיב (במדבר א נא) וְהַזָּר הַקָּרֵב יוּמָת, אִינוּן חַכִּימֵי דָרָא מִיָּד דְּחָזוּ הָכִי דַהֲוָה כְתִיב בְּהַהִיא עֲטָרָה חָזְרוּ לַאֲחוֹרָא. אָמַר לוֹן הַהוּא דְאִתְחֲזֵי עֲלַיְיהוּ כְּחִגֵּר, וְכִי עֲלַיְיכוּ אִתְּמַר דְּאַתּוּן חַכִּימֵי דָרָא, לֵית אַתּוּן אֶלָּא טִפְּשֵׁי דָרָא, וְלָא חֲזֵיתוּן בְּכָל לְמוֹדַיְיכוּ כִּי בִי חָשַׁק (תהלים צא יד) עַד אוֹרֶךְ יָמִים אַשְׂבִּיעֵהוּ לְעָלְמָא דְכֹלָּא אֲרִיךְ, אִלֵּין הֲבָלִים דְּקֹהֶלֶת אִינוּן בְּרָזָא דְשֶׁבַע שְׁמָהָן, דִּבְהוּ מ"ב אַתְוָון, לָקֳבֵל שִׁבְעָה יוֹמֵי בְרֵאשִׁית דְּאִית בְּהוּ עֲשַׂר אֲמִירָן וְל"ב אלהי"ם וְאִינוּן מ"ב, וַעֲלַיְיהוּ לֵב דְּאִתְּמַר בְּהוּ אלהי"ם הָאלהי"ם, וְהַיְינוּ (קהלת ה ז) וּגְבוֹהִים עֲלֵיהֶם, אִלֵּין שֶׁבַע תֵּיבִין אבגית"ץ, עֲלַיְיהוּ אִתְּמַר (ישעיה ו ב) שְׂרָפִים וְגוֹמֵר. וְהַאי שְׁמָא אִיהוּ סְגוּלְתָּא דִילֵיהּ לְכַסָּאָה דְנִשְׁמָתָא כַּד סְלִיקַת לְעֵילָא בְּכָל לֵילְיָא, לְאִסְהַדָּא עַל עוֹבְדִין טָבִין דְּבַר נַשׁ, מִמַּלְאֲכֵי חַבָּלָה וּמִכָּל מַזִּיקִין וְרוּחִין וְלִילִין וְשֵׁדִין, וּבְהוֹן פָּרְחַת לְעֵילָא, בִּתְרֵין אַתְוָון מִכָּל שֵׁם תְּכַסֶּה אַנְפָּהָא מִנְּהוֹן, וּבִתְרֵין אַתְוָון תְּכַסֶּה רַגְלָהָא, וּבִתְרֵין אַתְוָון פָּרְחַת לְעֵילָא, וְאוּף הָכִי לְרוּחָא, וְאוּף הָכִי לְנַפְשָׁא, וְאִית שֵׁם בֵּן מ"ב בְּצוּרַת חוֹתָמָא דְשַׁעֲוָה נִכְתַּב, וְאִית שֵׁם מ"ב בְּצִיּוּר דִּיּוֹקְנָא דְמַלְכָּא, חָקִיק עַל חוֹתָמָא, וְאִית שֵׁם מ"ב דְּאִיהוּ דִיּוֹקְנֵיהּ מַמָּשׁ, שֵׁם מ"ב דְּאִיהוּ דִיּוֹקְנֵיהּ אִיהוּ יהו"ה, יו"ד ה"א וא"ו ה"א, יו"ד וא"ו דל"ת, ה"א אל"ף, וא"ו אל"ף וא"ו, ה"א אל"ף, שֵׁם מ"ב דְּאִיהוּ חוֹתָמָא, אִיהוּ אהי"ה אֲשֶׁר אהי"ה, צִיּוּר מ"ב בְּשַׁעֲוָה דָא אבגית"ץ. 

וְרַשִּׁיעַיָּא נִשְׁמָתְהוֹן דְּשֵׁדִין וּמִמַּזִּיקִין וְלָא פוֹעֲלִין בְּהוֹן אֶלָּא כִישׁוּף וְעוֹבְדֵי שֵׁדִין כַּוָּתַיְיהוּ, בְּגִין דְּרַשִּׁיעַיָּא כָּל שְׁמָהָן וְכָל הֲוַיָּי"ן דְּקוּדְשָׁא בְּרִיךְ הוּא וְכָל מַלְאָכִים שֹׂנְאִין לוֹן, וּבְגִין כַּךְ לָא מוֹעִיל לָא קָמִיעַ וְלָא שְׁמָהָן קַדִּישִׁין וְלָא מַלְאָכַיָּא, דְלָא תָּפִיס אֶלָּא מִין בְּמִינוֹ, וּבְגִין דָּא (דברים כב ט) לֹא תִזְרַע כַּרְמְךָ כִּלְאָיִם, דְּאִתְּמַר בְּהוֹן (ישעיה ה ז) כִּי כֶרֶם יהו"ה צְבָאוֹ"ת וְגוֹמֵר, צְבָאוֹ"ת נְקוּדָה דִילֵיהּ יְהָוֹ"ה, עֲלֵיהּ אִתְּמַר (דברים י טו) רַק בַּאֲבוֹתֶיךָ חָשַׁ"ק, חוֹלֵ"ם שְׁבָ"א קָמֵ"ץ, וְאִינוּן זְרַע אַבְרָהָם יִצְחָק וְיַעֲקֹב, דַּרְגָּא דִלְהוֹן חֶסֶד כַּהֲנָא רַבָּא, גְבוּרָה לֵוִי, יִשְׂרָאֵל עַמּוּדָא דְאֶמְצָעִיתָא, בְּגִין דְּחוֹלֵ"ם כֶּתֶר עַל תִּפְאֶרֶת, קָמֵץ חָכְמָה עַל חֶסֶד, וּבֵיהּ הָרוֹצֶה לְהַחְכִּים יַדְרִים, וּבְחָכְמָה אַשְׁרֵי הַמְחַכֶּה לִתְחִיַּית הַמֵּתִים, חָכְמָה מְחַכֶּ"ה קָמוּ כֻלְּהוּ וְאִשְׁתַּטְחוּ קַמֵּיהּ וכו'. 

פָּתַח כְּמִלְּקַדְמִין וְאָמַר, (קהלת ח יד) יֵשׁ הֶבֶל אֲשֶׁר נַעֲשָׂה עַל הָאָרֶץ וכו', תָּא חֲזִי שְׁמַענָא דְעוּבְדָא הֲוָה בְּחַד בַּר נַשׁ מֵאִינוּן בַּעֲלֵי קַבִּין, דַּהֲוָה אָזִיל בְּאָרְחָא, אַעִִרַע בִּתְּרֵין חַכִּימִין מָארֵי דְּדָרָא מָארֵי דְחָכְמָתָא דְאוֹרַיְיתָא, אָמַר לוֹן שְׁלָמָא עֲלַיְיכוּ רַבָּנָן, שְׁמַעִִנָא עֲלַיְיכוּ דְאַתּוּן חַכִּימֵי דָרָא, לְאָן אֲתַר אֲזֵילְתּוּן, אָמְרוּ לֵיהּ לְדוּךְ פְּלַן וְעִִרֶב שַׁבָּת הֲוָה, אָמַר לוֹן אֲנָא אֲזֵילְנָא תַמָּן (איזיל) וְאַתְקֵין לְכוּ אֲתַר בֵּי מוֹתְבַיְכוּ, אִי אַתּוּן בְּעִיתוּן, אָמְרוּ לֵיהּ וְהָא אֲנַן בְּסוּסְוָון וְאַנְתְּ בְּלָא רַגְלִין, אֵיךְ יִתָּכֵן לְמֶהֱוֵי הַאי, אָמַר לוֹן אַף עַל גַּב דְּאַתּוּן רְכִיבִין בִּבְעִירֵי דִרְהִיטֵי סַגִּי, וַאֲנָא חִגֵּר בְּלָא רַגְלִין, אִי אַתּוּן בְּעִיתוּ אֲנָא אֲקַדֵּם לְתַקָּנָא לְכוּ שַׁבַּתָּא, תְּוָוהוּ, אַדְהָכִי אַחְזַרוּ רֵישַׁיְיהוּ לְגַבֵּיהּ וְחָמוּ לֵיהּ  


Daf 103b

 דַּהֲוָה רְהִיט כְּשַׁרְבִיטָא דְכֹכָבָא, עָבַד לוֹן קְפִיצָה וְאַשְׁכְּחוּ גַרְמַיְיהוּ לְפוּם מְעַרְתָּא כְּהֶרֶף עַיִן (ס"א, אמר לון שמא דמ"ב אתוון, דליג לון חמש מאה פרסי ברגעא חדא, אשכחו כו'). 

אָמַר לוֹן רַבָּנָן עוּלוּ, עָאלוּ אַבַּתְרֵיהּ מְעַרְתָּא גוֹ מְעַרְתָּא, עַד דְּעָאלוּ לְחַד פַּרְדֵּסָא וַהֲוָה תַּמָּן הַהוּא בַּעַל קַבִּין מִתְפַּשֵּׁט מֵהַהוּא גוּפָא, וַהֲוָה מִתְלַבֵּשׁ בְּגוּפָא אָחֳרָא דְּאַנְפּוֹי הֲווֹ נַהֲרִין כְּשִׁמְשָׁא, וַהֲוָה יָתִיב עַל כָּרְסַיָּיא דְמַלְכוּתָא, וּתְלַת מְאָה תַלְמִידוֹי תְּחוֹת כָּרְסַיָּיא לְרַגְלוֹי, וַהֲווֹ קָרָאן (קהלת א ב) הֲבֵל הֲבָלִים אָמַר קֹהֶלֶת, וַהֲווֹ קָרָאן הַאי קְרָא זִמְנִין בְּלָא חוּשְׁבָּנָא, אָמְרוּ לוֹן אִינוּן חַכִּימִין מָארֵי דְּדָרָא, מַאי הַאי, וְכִי לֵית קְרָא אָחֳרָא בְּסֵפֶר קֹהֶלֶת, מִיָּד קָם הַהוּא מָארֵי קַבִּין דַּהֲוָה יָתִיב עַל כָּרְסַיָּיא, וַאֲחִיד בִּידֵיהוֹן, וְאַעִיל לוֹן לְשִׁבְעָה הֵיכָלִין, וּבְכָל הֵיכָלָא וְהֵיכָלָא הֲוָה כְּתִיב הֲבֵל הֲבָלִים, וּבְהֵיכָלָא שְׁבִיעָאָה הֲוָה נִשְׁרָא וַעֲטָרָה בְּפוּמָהָא, וּדְמוּת יוֹנָה בְּהַהִיא עֲטָרָה, וַהֲוָה כְּתִיב בַּעֲטָרָה כָּל מָאן דְּלָא יָדַע בְּאִלֵּין הֲבָלִים וּבְרָזָא דִלְהוֹן, עֲלֵיהּ אִתְּמַר (במדבר א נא) וְהַזָּר הַקָּרֵב יוּמָת, מִיָּד אִתְחַזְרוּ אִינוּן לַאֲחוֹרָא, אָמַר לוֹן הַהוּא בַּעַל קַבִּין אַתּוּן חַכִּימִין מָארֵי דְּדָרָא, דַאֲזָלִית אַבַּתְרַיְיכוּ עַד כְּעַן לְמִנְדַּע יָת חָכְמָתַיְיכוּ, וּבְוַדַּאי לַאו אַתּוּן חַכִּימִין, דְּוַדַּאי בְּהַאי קְרָא עֲבִידְנָא כָּל בִּנְיָנָא דָא, וּבֵיהּ הֲוִינָא טָס עָלְמָא בְטִיסָה חֲדָא, וּבְזִמְנָא בִתְּרֵין, וּבְזִמְנָא בִתְּלַת, וּבְזִמְנָא בְאַרְבַּע, וּבְזִמְנָא בְחַמְשָׁא, וּבְזִמְנָא בְשִׁית, וּבְזִמְנָא בְשֶׁבַע, וַאֲנַן בְּהַאי אַרְעָא כֻלְּהוּ אַזְלֵינַן בַּעֲלֵי קַבִּין, וְהַאי קְרָא יְרִיתְנָא מֵאַבָּא, וְאַבָּא מֵאֲבוֹי, עַד דָּרָא כֻלְּהוּ, יְהַב לוֹן מָמוֹנָא סַגִּיא וְשַׁוִּי לוֹן בְּאַתְרַיְיהוּ כְּהֶרֶף עַיִן. 

וּבְגִין דָּא יֶשׁ הֶבֶל אֲשֶׁר נַעֲשָׂה עַל הָאָרֶץ, אָמְרוּ לֵיהּ חַבְרַיָּיא רַבִּי אֵימָא לָן שׁוּם רְמִיזָא בְּהַאי קְרָא, דְלָא אִתְכַּסְיָּא חָכְמָתָא דָא מִן חַבְרַיָּיא, אָמַר לוֹן רַבָּנָן בְּוַדַּאי רָזָא עִלָּאָה אִית תַּמָּן, אֲבָל אֵימָא לְכוּ בִרְמִיזָא, שֶׁבַע הֲבָלִים אִינוּן, וְזַכָּאָה מָאן דְּלָא נָטִיל לְאַגְרָיְיהוּ בְּהַאי עָלְמָא, וְאִינוּן דִּכְלִילָן בְּבַת שֶׁבַע, וְאִינוּן בְּהַאי קְרָא, הֲבֵל  


Daf 104a

 חַד, הֲבָלִים תְּרֵין הָא תְּלַת, הֲבֵל הֲבָלִים תְּלַת הֲרֵי שִׁית, הַכֹּל הָבֶל הָא שֶׁבַע, וּלְקִבְלַיְיהוּ שֶׁבַע שְׁמָהָן אבגית"ץ וכו', אֵלּוּ שֶׁבַע הֲבָלִים אִינוּן כְּפוּלִים, לָקֳבֵל שֶׁבַע שְׁרַגִּין דִּמְנַרְתָּא, כְּפוּלִים, דְּאִתְּמַר בְּהוֹן (זכריה ד ב) שִׁבְעָה וְשִׁבְעָה מוּצָקוֹת, (ואינון) שֶׁבַע הֲוַיּוֹת, דְאִתְּמַר בְּהוֹן בַּאֲמִירָה יְהִי אוֹר, וַהֲוִי מִיָּד, וּלְבוּשִׁין דְּאִינוּן שֶׁבַע הֲוַיּוֹת אִינוּן שֶׁבַע שְׁמָהָן אבגית"ץ וְחַבְרוֹי, הֶבֶל אִיהוּ לַהַב, הֲבָלִים לֶהָבִים, וַעֲלַיְיהוּ אִתְּמַר (תהלים כט ז) קוֹל יהו"ה חוֹצֵב לַהֲבוֹת אֵשׁ, וּמָאן דְּיָדַע בְּאִלֵּין הֲבָלִים, כַּד אַפִּיק לוֹן מִפּוּמוֹי וּמִלִּבֵּיהּ יָדַע לְכַוְונָא בִשְׁכִינְתָּא עִלָּאָה, דְכָל הֲבָלִים מִינָה תַּלְיָין, וּמִתְלַבְּשָׁן בִּשְׁכִינְתָּא תַּתָּאָה, דִכְלִיל שֶׁבַע שְׁמָהָן אבגית"ץ וְחַבְרוֹי, דְּאִינוּן אַתְוָון דִּבְּהוֹן אִתְבְּרִיאוּ שְׁמַיָּא וְאַרְעָא, דְּאִלֵּין תַּלְיָין בַּאֲמִירָה וְאִלֵּין בַּעֲשִׂיָּה, בְּרָזָא דְאוֹמֵר וְעוֹשֶׂה מִיָּד, וְאִלֵּין שֶׁבַע הֲבָלִים אִינוּן כְּפוּלִים, לָקֳבֵל שֶׁבַע שְׁרַגִּין דִּמְנַרְתָּא, כְּפוּלִים, דְּאִתְּמַר בְּהוּ (זכריה ד ב) שִׁבְעָה וְשִׁבְעָה מוּצָקוֹת לַנֵּרוֹת וְגוֹ', (אלין באמירה ואלין בעשיה, ואינון י"ה יו"ד ה"א, ו"ה וא"ו ה"א אלין אינון שבעה ושבעה מוצקות). 

זַכָּאָה עַמָּא דְיָדְעִין לְסַלְקָא צְלוֹתִין בַּאֲמִירָה וְעוֹבָדָא, וַעֲלֵיהּ אִתְּמַר (ישעיה נא טז) וָאָשִׂים דְּבָרַי בְּפִיךָ וכו', וְהָא אוּקְמוּה אַל תִּקְרֵי עַמִּי, אֶלָּא עִמִּי בְּשׁוּתָּפוּ, כְּמָה דְאִתְּמַר בֵּיהּ (תהלים לג ו) בִּדְבַר יהו"ה שָׁמַיִם נַעֲשׂוּ כו', הָכִי אַנְתְּ בְּשׁוּתָּפוּ עִמִּי, דִּבְמִלּוּלָךְ אִתְעֲבִידוּ שְׁמַיָּא וְאַרְעָא. 

וְעוֹד הֲבֵל ה' לב, ה' אִתְפַּלֵּג לְד"וּ פַּרְצוּפִין, דּ"וּ, ד' אַרְבַּע רַגְלִין דְּכָרְסַיָּיא, ו', (מלכים א י יט) שֵׁשׁ מַעֲלוֹת לַכִּסֵּא, זַכָּאָה אִיהוּ מָאן דְּיָרִית נִשְׁמָתָא מִכָּרְסַיָּיא יַקִּירָא, כְּלִילָא מֵעֲשַׂר תִּקּוּנִין אִלֵּין, וְעָבִיד לָהּ כָּרְסַיָּיא לַיהו"ה, דִּשְׁמָא דְיהו"ה דְּאִיהוּ בְאֹרַח אֲצִילוּת, לְתַקְנָא לֵיהּ כּוּרְסַיָּיא בַּר נַשׁ לְנִשְׁמָתֵיהּ, דְּהָכִי אוּקְמוּהוּ קַדְמָאִין, כָּל הַנְּשָׁמוֹת גְּזוּרוֹת מִכִּסֵּא הַכָּבוֹד, וְתַמָּן שַׁרְיָא שְׁכִינְתָּא עִלָּאָה, וְלֵית ה' בְּלָא י', ובג"ד (שמות יז טז) כִּי יָד עַל כֵּס י"ה. 

ו' שַׁרְיָא בְּמטטרו"ן, וְדָא אִיהוּ רוּחַ הַשִּׂכְלִי דְּאִיהוּ אֲצִּילוּת, ה' שַׁרְיָא בְּאוֹפַן, וְדָא נֶפֶשׁ הַשִּׂכְלִית בְּאֹרַח אֲצִּילוּתָא, דְּאִית נְשָׁמָה וְרוּחַ וְנֶפֶשׁ שִׂכְלִית וְלָא בְאֹרַח אֲצִּילוּת, אֶלָּא אִתְּמַר בְּהוֹן גְּזוּרוֹת, וְאִינוּן כִּסֵּא וּמַלְאַךְ וְאוֹפָן, זַכָּאִין אִינוּן יִשְׂרָאֵל דְּסָלְקִין הֲבָלִים דִּצְּלוֹתִין בְּהוֹן, לְגַבֵּי אַתְוָון דְּקוּדְשָׁא בְּרִיךְ הוּא וּשְׁכִינְתָּא עִלָּאָה וְתַתָּאָה, ובג"ד (קהלת ה יד) יֶשׁ הֶבֶל אֲשֶׁר נַעֲשָׂה עַל הָאָרֶץ, וְיֵשׁ הֶבֶל דְּרַשִּׁיעַיָּא, דְאִינוּן הֲבָלִים דְּשִׁקְרָא, וְנָטְלִין לוֹן מַלְאֲכֵי חַבָּלָה, וְנָטְעִין בְּהוֹן רְקִיעִין וְאַרְעִין דְּשִׁקְרָא, וַעֲלַיְיהוּ אִתְּמַר (ירמיה י טו) הֶבֶל הֵמָּה מַעֲשֵׂה תַּעְתּוּעִים, (כאן חסר), קָמוּ כֻלְּהוּ וְאִשְׁתַּטְחוּ קַמֵּיהּ, וְאָמְרוּ אִלּוּ לָא אַתֵינָא לְעָלְמָא, אֶלָּא לְמִשְׁמַע דָּא דַי. 

(זכריה ד׳:ב׳) לַנֵּרוֹת אֲשֶׁר עַל רֹאשָׁהּ, וְאִינוּן י"ה יו"ד ה"א, ו"ה וא"ו ה"א, וְאִינוּן שֶׁבַע כְּפוּלוֹת בג"ד כפר"ת  


Daf 104b

 לְבוּשִׁין לוֹן, וְכֻלְּהוּ סָלְקִין מִלִּבָּא לְפוּמָא, שֶׁבַע הֲבָלִים סָלְקִין, שֶׁבַע נָחֲתִין לְאַשְׁקָאָה לוֹן, וּבְגִין דָּא (זכריה ד׳:ב׳) שִׁבְעָה וְשִׁבְעָה מוּצָקוֹת, תְּלַת אִינוּן גְּנִיזִין לְעִילָא, דִּלְבוּשִׁין דִּלְהוֹן אֶמֶ"שׁ, דְּאִינוּן אֵשׁ מַיִם רוּחַ, הָא אִינוּן עֲשַׂר דְּסָלְקִין מִל"ב נְתִיבוֹת, וְאִינוּן לְקִבְלַיְיהוּ עֲשַׂר אֲמִירָן, וְל"ב אלהי"ם דִּבְּרֵאשִׁית, הָא מ"ב, מִלִּבָּא נָפִיק אֶשָּׁא, מִכַּנְפֵי רֵיאָה רוּחָא, מִמּוֹחָא מַיָּא, וְרוּחָא אֲחִיד בְּמַיָּא וְאֶשָּׁא וְאִתְעֲבִיד קוֹל, כַּד אֲחִיד בְּמַיָּא אִתְּמַר בֵּיהּ (תהלים כט ג) קוֹל יהו"ה עַל הַמָּיִם, כַּד אֲחִיד בְּאֶשָּׁא אִתְּמַר בֵּיהּ (שם) קוֹל יהו"ה חֹצֵב לַהֲבוֹת אֵשׁ, כַּד אֲחִיד בְּרוּחָא אִיהוּ (מ"א יט יא) רוּחַ חָזָק מְפָרֵק הָרִים וּמְשַׁבֵּר סְלָעִים, וַעֲלֵיהּ אִתְּמַר קוֹל יהו"ה שׁוֹבֵר אֲרָזִים. 

וּתְלַת נְקוּדִין אִינוּן לָקֳבֵל אֱמֶ"שׁ, וְאִינוּן חָשַׁ"ק, הֲדָא הוּא דִכְתִיב (דברים י טו) רַק בַּאֲבֹתֶיךָ חָשַׁק יהו"ה, וְאִינוּן חֹלֵ"ם שְׁבָ"א קָמֵ"ץ, קָמֵ"ץ לִימִינָא קוֹל יהו"ה עַל הַמָּיִם, וְכַד רוּחָא אֲחִיד בֵּיהּ דְּאִיהוּ חֹלֵ"ם, אִתְּמַר בֵּיהּ (בראשית א ב) וְרוּחַ אלהי"ם מְרַחֶפֶת עַל פְּנֵי הַמָּיִם, שְׁבָ"א אִיהוּ בָּאֵשׁ, וְכַד אֲחִיד בֵּיהּ רוּחַ, אִיהוּ רוּחַ חָזָק מְפָרֵק הָרִים וּמְשַׁבֵּר סְלָעִים, מִסִּטְרָא דִגְבוּרָה דְאִיהוּ תַּקִּיף, כַּד אֲחִיד בֵּיהּ רוּחָא דְאִיהוּ חֹלֵ"ם בֵּין קָמֵ"ץ שְׁבָ"א דְאִינוּן מַיָּא וְאֶשָּׁא, דְּאִינוּן תְּרֵין דְּרוֹעִין, דְּאִית בְּהוֹן יַד יָמִין יַד שְׂמֹאל דְּאִינוּן כ"ח פִּרְקִין, אִתְּמַר בְּהוּ קוֹל יהו"ה בַּכֹּחַ, כַּד הַאי רוּחָא אֲחִיד בְּעַמּוּדָא דְאֶמְצָעִיתָא, אִתְּמַר בֵּיהּ קוֹל יהו"ה בֶּהָדָר, כַּד אֲחִיד בִּתְרֵין שׁוֹקִין דְּאִינוּן צֵרִ"י, אִתְּמַר בְּהוֹן קוֹל יהו"ה יְחוֹלֵל אַיָּלוֹת, דְּאִינוּן תְּרֵי עוּזְלֵי דְאַיָּילָתָא, תְּרֵין אַחִים אִישׁ בְּאָחִיהוּ יְדוּבָּקוּ. 

וְהָכָא רָזָא דְיִבּוּם, דְּאִם יִפּוֹל אָחִיו הָא תִּנְיָינָא דְיוֹקִים לֵיהּ, וְרָזָא דְמִלָּה (איכה א יג) נְתָנַנִי שׁוֹמֵמָה כָּל הַיּוֹם דָּוָ"ה, וְדָא הוֹ"ד, דְּאִתְּמַר בֵּיהּ (בראשית לב לג) כִּי נָגַע בְּכַף יֶרֶךְ יַעֲקֹב, בְּכַף דִּילֵיהּ, שְׁכִינְתָּא דָוָה אִיהִי בְגָלוּתָא, בְּגִין דְּפָרַח מִנֵּיהּ יֶרֶךְ דְּאִיהוּ ו' מִן ה', וְאִשְׁתְּאָרַת אִיהִי ד' דִּילָהּ (דלה), קוֹל יהו"ה יָחִיל מִדְבָּר דָּא חִירֵ"ק וְדָא צַדִּיק, כַּד רוּחַ אֲחִיד בֵּיהּ אִיהוּ יָחִיל מִדְבָּר, שֶׁבַע קָלִין לָקֳבֵל שֶׁבַע שְׁמָהָן אבגית"ץ כו'. 

רוּחַ סָלִיק בְּאַוִּיר דְּאִיהוּ כֶּתֶר עִלָּאָה אַוִּיר קַדְמוֹן, אֵשׁ סָלִיק לְגַבֵּי ה' דְּאִיהוּ אִימָּא וְאִתְעֲבִיד אִשָּׁה, מַיִם סָלִיק לְגַבֵּי י' וְאִתְעֲבִיד יַמִּים, וְדָא חָכְמָה, וְהָכִי נָחֲתִין לְגַבֵּי נֶצַח וְהוֹד יְסוֹד, מַלְכוּת מָאנָא דְכֻלְּהוּ, וְאִיהִי עָפָר כְּלִילָא מִכֻּלְּהוּ, וְאִיהִי כְלָלָא דְכָל אַתְוָון דְּאִינוּן מָאנָא לִנְקוּדִין, וְעַל אִלֵּין שֶׁבַע קָלִין אִתְּמַר (שמות כ יח) וְכָל הָעָם רֹאִים אֶת הַקּוֹלֹת, וְעַל תְּלַת גְּנִיזִין אָמַר (דברים ד יב) קוֹל דְּבָרִים אַתֶּם שׁוֹמְעִים, בַּת קוֹל דְּכֻלְּהוּ שְׁכִינְתָּא תַּתָּאָה. 

תָּא חֲזִי תְּלַת נְקוּדִין אִינוּן, חִירֵק חֹלֵם שֻׁרֵק, חֹלֵם, קוֹצָא דְי' לְעִילָא אִיהוּ חֹלֵם, קוֹצָא דְאָת י' לְתַתָּא אִיהִי חִירֵק, גוֹ אֶמְצָעִיתָא אִיהוּ שׁוּרֵק, כַּד אִינוּן תְּלַת כַּחֲדָא, אִינוּן סֶגוֹלְתָּא וְאִינוּן שַׁלְשֶׁלֶת וְאִינוּן שֻׁרֵ"ק וְאִינוּן סֶגוֹ"ל, 

כֶּתֶר עַל חָכְמָה וּבִינָה אִיהוּ סֶגוֹלְתָּ"א חֹלֵ"ם עַל צֵרִ"י, סֶגוֹ"ל אִיהוּ נְקוּדָה תְּחוֹת צֵרִ"י, חֶסֶד גְּבוּרָה, תִּפְאֶרֶת לְתַתָּא, נֶצַח הוֹד, יְסוֹד בְּאֶמְצָעִיתָא אִיהוּ שֻׁרֵק, וְהָכִי כַד תִּפְאֶרֶת בְּאֶמְצָעִיתָא אִיהוּ שַׁלְשֶׁלֶת, שְׁבָ"א אִיהוּ תְּרֵין נְקוּדִין, כַּד אִתְגַּבַּר מַיָּא עַל אֶשָּׁא אוֹ אֶשָּׁא עַל מַיָּא, אוֹ כַּד אִינוּן יְסוֹד עַל מַלְכוּת, כָּל סְפִירָה דָא עַל גַּבֵּי דָא בְּכָל אֲתַר אִיהוּ שְׁבָ"א, וְרָזָא דְמִלָּה, אֶת הַמָּאוֹר הַגָּדוֹל וְאֶת הַמָּאוֹר הַקָּטֹן, כַּד אִינוּן שָׁוִין הֲווּ צֵרִ"י, אֶת שְׁנֵי הַמְּאוֹרוֹת הַגְּדוֹלִים, וְכָל נְקוּדִין אִינוּן דִּבּוּר וְאַתְוָון הֲבֵל הֲבָלִים, דְּתַלְיָין מִן ה"ה, וְאִינוּן אַתְוָון רַבְרְבָן, וְאַתְוָון זְעִירָן, (נקודין מי' בת קול ודאי, קלין אינון מן ו', ואינון אתוון ונקודין), וְטַעֲמֵי כְלִילָן בְּהוּ, (נ"א נקודין מתלבשין במיא בימינא, דאתמר הרוצה להחכים ידרים), אַתְוָון מִן ה' ה', נְקוּדִין מִן י', טַעֲמֵי מִן ו', נְקוּדִין  


Daf 105a

 מִתְלַבְּשָׁן בְּמַיָּא בִימִינָא, דְאִתְּמַר בֵּיהּ הָרוֹצֶה לְהַחְכִּים יַדְרִים, אַתְוָון מִתְלַבְּשִׁין בְּאֶשָּׁא בִּשְׂמָאלָא, וַעֲלַיְיהוּ אִתְּמַר קוֹל יהו"ה חֹצֵב לַהֲבוֹת אֵשׁ דְּאִינוּן הֲבָלִים, טַעֲמֵי מִתְלַבְּשָׁן בְּאַוִּירָא בְאֶמְצָעִיתָא, וְטַעֲמֵי אִינוּן מִסִּטְרָא דְכֶתֶר, וּנְקוּדִין מִסִּטְרָא דְחָכְמָה, וְאַתְוָון מִסִּטְרָא דְבִינָה, (דבגינה) וּמִתְלַבְּשִׁין בְּמַיָּא אֶשָּׁא וְרוּחָא, דְּאִינוּן חֶסֶד גְּבוּרָה תִּפְאֶרֶת, וְהָכִי מִתְלַבְּשִׁין בְּנֶצַח הוֹד יְסוֹד, מַלְכוּת מָאנָא דְכֻלְּהוּ, כְלִילָא מִכֻּלְּהוּ. 

אִיהִי פֶּה דְמִינָהּ הֲבָלִים נָפְקִין וְקָלִין וְדִבּוּרִין, כֻּלְּהוּ אִתְכְּלִילָן בָּהּ, וְאִיהִי לֵב דְּכֻלְּהוּ בָהּ אִתְכְּלִילָן, וּמִינָהּ נָפְקִין דְּפִיקוּ דְרוּחָא לְכָל עַרְקִין דִּדְרוֹעָא, כַּד רוּחָא דָפִיק בְּמַיָּא דְאִיהוּ לִימִינָא, אִתְּמַר בֵּיהּ (שיר ה ב) קוֹל דּוֹדִי דוֹפֵק פִּתְחִי לִי אֲחוֹתִי, לְהַהִיא דְאִתְּמַר בָּהּ (משלי ז ד) אֱמוֹר לַחָכְמָה אֲחוֹתִי אָתְּ, וְכַד דָּפִיק לִשְׂמָאלָא דְאִיהִי אֶשָּׁא, אִתְּמַר בָּהּ רַעִִיָתִי, דְּבֵיהּ אִתּוֹקַד בְּכַמָּה רְשָׁפִי"ם דְּאִינוּן שְׂרָפִי"ם, דְּאִתְּמַר בְּהוֹן (שיר ח ו) רְשָׁפֶיהָ רִשְׁפֵּי אֵשׁ שַׁלְהֶבֶת יָ"הּ. 

מִסִּטְרָא דְעַמּוּדָא דְאֶמְצָעִיתָא יוֹנָתִי תַמָּתִי, בְּגִין דְּאִיהִי דַרְגָּא דְיַעֲקֹב דְּאִתְּמַר בֵּיהּ (בראשית כה כז) וְיַעֲקֹב אִישׁ תָּם, וּדְפִיקוּ דִילֵיהּ תַּמָּן בְּמִשְׁקָל, לָא סָלִיק וְלָא נָחִית, דִּי בְמַיָּא נָחִית לְגַבֵּי צַדִּיק נְבִיעוּ לְגַבֵּיהּ בַּאֲרִיכוּ, וְסָלִיק בֵּיהּ בַּאֲרִיכוּ דִתְּקִיעָה, בְּאֶשָּׁא אִיהוּ דְפִיקוּ בִשְׁבָרִים בִּתְּבִירוּ, וּבְעַמּוּדָא דְאֶמְצָעִיתָא נָחִית (נ"א אחיד) בְּתַרְוַיְיהוּ שַׁלְשֶׁלֶ"ת, בֵּינוּנִי וְדָא תְרוּעָה, קוֹל דְּמָמָה דַקָּה לְגַבֵּי שְׁכִינְתָּא תַּתָּאָה, תַמָּתִי, תַּם הַהוּא דְפִיקוּ בְּגִין דְּהֵבִיאוּ לָהּ בַּחֲשַׁאי. 

וְכַד שְׁכִינְתָּא אִיהִי בְגָלוּתָא אִתְּמַר בָּהּ (שיר ה ב) אֲנִי יְשֵׁנָה וְלִבִּי עִר, כַּד אִיהִי יְשֵׁנָה לֵית בָּהּ דְּפִיקוּ, בְּגִין דְּקוּדְשָׁא בְּרִיךְ הוּא דְאִיהוּ קוֹל דְּפִיקוּ דִילָהּ אִתְרַחַק מִינָהּ, הֲדָא הוּא דִכְתִיב (תהלים לט ג) נֶאֱלַמְתִּי דוּמִיָּה הֶחֱשֵׁתִי מִטּוֹב, לָמָּה נֶאֱלַמְתִּי, מִי"ה דְּאִיהוּ דוּמִיָּה דְאִתְרַמִּיז בֵּאלֹהִי"ם, דְּאִיהוּ ל"ב אלהי"ם דְּמַעֲשֵׂה בְרֵאשִׁית, דְּדָפִיק רוּחָא דְקוּדְשָׁא דְאִתְּמַר בֵּיהּ (בראשית א ב) וְרוּחַ אלהי"ם, בְּגִין דְּהֶחשֵׁתִי מִטּוֹב דְּאִיהוּ קוֹל, בְּהַהוּא זִמְנָא אִשְׁתְּאָרַת בַּת יְחִידָה בְלָא קוֹל, וּבְגִין דָּא לֵית בַּת קוֹל בְּגָלוּתָא, וּבְגִין דְּלֵית בַּת קוֹל בְּגָלוּתָא הֵבִיאוּ לָהּ בַּחֲשַׁאי, וּבְגִין דָּא צְלוֹתָא אִיהִי בַחֲשַׁאי, אַף עַל גַּב דְּרָזִין סַגִּיאִין אִית הָכָא, שַׁבְעִין אַנְפִּין אִית לְאוֹרַיְיתָא. 

וּבְהַהוּא זִמְנָא לֵית לָהּ דְּפִיקוּ דְאִיהוּ כְגַוְונָא דִנְקוּדֵי דִמְנַקְּדִין בִּדְפִיקוּ דְאֶצְבְּעָאן דְּאִינוּן עֲשַׂר, דִּבְהוֹן מְנַקְּדִין בִּדְפִיקוּ דְרוּחָא, וְאִינוּן מְנַקְּדִין בְּנִימִין דְּכִנּוֹר דְּדָוִד, דְּפִיקוּ אִיהוּ כְּגַוְונָא דְקָלָא דְסָלִיק בְּנִגּוּנָא, לָקֳבֵל עֲשָׂרָה דְפִיקִין דְּאִסְתַּכַּל אַסְיָא בִדְפִיקוּ, עָבַד דָּוִד עֲשָׂרָה מִינֵי נִגּוּנִים בַּתִּלִּים, אַרְבָּעָה אִינוּן (שיר ה ב) אֲחוֹתִי רַעִִיָתִי יוֹנָתִי תַמָּתִי לָקֳבֵל יהו"ה, עֲשָׂרָה דְפִיקִין לָקֳבֵל יוד הא ואו הא, דְּפִיקוּ נָפִיק מֵאֻדְנָא שְׂמָאלָא דְלִבָּא, וְדָא הוּא רוּחַ צְפוֹנִי דַהֲוָה מְנַשֵּׁב בְּכִנּוֹר דְּדָוִד דַּהֲוָה מְנַגֵּן מֵאֵלָיו, וְכָל עַרְקִין וּוָרִידֵי גוּפָא דְאִינוּן דָּפְקִין, מִלִּבָּא אִינוּן (נ"א הוה) דָּפְקִין, וְרָזָא דְמִלָּה (יחזקאל א יב) אֶל אֲשֶׁר יִהְיֶה שָּׁמָּה הָרוּחַ לָלֶכֶת יֵלֵכוּ. 

כָּבֵד הוּא סמא"ל הוּא עִשָׂו, דְּלֵית בֵּיהּ רוּחָא דְקוּדְשָׁא, לָא דָפְקִין עַרְקִין דִּילֵיהּ, וּבְגִין דָּא לָא שַׁרְיָא שְׁכִינְתָּא בְּאוּמִין דְּעָלְמָא, וּבְגָלוּתָא דְאִסְתַּלַּק רוּח דְקוּדְשָׁא, דְאִתְּמַר בֵּיהּ (ישעיה יא ב) וְנָחָה עָלָיו רוּחַ יהו"ה וגו', לֵית דְּפִיקוּ בְלִבָּא דְאִיהִי שְׁכִינְתָּא, וּבְגִין דָּא אִתְּמַר בָּהּ (שיר ה ב) אֲנִי יְשֵׁנָה וְלִבִּי עִר, וְלֵית בַּת קוֹל בְּפוּמָא (דהוה סלקא), (נ"א דבה סליק) קָלָא בְרוּחָא בַּתְּקִיעָה בַּאֲרִיכוּ, וּבַשְּׁבָרִים בִּתְּבִירוּ, וּבַתְּרוּעָה שַׁלְשֶׁלֶ"ת קָלָא בֵּינוּנִית לָא בַאֲרִיכוּ וְלָא בִקְצִירוּ, בַּת קוֹל אִיהִי קוֹל דְּמָמָה דַקָּה זְעִירָא, קָלָא נְמוּכָה בַחֲשַׁאי, דְּהָא קוֹל בְּאִשָּׁה עִִרְוָה. וְכַד יֵיתֵי מְשִׁיחָא נָחִית רוּחָא דְקוּדְשָׁא עֲלֵיהּ, וּמִיָּד אִיהִי אָמְרַת קוֹל דּוֹדִי דוֹפֵק, דְּפִיקוּ סָלִיק וְנָחִית, סָלִיק ה' עִלָּאָה  


Daf 105b

 לְגַבֵּי י', וְנָחִית ה' תַּתָּאָה לְגַבֵּי ו', דְּאִיהוּ קָרְבָּן לַיהו"ה, קָרְבָּן עוֹלֶה וְיוֹרֵד. 

וְרָזָא דְמִלָּה (משלי ג יט) יהו"ה בְּחָכְמָה יָסַד אָרֶץ כּוֹנֵן שָׁמַיִם בִּתְבוּנָה, בְּאַבָּא דְאִיהוּ י' יָסַד בְּרַתָּא דְאִיהִי ה' זְעִירָא, דַּעֲלָהּ אִתְּמַר (בראשית לז יא) וְאָבִיו שָׁמַר אֶת הַדָּבָר, בְּאִימָּא דְאִיהִי ה' עִלָּאָה כּוֹנֵן שָׁמַיִם דְּאִיהוּ ו', וְאִיהוּ בֶן י"ה, וְכַד יְהוֹן מִתְקָרְבִין אַתְוָון אָב עִם אֵם בֵּן עִם בַּת כָּל חַד בְּבַת זוּגֵיהּ, ה' עִלָּאָה (סליק) לְגַבֵּי י', ה' (תתאה) נָחִית לְגַבֵּי ו', הַאי אִיהוּ קָרְבָּן עוֹלֶה וְיוֹרֵד, בְּהַהוּא זִמְנָא (יחזקאל לז ז) וַתִּקְרְבוּ עֲצָמוֹת עִִצֶם אֶל עַצְמוֹ, וְרָזָא דְמִלָּה (בראשית ב כג) עִִצֶם מֵעֲצָמַי וּבָשָׂר מִבְּשָׂרִי, עִִצֶם מֵעֲצָמַי דָא י' עִם ה', וּבָשָׂר מִבְּשָׂרִי דָא ו' עִם ה', (שם כד) וְעַל כֵּן יַעֲזָב אִישׁ אֶת אָבִיו וְאֶת אִמּוֹ וְגוֹמֵר. 

וּבְגִין דָּא כַּד סָלִיק ה' לְגַבֵּי י' אִתְּמַר בָּהּ (ויקרא ו ב) זֹאת תּוֹרַת הָעוֹלָה הִיא הָעוֹלָה, דְּהִיא (דהוה) סְלִיקַת לְגַבֵּי אַבָּא, וְכַד נְחִיתַת לְגַבֵּי בְּרָא אִתְּמַר בָּהּ (שם ה) וְאֵשׁ הַמִּזְבֵּחַ תּוּקַד בּוֹ, אִתּוֹקַד בֵּיהּ בְּשַׁלְהוֹבִין דִּרְחִימוּ, וְהָכִי כַד נָחִית ו' לְגַבֵּי ה' דִילֵיהּ, וְי' סָלִיק לְגַבֵּי ה' דִילֵיהּ, בְּהַהוּא זִמְנָא (בראשית כח יב) וְהִנֵּה מַלְאֲכֵי אלהי"ם עוֹלִים וְיוֹרְדִים בּוֹ, כָּל אִלֵּין דְּפִיקִין דִּשְׁאָר עַרְקִין, וְהָכִי אוּקְמוּהוּ סָלְקִין תְּרֵין וְנָחֲתִין תְּרֵין, סָלְקִין תְּרֵי י"ה דָּא לְגַבֵּי דָא, וְנָחֲתִין תְּרֵי ו"ה דָּא לְגַבֵּי דָא. 

וְעוֹד סָלְקִין תְּרֵי רוּחָא וְאֶשָּׁא, דְאִינוּן קָלִין וְסָלְקִין בִּדְפִיקוּ, וְנָחֲתִין תְּרֵי מַיָּא וְעַפְרָא, דְאִינוּן כְּבֵדִין בִּדְפִיקוּ, וְאִינוּן מִיכָאֵ"ל גַּבְרִיאֵ"ל נוּרִיאֵ"ל רְפָאֵ"ל, מִיכָאֵ"ל מַיָּא, גַּבְרִיאֵ"ל אֶשָּׁא, נוּרִיאֵ"ל רוּחָא, רְפָאֵ"ל עַפְרָא, י' בְּרֵישָׁא, ה"ה בִּידַיִן, ו' בְּגוּפָא, ה"ה הֲבַל סָלִיק הֲבַל נָחִית, הֲבַל סָלִיק דָּא ה' עִלָּאָה דְסָלִיק לְגַבֵּי י' דְּאִיהוּ עֲשַׂר אֲמִירָן, וּבְמַאי סָלִיק בְּקָלָא דְאִיהוּ ו', 

וַהֲבַל נָחִית דָּא ה' תַּתָּאָה דְנָחִית לְגַבֵּיהּ וְאִתְעֲבִידַת דִּבּוּר, קְרִיבוּ דְכָל הֲבָלִים וְקָלָא וְדִבּוּרָא אִיהוּ פֶ"ה, דְאִיהוּ בְּחוּשְׁבַּן מִילָ"ה, כְּלִיל כֹּלָּא, אִיהוּ קְרִיבוּ דְאדנ"י בְּעַמּוּדָא דְאֶמְצָעִיתָא קָרְבָּן לַיהו"ה, וְדָא שְׁכִינְתָּא תַּתָּאָה, וְאִיהִי (ואיהו) יִחוּדָא דְאַתְוָון יהו"ה בַּצַּדִּיק, דְּאִיהוּ אוֹת בְּרִית, וְזַכָּאָה אִיהוּ מָאן דְּקָרִיב אַתְוָון אִלֵּין בִּצְלוֹתִין, דְּאִיהִי קָרְבָּנָא דְקוּדְשָׁא בְּרִיךְ הוּא שְׁכִינְתָּא דִילֵיהּ בְּפִימוֹי, זַכָּאָה אִיהוּ מָאן דִּמְיַחֵד לוֹן בִּקְרִיאַת שְׁמַע וּבִצְלוֹתֵיהּ, דִּקְרִיבוּ דִלְהוֹן וַדַּאי בְּעַמּוּדָא דְאֶמְצָעִיתָא, יִחוּדָא דִלְהוֹן בַּצַּדִּיק, וּמָאן אִיהוּ דִמְיַחֵד כֹּלָּא וּמְקָרֵב כֹּלָּא עִלַּת הָעִלּוֹת. 

אַדְהָכִי הָא סָבָא קָא אִזְדַּמַּן לֵיהּ דַּהֲוָה נָהִיר עָלְמִין רַבִּי פִּנְחָס בֶּן יָאִיר שְׁמֵיהּ, וְאָמַר רַבִּי רַבִּי, וַדַּאי קְרִיבוּ דְאַרְבַּע אַתְוָון וְיִחוּדָא דִלְהוֹן בְּעַמּוּדָא דְאֶמְצָעִיתָא, וּקְרִיבוּ וְיִחוּדָא דִלְהוֹן הָכִי הוּא בַּצַּדִּיק, וּבִתְּרֵין דַּרְגִּין מְיַחֲדִין לוֹן יִשְׂרָאֵל, בִּקְרִיאַת שְׁמַע דְּעַרְבִית וְשַׁחֲרִית, וּמְקָרְבִין לוֹן בִּצְלוֹתָא דְשַׁחֲרִית וְעַרְבִית, וְדָא קָרְבָּן עוֹלֶה וְיוֹרֵד, ה' עוֹלֶה בְּעַמּוּדָא דְאֶמְצָעִיתָא, ו' יוֹרֵד בַּצַּדִּיק, אַף עַל גַּב דְּכֹלָּא קְשׁוֹט, עוֹלֶה וְיוֹרֵד ה' בְּאָת י', ה' בְּאָת ו', מִיָּד דְּאָמַר מִלִּין אִלֵּין פָּרַח. 

אָמַר רַבִּי שִׁמְעוֹן לְחַבְרַיָּא, זַכָּאָה חוּלְקָנָא דְעִלָּאִין וְתַתָּאִין אִינוּן בְּאַסְכָּמוּתָא לְסַיֵּיעַ לָן, הַאי אִיהוּ דְאוּקְמוּהוּ מָארֵי מַתְנִיתִין דְּבַר נַשׁ דְּאִשְׁתַּדַּל בְּפוּלְחָנָא דְמָארֵיהּ דְּכָל בִּרְיָין דְּעָלְמָא אִינוּן בְּסַיְעַתָּא דִילֵיהּ, כְּמָה דְאוּקְמוּהָ כָּל הָעוֹלָם כֻּלּוֹ לֹא נִבְרָא אֶלָּא לְצַוּוֹת לָזֶה, וַאֲפִילוּ שְׂרָפִים וְחַיּוֹת וְאוֹפַנִּים לָא אִתְבְּרִיאוּ אֶלָּא לְסַיַּיעִִתֵּיהּ, וְכַד בַּר נַשׁ אַפִּיק הֲבָלִים וְדִבּוּרִים בִּצְלוֹתֵיהּ, כַּמָּה עוֹפִין פָּתְחִין גַּדְפַיְיהוּ וּפִימַיְיהוּ לְקַבְּלָא לוֹן, הֲדָא הוּא דִכְתִיב (קהלת י׳:כ׳) כִּי עוֹף הַשָּׁמַיִם יוֹלִיךְ אֶת הַקּוֹל וּבַעַל כְּנָפַיִם יַגֵּיד דָּבָר, וְנָטִיל קוּדְשָׁא בְּרִיךְ הוּא אִלֵּין מִלִּין וּבָנֵי בְּהוֹן עָלְמִין, דְּאִתְּמַר בְּהוֹן (ישעיה סו כב) כִּי כַאֲשֶׁר הַשָּׁמַיִם הַחֲדָשִׁים וְהָאָרֶץ הַחֲדָשָׁה אֲשֶׁר אֲנִי עֹשֶׂה, וְרָזָא דְמִלָּה (שם נא טז) וָאָשִׂים דְּבָרַי בְּפִיךָ וּבְצֵל יָדִי כִּסִּיתִיךָ, לִנְטֹעַ שָׁמַיִם וְלִיסֹד אָרֶץ וְלֵאמֹר לְצִיּוֹן עַמִּי אָתָּה.  


Daf 106a

 אַל תִּקְרֵי עַמִּי אֶלָּא עִמִּי בְּשׁוּתָּפוּ. 

אַדְהָכִי הָא סָבָא קָא נָחִית פָּתַח וְאָמַר (שיר ה ב) אֲנִי יְשֵׁנָה וְלִבִּי עִר, אֲנִי יְשֵׁנָה מֵרְחִימָאי דְּאִתְרַחַק מִנִּי, וְלִבִּי עִר כַּד אַתְיָא לְגַבָּי, לְכַלָּה דַהֲוַת נְשׂוּאָה לְחָתָן, וְאִתְרַחַק מִינָהּ, נָפְלַת בְּבֵי מַרְעָא, וְאִתְכַּנְשׁוּ כָל אַסְיָין לְגַבָּהּ, וְלָא הֲווֹ יָכְלִין לְמִנְדַּע מַרְעָא דִילָהּ, אַסְיָא קַרְטְנָא הֲוָה תַמָּן דַּהֲוָה אִשְׁתְּמוֹדָע בִּדְפִיקוּ, בַּעֲשָׂרָה מִינֵי דְפִיקִין דְּבָעִי לְאִסְתַּכְּלָא בְּהוֹן אַסְיָא, לָקֳבֵל עֲשַׂר אֶצְבְּעָאן, וְלָא הֲווֹ אִשְׁתְּמוֹדְעָאן בְּמַרְעָא דִילָהּ אֶלָּא הוּא, דְכַמָּה מַשְׁקִין וְרֵיחִין טָבִין מִתַּפּוּחִין, דְּאִתְּמַר בְּהוֹן (שם ז ט) וְרֵיחַ אַפֵּךְ כַּתַּפּוּחִים, וְכַמָּה מַשְׁקִין מֵעֲסִיס רִמּוֹנִים הֲווֹ מַשְׁקִין לָהּ אַסְיָין אָחֳרָנִין, וְלָא הֲווֹ מְהַנְּיָין לָהּ, עַד דְּאָתָא (דהאי) אַסְיָא קַרְטְנָא אִסְתַּכַּל בִּדְפִיקוּ דִילָהּ, וְאִיהִי אִשְׁתְּמוֹדְעָא בְאַסְיָא, וְאָמְרַת (שם ה ב) קוֹל דּוֹדִי דוֹפֵק, וְאִיהוּ אָמַר פִּתְחִי לִי, פִּתְחִי לְאָת י' דְּאִיהִי עֲשָׂרָה מִינֵי דְפִיקוּ, קוֹל דּוֹדִי דוֹפֵק דָּא ו' דָּפִיק לְתַרְעָא, בְּשִׁית (דפיקין) פִּרְקִין דִּדְרוֹעִין, וְרָזָא דְמִלָּה (שם יד) יָדָיו גְּלִילֵי זָהָב מְמוּלָּאִים בַּתַּרְשִׁישׁ, בִּתְרֵ"י שֵׁ"שׁ, בִּתְרֵין דְּרוֹעִין שִׁית פִּרְקִין, וְכֻלְּהוּ רְמִיזִין בְּמִלַּת בְּרֵאשִׁית דְּאִיהוּ בָּרָ"א שִׁי"ת. 

וַעֲלַיְהוּ אִתְּמַר פִּתְחִי לִי בְּאָת ב', (תהלים קיח יט) פִּתְחוּ לִי שַׁעֲרֵי צֶדֶק, (שם כד ז) שְׂאוּ שְׁעָרִים רָאשֵׁיכֶם וְהִנָּשְׂאוּ פִּתְחֵי עוֹלָם וְיָבֹא מֶלֶךְ הַכָּבוֹד, וּבְגִין דָּא פִּתְחִי לִי בְּאָת ב', (שם קיח כ) זֶה הַשַּׁעַר לַיהו"ה, וְדָא אָת ב' מִן בְּרֵאשִׁית, אֲחוֹתִי בְּאָת א' מִן בְּרֵאשִׁית, רַעִִיָתִי בְּאָת ר' מִן בְּרֵאשִׁית, יוֹנָתִי בְּאָת י' מִבְּרֵאשִׁית, תַמָּתִי בְּאָת ת' מִן בְּרֵאשִׁית, שֶׁרֹאשִׁי בְּאָת ש' מִן בְּרֵאשִׁית, (נמלא טל, רזא דמלה יהו"ה אח"ד דסליק לחשבן ט"ל), דָּבָר אַחֵר נִמְלָא טָ"ל בֵּאלֹהִי"ם, וּבֵיהּ אִיהִי מְלֵיאָ"ה, בְּאָן אֲתַר בְּיוֹמָא שְׁבִיעָאָה דְּאִיהוּ שְׁתִיתָאָה, וְעַל רֵישֵׁיהּ י' עֲטָרָה כְלִילָא מֵעֲשָׂרָה, י' אִיהִי טִפָּה דְאִתְמַשְׁכַת מִן מוֹחָא לְגַבֵּי ה' אֲפִיקֵי מָיִם, ו' רוּחָא דְנָפִיק מֵאֹזֶן שְׂמָאלָא, רוּחַ צְפוֹנִית דַהֲוָה נָפִיק מֵאֹזֶן שְׂמָאלָא דְלִבָּא, וַהֲוָה מְנַשֵּׁב בְּכִנּוֹר דְּדָוִד וַהֲוָה מְנַגֵּן מֵאֵלָיו, וַעֲלֵיהּ אִתְּמַר קוֹל דּוֹדִי דוֹפֵק, דִּבְקַדְמֵיתָא אָמְרַת ה' זְעִירָא אֲנִי יְשֵׁנָה מִן י"ה, עַד דְּאִתְעַר ו' לְגַבִּי דְאִיהוּ רוּחַ, וּמִיָּד קוֹל דּוֹדִי דוֹפֵק בְּשִׁית אַתְוָון מִן בְּרֵאשִׁית, דְּאִינוּן לָקֳבֵל שִׁית תֵּיבִין דְּיִחוּדָא, וְאִינוּן לָקֳבֵל שִׁית יוֹמֵי בְּרֵאשִׁית. 

וְעוֹד פִּתְחִי לִי בְּיוֹמָא קַדְמָאָה דְאִיהִי יְמִינָא, דַעֲלֵיהּ אִתְּמַר (שם קמה טז) פּוֹתֵחַ אֶת יָדֶיךָ וּמַשְׂבִּיעַ לְכָל חַי רָצוֹן, יָדֶיךָ יוּדֶיךָ, דָּא י' דְּאִיהוּ לִימִינָא, אֲחוֹתִי בְּיוֹמָא תִּנְיָינָא דְתַמָּן ה', יוֹנָתִי בְּיוֹמָא תְּלִיתָאָה דְתַמָּן ו', שֶׁרֹאשִׁי נִמְלָא טָל בְּיוֹמָא רְבִיעָאָה (נ"א תליתאה), דְּאִיהוּ כְּלָלָא דְיו"ד ה"א וא"ו דְּאִיהוּ חוּשְׁבַּן טָ"ל, וְדָא אִיהוּ גוּפָא וּבְרִית דְּחַשְׁבֵינָן חַד בְּחֻשְׁבָּן, דְּאִיהוּ וָא"ו דְּסָלִיק אֶחָ"ד, ו' עִלָּאָה עַמּוּדָא דְאֶמְצָעִיתָא, ו' תַּתָּאָה צַדִּיק, א' אַחֲזֵי עַל תַּרְוַיְיהוּ דְאִינוּן חָד. 

קֶּוֵצּוֹתָיו אִלֵּין שִׁית קְצָווֹת דְּאִינוּן ה"א, שִׁית פִּרְקִין דִּכְלִילָן בִּתְרֵין שׁוֹקִין, דְּאִינוּן יוֹם חֲמִישִׁי וְיוֹם שִׁשִּׁי, דְעַלֵייהוּ אִתְּמַר (שיר ח טו) שׁוֹקָיו עַמּוּדֵי שֵׁשׁ, רְסִיסֵי לָיְלָה דָּא שְׁכִינְתָּא תַּתָּאָה כְּלִילָא מִיו"ד ה"א וא"ו ה"א, וְאַמַּאי אִתְקְרִיאַת לַיְלָה, דְּאִיהִי לֵיל שַׁבָּת לֵיל שִׁמּוּרִים, דְּאִיהִי וַדַּאי לַיהו"ה, בְּהוֹצִיאוֹ אוֹתָם מֵאֶרֶץ מִצְרָיִם. וְעוֹד אֲנִי יְשֵׁנָה בְּמִשְׁנָה, וְלִבִּי עִר בְּאוֹרַיְיתָא, דְאִתְּמַר בָּהּ (שם ב יג) הַתְּאֵנָה חָנְטָה פַגֶּיהָ, דְּאִינוּן תַּלְמִידֵי חֲכָמִים בְּל"ב נְתִיבוֹת פְּלִיאוֹת חָכְמָה, בְּל"ב אלהי"ם דְּעוֹבָדָא  


Daf 106b

 דִבְּרֵאשִׁית, בְּל"ב דְּאִיהוּ ב' מִן בְּרֵאשִׁית ל' מִן לְעִינֵי כָּל יִשְׂרָאֵל, (שיר ב יג) וְהַגְּפָנִים סְמָדַר נָתְנוּ רֵיחַ אִלֵּין בַּעֲלֵי מִצְוֹת, קוּמִי לָךְ רַעִִיָתִי יָפָתִי וּלְכִי לָךְ קוּמִי לָךְ בְּאוֹרַיְיתָא דְבִכְתָב, יָפָתִי וּלְכִי לָךְ בַּהֲלָכָה אוֹרַיְיתָא דִבְעַל פֶּה, וְעוֹד אֲנִי יְשֵׁנָה בִתְלַת מֵאָה וְשִׁתִּין וְחָמֵשׁ פִּקּוּדִין דְּלָא תַעֲשֶׂה, כְּחוּשְׁבַּן אַתְוָון יְשֵׁנָ"ה, וְלִבִּי עִר בְּרַמַ"ח פִּקּוּדִין דַּעֲשֵׂה כְּחֻשְׁבַּן וְלִבִּ"י וְר' מֵעִר, רֶמֶז דְּאִתְיְיהִיבוּ מִימִינָא וּמִשְּׂמָאלָא, מַאי ע' מִן עִר דְּאִיהוּ בְתוֹסֶפֶת, דָּא עַמּוּדָא דְאֶמְצָעִיתָא, דְאִתְּמַר בֵּיהּ (דברים לג כח) עִין יַעֲקֹב, דְּאִיהוּ עַמּוּדָא דְאֶמְצָעִיתָא דִכְלִיל פִּקּוּדִין דַּעֲשֵׂה וְלֹא תַעֲשֶׂה. דְאִתְיְהִיבוּ מִימִינָא וּמִשְּׂמָאלָא בֵיהּ כְּלִילָן. 

וְעוֹד קוֹל דּוֹדִי דוֹפֵק דָּא עַמּוּדָא דְאֶמְצָעִיתָא, דְּאִיהוּ תוֹרָ"ה כְּלִיל תרי"א, דְאִתְיַהִיב מִתְּרֵין דְּרוֹעִין דְּתַמָּן אַבָּא וְאִימָּא דְאִינוּן י"ה, וּבְהוֹן אִשְׁתַּלִּים תּוֹרָ"ה דְאִיהוּ ו' כְּלִיל תַּרְיַ"ג, ה' תַּתָּאָה אוֹרַיְיתָא דִבְעַל פֶּה כְּלִילָא מִכֻּלְּהוּ אַתְוָון, וּבָהּ אִשְׁתַּלִּים יהו"ה. 

וְעוֹד אֲנִי יְשֵׁנָה, שְׁנִיָּה וַדַּאי לַחָכְמָה דְאִיהִי י', כַּד אִתְרַחַק מִינִי רְחִימָאי דְאִיהוּ ו', וְרָזָא דְמִלָּא (משלי ג יט) יהו"ה בְּחָכְמָה יָסַד אָרֶץ כּוֹנֵן שָׁמַיִם בִּתְבוּנָה, בְּחָכְמָה דְאִיהוּ אַבָּא י', יָסַד בְּרַתָּא דְאִיהִי אָרֶץ, ה' זְעִירָא הָאָרֶץ וַדַּאי, כּוֹנֵן שָׁמַיִם דָּא ו', בִּתְבוּנָה דָּא אִימָּא עִלָּאָה, דְּבִינָה אִתְקְרִיאַת לְעִילָא כַּד אִיהִי עִם בַּעִִלָהּ, תְּבוּנָה אִתְקְרִיאַת לְתַתָּא כַּד אִיהִי עִם ו', דְּאִיהוּ בֶּן, ו', וְת' דְּאִיהוּ תִּפְאֶרֶת, אִשְׁתְּאָרַת אִיהִי ה' עִמֵּיהּ, וּבְהַהוּא זִמְנָא דְאָת י' אִיהוּ עִם אִימָּא, וְאִיהוּ מְרַחַק מִינָהּ, אִתְּמַר בָּהּ אֲנִי יְשֵׁנָה (ואיהי שניה לה). 

וְעוֹד יְשֵׁנָה בְגָלוּתָא, דְלָא דָפִיק בָּהּ, וּבְהַהוּא זִמְנָא דְיֵיתֵי בַעִִלָהּ, קוֹל דּוֹדִי דוֹפֵק דְּאִיהוּ ו' רְחִימוּ דִילָהּ, רוּחַ צְפוֹנִית נָפִיק לְגַבָּהּ דְּנַשִּׁיב בְּכִנּוֹר דָּוִד, וְרוּחַ דְּרוֹמִית מִסִּטְרָא דִימִינָא, וְרוּחַ אלהי"ם מְרַחֶפֶת עַל פְּנֵי הַמָּיִם, דְּאִינוּן מָיִם מִסִּטְרָא דְחֶסֶד דְּתַמָּן חָכְמָה. 

וּבְזִמְנָא דְיֵיתֵי פּוּרְקָנָא, דְפִיקוּ סָלִיק וְנָחִית כְּגַוְונָא דְקָרְבָּן עוֹלֶה וְיוֹרֵד, סָלִיק ה' עִלָּאָה לְגַבֵּי י', וְנָחִית ה' תַּתָּאָה לְגַבֵּי ו', וּמַה דַּהֲוָה יהה"ו, אִתְחַזַּר יהו"ה, אַבָּא עִם אִימָּא, בְּרָא עִם בְּרַתָּא, וּבְגִין דָּא אָמַר נְבִיאָה (ירמיה ט כב) כֹּה אָמַר יהו"ה אַל יִתְהַלֵּל חָכָם בְּחָכְמָתוֹ, דְּאִיהוּ לִימִינָא בְזִמְנָא דְקוּדְשָׁא בְּרִיךְ הוּא מְרַחֲקָא מִשְּׁכִינְתֵּיהּ, וְאַל יִתְהַלֵּל הַגִּבּוֹר בִּגְבוּרָתוֹ, דְּתַמָּן גְּבוּרָה בַּצָּפוֹן וְתַמָּן עוּתְרָא, הֲדָא הוּא דִכְתִיב (איוב לז כב) מִצָּפוֹן זָהָב יֶאֱתֶה, וּבְגִין דָּא וְאַל יִתְהַלֵּל עָשִׁיר בְּעָשְׁרוֹ, (תמן לצפון שנאמר מצפון זהב יאתה), בְּזִמְנָא דְאָת ו' מְרַחֲקָא מֵה' דִּילֵיהּ, כִּי אִם בְּזֹאת יִתְהַלֵּל הַמִּתְהַלֵּל הַשְׂכֵּל וְיָדוֹעַ אוֹתִי כִּי אֲנִי יהו"ה וְגוֹמֵר, כַּד יְהֵא יהו"ה כִּדְקָא יָאוּת כָּל אוֹת בַּחֲבֵרְתָּהּ, הֲדָא הוּא דִכְתִיב (בראשית ב כג) עִִצֶם מֵעֲצָמַי וּבָשָׂר מִבְּשָׂרִי לְזֹאת יִקָּרֵא אִשָּׁה כִּי מֵאִישׁ לֻקֳחָה זֹּאת. עַל כֵּן יַעֲזָב אִישׁ אֶת אָבִיו וְאֶת אִמּוֹ, דָּא חָכְמָה אָבִיו, וּבִינָה אִמָּא, הֲדָא הוּא דִכְתִיב (משלי ב ג) כִּי אִם לַבִּינָה תִקְרָא, וְדָבַק בְּאִשְׁתּוֹ דָּא ו' בֵּן, וּלְבָתַר דְּאִתְדַּבַּק בְּאִתְּתֵיהּ דְּאִיהוּ ה' וְהָיוּ לְבָשָׂר אֶחָד, וְדָא אִיהוּ קָרְבָּן עוֹלֶה וְיוֹרֵד, קָרְבָּן קְרִיבוּ דְאַתְוָון דְּמִתְקָרְבִין י' עִם ה' ו' עִם ה', וּבְגִין דָּא קָרְבָּן לַיהו"ה, דְּאִתְקְרִיבַת אִתְּתָא לְבַעִִלָהּ, הֲדָא הוּא דִכְתִיב (ויקרא א ב) אָדָם כִּי יַקְרִיב מִכֶּם קָרְבָּן לַיהו"ה, מַאי אָדָם דָּא יו"ד ה"א וא"ו ה"א, דְּאִיהוּ קְרִיבוּ דְאַתְוָון, וּמָאן קָרִיב  


Daf 107a

 לְגַבֵּי אַתְוָון, דָּא עִלַּת עַל כָּל הָעִלּוֹת. בְּהַהוּא זִמְנָא דְפִיקוּ נָחִית וְסָלִיק מֵאַרְבַּע דְּפִיקִין לְעִִשֶׂר, דְּפִיקוּ בְאַרְבַּע אַתְוָון, סָלִיק בְּאֶשָּׁא וְרוּחָא, וְנָחִית בְּמַיָּא וְעַפְרָא, וְרָזָא דְמִלָּה (בראשית כח יב) וְהִנֵּה מַלְאֲכֵי אלהי"ם עוֹלִים וְיוֹרְדִים בּוֹ, עוֹלִים תְּרֵי וְיוֹרְדִים תְּרֵי, וְאִינוּן מַיִם קָמֵ"ץ, שְׁבָ"א אֵשׁ, חֹלֵ"ם רוּחַ, שׁוּרֵ"ק עָפָר מָאנָא דְכֻלְּהוּ, בְּגִין דְּקָמֵ"ץ דְּאִיהוּ מַיִם י', בֵּיהּ סָלִיק ה' דְּאִיהִי לִשְׂמָאלָא דְאִיהִי שְׁבָ"א אֵשׁ, וְאַמַּאי סָלִיק ה' בְּקָמֵץ, בְּגִין דְּתַמָּן י' דְּאִיהִי חָכְמָה, כְּמָה דְאוּקְמוּהוּ הָרוֹצֶה לְהַחְכִּים יַדְרִים, וִיהוֹן י"ה בִּימִינָא, ה' אִיהִי עִם אַבָּא, וְאִיהִי אֶרֶץ, נָחִית לִשְׂמָאלָא דְתַמָּן רוּחָא דְאִיהוּ חֹלֵ"ם, דְּאִיהוּ רוּחַ דְּנַשִּׁיב בְּאֹזֶן שְׂמָאלָא דְלִבָּא, וִיהוֹן ו"ה בִּשְׂמָאלָא לָקֳבֵל לִבָּא, בְּהַהוּא זִמְנָא (יחזקאל א כ) אֶל אֲשֶׁר יִהְיֶה שָּׁמָּה הָרוּחַ לָלֶכֶת יֵלֵכוּ. 

כָּל נְבִיאַיָּא מִתְנַהֲגִין אַבַּתְרֵיהּ, כְּעַרְקִין דְּלִבָּא דְמִתְנַהֲגִין כֻּלְּהוּ בָּתַר רוּחָא דְלִבָּא, וּמַאי נִיהוּ שָׁמָּ"ה דָּא מֹשֶׁ"ה, דְאִתְּמַר בֵּיהּ (קהלת א ו) הוֹלֵךְ אֶל דָּרוֹם וְסוֹבֵב אֶל צָפוֹן וְגוֹמֵר, וּלְבָתַר דְּסָלְקִין תְּרֵין וְנָחֲתִין תְּרֵין, סָלְקִין (ארבע) דְּפִיקִין לַעֲשָׂרָה, כְּגַוְונָא דָא יוד הא ואו הא, בְּאָת י' סָלִיק ה', וּבְאָת ו' ה' תִּנְיָינָא, בְּא' סָלִיק י', דְּאִיהוּ בַעֲשַׂר אֶצְבְּעָאן דִּידַיִן וּבַעֲשַׂר אֶצְבְּעָאן דְּרַגְלִין, כָּל אַתְוָון סָלְקִין בְּוָא"ו דְּאִיהוּ אֶחָ"ד, כְּחֻשְׁבַּן אֶרֶ"ץ, דְּאִיהִי שְׁכִינְתָּא, סְלִיקַת לִנְקוּדֵי לְחוּשְׁבַּן זְעִיר דַּחֲנוֹךְ, קָמֵץ י"ד, פַּתָח כ', צֵרִי י"ב, שְׁבָא ו', סֶגוֹל ח"י, חֹלֵם ט"ו, חִרֵק י"א, חִירֵק בְּי' י"ב, שֻׁרֵק ו', שׁוּרֵק עִם ו' י"ב, (נ"א מאי ניהו שורק איהו ארץ), לְחֻשְׁבַּן זְעִיר דַּחֲנוֹךְ, וְהַאי אִיהוּ חֻשְׁבַּן לְכָל נְקוּדִין לְחֻשְׁבַּן זְעִיר. 

אָמַר לֵיהּ וְהָא אַתְוָון דְיהוָֹ"ה דְּאִינוּן קָרְבָּן עוֹלֶה וְיוֹרֵד, מָאן סָלִיק בְּקַדְמֵיתָא וּמָאן נָחִית, ו' נָחִית בְּקַדְמֵיתָא לְגַבֵּי ה', וּלְבָתַר סָלִיק י' לְגַבֵּי ה' עִלָּאָה, דְהָכִי אוּקְמוּהָ מָארֵי מַתְנִיתִין, לֹא אָבֹא בִירוּשָׁלַיִם שֶׁל מַעִִלָה וכו', לָא יֵיעוּל י' בְּה' עִלָּאָה דְאִיהִי יְרוּשָׁלֵם דִּלְעִילָא, עַד דְּיֵעוּל ו' בְּה' דְאִיהִי יְרוּשָׁלֵם דִּלְתַתָּא 

אַדְהָכִי הָא סָבָא דְסָבִין קָא נָחִית, וְאָמַר רַבִּי רַבִּי, הָא כַּלָּה אִיהִי בְּבֵי מַרְעָא מֵרְחִימָהָא, צָרִיךְ לְאַתְעָרָא בִדְפִיקוּ דִילָהּ יַתִּיר, דְּהָא קוֹל דּוֹדִי דּוֹפֵק, קוֹל רְחִימָהָא, דָּפִיק לְגַבָּהּ בִּתְּקִיפוּ סַגִּי לְאַרְבַּע סִטְרִין, הֲדָא הוּא דִכְתִיב כֹּה (יחזקאל לז ט) אָמַר יהו"ה מֵאַרְבַּע רוּחוֹת בֹּאִי הָרוּחַ, מִסִּטְרָא דְאַוִּיר קַדְמָאָה דְאִיהוּ קַדְמוֹן עַל כֹּלָּא, דְפִיקוּ דְרוּחָא אִיהוּ לַח, מִסִּטְרָא דְחָכְמָה אִיהוּ קַר, מִסִּטְרָא דְאִימָּא אִיהוּ בְחַמִּימוּ סַגִּי, בְּגִין דְּאַוִּיר קַדְמָאָה נָטִיל בְּעַמּוּדָא דְאֶמְצָעִיתָא וְנָטִיל בַּצַּדִּיק, וְחָכְמָה דְאִיהוּ קַר נָטִיל בַּחֶסֶד וְנֶצַח, וְאִימָּא דְאִיהִי חַמִּימָא נְטִילַת בִּגְבוּרָה וָהוֹד, וּמִסִּטְרָא דִשְׁכִינְתָּא תַּתָּאָה אִיהִי יָבֵשׁ, דְּאִיהִי אֶרֶץ, דְּאִתְּמַר בָּהּ (בראשית א י) וַיִּקְרָא אלהי"ם לַיַּבָּשָׁה אֶרֶץ, וְהָא אִינוּן אַרְבַּע וְסָלְקִין לַעֲשַׂר, כְּגַוְונָא דְאַרְבַּע אַתְוָון דְּאִינוּן יהו"ה, דְּסָלְקִין לַעֲשַׂר יוד הא ואו הא. 

וּלְתַתָּא מִיכָאֵ"ל גַּבְרִיאֵ"ל נוֹרִיאֵ"ל רְפָאֵ"ל, אִינוּן לְבוּשִׁין לְאַרְבַּע רוּחִין, דְּאִתְּמַר בְּהוּ (ישעיה יא ב) רוּחַ יהו"ה, רוּחַ חָכְמָה וּבִינָה, רוּחַ עִצָה וּגְבוּרָה, רוּחַ דַּעַת וְיִרְאַת יהו"ה, רוּחַ יהו"ה דָּא אַוִּיר קַדְמָאָה, רוּחַ חָכְמָה וּבִינָה תְּרֵין סְפִירָן אַבַּתְרֵיהּ, רוּחַ עִצָה וּגְבוּרָה יְמִינָא וּשְׂמָאלָא, רוּחַ דַּעַת וְיִרְאַת יהו"ה דָּא עַמּוּדָא דְאֶמְצָעִיתָא וּמַלְכוּת. 

וַהֲרִיחוֹ בְּיִרְאַת יהו"ה דָּא רֵיחַ נִיחֹחַ, וּמַאי נִיהוּ רֵיחַ נִיחֹחַ דָּא צַדִּיק דְּבֵיהּ נְיָיחָא, דְנֹחַ אִישׁ צַדִּיק, אִשֶּׁה לַיהוָֹה דָּא נֶצַח וָהוֹד, עֲלַיְיהוּ אִתְּמַר (במדבר כח ב) אֶת קָרְבָּנִי לַחְמִי לְאִשַּׁי, אִשֵּׁי יהו"ה אִתְקְרִיאוּ, עֲלַיְיהוּ אִתְּמַר (שיר ב ה) סַמְּכוּנִי בָּאֲשִׁישׁוֹת, (ישעיה כד טו) עַל כֵּן בָּאוּרִים כַּבְּדוּ יהו"ה, (שיר ז ט) וְרֵיחַ אַפֵּךְ כַּתַּפּוּחִים, (משלי כה יא) תַּפּוּחֵי זָהָב בְּמַשְׂכִּיּוֹת כָּסֶף, וְאִינוּן תְּרֵי אוֹפַנֵּי הַמֶּרְכָּבָה, דִּתְלַת דַּרְגִּין אִינוּן, שְׂרָפִים וְחַיּוֹת וְאוֹפַנֵּי קֹדֶשׁ, שְׂרָפִים תְּרֵין דְּרוֹעִין יְמִינָא וּשְׂמָאלָא, חַיּוֹת גּוּפָא וּבְרִית, אוֹפַנִּים תְּרֵין  


Daf 107b

 שׁוֹקִין, מֶרְכָּבָה דְכֻלְּהוּ שְׁכִינָה, בְּגִין דְּאִינוּן שִׁית תִּיקוּנִין מִסִּטְרָא דְאָת ו', דְּאִיהוּ רוּחָא קַדִּישָׁא (נ"א דקודשא ברוך הוא). דְּדָפִיק וּמְנַשֵּׁיב בְּכֻלְּהוּ. 

מַלְכוּת מֶרְכָּבָה דִילָהּ כְּלִילָא מֵאַרְבַּע רוּחִין, וְדָא אִיהוּ רָזָא דוּ פַרְצוּפִין, דְּאִינוּן עֲשָׂרָה דְפִיקִין, דְּאִינוּן ה' דְנָפִיק מִלִּבָּא, דְאִיהוּ הֲבַל ה' ל"ב, ד' אַרְבַּע מַחֲנוֹת, ד' חַיּוֹת לַכִּסֵּא, ו' שִׁית דַּרְגִּין, דְּאִינוּן שֵׁשׁ מַעֲלוֹת לַכִּסֵּא, דְּמִתַּמָּן כָּל נִשְׁמָתִין בְּאֹרַח אֲצִילוּת, וְלַאו אִיהוּ הַאי כָּרְסַיָּיא בְּאֹרַח בְּרִיאָה, אֶלָּא בְאֹרַח אֲצִילוּת, דִּשְׁכִינְתָּא עִלָּאָה אִיהִי כִּסֵּא כָבוֹד מָרוֹם מֵרִאשׁוֹן (ירמיה יז יב) דְּאִיהוּ מַלְכוּת 

וּבְהוֹן יהה"ו ההי"ו (ס"א ההו"י) אִתְלַבַּשׁ בְּשִׁית סְפִירָן, דְּאִינוּן שֵׁשׁ מַעֲלוֹת לַכִּסֵּא, י' אִתְלַבַּשׁ בְּחָכְמָה וְסָלִיק לַעֲשָׂרָה, דְאִינוּן עִִשֶׂר גַּלְגַּלִּים דְּכָרְסַיָּיא, א לְעִילָא דְמוּת כְּמַרְאֵה אָדָם עָלָיו מִלְמָעִִלָה, וְדָא אַוִּיר קַדְמוֹן, ה' זְעִירָא אִיהִי לִימִינָא, וְחָכְמָה לִימִינָא נָטִיר לָהּ, וּבְהַאי אֲתַר יהו"ה בְּחָכְמָה יָסַד אָרֶץ, (משלי ג יט) ה' לִשְׂמָאלָא אֵשׁ עַל לִבָּא, ו' רוּחָא דְנָשִׁיב לְגַבָּהּ, וּבָעִי רַחֲמֵי מִינָהּ דְּלָא אוֹקִידַת עָלְמָא, בְּגִין דְּגָרְמֵי לָהּ דְּאִתְרַחֲקָא מִבַּעִִלָהּ, וּמַאֲרִיךְ רוּגְזָהָא. 

וּלְזִמְנִין דְּיֵיתֵי פּוּרְקָנָא, אִתְּמַר לְגַבֵּי ו' דְּאִיהוּ דַרְגָּא דְמֹשֶׁה, מוֹלִיךְ לִימִין מֹשֶׁה (ישעיה סג יב), לְסַמְכָא ה' דִּילֵיהּ בִּימִינָא, וְדָא אִיהוּ חַי יהו"ה שִׁכְבִי עַד הַבֹּקֶר, בֹּקֶר דְּאַבְרָהָם, י' אָזִיל לִשְׂמָאלָא וְזַקִּיף לְה' דִּילֵיהּ, וְדָא אִיהוּ קָרְבָּן עוֹלֶה וְיוֹרֵד, וְרָזָא דְמִלָּה, יַעֲקֹב בְּהַאי אֲתַר שִׂכֵּל אֶת יָדָיו, וּלְחַכִּימָא בִרְמִיזָא. 

אִתְחַזַּר י"ה לִשְׂמָאלָא, דְּאִינוּן שָׁמוֹר, ו"ה לִימִינָא דְאִינוּן זָכוֹר, וְדָא אִיהוּ זֶה שְּׁמִי וְזֶה זִכְרִי (שמות ג טו) י"ה עִם שְׁמִ"י שְׁסָ"ה לִשְׂמָאלָא, ו"ה עִם זִכְרִ"י רְמַ"ח לִימִינָא, בַּפֶּסַח יְהוֹן ו"ה לִימִינָא, בְּרֹאשׁ הַשָּׁנָה י"ה לִשְׂמָאלָא, שָׁבוּעוֹת אֲחִיד בְּתַרְוַיְיהוּ וְדָא עַמּוּדָא דְאֶמְצָעִיתָא, הֲדָא הוּא דִכְתִיב (בראשית כט כז) מַלֵּא שְׁבוּעַ זֹאת וְנִתְּנָה לְךָ גַּם אֶת זֹאת, בֵּיהּ אִשְׁתַּלִּים יהו"ה, וְעִם כָּל דָּא לָא יְהֵא שָׁלֵם אֶלָּא בְּבַת זוּגֵיהּ דְּאִיהִי אדנ"י, וּבְאָן אֲתַר בְּסוּכָּה, דְאִיהוּ כ"ו ה"ס דְּאִיהִי יאהדונה"י, וְרָזָא דְמִלָּה וַיָּבֹא יַעֲקֹב שָׁלֵם (שם לג יח) בְּיהוָֹ"ה, מִיָּד וַיִּבֶן לוֹ בָּיִת דָּא סוּכָּה, כְּמָה דְאַתְּ אָמַר (שם יז) וְיַעֲקֹב נָסַע סֻכֹּתָה וַיִּבֶן לוֹ בָּיִת. 

בְּהַהוּא זִמְנָא, מַה דַּהֲוָה אֲנִי יְשֵׁנָה בְגָלוּתָא, דְאִסְתַּלַּק דְּפִיקוּ דִילָהּ שְׁלִימוּ דִילָהּ, בְּהַהוּא זִמְנָא אִתְּמַר בִּשְׁכִינְתָּא וְלִבִּי עִר, לְאִתְעֲרוּתָא דְפוּרְקָנָא, וּבְהַהוּא זִמְנָא נַשִּׁיב רוּחָא דְקוּדְשָׁא בָהּ, דִּבְזִמְנָא דְרוּחָא דְקוּדְשָׁא לָא נַשִּׁיב רוּחַ סְעָרָה נַשִּׁיב, בְּאוּדְנָא שְׂמָאלָא דְלִבָּא, וְיָכִיל לְמִטְעִי עָלְמָא 

וְהַאי אִיהוּ דְאִתְּמַר בֵּיהּ (יחזקאל א ד) וְהִנֵּה רוּחַ סְעָרָה בָּאָה מִן הַצָּפוֹן, דְּסָעִיר גּוּפֵיהּ דְּבַר נַשׁ, דְּאִתְּמַר בֵּיהּ (ירמיה א יד) מִצָּפוֹן תִּפָּתַח הָרָעָה, וּבְהַהוּא זִמְנָא שָׁלְטִין בְּעָלְמָא כָּל רוּחִין וְשֵׁדִין וּמַזִּיקִין בִּישִׁין דִּמְחַבְּלִין עָלְמָא דְאִינוּן מַלְאֲכֵי חַבָּלָה, וְדָא דְפִיקוּ דְמַרְעָא דְסָלִיק בְּאֶשָּׁא דְגֵיהִנָּם דְאִיהִי מָרָה, וּמְחַמֵּם לְגוּפֵיהּ דְּבַר נַשׁ, וּבֵיהּ וַיְמָרַרוּ אֶת חַיֵּיהֶם, (שמות א יד) דְּאֵבָרִין דְּאִינוּן יִשְׂרָאֵל, בַּעֲבוֹדָה קָשָׁה דָּא כָּבֵד, דְּאִיהוּ כָּבֵד עַל עַרְקִין (דמרה) דִדְמָא, בְּחֹמֶר וּבִלְבֵנִים דָּא לֵיחָא חִוְורָא, דְאִיהִי כְּבֵדָה עַל בַּר נַשׁ, וּמִינָהּ יֵתוּן לֵיהּ כַּמָּה מַרְעִין בִּישִׁין, דְּאִינוּן מַיִּם הַזֵּדוֹנִים דְּמִתְגַּבְּרִין עַל אֵבָרִין דִּילֵיהּ. 

וּבְכָל עֲבוֹדָה בַּשָּׂדֶה דָּא דְפִיקוּ דִדְמָא, דְאִתְּמַר בֵּיהּ (בראשית כה כז) אִישׁ יוֹדֵעַ צַיִד אִישׁ שָׂדֶה, וּמַאי נִיהוּ דְפִיקוּ דִדְמָא רוּחַ סְעָרָה, דְאִתְגַּבַּר בֵּיהּ דְּמָא דְעַרְקִין דְּכָבֵד, דְּאִיהוּ עִשָׂו הוּא אֱדוֹם (שם לו א), דְּעַרְקִין דִּילֵיהּ כִּי רַגְלֵיהֶם לָרַע יָרוּצוּ וִימַהֲרוּ לִשְׁפּוֹךְ דָּם (משלי א טז), אֲשֶׁר עָבְדוּ בָהֶם בְּפָרֶךְ (שמות א יד), דְּפִיקוּ בְמָרָה אוּכְמָא, דְאִיהוּ יָבֵשׁ בְּרֵיקַנְיָא, וּבְגִין דָּא אִתְּמַר בֵּיהּ בְּפָרֶךְ. 

וְכַד אִתְעֲבַר רוּחַ סְעָרָה, כְּמָה דְאַתְּ אָמַר (זכריה יג ב) וְאֶת רוּחַ הַטּוּמְאָה אַעֲבִיר מִן הָאָרֶץ, אִתְעַר דְּפִיקוּ בְהַהוּא רוּחָא, עֲלֵיהּ אִתְּמַר (תהלים לג ו) בִּדְבַר יהו"ה שָׁמַיִם נַעֲשׂוּ וּבְרוּחַ פִּיו כָּל צְבָאָם, בְּהַהוּא זִמְנָא הֲבָלִים דִּצְלוֹתִין סָלְקִין בֵּיהּ בְּרוּחָא דְקוּדְשָׁא לְגַבֵּי עִילָא, וְיִתְעָרוּ לְגַבַּיְיהוּ הֲבָלִים עִלָּאִין, דְּאִתְּמַר בְּהוּ  


Daf 108a

 (דברים ח ג) כִּי לֹא עַל הַלֶּחֶם לְבַדּוֹ יִחְיֶה הָאָדָם כו', דְאִיהוּ הֲבַל דְּלִבָּא דִשְׁכִינְתָּא קַדִּישָׁא, לַהַב הַמִּזְבֵּחַ, וּמִיָּד דִּסְלִיקַת בַּהֲבָלִים דְּפוּמַיְיהוּ דְיִשְׂרָאֵל בִּצְלוֹתִין, קוּדְשָׁא בְּרִיךְ הוּא שָׁאִיל בְּגִינָהּ מִי זֹאת עוֹלָה מִן הַמִּדְבָּר (שיר ג ו) מִי בְּזֹאת עוֹלָה וַדַּאי 

וּבְגִין דָּא אִית הֲבַל וְאִית הֲבַל, אִית הָבֶל דְּאִתְּמַר בֵּיהּ (בראשית ד ב) וַתּוֹסֶף לָלֶדֶת אֶת אָחִיו אֶת הָבֶל, וְאִית הֶבֶל דִּצְלוֹתִין וּפוּלְחָנִין טָבִין, וְאִית הֲבַל דְּמִלִּין בְּטֵלִין מִלִּין רֵיקָנִין, דְּאִתְּמַר בְּהוֹן (ירמיה י טו) הֶבֶל הֵמָּה מַעֲשֵׂה תַּעִִתּוּעִים בְּעִת פְּקוּדָּתָם יֹאבֵדוּ, מַאי בְּעִת פְּקוּדָּתָם, אֶלָּא בְזִמְנָא דְאָתֵי פּוּרְקָנָא וּפְקוּדָה לְיִשְׂרָאֵל, יֹאבֵדוּ מֵעָלְמָא, הֶבֶל תַּעִִתּוּעִים דְּתוֹעִים לִבְנֵי נָשָׁא, וְרוּחָא דְקוּדְשָׁא שַׁלִּיט בְּעָלְמָא, דְאִיהוּ דְפִיקוּ דְאִתְּמַר בֵּיהּ (שיר ה ב) קוֹל דּוֹדִי דוֹפֵק, דְּפִיקוּ דְסָלִיק בְּגַלְגַלֵּי יַמָּא, דִּסְפִינָה דְאִיהִי לִבָּא, וְכָל גַּלַּיָּיא עֲלַיְהוּ אִתְּמַר, (יחזקאל א ב) אֶל אֲשֶׁר יִהְיֶה שָּׁמָּה הָרוּחַ לָלֶכֶת יֵלֵכוּ, וּבְהוֹן הַחַיּוֹת רָצוֹא וָשׁוֹב, רָצוֹא תְּרֵין וָשׁוֹב תְּרֵין, וְאִינוּן יהו"ה, דְּאִתְּמַר בְּהוֹן (שם לז ט) כֹּה אָמַר יהו"ה מֵאַרְבַּע רוּחוֹת בֹּאִי הָרוּחַ. 

שְׁכִינְתָּא עֲלָהּ אִתְּמַר (ירמיה ה כב) אֲשֶׁר שַׂמְתִּי חוֹל גְּבוּל לַיָּם, וְאִיהוּ תְּחוּמָא דְכֻלְּהוּ, כְּגַוְונָא דִתְּחוּם שַׁבָּת, וְכַד רָצִין גַּלִּין בְּאַרְבַּע רוּחִין, מִיָּד דְּחַזְיָין שְׁכִינְתָּא דְאִיהוּ חוֹל לֵב (נ"א לים), דְּאִיהִי חוֹל דְּאַסְחַר לְיַמָּא, אִתְּמַר בְּהוֹן וָשׁוֹב, חָזְרָאן לְאַתְרַיְיהוּ, וְאִלֵּין אַרְבַּע רוּחִין כַּד נָפְקֵי מִן לִבָּא, תְּנוּעָה דִלְהוֹן אִיהוּ לְאַרְבַּע סִטְרִין דִּסְפִינָה, תְּרֵין בִּתְרֵין כַּנְפֵי רֵיאָה, וּתְרֵין בִּתְרֵי בָּתֵּי לִבָּא, וּתְנוּעָה דִדְפִיקוּ דְרוּחָא עָבִיד תְּנוּעָתֵיהּ, וְדָפִיק בִּנְקוּדָה אַחַת אוֹ תְּרֵין אוֹ תְּלַת, וְאִתְחַזַּר לְאַתְרֵיהּ, וּבְנִקּוּדִין דְּדָפִיק אִשְׁתְּמוֹדָע דְּפִיקוּ, לְזִמְנִין דָּפִיק זִמְנָא חֲדָא וְאִתְחַזַּר לְאַתְרֵיהּ, וּדְפִיקוּ דָא אִשְׁתְּמוֹדָע בִּנְקוּדִין דְּאוֹרַיְיתָא, בְּהַהוּא זִמְנָא דְּדָפִיק בִּנְקוּדָה חֲדָא לְתַתָּא אִיהִי חִירֵ"ק, וְאִם הִיא לְעִילָא אִיהִי חֹלֵ"ם, כַּד אִיהִי בְּאֶמְצָעִיתָא אִיהוּ שׁוּרֵ"ק, אִם הִיא לְעִילָא אַחֲזֵי דְאִתְגַּבַּר אֶשָּׁא דְאִיהוּ חַם וְיָבֵשׁ וְאִיהוּ קַל, דַּעֲלֵיהּ אִתְּמַר (ויקרא ו ב) זֹאת תּוֹרַת הָעוֹלָה, וְאִם הוּא דָפִיק נְקוּדָה לְתַתָּא אִיהוּ חִרֵ"ק, וְנָחִית בְּמַיָּא דְאִיהוּ קַר וְלַח וְאִיהוּ כָּבֵד, וְאִי דָפִיק נְקוּדָה בְאֶמְצָעִיתָא שֻׁרֵ"ק דְּנַשִּׁיב (נ"א דנחית) בְּרוּחָא עַל מַיָּא, וַאֲחִיד בְּתַרְוַיְיהוּ וְאִיהוּ חַם וְלַח. 

וְהַאי אִיהוּ דְנָקִיד זִמְנָא חֲדָא לְעִילָא וְאִסְתַּלַּק דְּפִיקוּ, אוֹ דָפִיק זִמְנָא חֲדָא לְתַתָּא וְאִסְתַּלַּק דְּפִיקוּ, אוֹ דָפִיק זִמְנָא חֲדָא בְּאֶמְצָעִיתָא וְאִסְתַּלַּק דְּפִיקוּ, וְאִם דָּפִיק תְּרֵי זִמְנֵי דָא בָתַר דָּא וְאִסְתַּלַּק דְּפִיקוּ, הָא אִינוּן צֵרִ"י דִדְפִיקוּ דִלְהוֹן שָׁוִין, אֲבָל דָּפִיק נְקוּדָה חֲדָא לְעִילָא וּנְקוּדָה חֲדָא לְתַתָּא דָּא בָתַר דָּא אִינוּן שְׁבָ"א, וּתְרֵין נְקוּדִין, אִינוּן אֵשׁ וּמַיִם, לְזִמְנִין דָּא סָלִיק וְדָא נָחִית, כְּגוֹן אֶת הַמָּאוֹר הַגָּדוֹל (לממשלת היום) וְאֶת הַמָּאוֹר הַקָּטֹן (לממשלת הלילה), (בראשית א טז) וּלְזִמְנִין אִינוּן שָׁוִין וְאִינוּן שָׁמַיִם אֵשׁ וּמַיִם, וּלְזִמְנִין דָּפִיק תְּלַת דְּפִיקִין חַד לְעִילָא וּבַתְרֵיהּ תִּנְיָינָא בְּאֶמְצָעִיתָא וּבַתְרֵיהּ תְּלִיתָאָה לְתַתָּא, הָא תְּלַת יְסוֹדִין יִתְעָרוּן בֵּיהּ דְּאִינוּן אֵשׁ וּמַיִם וְרוּחַ בְּאֶמְצָעִיתָא וְדָא שֻׁרֵ"ק, וְאִם דָּפִיק תְּרֵין דְּפִיקִין שָׁוִין דָּא בָתַר דָּא וּנְקוּדָה בָתַר תְּרֵין לְתַתָּא הָא אִינוּן סֶגוֹ"ל, דְּאִינוּן מַיִם וְאֵשׁ רוּחַ לְתַתָּא, וּלְזִמְנִין דְּפִיקוּ בְּפוּתְיָא בַאֲרִיכוּ דָא פַּתָ"ח, וּלְזִמְנִין דָּפִיק בַּאֲרִיכוּ וְנָקִיד נְקוּדָה אַבַּתְרֵיהּ דָּא קָמֵ"ץ, בַּאֲרִיכוּ אַחֲזֵי רַחֲמֵי. 

אִם זָכוּ דְפִיקוּ דָפִיק בְּאִלֵּין נְקוּדִין תֵּשַׁע, שְׁכִינְתָּא מָאנָא לְכֻלְּהוּ עֲשִׁירִית לוֹן, בְּגִין דְּבָהּ כְּלִילָן כָּל אַתְוָון, וְאַתְוָון אִינוּן לְגַבֵּי נְקוּדִין כְּגוּפָא לְגַבֵּי רוּחָא, וּבֵין כָּל דְּפִיקוּ וּדְפִיקוּ (י' שעוריה דאיהו שעור קומה), ו' שִׁעוּרֵיהּ דְּאִיהוּ שִׁיעוּר קוֹמָה.  


Daf 108b

 וְכַד נְקוּדִין דָּפְקִין בֵּיהּ, אִינוּן דָּפְקִין כֻּלְּהוּ דְפִיקִין בִּנְיָיחָא בְּרַחֲמֵי, וְכַד לֵית תַּמָּן ו' דָּפְקִין בִּמְהִירוּ, וְאִינוּן דִּינִין דְּפִיקִין דְּדוֹחֲקָא בָּתַר דּוֹחֲקָא, וְאִנּוּן (ירמיה ל ז) עִת צָרָה הִיא לְיַעֲקֹב וּמִמֶּנָּה יִוָּשֵׁעַ. 

וּמָאנָא דִנְקוּדִין אִיהוּ נֶפֶשׁ, נִשְׁמָתָא אִיהִי כֶתֶר עַל כֻּלְּהוּ, וּמִינָה כִּתְרִין, דְּאִינוּן טַעֲמֵי תְּנוּעָה דִנְקוּדִין וְאַתְוָון, וְאִיהִי תַלְיָא בְּמַחֲשַׁבְתָּא, וּנְקוּדִין תַּלְיָין בַּאֲמִירָה, אַתְוָון בַּעֲשִׂיָּיה, וְדָא אִיהוּ אוֹמֵר וְעוֹשֶׂה, מִסִּטְרָא דִימִינָא אֲמִירָה, מִסִּטְרָא דִשְׂמָאלָא עֲשִׂיָּה, עַמּוּדָא דְאֶמְצָעִיתָא כְּלִיל תַּרְוַיְיהוּ אוֹמֵר וְעוֹשֶׂה, וּבְמַאי אוֹמֵר וְעוֹשֶׂה, בְּהַוַיָּה, דְאִתְּמַר בָּהּ (בראשית א ג) יְהִי אוֹר וַיְהִי אוֹר, יְהִי אוֹר יְהִי י' בְּאוֹר וְאִתְעֲבִיד אַוִּיר דַּאֲחִיד בְּתַרְוַיְיהוּ בְּעַמּוּדָא דְאֶמְצָעִיתָא. 

וְאִית דְּפִיקוּ דְעִץ הַדַּעַת טוֹב וָרָע, דְּמֵהַאי אֲתַר יֵצֶר טוֹב וְיֵצֶר רָע, וְאִיהוּ רָזָא דְלַהַט הַחֶרֶב הַמִּתְהַפֶּכֶת (שם ג כד), דְּאִתְהַפַּךְ מִמַּטֶּה לְנָחָשׁ וּמִנָּחָשׁ לַמַּטֶּה, דְּפִיקוּ דְיֵצֶר הַטּוֹב אַחֲזֵי בְּרִיאוּתָא וְאַסְוָותָא דְכָל אֵבָרִין, וּדְפִיקוּ דְיֵצֶר הָרָע אַחֲזֵי מַרְעָא דְכָל אֵבָרִין דְּגוּפָא, וְכָל מָאן דְּאַלִּים גָּבַר, אִי מִתְגַּבְּרִין זַכְוָון אִתְהַפַּךְ מִנָּחָשׁ לַמַּטֶּה, וּמִיָּד מַטֶּה כְּלַפֵּי חֶסֶד וְכָל גּוּפָא אִתְּסֵי, וְאִם מִתְגַּבְּרִין חוֹבִין אִתְהַפַּךְ מִמַּטֶּה לְנָחָשׁ וְנַשִּׁיךְ כָּל אֵבָרִין בְּכַמָּה נְשִׁיכִין דִּכְאֵיבִין וּמַרְעִין, בְּהַהוּא זִמְנָא אִתְּמַר בִּדְפִיקוּ, אֵין קוֹל עֲנוֹת גְּבוּרָה וְאֵין קוֹל עֲנוֹת חֲלוּשָׁה קוֹל עַנּוֹת אָנֹכִי שֹׁמֵעַ (שמות לב יח), קוֹל דְּעִנּוּיָא קוֹל דִּדְפִיקוּ דְבֵי מַרְעָא דְגָלוּתָא אָנֹכִי שֹׁמֵעַ. 

וְאִית דְפִיקוּ מֵאִילָנָא דְאִיהוּ בִּישׁ, לֵית בֵּיהּ טַב כְּלָל, דְּמִנֵּיהּ נָפִיק רוּחַ סְעָרָה, דְאַסְעִיר בֵּיהּ גּוּפֵיהּ דְּבַר נַשׁ, וְאִתְּמַר בֵּיהּ (מלכים א יט יא) רוּחַ חָזָק מְפָרֵק הָרִים, דְּאִינוּן גָּרְמִין דְּגוּפָא, וּמְשַׁבֵּר סְלָעִים, דְּאִינוּן צְלָעוֹת דְּגוּפָא דְאִינוּן כְּגַוְונָא דִסְלָעִים, וְהַאי אִיהוּ נָפִיק בְּזָדוֹן וְלֵית לֵיהּ מִשְׁקָל וְשִׁעוּר, וּבֵיהּ (יונה א ד) וְהָאֳנִיָּה דְאִיהוּ גוּפָא חִשְּׁבָה לְהִשָּׁבֵר, וְהַאי דְּפִיקוּ סָלִיק וְנָחִית בְּגַלֵּי יַמָּא, דְאִינוּן עֲשַׂר כִּתְרִין תַּתָּאִין, כְּגַוְונָא דְאִיהִי מַלְכוּת קַדִּישָׁא הָכִי אִיהוּ מַלְכוּת חַיָּיבָא, כְּגַוְונָא דְמִילָה הָכִי אִיהִי עָרְלָה, דְּתַמָּן סמא"ל עָרֵל, וּבַת זוּגֵיהּ עָרְלָה, נָחָשׁ וְאֵשֶׁת זְנוּנִים. 

לָקֳבֵל תְּרֵי יַרְכֵי קְשׁוֹט מִסִּטְרָא דִמְסָאֲבוּ תאומיא"ל תומיא"ל, וּלְקִבְלַיְיהוּ אִתְּמַר (שמות טו ה) תְּהוֹמוֹת יְכַסְיֻמוּ יָרְדוּ בִמְצוֹלוֹת כְּמוֹ אָבֶן, לָקֳבֵל עַמּוּדָא דְאֶמְצָעִיתָא אִיהוּ עוגיא"ל דְּמִתַּמָּן עוֹג מֶלֶךְ הַבָּשָׁן, מִסִּטְרָא דִתְרֵין דְּרוֹעִין אִינוּן (אגניא"ל) עזיאל, אגגיאל מִתַּמָּן אֲגָג, וּבֵיהּ כִּי גָאֹה גָּאָה סוּס וְרֹכְבוֹ רָמָה בַיָּם (שם א), עוזיא"ל, מִתַּמָּן עֲזָאזֵל, וּמִתַּמָּן עז"א ועזא"ל, וְאִיהוּ חזריא"ל, יְכַרְסְמֶנָּה חֲזִיר מִיָּעַר (תהלים פ יד), וַעֲלֵיהּ אִתְּמַר (בראשית כז מ) וְעַל חַרְבְּךָ תִחְיֶה, וְאִיהוּ שעריא"ל, דְּמִתַּמָּן רוּחַ סְעָרָה, וְאִיהוּ עִשָׂו אִישׁ שָׂעִיר, וּמִתַּמָּן שֵׂעָר בְּאִשָּׁה עִִרְוָה, וַעֲלֵיהּ אִתַּקַּף הַהוּא דְאִתְּמַר בֵּיהּ (שמות טו ב) עָזִּי וְזִמְרָת יָ"הּ וַיְהִי לִי לִישׁוּעָה, יהו"ה אִישׁ מִלְחָמָה יהו"ה שְׁמוֹ וְגוֹמֵר. 

לָקֳבֵל בִּינָה דְאִתְּמַר בָּהּ אַלֵּף בִּינָה, אִלֵּין אַלּוּפֵי עִשָׂו, לָקֳבֵל חָכְמָה אָדָם בְּלִיַּעַל אִישׁ אָוְן, לְעִילָא כתריא"ל (נ"א כרתיא"ל) לָקֳבֵל כֶּתֶר עִִלְיוֹן, וּמִתַּמָּן כָּרֵת לְכָל אִלֵּין דְּעָבְרִין עַל אוֹרַיְיתָא, וְאִינוּן כִּתְרִין תַּתָּאִין אִינוּן קְלִיפִין לַעֲשַׂר סְפִירָן, וַעֲשַׂר סְפִירָן מוֹחָא בְּגַוַּיְיהוּ, וְאִלֵּין קְלִיפִין אִינוּן מְחִיצָה בֵּין יִשְׂרָאֵל לַאֲבִיהֶם שֶׁבַּשָּׁמַיִם, בְּאִלֵּין קְלִיפִין מִתְלַבֵּשׁ קוּדְשָׁא בְּרִיךְ הוּא וּשְׁכִינְתֵּיהּ, לְקַיְימָא בִשְׁכִינְתֵּיהּ (תהלים קג יט) וּמַלְכוּתוֹ בַּכֹּל מָשָׁלָה, וּלְקַיְימָא בֵיהּ (שם מז ח) כִּי מֶלֶךְ עַל כָּל הָאָרֶץ אלהי"ם, אֲבָל לְעִילָא בְּאַתְרֵיהּ אִתְּמַר (שם ח ה) לֹא יְגוּרְךָ רָע, אֶלָּא קְלִיפִין דִּילֵיהּ לְעִילָא אִינוּן לְבוּשִׁין מִכַּמָּה גַוָּונִין שַׁפִּירִין דִּנְהוֹרָא, דְּמִנְּהוֹן אִתְפַּשַּׁט קוּדְשָׁא בְּרִיךְ הוּא בְּגָלוּתָא, וְאִתְלַבַּשׁ בְּאִלֵּין אָחֳרָנִין, בְּגִין לְנַטְרָא לְיִשְׂרָאֵל, דְּאִינוּן מִתְלַבְּשִׁין בְּאִלֵּין קְלִיפִין, וְדָא אִיהוּ (ישעיה סג ט) בְּכָל צָרָתָם לוֹ צָר  


Daf 109a

 וכו', בְּקַדְמֵיתָא יְהַב לוֹן בִּידָא דְשָׁלִיחַ דְּאִיהוּ גַבְרִיאֵל, וְלָא הֲוָה מְזוֹנָא לסמאל וּלְמַשִּׁרְיָין דִּילֵיהּ אֶלָּא עַל יְדֵי שְׁלִיחָא, בְּגִין חוֹבִין דְּיִשְׂרָאֵל אִתְלַבַּשׁ הוּא בְּהוֹן, וְכַבְיָכוֹל אָתֵי לֵיהּ עַל יְדֵי דְקוּדְשָׁא בְּרִיךְ הוּא, לְהַאי אִם יִשְׂרָאֵל אָזְלִין בְּאֹרַח מֵישַׁר וּמְקַיְּימִין אוֹרַיְיתָא וּפִקּוּדִין דִּילֵיהּ, וְאִם חַס וְשָׁלוֹם לָא מְקַיְּימִין אוֹרַיְיתָא וּפִקּוּדִין דִּילֵיהּ, יָהֵיב עֲשַׂר כִּתְרִין בִּידוֹי דְסמא"ל, וְלָא צָרִיךְ מְזוֹנָא לָא מִידָא דְקוּדְשָׁא בְּרִיךְ הוּא, כָּל שֶׁכֵּן מִשְּׁלִיחָא דִילֵיהּ, וְדָא לְפַרְעֹה דְאָמַר (יחזקאל כט ג) לִי יְאוֹרִי וַאֲנִי עֲשִׂיתִנִי, בְּגִין דְּחָזָא כִּתְרִין נוּכְרָאִין בִּידָא דְסמא"ל, דִּבְקַדְמֵיתָא כַּד הֲווֹ כִּתְרִין תַּתָּאִין בִּידָא דְקוּדְשָׁא בְּרִיךְ הוּא, מַה כְּתִיב בְּיִשְׂרָאֵל (דברים כח י) וְרָאוּ כָּל עַמֵּי הָאָרֶץ כִּי שֵׁם יהו"ה נִקְרָא עָלֶיךָ, וּבְזִמְנָא דְאִינוּן כִּתְרִין נוּכְרָאִין בִּידָא דְסמא"ל, לָא דָחֲלִין אוּמִין דְּעָלְמָא מִיִּשְׂרָאֵל, וְעָבְדִין בְּהוּ כִּרְעוּתַיְיהוּ, עַד שַׁעִִתָּא דְפוּרְקָנָא דְיִתְקַיַּים בְּהוּ (זכריה יג ב) וְאֶת רוּחַ הַטּוּמְאָה אַעֲבִיר וכו', דְּאִלֵּין קְלִיפִין גָּרְמִין אַפְרָשׁוּתָא בֵּין קוּדְשָׁא בְּרִיךְ הוּא וּבֵין יִשְׂרָאֵל, וְדָא אִיהוּ רָזָא כִּי אִם עֲוֹנוֹתֵיכֶם הָיוּ מַבְדִּילִים בֵּינֵיכֶם לְבֵין אלהיכ"ם (ישעיה נט ב), וְעָתִיד קוּדְשָׁא בְּרִיךְ הוּא לְאַעֲבָרָא אִלֵּין קְלִיפִין, וּלְאִתְחַזָּאָה לְיִשְׂרָאֵל בְּמוֹחָא מִלְּגָאו, הֲדָא הוּא דִכְתִיב (שם ל כ) וְלֹא יִכָּנֵף עוֹד מוֹרֶיךָ וְהָיוּ עִינֶיךָ רוֹאוֹת אֶת מוֹרֶיךָ, וְלֹא יִהְיֶה מְחִיצָה בֵּין קוּדְשָׁא בְּרִיךְ הוּא וּשְׁכִינְתֵּיהּ וּבֵין יִשְׂרָאֵל. 

וּבְזִמְנָא דַעֲשַׂר סְפִירָן מִתְלַבְּשָׁן בְּאִלֵּין קְלִיפִין, אִלֵּין דְּיָדְעִין בִּקְלִיפִין עָבְדִין אוֹמָאָה בִּשְׁמָהָן וּבַהֲוַיּוֹת דְּקוּדְשָׁא בְּרִיךְ הוּא לְאִלֵּין קְלִיפִין וּבָטְלִין גְּזֵרָה, וְעַל אִלֵּין קְלִיפִין אָמְרוּ דְצָרִיךְ הַבְדָּלָה, דְּקוּדְשָׁא בְּרִיךְ הוּא אִתְלַבַּשׁ בְּהוֹן בְּיוֹמִין דְּחוֹל, וּבְשַׁבָּת אִתְפַּשַּׁט מִנְּהוֹן וְאִתְלַבַּשׁ בִּלְבוּשִׁין דְּקֹדֶשׁ, וַעֲשָׂרָה לְבוּשִׁין אִינוּן דְּקֹדֶשׁ, דְּאִתְּמַר בְּהוֹן (דברים לב יב) יהו"ה בָּדָד יַנְחֶנּוּ וְאֵין עִמּוֹ אֵל נֵכָר, בָּדָ"ד עִִשֶׂר, כְּחוּשְׁבַּן עֲשַׂר קְלִיפוֹת דְּחוֹל, כַּד אִתְלַבַּשׁ בְּהוֹן אִתְּמַר (ויקרא יג מו) בָּדָד יֵשֵׁב מִחוּץ לַמַּחֲנֶה מוֹשָׁבוֹ, בְּהַהִיא קְלִיפָה דְגָרִים בַּר נַשׁ לְאִתְלַבְּשָׁא שֵׁם ה' בֵּיהּ נָטִיל נוּקְמָא, וּבְגִין דָּא לֹא תִשָּׂא אֶת שֵׁם יהו"ה אלהי"ך לַשָּׁוְא (שמות כ ז), וּבְגִין דָּא תַּקִּינוּ בְהַבְדָּלָה הַמַּבְדִּיל בֵּין קֹדֶשׁ לְחוֹל וּבֵין אוֹר לְחשֶׁךְ, דְּלָא יְחַבֵּר קְלִיפִין דְּחוֹל לִקְלִיפִין דְּקֹדֶשׁ, וְלָא יַעֲבִיד לוֹן תַּעֲרוֹבֶת. 

וְדָא אִיהוּ (ויקרא יט יט) שָׂדְךָ לֹא תִזְרַע כִּלְאָיִם וּבֶגֶד כִּלְאַיִם שַׁעַטְנֵז, וְכָל מָאן דְּעָרַב לוֹן אִתְּמַר בֵּיהּ (במדבר יט כ) אֶת מִקְדַּשׁ יהו"ה טִמֵּא וְגוֹמֵר, דִּבְשַׁבָּת דְּאִתְפַּשַּׁט קוּדְשָׁא בְּרִיךְ הוּא מֵאִלֵּין לְבוּשִׁין וְאִתְלַּבַּשׁ בִּלְבוּשִׁין דְּקוּדְשָׁא, לָא צָרִיךְ לְקָרְבָא קֳדָמוֹהִי (נ"א קדמיהון) לְבוּשִׁין דְּחוֹל, דְּמוֹחָא לָא מְקַבֵּל טוּמְאָה, הֲדָא הוּא דִכְתִיב (ירמיה כג כט) הֲלֹא כֹה דְבָרִי כָּאֵשׁ נְאֻם יהו"ה, דְּבֵיהּ לָא יָכִיל לְאִתְעָרְבָא שׁוּם עִירוּב, אֶלָּא בִּלְבוּשִׁין דְּאִתְלַבַּשׁ בְּשַׁבָּת וְיוֹם טוֹב יָכִיל לְאִתְעָרְבָא, וּבְגִינַיְיהוּ מַנִּי לְמֶעֱבַד הַבְדָּלָה, דִּלְתַתָּא אִית אִילָנָא מְעוֹרָב טוֹב וָרָע כִּלְאַיִם, וַעֲלֵיהּ אִתְּמַר (בראשית ב יז) וּמֵעִץ הַדַּעַת טוֹב וָרָע לֹא תֹאכַל מִמֶּנּוּ, בְּגִין דְּהַהוּא מוֹחָא דִילֵיהּ בַּבְּרִיאָה, יָכִיל לְאִתְעָרְבָא עִמֵּיהּ קְלִיפָה, אֲבָל מוֹחָא דְאִיהוּ נְהוֹרָא בְּאֹרַח אֲצִילוּת לָא יָכִיל לְאִתְעָרְבָא עִמֵּיהּ (נ"א ביה) שׁוּם תַּעֲרוֹבֶת. 

וְאִית אִילָנָא דְטוֹב וָרָע דִּקְלִיפִין, דְּאִינוּן גַּרְעִינִין אִינוּן מִלְּגָאו רָע, וּמוֹחָא דְקִיק מִלְּבָר טוֹב, וְאִית דְּמוֹחָא דְקִיקָא מִלְּבָר טַב וּמוֹחָא סַגִּי בִּישׁ מִלְּגָאו, כְּגוֹן דַּהֲבָא וְכַסְפָּא זְעִיר מְצוּפֶּה מִלְּבָר, וְעוֹפֶרֶת סִיגִים מִלְּגָאו, דָּא מוֹנִיטָא דְשִׁקְרָא, פוּמֵיהּ טַב וְלִבֵּיהּ בִּישׁ, וְאִית דְּאִיהוּ קְלִיפָה מִלְּבָר וּמוֹחָא מִלְּגָאו, וַעֲלַיְיהוּ אִתְּמַר גּוֹלֵל אוֹר מִפְּנֵי חשֶׁךְ וְחשֶׁךְ מִפְּנֵי אוֹר. 

וְאִית אִילָנָא לְתַתָּא דַעֲבוֹדָה זָרָה, דְּלֵית לֵיהּ מוֹחָא אֶלָּא קְלִיפָה מִלְּגָאו וּמִלְּבָר, וַעֲלֵיהּ אִתְּמַר (תהלים א ד) לֹא כֵן הָרְשָׁעִים כִּי אִם כַּמּוֹץ אֲשֶׁר תִּדְּפֶנּוּ רוּחַ, וְאִיהִי אֲשֵׁרָה דְנָטְעִין אוּמִין דְּעָלְמָא קֳדָם עֲבוֹדָה זָרָה, דְאִיבָּא דִילֵיהּ מוֹץ אֲשֶׁר תִּדְּפֶנּוּ רוּחַ, בְּזִמְנָא דְיֵיתֵי מַלְכָּא מְשִׁיחָא  


Daf 109b

 עָתִיד קוּדְשָׁא בְּרִיךְ הוּא לְאַעֲבָרָא כָּל אִלֵּין קְלִיפִין לְעִילָא וְאֶמְצָעִיתָא וְתַתָּא, וְלָא יְהֵא עִרְבוּבְיָא בְּפַמַּלְיָא דִלְעִילָא, בְּהַהוּא זִמְנָא (דברים לב יב) יהו"ה בָּדָד יַנְחֶנּוּ לְיִשְׂרָאֵל וְאֵין עִמּוֹ אֵל נֵכָר, בְּהַהוּא זִמְנָא (בראשית ד ב) וַתּוֹסֶף לָלֶדֶת, אִיתּוֹסַף רוּחָא דְקוּדְשָׁא עַל יִשְׂרָאֵל, הֲדָא הוּא דִכְתִיב (יחזקאל לו כו) וְנָתַתִּי לָכֶם לֵב חָדָשׁ וְרוּחַ חֲדָשָׁה אֶתֵּן בְּקִרְבְּכֶם, 

(אמר המגיה זה הלשון מצאתי בס"א) 

רַבִּי אֶלְעָזָר וְרַבִּי יוֹסֵי הֲווֹ אָזְלֵי בְּאָרְחָא, אִזְדַּמַּן רַבִּי אֶלְעָאי עִמְּהוֹן, אָמַר רַבִּי יוֹסֵי לְרַבִּי אֶלְעָזָר שְׁמַעְתְּ בְּהַאי קְרָא אַמַּאי אִתְּמַר בֵּיהּ אֶת אֶת תְּרֵי זִמְנֵי, בָּתַר דְּאָמַר וַתּוֹסֶף לָלֶדֶת אֶת אָחִיו, מַאי אֶת הָבֶל, וְהָא תְלַת רִבּוּיִן הָכָא, תְּרֵין אֶתִין רִבּוּיִן, וַתּוֹסֶף לָלֶדֶת רִבּוּיָיא, הָא תְלַת רִבּוּיִין, אָמַר לֵיהּ שְׁמַעְנָא דִתְלַת רִבּוּיִין אִלֵּין אִינוּן תְּלַת טִפִּין דְּאִזְדְּרִיקוּ מֵאָדָם קַדְמָאָה (נ"א קדמאה דאתמר בהון אלה), אָמַר לֵיהּ וְהָא אֲנָא שְׁמַעְנָא (בראשית ב ד) אֵלֶּה ת וֹלְדוֹת הַ שָּׁמַיִם וְ הָאָרֶץ תַּמָּן תֹה"וּ, אָמַר לֵיהּ וַדַּאי הָכִי הוּא, דְמִתַּמָּן הֲוָה קַיִן יְסוֹדֵיהּ וְעִקְּרֵיהּ קֳדָם דְּאָתָא לְעָלְמָא, אָמַר וַדַּאי רָזָא עִלָּאָה אִתְגַּלְיָיא דְלָא שְׁמַעְנָא עַד הַשְׁתָּא. 

אָמַר לֵיהּ אִם כֵּן אִלֵּין טִפִּין דְּאִתּוֹסְפוּ הָכָא מַאי נִינְהוּ, אָמַר וַדַּאי עַל אִלֵּין תְּלַת טִפִּין שַׁרְיָין תְּלַת חָכְמוֹת, חַד אִיהוּ חָכְמַת הַמַּחֲשָׁבָה, וְתִנְיָינָא חָכְמַת הַדִּבּוּר, וּתְלִיתָאָה חָכְמַת הַמַּעֲשֶׂה, וְאִינוּן תְּלַת עָלְמִין סְתִימִין, תְּלַת טִפִּין דְּתַלְיָין מִן מוֹחָא עִלָּאָה סֶגוֹ"ל קְרִינָן לֵיהּ, וְאִית תְּלַת עִלָּאִין עֲלַיְיהוּ דְתַלְיָין מִמּוֹחָא סְתִימָא דְעַתִּיקָא דְעַתִּיקִין, וְאִינוּן סֶגוֹלְתָּא, תְּלַת עִלָּאִין אִתְרְמִיזוּ בְּי' עִלָּאָה דְאִית לָהּ קוֹצָא לְעֵילָא וְקוֹצָא לְתַתָּא וְגַו בְּאֶמְצָעִיתָא, וּתְלַת טִפִּין תִּנְיָינִין דְּאִינוּן סֶגוֹ"ל מִן י' תַּתָּאָה, וְרָזָא דְמִלָּה בְּרֵאשִׁית, תְּלַת מֵאָדָם קַדְמָאָה, וּתְלַת מֵאָדָם תַּתָּאָה, וּבְאִלֵּין תְּלַת נְקוּדִין אִתְּמַר (ישעיה מד ו) אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אלהי"ם, וְאִלֵּין אִינוּן תְּלַת גִּלְגּוּלִין דְּאָדָם קַדְמָאָה, דִּתְלַת טִפִּין דְּאִזְדְּרִיקוּ בִּתְלַת אֲבָהָן, דִּבְהוֹן. 

יְבָרֶכְךָ יהו"ה יָאֵר יהו"ה יִשָּׂא יהו"ה, וּתְלַת תִּנְיָינִין בִּבְרִית וּתְרֵי סַמְכֵי קְשׁוֹט, דְּנֹחַ שֵׁם וָיֶפֶת מִתַּמָּן הֲווֹ, דְּאִתְּמַר בֵּיהּ נֹחַ אִישׁ צַדִּיק מִסִּטְרָא דְצַדִּיק חַי עָלְמִין, שֵׁם וָיְפֶת, מִסִּטְרָא דִתְרֵין סַמְכֵי קְשׁוֹט, וְרָזָא דְמִלָּה הָכָא, (משלי ל ד) מַה שְּׁמוֹ וּמַה שֶּׁם בְּנוֹ כִּי תֵדָע, מַה שְּׁמוֹ בְּאִימָּא עִלָּאָה דְתַמָּן חָכְמָה, וּמַה שֶּׁם בְּנוֹ בְּאִימָּא תַּתָּאָה אִשְׁתְּמוֹדְעָא, אֲבָל תְּלַת גִּלְגּוּלִין בִּתְלַת אֲבָהָן, וּתְלַת בִּתְלַת סָמְכִין דִּלְתַתָּא, וְאִלֵּין שִׁית הֲווֹ עֲתִידִין לְמֶהֱוִי תְלַת בְּשֵׁת וּתְלַת בְּהֶבֶל, אֶלָּא דְפָרַח י' מִשֵּׁת דְּאִיהִי נְקֻדָּה כו'. (ע"כ מס"א). 

וְעוֹד וַתּוֹסֶף לָלֶדֶת אֶת אָחִיו אֶת הָבֶל, רַבִּי יוֹסֵי וְרַבִּי אֶלְעָאי הֲווֹ אָזְלֵי בְּאָרְחָא, אִזְדַּמַּן רַבִּי אֶלְעָזָר עִמְּהוֹן, אָמְרוּ וַדַּאי עֲלָךְ אִתְּמַר (בראשית כח יא) וַיִּפְגַּע בַּמָּקוֹם דְּאַעִִרַעִִנָא בִשְׁכִינְתָּא, אָמַר לוֹן עֲלַיְיכוּ אִתְּמַר (שם לב ב) וַיִּפְגְּעוּ בוֹ מַלְאֲכֵי אלהי"ם, מַאי מַלְאֲכֵי אלהי"ם, אִלֵּין דְּאִתְּמַר בְּהוֹן (תהלים קד ד) עוֹשֶׂה מַלְאָכָיו רוּחוֹת, דְּרוּחִין דִּילְכוֹן מֵרוּחָא דְקוּדְשָׁא בְּרִיךְ הוּא, (נ"א דקודשא) חָדוּ כֻּלְּהוּ בְאָרְחָא. אָמַר רַבִּי יוֹסֵי לְרַבִּי אֶלְעָזָר מַאי וַתּוֹסֶף לָלֶדֶת אֶת אָחִיו אֶת הָבֶל, וְעוֹד מַאי אָתָא לְרַבּוֹת וַתּוֹסֶף, וּתְרֵין אֶתִין אֶת אָחִיו אֶת הָבֶל. 

אָמַר לֵיהּ וַדַּאי וַתּוֹסֶף דָּא תוֹסֶפֶת רוּחָא דְקוּדְשָׁא דְאִיהוּ עַמּוּדָא דְאֶמְצָעִיתָא, מִתַּמָּן אִתּוֹסַף לֵיהּ רוּחָא דְקוּדְשָׁא, תְּרֵין אֶתִין לְרַבּוֹת בֵּיהּ נִשְׁמָתָא וְנַפְשָׁא מִשְּׁכִינְתָּא עִלָּאָה וְתַתָּאָה, וּמַאי הֲוָה תוֹסֶפֶת עַל רוּחָא דָא חָכְמָה מֵאָדָם עִלָּאָה. 

אָמַר רַבִּי יוֹסֵי שְׁמַעִִנָא דִתְלַת רִבּוּיִין אִלֵּין, אִינוּן תְּלַת טִפִּין דְּאִזְדְּרִיקוּ מִמּוֹחָא סְתִימָא דְכָל סְתִימִין, וְאִלֵּין אִינוּן תְּלַת גִּלְגּוּלִין, וְאִלֵּין תְּלַת טִפִּין, שְׁמַעִִנָא דְאִינוּן לָקֳבֵל תְּלַת נָשִׁים, דְּאִתְּמַר בְּהוֹן (משלי יד א) חַכְמוֹת נָשִׁים בָּנְתָה בֵיתָהּ, דְּחַד אוֹפָה וְחַד עוֹרֶכֶת וְחַד מְקַטֶּפֶת, לְהַהִיא דְאִתְּמַר בָּהּ (במדבר טו כ) רֵאשִׁית עֲרִיסֹתֵיכֶם חַלָּה, וְדָא חַלָּה דְפֶסַח דְּאִיהִי סֶגוֹלְתָּ"א, אִיהִי טִפָּה קַדְמָאָה וּמִינָהּ אִזְדְּרִיקוּ תְּלַת טִפִּין, וְאִינוּן תְּלַת יוּדִין י' י' י' דְּאִינוּן סֶגוֹלְתָּ"א וַדַּאי, וְאִינוּן י' יְבָרֶכְךָ י' יָאֵר י' יִשָּׂא, וּבְאָן אֲתַר אִזְדְּרִיקוּ בִּתְלַת אֲבָהָן, דְּתַמָּן נָחִית אָדָם בִּתְלַת גִּלְגּוּלִין, וּמֵאָן אֲתַר אִזְדְּרִיקוּ מֵהַהוּא דְנָחִית בְּהוֹן (דא יה"ו) מִסִּטְרָא דְחָכְמָה עִלָּאָה. 

וְלָקֳבֵל תְּלַת טִפִּין אִלֵּין תַּקִּינוּ תְּלַת מַצּוֹת בַּפֶּסַח, חַד  


Daf 110a

 מַצָּה דִלְעִילָא לְבָרְכָא בָהּ הַמּוֹצִיא, תִּנְיָינָא לֶחֶם מִשְׁנֶה, תְּלִיתָאָה לֶחֶם עוֹנִי בְּלָא מִלְחָא, דְּהָא אִתְּמַר (ויקרא ב יג) עַל כָּל קָרְבָּנְךָ תַּקְרִיב מֶלַח, בְּגִין דְּאִיהִי מַצָּה פְּרוּסָה, כְּגַוְונָא (דניאל ה כח) דִפְרֵיס פְּרִיסַת מַלְכוּתָךְ, עַד דִּתְהֵא שְׁלֵימָה לָא צָרִיךְ לְקָרְבָא עֲלָהּ מֶלַח, דְּאִיהוּ חֹלֵ"ם, וּמַאי נִיהוּ חֹלֵם אֶמְצָעִי (דכלהו תלת), תְּלַת טִפִּין עִלָּאִין אִינוּן סֶגוֹלְתָּ"א, דְתַלְיָין מִמּוֹחָא סְתִימָא עַתִּיקָא דְעַתִּיקִין. 

תְּלַת טִפִּין אִזְדְּרִיקוּ בְּגוּלְגַּלְתָּא מִמּוֹחָא תִּנְיָינָא וְאִינוּן סֶגוֹ"ל, בְּאָן אִזְדְּרִיקוּ, בִּתְרֵי סַמְכֵי קְשׁוֹט וּבְרִית, דְּאִינוּן לְקִבְלַיְיהוּ נֹחַ שֵׁם וָיֶפֶת, נֹחַ אִזְדַּרִיק בַּצַּדִּיק, הֲדָא הוּא דִכְתִיב (בראשית ו ט) נֹחַ אִישׁ צַדִּיק, שֵׁם וָיֶפֶת בִּתְרֵי סַמְכֵי קְשׁוֹט, וַעֲלַיְיהוּ אִתְּמַר בָּרָא שִׁית, תְּלַת טִפִּין עִלָּאִין דְּאִינוּן סֶגוֹלְתָּ"א, דְאִזְדְּרִיקוּ מִמּוֹחָא סְתִימָא, אִינוּן קוֹצָא דְאָת י' לְעִילָא וְקוֹצָא דִילָהּ לְתַתָּא, וְגַו בְּאֶמְצָעִיתָא דִילָהּ, מוֹחָא דְאִזְדְּרִיקוּ תְּלַת טִיפִּין אִלֵּין מִינָהּ, אִיהִי י', וְדָא י' דְּאִיהִי לְעִילָא מֵאָת א, י' לְתַתָּא מִן א מוֹחָא תִנְיָינָא, וּתְלַת טִיפִּין דְּאִזְדְּרִיקוּ מִינָהּ אִינוּן סֶגוֹ"ל, תְּלַת טִפִּין דְּאָדָם קַדְמָאָה דְאִינוּן תְּלַת גִּלְגּוּלִים, וּתְלַת דְּאָדָם תִּנְיָינָא תְּלַת גִּלְגּוּלִין. 

מָאן אָדָם עִלָּאָה וְאָדָם תִּנְיָינָא, אֶלָּא (משלי ל ד) מַה שְּׁמוֹ וּמַה שֶּׁם בְּנוֹ, מַה שְּׁמוֹ אָדָם עִלָּאָה, מַה שֶּׁם בְּנוֹ אָדָם תַּתָּאָה, וְתַרְוַיְיהוּ אִתְרְמִיזוּ בְהַהוּא קְרָא דְאָמַר מֹשֶׁה, (שמות ג יג) וְאָמְרוּ לִי מַה שְּׁמוֹ מָה אֹמַר, תְּלַת טִפִּין חַד אוֹפָה בְּמוֹחָא דְּאִיהוּ לָקֳבֵל יְמִינָא, דְאִיהוּ אוֹפֶה דְאִיהוּ שַׂר הָאוֹפִים, וְחַד עוֹרֶכֶת דָּא מוֹחָא דְאִיהוּ מִסִּטְרָא דִשְׂמָאלָא, דְאִתְּמַר בָּהּ (משלי ט ב) אַף עָרְכָה שֻׁלְחָנָהּ, וְהָא אוּקְמוּהוּ שֻׁלְחָן בַּצָּפוֹן לָקֳבֵל לִבָּא, וְחַד מְקַטֶּפֶת לָקֳבֵל מוֹחָא דְאִיהוּ לַאֲחוֹרָא כְּלַפֵּי כָּתֵף, וְלָקֳבֵל אִילֵּין תְּלַת טִפִּין אִינוּן תְּלַת יוּדִין דְּאִינוּן בְּיו"ד ה"י ואו ה"י, דִמְעִידִין עַל עִלַּת כָּל הָעִלּוֹת, דַּעֲלֵיהּ אִתְּמַר (ישעיה מד ו) אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אלהי"ם, דְּאִיהוּ רִאשׁוֹן וְאַחֲרוֹן וּמִבַּלְעָדָיו אֵין אלהי"ם. 

וּמִשִּׁית תִּקּוּנִין אִלֵּין בָּעָא קוּדְשָׁא בְּרִיךְ הוּא לְמִבְרֵי לְשֵׁת, לְמֶהֱוֵי שְׁמֵיהּ שִׁית, לְמֶהֱוִי בֵּיהּ תְּלַת גִּלְגּוּלִין דְּאָדָם וּתְלַת דְּהֶבֶל, אֶלָּא דְפָרַח י' מִשֵּׁת דְּאִיהִי נְקוּדָה אֶבֶן שְׁתִיָּה דְמִתַּמָּן הוּשְׁתַּת עָלְמָא. 

וּבְהַאי י' חָב יוֹסֵף, הֲדָא הוּא דִכְתִיב (בראשית מט כד) וַתֵּשֶׁב בְּאֵיתָן קַשְׁתּוֹ וַיָּפֹזּוּ זְרוֹעִי יָדָיו, מַאי וַיָּפֹזּוּ, דְאִזְדְּרִיקַת טִיפָּה דְאִיהִי י' בֵּין עִִשֶׂר אֶצְבְּעָאן, וְאִתְפְּלִיגַת לְעִִשֶׂר נִיצוֹצִין דְּאִזְדְּרִיקוּ מִקֶּשֶׁת דְּאִיהוּ בְּרִית, וּבְאָן אֲתַר אִזְדְּרִיקוּ בַּעֲשָׂרָה הֲרוּגֵי מַלְכוּת, אָמַר לֵיהּ, וְהָא שְׁמַעִִנָא דַעֲשָׂרָה הֲרוּגֵי מַלְכוּת בְּנֵי יַעֲקֹב הֲווֹ, אָמַר לֵיהּ חַס וְשָׁלוֹם, אֶלָּא בְדִיּוֹקְנַיְיהוּ הֲווֹ. 

אָמַר לֵיהּ וּמָאן גָּרִים דְּאִזְדְּרִיקוּ תַּמָּן, אָמַר לֵיהּ דִּיּוֹקְנָא דַאֲבוּהָ דְאִזְדַּמַּן לְגַבֵּיהּ, דַּהֲוָה דִיּוֹקְנָא דְאָדָם קַדְמָאָה, דָּא גָרִים דְּאִזְדְּרִיקוּ לוֹן, וְנָעַץ צִפָּרְנָיו בְּקַרְקַע וּבָרַח גַּרְמֵיהּ, וְלָא אִזְדְּרִיקוּ (בההיא זונה, דאי לאו דאתחזיאת ליה דיוקנא דאבוה לא הוו אזדריקו הכי, ודיוקנא דאבוה גרם דההיא טפה וינס ויצא החוצה, ולאו בעבירה, ובשכר וינס), (נ"א בהאי זונה, דאי הוה זריק לון בהאי זונה, הוו ישראל טבעין בימא, ולאו למגנא אוקמוה קדמאין, בשכר וינוס).  


Daf 110b

 הַיָּם רָאָה וַיָּנֹס (תהלים קיד ג), וְאִי לָא, לָא הֲווֹ נָפְקִין יִשְׂרָאֵל מִן יַמָּא, וְאִיהוּ קַבִּיל עוֹנְשֵׁיהּ בְּאִלֵּין עֲשָׂרָה הֲרוּגֵי מַלְכוּת, דַּהֲווֹ עֲתִידִין לְמֵיפַק מִינֵיהּ עֲשָׂרָה שִׁבְטִין, וּבְגִין דָּא הֲווֹ עֲשָׂרָה הֲרוּגֵי מַלְכוּת כְּגַוְונָא דַעֲשָׂרָה שִׁבְטִין דַּהֲווֹ עֲתִידִין לְמֵיפַק מִנֵּיהּ, וַהֲווֹ חָשְׁבִין חַבְרַיָּא דַעֲשָׂרָה בְּנֵי יַעֲקֹב הֲווֹ. 

אָמַר לֵיהּ אִם כֵּן מָאן יְהִיב רָזָא דָא בְשֵׁת, (אמר ליה נשמתהון דצדיקיא אתבריאו קדם דאתברי עלמא כמה דאוקמוה קדמאין), (נ"א כמ"ש בראשית, אין ראשית אלא נשמה, וכו' עי' לקמן קיב ע"א), אָמַר לֵיהּ בְּגִין דָּא אָמַר קְרָא (ישעיה מו י) מַגִּיד מֵרֵאשִׁית אַחֲרִית, וּבְגִין דָּא שֵׁת אִיהוּ סִיּוּמָא דְאַתְוָון, וּמִינַיְיהוּ אִשְׁתְּמוֹדְעָאן רֵישָׁא דְאַתְוָון דְּאִיהוּ א"ב בְּאַ"תְּ בַּ"שׁ, וְעוֹד שֵׁת, ש' דִּילֵיהּ אִינוּן תְּלַת עַנְפֵי אִילָנָא לְעִילָא, וְאִיהִי שֹׁרֶשׁ לְתַתָּא, וְאַחֲזֵי בְּהוֹן תְּלַת גִּלְגּוּלִין לְעִילָא, וּתְלַת לְתַתָּא. 

ת' תִּפְאֶרֶת גש'] שָׁלוֹם, כְּלִיל שִׁית סִטְרִין, וְדָא דַרְגָּא דְמֹשֶׁה, כְּלִיל תְּלַת אֲבָהָן וּתְלַת דַּרְגִּין תְּחוֹתַיְיהוּ, וְאִינוּן גִּלְגּוּלָא דְאָדָם, שֵׁת אֱנוֹשׁ הֶבֶל, נֹחַ שֵׁם יָפֶת, וּמִשֵּׁת וְאֱנוֹשׁ אִתְיַחֲסוּ כָּל דָּרִין, הֲדָא הוּא דִכְתִיב (בראשית ד כו) אָז הוּחַל לִקְרֹא בְּשֵׁם יהו"ה, אָז הַהוּא דְאִתְּמַר בֵּיהּ (שמות ב י) (כי מן המים משיתהו), אָז הוּחַל לְמֵיתֵי בְּגִלְגּוּלָא, הַהוּא דְאִתְּמַר בֵּיהּ (שם טו א) אָז יָשִׁיר מֹשֶׁה. 

וּבְגִין דָּא שֵׁת מִתַּמָּן הוּשְׁתַּת עָלְמָא, וּבְגִין דָּא כִּי שָׁת לִי אלהי"ם זֶרַע אַחֵר תַּחַת הֶבֶל, (בראשית ד כה) דְּאִתְּמַר בֵּיהּ בְּשַׁגַּם זֶה הֶבֶל, וְאִיּוֹב עֲלֵיהּ אָמַר (איוב לח לו) מִי שָׁת בַּטּוּחוֹת חָכְמָה, חָכְמָה מַיִ"ם עִִלְיוֹנִים, מִתַּמָּן אִתְמַשַּׁךְ, וּבְגִין דָּא כִּי מִן הַמַּיִם מְשִׁיתִיהוּ, ש תְּלַת אֲבָהָן, וְדָא מ"ש מִן מֹשֶׁה, ה' שְׁכִינְתָּא תַּתָּאָה, הֶבֶל ה' ל"ב. 

וְכָפַל שְׁמֵיהּ תְּרֵין זִמְנִין מֹשֶׁה מֹשֶׁה (שמות ג ד), לְאַחֲדָא בִּתְרֵין הֵהִי"ן ה' עִלָּאָה ה' תַּתָּאָה, וּלְאַחֲדָא בִּתְלַת עַנְפִין וּבִתְלַת שָׁרָשִׁין דְּאִינוּן שִׁית, תְּרֵי זִמְנִין מ"ה מִמֹּשֶׁה אִיהוּ אַחֲזֵי רָזָא (משלי ל ד) מַה שְּׁמוֹ וּמַה שֶּׁם בְּנוֹ, דְּבִתְלַת אֲבָהָן אִתְלַבַּשׁ מ"ה דִלְעִילָא, וּבִתְלַת דַּרְגִּין דִּלְתַתָּא מ"ה דִּלְתַתָּא, וּמֹשֶׁה כְּלִיל תַּרְוַיְיהוּ, אִיהוּ מֶרְכַּבְתָּא שְׁלֵימָתָא עִלָּאָה וְתַתָּאָה, כְּגַוְונָא דָא ש מִן מֹשֶׁה תְּלַת אֲבָהָן, דְּאִתְּמַר בָּהּ (יחזקאל א י) וּפְנֵי אַרְיֵה אֶל הַיָּמִין וּפְנֵי שׁוֹר וּפְנֵי נֶשֶׁר כו', מ"ה דְּמֹשֶׁה וּדְמוּת פְּנֵיהֶם פְּנֵי אָדָ"ם, וּבְגִין דְּאִיהוּ מֶרְכָּבָה לְעִילָא וְתַתָּא, אָמַר (שמות ג יג) וְאָמְרוּ לִי מַה שְּׁמוֹ מָה אֹמַר אֲלֵיהֶם, אַדְהָכִי הָא רַבִּי יִצְחָק וְרַבִּי יוּדָאִי וְרַבִּי יְהוּדָה וּשְׁאָר חַבְרַיָּיא קָאָתוּ, אָמַר לְהוּ רַבִּי שִׁמְעוֹן בְּמַאי עַסְקִיתּוּ, אָמְרוּ לֵיהּ שְׁמַעִִנָא בָּךְ וְאָתֵינָא לְגַבָּךְ, דִּשְׁאִילְנָא עֲלָךְ לְכָל חַבְרַיָּיא וְלָא אַשְׁכַּחְנָא מָאן דְּאוֹדַע לָן מִינָךְ, עַד דְּאַעִִרַעִִנָא בְּרַבִּי יוֹסֵי וְרַבִּי אֶלְעָאי וְרַבִּי אֶלְעָזָר דַּהֲווֹ מִתְעַסְּקִין בְּרָזָא דְהֶבֶל בְּכָל גִּלְגּוּלִין דִּילֵיהּ. 

אָמַר רַבִּי שִׁמְעוֹן וַדַּאי עוֹבָדָא דְצַדִּיקַיָּא לְעִילָא תַלְיָא, וְתַמָּן אִשְׁתְּמוֹדָע כֹּלָּא, וְאִתְעָרוּתָא דִלְתַתָּא גְרִים אִתְעָרוּתָא דִלְעִילָא, בְּוַדַּאי רָזָא דְגִלְגּוּלָא בַאֲתַר חַד אִיהוּ, וְכָל גִּלְגּוּלִים אִינוּן כְּגַוְונָא דְגַלְגַּלִּים דְּסָלְקִין וְנָחֲתִין, וְגַלְגַּל חַד אִיהוּ קָבוּעַ בְּאֶמְצָעִיתָא בֵינַיְיהוּ, וְאִיהוּ לָא מִתְנַעִִנְעָא הָכָא וְהָכָא. 

וְרָזָא דְמִלָּה הָא אוּקְמוּהָ, (קהלת א ד) דּוֹר הֹלֵךְ וְדוֹר בָּא וְהָאָרֶץ לְעוֹלָם עֹמָדֶת, דְּאִיהִי קְבִיעָא בֵינַיְיהוּ (כגוונא דא, נפש איהו בקביעו דגופא, ורוחא סלקא ונחתא בגופא ומתפשטא בכל ורידי דלבא, כבר אמרנא דגלגולים אינון כגוונא דגלגלים דסלקין ונחתין בגלגול חד), כְּגַוְונָא דָא נֶפֶשׁ אִיהִי בִקְבִיעוּ דְגוּפָא, וְרוּחָא נָחְתָא וְסָלְקָא בְגוּפָא, וּמִתְפַּשְׁטָא בְכָל וָרִידֵי דְלִבָּא דְמִתְנַעִִנְעִין, הֲדָא הוּא דִכְתִיב (יחזקאל א כ) אֶל אֲשֶׁר יִהְיֶה שָּׁמָּה הָרוּחַ לָלֶכֶת יֵלֵכוּ, אֲבָל נַפְשָׁא קְבִיעָא בְלִבָּא, כְּאִתְּתָא דְאִיהִי קְבִיעָא בְּבֵיתָא, הֲדָא הוּא דִכְתִיב (תהלים קיג ט) מוֹשִׁיבִי עֲקֶרֶת הַבַּיִת, וּבַעִִלָהּ (בראשית ח ז) וַיֵּצֵא יָצוֹא וָשׁוֹב, הָכִי דּוֹר הוֹלֵךְ וְדוֹר בָּא, דָּא עַמּוּדָא דְאֶמְצָעִיתָא, אִיהוּ אָזִיל וְאָתֵי בְגִלְגּוּלָא, אֲבָל שְׁכִינְתָּא לְעוֹלָם עוֹמָדֶת, אִיהִי לָא אָזְלָא בְגִלְגּוּלָא, וְלָא אִתְרְכִיבַת בַּאֲתַר אָחֳרָא, וּבְגִין 


Daf 111a

 דָּא אִתְּמַר בָּהּ, (תהלים קכח ג) אֶשְׁתְּךָ כְּגֶפֶן פֹּרִיָּה, מַה גֶּפֶן לָא קַבִּילַת הַרְכָּבָה מִמִּין אָחֳרָא מִכָּל אִילָנָא דְעָלְמָא, הָכִי שְׁכִינְתָּא לָא קַבִּילַת עֲלֵיהּ הַרְכָּבָה אָחֳרָא בְעָלְמָא אֶלָּא מִבַּעִִלָהּ 

קָמוּ כֻּלְּהוּ חַבְרַיָּא וְאִשְׁתַּטְחוּ קַמֵּיהּ, וְאָמְרוּ אִלּוּ לָא אֲתֵינָא לְעָלְמָא אֶלָּא לְמִשְׁמַע דָּא דַי, פָּתַח וְאָמַר וְזָרַח הַשֶּׁמֶשׁ וּבָא הַשָּׁמֶשׁ (קהלת א ה), וְזָרַח הַשֶּׁמֶשׁ דָּא עַמּוּדָא דְאֶמְצָעִיתָא, דְאִיהוּ מֹשֶׁה בְּדִיּוֹקְנֵיהּ, וְזָרַח הֲדָא הוּא דִכְתִיב (דברים לג ב) יהו"ה מִסִּינַי בָּא וְזָרַח מִשֵּׂעִיר לָמוֹ, וּבָא הַשָּׁמֶשׁ כַּד אִתְכַּנִּישׁ מֹשֶׁה, וְעִם כָּל דָּא דְאִתְכַּנִּישׁ אֶל מְקוֹמוֹ שׁוֹאֵף זוֹרֵחַ הוּא שָׁם, וְדָא יְהוֹשֻׁעַ דַּהֲוָה כְּגַוְונָא דְסִיהֲרָא דְאִיהִי שְׁכִינְתָּא. 

וְעוֹד וְזָרַח הַשֶּׁמֶשׁ דָּא מֹשֶׁה, כַּד יֵיתֵי בְּגִלְגּוּלָא בְּצַדִּיק גָּמוּר, וְכַד לָא אִיהוּ בְּצַדִּיק גָּמוּר וּבָא הַשָּׁמֶשׁ, אִתְכַּנִּישׁ מִנֵּיהּ, וְאָזַל וְאָתֵי בְּגִלְגּוּלָא עַד דְּאַשְׁכַּח אַתְרֵיהּ, וּבְגִין דָּא אֶל מְקוֹמוֹ שׁוֹאֵף זוֹרֵחַ הוּא שָׁם. 

וְעוֹד וְזָרַח הַשֶּׁמֶשׁ דָּא קוּדְשָׁא בְּרִיךְ הוּא, בְּאָן אֲתַר, בְּבַר נַשׁ דִּשְׁכִינְתָּא עִמֵּיהּ, כְּמָה דְאַתְּ אָמַר (שמות כא) בְּכָל הַמָּקוֹם אֲשֶׁר אַזְכִּיר אֶת שְׁמִי וְגוֹמֵר, וְתִרְגֵּם אֹנְקְלוֹס בַּאֲתַר דְּתִשְׁרֵי שְׁכִינְתֵּיהּ תַּמָּן, וְאִי לֵית שְׁכִינְתָּא תַמָּן וּבָא הַשָּׁמֶשׁ, אִתְכַּנַּשׁ מִנֵּיהּ קוּדְשָׁא בְּרִיךְ הוּא, וְאִשְׁתָּאַר בַּחֲשׁוֹכָא וְשָׁלְטִין עֲלֵיהּ כַּמָּה מְחַבְּלִין וְכַמָּה יִסּוּרִין בִּישִׁין, דְּלַאו אִינוּן יִסּוּרִין שֶׁל אַהֲבָה, הֲדָא הוּא דִכְתִיב (דברים לא יז) עַל כִּי אֵין אלֹה"י בְּקִרְבִּי מְצָאוּנִי הָרָעוֹת הָאֵלֶּה, דְּאִלֵּין רָעוֹת מְמַנָּן עַל כָּל עִתִּין וְרִגְעִין, דַּעֲלַיְיהוּ אִתְּמַר (איוב ז יח) וַתִּפְקְדֶנּוּ לִבְקָרִים לִרְגָעִים תִּבְחָנֶנּוּ, וְזֶהוּ שֶׁאָמַר דָּוִד (תהלים לא טז) בְּיָדְךָ עִתּוֹתָי וְגוֹמֵר, וּמָאן גָּרִים דְּלָא שַׁרְיָא שְׁכִינְתָּא עֲלֵיהּ, וְלָא נָהִיר שִׁמְשָׁא עֲלֵיהּ, בְּגִין הֲבַל דְּשִׁקְרָא וּמִלִּין דְּשִׁקְרָא דְנָפְקִין מִפּוּמוֹי, וּבְגִין דָּא (קהלת ח יד) יֶשׁ הֶבֶל אֲשֶׁר נַעֲשָׂה עַל הָאָרֶץ, אִית הֶבֶל וְאִית הֶבֶל, אִית הֶבֶל מִמָּארֵי דְשִׁקְרָא דְאִתְּמַר בְּהוֹן (ירמיה י טו) הֶבֶל הֵמָּה מַעֲשֵׂה תַּעִִתּוּעִים, דְּאִינוּן תּוֹעִים בְּעוֹבָדָא דְשִׁקְרָא. 

וְיֵשׁ הֶבֶל דְּאִתְּמַר בֵּיהּ, (דברים ח ג) כִּי עַל כָּל מוֹצָא פִי יהו"ה יִחְיֶה הָאָדָם, וְדָא הֲבַל דְּאוֹרַיְיתָא, דְאִיהוּ חֲמִשָּׁה חוּמְשֵׁי תוֹרָה, מִן ב' דִּבְּרֵאשִׁית עַד ל' לְעִינֵי כָּל יִשְׂרָאֵל, וְדָא הוּא הֶבֶ"ל, וְהָא שִׁית אִינוּן עִם זֶה סֵפֶר, אֶלָּא דָא ו' דְּאִיהוּ קוֹל דְּסָלִיק בְּהֶבֶל דְּאִיהוּ ה', זַכָּאָה אִיהוּ מָאן דִּמְחַבֵּר לוֹן כַּחֲדָא, וְאַפִּיק לוֹן מִפּוּמוֹי בִּרְחִימוּ וּדְחִילוּ דְי"ה, וּבְגִין דָּא (קהלת ח יד) יֶשׁ הֶבֶל וכו', אֲשֶׁר יֵשׁ צַדִּיקִים שֶׁמַּגִּיעַ אֲלֵיהֶם כְּמַעֲשֵׂה הָרְשָׁעִים. 

אָמְרוּ לֵיהּ חַבְרַיָּא רַבִּי רַבִּי אִי הָכִי דְאִינוּן צַדִּיקַיָּיא אַמַּאי מַגִּיעַ אֲלֵיהֶם כְּמַעֲשֵׂה הָרְשָׁעִים, אָמַר לוֹן גִּלְגּוּלָא גָרִים לוֹן דְּיֵיתֵי לוֹן כְּעוֹבָדָא דְרַשִּׁיעַיָּא, כְּאִלּוּ הֲווֹ רַשִּׁיעַיָּא הָכִי יֵיתֵי לוֹן יִסּוּרִין וְדָחֲקִין, וְהַאי אִינוּן דְּנִשְׁמָתִין דִּלְהוֹן מִסִּטְרָא דְאָדָם וְהֶבֶל, דְּדָא חָאב בְּמַחֲשָׁבָה וְעוֹבָדָא, וּבְגִין דָּא אָמַר עֲלַיְיהוּ קְרָא (קהלת א טו) בְּשַׁגַּם זֶה הֶבֶל, גַּם לְרַבּוֹת אָדָם. 

אָמְרוּ לֵיהּ יְדַעִִנָא דְמַחֲשָׁבָה אִיהִי אָדָם קַדְמָאָה, מ"ה דִלְעִילָא, מַ"ה שְּׁמוֹ, עוֹבָדָא כ"ח דִּילֵיהּ, כ"ח אַתְוָון דְּעוֹבָדָא דִבְּרֵאשִׁית בָּרָא וכו', וְכֹלָּא חָכְמָה כֹּחַ מָה, אִם כֵּן בְּמַאי הֲווֹ יָכְלֵי לְמֶחטֵי הָכָא, אָמַר לוֹן בְּוַדַּאי כָּל מָאן דְּחָב בְּגוּפֵיהּ דְּתַמָּן עוֹבָדָא, וּבְנִשְׁמָתֵיהּ דְּתַמָּן מַחֲשָׁבָה, כְּאִלּוּ חָאב בְּהַהוּא דְאִתְבְּרֵי אִיהוּ בְּדִיּוֹקְנֵיהּ, הֲדָא הוּא דִכְתִיב (בראשית א כז) וַיִּבְרָא אלהי"ם אֶת הָאָדָם בְּצַלְמוֹ כו'. 

וְיֵשׁ רְשָׁעִים שֶׁמַּגִּיעַ אֲלֵיהֶם כְּמַעֲשֵׂה הַצַּדִּיקִים, דְּאִית לוֹן עוּתְרָא וּשְׁלָם וַאֲרִיכוּ דְיוֹמִין בְּהַאי עָלְמָא, אָמְרוּ לֵיהּ בָּתַר דְּאִינוּן רְשָׁעִים אַמַּאי אִית לוֹן כָּל הַאי יְקָר, אָמַר לוֹן הַאי טוֹבָה דִלְהוֹן אִיהוּ הֶבֶל וּרְעוּת רוּחַ, דְּגִלְגּוּלָא דִלְהוֹן גָּרִים לוֹן דַּהֲווֹ רְשָׁעִים גְּמוּרִים, וְעָבְדוּ (זכוון כמה מנייהו, ואתקצרו בקצרות שנין ולא אשתלים לון), כַּמָּה מִינֵי טָבִין, אַיְיתִי לְהוֹן קוּדְשָׁא בְּרִיךְ הוּא בְגִלְגּוּלָא לְאַשְׁלָמָא לוֹן אַגְרַיְיהוּ בְּהַאי עָלְמָא, הֲדָא הוּא דִכְתִיב (דברים ז י) וּמְשַׁלֵּם לְשֹׂנְאָיו אֶל פָּנָיו כו', וַעֲלַיְיהוּ אִתְּמַר (קהלת ח י) וּבְכֵן רָאִיתִי רְשָׁעִים קְבוּרִים וָבָאוּ כו'.  


Daf 111b

 אַדְהָכִי הָא רַבִּי פִּנְחָס קָא נָחִית מִמְּתִיבְתָּא עִלָּאָה, וְאִתְחַזֵּי תְּחוֹת טוּלָא דְרַבִּי שִׁמְעוֹן, וְאָמַר לֵיהּ מַאי הֶבֶל אֲשֶׁר נַעֲשָׂה עַל הָאָרֶץ, וְכִי עַל הָאָרֶץ אִתְעֲבִיד הֶבֶל, אֶלָּא כְּמָה דְאַתְּ אָמַר (בראשית ב ו) וְאֵד יַעֲלֶה מִן הָאָרֶץ, דְּאִית הֶבֶל אֲשֶׁר נַעֲשָׂה עַל הָאָרֶץ, הֲבַל דִּצְלוֹתִין וַהֲבַל דְּאוֹרַיְיתָא אִתְעֲבִיד עַל אַרְעָא דְקוּדְשָׁא בְּרִיךְ הוּא דְאִיהִי שְׁכִינְתֵּיהּ, דְּאִתְּמַר בָּהּ (ישעיה סו א) וְהָאָרֶץ הֲדֹם רַגְלָי, וּמַאי נִיהוּ הֶבֶל דְּאִתְעֲבִיד עֲלֵיהּ, אֶלָּא הֲפוֹךְ הֶבֶל וְתִשְׁכְּחֵיהּ הַלֵּב, וּמִנֵּיהּ נָפִיק הֲבַל וְדָא נֶפֶשׁ וּבֵיהּ סָלִיק דִּבּוּר, רוּחָא נָפִיק מֵאוּדְנָא שְׂמָאלָא דְלִבָּא, וּמִנֵּיהּ נָפִיק קָלָא, וְקָלָא אִיהוּ אִילָנָא, דְאִתְפַּלַּג לְכַמָּה קָלִין דְּאִינוּן עַנְפִין דְּאִילָנָא, וְאִיבָּא דִילֵיהּ דִּבּוּר, וְתַרְוַיְיהוּ עִץ פְּרִי, וְאִינוּן גּוּף וּבְרִית, דָּא עִץ ו', וְדָא פְּרִי י' אוֹת הַבְּרִית.  
ה' תַּתָּאָה שָׁרְשָׁא דְאִילָנָא, דְאִית בֵּיהּ תְּלַת וָוִי"ן לָקֳבֵל תְּלַת עַנְפִין דְּש', ה' עִלָּאָה תְּלַת עַנְפִין, וְאִינוּן תְּלַת וָוִי"ן מִן וַיִּסַּע וַיָּבֹא וַיֵּט, הַאי אִיהוּ עִץ הַחַיִּים דְּאַעֲקַר עַנְפּוֹי דְּקִצֵּץ בִּנְטִיעוֹת וְאִסְתַּלַּק אִיבָּא, וְאִתְּמַר בְּאִלָנָא (דניאל ד יא) גֹּדּוּ אִילָנָא וְקַצִּצוּ עַנְפוֹהִי כו', בְּרַם עִקַּר שָׁרְשׁוֹהִי בְּאַרְעָא שְׁבֻקוּ, דְאִיהוּ ה' תַּתָּאָה, אִסְתַּלַּק הו"י וְאִשְׁתָּאַר ה', וּבְגִין דָּא שָׁלֹשׁ מִשְׁמָרוֹת הֲוִ"י הַלַּיְלָה, וּבְכָל מִשְׁמָר וּמִשְׁמָר יוֹשֵׁב הַקָּדוֹשׁ בָּרוּךְ הוּא וְשׁוֹאֵג כָּאֲרִי כו', ה' דְּהַלַּיְלָה עֲלָהּ קוּדְשָׁא בְּרִיךְ הוּא שׁוֹאֵג בְּשָׁלֹשׁ מִשְׁמָרוֹת דְּתַמָּן הו"י, תַּמָּן הו"י אִיהוּ וַדַּאי.  
וּמְנָא לָן דְּאַעֲקַר אָדָם אִילָנָא וְאִיבָּא וְעַנְפִין דִּילֵיהּ, וְלָא אִשְׁתָּאַר תַּמָּן אֶלָּא שָׁרְשָׁא דְאִיהִי ה' תַּתָּאָה, הֲדָא הוּא דִכְתִיב (בראשית ג ט) וַיֹּאמֶר לוֹ אַיֶּכָּה, כְּגַוְונָא דְאֵיכָה דְאִתְּמַר בֵּיהּ (איכה א א) אֵיכָה יָשְׁבָה בָדָד, אֵיךְ ה' יָשְׁבָה בָדָד, בְּגִין דָּא אִתְגַּלְגַּל אָדָם בִּתְלַת אֲבָהָן, דְּאִינוּן עַנְפִין דְּאִילָנָא וְגוּפָא וְאִיבָּא דְאִילָנָא, וְאִתְתַּקַּן מַה דְּאַעֲקַר, נָחִית בְּאַבְרָם וְנָטַע בֵּיהּ ה' דְּאִיהִי עַנְפִין דְּאִילָנָא, נָחִית בְּיִצְחָק וְעָבִיד אִיבָּא דְאִיהוּ י' מִן יִצְחָק, נָחִית בְּיַעֲקֹב וְנָטַע בֵּיהּ ו' דְּאִיהוּ אִילָנָא, דְאִתְּמַר בֵּיהּ וִאלֹהֵי יַעֲקוֹב.  
לְבָתַר אָתָא מֹשֶׁה דְאִתְּמַר בֵּיהּ (בראשית ו ג) בְּשַׁגַּם הוּא בָשָׂר, שַׁגַּם זֶה הֶבֶל, וְנָחִית חֲמִשָּׁה חוּמְשֵׁי תוֹרָה, דְאִיהִי שָׁרְשָׁא דְאִלָנָא, וְאַשְׁלִים אִילָנָא בִשְׁמָא דְיהוָֹ"ה, וּבְגִין דָּא אִשְׁתַּלִּים בֵּיהּ שֵׁם יהו"ה, כְּמָה דְאַתְּ אָמַר (שמות ג יג) וְאָמְרוּ לִי מַה שְּׁמוֹ מָה אֹמַר אֲלֵיהֶם, (שם ד א) כִּי יֹאמְרוּ לֹא נִרְאָה אֵלֶיךָ יהו"ה, דְּלַאֲבָהָן לָא אִתְגְּלִי לוֹן, בְּגִין דְּלָא הֲוָה שְׁלִים שְׁמָא בַּאֲבָהָן, לָא אִתְגַּלְיָא לוֹן, הֲדָא הוּא דִכְתִיב (שם ו ג) וּשְׁמִי יהו"ה לֹא נוֹדַעִִתִּי לָהֶם, בַּמֶּה דְחָב אָדָם אִתְתַּקַּן, וּבַמֶּה דְחָב הֶבֶל אִתְתַּקַּן, וְאִתְחַזַּר כֹּלָּא בְתִקּוּנֵיהּ בְּעַנְפּוֹי בְּשָׁרְשׁוֹי בְּגוּפֵיהּ בְּאִיבֵּיהּ, וְכֹלָּא אִשְׁתַּלִּים בְּבַ"ר דְּאִיהוּ מֹשֶׁה, ב"ר מִן בְּרֵאשִׁית, מַה דַּהֲוָה שֵׁת נָחִית תַּמָּן י' וְאִתְעֲבִיד שִׁי"ת, וּמַתְחִיל בְּב' דְּאִיהִי בְרָכָה לְאַפָּקָא אַרְעָא מִלְּוָוטַיָּא, דְאִתְּמַר בָּהּ (בראשית ג יז) אֲרוּרָה הָאֲדָמָה בַּעֲבוּרֶךָ, וּלְבָתַר נָחִית ר' עֲלָהּ דְאִיהִי רֵאשִׁית חָכְמָה, וְכַד קָרִיב לְטוּרָא דְסִינַי נָחִית א' מִן בְּרֵאשִׁית דְּאִיהִי אָנֹכִי, וְנָחִית עֲלָהּ כֶּתֶר, דְּאִינוּן אַתְוָון דְּעִִשֶׂר אֲמִירָן, וְאִשְׁתַּלִּים אִילָנָא בְכָל תִּקּוּנִין דִּילֵיהּ.  
אָמְרוּ לֵיהּ רַבִּי רַבִּי, הָא אִילָנָא שְׁלִים בְּיהוָֹ"ה, אַמַּאי נָחִית א' מִן בְּרֵאשִׁית, אֶלָּא בְגִין דְּאִיהוּ נְבִיעוּ לְאַשְׁקָאָה אִילָנָא, דְּמִתַּמָּן אלהי"ם מְלֵיאָ"ה מִכָּל תֵּשַׁע סְפִירָאן, דְּאִינוּן בַּבְּרֵאשִׁית, שִׁית אִינוּן שִׁית סְפִירָאן, בָּרָא תְּלַת סְפִירָאן עִלָּאִין, אלהי"ם אִיהוּ עֲשִׂירָאָה מְלֵיאָה מִכֻּלְּהוּ תֵּשַׁע, שְׁלִימוּ דְכֻלְּהוּ, וּבְגִין דָּא בְּרֵאשִׁית בָּרָא אלהי"ם, בְּרֵאשִׁית בָּרָא עִם אלהי"ם, אֵת הַשָּׁמַיִם וְאֵת הָאָרֶץ, אָתוּ לְנַשְׁקָא לֵיהּ פָּרַח לְעִילָא.  
אָמַר רַבִּי שִׁמְעוֹן חַבְרַיָּא בְּוַדַּאי קוּדְשָׁא בְּרִיךְ הוּא אִסְתַּכַּם עִמָּנָא, עִלָּאִין וְתַתָּאִין לְמֶהֱוִי בְּהַאי חִבּוּרָא, זַכָּאָה דָרָא דְהַאי אִתְגַּלְיָיא בֵיהּ, דְּעָתִיד כּוּלֵי הַאי לְאִתְחַדְּשָׁא עַל יְדָא דְמֹשֶׁה בְּסוֹף יוֹמַיָּא בְדָרָא בַתְרָאָה, לְקַיְימָא קְרָא (קהלת א ט) מַ"ה שֶּׁ"הָיָה ה"וּא שֶׁיִּהְיֶה, וּבֵיהּ   

Daf 112a

 (תהלים לג יד) מִ מֲּכוֹן שִׁ בְתּוֹ הִ שְׁגִּיחַ, (שם קמד טו) אַשְׁרֵי הָעָם שֶׁכָּכָ"ה לּוֹ בְּגִימַטְרִיָּא מֹשֶׁ"ה, אַשְׁרֵי הָעָם שֶׁיהו"ה אלהי"ו, דַּעֲלֵיהּ אִתְּמַר (קהלת א ד) דּוֹר הוֹלֵךְ וְדוֹר בָּא, וְלֵית דּוֹר פָּחוּת מִשִּׁשִּׁים רִבּוֹא, וַעֲלֵיהּ אִתְּמַר (תהלים קה ה) דָּבָר צִוָּה לְאֶלֶף דּוֹר, וְאִתְפַּשְׁטוּתֵיהּ הוּא בְכָל דָּרָא וְדָרָא, בְכָל צַדִּיק וְחָכָם דְּמִתְעַסֵּק בְּאוֹרַיְיתָא, עַד שִׁתִּין רִבּוֹא, לְאַשְׁלָמָא לְכֻלְּהוּ מִפְּגִימוּ דִלְהוֹן, וְרָזָא דְמִלָּה (ישעיה נג ה) וְהוּא מְחוֹלָל מִפְּשָׁעִנוּ, דְאִיהוּ שָׁקִיל לְכֻלְּהוּ, כְּמָה דְאוּקְמוּהָ מָארֵי מַתְנִיתִין אִשָּׁה אַחַת יָלְדָה שִׁשִּׁים רִבּוֹא, וּמַנּוּ מֹשֶׁה דְשָׁקִיל כְּשִׁשִּׁים רִבּוֹא, וּבְגִין דָּא אִתְּמַר עֲלֵיהּ דּוֹר הוֹלֵךְ (ודור בא) לְהַהוּא עָלְמָא, וְדוֹר בָּא אִיהוּ יֵיתֵי כְּמִלְּקַדְמִין. 

וְעוֹד (בראשית ד כה) כִּי שָׁת לִי אלהי"ם זֶרַע אַחֵר, שֵׁת אִתְפַּשְׁטוּתֵיהּ הֲוָה עַד יַעֲקֹב, דְּפָרַח בֵּיהּ י' מִן שִׁית וְאִשְׁתָּאַר שֵׁת, וְאִשְׁתָּאַר יַעֲקֹב עָקֵב, דְּיַעֲקֹב דִּיּוֹקְנֵיהּ דְּאָדָם קַדְמָאָה הֲוָה, כְּמָה דְאוּקְמוּהָ שׁוּפְרֵיהּ דְּיַעֲקֹב כְּעִין שׁוּפְרֵיהּ דְּאָדָם הָרִאשׁוֹן, וּבְגִין הַאי י' אִתְּמַר (תהלים קיח כא) אֶבֶן מָאֲסוּ הַבּוֹנִים, דְּאִינוּן אַבְרָהָם וְיִצְחָק, דְּאִתְּמַר בָּהּ לְגַבֵּי אָדָם (בראשית ג טו) הוּא יְשׁוּפְךָ רֹאשׁ וְאַתָּה תְּשׁוּפֶנּוּ עָקֵב, דַּהֲווֹ יָדְעִין דַּהֲוָה עֲתִידָה לְאַלְקָאָה מֵחִוְיָא, וּבְגִין דָּא אִתְּמַר בָּהּ אֶבֶן מָאֲסוּ הַבּוֹנִים. 

אָמְרוּ לֵיהּ חַבְרַיָּא, וְהָא אָמַר רַבִּי פִּנְחָס דְּאָת י' אִיהִי בְּיִצְחָק, אָמַר וַדַּאי י' עִלָּאָה אִיהִי מִן חָכְמָה, וְהַאי אִיהִי י' זְעִירָא, וּבְגִין דָּא אִתְּמַר בָּהּ עָקֵב, הֲדָא הוּא דִכְתִיב וְאַתָּה תְּשׁוּפֶנּוּ עָקֵב, וְדָא כַּף יֶרֶךְ יַעֲקֹב, דְּאִתְּמַר בָּהּ (בראשית לב כו) וַיִּגַּע בְּכַף יְרֵכוֹ, וְאִתְּמַר בֵּיהּ וְהוּא צֹלֵעַ עַל יְרֵכוֹ, וְדָא י' מִן אדנ"י, וְאִיהוּ י' מִן הוהי, דְּבָהּ (שמות ג ו) וַיַּסְתֵּר מֹשֶׁה פָּנָיו כִּי יָרֵא מֵהַבִּיט לַאֲתַר דְּחָב בִּדְקַדְמֵיתָא, קֳדָם דְּיֵיתֵי בְגִלְגּוּלָא, כֵּיוָן דְּאָתָא יַעֲקֹב תַּמָּן, מִיָּד (בראשית לג יז) וְיַעֲקֹב נָסַע סֻכֹּתָה וַיִּבֶן לוֹ בָּיִת, בַּת י', מִיָּד אִשְׁתַּלִּים י' בְּעָקֵב וְאִתְעֲבִיד יַעֲקֹב, וְדָא אִיהוּ דְאָמַר קְרָא (שם טו) וַיָּבֹא יַעֲקֹב שָׁלֵם, וּלְבָתַר אָתָא מֹשֶׁה וְהָפַךְ הוהי מִדִּינָא לְרַחֲמֵי וְאִתְחַזַּר יהו"ה, וְדָא אִיהוּ רָזָא אֶבֶן מָאֲסוּ הַבּוֹנִים, בְּהַהוּא זִמְנָא אָמְרוּ כֻּלְּהוּ מֵאֵת יהו"ה הָיְתָה זֹּאת כו', 

(אמר המגיה זה הלשון מצאתי בספר אחר) 

בְּרֵאשִׁית לֵית רֵאשִׁית אֶלָּא נְשָׁמָה, אָמַר לֵיהּ מֵהָכָא אִשְׁתְּמוֹדָע דִּבְהַאי אוֹת דִּבְרִית מִילָה חָאב אָדָם וְכָל דָּרִין דְּאָתוּ אַבַּתְרֵיהּ וְדָא אִיהוּ דְאָמַר קְרָא פֹּקֵד עֲוֹן אָבוֹת עַל בָּנִים בְּגִין דְּמַעֲשֵׂה אֲבוֹתֵיהֶם בִּידֵיהֶם, אָמַר לֵיהּ אִשְׁתְּכַח דְּשֵׁת אִיהוּ גִלְגּוּלָא דְאָדָם וְהֶבֶל דְּאִתְּמַר בֵּיהּ בְּשַׁגַּם הוּא בָשָׂר בְּשַׁגַּם זֶה הֶבֶל וְרָזָא דְמִלָּה אָז הוּחַל לִקְרוֹא בְּשֵׁם יהו"ה, וָאֵדָעֲךָ בְּשֵׁם, אָז, הַהוּא דְאִתְּמַר בֵּיהּ אָז יָשִׁיר משֶׁה, בְּשֵׁם יהו"ה וָאֵדָעֲךָ בְּשֵׁם, בִּתְרֵין שְׁמָהָן מַה שְּׁמוֹ וּמַה שֶּׁם בְּנוֹ וְאִתְּמַר בֵּיהּ הוּחַל דְּמִתַּמָּן הוּשְׁתַּת עָלְמָא. 

אַדְהָכִי הָא רַבִּי שִׁמְעוֹן וְרַבִּי יִצְחָק וְרַבִּי יוּדָאִי וְרַבִּי יְהוּדָה וּשְׁאָר חַבְרַיָּא, פָּגְעוּ בְּרַבִּי אֶלְעָזָר וְחַבְרוֹי דַהֲווֹ עִמֵּיהּ, אָמַר לוֹן בְּמַאי עַסְקִיתּוּ אָמְרוּ לֵיהּ בְּרָזָא דְגִלְגּוּלָא דְאָדָם וְהֶבֶל, אָמַר וַדַּאי בְּרָזָא עִלָּאָה דַהֲוִינָא מִשְׁתַּדְּלִין, הֲוִיתוּן אַתּוּן מִשְׁתַּדְּלִין. 

פָּתַח כְּמִלְּקַדְמִין וְאָמַר יֶשׁ הֶבֶל אֲשֶׁר נַעֲשָׂה עַל הָאָרֶץ וכו', דָּא אָדָם וְהֶבֶל, בְּמַחֲשָׁבָה וּבְמַעֲשֶׂה חָאבוּ, כְּמָה דְאוּקִימְנָא לְעֵילָא, וּמַאי נִיהוּ מַחֲשָׁבָה וּמַעֲשֶׂה, אַבָּא וְאִימָא חָכְמָה וּבִינָה עֲלַיְהוּ אִתְּמַר כֻּלָּם בְּחָכְמָה עָשִׂיתָ הֲרֵי עֲשִׂיָּה בְּגִין דְּתַמָּן כֹּחַ מָה, דָּא חָכְמָה דְאִתְפַּלֵּג לִתְרֵין סִטְרִין, מָ"ה אִיהוּ אָדָם מַחֲשָׁבָה חָשַׁב מָ"ה, מָ"ה אָדָם, תִּשְׁכַּח דְּאִיהוּ אָדָם מַחֲשָׁבָה, בִּינָה, תַּמָּן י"ה אַבָּא וְאִמָּא וּבֵן בְּגַוַּיְיהוּ עַמּוּד דְּסָמִיךְ לוֹן, הַהוּא דְאִתְּמַר בֵּיהּ בְּשַׁגַּם הוּא בָשָׂר, בְּשַׁגַּם זֶה הֶבֶל, דְּאִיהוּ משֶׁה, מִתַּמָּן הֲוָה, וְהָכִי אוֹקְמוּהוּ קַדְמָאִין בְּשַׁגַּם זֶה משֶׁה, הֶבֶל אִתְקְרִי עַל שֵׁם ב' מִן בְּרֵאשִׁית, ל' לְעֵינֵי כָּל יִשְׂרָאֵל, ה' חֲמִשָּׁה חוּמְשֵׁי תּוֹרָה דְעָתִיד לְאִתְיַיהֲבָא עַל יְדֵיהּ, וְדָא אִיהוּ הֶבֶ"ל, דְּאִתְּמַר בֵּיהּ כִּי עַל כָּל מוֹצָא פִי יהו"ה יִחְיֶה הָאָדָם. 

וְאִית הֶבֶל דְּסִטְרָא אָחֳרָא דְאִתְּמַר בֵּיהּ הֶבֶל הֵמָּה מַעֲשֵׂה תַּעְתּוּעִים וְדָא הוּא הֶבֶל דְּנַבְלוּת הַפֶּה וּפִתְגָּמִין בְּטֵלִין דְּלֵית בְּהוּ תּוֹעֶלֶת כְּלָל, וּבְגִין דָּא יֶשׁ הֶבֶל כו' שֶׁמַּגִּיעַ אֲלֵיהֶם כְּמַעֲשֵׂה הָרְשָׁעִים וְיֵשׁ הֶבֶל אֲשֶׁר מַגִּיעַ אֲלֵיהֶם כְּמַעֲשֵׂה הַצַּדִּיקִים, מַאי הָרְשָׁעִים דָּא סמא"ל וְנָחָשׁ ש דְּמשֶׁה אִיהִי תְּלַת עַנְפִין דִּשְׁרָשָׁא דְאִילָנָא וְדָא ש מִן שֵׁת, מ"ה מִן משֶׁה דָא אָדָם, דְּאִיהוּ בְּדִיּוֹקְנָא דְאָדָם דִּלְעֵילָא, וְדָא אִיהוּ מַה שְּׁמוֹ וּמַה שֶּׁם בְּנוֹ וְהַאי מ"ה, (ה) תּוֹרַת יהו"ה תְּמִימָה, ה' חֲמִשָּׁה חוּמְשֵׁי תּוֹרָה דְאִתְיְיהִיבוּ לֵיהּ בְּאַרְבְּעִין יוֹמִין וְאַרְבְּעִין לֵילְוָון דְּלֶחֶם לֹא אָכַל וּמַיִם לֹא שָׁתָה. 

וּבְגִין דְּעָקַר ש דְּאִיהִי שְׁרָשָׁא דְאִילָנָא מֵאַתְרָה וְאִתְעֲבִידַת תְּלַת עַנְפִין דְּאִינוּן תְּלַת זַיְינִין כְּגַוְונָא דָא ש, דְּזְרַע דְּאִיהוּ יוֹרֶה כְּחֵץ, אִתְעֲבִיד ז', דִּתְלַת טִפִּין אִתְפַּשְׁטוּ וְאִתְעֲבִידוּ שַׁרְבִיטִין, וּבְגִין דְּאַעֲקַר לוֹן מֵאַתְרַיְיהוּ וּמַה דַּהֲוָה שָׁרְשָׁא חֲדָא עִקְרָא חֲדָא, אִתְפַּלְגוּ לִתְלַת, הָכִי אִיהוּ אִזְדַּרִיק בִּתְלַת גִּלְגּוּלִין, חַד בְּנֹחַ, וּתְרֵין בְּשֵׁם וְיְפֶת, וּבְגִין דְּכַד אָתָא נֹחַ לָא בָעָא רַחֲמֵי עַל אִילֵּין גּוּבְרִין דְּטוֹפָנָא אִתְבַּיַּישׁ לְבָתַר וְאָמַר וְאִם אַיִן מְחֵנִי נָא מִסִּפְרְךָ אֲשֶׁר כָּתָבְתָּ, וְשֵׁם לַאו לְמַגָּנָא הֲוָה קֹבֵעַ מִדְרָשׁוֹת, וְיֶפֶת אִתְּמַר בֵּיהּ יַפְתְּ אלהי"ם לְיְפֶת וְיִשְׁכּוֹן בְּאָהֳלֵי שֵׁם, בְּאִלֵּין תְּלַת הֲוָה בָּעֵי לְאִשְׁתַּרְשָׁא בְּשָׁרְשׁוֹי חָמָא דְלָא אַצְלַח, אַעֲקַר לֵיהּ מִתַּמָּן וְנָטַע לֵיהּ לְבָתַר יְחִידָאָה. 

אֲבָל אָדָם אִתְנַטַע בִּתְלַת אֲבָהָן וְאִצְטַרִיף וְאִתְלַבַּן בְּהוֹן וְאִשְׁתַּרַשׁ בְּשָׁרְשׁוֹי וְאַצְלַח, מִיַּד אָתָא משֶׁה דְאִיהוּ בְּרֵיהּ דְּאָדָם וְיָהֵיב קוּדְשָׁא בְּרִיךְ הוּא אוֹרַיְיתָא עַל יְדוֹי לְאַשְׁקָאָה אִילָנָא לְאִתְגַּדְלָא בְּשָׁרְשׁוֹי וְעַנְפּוֹי בְּהַהוּא זִמְנָא אִתְתַּקַּן אִילָנָא דְעָקַר, חוֹבָא דְחָאב בְּאִילָנָא הָכָא תַּקִּין כֹּלָּא, לְבָתַר דְּאִתְכַּנִּישׁ משֶׁה מֵעָלְמָא אִתְּמַר בֵּיהּ וְזָרַח הַשֶּׁמֶשׁ וּבָא הַשָּׁמֶשׁ וְאִתְּמַר בֵּיהּ הוֹלֵךְ אֶל דָּרוֹם וְסוֹבֵב אֶל צָפוֹן סוֹבֵב סוֹבֵב הוֹלֵךְ הָרוּחַ תְּלַת זִמְנִין סוֹבֵב לָקֳבֵל תְּלַת גִּלְגּוּלִין דְּרוּחֵיהּ אַסְחִיר תַּמָּן, מִיַּד דְּאַשְׁכַּח תַּמָּן לְשַׁרְיָא, מַה כְּתִיב וְעַל סְבִיבוֹתָיו שָׁב הָרוּחַ. 

אָמַר לֵיהּ רַבִּי אֶלְעָזָר אִשְׁתְּמוֹדָע הָכָא רָזָא עִלָּאָה, מֵרוּחָא דְקוּדְשָׁא דִלְעֵילָא דְאִיהוּ בֶּן י"ה, דְּאַסְחַר לִימִינָא וּשְׂמָאלָא וְעַמּוּדָא דְאֶמְצָעִיתָא וּלְבָתַר לִתְלַת תַּתָּאִין דְּאִינוּן צַדִּיק וּתְרֵי סַמְכֵי קְשׁוֹט, וְהָכִי אָדָם עִלָּאָה אוּף הָכִי בְּשִׁית סִטְרִין, וְדָא רָזָא דִבְּרֵאשִׁית, בָּרָא שִׁית לְעֵילָא, בָּרָא שִׁית לְתַתָּא, י' דְּפָרַח. 

מִן שֵׁת אִיהוּ י' דְּיַעֲקֹב, דְּפָרַח י' מִינֵיהּ וְאִשְׁתָּאַר עָקֵב, וְדָא אִיהוּ רָזָא דְהוּא יְשׁוּפְךָ רֹאשׁ וְאַתָּה תְּשׁוּפֶנּוּ עָקֵב, וּבְגִין דָּא כַּד פָּרַח י' מִן שֵׁת מַה כְּתִיב בֵּיהּ כִּי שָׁת לִי אלהי"ם זְרַע אַחֵר, אַחֵר גָּרִים דְּאִתְאֲבַד י' דְּאִיהִי זְרַע מִן שֵׁת, וְרָזָא דְשֵׁת כֹּל שַׁתָּה תַחַת רַגְלָיו, כֹּל וַדַּאי דְאִיהוּ זְרַע אוֹת בְּרִית קֹדֶשׁ, בְּהַהוּא זִמְנָא אָתָא משֶׁה בִּתְרֵין לוּחִין דְּאִינוּן ב' מִן בְּרֵאשִׁית וְכַסִּי עַל שֵׁת וְאִתְעֲבִיד בּשֵׁת, וּבְאָן אֲתַר כַּסִּי ב' עַל שֵׁת בְּזִמְנָא דְאָמַר וַיַּסְתֵּר משֶׁה פָּנָיו וְאָת י' אִיהִי תְמוּנַת יהו"ה, בִּשְׂכַר וַיַּסְתֵּר משֶׁה פָּנָיו כִּי יָרֵא מֵהַבִּיט, וּתְמוּנַת יהו"ה יַבִּיט, וְאִשְׁתַּלִּים שֵׁת. 

וְהַיְינוּ בְּרֵאשִׁית בָּרָא אִשְׁתַּלִּים בְּשִׁית, שֵׁת סִיּוּמָא דְאַלְפָא בֵּיתָא, אַב רֵישָׁא דְאַלְפָא בֵּיתָא, וְדָא הוּא רָזָא דְאַ"תְּ בַּ"שׁ, הָכָא אִתְתַּקַּן אָב עִם בֵּן תַּרְוַיְיהוּ דָא עַל גַּב דָּא, בְּכָל אֲתַר דְּאַזְלוּ לָא אִתְפָּרְשׁוּ דָא מִן דָּא, בְּרֵאשִׁית תַּמָּן אַ"תּ בַּ"שׁ, אַ"ב שֵׁ"ת, אִשְׁתָּאַר ר' י' מִן בְּרֵאשִׁית, עֲלֵיהּ אִתְּמַר וַיַּרְא רֵאשִׁית לוֹ, דְּאִיהוּ רֵאשִׁית חָכְמָה יִרְאַת יהו"ה, כְּגַוְונָא דָא בֵּן בְּגוֹ אַבָּא, וַיַּרְא רֵאשִׁית לוֹ, מִתַּמָּן יָרִית לוֹ נִשְׁמָתָא וְאִתְקְרִי רֵאשִׁית לוֹ כִּשְׁמֵיהּ, וְאִתְקְרִי אָדָם כִּשְׁמֵיהּ בִּתְלַת אֲבָהָן דְּאִינוּן ש, אָתָא אָדָם בְּמשֶׁה, וּבְמשֶׁה כָּלִיל כֹּלָּא, וּבְגִין דָּא ש מִן משֶׁה שָׁקִיל ש' לִתְלַת אֲבָהָן, מ"ה דִילֵיהּ כְּגַוְונָא דְאָדָם קַדְמָאָה, מַרְכְּבָתָא שְׁלֵימָתָא הֲוַת בְּמשֶׁה בִּלְחוּדוֹי, כְּמָה דַהֲוָה בִּתְלַת אֲבָהָן, וְאָדָם עִלָּאָה הֲוָה בְּמשֶׁה, תְּלַת עַנְפִין דְש אַרְיִה שׁוֹר נֶשֶׁר, מַ"ה וּדְמוּת פְּנֵיהֶם פְּנֵי אָדָם, וְאִתְּמַר בֵּיהּ משֶׁה משֶׁה תְּרֵין זִמְנִין לְקַיְימָא בֵּיהּ מַה שֶּׁהָיָה הוּא שֶׁיִּהְיְה וַאֲשֶׁר לִהְיוֹת כְּבָר הָיָה דָא אָדָם הָרִאשׁוֹן, אִשְׁתַּטְחוּ כֻּלְּהוּ קַמֵּיהּ וְאָמְרוּ זַכָּאָה חוּלְקָנָא דְאַעֲרַעְנָא בָּךְ לְמִנְדַּע רָזִין עִלָּאִין טְמִירִין דְּעַתִּיק יוֹמִין. אָמַר רַבִּי אֶלְעָזָר אִשְׁתַּמוֹדָע מֵהָכָא דְמשֶׁה מֵאַתְווֹי מַשְׁמַע דְּאִיהוּ הֶבֶל וְאִיהוּ שֵׁת וְאִיהוּ משֶׁה, וְאִתְפַּשְׁטוּתֵיהּ דְּמשֶׁה בְּכָל דָּרָא וְדָרָא וּבְכָל צַדִּיק וְצַדִּיק, וְאִיהוּ אָזִיל בִּתְלַת תְּלַת, וּבְכָל תְּלַת דְאִיהוּ רָכִיב אִתְּמַר בְּהוֹן לֹא יָמוּשׁוּ מִפִּיךָ וּמִפִּי זַרְעֲךָ וּמִפִּי זְרַע זַרְעֲךָ, מֵהָכָא אִשְׁתְּמוֹדָע דְּאִיהוּ לָא אִשְׁתַּכַּח אֶלָּא בַּאֲתַר דְּאִית בֵּיהּ אוֹרַיְיתָא, וּבְגִין דָּא זִכְרוּ תּוֹרַת משֶׁה עַבְדִּי. 

אָמַר לֵיהּ רַבִּי יְהוּדָה אִתְפַּשְׁטוּתָא דִילֵיהּ בִּבְנֵי נָשָׁא אִית לֵיהּ שִׁעוּרָא, אָמַר לֵיהּ אִין, עַד שִׁתִּין רִבּוֹא, וְרָזָא דְמִלָּה דּוֹר הוֹלֵךְ וְדוֹר בָּא, וְאוֹקְמוּהָ קַדְמָאִין דְּלֵית דּוֹר פָּחוֹת מִשִּׁשִּׁים רִבּוֹא, וּבְגִין דָּא אִתְּמַר בֵּיהּ אִשָּׁה אַחַת יָלְדָה בְּמִצְרַיִם שִׁשִּׁים רִבּוֹא בְּכֶרֶס אֶחָד, וּמַנּוּ דָא משֶׁה דְאִיהוּ שָׁקוּל כְּשִׁשִּׁים רִבּוֹא מִיִּשְׂרָאֵל, אָמַר לֵיהּ רַבִּי שִׁמְעוֹן בְּרִיךְ בְּרִי לְעַתִּיק יוֹמִין: 

וַיְהִי מִקֵּץ יָמִים וַיָּבֵא קַיִן מִפְּרִי הָאֲדָמָה מִנְחָה לַיהו"ה (בראשית ד ג), מֵאָן אֲתַר אַיְיתֵי לֵיהּ, מִקֵּץ יָמִים, מִשִּׁיּוּרִין דִּילֵיהּ, כְּגוֹן בַּר נַשׁ דְּאִיהוּ בְּסוֹף יוֹמוֹי חָזַר בִּתְיוּבְתָּא, כַּד לָא אִית לֵיהּ חֵילָא לְמֶעֱבַד טַב וּבִישׁ, וּבְעוּלְמוֹי בְּתוּקְפֵיהּ לָא תָב, כְּמָה דְאוּקְמוּהוּ (ויקרא יט לב) מִפְּנֵי שֵׂיבָה תָּקוּם, וּבְגִין דָּא וְאֶל קַיִן וְאֶל מִנְחָתוֹ לֹא שָׁעָה, אֲבָל הֶבֶל מִבְּכוֹרוֹת צֹאנוֹ אַיְיתֵי לֵיהּ קָרְבָּנָא מִשַּׁפִּירוּ דִילֵיהּ, וּבְגִין דָּא וַיִּשַׁע יהו"ה אֶל הֶבֶל. וְעוֹד אֶל קַיִן וְאֶל מִנְחָתוֹ לֹא שָׁעָה, בְּגִין דְּקָרְבָּנָא דִילֵיהּ הֲוָה מֵהַהוּא אֲתַר דְּאִקְרֵי עִִרְוָה. וּמַאי הֲוָה פִשְׁתִּים, דְּאִתְּמַר בֵּיהּ (שמות כח מב) וַעֲשֵׂה לָהֶם מִכְנְסֵי בָד לְכַסּוֹת בְּשַׂר עִִרְוָה. 

אָמַר לֵיהּ רַבִּי אֶלְעָזָר, דְּאִתְכַּסִּי בֵּיהּ בְּשַׂר עִִרְוָה טַב אִיהוּ, אָמַר לֵיהּ בְּרִי לַאו כָּל  


Daf 112b

 עֲרָיוֹת שָׁוִין, הַאי לָא קְרִיב קָרְבָּנָא דָא אֶלָּא לְקָרְבָא עִִרְוָה דִילֵיהּ לַה', דְּאִתְּמַר בֵּיהּ (ויקרא יח ו) אִישׁ אִישׁ אֶל כָּל שְׁאֵר בְּשָׂרוֹ לֹא תִקְרְבוּ לְגַלּוֹת עִִרְוָה אֲנִי יהו"ה, וּמַאי עִִרְוָה דִילֵיהּ זוּהֲמָא בִּישָׁא עָרְלָה, נוּקְבָא דְעָרְלָה, הַהִיא דְאִתְּמַר בָּהּ אָדָם הָרִאשׁוֹן מוֹשֵׁךְ בְּעָרְלָתוֹ הֲוָה, וּמַאי נִיהִי אִימָּא דְעִרְבוּבְיָא בִּישָׁא, אִיבָּא דְאִלָנָא דְטוֹב וָרָע, דְּאִתְּמַר בָּהּ (בראשית ג ו) וַתִּקַּח מִפִּרְיוֹ וַתִּתֵּן גַּם לְאִישָׁהּ עִמָּהּ, וּמַאי נִיהִי לִילִית, מִתַּמָּן קָא אַתְיָין עִרֶב רַב דְּאִנּוּן מְעוּרָבִין בְּיִשְׂרָאֵל, דְּאִתְּמַר בְּהוֹן (ישעיה א ד) הוֹי גּוֹי חוֹטֵא, דְאִינוּן זֶרַע מְרֵעִים בָּנִים מַשְׁחִיתִים וכו', וְאָמְרוּ אֵלֶּה אלהי"ך יִשְׂרָאֵל לְעִִגְלָא, וּבְגִין דָּא (בראשית ד ה) וְאֶל קַיִן וְאֶל מִנְחָתוֹ לֹא שָׁעָה. 

וְהָא קוּדְשָׁא בְּרִיךְ הוּא אִתְּמַר בֵּיהּ (תהלים קמה ט) וְרַחֲמָיו עַל כָּל מַעֲשָׂיו, וְאִתְּמַר בֵּיהּ (יחזקאל יח לב) כִּי לֹא אֶחְפּוֹץ בְּמוֹת הַמֵּת, וְקַבִּיל לוֹן, כָּל שֶׁכֵּן לְקָרְבָּנָא דְקַיִן, אֶלָּא דַהֲוָה רְעוּתֵיהּ לְבִישׁ כְּמָה דְאִתְּמַר, אֲבָל הֶבֶל הֲוָה רְעוּתֵיהּ בְּקָרְבָּנָא דִילֵיהּ, לְקָרְבָא שְׁכִינְתָּא לְהַהוּא דְאִתְּמַר בֵּיהּ (דניאל ז ט) וְעַתִּיק יוֹמִין יְתִיב לְבוּשֵׁיהּ כִּתְלָג חִוָּור וּשְׂעַר רֵישֵׁיהּ כַּעֲמַר נְקֵי, בְּמַאי, בְּהַהוּא דְקָרִיב מִבְּכוֹרוֹת צֹאנוֹ וּמֵחֶלְבֵהֶן, וּבְגִין דָּא וַיִּשַׁע יהו"ה אֶל הֶבֶל וְהָא אִתְּמַר. 

וּמִיָּד דְּלָא אִתְקַבַּל קָרְבָּנָא דְקַיִן, וַיִּחַר לְקַיִן מְאֹד, וַיֹּאמֶר יהו"ה לְקַיִן לָמָּה חָרָה לָךְ דְּלָא מִתְקַבַּל קָרְבָּנָךְ, אִם תֵּטִיב עוֹבָדָךְ בְּגִלְגּוּלָא, שְׂאֵת לָךְ בְּעָלְמָא, וְתִתְקַבַּל בִּתְיוּבְתָּא, וְאִם לַאו לַפֶּתַח חַטָּאת רוֹבֵץ, אָמַר רַבִּי אֶלְעָזָר הָכָא לָא צָרִיךְ לְאִתְכַּסְיָא רָזָא, מַאי שְׂאֵ"ת, וְלָא אָתֵינָא לִדְרָשָׁא בְּהַאי קְרָא, אֶלָּא דְהָא שְׂאֵת מַשָּׂא אִיהוּ וּבְהִפּוּךְ אַתְוָון, שְׂאֵ"ת אִיהוּ אֵשֶׁ"ת, הָכָא רָמִיז דְּעָבַר עַל (ויקרא יח כ) וְאֶל אֵשֶׁת עֲמִיתְךָ לֹא תִתֵּן שְׁכָבְתְּךָ כו', דְּאָתָא עַל תְּאוֹמָתוֹ שֶׁל הֶבֶל, וְדָא אִיהוּ (בראשית ד ח) וַיָּקָם קַיִן אֶל הֶבֶל, קָם עַל תְּאוֹמָתוֹ, וּלְבָתַר קָטִיל לְבַעִִלָהּ, כְּגַוְונָא דְמִצְרִי, וְרָזָא דְמִלָּה (שמות ב יב) וַיִּפֶן כֹּה וָכֹה, וְאָמְרוּ קַדְמָאִין מַאי וַיִּפֶן כֹּה וָכֹה, אֶלָּא רָאָה מֶה עָשָׂה בְּבַיִת  


Daf 113a

 וּמֶה עָשָׂה בַשָּׂדֶה, וְלֵית שָׂדֶה אֶלָּא אִשָּׁה, כְּמָה דְאַתְּ אָמַר (דברים כב כז) כִּי בַשָּׂדֶה מְצָאָהּ, הֲדָא הוּא דִכְתִיב (בראשית ד ח) וַיְהִי בִּהְיוֹתָם בַּשָּׂדֶה, וַיִּפֶן כֹּה וָכֹה, אִסְתַּכַּל אִם הֲוָה בֵּיהּ מִסִּטְרָא דְטוֹב, דִּלְזִמְנִין אִתְפָּרַשׁ טוֹב מִן רָע וּמִתַּמָּן אִינוּן גֵּרִים, וּבְגִין דָּא אִסְתַּכַּל מִכָּל סִטְרָא עַד שִׁתִּין רִבּוֹא, וְלָא חָזָא תַמָּן גִּיּוֹרָא דְנָפִיק מִנֵּיהּ, וַיַּךְ אֶת הַמִּצְרִי. 

וּלְבָתַר מַה כְּתִיב וְאִם לֹא תֵיטִיב, אַל תִּקְרֵי וְאִם אֶלָּא וְאֵם, דְּאִיהוּ (שם מט ג) יֶתֶר שְׂאֵת וְיֶתֶר עָז, לַפֶּתַח חַטָּאת רֹבֵץ, מַאי רוֹבֵץ, אֶלָּא (שמות כג ה) כִּי תִרְאֶה חֲמוֹר שֹׂנַאֲךָ רוֹבֵץ כו', דְּאִיהוּ לָא יָכִיל לְמִסְבַּל עַל כְּתֵפוֹי חֻמְרָא דְאוֹרַיְיתָא, לָא יָכִיל לְמִסְבַּל עֲלֵיהּ עוֹל מַלְכוּת בְּגָלוּתָא, וְחָדַלְתָּ מֵעֲזוֹב לוֹ, הָכָא אַחֲזֵי לְקַיִן דַּעֲתִידִין לְמֶהֱוִי יִשְׂרָאֵל בְּדוֹחֲקָא בְגָלוּתָא, עָנִי וְרוֹכֵב עַל חֲמוֹר, דִּיְהוֹן כַּחֲמוֹר מַשָּׂאוֹי עַל כְּתֵפוֹי, מֵעוֹל הַמַּס בְּגָלוּתָא וּמִכּוֹבֶד הַמְּלָאכָה, וְדָא אִיהוּ רוֹבֵץ תַּחַת מַשָּׂאוֹי בְגָלוּתָא, וּבְנוֹי דְּקַיִן דַּהֲווֹ עֲתִירִין וְתַקִּיפִין כַּמְּלָכִים בְּתוּקְפָא סַגִּיא, וּבְגִין דָּא אָמַר הֲלֹא אִם תֵּטִיב שְׂאֵת, הֲלֹא אִם תֵּטִיב לְמֶהֱוֵי שְׂאֵת לַעֲנִיֵּי יִשְׂרָאֵל דְּאִינוּן כְּבֵדִים בְּמַשָּׂא כָבֵד (יכבדו ממני), אֲנָא אַסְבִּיל לִבְרִיךְ בְּעָלְמָא, וּמַאֲרִיךְ עֲלַיְיהוּ, וְאִם לַאו, לַפֶּתַח חַטָּאת רֹבֵץ, לְתַרְעָא דְגֵיהִנָּם אִתְפַּתְּחַת, לְנַטְלָא נוּקְמָא מִנָּךְ וּמִבְּרָךְ. 

אָמַר רַבִּי שִׁמְעוֹן, בְּרִיךְ בְּרִי לְעַתִּיק יוֹמִין, דְּהָא רוּחַ קַדִּשָׁא אִתְעַר לְגַבָּךְ, לְגַלָּאָה הָכָא חִדּוּשִׁים דְּלָא אִשְׁתְּמוֹדְעוּ עַד הַשְׁתָּא, אָמַר וַדַּאי דָּא אִיהוּ (בראשית ד י) קוֹל דְּמֵי אָחִיךָ צוֹעֲקִים אֵלַי, אִינוּן דָּמִים דְּיִשְׂרָאֵל, דַּעֲתִידִין לְמִגְזַל לוֹן בְּנוֹי דְּקַיִן עִרֶב רַב רַשִּׁיעַיָּיא חַיָּיבַיָּא בְגָלוּתָא, וְדָא אִיהוּ (שם ו יג) כִּי מָלְאָה הָאָרֶץ חָמָס מִפְּנֵיהֶם, וְדָא הוּא קָטוֹלָא דְקַיִן לְהֶבֶל דְּעָנִי חָשׁוּב כַּמֵּת. 

וַיְהִי  


Daf 113b

 מִקֵּץ יָמִים וְגוֹמֵר, פָּתַח רַבִּי שִׁמְעוֹן וְאָמַר מַאי מִקֵּץ יָמִים, אֶלָּא מֵהַהוּא אֲתַר דְּעָתִיד לְמֵימָר בֵּיהּ (שם ו יג) קֵץ כָּל בָּשָׂר בָּא לְפָנַי, (איוב כח ג) קֵץ שָׂם לַחֹשֶׁךְ, וְתִרְגֵּם יוֹנָתָן בֶּן עוּזִיאֵל קֵץ כָּל בָּשָׂר, חֲבִילוּ דְכָל בִּשְׂרָא, מַלְאֲכֵי חַבָּלָה, חָמָא דַעֲתִידִין לְמֵיפַּק מִנֵּיהּ מְחַבְּלִים כְּרָמִים, דְּאִינוּן יִשְׂרָאֵל דְּאִתְּמַר בְּהוֹן (ישעיה ה ז) כִּי כֶרֶם יהו"ה צְבָאוֹ"ת בֵּית יִשְׂרָאֵל, בְּגִין כַּךְ וְאֶל קַיִן וְאֶל מִנְחָתוֹ לֹא שָׁעָה, וְחָמָא דַעֲתִידִין לְמֵיפַק מֵהֶבֶל כַּמָּה צַדִּיקַיָּא, בְּגִין דָּא וַיִּשַׁע יהו"ה אֶל הֶבֶל וְאֶל מִנְחָתוֹ. 

וְהָא בְּשַׁעִִתָּא דְאִתְיְלִיד קַיִן אִתְּמַר בֵּיהּ קָנִיתִי אִישׁ אֶת יהו"ה, וְלָא הֲוָה הָכִי, מִשּׁוּם דְּלָא אִתְבַּסְמַת, וְחִוְיָא תַּקִּיפָא אַטִּיל בָּהּ זוּהֲמָא דְּדִינָא קַשְׁיָא, וּבְגִין דָּא לָא הֲוָה אִתְבַּסְמַת, וְכַד קַיִן מִסִּטְרָא דְנוּקְבָא נָפַק תַּקִּיפָא קַשְׁיָא בְּדִינוֹי, כֵּיוָן דְּנָפַק דָּא אִתְחַלְשַׁת אִיהִי וְאִתְבַּסְמַת, בָּתַר דָּא וְאַפִּיקַת אָחֳרָא בְּסִימָא יַתִּיר, וְסָלִיק קַדְמָאָה דַהֲוָה תַּקִּיף קַשְׁיָא עַל אָחֳרָא, דְּהָא כָּל דִּינִין אִתְעָרוּ עִמֵּיהּ. 

תָּא חֲזִי, מַה כְּתִיב (בראשית ד ח) וַיְהִי בִּהְיוֹתָם בַּשָּׂדֶה, בַּשָּׂדֶה דְאִשְׁתְּמוֹדָע לְעִילָא, בַּשָּׂדֶה דְאִקְרֵי שָׂדֶה שֶׁל תַּפּוּחִים, וְנָצַח הַאי דִּינָא לַאֲחוֹי מִשּׁוּם דַּהֲוָה קַשְׁיָא מִנֵּיהּ, וְאַכְפִּיֵיהּ וְאַטְמְרֵיהּ תְּחוֹתוֹי, עַד דְּאִתְעַר בְּהַאי קוּדְשָׁא בְּרִיךְ הוּא, וְאַעִִבְּרֵיהּ מִקַּמֵּיהּ וְשַׁקְעִיהּ בְּנוּקְבָא דִתְהוֹמָא רַבָּא, וּכְלִיל לְאָחוֹי בְּשִׁקּוּעָא דְיַמָּא רַבָּא דִמְבַסֵּם דִּמְעִין עִלָּאִין. 

וּמִנְּהוֹן נָחֲתִין נִשְׁמָתִין לְעָלְמָא, אֵינַשׁ כְּפוּם אָרְחֵיהּ, וְאַף עַל גַּב דִּטְמִירִין אִינוּן, מִתְפַּשְׁטָן דָּא בְדָא וְאַעֲבִדוּ חַד גּוּפָא, וּמֵהַאי גּוּפָא נָחֲתִין נִשְׁמָתְהוֹן דְּרַשִּׁיעַיָּא תַקִּיפֵי רוּחָא, מִתַּרְוִיהוֹן סָלְקָא דַעִִתָּךְ כַּחֲדָא, לָא אֶלָּא חַד לְסִטְרוֹי וְחַד לְסִטְרוֹי, זַכָּאִין אִינוּן צַדִּיקַיָּא, דִמְשַׁלְּפֵי נִשְׁמָתְהוֹן מֵהַאי גּוּפָא קַדִּישָׁא דְאִקְרֵי אָדָם דִּכְלִיל כֹּלָּא, אֲתַר דְּכִתְרִין וְעִטְרִין קַדִּישִׁין  


Daf 114a

 מִתְחַבְּרִין תַּמָּן בִּצְרוֹרָא דְאַתְכְּלָא. 

(נ"א) וַיְהִי מִקֵּץ יָמִים וַיָּבֵא קַיִן מַאי מִקֵּץ יָמִים אֶלָּא מֵהַהוּא דְעָתִיד לְאִתְּמַר בֵּיהּ קֵץ כָּל בָּשָׂר בָּא לְפָנַי, וּבְגִין דָּא וְאֶל קַיִן וְאֶל מִנְחָתוֹ לֹא שָׁעָה, וְעוֹד מִקֵּץ יָמִים וְלָא אָמַר מֵרֹאשׁ יָמִים, אֶלָּא מִשִּׁיּוּרִין דִּילֵיהּ וְלָא מִשַּׁפִּירוּ, כְּבַר נַשׁ דְּאָתֵי מִסְכֵּנָא לְתַרְעֵיהּ וּבְזִמְנָא דְאִיהוּ תָּאִיב לְמֵיכַל, בְּגִין דְּלָא לְמֵיהַב לֵיהּ מִשַּׁפִּירוּ דְמַאֲכָל, לָא בָעֵי לְמֵיהַב לֵיהּ מִדֵּי בָּתַר דְּאָכִיל שַׁפִּירוּ דְכֹלָּא, כָּנִיף הַהוּא דְאִיהוּ בְּסוֹפָא וְיָהֵיב לְמִסְכֵּנָא דָא דְאִתְיָאֵשׁ מִנֵּיהּ, אָמַר לֵיהּ קוּדְשָׁא בְּרִיךְ הוּא לְכַלְבָּא תַּרְמוּן לֵיהּ, וּבְגִין דָּא וְאֶל קַיִן וְאֶל מִנְחָתוֹ לֹא שָׁעָה, אֲבָל הֶבֶל לָא אַקְרִיב אֶלָּא מִשַּׁפִּירוּ דְכֹלָּא הֲדָא הוּא דִכְתִיב וְהֶבֶל הֵבִיא גַם הוּא 

וּ, וַיִּשַׁע יהו"ה אֶל הֶבֶל וְאֶל מִנְחָתוֹ וְאֶל קַיִן וְאֶל מִנְחָתוֹ לֹא שָׁעָה, וַיֹּאמֶר יהו"ה לְקַיִן לָמָּה חָרָה לָךְ וְלָמָּה נָפְלוּ פָנֶיךָ, הֲלֹא אִם תֵּטִיב שְׂאֵת, אָמַר לֵיהּ אִם אַנְתְּ תֵּטִיב עוֹבָדָךְ, שְׂאֵת יִסְתַּלֵּק קָרְבָּנָךְ, וְאִם לֹא תֵטִיב עוֹבָדָךְ לַפֶּתַח חַטָאת רֹבֵץ דְּיִתְפַּרַע מִינָךְ, אִתְּמַר הָכָא רוֹבֵץ וּבַאֲתַר אָחֳרָא כְּתִיב כִּי תִרְאֶה חֲמוֹר שֹׂנְאֲךָ רוֹבֵץ תַּחַת מַשָּׂאוֹ כו' לֹא תִרְאֶה אֶת חֲמוֹר אָחִיךָ דָא קַיִן דְּאִיהוּ רָבִיץ מִכּוֹבֵד עֲוֹנוֹי, וְאִי לָא בָּעֵי לְאַהֲדָרָא בִּתְיוּבְתָּא, וְחָדַלְתָּ מֵעֲזוֹב לוֹ דְלָא עָבִיד עוֹבָדוֹי דְאָחוּךְ, וְאִי הֲדַר בִּתְיוּבְתָּא עָזוֹב תַּעֲזוֹב עִמּוֹ, מֶה עָבַד הֶבֶל, קָם עֲלֵיהּ וְאַפְּלֵיהּ לְאַרְעָא וּלְבָתַר קָם קַיִן וְקַטְלֵיהּ דְּכֵן כְּתִיב וַיָּקָם קַיִן אֶל הֶבֶל אָחִיו וַיַּהַרְגֵהוּ, וּבְגִין דָּא אָמַר בֶּן סִירָא טָב לְבִישׁ לָא תַעֲבִיד וּבִישָׁא לָא מָטֵי לָךְ. 

וַיֹּאמֶר יהו"ה לְקַיִן אֵי הֶבֶל אָחִיךָ כו' (בראשית ד ט), אָמַר רַבִּי שִׁמְעוֹן וְכִי לָא הֲוָה יָדַע קוּדְשָׁא בְּרִיךְ הוּא אָן הֲוָה הֶבֶל דְּשָׁאִיל לֵיהּ, וְהָא לָא אִתְכַּסִּי מִנֵּיהּ מִלָּה, כְּמָה דְאַתְּ אָמַר (ירמיה כג כד) אִם יִסָּתֵר אִישׁ בַּמִּסְתָּרִים כו', אֶלָּא וַוי לוֹן לִבְנֵי נָשָׁא טִפְּשַׁיָּא אֲטִימִין לִבָּא סְתִימֵי עִינָא, דַעֲלַיְיהוּ אִתְּמַר (תהלים קטו ה) עִינַיִם לָהֶם וְלֹא יִרְאוּ בִּנְהוֹרָא דְאוֹרַיְיתָא, אִלֵּין אִינוּן בְּעִירָן דְּלָא מִסְתַּכְּלִין וְלָא יָדְעִין אֶלָּא בְתִבְנָא דְאוֹרַיְיתָא, דְאִיהִי קְלִיפָה מִלְּבָר וּמוֹץ דִּילָהּ, דְּאִתְּמַר בְּהוֹן מוֹץ וְתֶבֶן פְּטוּרִין מִן הַמַּעֲשֵׂר, דְּחַכִּימִין דְּאוֹרַיְיתָא מָארֵי דְרָזִין זָרְקִין תִּבְנָא וּמוֹץ דִּלְבָר, וְאָכְלִין חִטָּה דְאוֹרַיְיתָא דְאִיהִי מִלְּגָאו, כ"ב אַתְוָון דְּאוֹרַיְיתָא דְסָלְקִין לְחוּשְׁבַּן חִטָּ"ה. 

תָּא חֲזִי אִלֵּין בְּעִירָן חָשְׁבִין דְּשָׁאִיל לֵיהּ קוּדְשָׁא בְּרִיךְ הוּא אֵ"י הֶבֶל אָחִיךָ כְּמָאן דְּלָא יָדַע אָן הוּא, אֶלָּא א"י אִיהוּ דְאִסְתַּלַּק מִן אדנ"י, דְּאִיהוּ א' אהי"ה אִימָּא עִלָּאָה אָנֹכִי, י' יהו"ה דְּסָלִיק עִמָּהּ לְמֵדַן לְקַיִן, בְּגִין דָּא כַּד אִסְתַּלַּק א"י מִן אדנ"י אִשְׁתָּאַר ד"ן, וּבְגִין דָּא אֵ"י הֶבֶל אָחִיךָ, (בראשית ד ג) וַיֹּאמֶר לֹא יָדַעִִתִּי הֲשׁוֹמֵר אָחִי אָנֹכִי, לָא יָדַעִִנָא דִשְׁכִינְתָּא דְאִיהִי אָנֹכִי, עִמֵּיהּ תַּמָּן, אֵ"י דְאִסְתַּלַּק אִימָּא וּבְרָא לְגַבֵּי חָכְמָה לְמֵיטַל נוּקְמָא מִינֵיהּ, וְאַמַּאי לְגַבֵּי חָכְמָה, בְּגִין דְּאִיהוּ אָדָם עִלָּאָה דְאִתְבְּרִי אָדָם תַּתָּאָה בְּדִיּוֹקְנֵיהּ. 

וַיֹּאמֶר קוֹל דְּמֵי אָחִיךָ צוֹעֲקִים אֵלַי, מַאי דְּמֵי, דָם מִבְּעִי לֵיהּ, אֶלָּא מַאי דְּמֵי דָ"ן כְּחֻשְׁבַּן דְּמֵ"י, וְדָא אִיהוּ (שם טו יד) דָּן אָנֹכִי וְאַחֲרֵי כֵן יֵצְאוּ בִּרְכוּשׁ גָּדוֹל. וְעוֹד מַאי קוֹל דְּמֵי, קוֹל דָּם מִבְּעִי לֵיהּ, אֶלָּא תִּרְגֵּם אֹנְקְלוֹס, קָל זַרְעִין דַּעֲתִידִין לְמֵיפַּק מִן אָחוּךְ, אִינוּן שִׁתִּין רִבּוֹא דַעֲתִידִין לְמֵיפַּק מֵהֶבֶל, בְּהַהוּא דְאִתְּמַר בֵּיהּ בְּשַׁגַּם זֶה הֶבֶל, כֻּלְּהוּ צָוְוחִין מִן אַרְעָא, הָכָא רְמִיז עִנּוּי הַדִּין וְעִוּוּת  


Daf 114b

 הַדִּין וְחָמָס וְשׁוֹד וְשֶׁבֶר דַּעֲתִידִין בְּנוֹי דְּקַיִן לְמֶעֱבַד לִבְנוֹי דְּקוּדְשָׁא בְּרִיךְ הוּא, וְדָא אִיהוּ קוֹל דְּמֵי אָחִיךָ, אָחִיךָ אִתְקְרֵי מִסִּטְרָא דְאִנּוּן דְּאִתְּמַר בְּהוֹן (שמות לב כז) הִרְגוּ אִישׁ אֶת אָחִיו. 

(נ"א) וַיֹּאמֶר יהו"ה אֶל קַיִן אֵי הֶבֶל אָחִיךָ, אָמַר רַבִּי שִׁמְעוֹן וְכִי לָא הֲוָה יָדַע קוּדְשָׁא בְּרִיךְ הוּא אֵי הֶבֶל דַּהֲוָה שָׁאִיל אֵי הֶבֶל אָחִיךָ, וְכִי אִיהוּ לָא הֲוָה יָדַע דְּקוּדְשָׁא בְּרִיךְ הוּא לֵית מִלָּה דְיִתְכַּסִּי מִנֵּיהּ אֲפִילוּ מַחֲשָׁבָה דְלִבָּא כָּל שֶׁכֵּן מִלָּהּ דְּעָלְמָא, דְּאָמַר לֹא יָדַעְתִּי הֲשׁוֹמֵר אָחִי אָנֹכִי, אֶלָּא וַוי לוֹן לְטִפְּשִׁין אַטִימִין דְּלִבָּא וְעַיְינִין לוֹן וְלָא מִסְתַּכְּלִין אֶלָּא בְּתֶבֶן לְמֵיכַל מִנֵּיהּ כִּבְעִירָן, דְּחַכִּימִין דְּיָדְעִין בְּחִטָה דְאוֹרַיְיתָא דְאִיהִי שְׁנַיִם וְעֶשְׂרִים אַתְוָון כְּחֻשְּׁבַּן חִטָ"ה, אִלֵּין זָרְקִין תִּבְנָא מִדְּאוֹרַיְיתָא וְאָכְלִין חִטָה דְאוֹרַיְיתָא מִלְּגוֹ, תּוּ אַחֲזֵי לְכוֹן רָזִין טְמִירִין בְּהַאי קְרָא בְּזִמְנָא דְקָטַל קַיִן לְהֶבֶל, סָלִיק א"י מִן אדנ"י וְאִשְׁתָּאַר דָ"ן, א' אִיהוּ אָנֹכִי אִימָא עִלָּאָה, י' יהוה דְיוּדִין אַבָּא, דִּסְלִיקוּ לְמִתְבַּע דִּינָא עַל בְּנֵיְיהוּ דְאִיהוּ הֶבֶל וּבְגִין דָּא אָמַר קוּדְשָׁא בְּרִיךְ הוּא אֵי הֶבֶל אָחִיךָ. 

בְּהַהוּא זִמְנָא אָמַר אִיהוּ לֹא יָדַעְתִּי הֲשׁוֹמֵר אָחִי אָנֹכִי, חָמָא קוּדְשָׁא בְּרִיךְ הוּא דְלָא אַדְכִּיר י', אֶלָּא א' דְּאִיהוּ אָנֹכִי, אָמַר לֵיהּ קוֹל דְּמֵי אָחִיךָ צוֹעֲקִים אֵלַי, דַּם אָחִיךָ מִבָּעֵי לֵיהּ, מַאי דְּמֵי, אֶלָּא דָא דַם י', וְעוֹד דְּמֵי אִיהוּ דָ"ן כְּחוּשְׁבַּן דְּאִשְׁתָּאַר מִן אדנ"י, וְכֹלָּא קְשׁוֹט, דִּתְלַת שְׁמָהָן כְּלִילָן בְּהַהוּא שְׁמָא, אַבָּא וְאִימָא וּבְרַתָּא, דְּאִנּוּן יהו"ה אהי"ה אדנ"י, בְּגִין דְּהֶבֶל הֲוָה דִיּוֹקְנָא דְאָדָם דִּלְעֵילָא דְאִיהוּ עַמּוּדָא דְאֶמְצָעִיתָא וְאִיהוּ קוֹל דְּאִתְּמַר בֵּיהּ קוֹל דְּמֵי אָחִיךָ, וְאִית רָזָא אָחֳרָא, קוֹל דְּמֵי, קוֹל דָּם מִבָּעֵי לֵיהּ, אֶלָּא תִּרְגֵּם אֻנְקְלוֹס קָל דַּם זַרְעִין דַּעֲתִידִין לְמֵיפַּק מִן אֲחוּךְ, וְאִנּוּן שִׁתִּין רִבּוֹא. 

בְּהַהוּא זִמְנָא דְחָמָא דְחוֹבָא דָא בַּאֲתַר עִלָּאָה הֲוָה תַּלְיָא, הִרְהֵר בִּתְיוּבְתָּא וְאָמַר גָּדוֹל עֲוֹנִי מִנְּשׂוֹא, הֵן גֵּרַשְׁתָּ אוֹתִי הַיּוֹם מֵעַל פְּנֵי הָאֲדָמָה וּמִפָּנֶיךָ אֶסָּתֵר וְהָיִיתִי נָע וָנָד בָּאָרֶץ כו', הָכָא אִתְרַמִּיז גִּלְגּוּלָא דְרַשִּׁיעַיָּא דְאִתְּמַר בְּהוֹן וּבְכֵן רָאִיתִי רְשָׁעִים קְבוּרִים וָבָאוּ כו', וְדָא אִיהוּ הֵן גֵּרַשְׁתָּ אוֹתִי הַיּוֹם דָּא גִלְגּוּלָא קַדְמָאָה, וְהָיִיתִי נָע דָּא גִלְגּוּלָא תִּנְיָינָא, וָנָד דָּא גִלְגּוּלָא תְּלִיתָאָה, דָּא אִיהוּ רָזָא עַל שְׁלשָׁה פִּשְׁעֵי יִשְׂרָאֵל, אִם תָּב בִּתְיוּבְתָּא בִּתְלַת גִּלְגּוּלִין שַׁפִּיר, וְאִם לָא, כְּתִיב בֵּיהּ וְעַל אַרְבָּעָה לֹא אֲשִׁיבֶנּוּ, לָא אַהֲדַר לֵיהּ בְּגוּפָא אָחֳרָא, אֶלָּא יָד לְיָד לֹא יִנָקֶה רָע וְהָכִי אָזִיל נָע וָנָד עַד שִׁתִּין רִבּוֹא, וּלְכָל חַד כְּפוּם חֵילֵיהּ, דְּהַהוּא דְקָטִיל הָכִי נָטִיל קוּדְשָׁא בְּרִיךְ הוּא נוּקְמָא מִנֵּיהּ. ע"כ בספר אחר (בדף מ"א ת"ח תרין אתוון עד ותהלתי לפסילים שייך כאן). 

אָמַר רַבִּי אֶלְעָזָר אִם כֵּן אִשְׁתְּמוֹדָע דְּכָל עָאקוּ דָא יְהֵא בְגָלוּתָא בַתְרָאָה, אַמַּאי אִתְּמַר (בראשית ד ב) קָנִיתִי אִישׁ אֶת יהו"ה, אִי תֵימָא בְגִין קֵנִי דְנָפִיק מִנֵּיהּ זַרְעָא מַעַלְיָא, בָּתַר דְּיִתְכַּנִּישׁ אִיהוּ יִתְעָרוּן בְּנוֹי דְּקַיִן לְחָרְבָא עָלְמָא, וּמִנַּיְיהוּ קוֹל דְּמֵי אָחִיךָ צוֹעֲקִים, הֲדָא הוּא דִכְתִיב (תהלים יג ו) מִשּׁוֹד עֲנִיִּים מֵאֶנְקַת אֶבְיוֹנִים כו'. 

אָמַר לֵיהּ רַבִּי שִׁמְעוֹן, בְּרִי, קַיִן מִסִּטְרָא דְאִילָנָא דְטוֹב וָרָע הֲוָה, וְאִתְפַּשְׁטוּתָא דְטוֹב הֲוָה בְגִלְגוּלָא עַד קֵנִי חוֹתֵן מֹשֶׁה, מִתַּמָּן וְאֵילֵךְ אִתְפַּשְׁטוּתָא דְרָע, וּבְגִין דְּאַחֲזֵי לֵיהּ קוּדְשָׁא בְּרִיךְ הוּא מַה דַּעֲתִידִין לְמֶעֱבַד בְּנוֹי לְיִשְׂרָאֵל בְּכָל דָּרָא וְדָרָא, דְּכֹלָּא אַחֲזֵי לֵיהּ, אָמַר גָּדוֹל עֲוֹנִי מִנְּשׂוֹא, וּמְנָא לָן דְּאַחֲזֵי לֵיהּ גִּלְגּוּלָא דִילֵיהּ בְּכָל דָּרָא וְדָרָא, הֲדָא הוּא דִכְתִיב (בראשית ד יד) הֵן גֵּרַשְׁתָּ אוֹתִי הַיּוֹם מֵעַל פְּנֵי הָאֲדָמָה וּמִפָּנֶיךָ אֶסָּתֵר וְהָיִיתִי נָע וָנָד בָּאָרֶץ, נָע וָנָד וַדַּאי, הָכָא רָמִיז גִּלְגּוּלָא דִילֵיהּ וּבְנוֹי, הֲדָא הוּא דִכְתִיב (קהלת ח י) וּבְכֵן רָאִיתִי רְשָׁעִים קְבוּרִים וָבָאוּ, וְהָא אוּקִימְנָא לוֹן (דברים ז י) וּמְשַׁלֵּם לְשׂנְאָיו וכו', הֵן גֵּרַשְׁתָּ אוֹתִי דָא גִלְגּוּלָא קַדְמָאָה, הַיּוֹם כְּהַהוּא דְאִתְּמַר בֵּיהּ (תהלים צה ז) הַיּוֹם אִם בְּקוֹלוֹ תִשְׁמָעוּ, וְהָיִיתִי נָע וָנָד תְּרֵין גִּלְגּוּלִין אָחֳרָנִין, אֶסָּתֵר הָכָא רָמִיז (דברים לב כ) וַיֹּאמֶר אַסְתִּירָה פָנַי מֵהֶם כו', (איוב לג כט) וְהֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר, וַעֲלַיְיהוּ אִתְּמַר (עמוס ב ו) עַל שְׁלֹשָׁה פִּשְׁעִי יִשְׂרָאֵל, וְעַל אַרְבָּעָה לֹא אֲשִׁיבֶנּוּ, דְלָא אַהֲדַר לוֹן בְּגוּפָא רְבִיעָאָה, וְלַאו בְּפוּרְקָנָא רְבִיעָאָה, אֶלָּא אִתְּמַר בְּיִשְׂרָאֵל (דברים לב יב) יהו"ה בָּדָד יַנְחֶנּוּ וְאֵין עִמּוֹ אֵל נֵכָר, בְּגִין דָּא אוּקְמוּהָ מָארֵי מַתְנִיתִין אֵין מְקַבְּלִים גֵּרִים לִימוֹת הַמָּשִׁיחַ. 

וְעוֹד  


Daf 115a

 אֵי הֶבֶל אָחִיךָ, תָּא חֲזִי תְּרֵין אַתְוָון אִלֵּין שְׁמַעִִנָא דְלַאֲתַר עִלָּאָה הֲווֹ סָלְקִין, א"י, א' אָמוֹן מוּפְלָא וּמְכוּסֶה, י' מַחֲשָׁבָה, דִבְהַאי אֲתַר חָאבוּ אָדָם וְהֶבֶל, וְאִתְּמַר דְּאִינוּן א' כֶּתֶר עִִלְיוֹן, י' מַחֲשָׁבָה, לְעִילָא לְעִילָא אִסְתַּלַּק הַאי חוֹבָה, אָמַר לֵיהּ רַבִּי אֶלְעָזָר, אַבָּא, וְהָא כַּמָּה מַחֲשָׁבוֹת אִינוּן, שְׁכִינְתָּא אִתְקְרֵי מַחֲשָׁבָה, וְאִיהִי י' מִן אדנ"י, וְחָכְמָה מַחֲשָׁבָה, וְכֶתֶר דְּאִיהִי א' מִן אדנ"י מַחֲשָׁבָה, וְכַמָּה מַחֲשָׁבִין אִינוּן דָּא לְעִילָא מִן דָּא, וְדָא עַל גַּב דָּא, הֲדָא הוּא דִכְתִיב (קהלת ה ז) כִּי גָבֹהַּ מֵעַל גָּבֹהַּ שֹׁמֵר וּגְבֹהִים עֲלֵיהֶם, וּלְעִילָא מִכֻּלְּהוּ מַחֲשָׁבָה סְתִימָא דְכָל סְתִימִין, עִלָּאָה עַל כָּל עִלָּאִין, דְּלֵית מַחֲשָׁבָה אָחֳרָא לְעִילָא מִנֵּיהּ, וְכַמָּה מַחֲשָׁבִין אִינוּן לְבוּשִׁין דָּא לְדָא, וְאִיהוּ אִשְׁתְּמוֹדָע דְּלָא חָאב אֶלָּא בְּמַחֲשָׁבָה דְאִיהִי לְבוּשָׁא, הֲדָא הוּא דִכְתִיב (בראשית ג י) וָאִירָא כִּי עִירוֹם אָנֹכִי וָאֵחָבֵא, אִתְּמַר בְּאָדָם וָאֵחָבֵא וְאִתְּמַר בְּמֹשֶׁה (שמות ג ו) וַיַּסְתֵּר מֹשֶׁה פָּנָיו. 

אָמַר רַבִּי שִׁמְעוֹן, בְּרִי, בְּוַדַּאי בְּכֹלָּא חָאב אָדָם, בְּמַחֲשָׁבָה דְאִיהִי לְבוּשָׁא, וּבְמַחֲשָׁבָה דְאִיהִי מִלְּגָאו, וּבְגִין דָּא אָמַר לְמֹשֶׁה בְּזִמְנָא דְאָמַר (שמות לג יח) הַרְאֵנִי נָא אֶת כְּבֹדֶךָ, אָמַר, כִּי לֹא יִרְאַנִי הָאָדָם וָחָי, דְּאִם זָכָה שֶׁיִּרְאַנִי, וָחַי לְעוֹלָם, וּבְגִין דָּא אָמַר לֵיהּ לֹא (שמות לג כ) תוּכַל לִרְאוֹת אֶת פָּנָי, וְלַאו אִינוּן פָּנִים הָכָא אֶלָּא פָנִים דְּלָא נִרְאִין, בַּאֲתַר דְּאִשְׁתְּמוֹדָע עִלַּת הָעִלּוֹת, וּבַאֲתַר דְּאִתְגַּלְיָיא, וְחוֹבָא דְאָדָם גָּרִים דְּלָא יְכִיל מֹשֶׁה לְאִסְתַּכְּלָא בֵיהּ, כָּל שֶׁכֵּן אָחֳרָא, דְּעִלַּת הָעִלּוֹת אִסְתַּלַּק מִמַּחֲשָׁבָה דְחָאב בָּהּ אָדָם, וּבְגִין דָּא עַיִן לֹא תְשׁוּרֵהוּ, וּמַחֲשָׁבָה לֹא תְכִילֵהוּ, לָא יָכִיל לְאַשָּׂגָא לֵיהּ, דְּאִיהוּ חַי הַחַיִּים, וּבַאֲתַר דְּאִיהוּ שַׁרְיָא לֵית מִיתָה תַמָּן, וּמַחֲשָׁבָה דְאִסְתַּלַּק מִנֵּיהּ, בְּוַדַּאי אִיהוּ חָכְמָה לְבוּשָׁא לְחָכְמָה סְתִימָאָה, בְּוַדַּאי בָּהּ חָאב אָדָם, וּבְגִין דָּא אִתְּמַר בֵּיהּ (בראשית ג י) וָאִירָא כִּי עִירוֹם אָנֹכִי וָאֵחָבֵא. 

אָמַר רַבִּי אֶלְעָזָר, וְהָא מֵהָכָא מַשְׁמַע דְּלָא חָאב בְּמַחֲשָׁבָה עִלָּאָה אֶלָּא בְהַהִיא דְאִיהִי לְבוּשָׁא מִינָהּ, וְאִשְׁתָּאַר אִיהוּ  


Daf 115b

 בְהַהִיא דְאִיהִי מִלְּגָאו, בְּמוֹחָא בְּלָא קַרְקַפְתָּא, וּבְגִין דָּא וָאִירָא, דְּאִזְדַּעִִזַע מֵהַהִיא דִלְגוֹ מִן מַחֲשָׁבָה סְתִימָא דְאִיהוּ עִלַּת הָעִלּוֹת, אָמַר לֵיהּ רַבִּי שִׁמְעוֹן, בְּרִי, בְּמַחֲשָׁבָה דְאִיהוּ מוֹחָא אוּף הָכִי חָב דְּזַרְעָא מִתַּמָּן נָפִיק, דְּאִיהוּ נְבִיעוּ דְאִילָנָא דְחַיֵּי דְאִיהוּ אוֹר קַדְמוֹן וְאוֹר צַח וְאוֹר מְצוּחְצָח, תְּלַת טִפִּין דְּאִתְרְמִיזוּ בְּי' עִלָּאָה, קוֹצָא דִלְעִילָא וְקוֹצָא דִלְתַתָּא וְגֵיו בְּאֶמְצָעִיתָא, וְעָרַב תַּמָּן חֹשֶׁךְ דְּאַפְסִיק בֵּין עִלַּת הָעִלּוֹת לְמוֹחָא סְתִימָא, וּבְגִין דָּא (שמות לג כ) כִּי לֹא יִרְאַנִי הָאָדָם וָחָי עַד דְּהַהוּא חֹשֶׁךְ אִתְעַבַּר מִתַּמָּן, וְדָא אִיהוּ רָזָא (ישעיה נט כ) כִּי אִם עֲוֹנוֹתֵיכֶם הָיוּ מַבְדִּילִים בֵּינֵיכֶם וּבֵין אלהיכ"ם, וּבְגִין הַהוּא חֹשֶׁךְ, לֵית מַחֲשָׁבָה יָכִילָא לְאַשָּׂגָא תַמָּן, כָּל שֶׁכֵּן עַיִן, עַד דְּאִתְעַבַּר מִתַּמָּן הַהוּא חֹשֶׁךְ, וּכְגַוְונָא דִילֵיהּ לְתַתָּא אִית עֲנָנָא חֲשׁוֹכָא דְאִתְּמַר בָּהּ (איכה ג מד) סַכֹּתָה בֶעָנָן לָךְ כו'. 

אִזְדַּעִִזַע רַבִּי אֶלְעָזָר וְכֻלְּהוּ חַבְרַיָּא וְאִזְדַּעִִזְעוּ סָבִין מָארֵי דִמְתִיבְתָּא, אָמַר רַבִּי אֶלְעָזָר עַד כְּעַן לָא יְדַעִִנָא דְחוֹבָא דְאָדָם הָכִי הֲוָה עִלָּאָה, דְּמָטָא לַאֲתַר עִלָּאָה דְכָל עִלָּאִין, אָמַר, אַבָּא, הַב לִי רְשׁוּ לְמִשְׁאַל אַף עַל גַּב דְּלָא אִתְיַיהִיב רְשׁוּ לְכָל בַּר נַשׁ לְמִשְׁאַל כָּל שֶׁכֵּן לְמִנְדַּע, אָמַר לֵיהּ אֵימָא בְּרִי דְהָא רַעֲוָא אִשְׁתַּכַּח וּרְשׁוּתָא אִתְיַיהִיב לְגַלָּאָה כָּל מַה דְּיָכִילְנָא לְמִנְדַּע, אָמַר לֵיהּ, אַבָּא, אִשְׁתְּמוֹדָע בְּגִין הַהוּא חֹשֶׁךְ דְּאַפְסִיק בֵּין עִלַּת הָעִלּוֹת לְמַחֲשָׁבָה סְתִימָא, דְּעִלַּת עַל כָּל הָעִלּוֹת לָא אִשְׁתַּתַּף בְּשׁוּם מַחֲשָׁבָה סְתִימָא כָּל שֶׁכֵּן גַּלְיָא, וְלַאו בְּשׁוּם אוֹר גָּנִיז וְטָמִיר וְקַדְמוֹן וְצַח וּמְצוּחְצָח, אָמַר וַדַּאי הָכִי הוּא דְאִם אִלֵּין נְהוֹרִין וּמַחֲשָׁבִין הֲווֹ מִנֵּיהּ לָא הֲוָה יָכִיל חֹשֶׁךְ לְאַפְרָשָׁא, אֲבָל עִלַּת עַל כָּל הָעִלּוֹת אִיהוּ עַל כָּל נְהוֹרִין גְּנִיזִין וּסְתִימִין כְּנִשְׁמָתָא בְגוּפָא, וְאוֹר קַדְמוֹן אַף עַל גַּב דְּאִיהוּ סָתִים וְגָנִיז וְאִיהוּ קַדְמוֹן לְכָל סְפִירָן וּלְכָל אַתְוָון וּנְקוּדֵי וְטַעֲמֵי, הָכִי אִיהוּ לְגַבֵּי עִלַּת עַל כָּל הָעִלּוֹת, כְּגוּפָא לְגַבֵּי נִשְׁמָתָא, דִּבְעִלַּת הָעִלּוֹת לֵית בֵּיהּ גַּוָּון וְלָא צוּרָה וְלָא דִיּוֹקְנָא וְלָא שׁוּתָּפוּ, וּבַאֲתַר דְּעַיִן לָא שַׁלִּיט מָאן יָכִיל לְמֶעֱבַד דִּמְיוֹן. 

בָּתַר דְּהִרְהֵר תְּשׁוּבָה אָדָם לְתַתָּא, הָדְרָא לְבוּשָׁא לְגַבֵּי מוֹחָא דְאִיהוּ אַבָּא קַרְקַפְתָּא דִתְּפִלֵּי, וְאִתְחַבַּר מוֹחָא דְאִיהִי חָכְמָה בְּאִימָּא, מִיָּד (בראשית ג כא) וַיַּעַשׂ יהו"ה אלהי"ם לְאָדָם וּלְאִשְׁתּוֹ כָּתְנוֹת עוֹר וַיַּלְבִּישֵׁם, וְאִינוּן תְּפִלִּין דְּאִינוּן מֵעוֹר, בְּהַהוּא זִמְנָא קָמַת תְּשׁוּבָה דְאִיהִי אִימָּא קַרְקַפְתָּא דִתְּפִלֵּי עִם אָדָם לְאַגָּנָא עֲלֵיהּ וּלְכַסְיָא עֲלֵיהּ דַּהֲוָה עָרוֹם, כְּגַוְונָא דְאִיהוּ כַּסִּי עַל מוֹחָא עִלָּאָה, וּבְרִי, כָּל מָאן דְּאַנַּח תְּפִלִּין כְּאִלּוּ כַּסִּי עַל מוֹחָא עִלָּאָה, וּבְגִין דָּא שְׁכִינְתָּא עִלָּאָה לָא זָזָה מִנֵּיהּ, וְרָזָא דְמִלָּה (תהלים קל ז) אִם עֲוֹנוֹת תִּשְׁמָר יָ"הּ אדנ"י מִי יַעֲמוֹד, מִ"י יַעֲמוֹד וַדַּאי דְּאִיהִי אִימָּא עִלָּאָה תְּשׁוּבָה הָא קָמַת בְּאָדָם עִלָּאָה, וּשְׁכִינְתָּא דְאִיהִי תְּפִלָּה שֶׁל יָד בְּאָדָם תַּתָּאָה, שְׁכִינְתָּא עִלָּאָה נָחֲתַת עִם אָדָם, וּשְׁכִינְתָּא תַּתָּאָה עִם הֶבֶל, וְעִם כָּל (דא) מָארֵי דְּדַכְיוּ דְקָא אַתְיָין מִנַּיְיהוּ, וּבְגִין דָּא (רות א יט) וַתֵּלַכְנָה שְׁתֵּיהֶן. 

מִיָּד דְּחָאבוּ יִשְׂרָאֵל בְּעוֹבָדָא דְעִִגְלָא מַה כְּתִיב (ישעיה ג ב) וּבְפִשְׁעִיכֶם שֻׁלְּחָה אִמְּכֶם דְּאִתְּמַר בָּהּ (משלי ב ג) כִּי אִם לַבִּינָה תִקְרָא, אִשְׁתַּלְחַת (נ"א ואסתלקת) מִנַּיְיהוּ וַתָּרָם מֵעַל הָאָרֶץ, דְּלָא נָחְתַת עֲלַיְיהוּ אֶלָּא  


Daf 116a

 בְּשַׁבָּתוֹת וְיֹמִין טָבִין, וְאִשְׁתְּאָרַת שְׁכִינְתָּא תַּתָּאָה יְחִידָאָה לְתַתָּא, וּשְׁכִינְתָּא עִלָּאָה יְחִידָאָה לְעִילָא, וְהָא אוּקְמוּהָ אֵיכָה יָשְׁבָה בָדָד, דִּבְקַדְמֵיתָא לָא הֲוַת שְׁכִינְתָּא עִלָּאָה זָזָה מִנַּיְיהוּ כְּגַוְונָא דִשְׁכִינְתָּא תַּתָּאָה, זַכָּאִין אִינוּן מָארֵי דִתְיוּבְתָּא דְנַחְתֵי לָהּ עֲלַיְיהוּ בְּכָל יוֹמָא וְשַׁעִִתָּא וְרִגְעָא וְלָא זָזַת מִנַּיְיהוּ בְּכָל אֲתַר, דַּעֲלַיְיהוּ אִתְּמַר (שם ו כב) בְּהִתְהַלֶּכְךָ תַּנְחֶה אוֹתָךְ כו' וְלָא אִית לָהּ עֲלַיְיהוּ יוֹמָא יְדִיעַ כְּגַוְונָא דְאָחֳרָנִין דְּלָא נָחֲתַת עֲלַיְיהוּ אֶלָּא בְּשַׁבָּתוֹת וְיוֹמִין טָבִין, אֲבָל מָארֵי תְּיוּבְתָּא לָא זָזַת מִנַּיְיהוּ לְעָלַם. 

וּבְגִין דָּא בְרִי, אֵ"י הֶבֶל אָחִיךָ, אִי יָכְלִינָן לְמֵימַר א' י' מִן אהי"ה אִימָּא עִלָּאָה, וְאִשְׁתָּאֲרוּ ה' ה', וְאִתְּמַר עֲלַיְיהוּ וַתֵּלַכְנָה שְׁתֵּיהֶן, הָכָא חָאב הֶבֶל אָדָם, חָב בְּי"ו מִן יהו"ה וְאִסְתַּלַּק י"ו וְאִתְעֲבִיד ו' י', אָמַר רַבִּי אֶלְעָזָר וְהָא י' ו', אִינוּן, י' לְעִילָא ו' לְתַתָּא, מַאי ו' י', אָמַר בְּרִי הָכִי אִיהוּ וַדַּאי, דְּחוֹבָה דָא אִיהוּ לְעִילָא בְּאָת א דְאִסְתַּלְקַת בְּמַחֲשָׁבָה דְאִיהִי י' עִלָּאָה דְתַמָּן עִלַּת הָעִלּוֹת, וְאִשְׁתָּאַר ו' י' כְּגַוְונָא דָא א, וְעַל י' עִלָּאָה אִתְּמַר (תהלים צא יד) כִּי יָדַע שְׁמִי, שֵׁם י', יִקְרָאֵנִי וְאֶעֱנֵהוּ, זַכָּאָה אִיהוּ מָאן דְּנָחִית לֵיהּ בְּמַחֲשַׁבְתֵּיהּ לְאַתְרֵיהּ, דְּהַאי מַחֲשָׁבָה עֲלָהּ אִתְּמַר (ויקרא ז לז) זֹאת הַתּוֹרָה לָעוֹלָה לַמִּנְחָה וְלַחַטָּאת וְלָאָשָׁם וְלַמִּלּוּאִים וּלְזֶבַח הַשְּׁלָמִים. 

וְאַמַּאי אִתְּמַר בְּאָת י' כִּי יָדַע שְׁמִי, אֶלָּא, כְּמָה דְלֵית בְּאָת י' שׁוּתָּפוּ דְאָת אָחֳרָא, הָכִי לֵית בֵּיהּ שׁוּתָּפוּ דְאִיהוּ אֶחָד וְאֵין שֵׁנִי לוֹ, אֶחָד בְּלָא חֻשְׁבָּן, הוּא בְרָא כֹּלָּא וְלֵית בּוֹרֵא עֲלֵיהּ, וְכִי אִית דְּיָכִיל לְמִבְרֵי אֲפִילוּ יִתּוּשׁ זְעִיר אֶלָּא הוּא, אֶלָּא, מַיִם אִית לוֹן חֵילָא לְמִבְרֵי אִילָנִין וְעִשְׂבִּין, וְאִינוּן אִתְבְּרִיאוּ, אֲבָל בּוֹרֵא עָלְמִין בָּרָא וְלֵית עֲלֵיהּ מָאן דְּבָרָא לֵיהּ וּלְחַכִּימָא בִרְמִיזָא דְבַאֲתַר דָּא לֵית לְגַלָּאָה יַתִּיר. 

אָמַר רַבִּי אֶלְעָזָר מֵהָכָא מַשְׁמַע דְּאִית בּוֹרֵא בְשׁוּתָּפוּ דְאַתְוָון, כְּגוֹן ב' מִן בְּרֵאשִׁית דְּאִיהִי אִימָּא, ר' מִן רֵאשִׁית דְּאִיהִי חָכְמָה, ו' מִן בּוֹרֵא דְאִיהוּ עַמּוּדָא דְאֶמְצָעִיתָא, א' מִן בְּרֵאשִׁית דְּאִיהוּ כֶּתֶר, שִׁי"ת, שִׁית סְפִירָן, הָא כֻלְּהוּ עִִשֶׂר, אִם חָסֵר חַד לָא אִשְׁתַּלִּים בְּרִיאָה, אֲבָל עִלַּת עַל כָּל הָעִלּוֹת אִיהוּ בָּרָא כֹלָּא בְּלָא שׁוּתָּפוּ כְּלָל. 

אָמַר רַבִּי אֶלְעָזָר וְכִי הָא שְׁמַעִִנָא, דְּבַעֲשַׂר סְפִירָן לָא אִתְּמַר תַּמָּן אֶלָּא אֲצִילוּת וְלָא בְּרִיאָה, אָמַר רַבִּי שִׁמְעוֹן וּמָאן אָמַר דְּאִית בְּהוֹן בְּרִיאָה אֶלָּא כֻלְּהוּ עִִשֶׂר בְּשׁוּתָּפוּ דָא עִם דָּא עָבְדִין בְּרִיאָה בְּעָלְמָא, וַאֲנָא אֵימָא דְאִם הֲוָה חָסֵר חַד מִן מִנְיָנָא לָא אִשְׁתַּלִּים הַהִיא בְּרִיאָה, אֲבָל עִלַּת עַל כָּל הָעִלּוֹת אִיהוּ בּוֹרֵא בְּלָא שׁוּתָּפוּ אָחֳרָא דְאִיהוּ חַד בְּלָא שׁוּתָּפָא כְלָל לָא לְעִילָא וְלָא לְתַתָּא וְלָא בְּאֶמְצָעִיתָא וְלָא מִכָּל סִטְרָא כְלָל, אָמַר וַדַּאי כְּעַן אִתְגַּלְיָא מַה דְּלָא אִתְמַסַּר לְגַלָּאָה אֲפִילוּ מִלִּבָּא לְפוּמָא, וְרָזָא דָא צָרִיךְ לְאִתְכַּסְיָא מִכָּל בַּר נַשׁ, דְּלַאו כָּל מוֹחָא יָכִיל לְמִסְבַּל הַאי, אֶלָּא אִלֵּין דְּיָדְעִין בְּרָזִין, אִלֵּין דְּחָכְמָתָא דִלְהוֹן סָלִיק עַל כָּל נְבִיאַיָּא וְחַכִּימַיָּא. 

אָמַר רַבִּי אֶלְעָזָר אַבָּא, הָא אִתְגַּלְיָא א' בְּרָזָא עִלָּאָה כַּד אִסְתַּלַּק עִלַּת הָעִלּוֹת בְּאָת י' וְאִשְׁתָּאַר וי אֶלָּא מַאי אוי, אָמַר לֵיהּ (א' עלאה) (נ"א אית א') לְעִילָא מִן א', דְּאִית א' מֵאַתְוָון רַבְרְבָן, וְאִית א' מֵאַתְוָון זוּטְרָן, וְאִית א' מֵאַתְוָון בֵּינוּנִיִּים, (נ"א זה שייך לדף פ"ג ע"א ועוד נעשה אדם) אִינוּן אָדָם דִּבְרִיאָה אָדָם דִּיצִירָה אָדָם דַּעֲשִׂיָּה, וַעֲלַיְיהוּ אִתְּמַר (קהלת ה ז) כִּי גָבוֹהַּ מֵעַל גָּבוֹהַּ שׁוֹמֵר, וְאִית תְּלַת עִלָּאִין עֲלַיְיהוּ בְאֹרַח אֲצִילוּת, וַעֲלֵיהֶם אִתְּמַר וּגְבֹהִים עֲלֵיהֶם. 

וְאִינוּן דִּבְרִיאָה אִינוּן לְבוּשִׁין לְאִינוּן דַּאֲצִילוּת, וְהַאי אִיהוּ אוֹר לְבוּשׁ עִִלְיוֹן, וְאִינוּן עִִשֶׂר מִתְלַבְּשִׁין בְּעִִשֶׂר, וְאִלֵּין דַּאֲצִילוּת אָמְרוּ לְאִינוּן דִּבְרִיאָה דְמִתְלַבְּשִׁין בְּהוֹן, (בראשית א כו) נַעֲשֶׂה אָדָם בְּצַלְמֵנוּ כִּדְמוּתֵינוּ, כָּל סְפִירָה יָהִיב בֵּיהּ חוּלָקֵיהּ מִלְּגָאו וּמִלְּבָר, וְאִם חָסֵר חַד מֵעֲשַׂר סְפִירָן דְּלָא הֲוָה יָהִיב בֵּיהּ חוּלָקֵיהּ לָא הֲוָה אִשְׁתַּלִּים בִּנְיָינָא דְאָדָם, וּבְזִמְנָא דְחָב אָדָם כָּל סְפִירָה וּסְפִירָה נָטִיל חוּלָקֵיהּ מִנֵּיהּ וְאִשְׁתָּאַר אַיִן, וְרָזָא דְמִלָּה (קהלת ג יט) וּמוֹתַר הָאָדָם מִן הַבְּהֵמָה אָיִן, וּבְגִין דָּא אָמְרוּ מָארֵי מַתְנִיתִין (תהלים מט יג) וְאָדָם בִּיקָר בַּל יָלִין נִמְשַׁל כַּבְּהֵמוֹת נִדְמוּ, אָדָם דַּהֲוָה לָן בִּיקָר דִּלְעִילָא וְלָא נָטִיר לֵיהּ, נִמְשַׁל כַּבְּהֵמוֹת דְּמוּת דִּילֵיהּ, דְּאִינוּן חַיּוֹת הַקֹּדֶשׁ, אֲבָל עִלַּת הָעִלּוֹת כַּד בָּרָא לֵיהּ כְּמָה דְאַתְּ אָמַר (נ"א הדא הוא דכתיב) (בראשית א כז) וַיִּבְרָא אלהי"ם אֶת הָאָדָם בְּצַלְמוֹ, אִיהוּ נָטִיל כֹּלָּא מִינֵיהּ, וִיהִיב בֵּיהּ בְּלָא שׁוּתָּפוּ דְאָחֳרָא, דְּאַבָּא וְאִימָּא עָבְדוּ לֵיהּ בְּצִיּוּרַיְיהוּ  


Daf 116b

 בִּתְרֵין צִיּוּרִין, הֲדָא הוּא דִכְתִיב (בראשית ב ד) וַיִּיצֶר יהו"ה אלהי"ם וַיִּיצֶר בִּתְרֵין צִיּוּרִין, צִיּוּרָא דְאַבָּא דְאִיהוּ יהו"ה, וְצִיּוּרָא דֶאלהי"ם דְּאִיהִי אִימָּא, וְדָא אִיהוּ וַיִּיצֶר יהו"ה אלהי"ם, וּלְבָתַר עָבַד לֵיהּ מָאנָא הֲדָא הוּא דִכְתִיב (שם) עָפָר מִן הָאֲדָמָה, מִן הָאֲדָמָה לָא כְתִיב, אֶלָּא עָפָר מִן הָאֲדָמָה, וְדָא שְׁכִינְתָּא תַּתָּאָה דְאִתְּמַר בָּהּ (איוב לד טו) וְאָדָם עַל עָפָר יָשׁוּב דְּאִיהִי גִלְגּוּלָא דִילֵיהּ. 

אָמַר רַבִּי אֶלְעָזָר, אַבָּא, בָּתַר דְּרַעֲוָא אִשְׁתַּכַּח צָרִיךְ לְמִפְתַּח מִלִּין בְּאִתְגַּלְיָא, מַאי אָדָם דְּבָרָא עִלַּת הָעִלּוֹת בְּדִיּוֹקְנֵיהּ, דְּהָא כְתִיב דְּלֵית בֵּיהּ דְּמוּת, אָמַר לֵיהּ, בְּרִי, הָכָא לָא אָמַר בְּצַלְמֵנוּ, דְּאִית בֵּיהּ דִּיּוֹקְנָא, אֶלָּא בְּצַלְמוֹ רוֹצֶה לוֹמַר כְּגַוְונָא דְאִיהוּ רוֹאֶה וְאֵינוֹ נִרְאֶה, דִּיהֵא אִיהוּ הָכִי, וּכְגַוְונָא דְלֵית בֵּיהּ דִּיּוֹקְנָא, דִּיהֵא אִיהוּ הָכִי, וּכְגַוְונָא דְלֵית קַדְמוֹן עֲלֵיהּ דִּיהֵא אִיהוּ הָכִי, וּכְגַוְונָא דְאִיהוּ עִלַּת הָעִלּוֹת חַד בְּלָא שׁוּתָּפוּ וּבְלָא חֻשְׁבָּן, דִּיהֵא אִיהוּ הָכִי, כֹּלָּא כְּגַוְונָא דִילֵיהּ. 

וְאִית אָדָם דִּבְרִיאָה וִיצִירָה וַעֲשִׂיָּה בְּגַוָּונָא אָחֳרָא בִּלְבוּשִׁין וְגוּפָא (דלבר) (נ"א בלבד), דְּבַאֲצִילוּת הָא אִתְּמַר דְּלֵית בֵּיהּ בְּרִיאָה וִיצִירָה וַעֲשִׂיָּה כְּלָל, אִית בְּרִיאָה דְבָרָא הוּא לְתַתָּא בְדִיּוֹקְנֵיהּ, אֲבָל לַאו דְּאִתְבְּרֵי אִיהוּ. 

וְתָא חֲזִי אַף עַל גַּב דְּאִתְּמַר בִּסְפִירָן בְּרִיאָה, בִּלְבוּשָׁא מִלְּבָר אִיהוּ, וְלַאו אִיהוּ מִלְּגָאו, וּבְגִין דָּא כְּתִיב (בראשית א כז) וַיִּבְרָא אלהי"ם אֶת הָאָדָם בְּצַלְמוֹ הָכָא רָזָא אָחֳרָא בְּגוּפָא, אִית סְפִירָן דִּבְרִיאָה וְאִית סְפִירָן דַּאֲצִילוּת, וּבְגִין דָּא וַיִּבְרָא אלהי"ם אֶת הָאָדָם, דָּא עַמּוּדָא דְאֶמְצָעִיתָא דְאִתְּמַר בֵּיהּ (ישעיה מד יג) כְּתִפְאֶרֶת אָדָם לָשֶׁבֶת בָּיִת, בְּצַלְמוֹ שְׁכִינְתָּא תַּתָּאָה, בְּצֶלֶם אלהי"ם שְׁכִינְתָּא עִלָּאָה, וַיִּיצֶר יהו"ה אלהי"ם אֶת הָאָדָם דָּא צַדִּיק חַי עָלְמִין, יְצָרוֹ בִיצִירָה עִלָּאָה וּבִיצִירָה תַּתָּאָה, דְּאִינוּן י' י' מִן א, ו' מִן וַיִּיצֶר אִיהוּ ו' דְּאֶמְצָעִיתָא, דְּאִיהוּ בִתְרֵין יוּדִין בְּאָת א, וּתְרֵין יוּדִי"ן עֲלַיְיהוּ אִתְּמַר (משלי יד א) חַכְמוֹת נָשִׁים בָּנְתָה בֵיתָהּ וְאִינוּן חָכְמָה קְדוּמָה וְחָכְמָה תַּתָּאָה. 

וְאָדָם מִסִּטְרָא דְאוֹת בְּרִית י' אִתְיְלִיד מָהוּל, הֲדָא הוּא דִכְתִיב (שמות ב ב) וַתֵּרֶא אוֹתוֹ כִּי טוֹב הוּא, (ישעיה ג י) אִמְרוּ צַדִּיק כִּי טוֹב, דְּתַמָּן לַאו קְלִיפָה דְעָרְלָה כְּלָל, וְהָא דְאִתְּמַר אָדָם הָרִאשׁוֹן מוֹשֵׁךְ בְּעָרְלָתוֹ הֲוָה, דָא אָדָם דַּעֲשִׂיָּה, וּמַאי נִיהוּ דָא קְלִיפָה דְאִתְלַבְּשָׁא בֵּיהּ (נ"א דאתלבשת בה) לְשַׁלְטָאָה עַל כֹּלָּא, הֲדָא הוּא דִכְתִיב (תהלים קג יט) וּמַלְכוּתוֹ בַּכֹּל מָשָׁלָה, וּבְגִין דָּא אִתְּמַר בָּהּ (בראשית א כו) נַעֲשֶׂה אָדָם בְּצַלְמֵנוּ כִּדְמוּתֵנוּ לְאִתְלַבְּשָׁא בְּכָל דִּיּוֹקְנִין וּקְלִיפִין. 

וְעוֹד אִתְּמַר בָּהּ בִּשְׁכִינְתָּא תַּתָּאָה, נַעֲשֶׂה אָדָם בְּצַלְמֵנוּ כִּדְמוּתֵנוּ, דִתְהֵא כְלִילָא מִכָּל סְפִירָן, דְּכָל עִִשֶׂר סְפִירָן יְהִיבוּ בָּהּ כָּל חַד חוּלָקֵיהּ, וּמַאי חוּלָקֵיהּ, אֶלָּא כָּל סְפִירָה יְהִיב בָּהּ עִשּׂוּר דִּילֵיהּ, דְּכָל סְפִירָה סָלִיק לַעֲשָׂרָה, וְיַהֲבוּ לֵיהּ כָּל חַד וְחַד עִשּׂוּר דִּילֵיהּ אִשְׁתָּאֲרוּ אִינוּן תֵּשַׁע תֵּשַׁע, וְכָל חַד וְחַד אִשְׁתַּלִּים בָּהּ לַעֲשָׂרָה, וּבְגִין דָּא מְעַשְּׂרִין חַד מֵעֲשָׂרָה, וּבְגִין דְּאִיהִי כְּלִילָא מִכֻּלְּהוּ אִתְּמַר בָּהּ (ירמיה ב ב) אַהֲבַת כְּלוּלוֹתָיִךְ, כְּלִילָא מִכֹּלָּא, וּלְבָתַר דְּאִתְכְּלִילַת מֵעִלָּאִין אִתְּמַר בָּהּ (בראשית א כו) וּרְדוּ בִדְגַת הַיָּם וּבְעוֹף הַשָּׁמַיִם וּבַבְּהֵמָה וּבְכָל הָאָרֶץ, אִתְכְּלִילַת בְּתַתָּאִין, וַאֲפִילוּ בְּכָל קְלִיפִין דְּסִטְרָא אָחֳרָא אִתְלַבְּשַׁת, לְקַיְימָא בָּהּ וּמַלְכוּתוֹ בַּכֹּל מָשָׁלָה, וּבְכָל מַה דְּאִתְלַבְּשַׁת אִתְכְּלִילַת (נ"א אתקריאת) בִּשְׁמֵיהּ, הָא הָכָא אָדָם דַּעֲשִׂיָּה וִיצִירָה. 

אָדָם דִּבְרִיאָה אוּקְמוּהוּ עַל תִּפְאֶרֶת, מַאי בְּצַלְמוֹ, בְּצֶלֶם, תְּרֵין דִּיּוֹקְנִין דִּילֵיהּ לְעִילָא, אֶלָּא (ס"א אלין) אִינוּן וָא"ו תְּרֵין וָוִי"ן, אִינוּן תְּרֵין דִּיּוֹקְנִין דְּא דְּאִיהוּ אָדָם דְּאֶמְצָעִיתָא, דִּשְׁכִינְתָּא עִלָּאָה אִיהִי דְמוּת אָדָם עִלָּאָה דְאִיהוּ חָכְמָה עִלָּאָה, וּשְׁכִינְתָּא תַּתָּאָה דְמוּת אָדָם דְּאִיהוּ עַמּוּדָא דְאֶמְצָעִיתָא. 

וְעוֹד, עַמּוּדָא דְאֶמְצָעִיתָא בְדִיּוֹקְנָא דְכֶתֶר וְדָא אָדָם דִּבְרִיאָה, וְאָדָם דִּיצִירָה צַדִּיק בְּדִיּוֹקְנָא דְחָכְמָה, וּבְגִין דָּא (מלכים א ה כו) וַיהוָֹה נָתַן חָכְמָה לִשְׁלֹמֹה דְאִיהוּ צַדִּיק בְּרִית שָׁלוֹם שָׁלֵם ה', וּשְׁכִינְתָּא תַּתָּאָה אָדָם דַּעֲשִׂיָּה דְמוּת דִּשְׁכִינְתָּא עִלָּאָה וְכֹלָּא קְשׁוֹט, (ושכינתא ודאי אתכלילת בכלא), וּבְגִין דָּא זִמְנִין אִתְקְרִיאַת נֶשֶׁר, זִמְנִין חַיָּה.  


Daf 117a

 זִמְנִין יוֹנָה, זִמְנִין צִפּוֹר, בְּכָל מַה דְּשַׁלִּיטָא אִתְקְרִיאַת בִּשְׁמֵיהּ, וּבְעִשְׂבִּין אִתְקְרִיאַת שׁוֹשַׁנָּה, עִץ פְּרִי עוֹשֶׂה פְּרִי, וְכַד שָׁלְטָא עַל אַרְעָא אִתְקְרִיאַת אֶרֶץ, וְכַד שָׁלְטָא עַל יַמָּא אִתְקְרִיאַת יָם עַל שְׁמֵיהּ, וְכַד שָׁלְטָא עַל טוּרִין אִתְקְרִיאַת סֶלַע, לֵית בִּרְיָה בְּעָלְמָא דְשַׁלְטָא עֲלֵיהּ דְּלָא אִתְקְרִיאַת בִּשְׁמֵיהּ, אֲבָל עִם כָּל דָּא דְשַׁלְטָא עַל כֹּלָּא, עֲבִידַת אַפְרָשׁוּתָא בֵּין דַּרְגִּין דְּאִינוּן מוֹחָא וְאִיבָּא, לִקְלִיפִין דְּסִטְרָא אָחֳרָא דְאִינוּן כִּקְלִיפִין דֶּאֱגוֹזָא דִמְכַסְּיָין עַל מוֹחָא, וְרָזָא דְמִלָּה (בראשית א ד) וַיַּבְדֵּל אלהי"ם בֵּין הָאוֹר וּבֵין הַחֹשֶׁךְ, וַוי לֵיהּ לְמַאן דִּמְעָרֵב קְלִיפִין דְּסִטְרָא אָחֳרָא עִם דַּרְגִּין דְּסִטְרָא דְּדַכְיוּ. 

(כאן חסר) (אמר המגיה עוד מצאתי בס"א זה הלשון) 

וְהָאָדָם יָדַע אֶת חַוָּה אִשְׁתּוֹ וכו' (שם ד א), וְכִי לָא אִשְׁתְּמוֹדָע בָּהּ עַד הַהִיא זִמְנָא, אֶלָּא מִיּוֹמָא דְאִתְחֲרַב בֵּי מַקְדְּשָׁא קוּדְשָׁא בְּרִיךְ הוּא לָא אִתְיַחַד בִּשְׁכִינְתֵּיהּ בְּיוֹמִין דְּחוֹל, וְלָא הֲווֹ יִשְׂרָאֵל אִשְׁתְּמוֹדְעָן תּוּקְפֵיהּ בְּיוֹמִין דְּחוֹל, בְּגִין דְּמֶמְשָׁלָה דְעִִבֶד וְשִׁפְחָה בְּהוֹן, בָּתַר דְּיִתְעַבְּרוּן מֵעָלְמָא מִיָּד וַיֵּדַע אָדָם עוֹד אֶת אִשְׁתּוֹ וּבְהַהִיא זִמְנָא (ישעיה יא ט) כִּי מָלְאָה הָאָרֶץ דֵּעָה אֶת יהו"ה, וּבְהַהִיא זִמְנָא אִתְקַיַּים קְרָא (ירמיה לא לג) כִּי כֻלָּם יֵדְעוּ אוֹתִי לְמִקְּטַנָּם וְעַד גְּדוֹלָם, (זכריה יד ט) וּבַיּוֹם הַהוּא יִהְיֶה יהו"ה אֶחָד וּשְׁמוֹ אֶחָד. 

דָּבָר אַחֵר וְהָאָדָם יָדַע אֶת חַוָּה אִשְׁתּוֹ וַתַּהַר וַתֵּלֶד אֶת קַיִן, יָדַע וַדַּאי כְּגוֹן (אסתר ד א) וּמָרְדְּכַי יָדַע, אִית יְדִיעָה לְטַב וְאִית יְדִיעָה לְבִישׁ, בְּזִמְנָא דְאוֹלִידַת לְקַיִן יָדַע אֶת כָּל אֲשֶׁר נַעֲשָׂה הַהוּא זוּהֲמָא, וְעַד הַהוּא אֲתַר דְּמָטֵי וְאִתְפַּשַּׁט הַהוּא זוּהֲמָא בְּכָל דָּרִין, וּתְלַת גִּלְגּוּלֵי, עֲלַיְיהוּ אִתְּמַר (איוב לג כט) הֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר, בָּתַר דְּיִתְגַּבַּר בְּיִצְרֵיהּ דְּלָא עָבִיד חֶטְאָה, וְהַאי יְדִיעָה דְקַיִן אִיהוּ דְאִתְגְּלֵי לֵיהּ עַד הַהוּא אֲתַר דְּאִתְפַּשַּׁט, דַּעֲלֵיהּ אִתְּמַר (ישעיה יד כט) כִּי מִשֹּׁרֶשׁ נָחָשׁ יֵצֵא צֶפַע, בְּגִין דְּאִיהוּ מִשֹּׁרֶשׁ נָחָשׁ דְּאַטִּיל זוּהֲמָא בְחַוָּה, מַלְאַךְ הַמָּוְת דְּגָרִים מִיתָה לְאָדָם וּלְכָל דָּרִין דִּילֵיהּ, הָכִי, הַאי דַּרְכֵּיהּ לְקַטְלָא, וּבְגִין דָּא קָטִיל לַהֶבֶל. 

וְהַאי זוּהֲמָא דְאִתְנְטִיל מִנֵּיהּ אִיהִי לִילִי"ת אִימָּא דְעִרֶב רַב, עֲלָהּ אִתְּמַר (משלי ה ה) רַגְלֶיהָ יוֹרְדוֹת מָוְת וכו', דְּאִיהִי סַם מָוְת דְּאֵל אַחֵר דְּאִיהוּ סמא"ל, וְאִיהִי אִיבָּא דִילֵיהּ, גַּם לְרַבּוֹת אֵל אַחֵר, נָחָשׁ בְּגִינָהּ אִתְּמַר (בראשית ג ו) וַתִּקַּח מִפִּרְיוֹ וַתֹּאכַל, הָכָא רָזָא דְחַוָּה וַתִּתֵּן גַּם לְאִישָׁהּ עִמָּהּ וַיֹּאכַל גַּם לְרַבּוֹת, וּלְבָתַר חָזָא לֵיהּ דְּאִתְחָרַט כְּמָה דְאַתְּ אָמַר (שם ד יג) גָּדוֹל עֲוֹנִי מִנְּשׂוֹא, וּבְגִין דָּא (שם ב) קָנִיתִי אִישׁ אֶת יהו"ה, הָכָא רָמִיז קֵנִי חוֹתֵן מֹשֶׁה, דְּעָתִיד לְאַהֲדָרָא בִּתְשׁוּבָה וּלְקַבָּלָא אָת בְּרִית, הֲדָא הוּא דִכְתִיב (שם טו) וַיָּשֶׂם יהו"ה לְקַיִן אוֹת, אוֹת בְּרִית מִילָה לְאַגָּנָא עֲלֵיהּ. 

וּבְגִין דָּא וַתּוֹסֶף לָלֶדֶת אֶת אָחִיו אֶת הָבֶל, מַאי וַתּוֹסֶף אֶלָּא רָזָא דְמִלָּה וְלֹא יָסַף עוֹד לְדַעִִתָּהּ (שם לח כו), בְּגִין הַהוּא זוּהֲמָא דְנָפִיק מִנֵּיהּ, וְחָמָא אִתְפַּשְׁטוּתֵיהּ בְּכָל דָּרָא, כֵּיוָן דְּחָמָא לַהֶבֶל דְּאִתְפַּשְׁטוּתֵיהּ בְּכָל דָּרָא לְטָב, אָמַר וַתּוֹסֶף לָלֶדֶת, אוֹסִיפַת אִיהִי כַּמָּה קָרְבָּנִין וְכַמָּה תַּחֲנוּנִין וְכַמָּה בִּכְיָין בְּגִינֵיהּ, כֵּיוָן דְּאִיהוּ הֲוָה עָתִיד לְדַכָּאָה זוּהֲמָא דִילֵיהּ מֵעָלְמָא, וְהָא קֹהֶלֶת אָמַר (קהלת ח יד) יֶשׁ הֶבֶל אֲשֶׁר נַעֲשָׂה עַל הָאָרֶץ אֲשֶׁר יֵשׁ צַדִּיקִים אַשֶׁר מַגִיעַ אֲלֵיהֶם כְּמַעֲשֵׂה הָרְשָׁעִים, הָכָא אִתְגְּלֵי צַדִּיק וְרַע לוֹ רָשָׁע וְטוֹב לוֹ, אִית הֶבֶל, וְאִית הֶבֶל וַעֲלַיְיהוּ אִתְּמַר (שם י ב) לֵב חָכָם לִימִינוֹ וְלֵב כְּסִיל לִשְׂמֹאלוֹ, בְּשַׁגַּם זֶה הֶבֶל, וְהָא אוּקְמוּהוּ בְּשַׁגַּם זֶה מֹשֶׁה, מֹשֶׁה זֶה שֵׁת, וְאִיהוּ שֵׁם, וְאִיהוּ הֶבֶל, וְהֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר. 

וְרָזָא דְמִלָּה (ישעיה סג יא) אַיֵּה הַשָּׂם בְּקִרְבּוֹ, דְּאִיהוּ (שמות ג יג) מַה שְּׁמוֹ, וְדָא אָדָם דְּאִיהוּ רְבִיעָאָה, וּבְגִינֵיהּ אִתְּמַר (עמוס ב ו) וְעַל אַרְבָּעָה לֹא אֲשִׁיבֶנּוּ, לֹא אֲשִׁיבֶנּוּ בְגִלְגּוּלָא יַתִּיר, כֵּיוָן דְּנָח בֵּיהּ אֲבוֹי דְּאִיהוּ אָדָם, בְּהַהוּא זִמְנָא אִשְׁתְּמוֹדָע (משלי ל ד) מַה שְּׁמוֹ וּמַה שֶּׁם בְּנוֹ כִּי תֵדָע, וְדָא אִיהוּ רָזָא מַה שְּׁמוֹ מָה אוֹמַר אֲלֵיהֶם, וְדָא אִיהוּ מֶרְכַּבְתָּא שְׁלֵימָא, ש תְּלַת חֵיוָון, דְּרָכִיב עֲלַיְיהוּ מ"ה, וַעֲלַיְיהוּ אִתְּמַר הֶן כָּל אֵלֶּה יִפְעַל אֵ"ל  


Daf 117b

 פַּעֲמַיִם שָׁלֹשׁ עִם גָּבֶר. 

קָם רַבִּי שִׁמְעוֹן וְאָמַר, (בראשית ד ב) וַתּוֹסֶף לָלֶדֶת אֶת אָחִיו אֶת הָבֶל, וַוי לְעָלְמָא דְאִית לוֹן עַיְינִין וְלָא חָזָאן, אוּדְנִין וְלָא שָׁמְעִין בְּרָזִין דְּאוֹרַיְיתָא, וְאָזְלִין בָּתַר בִּצְעִין דְּהַאי עָלְמָא, תָּא חֲזִי קַיִן אִיהוּ יֵצֶר הָרָע, הֶבֶל יֵצֶר הַטּוֹב, הֶבֶל אִיהוּ הַלֵּב, וְאִינוּן תְּרֵי בָּתֵּי לִבָּא, הֲדָא הוּא דִכְתִיב (קהלת י ב) לֵב חָכָם לִימִינוֹ וְלֵב כְּסִיל לִשְׂמֹאלוֹ, לֵב חָכָם לִימִינוֹ דָא הֶבֶל, דְּאִתְּמַר בֵּיהּ וַתּוֹסֶף לָלֶדֶת אֶת אָחִיו אֶת הָבֶל, אִיהוּ תוֹסֶפֶת רוּחַ הַקֹּדֶשׁ, קַיִן אִיהוּ רוּחַ הַטּוּמְאָה דְאִיהוּ גָרַע וְלָא אוֹסִיף, קַיִן גּוּפָא, קַן לְתַרְוַיְיהוּ, וּבְגִינָהּ אִתְּמַר אַל תִּסְתַּכֵּל בְּקַנְקַן אֶלָּא בַּמֶּה דְאִית בֵּיהּ, וַדַּאי קַיִן אִיהוּ לִבָּא, דְאִיהוּ קְלִיפָה דֶאֱגוֹזָא, לַאו הַהוּא דִלְעִילָא דְאִיהוּ אִיבָּא דְאִילָנָא דְחַיֵּי, וּבְגִין דְּהַאי קַיִן אִית בֵּיהּ טַב וּבִישׁ, אִתְּמַר בֵּיהּ (בראשית ב יז) וּמֵעִץ הַדַּעַת טוֹב וָרָע לֹא תֹאכַל מִמֶּנּוּ, עַד דְּאִתְעַבַּר הַהִיא קְלִיפָה מִנֵּיהּ דֶּאֱגוֹזָא, אִיבָּא אִתְקְרִי מִיתָה וְחַיֵּי אוֹר וְחֹשֶׁךְ, הֲבַל טַב וַהֲבַל בִּישׁ, הֲבַל דְּאוֹרַיְיתָא דְאִיהוּ לַהַב, עֲלָהּ אִתְּמַר (תהלים כט ז) קוֹל יהו"ה חֹצֵב לַהֲבוֹת אֵשׁ, וְדָא ה' דְּמֹשֶׁה, מ' מֹשֶׁה, ש' שֵׁת, דְּאִתְּמַר בֵּיהּ (שמות ב י) כִּי מִן הַמַּיִם מְשִׁיתִיהוּ, ש' שֵׁם, וְלַאו לְמַגָּנָא הֲוָה שֵׁם קוֹבֵעַ מֶדְרָשׁוֹת בְּאוֹרַיְיתָא, וַהֲוָה שֵׁת סִיּוּמָא דְאַלְפָא בֵּיתָא, שֵׁת בְּגִין (תהלים ח ז) כֹּל שַׁתָּה תַחַת רַגְלָיו. 

וְהֶבֶל מִסִּטְרָא דִימִינָא אִיהוּ כְּלִיל ז' הֲבָלִים, וְאִינוּן אבגית"ץ וכו', שִׁית סָלְקִין, דְּאִינוּן לְהָבִים בְּשִׁית עִזְקָאן דְּקָנֶה, וַהֲבַל דְּפֶה שְׁבִיעָאָה, וּלְקִבְלַיְיהוּ אָמַר דָּוִד שֶׁבַע קָלִין דְּהָבוּ לַיהו"ה בְּנֵי אֵלִים, (תהלים כט) וְעַל אִלֵּין שֶׁבַע אִתְּמַר (דברים ח ג) כִּי לֹא עַל הַלֶּחֶם לְבַדּוֹ יִחְיֶה הָאָדָם כִּי עַל כָּל מוֹצָא פִי יהו"ה יִחְיֶה הָאָדָם, וְאִלֵּין ז' קָלִין סָלְקִין בְּז' רְקִיעִין, וְאִית ז' דִּשְׂמָאלָא דְנָחֲתִין בְּשִׁבְעָה אַרְעִין, וַעֲלַיְיהוּ אָמַר קֹהֶלֶת (קהלת ג כז) (כי) מִי יוֹדֵעַ רוּחַ בְּנֵי הָאָדָם הָעוֹלָה הִיא לְמָעִִלָה וכו'. 

שִׁבְעָה הֲבָלִים טָבִין אִלֵּין אִינוּן שֶׁבַע שְׁנֵי הַשָּׂבָע, וּלְקִבְלַיְיהוּ אָחֳרָנִין לָקֳבֵל שֶׁבַע שְׁנֵי הָרָעָב, אִלֵּין הֲבָלִים דְּחַיֵּי, וְאִלֵּין הֲבָלִים דְּמִיתָה, וּבְגִין דָּא יֵשׁ הֶבֶל וְיֵשׁ הֲבָלִים, ה' לֵב, ד' אַרְבַּע חֵיוָון דְּכָרְסַיָּיא, ו' שִׁית דַּרְגִּין דְּכָרְסַיָּיא, וַעֲלַיְיהוּ שַׁרְיָין עֲשַׂר אֲמִירָן דְּאִינוּן י', ו' דְּנָפִיק מֵהֶבֶל אִיהוּ קוֹל דְּאִיהוּ פּוֹרֵחַ בְּאַוִּיר, דְּאִיהוּ אוֹר חָמֵשׁ אוֹר וַדַּאי אִינוּן ה' עִלָּאָה, י' דִּבּוּר וַאֲמִירָה, וְאִינוּן הֲבָלִים הֲבַל סָלִיק בְּה' עִלָּאָה, וַהֲבַל נָחִית בְּה' תַּתָּאָה, נָחִית דִּבּוּר, וּבְאִלֵּין הֲבָלִים סָלִיק בְּחַד קָלָא סָלִיק, וּבְדָא נָחִית, בְּה' תַּתָּאָה סָלִיק קָלָא דְאִיהוּ ו', בְּה' עִלָּאָה נָחִית דִּבּוּר דְּאִיהוּ י'. 

וַהֲבָלִים סָלְקִין וְנָחֲתִין בְּלִבָּא, וְהִנֵּה מַלְאֲכֵי אלהי"ם סָלְקִין וְנָחֲתִין תַּמָּן וְאִינוּן י"ו, ה' תַּתָּאָה מוּצָב אַרְצָה, וְרֹאשׁוֹ מַגִּיעַ הַשָּׁמָיְמָה דָא ה' עִלָּאָה דְאִתְקְרֵי הַשָּׁמָיְמָה, וְאִם לָא סָלְקִין בְּמַחֲשָׁבָה דְאִיהִי יו"ד ה"א וא"ו ה"א, לָא מִסְתַּכְּלִין בִּצְלוֹתִין, אִלֵּין הֲבָלִים דְּלַאו אִינוּן מִסִּטְרָא דְיִחוּדָא, וַהֲבָלִים אָחֳרָנִין אִינוּן בְּפִירוּדָא, וְסָלְקִין בְּמַחֲשָׁבָה בִּישָׁא, וּבְגִין דְּאִית תַּמָּן פִּירוּדָא אִתְּמַר בְּמַחֲשָׁבָה דִלְהוֹן מַחֲשָׁבָה בִּישָׁא מִצְטָרְפָא לְמַעֲשֶׂה, (והבלים דלית בהון פרודא מחשבה דלהון מצטרפא למעשה). 

וְעִקָּר דְּאַרְבַּע אַתְוָון וַעֲשַׂר אַתְוָון אִיהִי מַלְכוּתָא, דְאִיהִי כְלִילָא מִכָּל עֲשַׂר סְפִירָן, וּבֵיהּ צָרִיךְ כֹּלָּא לְאַכְלָלָא, דְּכָל מָאן דְּנָטִיל מַלְכוּת בְּלָא תֵּשַׁע סְפִירָן אִיהוּ מְקַצֵּץ בַּנְּטִיעָן, וְכָל מָאן דְּנָטִיל תֵּשַׁע סְפִירָן בְּלָא מַלְכוּת אִיהוּ כּוֹפֵר בְּעִיקָר. 

הֲבָלִים דְּסִטְרָא אָחֳרָא עֲלַיְיהוּ אִתְּמַר (ירמיה י טו) הֶבֶל הֵמָּה מַעֲשֵׂה תַּעִִתּוּעִים, דְּאִינוּן הֲבָלִים סָלְקִין בְּנִבְלוּת הַפֶּה וּבְשִׁקְרוּת, וְכֻלְּהוּ סָלְקִין לְגַבֵּי מוֹחָא אִית חַמָּה וּלְבָנָה וְכֹכְבַיָּא וּמַזָּלַיָּא בִרְקִיעִין דְּאִינוּן קְלִיפִין, דַּעֲלַיְיהוּ אִתְּמַר (ישעיה ה יח) הוֹי מוֹשְׁכֵי הֶעָוֹן בְּחַבְלֵי הַשָּׁוְא, וַעֲלַיְיהוּ אִתְּמַר (שם נא ו) כִּי שָׁמַיִם כֶּעָשָׁן נִמְלָחוּ, וְחָפְרָה הַלְּבָנָה וּבוֹשָׁה הַחַמָּה וכו' (שם כד כג), וְכַמָּה הֲבָלִים אִית לוֹן דְּכֻלְּהוּ מַלְיָין שֶׁקֶר וְשָׁוְא, וְכָל מָאן דְּאַפִּיק מִלִּין דְּשִׁקְרָא כַּמָּה מַלְאֲכֵי חַבָּלָה פָּתְחִין גַּדְפַיְיהוּ לְקִבְלוֹן, הֲדָא הוּא דִכְתִיב (קהלת י כ) כִּי עוֹף הַשָּׁמַיִם יוֹלִיךְ אֶת הַקּוֹל וכו', וְאִלֵּין מִלּוּלִין אִינוּן בָּנִין כַּמָּה בִּנְיָינִין. 


Daf 118a

 אמר המגיה, הנמשך אחר זה כבר נדפס בדף ק"ד ע"א, אמנם אחר כך מצאתי זאת הנסחא מדוייקת יותר מהאחרת, וכדי שלא לכפול הדברים ארמוז לך החלוף שיש ביניהם בלבד, בזאת הנסחא לא מצאתי או אשא על מיא בשורה ל', ובשורה ל"ד נקודין מן י' טעמים מן ו' איהי בת קול, ובדף ק"ה ע"א שורה ז' צ"ל ואיהי לב דכלהו בה אתכלילן ומינה נפיק דפיקו, ובשורה ט' וכד דפיק, ובשורה י' צ"ל רשפים ובשורה י"ב נחית צ"ל אחיד, דף ק"ד ע"ב בשורה י"ו דא צ"ל דמלה, בשורה י"ח ד' דילה צ"ל ד' דלה, שורה ך' אויר קדמון צ"ל אוירא קדמאה. 

אמר המגיה זה התקון מצאתיהו מפוזר ומפורד ומוטעה, והרבה עמלתי וטרחתי להגיהו ולסדר הדברים על אופניהם, ובמקומות ממנו כתבתי הדברים פעמים מפני חלוף הנסחאות. 

עוד ראה זה מצאתי. 

וַתּוֹסֶף לָלֶדֶת אֶת אָחִיו אֶת הָבֶל (בראשית ד ב), תָּא חֲזִי הֶבֶל אִיהוּ הַלֵּב, וְאִית ב' בָּתִּים בְּלִבָּא, (קהלת י ג) לֵב חָכָם לִימִינוֹ הֶבֶל, לֵב כְּסִיל לִשְׂמֹאלוֹ דָא הֶבֶל, קַיִן אִיהוּ יָנִיק מִתַּרְוַיְיהוּ, וְאִיהוּ עִץ טוֹב וָרָע, וְקַיִן אִיהוּ זוּהֲמָא דְנָחָשׁ דְּאַטִּיל בְּחַוָּה, וַעֲלֵיהּ אִתְּמַר (ישעיה יד כט) כִּי מִשֹּׁרֶשׁ נָחָשׁ יֵצֵא צֶפַע, מָה אָרְחֵיהּ דְּחִוְיָא לְמִקְטַל, כַּךְ דָּא קָטַל, וּלְבָתַר אִתְחַרַט, וּבְגִין דָּא (בראשית ד טו) וַיָּשֶׂם יהו"ה לְקַיִן אוֹת, אוֹת בְּרִית מִילָה, וּבְגִין דָּא אָמַר (שם) קָנִיתִי אִישׁ אֶת יהו"ה, וְאַף עַל גַּב דְּקַיִ"ן אִיהוּ זוּהֲמָא, יָכִיל לְמֶעֱבַד נָקִ"י, כְּגוֹן יִתְרוֹ דְאִתְּמַר בֵּיהּ (שופטים א טז) וּבְנֵי קֵנִי חוֹתֵן מֹשֶׁה. 

וְרָזָא דְמִלָּה הֲבֵל הֲבָלִים אָמַר קֹהֶלֶת, וְאָמְרוּ קַדְמָאִין אִית הֶבֶל וְאִית הֶבֶל, יֵשׁ צַדִּיקִים שֶׁמַּגִּיעַ אֲלֵיהֶם כְּמַעֲשֵׂה הָרְשָׁעִים וכו', (קהלת ח יד) אָמַרְתִּי שֶׁגַּם זֶה הָבֶל, הֶבֶל דִּימִינָא ה' כָּרְסַיָּא, ו' שֵׁשׁ מַעֲלוֹת לַכִּסֵּא, ד' אַרְבַּע חֵיוָון, אִלֵּין הֲבָלִים אִינוּן לְבוּשָׁא לְתִפְאֶרֶת וּמַלְכוּת דְּאִינוּן ו"ה, י"ה כְּלִילָן, י' בְּאַוִּיר, ה' תַּתָּאָה דִבּוּר דְּסָלִיק בַּהֶבֶל, וְכֹלָּא אִתְכְּלִיל בִּשְׁמָא דְבַר נַשׁ דְּצַלִּי צְלוֹתָא אוֹ דְעָסִיק בְּאוֹרַיְיתָא, אֲבָל הֲבָלִים אָחֳרָנִין דְּאִתְעֲבִידָן בְּאַרְעָא, סָלְקִין בְּאַוִּיר דְּהַאי עָלְמָא בְּקוֹל וְדִבּוּר דְּחוֹל, וְיִשְׂרָאֵל מְצַלִּין בְּהוֹן הַמַּבְדִּיל בֵּין קֹדֶשׁ לְחוֹל, וְאִית אָחֳרָנִין דְּאִתְּמַר בְּהוֹן (ירמיה י טו) הֶבֶל הֵמָּה מַעֲשֵׂה תַּעִִתּוּעִים, וְאִינוּן הֲבָלִים וְקוֹל וְדִבּוּר דְּנִבְלוּת הַפֶּה, אִינוּן מִסִּטְרָא דֶאֱלֹהִים אֲחֵרִים מְמַנָּן דִּשְׁאָר עַמִּין דְּאִינוּן סמא"ל וְנָחָשׁ, עֲלַיְיהוּ אִתְּמַר בְּהַבְדָּלָה וּבֵין יִשְׂרָאֵל לְגוֹיִם, כָּל חַד כְּפוּם עוֹבָדוֹי כַּךְ בָּנֵי בִנְיָנָא, (קהלת ז יד) דְּזֶה לְעְִמַּת זֶה עָשָׂה הָאלהי"ם. 

וְתָא חֲזִי מָאן דְּבִנְיָינָא דִילֵיהּ לְעִילָא בְסִטְרָא דְּדַכְיוּ, בְכָל אִלֵּין הֲבָלִים דְּאוֹרַיְיתָא וּצְלוֹתָא, עֲלֵיהּ אָמַר קְרָא (ישעיה לז טז) וָאָשִׂים דְּבָרַי בְּפִיךָ וכו' וְלֵאמֹר לְצִיּוֹן עַמִּי אָתָּה, וְהָא אוּקְמוּהוּ אַל תִּקְרֵי עַמִּי, אֶלָּא עִמִּי, מָה אֲנָא בְמִלּוּלָא דִילִי עֲבָדִית שְׁמַיָּא וְאַרְעָא כְּמָה דְאַתְּ אָמַר (תהלים לג ו) בִּדְבַר יהו"ה שָׁמַיִם נַעֲשׂוּ, כַּךְ אַנְתְּ בְּשׁוּתָּפוּ עִמִּי תַעֲבֵיד בְּמִלּוּלָא, אֲבָל אָחֳרָנִין דְּמַפְּקִין מִפּוּמַיְיהוּ הֲבָלִים דִּשְׁבוּעָה, עֲלַיְיהוּ אִתְּמַר (משלי ז כז) כִּי רַבִּים חֲלָלִים הִפִּילָה, וְאִלֵּין אִתְקְרִיאוּ חֲלָלִים, דִּמְחַלְּלִין שֵׁם יהו"ה, וְנָפְקִין הֲבָלִים מִפּוּמַיְיהוּ וְקָלָא וְדִבּוּרָא לְשִׁקְרָא וְאוֹמָאָה לְשִׁקְרָא, וְדָכְרִין שְׁמֵיהּ לְמַגָּנָא וּלְשִׁקְרָא, בְּהַהוּא שְׁמָא דְנָפְקִין לְבַטָּלָא וּלְשִׁקְרָא בָּנִין לוֹן בִּנְיָנִין דְּבַטְלִין לוֹן מֵעָלְמָא, הֲדָא הוּא דִכְתִיב (ירמיה ב ז) לַשָּׁוְא הִכֵּתִי אֶת בְּנֵיכֶם, וַוי לוֹן לִבְנֵי נָשָׁא דְנָפְקִין מִפּוּמַיְיהוּ מִלּוּלִין וְאוֹמָאִין דְּשִׁקְרָא, טַב לוֹן דְּלָא יֵתוּן לְעָלְמָא, קָמוּ חַבְרַיָּא כֻּלְּהוּ וְאָמְרוּ רַחֲמָנָא לְשֵׁזְבָן רַחֲמָנָא לְשֵׁזְבָן. 

אָמַר רַבִּי שִׁמְעוֹן, רַבָּנָן, כָּל אִלֵּין בִּנְיָנִין תַּלְיָין בְּמַחֲשָׁבָה, כְּמָה דְאַשְׁכַּחְנָא בְּקַיִן וְהֶבֶל, קַיִן הָיָה עוֹבֵד אֲדָמָה וּמַיְיתֵי בְּקָרְבָּנָא פִּשְׁתִּים, מֵהַהוּא סִטְרָא דְעִִרְוָה, הֲוָה מַחֲשָׁבָה לְקָרְבָא קַמֵּי קוּדְשָׁא בְּרִיךְ הוּא עִִרְוָה, וּמִנַּיִן דְּפִשְׁתִּים אִיהוּ מִסִּטְרָא דְעִִרְוָה שֶׁנֶּאֱמַר (שמות כח מב) וַעֲשֵׂה לָהֶם מִכְנְסֵי בָד לְכַסּוֹת בְּשַׂר עִִרְוָה, הֶבֶל הֲוָה רוֹעִִה צֹאן, קָרִיב קָרְבָּנָא מִבְּכוֹרוֹת צֹאנוֹ, הֲדָא הוּא דִכְתִיב (בראשית ד ד) וְהֶבֶל הֵבִיא גַם הוּא מִבְּכוֹרוֹת צֹאנוֹ,  


Daf 118b

 מַחֲשַׁבְתֵּיהּ הֲוָה בְהַהוּא אֲתַר דְּאִתְּמַר בֵּיהּ, (דניאל ז ט) וְעַתִּיק יוֹמִין יְתִיב לְבוּשֵׁהּ כִּתְלָג חִוָּור וּשְׂעַר רֵאשֵׁהּ כַּעֲמַר נְקֵא, וְקוּדְשָׁא בְּרִיךְ הוּא מַחֲשַׁבְתֵּיהּ טָבָא צָרְפָה לְמַעֲשֶׂה, וּבְגִין דָּא קַבִּיל לֵיהּ, וּמַחֲשָׁבָה רָעָה לָא מְצָרְפָה לְמַעֲשֶׂה, וְדָא הוּא קָרְבָּנָא דְקַיִן, וּבְגִין דָּא חָרָה לוֹ, מִיָּד וַיֹּאמֶר יהו"ה לְקַיִן לָמָּה חָרָה לָךְ וכו', הֲלֹא אִם תֵּטִיב שְׂאֵת (בראשית ד ו), אִם תֵּטִיב עוֹבָדָךְ שְׂאֵת, אֲנָא מַאֲרִיךְ לָךְ וְאֶטּוֹל מַטּוּלָךְ עָלַי, וּמְנָלָן דִּשְׂאֵת מַטּוּלָא דְחוֹבִין הוּא, דִּכְתִיב (ישעיה א יד) נִלְאֵתִי נְשׂוֹא, וְאִם לֹא תֵטִיב עוֹבָדָךְ לַפֶּתַח חַטָּאת רוֹבֵץ, וְדָא פֶתַח דְּגֵיהִנָּם, דְּתַמָּן חוֹבִין דִּילָךְ שָׁלְטִין עֲלָךְ, וְאִם תֵּטִיב עוֹבָדָךְ אַתָּה תִּמְשׁוֹל בּוֹ. 

רַשִּׁיעַיָּא לָא שַׁלִּיט בְּהוֹן מוּסָר אֶלָּא נָטְרִין דְּבָבוּ, כְּגַוְונָא דְעִשָׂו וַיִּשְׂטֹם עִשָׂו אֶת יַעֲקֹב (בראשית כז מא), יַעֲקֹב כְּגַוְונָא דְהֶבֶל וְעִשָׂו כְּגַוְונָא דְקַיִן, וַיֹּאמֶר מֶה עָשִׂיתָ וכו' (שם ד י) חוֹבָא דָּא דִקְטַלְתְּ לַאֲחוּךְ לָא עֲבַדְתְּ לֵיהּ אֶלָּא לִשְׁמָא דְאִתְקְרִי מ"ה, מָ"ה אֲעִידֵךְ וְאַסְהִיד עֲלָךְ, וְאִיהִי תָּבְעָה לָךְ, וְלָא עוֹד אֶלָּא מ"ה דְאִיהוּ אָדָם דְּעָבִיד לָךְ, גָּרַם דָּא דְּאַפִּיק מַלְאַךְ הַמָּוְת בָּךְ לְעָלְמָא, וְדָא אִיהוּ פּוֹקֵד עֲוֹן אָבוֹת עַל בָּנִים (שמות כ ה), וְהָא אִתְּמַר אִם אוֹחֲזִין מַעֲשֵׂה אֲבוֹתֵיהֶם בִּידֵיהֶם, אֶלָּא כַּךְ הֲוָה עוֹבְדֵי אֲבוּהָ הֲוָה בִידֵיהּ, עַל סִבָּה דְאִשָּׁה הֲוָה, כְּמָה דְאִתְּמַר וַיְהִי בִּהְיוֹתָם בַּשָּׁדֶה, וְאֵין שָׂדֶה אֶלָּא אִתְּתָא, אִתְּתָא גָרְמַת מִיתָה לְאָדָם, וְגָרְמַת מִיתָה לְהֶבֶל, כְּמָה דְאִתְּמַר בְּיַעֲקֹב עִם מְמַנָּא דְעִשָׂו וַיֵּאָבֵק אִישׁ עִמּוֹ (בראשית לב כה), כְּגַוְונָא דָא הֲוָה קַיִן וְהֶבֶל, וְנָצַח הֶבֶל לְקַיִן, וְאִיהוּ מִסִּטְרָא דְרַחֲמֵי דְחַיִּיס עֲלוֹי וְלָא בָעָא לְמִקְטְלֵיהּ, וְקָם הוּא וְקָטְלֵיהּ, וְאִתְּתָא גָרְמָא דָא, עֲלָהּ אִתְּמַר (משלי ה ה) רַגְלֶיהָ יוֹרְדוֹת מָוְת, וּבְקִנְאָה דִילֵיהּ קָטִל לֵיהּ. 

וַיֹּאמֶר קוֹל דְּמֵי אָחִיךָ צוֹעֲקִים אֵלַי מִן הָאֲדָמָה (בראשית ד י), אַנְתְּ הוּא בְרֵיהּ דְּחִוְיָא דְגָרַם מִיתָה לְאָדָם, דְּאִתְּמַר בֵּיהּ (שם ג יד) אָרוּר אַתָּה מִכָּל הַבְּהֵמָה, כַּךְ אִית לָךְ לְיַרְתָא מִנֵּיהּ, דְּעוֹבָדָא דִילֵיהּ בִּידָךְ, בְּגִין דָּא אָרוּר אַתָּה מִן הָאֲדָמָה אֲשֶׁר פָּצְתָה אֶת פִּיהָ, דָא הֲוָה אַרְעָא דְּלַיִּיט לָהּ קוּדְשָׁא בְּרִיךְ הוּא תֵּשַׁע לְוָוטִין, לַיִּיט לְקַיִן חַד לְאַשְׁלָמָא לַעֲשָׂרָה, וּבְגִין דָּא אָמַר (שם יא) אָרוּר אַתָּה מִן הָאֲדָמָה וכו', כִּי תַעֲבוֹד אֶת הָאֲדָמָה וכו' דִּתְּהֵא תָּשַׁשׁ חֵילָהָא לְגַבָּךְ, וְלָא יִפְּקוּן מִינָךְ מַלְכִין וְשַׁלִּיטִין. 

נָע וָנָד תִּהְיֶה בָאָרֶץ, דַּאֲנָא אֲמָרִית לְאָדָם וְיִרְדּוּ בִדְגַת הַיָּם וּבְעוֹף הַשָּׁמַיִם וּבַבְּהֵמָה (שם א כו), דְּאִנּוּן בְּנֵי נָשָׁא דְתַלְיָין בְּמַזָּלוֹת, דְּדַמְיָין לְחֵיוָון וּבְעִירָן וְעוֹפוֹת, כֻּלְּהוּ אָזְלוּ לְגַבָּךְ לְקַטְלָא לָךְ, וְאַנְתְּ תֵּזִיל נָע וָנָד מִקַּדְמָאֵי, נָ"ע וָנָ"ד עָוֹ"ן דָּ"ן, וְעוֹד נָע וָנָד בְּגִין דְּאַנְתְּ עָוֹ"ן דְּנִדָּ"ה, וּבַנִּדָּה אִתְעֲבִידַת דְּאִיהִי זוּהֲמָא דְהִטִּיל נָחָשׁ לְחַוָּה, בְּגִין דָּא נָע וָנָד תִּהְיֶה, וְעוֹד נָע בְּגִין דְּאַנְתְּ מִסִּטְרָא דְסמא"ל, נָד בְּגִין דְּאַנְתְּ מִסִּטְרָא דְנָחָשׁ, נָע בְּעָלְמָא דֵין, נָד בְּעָלְמָא דְאָתֵי, דְּאִינוּן שְׁכִינְתָּא עִלָּאָה וּשְׁכִינְתָּא תַּתָּאָה, דְּנָטְלִין תַּרְוַיְיהוּ נוּקְמָא מִינָךְ. 

וּבְגִין דָּא כַּד שָׁמַע דְּבַאֲתַר עִלָּאָה דָא הֲוָה תַלְיָא הֶבֶל, מִיָּד וַיֹּאמֶר קַיִן אֶל יהו"ה גָּדוֹל עֲוֹנִי מִנְּשׂוֹא (בראשית ד יג), הָכָא תָב בִּתְיוּבְתָּא וְאִתְחַרַט, בְּגִין דָּא וַיָּשֶׂם יהו"ה לְקַיִן אוֹת (שם טו), הָכָא רָמַז אוֹת בְּרִית מִילָה דְקַבִּיל יִתְרוֹ, דְאִתְּמַר בֵּיהּ (שופטים א טז) וּבְנֵי קֵנִי חוֹתֵן מֹשֶׁה שֶׁנִּפְרַד מִקַּיִן, (צ"ל (שם ד יא) וחבר הקני נפרד מקין), וּבְיִתְרוֹ אִתְתַּקַּן קַיִן מֵחוֹבֵיהּ, וְעוֹד בְּהַהוּא זִמְנָא קַבִּיל לֵיהּ, בְּגִין דְּאַחֲזֵי לֵיהּ בְּנוֹי דְקֵנִי חוֹתֵן מֹשֶׁה דַהֲווֹ עֲתִידִין לְמֶהֱוִי בְּלִשְׁכַּת הַגָּזִית, אָמַר וְכִי לְחַיָּיבָא קַבִּיל קוּדְשָׁא בְּרִיךְ הוּא בִּתְשׁוּבָה, עַל אַחַת כַּמָּה וְכַמָּה לַצַּדִּיקַיָּיא, מִיָּד וַיֵּצֵא קַיִן מִלִּפְנֵי יהו"ה (בראשית ד טז), בְּהַאי נָפַק מִן דִּינָא, וְקַבִּיל עֲלֵיהּ כָּל מַה דְּאִתְגַּזַּר בֵּיהּ, דִּכְתִיב וַיֵּשֶׁב בְּאֶרֶץ נוֹד, מַה דְּאָמַר לֵיהּ נָד, שַׁוִּי עֲלֵיהּ ו' וְאִתְעֲבִיד נוֹד, וְדָא אִיהוּ דְאִתְּמַר בֵּיהּ וַיָּשֶׂם יהו"ה לְקַיִן אוֹת לְבִלְתִּי הַכּוֹת אוֹתוֹ, דְּאִם הֲוָה נָד אִתְּמַר בֵּיהּ (שם) וְהָיָה כָל מוֹצְאִי יַהַרְגֵנִי, וּבְגִין דְּתָב בִּתְיוּבְתָּא וְקַבִּיל עֲלֵיהּ אוֹת בְּרִית, שַׁוִּי עֲלֵיהּ אוֹת ו' לְשֵׁזָבָא לֵיהּ, וְלָא עוֹד אֶלָּא דְשַׁוִּי לֵיהּ קִדְמַת עִדֶן, דִּבְגִינֵיהּ זָכָה לְגַן עִדֶן. 

וַיֵּדַע  


Daf 119a

 קַיִן אֶת אִשְׁתּוֹ וַתַּהַר וַתֵּלֶד אֶת חֲנוֹךְ (בראשית ד יז), כָּל אִלֵּין תּוֹלָדִין מָנְעִין לֵיהּ לְאַתְרָעָא בְהוֹן, וְאִינוּן חֲנוֹךְ וְעִירָד וּמְחוּיָאֵל וּמְתוּשָׁאֵל וְלֶמֶךְ, וְלֶמֶךְ נָטִיל תְּרֵי נְשִׁין עָדָה וְצִלָּה, עָדָה חֲנוֹךְ לְטָב, חֲנוֹךְ לְנַעַר עַל פִּי דַרְכּוֹ, צִלָּה חִנּוּכָא דְבִישׁ, וְדָא מַלְאַךְ הַמָּוְת דִּמְחַנֵּךְ לְבַר נַשׁ בְּחִנּוּכִין בִּישִׁין, עִירָד לְבָתַר אַעִיל רְעָדָה בְּבַר נַשׁ בְּאֵבָרִין דִּילֵיהּ, וּלְבָתַר דְּאַפִּיל לְבַר נַשׁ בְּחוֹבִין, אַלְשִׁין עֲלֵיהּ וְאַחֲזֵי לְאֵ"ל כָּל מַה דְּעָבִיד, וְדָא אִיהוּ מְחוּיָאֵל מְחַוִּי אֵ"ל, וּלְבָתַר נָחִית וַתָּשַׁשׁ חֵילֵיהּ וְקָטִיל לֵיהּ, וְדָא אִיהוּ מְתוּשָׁאֵל דְּתַמָּן מָוְת שְׁאֹל, וְאֵין מָוְת אֶלָּא עֲנִיּוּת, וּלְבָתַר אַמְלִיךְ עֲלֵיהּ וְדָא אִיהוּ לֶמֶךְ אִתְהַפַּךְ עֲלֵיהּ לְמֶלֶךְ, וּתְרֵין נְשִׁין דִּילֵיהּ חַד עָדָה דְמֵעִיד עַל חוֹבוֹי דְבַר נַשׁ, וְתִנְיָינָא צִלָּה דְאָזִיל עֲלֵיהּ כְּצֵל, כְּמָה דְאַתְּ אָמַר (איוב ח ט) כִּי צֵל יָמֵינוּ עֲלֵי אָרֶץ, וּכְתִיב (תהלים קמד ד) יָמָיו כְּצֵל עוֹבֵר. 

וַתֵּלֶד עָדָה אֶת יָבָל (בראשית ד כ), בָּתַר דְּקָטִיל לֵיהּ בַּעֲנִיּוּתָא, וְשָׁלְטִין עֲלֵיהּ עָדָה וְצִלָּה, יָבָל, כְּגַוְונָא דִשְׁמַיָּא וְאַרְעָא דְאִתְּמַר בְּהוֹן (ישעיה נא ו) כִּי שָׁמַיִם כֶּעָשָׁן נִמְלָחוּ וְהָאָרֶץ כַּבֶּגֶד תִּבְלֶה, וְיָבָל אִיהוּ אֲבִי יוֹשֵׁב אֹהֶל וּמִקְנֶה, דְכַנִּישׁ מָמוֹנָא, וּלְבָתַר אִתְּמַר בֵּיהּ (משלי יא ד) לֹא יוֹעִיל הוֹן, וְהָא אִתְּמַר דְּשַׁלִּיט עֲלֵיהּ עֲנִיּוּתָא דְאִיהוּ מָוְת, וְלֵית עֲנִיּוּתָא קַמֵּי קוּדְשָׁא בְּרִיךְ הוּא כַּעֲנִיּוּתָא דְּאוֹרַיְיתָא, וְלֵית מָוְת כְּאִינוּן דְּעָבְרִין עַל פִּתְגָּמֵי אוֹרַיְיתָא דְאִתְקְרִיאוּ מֵתִים, וּבְגִין דָּא אָמַר קְרָא (יחזקאל יא לב) שׁוּבוּ וִחְיוּ, וַאֲחִי יָבָל הָיָה אֲבִי כָּל תּוֹפֵשׂ כִּנּוֹר וְעְִגָּב, הַמְנַגְּנִין בְּכָל מִינֵי נִגּוּנִין, וּבַר נַשׁ דְּחָדֵי בְּהוּ וְאִשְׁתַּדַּל בְּהַבְלֵי עָלְמָא, עֲלֵיהּ אָמַר קֹהֶלֶת (קהלת יא ט) שְׂמַח בָּחוּר בְּיַלְדוּתֶךָ וכו', וּלְבָתַר מָה אָמַר לֵיהּ (שם) וְדָע כִּי עַל כָּל אֵלֶּה יְבִיאֲךָ הָאלהי"ם בַּמִּשְׁפָּט, דַּעֲלַיְיהוּ אָמְרוּ מָארֵי מַתְנִיתִין, זִמְרָא בְּבֵיתָא חָרְבָּא בְּבֵיתָא, אֶלָּא וּשְׂמַחְתֶּם לִפְנֵי יהו"ה אלהיכ"ם (ויקרא כג מ), כְּגַוְונָא (דדוד) דְאִתְּמַר (ביה) (מלכים ב ג טו) וְהָיָה כְּנַגֵּן הַמְּנַגֵּן וַתְּהִי עָלָיו יַד יהו"ה. 

וְצִלָּה גַם הִיא יָלְדָה אֶת תּוּבַל קַיִן, לוֹטֵשׁ כָּל חֹרֵשׁ נְחשֶׁת וּבַרְזֶל (בראשית ד כב), דָּא יֵצֶר הָרָע, דְּאִתְּמַר בֵּיהּ אִם יִצְרָךְ מִתְגַּבֵּר עֲלָךְ מָשְׁכֵהוּ לְבֵית הַמֶּדְרָשׁ וכו', וַאֲחוֹת תּוּבַל קַיִן נַעֲמָ"ה דָא אִימָּן שֶׁל שֵׁדִים, וְלֶמֶךְ בְּשַׁעִִתָּא דְשַׁלִּיט עַל בַּר נַשׁ וְאִיהִי בֵּיהּ תַּקִּיף כְּאַבְנָא וּכְפַרְזְלָא, וְלָא עָסִיק בְּאוֹרַיְיתָא, שַׁלִּיט עֲלֵיהּ וְקָטִיל לֵיהּ, וְעָבִיד בֵּיהּ פֶּצַע וְחַבּוּרָה, כְּמָה דְאַתְּ אָמַר (שם כג) כִּי אִישׁ הָרַגְתִּי לְפִצְעִי וְיֶלֶד לְחַבּוּרָתִי, בְּהַהוּא זִמְנָא עָתִיד לְנַטְלָא קוּדְשָׁא בְּרִיךְ הוּא נוּקְמָא מִתַּרְוַיְיהוּ, הֲדָא הוּא דִכְתִיב (שם) כִּי שִׁבְעָתַיִם יוּקַם קָיִן וְלֶמֶךְ שִׁבְעִים וְשִׁבְעָה, הֲדָא הוּא דִכְתִיב (ישעיה כה ח) בִּלַּע הַמָּוְת לָנֶצַח. 

וַיֵּדַע אָדָם עוֹד אֶת אִשְׁתּוֹ וַתֵּלֶד בֵּן וַתִּקְרָא אֶת שְׁמוֹ שֵׁ"ת, סִיּוּמָא דְאַלְפָא בֵּיתָא, וַעֲלֵיהּ אָמַר אִיּוֹב (איוב לח לו) מִי שָׁת בַּטּוּחוֹת חָכְמָה, מַאי חָכְמָה דָא דְחָסֵר מִנֵּיהּ י', דְּבָהּ הֲוָה שִׁית, דְּאִיהוּ בָרָא שִׁית, וְאִיהוּ רֵאשִׁית, וַהֲוָה אִתְּמַר בֵּיהּ (ישעיה מו י) מַגִּיד מֵרֵאשִׁית אַחֲרִית, הֲוָה מְשַׁמֵּשׁ שֵׁת בַּאֲתַר דְּהֶבֶל, וּבְגִין דְּחָסֵר מִנֵּיהּ י' אִתְקְרִי אַחֵר, בְּגִין דְּכַד חָב אָדָם פָּרַח מִנֵּיהּ י', וְעָבַד שֵׁת בְּלָא י' דְּאִיהִי חָכְמָה, וּבְגִין דָּא שֵׁירוּתָא הֲוָה מִן ח', דְּאִינוּן ח' יוֹמִין דִּבְּרִית מִילָה, כְּמָה דְאַתְּ אָמַר (בראשית ד כו) אָז הוּחַל לִקְרֹא בְּשֵׁם יהו"ה, וּמִתַּמָּן עָבְרוּ בְּרִית מִילָה, וְאַעֲבָרוּ מִנֵּיהּ עָרְלָה וּפְרִיעָה לְמַעִִלָה בְּד' וְלָא בְּח', דְּשֵׁירוּתָא דְח' אִיהִי בִּינָה, לַמְנַצֵּחַ עַל הַשְּׁמִינִית (תהלים יב א), וַעֲלָהּ אִתְּמַר אָז הוּחַל, וְעוֹד אָז הוּחַל לִישָׁנָא דִצְלוֹתָא, כְּמָה דְאַתְּ אָמַר (ישעיה נח ט) אָז תִּקְרָא וַיהו"ה יַעֲנֶה, דָּא הוּא נְטוּרָא טָבָא, דְּאַף עַל גַּב דְּהֶבֶל קָטִיל לֵיהּ קַיִן, דְּמִנֵּיהּ הֲוָה נָפִיק מָאן דְּנוֹקִים לֵיהּ, הֲדָא הוּא דִכְתִיב (שמות טו א) אָז יָשִׁיר מֹשֶׁה, רוֹעִִה נוֹקִים לְרוֹעִִה, וּלְבָתַר אָז אֶהְפּוֹךְ אֶל עַמִּים שָׂפָה בְרוּרָה לִקְרֹא כֻלָּם בְּשֵׁם יהו"ה (צפניה ג ט), אֲבָל כַּד עֲמָלֵק דְּאִינוּן  


Daf 119b

 בְּכוֹרֵי מִצְרָיִם עִרֶב רַב מְעוּרָבִין בְּיִשְׂרָאֵל, עֲלַיְיהוּ אִתְּמַר (דברים כה יט) תִּמְחֶה אֶת זֵכֶר עֲמָלֵק, דְּלָא אִשְׁתָּאַר מִנְּהוֹן שָׂרִיד, דְּאִלֵּין אִינוּן עִרְבוּבְיָא מִכָּל אוּמִין וַאֲפִילוּ מִקַּיִן, וּמִיָּד דְּיִתְמַחוּן מֵעָלְמָא אָז הוּחַל לִקְרֹא בְּשֵׁם יהו"ה (בראשית ד כו). 

בְּרֵאשִׁית בָּרָא שִׁית, וְדָא מטטרו"ן, אוֹת בַּצָּבָא דִילֵיהּ, וּבְגִינֵיהּ אִתְּמַר (שם טו) וַיָּשֶׂם יהו"ה לְקַיִן אוֹת לְאַגָּנָא עֲלֵיהּ, וּמַה דַּהֲוָה אָזִיל נָע וָנָד בְּגִלְגּוּלָא, אִתְעֲבִיד נוֹד, מִיָּד וַיֵּשֶׁב בְּאֶרֶץ נוֹד קִדְמַת עִדֶן, וְדָא אוֹת דִּבְּרִית מִילָה דְקַנְיֵיהּ עֲלֵיהּ בַּאֲחוּהָ בְּגִין דְּנוֹלַד מָהוּל, וּבְאָן אֲתַר זָכֵי לֵיהּ, בְּקֵנִי, בְּגִין דְּחָזַר תַּמָּן בִּתְיוּבְתָּא, וְנָפְקוּ בְּנוֹי מִינֵיהּ דְּעָאלוּ לְגַן עִדֶן, וּבְגִין דָּא וַיֵּשֶׁב בְּאֶרֶץ נוֹד קִדְמַת עִדֶן. 

לְבָתַר עָבִיד תּוֹלָדִין מִסִּטְרָא דְרָע, וְאִתְפַּשְׁטוּ בְגִלְגּוּלִין בְּעָלְמָא, וַעֲלַיְיהוּ אִתְּמַר (שם יז) וַיֵּדַע קַיִן אֶת אִשְׁתּוֹ וַתַּהַר וַתֵּלֶד אֶת חֲנוֹךְ, חֲנוֹךְ מִסִּטְרָא דְקַיִן, וְדָא יֵצֶר הָרָע חִנּוּכָא לְבִישׁ, וְאִית חֲנוֹךְ מִסִּטְרָא דֶאֱנוֹשׁ, דְּאִיהוּ יֵצֶר הַטּוֹב חִנּוּכָא לְטָב, וְאִתְּמַר בֵּיהּ (שם ה כה) וַיִּתְהַלֵּךְ חֲנוֹךְ אֶת הָאלהי"ם וְאֵינֶנּוּ כִּי לָקַח אוֹתוֹ אלהי"ם, וְדָא חֲנוֹךְ דְּאִתְהַפַּךְ בִּשְׂרֵיהּ לְלַפִּיד אֵשׁ. 

וּתְלָתָא אִינוּן אָדָם שֵׁת אֱנוֹשׁ, אֱנוֹשׁ דְּמִתַּמָּן אִתְיַחֲסוּ כָּל דָּרִין, הֲדָא הוּא דִכְתִיב (שם ד כו) אָז הוּחַל לִקְרוֹא בְּשֵׁם יהו"ה, מִתַּמָּן נִתְפַּשְׁטוּ כָּל גִּלְגּוּלִין דְּצַדִּיקַיָּיא, חֲנוֹךְ דְּנָפִק מֵאֱנוֹשׁ אִיהוּ מטטרו"ן דְּנֶהְפַּךְ בְּשָׂרוֹ לְלַפִּיד אֵשׁ, וְאִיהוּ נוריא"ל, וְעַל תַּרְוַיְיהוּ אִתְּמַר (יחזקאל א יד) וְהַחַיּוֹת רָצוֹא וָשׁוֹב, רָצוֹא דָא נוריא"ל, וָשׁוֹב דָּא מטטרו"ן, הָכִי סָלְקִין בְּחוּשְׁבָּן, כְּמַרְאֵ"ה הַבָּזָק, אֶלָּא אִיהוּ כְּמַרְאֵה הַקֶּשֶׁת אֲשֶׁר יִהְיֶה בֶעָנָן (שם כח), דְּאִתְּמַר בֵּיהּ (בראשית ט יד) וְהָיָה בְּעַנְנִי עָנָן עַל הָאָרֶץ וְנִרְאֲתָה הַקֶּשֶׁת בֶּעָנָן, וּבְגִינֵיהּ אִתְּמַר (שם טו) וְלֹא יִהְיֶה מַבּוּל לְשַׁחֵת כָּל בָּשָׂר, בְּגִין דְּאִתְהַפַּךְ בְּשָׂרוֹ לְלַפִּיד אֵשׁ, וְכָל מַלְאָכִין דִּמְמַנָּן עַל נִשְׁמָתִין דְּגִלְגּוּלִין מִתַּמָּן הֲווֹ. 

וְעוֹד כְּמַרְאֵה הַקֶּשֶׁת, עֲלֵיהּ אִתְּמַר לְמֹשֶׁה (שמות כה מ) וּרְאֵה וַעֲשֵׂה בְּתַבְנִיתָם אֲשֶׁר אַתָּה מָרְאֶה בָּהָר, כַּמַּרְאֶה אֲשֶׁר הֶרְאָה יהו"ה אֶת מֹשֶׁה כֵּן עָשָׂה אֶת הַמְּנוֹרָה (במדבר ח ד), וְדָא מטטרו"ן, מ' דִּילֵיהּ מְנוֹרָה, נוריא"ל נוּ"ר דִּילֵיהּ, וְהוּא ט"ט, וְהָיוּ לְטֹטָפוֹ"ת בֵּין עִינֶיךָ, וְכֹלָּא אִתְפַּשַּׁט מֵאֱנוֹשׁ, וּבְגִין דָּא אָז הוּחַל לִקְרוֹא בְּשֵׁם יהו"ה. 

בְּרֵאשִׁית בָּרָא שִׁית, וְאִינוּן שִׁית הֵיכָלִן, אִימָּא עִלָּאָה שְׁבִיעָאָה, וּבְאִלֵּין שִׁית וַיֵּדַע אָדָם עוֹד אֶת אִשְׁתּוֹ וַתֵּלֶד בֵּן וַתִּקְרָא אֶת שְׁמוֹ שֵׁת וכו' (בראשית ד כה), שֵׁת סִיּוּמָא דְאַתְוָון, תַּחַת הֶבֶל, הֲדָא הוּא דִכְתִיב (תהלים ח ז) כֹּל שַׁתָּה תַחַת רַגְלָיו, אִסְתַּלַּק י' מִן שִׁית וּנְחִיתַת בֵּיהּ ה' מִן הֶבֶל וְאִתְעֲבִיד שַׁתָּה, כֹּל שַׁתָּה תַחַת רַגְלָיו. 

וְעוֹד שֵׁת עַל שֵׁם (שמות ב ו) כִּי מִן הַמַּיִם מְשִׁיתִיהוּ, וְעוֹד שֵׁת עֲלֵיהּ אָמַר אִיּוֹב (איוב לח לו) מִי שָׁת בַּטּוּחוֹת חָכְמָה, וְדָא י' דְּבָהּ הֲוָה שִׁית, אוֹ מִי נָתַן לַשֶּׂכְוִי בִינָה (שם) דָא ה' מִן הֶבֶל, וְשֵׁת אִיהוּ גִלְגּוּלָא קַדְמָאָה דְהֶבֶל, לְהַהוּא דְאִתְּמַר בֵּיהּ בְּשַׁגָּם זֶה הֶבֶל, בְּשַׁגָּם זֶה מֹשֶׁה, וְהָא אוּקִימְנָא הַהוּא דְאִתְּמַר בֵּיהּ (שמות טו א) אָז יָשִׁיר מֹשֶׁה, וּבְגִין דָּא אָז הוּחַל לִקְרוֹא בְּשֵׁם יהו"ה (בראשית ד כו), הוּחַל תַּמָּן הַתְחָלָה דְגִלְגּוּלָא קַדְמָאָה. 

וְאִתְפַּשְׁטוּתָא דְאָת י' לְעִילָא מִשֵּׁת (נ"א משית), אִתְפַּשְׁטַת עַד סְפִירָה שְׁתִיתָאָה דַרְגֵּיהּ דְּיַעֲקֹב, וְדָא אֶבֶן הַשְּׁתִיָּה דְמִתַּמָּן הוּשָׁתַת עָלְמָא, דְאִתְּמַר בָּהּ (שם מט כד) מִשָּׁם רוֹעִִה אֶבֶן יִשְׂרָאֵל, וְאַבַּתְרֵיהּ אָז, וְדָא מֹשֶׁה דְמִדְכְּרִין לֵיהּ בָּתַר יַעֲקֹב, וּבְגִין דָּא אָז הוּחַל לִקְרוֹא בְּשֵׁם יהו"ה, מִתַּמָּן וְאֵילֵךְ אָז תִּקְרָא וַיהו"ה יַעֲנֶה (ישעיה נה ט), וּבְגִין דָּא שַׁתָּה, בָּתַר שֵׁת ה', וְאִינוּן י"ה, י' מִן שִׁית ה' מִן הֶבֶל, וְאִינוּן אַבָּא וְאִימָּא, שִׁית ו' בְּרָא בְּאֶמְצָעִיתָא, וּתְלָתָא אַתְוָון אִתְכְּלִילוּ בְּיַעֲקֹב, כַּד אָתָא מֹשֶׁה בָּתַר יַעֲקֹב אִשְׁתַּלִּים בֵּיהּ ה' בַּתְרָאָה, וְשַׁרְיָא  


Daf 120a

 עֲלֵיהּ יה"ו, וְאִשְׁתַּלִּים בֵּיהּ יהו"ה, וּבְגִין דָּא וּשְׁמִי יהו"ה לֹא נוֹדַעִִתִּי לָהֶם (שמות ו ג), אֲבָל לְמֹשֶׁה וְאָמְרוּ לִ"י מַ"ה שְּׁמ"וֹ מָ"ה אוֹמַר אֲלֵיהֶם (שם ג יג), בְּגִין דְּאִשְׁתַּלִּים יהו"ה בְּמֹשֶׁה, אָמַר אָז הוּחַל לִקְרוֹא בְּשֵׁם יהו"ה, דִּבְקַדְמֵיתָא וּשְׁמִי יהו"ה לֹא נוֹדַעִִתִּי לָהֶם, וּבָתַר דְּאִשְׁתַּלִּים בְּמֹשֶׁה יהו"ה שַׁרְיָא עֲלֵיהּ יו"ד ה"א וא"ו ה"א, וְאִתְקְרֵי מַ"ה, בְּהַהוּא זִמְנָא מַה דְּאִסְתַּלַּק בְּקַדְמֵיתָא אַהֲדַר לֵיהּ לְאַתְרֵיהּ, וְאִתְתַּקַּן כֹּלָּא. 

וְלָא עוֹד אֶלָּא תְּרֵין זִמְנִין אִתְּמַר בְּהַאי קְרָא מַה, הֲדָא הוּא דִכְתִיב וְאָמְרוּ לִי מַה שְּׁמוֹ מָה אוֹמַר אֲלֵיהֶם, דְּכֹלָּא חָזַר לְאַתְרֵיהּ, מַה דִּלְעִילָא מַה דִּלְתַתָּא, דְּאִינוּן מַה שְּׁמוֹ וּמַה שֶּׁם בְּנוֹ (משלי ל ד), וְחָזַר כֹּלָּא עַל תִּקּוּנֵיהּ, וְעִלַּת הָעִלּוֹת נָחִית עַל כֹּלָּא, בְּהַהוּא זִמְנָא דְהָדַר אֱמוּנָה (ס"א ממונה) לְאַתְרָהּ, אָמַר מֹשֶׁה (דברים ו ד) שְׁמַע יִשְׂרָאֵל יהו"ה אלהינ"ו יהו"ה אֶחָד, דְּהָא כֹלָּא בְיִחוּדָא חֲדָא לֵית תַּמָּן קִצּוּץ וּפִרוּד, וְאִי חָאב אֲבוֹי וְאַנָא וְעַבִידְנָא הַפְרָשָׁה הָא קַבֵּילְנָא עוֹנְשָׁא, וַחֲזַרְנָא כֹלָּא לְאַתְרֵיהּ בְּיִחוּדָא שְׁלִים בְּלָא קִצּוּץ וּפִרוּד. 

וְעוֹד בְּרֵאשִׁית בָּרָא אלהי"ם, בָּרָא שִׁית, שִׁית הֵיכָלִין, אִימָּא עִלָּאָה הֵיכָלָא שְׁבִיעָאָה, תָּא חֲזִי שֶׁבַע הֵיכָלִין אִינוּן דְּבִנְיָנָא דִלְהוֹן בְּשֶׁבַע שְׁמָהָן אבגי"תץ וכו'. 

הֵיכָלָא קַדְמָאָה מְרַקְּמָא בְּכָל מַה דְּאִית בְּיוֹמָא קַדְמָאָה דִבְּרֵאשִׁית, א' מִן אבגית"ץ אִיהוּ כֶּתֶר אָמוֹן מוּפְלָא וּמְכוּסֶה, אָת ב אִיהוּ שְׁנֵי אֲלָפִים (יום) דַּהֲוָה אוֹרַיְיתָא טְמִירָא בְחֵיקוֹ, שַׁעֲשׁוּעִים יוֹם יוֹם, ג' גּוֹמֶלֶת וּמְגַדֶּלֶת, וְאִיהִי אִימָּא עִלָּאָה גוֹמֶלֶת חֶסֶד עִם סְפִירָה רְבִיעָאָה דְאִיהִי ד', ית"ץ י' חָכְמָה, ת' תִּפְאֶרֶת, צ' צַדִּיק, וּמָאן אִיהוּ חָכְמָה י' הָכָא, דָּא חָכְמַת שְׁלֹמֹה. 

א' אָמוֹן מוּפְלָא, רָקִים וְצִיֵּיר צִיּוּרָא בְהֵיכָלָא דְאָדָם קַדְמָאָה דְכָל קְדוּמִים, דְּאִית אָדָם וְאִית אָדָם, אִית אָדָם דְּלֵית סְפִירָה דְלָא אִתְקְרִיאַת אָדָם, אֲבָל אָדָם קַדְמָאָה עִלָּאָה דְכֻלְּהוּ, כֶּתֶר עִִלְיוֹן, סָתִים וְטָמִיר, סָתִים דְּכָל סְתִימִין, עִלַּת הָעִלּוֹת, קַדְמוֹן לְכָל קְדוּמִים, בְּגִין הַאי אָדָם קַדְמוֹן אִתְּמַר בְּעִלַּת הָעִלּוֹת, וָאֶהְיֶה אֶצְלוֹ אָמוֹן, וּלְהַהוּא קַדְמוֹן אָמַר (בראשית א כו) נַעֲשֶׂה אָדָם בְּצַלְמֵנוּ כִּדְמוּתֵנוּ, אַנְתְּ יָהִיב כָּל צִיּוּרִין וְכָל דִּיּוֹקְנִין וְכָל תִּקּוּנִין סְתִימִין, וְכָל אֵבָרִין דְּכָל מִינִין, וְאַנְתְּ (נ"א ואנא) יָהִיב חֵילָא בֵיהּ דְּאִשְׁתְּמוֹדַעִִנָא (דישתמודע) בֵּיהּ, דְּאִם לָא יְהִיב לֵיהּ שֵׂכֶל הָא לָא יָכִיל לְמִנְדַּע אֱמוּנָה דִילִי, וּבְדָא יְהֵא שַׁלִּיט עַל כָּל חֵילֵי שְׁמַיָּא וְאַרְעָא וְיַמָּא, הֲדָא הוּא דִכְתִיב (שם) וְיִרְדּוּ בִדְגַת הַיָּם וְגוֹמֵר. 

וּמַאי נִיהוּ הַאי אָדָם דְּאָמַר עֲלֵיהּ נַעֲשֶׂה אָדָם, דָּא חָכְמָה עִלָּאָה דְאִיהִי בְדִיּוֹקְנָא דְכֶתֶר, וְעוֹד נַעֲשֶׂה אָדָם דָּא עַמּוּדָא דְאֶמְצָעִיתָא, בְּצַלְמֵנוּ דָא חָכְמָה, כִּדְמוּתֵנוּ דָא אִימָּא עִלָּאָה, דִּכְמָה דְאִיהוּ אָדָם דִּבְּרִיאָה אָדָם דִּיצִירָה אָדָם דַּעֲשִׂיָּה, בְדִיּוֹקְנָא דְכֶתֶר עִִלְיוֹן חָכְמָה וּבִינָה, הָכִי אִיהוּ בְדִיּוֹקְנָא דְעַמּוּדָא דְאֶמְצָעִיתָא וְצַדִּיק וּשְׁכִינְתָּא תַּתָּאָה, דְבִסְפִירָן כֹּלָּא אִיהוּ אֲצִילוּת. 

וְעוֹד נַעֲשֶׂה אָדָם, עִלַּת הָעִלּוֹת לְמָאן אָמַר הַאי, אֶלָּא עִלַּת הָעִלּוֹת אָמַר לְיו"ד ה"א וא"ו ה"א דְאִיהוּ לְגוֹ מֵעֲשַׂר סְפִירָן, וּמַאי נִיהוּ עֲשַׂר סְפִירָן אל"ף ה"א יו"ד ה"א, וְהַהוּא דְאָמַר נַעֲשֶׂה אָדָם אִיהוּ יו"ד ה"י וא"ו ה"י, אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אלהי"ם (ישעיה מד ו), תְּלַת יוּדִי"ן מְעִידִין עֲלֵיהּ דְּלֵית לְעִילָא מִנֵּיהּ וְלֵית לְתַתָּא מִנֵּיהּ וְלַאו בְּאֶמְצָעִיתָא, לֵית אֱלוֹהַ בְּכָל צַד בַּר מִינֵיהּ, בְּהַאי שְׁמָא אִשְׁתְּמוֹדָע הוּא בְּלָא חוּשְׁבָּן. 

וְצִיּוּרָא דְּהַאי הֵיכָל, אִינוּן עֲשַׂר סְפִירָן דְּמִתְלַבְּשָׁן בַּעֲשָׂרָה דְבָרִים דְּאִתְבְּרִיאוּ בְיוֹמָא קַדְמָאָה, וְאִינוּן שָׁמַיִם וְאֶרֶץ, אוֹר וְחֹשֶׁךְ, תֹּהוּ וָבֹהוּ, רוּחַ וּמַיִם, מִדַּת יוֹם וּמִדַּת לַיְלָה, שָׁמַיִם אִית לְעִילָא מִן שָׁמַיִם דְּאִיהוּ שְׁמֵי הַשָּׁמַיִם הָעִִלְיוֹנִים, וְאִית אוֹר לְעִילָא לְעִילָא דְאִתְקְרִי אוֹר הַגָּנוּז לְצַדִּיקַיָּיא לְעָלְמָא דְאָתֵי, דְעִינָא לָא שַׁלִּיט עֲלֵיהּ, וְאִית חֹשֶׁךְ סָתִים דְּאִתְּמַר בֵּיהּ (תהלים יח יב) יָשֶׁת חֹשֶׁךְ סִתְרוֹ, וְאִית תֹּהוּ וָבֹהוּ לְעִילָא, דְאִתְּמַר בְּהוֹן (ישעיה לד יא) קַו תֹהוּ וְאַבְנֵי בֹהוּ.  


Daf 120b

 וְאִית רוּחָא דְקוּדְשָׁא, דְאִתְּמַר בֵּיהּ רוּחוֹ הַקָּדוֹשׁ הַמְּרַחֶפֶת עַל אַנְפֵּי מַיָּא דְאוֹרַיְיתָא, מִדַּת יוֹם וּמִדַּת לַיְלָה, מִדַּת יוֹם שְׁכִינְתָּא עִלָּאָה, מַאי יוֹם עַמּוּדָא דְאֶמְצָעִיתָא, דְמִנֵּיהּ יוֹמִין אֲרוּכִין, הֲדָא הוּא דִכְתִיב (משלי ג ב) אֹרֶךְ יָמִים בִּימִינָהּ, הֲדָא הוּא דִכְתִיב (תהלים מב ט) יוֹמָם יְצַוְּה יהו"ה חַסְדּוֹ, יוֹמִין זְעִירִין מִסִּטְרָא דִזְעִיר אַנְפִּין צַדִּיק, מִדַּת לַיְלָה אִימָּא תַּתָּאָה, עַד הָכָא א' מִן אב"ג. 

מַאי ב' (בינה), בָּהּ אִשְׁתְּמוֹדְעִין דּוּ פַּרְצוּפִין דְּאָדָם עִלָּאָה, ג' תְּלַת דִּיּוֹקְנִין, כְּגַוְונָא דְאָדָם דִּבְּרִיאָה וְאָדָם דִּיצִירָה וְאָדָם דַּעֲשִׂיָּה, ג' אִית לָהּ רֵישָׁא וְגוּפָא וּזְנָבָא, רֵישָׁא דָא י', גּוּפָא פַּרְצוּפָא, קוֹצָא דִלְתַתָּא זָנָב, וּבְגִין דָּא אָמְרוּ מָארֵי מַתְנִיתִין, אָדָם הָרִאשׁוֹן עָשָׂה לוֹ פַּרְצוּף וּלְבַסּוֹף זָנָב, זָנָב עֲלֵיהּ אִתְּמַר (בראשית כא ח) וַיִּגְדַּל הַיֶּלֶד וַיִּגָּמַל, עַד דְּיִתְעֲבִיד פַּרְצוּף. 

וְעוֹד אבגית"ץ, א' אִיהִי מוֹרֶה עַל אֵ"ל מִסְתַּתֵּר מֵעִינֵי כָּל חָי וְנֶעִִלָם מִכָּל הַיְצוּרִים כֻּלָּם, אדירירו"ן עֲלֵיהּ אִתְּמַר קוֹמָה אַדִּיר יָרוֹן, וְאִית מְמַנָּא תְּחוֹת יְדֵיהּ דְּאִתְקְרִי אַדִּי"ר אַדִּירִים, וּתְחוֹת מֶמְשַׁלְתֵּיהּ אתני"ה, וְאִיהוּ נָפִיק מֵהַאי פָּסוּק (במדבר כד כא) אֵיתָ"ן מוֹשָׁבֶךָ וְשִׂים בַּסֶּלַע קִנֶּ"ךָ, תַּמָּן אֵיתָ"ן וְאִיהוּ תַנְיָ"א, ק' קִנֶּךָ, קְנֵה חָכְמָה קְנֵה בִינָה (משלי ד ה), יהו"ה קָנָנִי רֵאשִׁית דַּרְכּוֹ (שם ח כב) לְעִילָא מִכֹּלָּא, קֶדֶם מִפְעָלָיו מֵאָז, מֵעוֹלָם נִסַּכְתִּי מֵרֹאשׁ מִקַּדְמֵי אָרֶץ (שם), מַאי מֵרֹאשׁ, אֶלָּא הָכִי אָמְרַת אוֹרַיְיתָא דְאִיהִי רֵאשִׁית, אֲנָא אַקְדִּימַת לְמֶהֱוֵי רֵישָׁא לְעָלַם. 

ב' ביהרירו"ן (נ"א ביהדירו"ן) כִּי בְּיָ"הּ יהו"ה צוּר עוֹלָמִים (ישעיה כו ד), וְאִיהוּ ב' בָּרוּךְ, וְסִימָן בָּרוּ"ךְ רָאשֵׁי אַתְוָון, ר' רֹאשׁ, ו' וּמָקוֹר, ך' כָּל, ב' בְּרָכוֹת, דְּדָא הוּא רֹאשׁ וּמְקוֹר לְכָל הַבְּרָכוֹת, וּבְגִין דָּא ב' אִיהִי חָכְמָה, וּמוֹרֶה עַל הַכֶּתֶר דְּאִיהוּ רֵישָׁא וּמַבּוּעָא דְכָל בִּרְכָאָן, וּבְגִין דָּא ב' תְּרֵין לְחִשְׁבְּנָא. 

ג' גיהדירו"ן, וְאִיהוּ תְלִיתָאָה, וְדָא שְׁכִינְתָּא סְפִירָה תְלִיתָאָה, (ובגין דא ב' איהי חכמה, ומורה על הכתר דאיהו רישא דמבועא דכל ברכאן), וַעֲלָהּ אִתְּמַר (ישעיה מ ד) כָּל גֶּיא יִנָּשֵׂא, וְאִיהוּ גִמַּטְרִיָּאוֹת פַּרְפְּרָאוֹת לַחָכְמָה. 

וְעוֹד בָּרוּךְ ב' אַחֲזֵי תְּרֵין, שְׁכִינְתָּא עִלָּאָה וְתַתָּאָה, ר' רֵאשִׁית חָכְמָה, ו' אַחֲזֵי שִׁית סְפִירָן, ך' אַחֲזֵי עַל כֶּתֶר עִלָּאָה, וְדָא אִיהוּ רָזָא כָּל הַכּוֹרֵעַ כּוֹרֵעַ בְּבָרוּךְ מֵעִילָא לְתַתָּאָה, לְמִכְרַע בֵּיהּ לְהַהוּא (למנדע ביה בההוא) דְּכָל מַבּוּעִין וּמָקוֹרִין דְּבִרְכָאָן בִּידֵיהּ, דְּאִיהוּ עִלַּת הָעִלּוֹת, וְכָל הַזּוֹקֵף זוֹקֵף בְּשֵׁם, צָרִיךְ לְזַקְפָא לֵיהּ בְּיו"ד ה"א וא"ו ה"א דְאִיהוּ מִלְּגָאו דַעֲשַׂר סְפִירָן, דְּאִיהוּ עִלָּאָה וְזָקִיף עַל כֹּלָּא, וְלֵית אֱלוֹ"הַ לְעִיל מִנֵּיהּ, וּבְגִין דָּא ב' אַחֲזֵי עַל הַכְּרִיעָה, דְכָל הַכּוֹרֵעַ כּוֹרֵעַ בְּבָרוּךְ, דְּאִתְּמַר בֵּיהּ (בראשית יד כ) וּבָרוּךְ אֵ"ל עִִלְיוֹן, ג' אַחֲזֵי עַל הַזְּקִיפָה דְאִיהוּ גָאֹה גָּאָה עַל כֹּלָּא, וְלֵית מָאן דְּיִתְגָּאֶה עֲלֵיהּ, וּבְמַאי אִתְגָּאָה עַל כֹּלָּא, בְּאָת י' מִן אבגית"ץ, וְדָא יגבי"ה, וְעוֹד אַשְׁכַּחְנָא בְגַוָּונָא אָחֳרָא יגבהי"ה (נ"א יגביהיה), וְאַתְוָון דִּילֵיהּ גַבֵּי הָיָה (נ"א גבוה היה), עִלָּאָה דְכָל עִלָּאֵי. 

ת' תלמי"ה, ת' תֵּל שֶׁהַכֹּל פּוֹנִים בּוֹ, דְּתַמָּן אִיהוּ הַהוּא דְכָל עַיְינִין וּמַחֲשַׁבְתִּין סָלְקִין לְגַבֵּיהּ, בְּגִין דָּא ת' תּוֹרָה קְדוּמָה דְכָל קְדוּמִין, תּוֹרַת חָכָם מְקוֹר חַיִּים (משלי יג יד), תּוֹרַת יהו"ה תְּמִימָה (תהלים יט ח), וְעוֹד תלמי"ה, תְּלָמֶיהָ רַוִּה נַחֵת גְּדוּדֶיהָ וְגוֹמֵר (שם סה יא), בְּהַאי שְׁמָא אִתְעֲבִיד יַמָּא תְּלָמִים תְּלָמִים, וְעוֹד תְּלָמֶיהָ דָא אוֹרַיְיתָא, דְתַלְיָין מִינָהּ כַּמָּה תִּלֵּי תִּלִּין דַּהֲלָכוֹת פְּסוּקוֹת דְּלֵית לוֹן חוּשְׁבָּן. 

צ' (צתני"ה) צתני"ה דָא צַדִּיק, עַמּוּד סָבִיל כֹּלָּא, וּבֵיהּ אִשְׁתְּמוֹדָע מָאן דְּאִיהוּ לְעִילָא מִכֹּלָּא, בְּגִין דְּצַדִּיק אִיהוּ כְלִיל כָּל סְפִירָן, וּבֵיהּ מִתְיַחֲדִין כֻּלְּהוּ, וְאִתְעֲבִידוּ אֲגוּדָה אַחַת, אִיהוּ לוּלָב אֲגַד דְּכֻלְּהוּ סְפִירָן, וְאָת צ' בֵּיהּ מְצוּיָירִין כָּל צִיּוּרִין דְּהֵיכָלִין דְּסָחֲרִין לְגִנְּתָא דְעִדֶן דִּלְעִילָא, בְּכַמָּה צִיּוּרִין דְּכָל עוֹבָדָא דִבְּרֵאשִׁית, דְּיָרְתִין לוֹן צַדִּיקַיָּא וּבֵיהּ  


Daf 121a

 נְקוּדִין כָּל נְקוּדִין דְּאוֹרַיְיתָא, דְאִינוּן נְקוּדִין בְּהֵיכָלָא דְאִיהִי שְׁכִינְתָּא תַּתָּאָה, וְנַהֲרִין כֻּלְּהוּ עַל צִיּוּרִין, כְּאַבְנִי מַרְגְּלָאן דְּנַהֲרִין עַל רֵישָׁא דְכִתְרָא, וּכְגַוְונָא דְכֹכְבַיָּא נַהֲרִין בִּרְקִיעָא, וּבְגִין דְּכָל נְקוּדִין דְּכֹכְבַיָּא בֵּיהּ, אִתְּמַר (בראשית א יז) וַיִּתֵּן אֹתָם אלהי"ם בִּרְקִיעַ הַשָּׁמָיִם לְהָאִיר עַל הָאָרֶץ, דָּא שְׁכִינְתָּא תַּתָּאָה (ס"א דא נשמתהון דצדיקייא דמשתדלין באורייתא להוציא לאור כל תעלומה, הדא הוא דכתיב (דניאל יב ג) והמשכילים יזהירו כזהר הרקיע וגומר). 

הֵיכָלָא תִּנְיָנָא, מְרַקְמָא מִכַּמָּה צִיּוּרִין גְּלִידִין בְּמַיָּא, אַבְנִין מַרְגְּלָן כֻּלְּהוּ מַלְיָין מַיָּא, וְאִינוּן אַבְנֵי שַׁיִשׁ טָהוֹר, דְּהֵיכָלָא תִנְיָנָא בְּגַוִּיהּ, מִנַּיְיהוּ אִיהוּ בָּנוּי, בִּשְׁמָא דָא קְרַ"ע שָׂטָ"ן, וְאִיהוּ רָקִיעַ קָרַע, דְּבֵיהּ קָרַע יַמָּא, וְאַפְרִישׁ מִתַּמָּן הַשָּׂטָן דְּאִיהוּ מַיִּין מְסָאֲבִין, וּבְגִין דָּא יְהִי רָקִיעַ בְּתוֹךְ הַמָּיִם, וִיהִי מַבְדִּיל בֵּין מַיִם לָמָיִם (בראשית א ו), דָּא הוּא שְׁמָא דְעָקֵר שָׂטָן מִן יַמָּא דְאוֹרַיְיתָא, וְאַפְרִישׁ לֵיהּ מִתַּמָּן, בְּגִין דְּאִיהוּ עָקַר הָאֱמוּנָה דְיִשְׂרָאֵל עִלָּאָה דְכָל עִלָּאִין, (ס"א מצאתי, סמוך דישראל וביומא תנינא לית תמן טוב בגין דביה אתברי גיהנם, כאן חסר). 

זֶה סֵפֶר תּוֹלְדוֹת אָדָם (שם ה א), פָּתַח רַבִּי שִׁמְעוֹן וְאָמַר, סְלִיקְנָא יָדִין לְמָאן דְּבָרָא עָלְמָא, דִיְגַלֵּי לָן רָזִין עִלָּאִין סְתִימִין גְּנִיזִין טְמִירִין, לְמֵימַר קַמֵּי שְׁכִינְתָּא, וְשִׁתִּין רִבּוֹא דַחֲיָילִין דִּילֵיהּ דְּמַלְאָכִין קַדִּישִׁין דִּלְעִילָא, וְשִׁתִּין רִבּוֹא דְמַלְאָכִין קַדִּישִׁין דִּלְתַתָּא דְלָא אֵיעוּל בְּכִסּוּפָא קֳדָמָךְ. 

פָּתַח וְאָמַר, זֶה סֵפֶר תּוֹלְדוֹת אָדָם, זֶה וַדַּאי כְּלִיל תְּרֵין עֲשַׂר מַזָּלוֹת דְּאָדָם דִּלְעִילָא, דְּאִתְּמַר עֲלַיְיהוּ (תהלים קכב ד) שִׁבְטֵי יָ"הּ עִדוּת לְיִשְׂרָאֵל, זֶה וַדַּאי אִינוּן אַרְבַּע אַנְפִּין דְּאַרְיֵה, אַרְבַּע אַנְפִּין דְּשׁוֹר, אַרְבַּע אַנְפִּין דְּנֶשֶׁר, דִּבְהוֹן אִשְׁתְּמוֹדְעִין פַּרְצוּפִין דִּבְנֵי נָשָׁא, וְכֻלְּהוּ אַנְפִּין אִינוּן רְשִׁימִין בְּאַרְבַּע אַתְוָון דְּאִינוּן יהו"ה, מַאי אָדָם יו"ד ה"א וא"ו ה"א, וַעֲלֵיהּ אִתְּמַר (ישעיה מד יג) כְּתִפְאֶרֶת אָדָם לָשֶׁבֶת בָּיִת, מָאן בַּיִת דִּילֵיהּ, דָּא שְׁכִינְתָּא דְאִתְקְרִיאַת דְּמוּת אָדָם, דְּכָל דִּמְיוֹנִין וּפַרְצוּפִין דִּבְנֵי נָשָׁא בָהּ אִשְׁתְּמוֹדְעוּ, וְכָל צִיּוּרִין דְּעִלָּאִין וְתַתָּאִין, וּבְגִינָהּ אִתְּמַר (הושע יב יא) וּבְיַד הַנְּבִיאִים אֲדַמֶּה. 

(אמר המגיה, אתה בן אדם קודם שתכנס בעיון זה, להזהירך באתי שתעמד על רגליך על במותי האמונה האמתית, ותקעת יתד במקום נאמן, פן יפתוך רעיונים זדונים, ויעלו דברים על לבבך, ומלין לצד עלאה תמלל, בראותך בתיקון זה שידובר בו משערא ומצחא ואודנין ואנפין ושאר אברים גשמיים, השמר אל תפן אל און ליחס ולתאר לעלאה על כל עלאין סתימא על כל סתימין שמץ דבר מזה אפילו בהרהור, כי לעלת העלות לית מחשבה תפיסא ביה כלל, לית ביה לא דיוקן ולא דמיון ולא צורה ולא אברים גשמיים ולית ליה שם ידיע, אבל הוא ממלא כל שמהן, והוא שלימו דכלהו, ראה גם ראה מה שכתב התנא האלקי רבי שמעון בן יוחאי, כשרצה לגלות סתרי התורה באדרא, פתח ואמר ארור האיש אשר יעשה פסל ומסכה (דברים כז טו), וזה להסיר מלב כל המעיינים כל דבר עתק, פן ח"ו יכשלו ונפלו, ועברו ממשכיות לבב, ימיקו וידברו ברע, מאחר שהיה רוצה לדבר מראש ועין ואזן ושאר אברים גשמיים, היה ירא שמא יטעו ליחס ולתאר לבורא יתברך גוף ותמונה, ומשה אמר כי לא ראיתם כל תמונה (דברים ד טו), וישעיה אמר (ישעיה מ יח) ואל מי תדמיון א"ל ומה דמות תערכו לו, ואל מי תדמיוני ואשוה יאמר קדוש (שם כה), ודומיהם, שכלם יעידון יגידון שאין דמיון בינו יתברך ובינינו מצד  


Daf 121b

 העצם והתבנית, אלא שהאברים שבנו הם עשויים כסימנים לדברים עליונים סתומים וחתומים שאין כח השכלי שבאדם יכול להשיגם, ואין שיח ואין שיג לו להבינם, וקצר מצע דעתו לרדת לעמקם, ואיני רשאי להכניס ראשי בין ההרים הרמים הלא הם בעלי הקבלה אשר העמיקו הרחיבו דבריהם על הדרוש הזה, רק מעי רתחו ולא דמו, מיראתי פן עובדי פשתים שריקות וארגים חורי קורי עכביש יארגו, בדעות כוזבות יאריכו למעניתם, לך נא ראה מה שכתב על זה ר' יוסף בן גיקיטיליא בהקדמת שערי אורה, ובמה שכתב בעל החנוך בהקדמתו לפירוש התורה, והאלקי ר' מנחם מריקנאטי ז"ל בפרשת ויחי בפסוק בן פורת יוסף, ובמה שכתב ר' יהודה חייט בפירוש מערכת האלקות (ד, לד), וזה לשונו, סוף דבר כל מקום שתראה שידברו בענין הספירות, דברים שאין ראוי לאמרם בבורא יתברך, כגון שעור וקומה והדומים להם, הכל נאמר על הספירות, וכשתראה שידברו על דרך שבח והודאה הכל נאמר על הבורא שבתוכן, וכן בחוצה להן, כי אין דבר שיגבילהו, ועל כן אין לומר בבורא יתברך לא ימין ולא שמאל ולא פנים ואחור ומעלה ומטה כו' עיין שם. עוד כתב (בדף לה ע"ב) כי אף על פי ששעור הקומה מהפרסאות הוא במדות ולא בבורא, אפילו הכי אין לחשוב חלילה שהפרסאות הללו הם שעור כמותי, אלא הם מלשון (דניאל ה כח) פרס פריסת מלכותך, וכל הפרסאות הללו שבשעור קומה הם אותיות, שכל אחת נקראת פרסה, על כי נחתכו מהעיסה, כאבנים הנחתכים מההר, ואמר שרבוי הפרסאות שהזכיר בכאן, רומז לניצוצות המתפוצצות מהכאת הפטיש בקורנס, והם השמות הנעשים מחבור האותיות והצרופים הנעשים מהאלפא ביתות דספר יצירה, שעמהם נבראו הדברים וכו', ואם תדקדק היטב בדברי רבי שמעון בענין זה, תשכיל ותדע כי דברי רבי יהודה חייט ז"ל ואשר במסלתו ילכון, הם נכוחים למבין וישרים למוצאי דעת, ולא יעבטון ארחותיהם.) 

פָּתַח וְאָמַר, וְאַתָּה תֶחזֶה מִכָּל הָעָם אַנְשֵׁי חַיִל יִרְאֵי אלהי"ם אַנְשֵׁי אֱמֶת שֹׂנְאֵי בָצַע (שמות יה כא), אַנְשֵׁי חַיִל מִסִּטְרָא דְחֶסֶד דְּתַמָּן י', וּבְגִינֵיהּ אִתְּמַר הָרוֹצֶה לְהַחְכִּים יַדְרִים, יִרְאֵי אלהי"ם מִסִּטְרָא דִגְבוּרָה דְתַמָּן ה', וּבָהּ אִתְּמַר הָרוֹצֶה לְהַעֲשִׁיר יַצְפִּין, אַנְשֵׁי אֱמֶת מִסִּטְרָא דְעַמּוּדָא דְאֶמְצָעִיתָא דְתַמָּן ו' וְתַמָּן אֱמֶת, שׂוֹנְאֵי בָצַע מִסִּטְרָא דְמַלְכוּת דְּתַמָּן ה', הָא הָכָא אַרְבַּע תִּקּוּנִין דְּאִינוּן פַּרְצוּפִין דִּבְנֵי נָשָׁא, אִלֵּין אִינוּן מַרְאֶה (ס"א מראין). 

וְאִית אַרְבַּע דְּמִתְלַבְּשִׁין בְּהוֹן דְּאִינוּן דִּמְיוֹן וְאִינוּן אדנ"י, וַעֲלַיְיהוּ אִתְּמַר (שם) וְשַׂמְתָּ עֲלֵיהֶם שָׂרֵי אֲלָפִים מִסִּטְרָא דְא', שָׂרֵי מֵאוֹת מִסִּטְרָא דְאָת ד', דְּאִיהוּ אַרְבַּע מֵאוֹת דְּאִשְׁתַּעֲבִידוּ יִשְׂרָאֵל בְּמִצְרַיִם בְּגִין דְּבָהּ חָאבוּ, הָא דְּאִתְּמַר בֵּיהּ (בראשית כג טו) אַרְבַּע מֵאוֹת שֶׁקֶל כֶּסֶף, וְשָׂרֵי חֲמִשִּׁים מִסִּטְרָא דְאָת נ', וְשָׂרֵי עֲשָׂרוֹת מִסִּטְרָא דְאָת י'. 

אִשְׁתָּאֲרוּ עִִשֶׂר תִּקּוּנִין, עֲלַיְיהוּ אִתְּמַר וְאַתָּה תֶחזֶה מִכָּל הָעָם, בְּשַׂעֲרָא בְּגַוָּונִין דִּילֵיהּ בַּאֲרִיכוּ דִילֵיהּ בַּקְּמִיטוּ דִילֵיהּ, בְּמִצְחָא בַּקְּמִיטוּ דְמִצְחָא בַּאֲרִיכוּ דְמִצְחָא בְּפוּתְיָא דְמִצְחָא בְּשִׁרְטוּטִין דְּמִצְחָא, בְּאוּדְנִין (בס"א באודנין שערא דנחית עלייהו או תחותייהו), בְּאִלֵּין אִדְרִין דְּאוּדְנִין בְּשַׂעֲרָא דִתְּחוֹת אוּדְנִין, בְּאַנְפִּין בְּדִיּוֹקְנִין דְּאַנְפִּין בְּפַרְצוּפָא דְאַנְפִּין, בְּעַיְינִין בְּגַוָּונִין דְּעַיְינִין בַּקְּרִיצִין דְּעַל עַיְינִין, בְּחוֹטָמָא בַּאֲרִיכוּ דִילָהּ בְּפוּתְיָא דִילָהּ בִּקְמִיטוּ דִילָהּ, בְּפִימָא בִּפְתִיחוּ דִילָהּ בִּזְעִירוּ דִילָהּ, בְּצַוָּאר בַּאֲרִיכוּ דִילֵיהּ  


Daf 122a

 בִּקְמִיטוּ דִילֵיהּ, בִּידַיִן בְּשִׁרְטוּטִין דִּידַיִן בִּפְתִיחוּ דִלְהוֹן בִּסְתִימוּ דִלְהוֹן, בְּגוּפָא בְּקוֹמָה דִילֵיהּ בַּאֲרִיכוּ דִילֵיהּ בִּקְמִיטוּ דִילֵיהּ. 

בְּשַׂעֲרָא בְּגַוָּונִין דְּשַׂעֲרָא, שַׂעֲרָא חִוְורָא אִיהוּ מֵאִלֵּין אַנְשֵׁי חַיִל, דְּאִתְּמַר בֵּיהּ (דניאל ז ט) וְעַתִּיק יוֹמִין יְתִיב לְבוּשֵׁיהּ כִּתְלָג חִוָּור וּשְׂעַר רֵאשֵׁהּ כַּעֲמַר נְקֵא, שַׂעֲרָא סוּמְקָא מֵאִלֵּין דְּאִתְקְרִיאוּ יִרְאֵי אלהי"ם, שַׂעֲרָא יְרוֹקָא מֵאִלֵּין דְּאִתְקְרִיאוּ אַנְשֵׁי אֱמֶת, וְאִינוּן מִסִּטְרָא דְיַעֲקֹב דְּאִתְּמַר בֵּיהּ (מיכה ז כ) תִּתֵּן אֱמֶת לְיַעֲקֹב, וּתְלַת גַּוָּונִין, עֲלַיְיהוּ אִתְּמַר תִּתֵּן אֱמֶת לְיַעֲקֹב חֶסֶד לְאַבְרָהָם, תְּלִיתָאָה פַּחַד יִצְחָק, גַּוָּון אוּכְמָא מִסִּטְרָא דְהַהוּא דְאִתְּמַר בָּהּ (שיר א ה) שְׁחוֹרָה אֲנִי וְנָאוָה, מִסִּטְרָא דְאִלֵּין דְּאִתְקְרִיאוּ שׂוֹנְאֵי בָצַע, וְאִיהִי שַׂעֲרָא דִילָהּ אוּכְמָא, וְאִיהִי שִׁעוּרָא דְאַתְוָון דְּאוֹרַיְיתָא, כָּל נִימָא וְנִימָא דִילֵיהּ, דְּאִתְּמַר עֲלַיְיהוּ (שם ה יא) קֶּוֵצּוֹתָיו תַּלְתַּלִּים שְׁחוֹרוֹת כָּעוֹרֵב, וְכָל נִימָא אִית לֵיהּ מַבּוּעָא דְאִיהִי י', וְנִימָא שִׁעוּרָא דְאָת ו'. 

שַׂעֲרָא קְמִיטָא בְרָזָא דְה' זְעִירָא דְנָטְלַת מֵאָת י', שַׂעֲרָא אֲרִיכָא מִסִּטְרָא דְה' עִלָּאָה דְנָטְלָא מֵאָת ו', עִִשֶׂר תִּקּוּנִין אִלֵּין, כָּל תִּקּוּנָא וְתִקּוּנָא אִית לֵיהּ (נ"א ביה) אַרְבַּע שִׁעוּרִין דְּסָלְקִין לְעִִשֶׂר, כְּגַוְונָא דִרְשׁוּת הַיָּחִיד דְּרָחְבּוֹ אַרְבָּעָה וְגָבְהוֹ עֲשָׂרָה, אַרְבָּעָה יהו"ה עֲשָׂרָה יו"ד ה"א וא"ו ה"א, לֵית נִימָא דְשַׂעֲרָא דְלָא אַחֲזֵי עָלְמָא עִלָּאָה סְתִימָא, דַּעֲלַיְיהוּ אִתְּמַר (שם ו ח) וַעֲלָמוֹת אֵין מִסְפָּר, כָּל אִלֵּין עָלְמִין תַּלְיָין מִכִּתְרָא דְרֵישָׁא, כְגַוְונָא דְאַבְנִין וּמַרְגְּלָן דְּנַהֲרִין בְּכִתְרָא דְסֵפֶר תּוֹרָה אוֹ בַּעֲטָרָה דְמַלְכָּא, וְהָכִי אִינוּן נַהֲרִין כְּכֹכְבַיָּא בִרְקִיעָא וּבֵיהּ קְבוּעִין. 

וְהָכִי תַלְיָין צְבָא הַשָּׁמַיִם מִימִינָא וּמִשְּׂמָאלָא דְקוּדְשָׁא בְּרִיךְ הוּא, כְּגַוְונָא דְשַׂעֲרָא דְתַלְיָין מֵעַל אוּדְנִין מִימִינָא וּמִשְּׂמָאלָא, הֲדָא הוּא דִכְתִיב (מלכים א כב יט) וְכָל צְבָא הַשָּׁמַיִם עוֹמְדִים עָלָיו מִימִינוֹ וּמִשְּׂמֹאלוֹ, וּבְגִין דָּא צָרִיךְ לְבַעֲרָא שַׂעֲרָא מֵעַל (ס"א מגו) אוּדְנִין, דְּלָא יְהוֹן סְתִימִין תַּרְעִין דִּשְׁמִיעָה דִצְלוֹתָא, דִּבְהוֹן שָׁמַע צְלוֹתִין הַהוּא דְאִתְּמַר בֵּיהּ (תהלים סה ג) שׁוֹמֵעַ תְּפִלָּה עָדֶיךָ כָּל בָּשָׂר יָבֹאוּ. 

דְּאַרְבַּע תִּקּוּנִין אִינוּן, רְאִיָּה שְׁמִיעָה רֵיחָא דִּבּוּר, רְאִיָּה אִיהִי לַמִּזְרָח (נ"א לדרום), וַעֲלֵיהּ אִתְּמַר (שמות יח כא) וְאַתָּה תֶחזֶה מִכָּל הָעָם אַנְשֵׁי חַיִל, וְכַמָּה נְטוּרֵי תַרְעִין תַּמָּן דְּאִתְקְרִיאוּ עִינֵי יהו"ה, וַעֲלַיְיהוּ אִתְּמַר (דניאל ט יח) פְּקַח עִינֶיךָ וּרְאֵה שׁוֹמְמֹתֵינוּ, שְׁמִיעָה יִרְאֵי אלהי"ם, וַעֲלֵיהּ אִתְּמַר (שם) הַטֵּה יהו"ה אָזְנְךָ וּשְׁמָע, וְתַמָּן דְּחִילוּ וּפַחַד יִצְחָק, הֲדָא הוּא דִכְתִיב (חבקוק ג ב) יהו"ה שָׁמַעִִתִּי שִׁמְעֲךָ יָרֵאתִי, וּמָאן דִּי מִשְׁתַּמַּע תַּמָּן קָלֵיהּ בֵּין בְּאוֹרַיְיתָא בֵּין בִּצְלוֹתָא בֵּין בִּצְעָקָה בְּלָא דְחִילוּ, מִיָּד (במדבר יא א) וַיִּשְׁמַע יהו"ה וַיִּחַר אַפּוֹ וַתִּבְעַר בָּם אֵשׁ יהו"ה, וְכַמָּה נְטוּרֵי תַרְעִין תַּמָּן דְּאִתְקְרִיאוּ אָזְנֵי יהו"ה. 

רֵיחָא תַּמָּן אַנְשֵׁי אֱמֶת, וְתַמָּן סָלְקִין כָּל רֵיחִין וּקְטוּרִין וַעֲשַׁנִּין דְּקָרְבָּנִין, וּצְלוֹתִין דְּאִתְחֲשִׁיבוּ כְקָרְבָּנִין, וְאִם לָא סָלִיק לוֹן בַּר נַשׁ בִּדְחִילוּ וּרְחִימוּ, מַה כְּתִיב בֵּיהּ (דברים כט יט) כִּי אָז יֶעִִשַּׁן אַף יהו"ה וְקִנְאָתוֹ בָּאִישׁ הַהוּא, דִּבּוּר לָקֳבֵל שׂוֹנְאֵי בָצַע, תַּמָּן סָלְקִין קָלִין וְדִבּוּרִין דְּאוֹרַיְיתָא וּצְלוֹתָא, אִלֵּין דְּאִתְּמַר עֲלַיְיהוּ (קהלת י כ) כִּי עוֹף הַשָּׁמַיִם יוֹלִיךְ אֶת הַקּוֹל וּבַעַל כְּנָפַיִם יַגִּיד דָּבָר, לָא אִית תִּקּוּנָא מֵאִלֵּין, אַרְבַּע דְּלֵית תַּמָּן יהו"ה, וְאִיהוּ י אִסְתַּכַּל, ה וְשָׁמַע, ו וּמֵרִיחַ, ה וּמְמַלֵּל, בְּאִלֵּין אַרְבַּע תִּקּוּנִין. 

אַרְיֵה דָא רְאִיָּה, וְאִתְּמַר בֵּיהּ (יחזקאל א י) וּפְנֵי אַרְיֵה אֶל הַיָּמִין לְאַרְבַּעִִתָּם, בְּכָל אֲתַר אַרְבַּעִִתָּם דָּא יהו"ה, אַרְבַּע אַתְוָון דִּילֵיהּ דְּשָׁלְטִין עַל כֹּלָּא, וַהֲפוֹךְ אַרְיֵה וְתִשְׁכַּח לֵיהּ רְאִיָּה, וְאִיהוּ לִימִינָא דְחֶסֶד, דְּאִיהוּ יוֹמָא קַדְמָאָה, דְתַמָּן א' (נ"א י') אוֹר, רְאוּבֵן דְּאִיהוּ לִימִינָא עַל שְׁמֵיהּ אִתְקְרֵי אוֹר בֵּן, שְׁמִיעָה לִשְׂמָאלָא, וַעֲלֵיהּ אִתְּמַר (שם) וּפְנֵי שׁוֹר מֵהַשְּׂמֹאל, נֶשֶׁר רֵיחָא בְאֶמְצָעִיתָא, עֲלֵיהּ אִתְּמַר (משלי ל ד) מִי אָסַף רוּחַ בְּחָפְנָיו, דְּאִינוּן תְּרֵין נוּקְבִין דְּחוֹטָמָא, פִּימָא דִבּוּרָא, דָא אָדָם כְּלִיל אַרְבַּע אַתְוָון וּכְלִיל עִִשֶׂר אַתְוָון, וְדָא שְׁכִינְתָּא, בְּאִלֵּין  


Daf 122b

 אַרְבַּע תִּקּוּנִין אָמַר לְמֹשֶׁה וְאַתָּה תֶחזֶה מִכָּל הָעָם וְגוֹמֵר וְצָרִיךְ לְאַחְזָרָא עֲלַיְיהוּ. 

וְאַתָּה תֶחֱזֶה בְּשַׂעֲרָא, עֲלֵיהּ אִתְּמַר (שיר ה יא) רֹאשׁוֹ כֶּתֶם פָּז דָּא כֶּתֶר עִלָּאָה, וּמִלְּגָאו מוֹחָא, דְּמִנֵּיהּ נָפְקִין מַבּוּעִין לְכָל סִטְרָא, לְאַשְׁקָאָה לְכָל נִימָא וְנִימָא דְאִיהִי עָלְמָא סְתִימָאָה, וְכָל מַבּוּעָא אִתְעֲבִיד נִיצוֹץ, וְכָל נִימָא אִתְעֲבִיד שַׁרְבִיט, מוֹחָא סְתִימָא אִתְקְרֵי אֵין סוֹף, דְּאִתְפַּלַּג לִתְלַת מוֹחִין דְּאִינוּן י' י' י', דְּאִתְרְמִיזוּ בְּהַאי שְׁמָא (יו"ד ה"א וא"ו ה"א נ"א יו"ד ה"י וא"ו ה"י). (קם סבא דסבין עתיקא דעתיקין, ואמר בוצינא קדישא, ודאי שמא דאתרמיזו תלת יודי"ן דא) יו"ד ה"י וא"ו ה"י וְדָא אִיהוּ מִלְּגָאו, אֲבָל שְׁמָא דְאִיהוּ יו"ד ה"א וא"ו ה"א, אִיהוּ כְּלִיל תְּלַת אַלְפִין א' א' א', אִינוּן תְּלַת אַוִּירִין, דְּמִתְלַבְּשִׁין בְּהוֹן תְּלַת מוֹחִין י' י' י', שְׁמָא חַד אִיהוּ גוּפָא, וּשְׁמָא תִנְיָנָא מוֹחָא, דָּא מִלְּגָאו, וְדָא מִלְּבָר. 

תְּלַת וָוִי"ן אִית בְּהַאי שְׁמָא, דְאִנּוּן שַׁרְבִיטִין, שֵׂעָר אִתְקְרֵי עַל שֵׁם שִׁעוּר קוֹמָתֵיהּ דְּקוּדְשָׁא בְּרִיךְ הוּא, וְכָל נִימָא וְנִימָא אִתְקְרֵי נִשְׁמָתָא, וְאִית נִימִין דְּאִתְקְרִיאוּ מַלְאָכִין, וְכָל נִיצוֹץ אִתְקְרֵי אוֹפָן וְאִתְקְרֵי גַלְגַּל, וְאִית מִנַּיְיהוּ דְאִינוּן נִימִין מֵאֶשָּׁא חִוְורָא כֻלְּהוּ רַחֲמֵי, וְאִית מִנַּיְיהוּ דְאִינוּן נִימִין דְּאִינוּן מֵאֶשָּׁא סוּמְקָא וְכֻלְּהוּ דִין, וְאִית נִימִין כֻּלְּהוּ יְרוֹקִין מֵאֶשָּׁא יְרוֹקָא, וְאִית נִימִין כֻּלְּהוּ מֵאֶשָּׁא אוּכְמָא, אִלֵּין אִתְקְרִיאוּ שֵׂעָר דְּקוּדְשָׁא בְּרִיךְ הוּא. 

כָּל נִיצוֹץ שִׁעוּר מַהֲלַךְ דִּילֵיהּ עִִשֶׂר אַלְפִין, וְכָל נִימָא אִיהִי שִׁעוּרָא דְאֶצְבָּעָא דְקוּדְשָׁא בְּרִיךְ הוּא, וְכָל אֶצְבַּע אִיהוּ פַּרְסָה זְעִירָא, וְכָל פַּרְסָה אִית בָּהּ תְּלַת מִיל, לָקֳבֵל תְּלַת פִּרְקִין דְּאֶצְבָּעָא, וְכָל מִיל אִיהוּ עֲשֶׂרֶת אֲלָפִים, אֲבָל מִיל דְּפַרְסָה עִלָּאָה אִיהוּ עֲשֶׂרֶת אֲלָפִים רִבּוֹא, וְהָכִי דְרוֹעָא תִשְׁכַּח בָּהּ תְּלַת פִּרְקִין, וְכָל פֶּרֶק אִיהוּ י', וְכָל אַמָּה אִיהוּ ו', אֲבָל אֶצְבַּע וְאַמָּה דָּא שִׁעוּרֵיהּ זְעִיר מִסִּטְרָא דִזְעִיר אַנְפִּין, וְדָא שִׁעוּרֵיהּ רַב מִסִּטְרָא דַאֲרִיךְ אַנְפִּין. 

וּבְכָל אֵבֶר וְאֵבֶר אִיהוּ יהו"ה, וְאִיהוּ שִׁעוּרָא דְכָל אֵבֶר וְאֵבֶר, בְּגָבְהָא בְאָרְכָּא עִילָא וְתַתָּא, וּלְאַרְבַּע סִטְרִין, וְאִיהוּ בֵּין כָּל אֵבֶר וְאֵבֶר, לֵית אֲתַר פָּנוּי מִנֵּיהּ, כְּנִשְׁמָתָא דְאִשְׁתַּכְּחַת בְּכָל אֵבֶר וְאֵבֶר דְּגוּפָא, וְאִית אֵבֶר עִלָּאָה דְאִתְקְרֵי יהו"ה עַל שְׁמֵיהּ, דְּשָׁלְטָנוּתֵיהּ בַּאֲתַר יְדִיעָא, הֲדָא הוּא דִכְתִיב (זכריה יד ט) וְהָיָה יהו"ה לְמֶלֶךְ עַל כָּל הָאָרֶץ. 

וְאִית תְּרֵין אֵבָרִין עִלָּאִין מִנֵּיהּ, דְּאִתְקְרִיאוּ יהו"ה אלהי"ם דְּשָׁלְטָנוּתְהוֹן בִּשְׁמַיָּא וּבְאַרְעָא, הֲדָא הוּא דִכְתִיב (דברים ד לה) כִּי יהו"ה הוּא הָאלהי"ם בַּשָּׁמַיִם מִמַּעַל וְעַל הָאָרֶץ מִתָּחַת אֵין עוֹד, וְאִית אֵבֶר דְּאִתְקְרֵי אלהי"ם, וְשָׁלְטָנוּתֵיהּ בְּכָל אַרְעָא, הֲדָא הוּא דִכְתִיב (תהלים מ"ז) מֶלֶךְ כָּל הָאָרֶץ אלהי"ם, וְאִית אָחֳרָא דְשָׁלְטָנוּתֵיהּ אִיהוּ בִתְרֵין אֵבָרִין בְּמוֹחָא וּבְלִבָּא, וַעֲלֵיהּ אִתְּמַר (דברים ד') כִּי יהו"ה הוּא הָאלהי"ם אֵין עוֹד מִלְּבַדּוֹ, וְאַף עַל גַּב דְּהַאי קְרָא עַל קוּדְשָׁא בְּרִיךְ הוּא אִתְּמַר דְּאֵין עוֹד מִלְּבַדּוֹ, עִם כָּל דָּא הָכָא רָזָא דְּדִיּוֹקְנָא עִלָּאָה דִילֵיהּ, לְאַחֲזָאָה בְּכָל אֵבֶר וְאֵבֶר דְּגוּפֵיהּ שׁוֹלְטָנוּתֵיהּ, לְאִשְׁתְּמוֹדְעָא לְבַר נַשׁ אֵיךְ אִתְנַהִיג עָלְמָא, וְיִנְדַּע לְמִקְרֵי לֵיהּ בְּכָל אֵבֶר כִּדְקָא יָאוּת לֵיהּ, וְאֵיךְ אִשְׁתַּנִּי שְׁמֵיהּ לְפוּם הַהוּא אֵבֶר. 

וְאִית אֵבֶר דְּאִתְקְרֵי בֵּיהּ יהו"ה רַחֲמֵי, וְאִית אֵבֶר דְּאִתְקְרֵי בֵּיהּ אלהי"ם, וְאִית אֵבֶר דְּאִתְקְרֵי בֵּיהּ אהי"ה, וְאִית אֵבֶר דְּאִתְקְרֵי בֵּיהּ צבאו"ת, וְאִית אֵבֶר דְּאִתְקְרֵי בֵּיהּ א"ל, וְאִית אֵבֶר דְּאִתְקְרֵי בֵּיהּ שד"י, וְאִית אֵבֶר דְּאִתְקְרֵי בֵּיהּ אדנ"י, יהו"ה מְמַנָּא עַל קָלָא, הֲדָא הוּא דִכְתִיב (תהלים כט ד) קוֹל יהו"ה בַּכֹּחַ, אהי"ה עַל הֲוַיָּה וְהֶבֶל דְּלִבָּא, הַהוּא דְרָכִיב עַל קָלָא דְיהו"ה אִיהוּ עִלַּת עַל כָּל הָעִלּוֹת, סָתִים וְטָמִיר וְלָא אִתְגַּלְיָא, וְאִיהוּ רָכִיב וְשַׁלִּיט עַל כֹּלָּא, אהי"ה אַחֲזֵי עַל עִלַּת הָעִלּוֹת דְּאִיהוּ הָיָה  


Daf 123a

 הוְֹה וְיִהְיֶה, וְאִיהוּ הֲבַל דְּסָלִיק עַד אֵין סוֹף, וּבֵיהּ רָכִיב עִלַּת עַל כָּל הָעִלּוֹת. אֵ"ל אַחֲזֵי עַל אֱלָהוּ"ת דְּעִלַּת עַל כָּל הָעִלּוֹת, וַעֲלֵיהּ אָמַר אִיוֹב (איוב ה ח) אֲנִי אֶדְרוֹשׁ אֶל אֵ"ל, אֶל אלה"י הָאלהי"ם, וְכַד רָכִיב עַל אֵ"ל אִשְׁתְּמוֹדְעִין לֵיהּ כָּל אלהי"ם, וּמִזְדַּעִִזְעִין מִנֵּיהּ, וְכָל מַלְאָכַיָּא דְאִתְקְרִיאוּ בְּהַאי אֵ"ל כְּגוֹן מִיכָאֵ"ל גַּבְרִיאֵ"ל, כֻּלְּהוּ מִזְדַּעִִזְעִין מֵהַאי אֵ"ל דְּאִיהוּ אלה"י הָאלהי"ם, וּמָאן דְּקָרָא לוֹן בֵּיהּ, מִיָּד עוֹנִין לֵיהּ בְּכָל שַׁעִִתָּא, וְהָכִי כָּל מַלְאָכַיָּא דְאִתְקְרִיאוּ קָלִין בִּשְׁמָא דְיהו"ה, כָּל מָאן דְּקָרָא לוֹן בְּיהו"ה בְּעִלַּת עַל כָּל הָעִלּוֹת מִיָּד עוֹנִין לֵיהּ בְּקָלֵיהּ, דְּעִלַּת עַל כָּל הָעִלּוֹת אִיהוּ חַד בְּכָל שְׁמָהָן וְלָא אִשְׁתַּנִּי בְּכֻלְּהוּ, דְּשִׁנּוּיִין בִּשְׁמָהָן אִינוּן וְלַאו בֵּיהּ, דְּאִיהוּ בְּכֻלְּהוּ כְּנִשְׁמָתָא בְּכָל אֵבֶר וְאֵבֶר, אִית אֵבֶר דְּשָׁמַע בֵּיהּ כְּגוֹן אוּדְנִין, וְאִית אֵבֶר דְּמִסְתַּכֵּל מִנֵּיהּ (נ"א ביה) עַל עָלְמָא, וְאִית אֵבֶר דְּאָרַח בֵּיהּ כָּל רֵיחִין וּבוּסְמִין דִּצְלוֹתִין, וְרֵיחִין טָבִין דַּהֲבָלִים דְּנָפְקִין מֵאוֹרַיְיתָא מִפּוּמָא דִבְנֵי נָשָׁא, וְדָא רֵיחָא דְחוֹטָמָא, וְאִית אֵבֶר דְּמַלֵּיל בֵּיהּ, וּבְאִלֵּין אֵבָרִין אִית שִׁנּוּיָיא, אֲבָל בֵּיהּ לֵית שִׁנּוּיָיא, וְאִית אֵבֶר דִּמְמַנָּא עַל דִּבּוּרָא וְדָא אדנ"י, וְאֵבֶר דִּמְמַנָּא עַל מַחֲשָׁבָה, וְאֵבָרִין אִלֵּין כֻּלְּהוּ בִסְפִירָן. 

רֵישָׁא כֶתֶר עִִלְיוֹן, מוֹחָא חָכְמָה, בִּינָה לִבָּא וּבָהּ לֵב מֵבִין, תְּרֵין דְּרוֹעִין חֶסֶד גְּבוּרָה, גּוּפָא עַמּוּדָא דְאֶמְצָעִיתָא, תְּרֵין שׁוֹקִין נֶצַח וָהוֹד, יְסוֹד אָמָה, שְׁכִינְתָּא אוֹת דִּילֵיהּ. כֶּתֶר אִתְקְרֵי אֵ"ל עִִלְיוֹן, קוֹנֵה הַכֹּל, (חכמה ובינה) אלהינ"ו בִּינָה, וִאלה"י אֲבוֹתֵינוּ חָכְמָה, וְאִיהוּ אלה"י אַבְרָהָם אלה"י יִצְחָק וִאלה"י יַעֲקֹב, הָאֵ"ל הַגָּדוֹל מִסִּטְרָא דִגְדוּלָה, וְהַגִּבּוֹר מִסִּטְרָא דִגְבוּרָה, וְהַנּוֹרָא מִסִּטְרָא דְעַמּוּדָא דְאֶמְצָעִיתָא. 

אַדְהָכִי הָא אֵלִיָּהוּ קָא נָחִית, וְאָמַר רַבִּי בּוֹצִינָא קַדִּישָׁא, שְׁמַעִִנָא לְעִילָא תִּקּוּנָא דִילָךְ בִּשְׁמָהָן דְּקוּדְשָׁא בְּרִיךְ הוּא, וּבִצְלוֹתָא דִילֵיהּ, חֲזוֹר בָּךְ, דְּאַתְּ צָרִיךְ לְתַקָּנָא שְׁמָהָן דְּקוּדְשָׁא בְּרִיךְ הוּא כִּדְקָא יָאוּת, דְּהָא כֻּלְּהוּ אָזְלִין בִּתְלַת תְּלַת, מִסִּטְרָא דְרַחֲמֵי אִתְקְרִיאוּ יהו"ה יהו"ה יהו"ה תְּלַת אֲבָהָן, וְאִינוּן אֵשׁ דְּלָא אִיהוּ שׂוֹרֵף, וְאִתְקְרִיאוּ בִּתְלַת שְׁמָהָן אהי"ה אהי"ה אהי"ה, וְהַאי אִיהוּ אֵשׁ דְּאִיהוּ שׂוֹרֵף וְלָא אָכִיל, וְאִית שְׁמָהָן דְּאִתְקְרִיאוּ אדנ"י אדנ"י אדנ"י, וְדָא אֵשׁ דְּאִיהוּ שׂוֹרֵף וְאָכִיל וְשֵׁצֵי כֹּלָּא, הֲדָא הוּא דִכְתִיב (ויקרא ט כד) וַתֹּאכַל עַל הַמִּזְבֵּחַ אֶת הָעוֹלָה וְאֶת הַחֲלָבִים. 

א' אִיהוּ כֶּתֶר עַל כֻּלְּהוּ שְׁמָהָן, וְאִיהוּ אִתְקְרֵי א"ל, אהי"ה, אדנ"י, אלהי"ם, אלה"י, אֱלוֹ"הַּ, אלהינ"ו אי"ה, או"ה, (ורזא דמלה א"ל אלהי"ם יהו"ה דבר ויקרא ארץ) (תהלים נ א). י' בֵּיהּ אִתְקְרֵי י"ה, יה"ו, יהו"ה, יה"י, יהי"ה, כֻּלְּהוּ שְׁמָהָן דְּפָתְחִין בַּהֲוַיּוֹ"ת בְּי', עִקָּרָא דִלְהוֹן בְּחָכְמָה, וְכֻלְּהוּ שְׁמָהָן דְּפָתְחִין בְּא', עִקָּרָא דִלְהוֹן אִימָּא עִלָּאָה, וּכְמָה דְעַמּוּדָא דְאֶמְצָעִיתָא אִיהוּ כְּלִיל מִימִינָא וּמִשְּׂמָאלָא, הָכִי כֶּתֶר עִלָּאָה כְּלִיל תְּרֵין שְׁמָהָן אִלֵּין דְּאַבָּא וְאִימָּא, וְאִיהוּ כֶּתֶר עַל רֵישַׁיְיהוּ, וְאַשְׁכַּחְנָא תִּקּוּנָא כְּגַוְונָא דָא, אהי"ה כֶּתֶר עִלָּאָה, יהו"ה עַמּוּדָא דְאֶמְצָעִיתָא, אדנ"י שְׁכִינְתָּא תַּתָּאָה. 

וּמִסִּטְרָא דְכֶתֶר אִתְקְרִיאוּ תְּלַת סְפִירָן אֶהְיֶ"ה אֲשֶׁר אֶהְיֶ"ה, חֶסֶד אֵ"ל, גְּבוּרָה אלהי"ם, עַמּוּדָא דְאֶמְצָעִיתָא יהו"ה, וְרָזָא דְמִלָּה אֵ"ל אלהי"ם יהו"ה דִּבֶּר וַיִּקְרָא אָרֶץ, נֶצַח וְהוֹד צְבָאוֹ"ת, צַדִּיק שד"י, מַלְכוּת אדנ"י. 

וּבִצְלוֹתָא בָּרוּךְ אַתָּה יהו"ה, כָּל הַכּוֹרֵעַ כּוֹרֵעַ בְּבָרוּךְ, וְדָא צַדִּיק חַי עָלְמִין, וַעֲלֵיהּ אִתְּמַר (מכלים א ב מה) וְהַמֶּלֶךְ שְׁלֹמֹה בָּרוּךְ, אַתָּה אָת ה' זְעִירָא, בָהּ צָרִיךְ לְנַחְתָא בִרְכָאָן, וְכָל הַזּוֹקֵף זוֹקֵף בְּשֵׁם דָּא יהו"ה עַמּוּדָא דְאֶמְצָעִיתָא, אלהינ"ו אִימָּא עִלָּאָה, וִאלה"י אֲבוֹתֵינוּ אַבָּא, הָאֵ"ל הַגָּדוֹל חֶסֶד, הַגִּבּוֹר גְּבוּרָה, וְהַנּוֹרָא עַמּוּדָא דְאֶמְצָעִיתָא, דְבֵיהּ אִתְכְּלִילָן מִתַּתָּא לְעִילָא וּמֵעִילָא לְתַתָּא, כָּל סְפִירָאן בְּעַמּוּדָא דְאֶמְצָעִיתָא, וּבְגִין  


Daf 123b

 דָּא צָרִיךְ לְאַכְלָלָא בֵּיהּ תַּתָּאִין בְּהַכְרָעָה, וּלְבָתַר עִלָּאִין בִּזְקִיפָה. אֵ"ל עִִלְיוֹן, גּוֹמֵל חֲסָדִים טוֹבִים קוֹנֵה הַכֹּל, וְזוֹכֵר חַסְדֵּי אָבוֹת, דָּא כֶּתֶר עִִלְיוֹן עַל כֻּלְּהוּ, וּמֵבִיא גוֹאֵל לִבְנֵי בְנֵיהֶם דַּאֲבָהָן, אִלֵּין נֶצַח וָהוֹד, לְמַעַן שְׁמוֹ בְּאַהֲבָה דָא שְׁכִינְתָּא תַּתָּאָה, וְעַמּוּדָא דְאֶמְצָעִיתָא אִיהוּ כְּלִיל תְּלַת בִּרְכָאָן קַדְמָאִין, דְּאִינוּן אֲבָהָן וּגְבוּרוֹת וּקְדוּשַׁת הַשֵּׁם, וְאִיהוּ כְּלִיל תְּלַת בַּתְרָאִין בַּעֲבוֹדָה, וְאִיהוּ כְּלִיל אֶמְצָעִיּוֹת, לְקַיְימָא בֵיהּ אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אלהי"ם (ישעיה מד ו), זַכָּאָה אִיהוּ מָאן דְּיָדַע לְצַלָּאָה לְקוּדְשָׁא בְּרִיךְ הוּא בְּכָל תִּקּוּנִין דִּילֵיהּ כִּדְקָא יָאוּת, וּלְמִשְׁאַל מִנֵּיהּ בְּכָל דַּרְגָּא וְדַרְגָּא כִּדְקָא יָאוּת. 

חַכִּימִין כֻּלְּהוּ אִינוּן רְשִׁימִין דִּיּוֹקְנֵיהוֹן בַּחָכְמָה, וּנְבוֹנִין רְשִׁימִין דִּיּוֹקְנֵיהוֹן בְּבִינָה, וּמָארֵי גְמִילוּת חֲסָדִים דִּיּוֹקְנֵיהוֹן רְשִׁימִין בְּחֶסֶד, וְגִבָּרִין בְּיִצְרֵיהוֹן כֻּלְּהוּ רְשִׁימִין בִּגְבוּרָה, וּמָארֵי תּוֹרָה כֻּלְּהוּ רְשִׁימִין דִּיּוֹקְנֵיהוֹן בְּעַמּוּדָא דְאֶמְצָעִיתָא, וּנְבִיאִים כֻּלְּהוּ רְשִׁימִין דִּיּוֹקְנֵיהוֹן בְּנֶצַח וָהוֹד דְּאִינוּן תְּרֵי סַמְכֵי קְשׁוֹט, וְצַדִּיקִים נָטְרֵי בְרִית כֻּלְּהוּ רְשִׁימִין דִּיוֹקְנֵיהוֹן בְּצַדִּיק, וּמָארֵי מַלְכוּתָא כֻּלְּהוּ רְשִׁימִין בַּמַּלְכוּת, וּמָארֵי יִחוּדָא כֻּלְּהוּ רְשִׁימִין בְּכֶתֶר עִלָּאָה דְאִיהוּ מַחֲשָׁבָה, דְתַמָּן צָרִיךְ לְסַלְקָא יִחוּדָא בְּמַחֲשָׁבָה סְתִימָא, וּבְכֻלְּהוּ תִּקּוּנִין אִלֵּין צָרִיךְ לְשַׁבְּחָא לְעִלַּת עַל כָּל הָעִלּוֹת, דְּאִיהוּ מִלְגָאו כְּנִשְׁמָתָא בְגוּפָא, וּבְגִין דִּבְנֵי נָשָׁא רְשִׁימִין בְּאִלֵּין דִּיּוֹקְנִין, אָמַר לְמֹשֶׁה וְאַתָּה תֶחזֶה וְגוֹמֵר. 

וְאַתָּה תֶחֱזֶה בְּשַׂעֲרָא, אִי אֲרִיךְ, אוֹ קָמוּט, אוֹ עָגוּל, שַׂעֲרָא שְׁעִיעַ אֲרִיךְ, אָרְחָא מִתְפַּלַּג בֵּיהּ לְכַמָּה אוֹרְחִין, עֲלָהּ אִתְּמַר (ישעיה מג טז) הַנּוֹתֵן בַּיָּם דָּרֶךְ, וְאָרְחִין אָחֳרָנִין דְּמִתְפָּרְשִׁין מִינָהּ, אִינוּן נְתִיבִין, הֲדָא הוּא דִכְתִיב (שם) וּבְמַיִם עַזִּים נְתִיבָה, תְּלָתִין וּתְרֵין שְׁבִילִין מִתְפָּרְשָׁאן מֵהַאי אָרְחָא. 

אַדְהָכִי הָא אֵלִיָּהוּ אָתֵי לְגַבֵּיהּ, וְאָמַר לֵיהּ, וְהָא דִיּוֹקְנִין אִלֵּין צָרִיךְ לְתַקְנָא לוֹן בַּאֲתַר דִּלְהוֹן, אָמַר רַבִּי שִׁמְעוֹן בְּוַדַּאי, אַף עַל גַּב דִּבְעָלְמָא דְפִירוּדָא, דִיּוֹקְנִין אִית סַגִּיאִין דְּאַכְחִשִׁין עוֹבָדָא דִבְּרֵאשִׁית, דְּלַאו אִינוּן אוֹרַח מִישׁוֹר, וְאִינוּן חֲשׁוֹכִין, מִגּוֹ חֲשׁוֹכָא אִשְׁתְּמוֹדָע נְהוֹרָא, דִיּוֹקְנִין דְּגִנְּתָא דְאַנְהָרָן בְּצִיּוּרָא דְעוֹבָדָא דִבְּרֵאשִׁית, מְרַקְּמֵי בְּכַמָּה גַוָּונִין נְהִירִין, וְאִינוּן כֻּלְּהוּ בְּקַו וּבְמִדָּה, וְאִלֵּין דְּעָלְמָא דְפִירוּדָא אִינוּן כִּקְלִיפִין דֶּאֱגוֹזָא לְגַבַּיְיהוּ, דְאִינוּן מוֹחָא מִלְּגָאו, וְעִם כָּל דָּא מִגּוֹ חֲשׁוֹכָא אִשְׁתְּמוֹדָע נְהוֹרָא, וּמִגּוֹ אִלֵּין קְלִיפִין דְּאִינוּן דִּיּוֹקְנִין חֲשׁוֹכִין, אִשְׁתְּמוֹדְעָן צִיּוּרִין דְּגִנְּתָא דְעִדֶן דִּלְתַתָּא, דְאִינוּן דִּיּוֹקְנָא דְמָאנֵי מַשְׁכְּנָא, אָמַר וַדַּאי הָכִי הוּא. 

פָּתַח וְאָמַר, שַׂעֲרָא שְׁעִיעַ אֲרִיךְ אִיהוּ רַחֲמֵי מִסִּטְרָא דַאֲרִיךְ אַנְפִּין, דְּאִיהוּ א, תְּרֵין אַנְפִּין דִּילֵיהּ ו' ו', כְּגַוְונָא דָא וָאו א בֵּינַיְיהוּ, וְאִיהוּ סָבָא דְסָבִין עַתִּיק דְּעַתִּיקִין, וְאִיהוּ (ס"א ואתקרי) אֶרֶךְ אַפַּיִם. שַׂעֲרָא קְמִיטָא וְלָא שְׁעִיעַ אֶלָּא קָמִיט וְחָרִישׁ (נ"א וחריט) אִיהוּ דִינָא, דָא רַחֲמֵי וְדָא דִינָא, דָּא אֲרִיךְ אַנְפִּין מִסִּטְרָא דְו', וְדָא זְעִיר אַנְפִּין מִסִּטְרָא דְי', שַׂעֲרָא לָא קָמִיט וְלָא אֲרִיךְ אִיהוּ בֵּינוּנִי. 

וְאִיהוּ שַׂעֲרָא דַאֲרִיךְ אַנְפִּין כְּגַוְונָא דִתְקִיעָה, וְקָמִיט וְחָרִישׁ (נ"א ואריך) כְּגַוְונָא דִשְׁבָרִים ו' ו' ו', לָא אֲרִיךְ וְלָא קָמִיט אִיהוּ כְּגַוְונָא דִתְּרוּעָה, שַׁלְשֶׁלֶ"ת דְּתַרְוַיְיהוּ, שַׂעֲרָא בְעִגּוּלָא כְּלִיל כֹּלָּא, וְאִיהוּ כְמִין כִּיפָּה דִרְקִיעָא דְאַסְחַר כֹּלָּא. 

כְגַוְונָא דָא יהו"ה דָּא מַלְכוּתָא קַדִּישָׁא, אַנְשֵׁי חַיִל שַׂעֲרָא שְׁעִיעַ אֲרִיךְ, יִרְאֵי אלהי"ם שַׂעֲרָא חָרִישׁ (נ"א אריך) וְקָמִיט, אַנְשֵׁי אֱמֶת שַׂעֲרָא לָא אֲרִיךְ וְלָא קָמִיט, שַׁלְשֶׁלֶת דְּכֻלְּהוּ, שׂוֹנְאֵי בָצַע שַׂעֲרָא בְעִגּוּלָא. 

דָּוִד שִׁבְעָה מִינֵי דַהֲבָא הֲוָה בְּשַׂעֲרוֹי, זָהָב יְרַקְרַק, זָהָב אוֹפָז, זָהָב אוֹפִיר, זָהָב פַּרְוָיִם, זָהָב סָגוּר, זָהָב תַּרְשִׁישׁ, זָהָב כְּלִיל כָּל גּוּוָנִים, וְאִיהוּ  


Daf 124a

 זְהַב שְׁבָא, וְהַאי אִיהוּ זָהָב מְזוּקָק שִׁבְעָתַיִם, וְהָכִי אִינוּן שִׁבְעָה מִינֵי חִוְורוּ, וְשֶׁבַע מִינֵי סוּמְקוּ, כָּל סְפִירָן אִתְקְרִיאוּ שְׁבִיעִיּוֹת מִסִּטְרָא דְצַדִּיק, עַמּוּדָא דְאֶמְצָעִיתָא אִיהוּ כְּלִיל כָּל גַּוָּונִין, שַׂעֲרָא חִוְורָא אִיהוּ מִסִּטְרָא דִימִינָא, סוּמְקָא מִסִּטְרָא דִשְׂמָאלָא, יְרוֹקָא מִסִּטְרָא דְעַמּוּדָא דְאֶמְצָעִיתָא, וְכֻלְּהוּ שִׁבְעָה שִׁבְעָה, שַׂעֲרָא אוּכְמָא מִסִּטְרָא דִשְׁכִינְתָּא, דְאִתְּמַר בָּהּ (שיר א ה) שְׁחוֹרָה אֲנִי וְנָאוָה, גַּוָּון יְחִידָה (נ"א יחידאית) דְלָא תָּפִיס בָּהּ גַּוָּון כְּלָל, מִלְּגָאו דִּילָהּ גַּוָּון חִוָּור, וְרָזָא דְמִלָּה יָשֶׁת חֹשֶׁךְ סִתְרוֹ (תהלים יח יב). 

שַׂעֲרָא סוּמְקָא צָרִיךְ לְבַעִִרָא לֵיהּ מִכֹּל וָכֹל, בְּגִין דְּאִיהוּ בֵי דִינָא, וּלְוִיִּים בְּגִין דַּהֲווֹ מִסִּטְרָא דְּדִינָא, אִתְּמַר בְּהוֹן (במדבר ח ז) וְהֶעֱבִירוּ תַעַר עַל כָּל בְּשָׂרָם, וְאִתְּתָא בְגִין דְּאִיהִי מִסִּטְרָא דִשְׂמָאלָא, לָא צָרִיךְ לְאִתְגַּלְיָא בָּהּ שַׂעֲרָא, דְּלָא יִשְׁתְּמוֹדְעִין בָּהּ מָארֵי דְּדִינָא, וְשַׂעֲרִין אָחֳרָנִין דְּבַר נַשׁ צָרִיךְ לְבַעֲרָא לֵיהּ תְּחוֹת אוּדְנִין, בְּגִין דְּלָא יִתְקְרִיבוּ בֵּיהּ מָארֵי דְּדִינִין לְגַבֵּי תַּרְעִין דְּשָׁמְעִין בְּהוֹן צְלוֹתִין, (ס"א ושערא דאיהו תחות אודנין צריך לבערא, דאתקרי מארי דדינא לגביכו) שַׂעֲרָא שְׁעִיעַ עֲלֵיהּ אִתְּמַר (במדבר ו ה) גַּדֵּל פֶּרַע שְׂעַר רֹאשׁוֹ, וְצָרִיךְ לְגַדְלָא לֵיהּ, דְּלָא צָרִיךְ לְאַכְחָשָׁא סִדּוּרָא דְעוֹבָדָא דִבְּרֵאשִׁית, אֲבָל שַׂעֲרָא דְעַמּוּדָא דְאֶמָצָעִיתָא צָרִיךְ דְּלָא יְהֵא לָא אֲרִיךְ וְלָא קְצִר, וַוי לֵיהּ לְמָאן דְּשַׁנִּי בֵיהּ סִדְרֵי בְרֵאשִׁית. 

שַׂעֲרָא אוּכְמָא, וְעַיְינִין אוּכְמִין, וְאַנְפּוֹי אוּכְמִין, וְגוּפֵיהּ אוּכְמָא, אִם הוּא זַכָּאָה אִיהוּ מִסִּטְרָא דִשְׁכִינְתָּא, דְאִתְּמַר בָּהּ שְׁחוֹרָה אֲנִי וְנָאוָה, דְכָל גַּוָּונִין דְּסִטְרָא דְּדַכְיוּ הָכִי אִינוּן כְּגַוְונָא דָא, וְאִם הוּא חַיָּיבָא הוּא מִסִּטְרָא דְשַׁבְּתַא"י, פַּתְיָא אוּכְמָא, מִצַּד נוּקְבָא דִקְלִיפָה, דְתַמָּן כָּל קִסְמִין דְּעוֹרְבִין אוּכְמִין וְעוֹפִין אוּכְמִין מִסִּטְרָא דִמְסָאֲבוּ, דְאִית עֲלַיְיהוּ כַּמָּה מְמַנָּן דְּאִתְקְרִיאוּ לֵילוֹת, דַּעֲלַיְיהוּ אָמַר דָּוִד (תהלים טז ו) אַף לֵילוֹת יִסְּרוּנִי כִלְיוֹתָי, מִפַּחַד בַּלֵּילוֹת (שיר ג ח). 

וְכֻלְּהוּ נָחֲתִין תְּחוֹת גַּדְפוֹי דְּעוֹרְבִין, וְאַחֲזֵי לוֹן בִּתְּנוּעָה דִלְהוֹן כַּמָּה דִינִין דְּנָחֲתִין עַל עָלְמָא, וְאִית אָחֳרָנִין דִּמְמַנָּן עַל קָלִין דִּלְהוֹן, וְצָוְוחִין קָלָא בָתַר קָלָא כֻּלְּהוּ בַשְּׁבָרִים, לְאַחֲזָאָה תְּבִירוּ עַל בְּנֵי נָשָׁא, וּלְזִמְנִין צָוְוחִין בִּתְלַת סִימָנִין דְּאִינוּן קר"ק, דְּאִיהוּ תְּקִיעָה תְּרוּעָה תְּקִיעָה, לְאַחֲזָאָה דִינָא רַפְיָא בְרֵישָׁא וּבְסֵיפָא, וּבְאֶמְצָעִיתָא תְּבִירָא סַגִּי, בִתְרוּעָה דָּחֲקָא בָתַר דָּחֲקָא בִמְהִירוּ, וְרָזָא דְמִלָּה וּבְחַדְרֵי מִשְׁכָּבְךָ אַל תְּקַלֵּל עָשִׁיר, כִּי עוֹף הַשָּׁמַיִם יוֹלִיךְ אֶת הַקּוֹל (קהלת י כ), נָחָשׁ רְכִיב עַל קָלָא דְעוֹרְבָא אֵל אַחֵר, בַּת זוּגֵיהּ קֶסֶם סַם הַמָּוְת, דְּבָהּ אִשְׁתַּלִּים סמא"ל אֵל אַחֵר. 

רְכִיבַת אִיהִי עַל תְּנוּעִין דְּגוּפָא דְעוֹרֵב, וְאִיהִי תְנוּעָה דְכֻלְּהוּ, דְנָפְקַת לְאַסְטָאָה לִבְנֵי נָשָׁא בְּפָרָשַׁת אוֹרְחִין, תְּנוּעָה דִילָהּ בְּרֵישָׁא דְעוֹרְבָא, וּבִזְנָבָא וּבְגוּפָא וּבְגַדְפִין דְּעוֹרְבָא, נָחָשׁ שַׁרְיָא בִקְרִיאָה וַאֲמִירָה וְקָלָא וְדִבּוּר דְּעוֹרְבָא, וּבְאִלֵּין תְּנוּעִין שַׁרְיָין כָּל הוֹלֵךְ עַל גָּחוֹן וְכָל הוֹלֵךְ עַל אַרְבַּע מִסִּטְרָא דִמְסָאֲבוּ. 

וּמְנָא יָדְעִין כּוּלֵי הַאי, בְּגִין דְּסמא"ל וְנָחָשׁ מְמַנָּן עַל חוֹבִין דִּבְנֵי נָשָׁא, דְאִתְדָּנוּ מִסִּטְרָא דִשְׂמָאלָא דְאִיהוּ גְבוּרָה, וְכַד בַּר נַשׁ עָבִיד חוֹבִין, כְּפוּם הַהוּא בַּר נַשׁ הָכִי סָלִיק חוֹבֵיהּ לַאֲתַר דְּאִתְגַּזַּר נִשְׁמָתֵיהּ, וְלָא זָז מִתַּמָּן הַהוּא חוֹבָא עַד דְּאִתְפַּרַע מֵהַהוּא בַּר נַשׁ, וְאִם בַּר נַשׁ אִיהוּ נִשְׁמָתֵיהּ בְּאֹרַח אֲצִילוּת, אִם חָאב, חוֹבֵיהּ מְטֵי עַד סְפִירָן, וְעוֹנְשָׁא אִיהוּ סַגִּי כְּפוּם דַּרְגֵיהּ. 

אָמַר רַבִּי אֶלְעָזָר אַבָּא וְכִי חוֹבָא אִיהוּ בְּבַר נַשׁ דְּתַלְיָא נִשְׁמָתֵיהּ מֵהַהוּא אֲתַר, וְכִי אִית לֵיהּ חוֹבִין, וְהָא כְּתִיב (משלי יב כא) לֹא יְאֻנֶּה לַצַּדִּיק כָּל אָוְן, אָמַר לֵיהּ אִין, הֲדָא הוּא דִכְתִיב (ישעיה נט ב) כִּי אִם עֲוֹנוֹתֵיכֶם הָיוּ מַבְדִּילִים בֵּינֵיכֶם לְבֵין אלהיכ"ם, מַאי מַבְדִּילִים, אֶלָּא דְסָלִיק הַהִיא נִשְׁמָתָא דַאֲצִילוּתָא מִנֵּיהּ וְאִתְפָּרַשׁ מִנֵּיהּ.  


Daf 124b

 וְרָזָא דְמִלָּה, וַיֹּאמֶר אלהי"ם יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד וְתֵרָאֶה הַיַּבָּשָׁה וְגוֹמֵר (בראשית א ו), אִסְתַּלַּק נִשְׁמָתֵיהּ מִנֵּיהּ וְאִשְׁתָּאַר גּוּפָא יְבֵשָׁא, מָאן גּוּפָא הָכָא, דָא נִשְׁמָתָא דְכָרְסַיָּא יְקָרָא (נ"א דקב"ה יהו"ה) דְּאִשְׁתְּאָרַת יְבֵשָׁה, בְּגִין דְּאִסְתַּלְקַת מִנֵּיהּ נִשְׁמָתָא בְאֹרַח אֲצִילוּת, דְּהַאי נִשְׁמָתָא אִיהִי גוּפָא לְנִשְׁמָתָא עִלָּאָה, וְאִי בָּעִי דְתַחֲזוֹר לְגַבֵּי הַהוּא נִשְׁמָתָא, לֵית לָהּ רְשׁוּ לְאַחֲזָרָא לְגַבֵּיהּ, עַד דְּהַהוּא חוֹבָא אִתְעַבְרַת מִנֵּיהּ, וְרָזָא דְמִלָּה שׁוּבוּ אֵלַי וְאָשׁוּבָה אֲלֵיכֶם (מלאכי ג ז). 

אָמַר לֵיהּ רַבִּי אֶלְעָזָר לְרַבִּי שִׁמְעוֹן אֲבוֹי, אַבָּא אִלֵּין תְּנוּעִין דְּעוֹרְבָא מַאי לְאִשְׁתְּמוֹדָע בְּהוּ בַּר נַשׁ בְּגִין דְּיַחֲזוֹר בִּתְיוּבְתָּא, אָמַר לֵיהּ בְּרִי וַדַּאי אֲסִיר לְאִסְתַּכְּלָא בְּהוֹן לְעַמָּא קַדִּישָׁא, הֲדָא הוּא דִכְתִיב (במדבר כג כג) כִּי לֹא נַחַשׁ בְּיַעֲקֹב וְלֹא קֶסֶם בְּיִשְׂרָאֵל, אֲבָל אִם יִזְדַּמַּן לְבַר נַשׁ לְפוּם שַׁעִִתָּא וְיֵדַע בְּהוֹן, יִסְתַּכַּל בְּהוֹן בְּגִין דְּיַחֲזוֹר מֵחוֹבוֹי בִּתְיוּבְתָּא, וְהַאי לְבַר נַשׁ דְּכָל (נ"א דלא) עוֹבָדוֹי כְּיַעֲקֹב וּכְיִשְׂרָאֵל, דְּבַר נַשׁ דְּיַעֲבִיד עֹבְדֵי דְּיַעֲקֹב דְּאִתְּמַר בֵּיהּ (בראשית כה כג) וְיַעֲקֹב אִישׁ תָּם, מַה כְּתִיב בֵּיהּ (ירמיה י טז) לֹא כְאֵלֶּה חֵלֶק יַעֲקֹב. 

דְּמִסִּטְרָא דְיַעֲקֹב וְיִשְׂרָאֵל בָּעָא בִּלְעָם חַיָּיבָא לְאִסְתַּכְּלָא בְּנַחֲשׁוֹי וּבְקִסְמוֹי, וְלָא אַשְׁכַּח אֲתַר לְאַעָלָא לְגַבֵּיהּ, וּבְגִין דָּא אָמַר כִּי לֹא נַחַשׁ בְּיַעֲקֹב וְלֹא קֶסֶם בְּיִשְׂרָאֵל. אָמַר לֵיהּ רַבִּי אֶלְעָזָר, וְהָא בְּלָבָן כְּתִיב (בראשית ל כז) נִחַשְׁתִּי וַיְבָרַכֵנִי יהו"ה בִּגְלָלֶךָ, אִם כֵּן אַמַּאי אַעִִרַב בֵּיהּ, אָמַר בְּרִי הָכָא רָזָא עִלָּאָה, דִלְזִמְנִין שׁוֹשַׁנָּה אִשְׁתַּכְּחַת בֵּין קוֹצִים, וְהָכָא רָזָא דְגִלְגּוּלָא, אָמַר לֵיהּ יְדַעִִנָא, וְעִם כָּל דָּא בְּרִי, אַף עַל גַּב דְּאִתְּמַר כִּי לֹא נַחַשׁ בְּיַעֲקֹב וְלֹא קֶסֶם בְּיִשְׂרָאֵל, בַּר נַשׁ צָרִיךְ לְמִנְדַּע כֹּלָּא וַאֲפִילוּ חָרָשִׁין, כְּמָה דְאוּקְמוּהוּ מָארֵי מַתְנִיתִין, לֹא תִלְמַד לַעֲשׂוֹת (דברים יח ט), אֲבָל אַתָּה לָמֵד לְהָבִין וּלְהוֹרוֹת. 

וּבְגִין דָּא תְּנוּעִין דְּעוֹרְבָא, אִית תְּנוּעָה דְסָלִיק בְּרָבִי"עַ, וְאַחֲזֵי דְחוֹבָא דִילֵיהּ תַּלְיָא לְעִילָא בְעָלְמָא דְאָתֵי, וְאִית תְּנוּעָה דְנָחִית לָהּ בַּתְּבִי"ר בַּשְּׁבָרִים, וְאַחֲזֵי דְחוֹבָא דִילֵיהּ נָחִית לְתַתָּא בְעָלְמָא דֵין, לְמֶהֱוִי לֵיהּ תְּבִירוּ בְּגִינֵיהּ, וְכָל אִלֵּין סִימָנִין אִיהִי אַחֲזֵי בְּאָרְחָא, כְּגַוְונָא דַעֲמָלֵק דְּאָמַר בְּגִינֵיהּ (שם כה יח) אֲשֶׁר קָרְךָ בַּדֶּרֶךְ, דְּסִטְרִין אָחֳרָנִין אִינוּן כְּלִסְטִים דְּנָפְקִין בְּאָרְחִין, וּבְגִין דָּא עוֹרְבִין חֵילָא דִלְהוֹן בְּאוֹרְחִין. 

וְאִינוּן דְּמַזָּלְהוֹן תַּלְיָא בְּשַׁבְּתַ"י, אִינוּן עֲצִיבִין, וְאִינוּן דּוֹחֲקִין רַגְלֵי שְׁכִינְתָּא בְּגָלוּתָא, דִּבְזִמְנָא דְאִלֵּין אִתְפַּשְׁטוּ בְעָלְמָא, אִתְּמַר בְּרַגְלֵי שְׁכִינְתָּא וַיֶּאֱסוֹף רַגְלָיו אֶל הַמִּטָּה (בראשית מט לג), אִתְכְּנִישַׁת לְגַבֵּי זַרְעִיהּ דְּיַעֲקֹב מִטָּה שְׁלֵמָה, וּבְגִין דָּא וַיִּשְׁכּוֹן יִשְׂרָאֵל בֶּטַח בָּדָד עִין יַעֲקֹב (דברים לג כח), דְּלָא זָזַת שְׁכִינְתָּא מִינַיְיהוּ בְּגָלוּתָא, בְּגִין דְּלֵית בְּהוּ פִסּוּלָא, וְשַׁבְּתַא"י אִית לֵיהּ תְּרֵין בָּתִּין, חַד שְׁפַל רֹאשׁ, וְתִנְיָינָא בֵּית הַסֹּהַר, דַּאֲסִירֵי מַלְכָּא אֲסִירִין תַּמָּן בְּגָלוּתָא, וְאִינוּן דָּחֲקִין שְׁכִינְתָּא וְיִשְׂרָאֵל (נ"א שעתא לישראל) בְּגָלוּתָא, וּבִשְׁפַל רֹאשׁ יִשְׂרָאֵל אִינוּן שְׁפֵלִין לְתַתָּא, וּמֵהַאי כֹּכָבָא יֵיתֵי כַפְנָא וַעֲנִיּוּתָא לְיִשְׂרָאֵל, וּמָאן דְּבָעִי לְאִסְתַּמְרָא מִנֵּיהּ, צָרִיךְ לְשַׁנּוּיֵי שְׁמֵיהּ וּלְשַׁנּוּיֵי אַתְרֵיהּ וּלְשַׁנּוּיֵי עוֹבָדוֹי, וְדָא אִיהוּ שִׁנּוּי מָקוֹם שִׁנּוּי הַשֵּׁם וְשִׁנּוּי מַעֲשֶׂה, וְהָא אוּקְמוּהוּ הֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר (איוב לג כט). 

שַׂעֲרָא חִוְורָא וְעִינוֹי חִוְורִין וְאַנְפּוֹי חִוְורִין וְגוּפָא חִוְורָא, אִי אִית בֵּיהּ עוֹבָדִין טָבִין דָּא אִיהוּ מִסִּטְרָא דִימִינָא, מִסִּטְרָא דִרְחִימוּ דְאִיהוּ אַהֲבַת עוֹלָם אֲהַבְתִּיךְ עַל כֵּן מְשַׁכְתִּיךְ חָסֶד (ירמיה לא ב). שַׂעֲרָא חִוְורָא וְעִינוֹי חִוְורִין וְאַנְפִּין חִוְורִין וְגוּפָא חִוְורָא, דְלֵית בֵּיהּ גְּמִילוּת חֲסָדִים בִּרְחִימוּ דְאַהֲבָה, הַאי הוּא רַמַּאי מִסִּטְרָא דְלָבָן הָאֲרַמִּי, אִסְתַּמַּר מִנֵּיהּ, בַּהֶרֶת לְבָנָה הִיא, וְלִילִי"ת הִיא בַּהֶרֶת לְבָנָה אוּכְמָא סוּמְקָא יְרוֹקָא, הֲדָא הוּא דִכְתִיב (ויקרא יג ד) וְאִם בַּהֶרֶת לְבָנָה הִיא בְּעוֹר בְּשָׂרוֹ וְעָמוֹק אֵין מַרְאֵהוּ מִן הָעוֹר, בַּהֶרֶת שְׁחוֹרָה וּשְׁפָלָה אֵינֶנָּה מִן הָעוֹר וְהִיא כֵהָה, תְּרֵין  


Daf 125a

 גַּוָּונִין תִּנְיָינִין אִינוּן יְרַקְרַק אוֹ אֲדַמְדָּם, כֻּלְּהוּ מִתְהַפְּכִין עִינוֹי בְּכַעִִסָא לְחִוְורוּ וְאוּכְמוּ וְסוּמְקוּ וִירוֹקָא, וְכָל דָּא בְּמַאי אִשְׁתְּמוֹדָע, דְּלֵית בַּר נַשׁ דְּלָא אִתְכְּלִילָן בֵּיהּ אִלֵּין אַרְבַּע גַּוָּונִין, אֶלָּא הַהוּא גַוָּון דְּשַׁלִּיט עַל כֻּלְּהוּ אָחֳרָנִין, בֵּיהּ אִתְקְרֵי, וּבֵיהּ אִשְׁתְּמוֹדָע לְאִתְקְרֵי חִוָּור אוֹ אוּכַם אוֹ סוּמַק אוֹ יָרוֹק, וְאִלֵּין אַרְבַּע גַּוָּונִין בִּישִׁין אִינוּן אַרְבַּע קְלִיפִין דֶּאֱגוֹזָא, תֹּהוּ וָבֹהוּ וְחֹשֶׁךְ וּתְהוֹם, וְאִלֵּין אִינוּן (דברים ח טו) נָחָשׁ שָׂרָף וְעַקְרָב וְצִמָּאוֹן, נָחָשׁ גַּוָּון חִוָּור בַּהֶרֶת לְבָנָה, שָׂרָף וְעַקְרָב, אֲדַמְדָּם שָׂרָף, אוֹ יְרַקְרַק עַקְרָב, וְצִמָּאוֹן שְׁחוֹרָה, אִלֵּין אִינוּן אַרְבַּע גַּוָּונִין דְּאֶשָּׁא דְגֵיהִנָּם. 

וְאִתְּתָא בִּישָׁא מִתַּמָּן קָא אַתְיָא, עֲלָהּ אִתְּמַר (ויקרא יד מה) וְנָתַץ אֶת הַבַּיִת אֶת אֲבָנָיו וְאֶת עִצָיו בַּעֲנִיּוּתָא, דְלָא אִשְׁתָּאַר בְּבֵיתָא, וּבְגִין דָּא חַכְמוֹת נָשִׁים בָּנְתָה בֵיתָהּ, וְאִוְּלֶת בְּיָדֶיהָ תֶהֶרְסֶנּוּ (משלי יד א), אִלֵּין אִינוּן אַרְבַּע גַּוָּונִין דְּאֶשָּׁא דְגֵיהִנָּם, דְּמִסְתַּלְקֵי בְּעַיְינִין בְּאַנְפִּין בְּשַׂעֲרָא, וּמֵאָן אֲתַר מִסְתַּלְקֵי, מִמָּרָה אוּכְמָא דִטְחוֹל, וּמִמָּרָה סוּמְקָא דְכָבֵד, וּמִמָּרָה יְרוֹקָא דְמָרָה, וּמִמָּרָה חִוְורָא דְרֵיאָה, אִלֵּין אִינוּן אַרְבַּע גַּוָּונִין חֲשׁוֹכִין דְּמַלְאֲכֵי חַבָּלָה, וְכֻלְּהוּ כְּלִילָן בְּלִילִי"ת סַם הַמָּוְת, מַאֲדִי"ם אִיהוּ בְמָרָה אֲדוּמָה לְמִשְׁפַּךְ דְּמָא, וְאִיהוּ מַכַּת חֶרֶב וְהֶרֶג וְאַבְּדָן. 

וְהָכִי שְׁכִינְתָּא אִשְׁתְּמוֹדְעַת בְּאַרְבַּע גַּוָּונִין שַׁפִּירִין נְהִירִין, גַּוָּון חִוָּור מִסִּטְרָא דְחֶסֶד, סוּמַק מִסִּטְרָא דִגְבוּרָה, יָרוֹק מִסִּטְרָא דְעַמּוּדָא דְאֶמְצָעִיתָא, אוּכַם מִסִּטְרָא דְאִימָּא עִלָּאָה, דְאִתְּמַר בָּהּ (משלי א ח) שְׁמַע בְּנִי מוּסַר אָבִיךָ וְאַל תִּטּוֹשׁ תּוֹרַת אִמֶּךָ, וְאִתְּמַר בָּהּ (שיר א ה) שְׁחוֹרָה אֲנִי וְנָאוָה, אִימָּא תַּתָּאָה נְטִילַת גַּוָּון מֵאִימָּא עִלָּאָה, שׁוֹקָא יְמִינָא נָטִיל גַּוָּון מִדְּרוֹעָא יְמִינָא, הֲדָא הוּא דִכְתִיב (תהלים טז יא) נְעִימוֹת בִּימִינְךָ נֶצַח, שׁוֹקָא שְׂמָאלָא נָטִיל גַּוָּון מִדְּרוֹעָא שְׂמָאלָא, אוֹת בְּרִית נָטִיל גַּוָּון מִגּוּפָא, עַמּוּדָא דְאֶמְצָעִיתָא נָטִיל חָכְמָה, אָדָם דְּרָכִיב עַל כֹּלָּא, עֲלָהּ אִתְּמַר (קהלת ח א) חָכְמַת אָדָם תָּאִיר פָּנָיו, וַעֲלֵיהּ אִתְּמַר (תהלים קד כד) יהו"ה כֻּלָּם בְּחָכְמָה עָשִׂיתָ, כֶּתֶר עִלָּאָה אִיהוּ סָתִים לָא אִשְׁתְּמוֹדָע בֵּיהּ גַּוָּון כְּלָל לְעִילָא, וּבְעַמּוּדָא דְאֶמְצָעִיתָא אַחֲזֵי כָּל גַּוָּונִין. 

הָא הָכָא רָזָא דְשַׂעֲרָא, דְבֵיהּ אִשְׁתְּמוֹדְעָאן אַנְשֵׁי חַיִל בְּגַוָּון חִוָּור, יִרְאֵי אלהי"ם בְּגַוָּון סוּמַק, אַנְשֵׁי אֱמֶת בְּגַוָּון יָרוֹק, שׂוֹנְאֵי בָצַע בְּגַוָּון אוּכַם, אַרְבַּע אַתְוָון מִתְלַבְּשִׁין בְּאַרְבַּע גַּוָּונִין אִלֵּין, י' בְּגַוָּון חִוָּור, ה' בְּגַוָּון סוּמַק, ו' בְּגַוָּון יָרוֹק, ה' בְּגַוָּון אוּכַם, הַאי שְׁמָא אִיהוּ דְרָקִים גַּוָּונִין בְּכָל אֲתַר, וְאִיהוּ דְצִיֵּיר שִׁרְטוּטִין בְּמִצְחָא, כְּגַוְונָא דָא יהו"ה, וְאִינוּן אַרְבַּע רְשִׁימִין דְּשִׁרְטוּטִין, דְּאִינוּן עֹמֶק רוּם וְעֹמֶק תַּחַת וְעֹמֶק מִזְרָח וְעֹמֶק מַעֲרָב, שִׁרְטוּטִין זְעִירִין דִּקְרִיצִין דְּעִינָא מִסִּטְרָא דְאָת י', שִׁרְטוּטִין בְּאוּרְכָא בְפוּתְיָא בְּגָבְהָא מִסִּטְרָא דִתְלַת אַתְוָון דְּאִינוּן הו"ה, כֻּלְּהוֹן אִשְׁתְּמוֹדְעִין בְּשִׁעוּר קוֹמָה דְבַר נַשׁ, בְּאוּרְכָא מִסִּטְרָא דַאֲרִיךְ קוֹמָה, דְאִינוּן אַנְשֵׁי חַיִל, בְּפוּתְיָא קָצֵר קוֹמָה וּרְחָבָא דְקוֹמָה, וְאִינוּן יִרְאֵי אלהי"ם, בְּגָבְהָא גְבַהּ קוֹמָה וְאִינוּן אַנְשֵׁי אֱמֶת, זְעִירִין בְּעִגּוּלָא שׂוֹנְאֵי בָצַע מִסִּטְרָא דְאָת י', וְדָוִד מִסִּטְרָא דְאָת י' אִתְּמַר בֵּיהּ (שמואל א יז יד) וְדָוִד הוּא הַקָּטָן, וְאִלֵּין אִינוּן שׂוֹנְאֵי בָצַע, שִׁרְטוּטִין אִלֵּין בְּאֹרַח מֵישַׁר, כְּשִׁרְטוּטִין דְּגֵט פִּטּוּרִין דְּצָרִיךְ שִׁרְטוּטֵי, אוֹ אִלֵּין דִּמְחַיְּיבָא אוֹרַיְיתָא, וְעַל אִלֵּין שִׁרְטוּטִין אִתְּמַר (תהלים כה י) כָּל אָרְחוֹת יהו"ה חֶסֶד וְאֱמֶת לְנֹצְרֵי בְרִיתוֹ וְעִדוֹתָיו. 

שִׁרְטוּטִין בַּאֲרִיכוּ מִסִּטְרָא דְרָבִי"עַ כְּגַוְונָא דִתְּקִיעָה, וְאִלֵּין אִינוּן אֲרִיכִין דְּקוֹמָה מִסִּטְרָא דִיְמִינָא, אֶרֶךְ אַפַּיִם, אֲרִיכִין בְּקָלָא בִּצְלוֹתִין בְּאוֹרַיְיתָא, אֲרִיכִין בְּרוּגְזָא, אֲרִיכִין בְּשַׂעֲרָא בְּעַיְינִין בְּאַנְפִּין בְּחוֹטָמָא בְּשִׂפְוָון בְּדִיקְנָא בְּגוּפָא בִּדְרוֹעִין בְּרַגְלִין בְּאֶצְבְּעָן  


Daf 125b

 רְשִׁימוּ דִלְהוֹן חִוָּור, וַוי לוֹן לְאִלֵּין דְּמַכְחִישִׁין דִּיּוֹקְנֵיהוֹן לְעִילָא, כְּאִלּוּ מַכְחִישִׁין סִדְרֵי בְרֵאשִׁית, וּכְאִלּוּ מְמַעֲטִין אֶת הַדְּמוּת, דְּאִיהוּ שִׁיעוּר קוֹמָה דִלְעִילָא, דְּאִלֵּין דְּשִׁרְטוּטֵיהוֹן אֲרִיכִין, וְקוֹמָה דִלְהוֹן וְאֵבָרִים דִּלְהוֹן, צְרִיכִין לְמֶהֱוֵי מָארֵי דְחֶסֶד, אֲרִיכִין דְּרוּגְזָא, מָארֵי דִרְחִימוּ, הַהוּא דְאִתְּמַר בֵּיהּ (ישעיה מא ח) זֶרַע אַבְרָהָם אוֹהֲבִי. 

שִׁרְטוּטִין בְּרָחְבָּא, כְּגַוְונָא דִשְׁבָרִים, תְּנוּעָה דִלְהוֹן תְּבִי"ר, וְאִינוּן רְחָבִים וּקְצָרִים דְּקוֹמָה, וְאַנְפִּין רְחָבִין וּקְצָרִין, וְעִינוֹי רְחָבִים, וְחוֹטָמוֹי רְחָבִים, וְשִׂפְוָון רְחָבִים, אִלֵּין אִינוּן יִרְאֵי אלהי"ם, מָארֵי דְיִרְאָה מִסִּטְרָא דְיִצְחָק, וַוי לְמָאן דְּאַכְחִישׁ קוֹמָתֵיהּ בְּעוֹבְדִין בִּישִׁין, דְּיָרִית נִשְׁמָתָא בִּישָׁא דְרָכִיב עַל דִּיּוֹקְנֵיהּ, דְּאַכְחִישׁ פַּמַּלְיָא לְעִילָא. שִׁרְטוּטִין גְּבוֹהִין, וְאַנְפִּין גַּבְהָנִין, וְעִינוֹי גַּבְהָנִין, וְחוֹטָמָא וְשִׂפְוָון גַּבְהָנִין, וְגוּפָא גָבוֹהַּ, אִלֵּין אִינוּן מָארֵי דִקְשׁוֹט זֶרַע אֱמֶת, מֵהַהוּא דְאִתְּמַר בֵּיהּ (מיכה ז כ) תִּתֵּן אֱמֶת לְיַעֲקֹב. 

וְאִלֵּין אִינוּן אדנ"י, א' אֲרִיךְ אַנְפִּין וַעֲלֵיהּ שַׁרְיָא י', ד' רָחְבָּא דְאַנְפִּין וַעֲלֵיהּ שַׁרְיָא ה', נ' גּוֹבַהּ דְּאַנְפִּין וַעֲלֵיהּ שַׁרְיָא ו', י' רָחְבָּא דְאַנְפִּין וַעֲלֵיהּ שַׁרְיָא ה', שִׁרְטוּטִין זְעִירִין מִסִּטְרָא דִתְּרוּעָה בְעִגּוּלָא בְדִיּוֹקְנָא דְאָת י', שׂוֹנְאֵי בָצַע, מִסִּטְרָא דְּדָוִד דְּאִתְּמַר בֵּיהּ (שמואל א יז יד) וְדָוִד הוּא הַקָּטָן, וְאִינוּן עַיְינִין זְעִירִין שַׁפִּירִין בְּעִגּוּלָא, אַנְפִּין זְעִירִין בְּעִגּוּלָא שַׁפִּירִין, חוֹטָמָא זְעִירָא פִּימָא זְעִירָא גּוּפָא דִילֵיהּ זְעִירָא, שַׁפִּיר בְּכֹלָּא, וַעֲלֵיהּ שַׁרְיָא ה'. 

שִׁרְטוּטִין גַּבְהָנִין מִסִּטְרָא דִתְּרוּעָה, שַׁלְשְׁלָאָ"ה דִתְּקִיעָה וּשְׁבָרִים, דָּא סָלִיק קָלָא בִתְרוּעָה, וְדָא תַּבַּר לָהּ בַּשְּׁבָרִים, וְדָא בֵינוּנִי בְקָלֵיהּ, שַׁלְשְׁלָאָה דִתְּקִיעָה וּשְׁבָרִים, לָא אֲרִיךְ וְלָא קְצִר, מָאן דְּאִיהוּ בְּדִיּוֹקְנָא דְאָת יו"ד אִיהוּ קוֹל דְּמָמָה דַקָּה, וְדָא מִדָּה לְכָל אֵבָרִין דְּאַנְפִּין לְעִילָא, מִתַּתָּא לְעִילָא, אִיהִי מִדָּה לְכָל סְפִירָה וּסְפִירָה מֵעֲשַׂר סְפִירָאן, וּבָהּ סְלִיקַת כָּל סְפִירָה לַעֲשֶׂרֶת אֲלָפִים רִבֵּי רְבָבוֹת, ו' שִׁעוּרֵיהּ בְּכָל סְפִירָה וּסְפִירָה שֵׁשֶׁת אֲלָפִים רִבֵּי רְבָבוֹת, ה' ה' אִינוּן מַהֲלַךְ בְּכָל סְפִירָה וּסְפִירָה ה' אֲלָפִים רִבֵּי רְבָבוֹת, מֵעִילָא לְתַתָּא, וּמִתַּתָּא לְעִילָא. 

שִׁרְטוּטִין עֲקִימִין דְּלַאו אִינוּן רְשִׁימִין בְּאֹרַח מֵישַׁר, אִנּוּן רְשִׁימִין דְּנָחָשׁ עֲקַלָּתוֹן, דְּשִׁרְטוּטִין כְּשַׁלְשְׁלָאָה כְּגַוְונָא דָא (אינון מהלך דנונין דימא), (נ"א מהלך דלהון כנונין בימא), דְּאִינוּן כְּגַוְונָא דְתַלְמִידֵי חֲכָמִים דְּמִתְרַבִּין בְּיַמָּא, וְאִינוּן רָזָא דִתְּרוּעָה, [ציור] וְשַׁלְשֶׁלֶת וְהָכִי מַהֲלַךְ דְּנוּנַיָּא כְּגַוְונָא דִתְּרוּעָה, וְאִינוּן דַּרְגָּ"א לְתַתָּא, שַׁלְשֶׁלֶת לְעִילָא, כְּגַוְונָא דִקְדוּשָׁה הָכִי אִינוּן רְשִׁימִין מִסִּטְרָא דִמְסָאֲבוּ, דְּהָכִי אוּקְמוּה מָארֵי מַתְנִיתִין (קהלת ז יד) זֶה לְעְִמַּת זֶה עָשָׂה הָאלהי"ם. 

שִׁרְטוּטִין אִינוּן כְּגַוְונָא דְלוּלָב, דְּאִתְּמַר בֵּיהּ נִפְרְצוּ עַלָּיו פָּסוּל, הָכִי שִׁרְטוּטִין דְּאִית בְּהוּ פְרִידוּ וּפְרִיצוּ, דָא אַחֲזֵי בְּגִלְגּוּלָא דִילֵיהּ קֳדָם דְּאַתְיָא לְעָלְמָא, דַהֲוָה מְקַצֵּץ בִּנְטִיעוֹת וְעָבִיד פִּרוּדָא בְּאִילָנָא דְחַיֵּי, בַּאֲתַר דְּאִתְגְּזַרַת נִשְׁמָתֵיהּ, וּבְמַאי אִשְׁתְּמוֹדָע, אֶלָּא שִׁרְטוּטִין דְּאִינוּן אֲרִיכִין כְּגַוְונָא דָא [ציור] (נ"א [ציור]) לֵית בְּהוּ פָסֵק שַׁלְמִין אִינוּן, הַאי בַּר נַשׁ לָא אַכְחִישׁ דִּיּוֹקְנֵיהּ, וְלָא עָבַד פִּרוּדָא בְּאִילָנָא דְחַיֵּי. 

וְאִם אִית בְּהוּ פָסֵק כְּגַוְונָא דָא (נ"א) הַאי בַּר נַשׁ אַכְחִישׁ דִּיּוֹקְנֵיהּ, וְעָבַד פְּגַם וּמוּם, וּבְהַהוּא פְגַם שַׁרְיָא מוּם, כְּפוּם מוּם דְּסִיהֲרָא, פָּרִיץ אִיהוּ, מֵצַח אִשָּׁה זוֹנָה (ירמיה ג ג), שַׁרְיָא בֵּיהּ פְּרִיצוּ בְּמִצְחוֹ, מֵהַהוּא אֲתַר אִיהוּ פְגִים, וְצָרִיךְ לְכַסָּאָה מִצְחוֹ דְלָא יִתְגְּלֵי עִִרְיָתֵיהּ לְמָארֵי דְּדִינָא, וְאִם חָזַר בִּתְיוּבְתָא, יְהֵא פְּגִימוּ דִילֵיהּ נָחִית לְתַתָּא, לָקֳבֵל בָּהּ עָנְשָׁא, וְאִם לַאו אִיהוּ חוֹזֵר בִּתְיוּבְתָּא, מִסְתַּלְקַת לְעִילָא לְתַבְעָא לֵיהּ דִּינָא בְעָלְמָא דְאָתֵי, בְהַהוּא אֲתַר דְּפַגִּים, עֲלֵיהּ אִתְּמַר (שמות כא טז) מֵעִם מִזְבְּחִי תִּקָּחֶנּוּ לָמוּת, וְלָא לְמַגָּנָא אָמְרוּ קַדְמָאִין, בְּמָקוֹם שֶׁאָמְרוּ לְהַאֲרִיךְ אֵינוֹ רַשַּׁאי לְקַצֵּר, לְקַצֵּר אֵינוֹ רַשַּׁאי לְהַאֲרִיךְ, דְּלָא יַכְחִישׁ דִּיּוֹקְנֵיהּ וְיַעֲבֵיד  


Daf 126a

 פְּרִיצוּ בְדִיּוֹקְנָא דִלְעִילָא. 

בְאוֹרַיְיתָא דִלְעִילָא מָאן דְּרָשִׁים וְצִיֵּיר אִלֵּין שִׁרְטוּטִין, אִיהוּ אָמוֹן מוּפְלָא וּמְכוּסֶה, מָאן דְּאִסְתַּכַּל בְּשִׁפּוּלֵי מַשְׁכְּנָא, אִשְׁתְּמוֹדָע בְּאִלֵּין רְשִׁימִין וְצִיּוּרִין, דְּאִתְּמַר בְּהוֹן (תהלים קלט טו) רֻקַּמְתִּי בְּתַחְתִּיּוֹת אָרֶץ, צִיּוּרָא דְאַרְבַּע שִׁרְטוּטִין אִלֵּין, אִינוּן אַרְיֵה שׁוֹר נֶשֶׁר אָדָם, בְּכֻלְּהוּ אַרְבַּע רְשִׁימִין, הֲדָא הוּא דִכְתִיב (יחזקאל א י) וּפְנֵי אַרְיֵה אֶל הַיָּמִין לְאַרְבַּעִִתָּם, וְדָא מִיכָאֵ"ל שַׂר הַחֶסֶד לִימִינָא, וּפְנֵי שׁוֹר מֵהַשְּׂמֹאל לְאַרְבַּעִִתָּן, דָּא גַבְרִיאֵ"ל שַׂר הַגְּבוּרָה, וּפְנֵי נֶשֶׁר לְאַרְבַּעִִתָּן דָּא נוּרִיאֵ"ל (נ"א אוריא"ל) שַׂר שָׁלוֹם עַמּוּדָא דְאֶמְצָעִיתָא, וּדְמוּת פְּנֵיהֶם פְּנֵי אָדָם, רְפָאֵ"ל שַׂר שְׁכִינְתָּא, דְתַמָּן פְּאֵר, דְּאִתְּמַר בָּהּ (יחזקאל כד יז) פְּאֵרְךָ חֲבוֹשׁ עָלֶיךָ. 

מָאן דְּלָא אִתְחַזְיָין שִׁרְטוּטִין בֵּיהּ, לֵית לֵיהּ דִּיּוֹקְנָא כְלָל לְעִילָא, זְכוּתֵיהּ נָחִית לְתַתָּא, עֲלֵיהּ אִתְּמַר (תהלים סט כט) יִמָּחוּ מִסֵּפֶר חַיִּים, אֶלָּא אִם תָּב בִּתְיוּבְתָּא, דְּדָא אִשְׁתַּכַּח דְּלֵית לֵיהּ בַּמֶּה דְיֵיתֵי בְּגִלְגּוּלָא, מָאן דְּשִׁרְטוּטִין דִּילֵיהּ רְכִיבִין כְּגַוְונָא דָא [ציור] (נ"א [ציור]) דָּא אַחֲזֵי דְקָא אַתְיָא בְגִלְגּוּלָא חֲדָא, וְאִם תְּרֵין שִׁרְטוּטִין מוּרְכָּבִין כְּגַוְונָא דָא [ציור] (נ"א [ציור]), אַחֲזֵי תְּרֵין גִּלְגּוּלִין, וְאִם תְּלַת שִׁרְטוּטִין בְּמִצְחֵיהּ מוּרְכָּבִין, הָא אַשְׁלִים (איוב לג כט) הֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר, וְאִם לֵית לֵיהּ שִׁרְטוּטִין בְּמִצְחֵיהּ, וְאִית שִׁרְטוּטִין עַל קְרִיצִין דְּעַיְינִין, דָּא אַחֲזֵי עַל אַרְבָּעָה לֹא אֲשִׁיבֶנּוּ (עמוס ב א). 

שִׁרְטוּטִין אִינוּן בְּאַתְוָון דְּאִינוּן יהו"ה, צִיּוּרִין בִּנְקוּדִין דְּאִינוּן יו"ד ה"י וא"ו ה"י, וְצִיּוּרִין אִינוּן בְּעַיְינִין בְּאוּדְנִין בְּאַנְפִּין בְּנוּקְבִין דְּחוֹטָמָא בְּפוּמָא, קָמֵ"ץ שִׁרְטוּט וְצִיּוּר, שִׁרְטוּט לְעִילָא וּנְקוּדָה לְתַתָּא, דָּא אַחֲזֵי עַל גִּלְגּוּלָא קַדְמָאָה, דְקָא נָחִית לְתַתָּא. 

נִיצוֹץ אִיהוּ חַיָּה תְּחוֹת רָקִיעַ, הֲדָא הוּא דִכְתִיב (יחזקאל א כב) וּדְמוּת עַל רָאשֵׁי הַחַיָּה רָקִיעַ, רָקִיעַ וַדַּאי עַל רֵישָׁא דְחַיָּה, אִיהוּ קָמֵ"ץ, נִיצוּץ חַיָּה, רָקִיעַ לְעִילָא מִינָהּ, נִיצוֹץ אִיהוּ י' סָלִיק בְּאָת ו' דְּאִיהוּ רָקִיעַ, שִׁית זִמְנִין עִִשֶׂר וְאִתְעֲבִידַת ס, וּבָהּ (תהלים קמה יד) סוֹמֵךְ יהו"ה לְכָל הַנּוֹפְלִים, וְחַיָּה אִיהוּ סָמַךְ (נ"א איהי י' סמוך) לָרָקִיעַ. 

רָקִיעַ עִם נִיצוֹץ אִיהוּ גִלְגּוּל, רָקִיעַ בְּלָא נִיצוֹץ אִיהוּ גַלְגַּל, כְּמָה דְאוּקְמוּהוּ גַלְגַּל הוּא שֶׁחוֹזֵר בָּעוֹלָם, דְּאַחֲזִיר לְעָלְמָא, וְדָא פַתָח, וְלָא אִית לֵיהּ הַרְכָּבָה בְגִלְגּוּל, דְּלֵית לֵיהּ חַיָּה דְרָכִיב עֲלָהּ, וְדָא שַׁרְבִיט הַכֹּכָב, דְּאִתְּמַר בֵּיהּ (במדבר כד יז) דָּרַךְ כֹּכָב מִיַּעֲקֹב, דָּרַךְ בֵּין שְׁתֵּי חַיּוֹת דְּאִינוּן צֵרִ"י, וְאִתְעֲבִיד וַיִּיצֶר, וּבְהוֹן קָא אַתְיָא בִּתְרֵין גִּלְגּוּלִין, וְדָא אָדָם דִּיְצִירָה, דְּקָמֵ"ץ אִיהוּ אָדָם דִּבְּרִיאָה, וְכַד אָתָא בִתְלַת גִּלְגּוּלִין דְּאִינוּן סֶגוֹ"ל, אִתְעֲבִיד שַׁלְשֶׁלֶ"ת מְשׁוּלָשׁ בְּהוֹן, וְדָא אָדָם דַּעֲשִׂיָּה. 

וְהָכִי אִיהוּ שַׁרְבִיט דְּכֹכָב, כַּד אִיהוּ עוֹבֵר בֵּין שְׁתֵּי אוֹפַנִּים דְּאִינוּן שְׁבָ"א, אִתְעֲבִיד שׁוּרֻ"ק, דַּרְגָּ"א, וְאִינוּן שַׁלְשֶׁלֶ"ת לְעִילָא, בְסֶגוֹ"ל, בְּסֶגוֹלְתָּ"א, דַּרְגָּ"א לְתַתָּא בְשׁוּרֻ"ק, שְׁבָ"א צֵרִ"י, חֹלֵ"ם כַּד אִסְתַּלִּיק בְּצֵרִ"י אִתְעֲבִיד סֶגוֹלְתָּ"א, חִרֵ"ק דְּנָחֲתָא בְצֵרִ"י אִתְעֲבִיד סֶגוֹ"ל, וְכַד עָאל בִּשְׁבָ"א אִתְעֲבִיד שֻׁרֵ"ק, וְכֹלָּא נְקֻדָּה חֲדָא, חֹלֵ"ם אִיהוּ לְעִילָא בְּסֶגוֹלְתָּ"א, חִרֵ"ק אִיהוּ לְתַתָּא בְּסֶגוֹ"ל, שׁוּרֻק אִיהוּ בְּאֶמְצָעִיתָא כְּגַוְונָא דָא וּ, הֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר (איוב לב כט). 

אַחֲזֵי גִלְגּוּלָא קַדְמָאָה יֹהוֹֹ"הֹ, אַחֲזֵי גִלְגּוּלָא תִנְיָנָא יִהִוִ"הִ (נ"א וי"ה וי"ה), אַחֲזֵי גִלְגּוּלָא תְלִיתָאָה יוּ הוּ ווּ הוּ, (נ"א אתגליא ואחזי גלגולא קדמאה יהו"ה גלגולא תנינא תלת י' י' י'), הַרְכָּבָה דְכֻלְּהוּ תְּלַת אדנ"י, וְרָזָא דָא י' י' י', חֹלֵ"ם חִרֵ"ק שׁוּרֻ"ק, תְּלַת יוּדִי"ן, אָמוֹן מוּפְלָא אָמוֹן נִסְתָּר אָמוֹן מְכוּסֶה, דְּאִתְרְמִיזוּ בְּהַאי שְׁמָא יו"ד ה"י וא"ו ה"י, אָמוֹן מוּפְלָא דְאִשְׁתְּמוֹדָע בְּכֻלְּהוּ, חַד שַׁרְיָא בְּנֶפֶשׁ הַזִּכָּרוֹן, וְתִנְיָנָא בְּנֶפֶשׁ הַמַּחֲשָׁבָה, וּתְלִיתָאָה בְּנֶפֶשׁ הַמְּצוּיָיר, דְּאִינוּן תְּלַת מוֹחִין י' י' י', רִיהֲטָא 


Daf 126b

 דְסָחִיר לוֹן כְּגַוְונָא דָא אִיהִי קַרְקַפְתָּא דִתְּפִלִּין, שִׁרְטוּטִין כְּגַוְונָא דָא יַהָוָ"הַ, יהו"ה בְּהוֹן מֶלֶךְ הָא הָכָא שִׁרְטוּטִין דְּמִצְחָא. עַיְינִין, בְּהוֹן וְאַתָּה תֶחזֶה מִכָּל הָעָם, אַנְשֵׁי חַיִל בְּגַוָּון חִוָּור יִרְאֵי אלהי"ם בְּגַוָּון סוּמַק, אַנְשֵׁי אֱמֶת בְּגַוָּון יָרוֹק, שׂוֹנְאֵי בָצַע בְּבַת עַיִן דְּאִיהִי אוּכְמָא, וְדָא רָזָא דְשַׁבָּת, ש תְּלַת עַנְפֵי תְּלַת גַּוָּונִין דְּעִינָא, בַּ"ת דְּשַׁבָּת דָּא בַת עַיִן, וַעֲלַיְיהוּ אִתְּמַר (שמות לא טז) וְשָׁמְרוּ בְנֵי יִשְׂרָאֵל אֶת הַשַּׁבָּת וְגוֹמֵר, וְהָא אוּקְמוּהוּ דְאִינוּן תְּרֵין שַׁבָּתוֹת, אִימָּא עִלָּאָה בִּתְלַת דַּרְגִּין, וְאִימָּא תַּתָּאָה בִּתְלַת דַּרְגִּין, עַמּוּדָא דְאֶמְצָעִיתָא כְּלִיל שִׁית סִטְרִין דְּאִינוּן שִׁית דַּרְגִּין, עַיְינִין דְּמִסְתַּכְּלִין בְּאֹרַח מֵישַׁר בְּחִוְורוּ, אִלֵּין אִינוּן עַיְינִין דִּרְחִימוּ, וּבְהוֹן שְׁכִינְתָּא אִיהִי יָפָה כַּלְּבָנָה דְּלֵית בָּהּ פְּגִימוּ, דְאִתְּמַר בָּהּ (שיר א טו) הִנָּךְ יָפָה רַעִִיָתִי הִנָּךְ יָפָה עִינַיִךְ יוֹנִים. 

וְאִית עַיְינִין דְּהַהוּא חִוְיָא אִיהוּ כָּרוּךְ בְּהוֹן, נָחָשׁ הַקַּדְמוֹנִי, וְלַאו מִסְתַּכְּלִין בְּאֹרַח מֵישַׁר, בְּכָל מַה דְּאִסְתַּכַּל אִתְלַטְיָא. עִינָא אִיהוּ כְּגַלְגַּל, גַּוָּון חִוָּור כְּגַוְונָא דְיַמָּא דְאַסְחַר כָּל עָלְמָא, וְתִנְיָינָא כְּגַוְונָא דְאַרְעָא, תְּלִיתָאָה כְּגַוְונָא דְאַרְעָא דְיִשְׂרָאֵל, נְקוּדָה זְעִירָא דְבַת עַיִן אִיהִי כְּגַוְונָא דְצִיּוֹן, דְּאִיהִי נְקוּדָה דְעָלְמָא דְמִתַּמָּן הוּשָׁתַת עָלְמָא. 

וְאִית בַּר נַשׁ דְּגַוָּון דִּילֵיהּ תְּכֵלֶת דְּאִיהוּ דוֹמֶה לְרָקִיעַ, כְּמָה דְאוּקְמוּהָ מָארֵי מַתְנִיתִין תְּכֵלֶת דּוֹמֶה לְיָם, וְיָם דּוֹמֶה לְרָקִיעַ, וְרָקִיעַ דּוֹמֶה לַכִּסֵּא הַכָּבוֹד. וּתְלַת גַּוָּונִין אִינוּן בְּעִינָא חִוָּור אוּכַם תְּכֵלֶת, לָקֳבֵל אֵשׁ דְּלַאו אִיהוּ שׂוֹרֵף, וְאֵשׁ דְּאִיהוּ שׂוֹרֵף וְלָא אָכִיל, תְּלִיתָאָה דְאִיהוּ תְכֵלֶת לָקֳבֵל אֵשׁ דְּאִיהוּ שׂוֹרֵף וְאָכִיל, רְבִיעָאָה לַבַּת אֵשׁ וְדָא שְׁכִינְתָּא בַת עַיִן, וַעֲלָהּ אִתְּמַר (שמות ג ב) וַיֵּרָא מַלְאַךְ יהו"ה אֵלָיו בְּלַבַּת אֵשׁ מִתּוֹךְ הַסְּנֶה דָּא בַת עַיִן, וַיַּרְא וְהִנֵּה הַסְּנֶה בּוֹעִר בָּאֵשׁ דָּא גַוָּון דְּעַל בַּת עַיִן דְּאִיהוּ גַוָּון תִּנְיָינָא, וְהַסְּנֶה אֵינֶנּוּ אֻכָּל גַּוָּון תְּלִיתָאָה, וַיֹּאמֶר מֹשֶׁה אָסֻרָה נָּא וְאֶרְאֶה וְגוֹמֵר (שם ג) גַּוָּון חִוָּור דִּשְׁרַגָּא עִלָּאָה, וּבִתְלַת גַּוָּונִין אִלֵּין אִתְאָחֳדַת (נ"א אתחברת) בַּת עַיִן דְּאִיהִי שְׁכִינְתָּא, 

וּבְהוֹן סָלְקָא בִתְלַת צְלוֹתִין קֳדָם יהו"ה, הֲדָא הוּא דִכְתִיב (ויקרא ו ב) זֹאת תּוֹרַת הָעוֹלָה וְגוֹמֵר, זֹאת תּוֹרַת דָּא בַת עַיִן שְׁכִינְתָּא דְסָלְקָא בִתְלַת אֲבָהָן דְּתַקִּינוּ תְּלַת צְלוֹתִין, וּבְגִין דָּא זֹאת תּוֹרַת הָעוֹלָה וְגוֹמֵר, זֹאת תּוֹרַת הָעוֹלָה בִּימִינָא דְאִיהוּ אֵשׁ דְּלָא שׂוֹרֵף, דְּתַמָּן חָכְמָה דְאִיהוּ מַבּוּעָא דְמַיָּא, דְאִתְּמַר בֵּיהּ הָרוֹצֶה לְהַחְכִּים יַדְרִים, דְּתָשַׁשׁ חֵילָא דְאֶשָּׁא, דְּאִיהוּ גַוָּון חִוָּור דִּשְׁרַגָּא דְלָא יְהֵא שׂוֹרֵף, וּנְקוּדָה דִילָהּ קָמֵ"ץ, דְּאִתְּמַר בֵּיהּ וְקָמַץ הַכֹּהֵן (ויקרא ה יב), וְכַהֲנָא אִיהוּ לִימִינָא, קָמֵ"ץ נְקוּדָה דְאָת י' מִסִּטְרָא דִימִינָא לָא אִתְחַיַּיב נְקוּדָה אָחֳרָא. 

הִיא הָעוֹלָה גַּוָּון תִּנְיָנָא דְאִתְאֲחִיד בִּצְלוֹתָא דְמִנְחָה, בֵּיהּ סָלְקָא בְרַתָּא לְגַבֵּי שְׂמָאלָא דְתַמָּן ה' עִלָּאָה, וּבָהּ הָרוֹצֶה לְהַעֲשִׁיר יַצְפִּין, וּבְגִין דְּאִתְּתָא מִתַּמָּן, אָמְרוּ מָארֵי מַתְנִיתִין אוֹקִירוּ נְשַׁיְיכוּ כִּי הֵיכִי דְתִתְעַתְרוּן, בְּגִין דְּמִצָּפוֹן אִינוּן, (איוב לז כב) וּמִצָּפוֹן זָהָב יֶאֱתֶה, וּנְקוּדָה דְאִיהוּ מְחַיְּיבָא לְאָת ה' מִסִּטְרָא דִשְׂמָאלָא שְׁבָ"א, וַעֲלֵיהּ אִתְּמַר (ישעיה סו טז) כִּי בָאֵ"שׁ יהו"ה נִשְׁפָּט, עַל מוֹקְדָה עַל הַמִּזְבֵּחַ כָּל הַלַּיְלָה עַד הַבֹּקֶר (ויקרא ו ב) דָּא גַוָּון תְּכֵלֶת, דְּאִיהוּ אֲחִיד בִּצְלוֹתָא דְעַרְבִית, וּבֵיהּ סָלְקָא שְׁכִינְתָּא לְגַבֵּי עַמּוּדָא דְאֶמְצָעִיתָא, וּצְלוֹתָא דְעַרְבִית לָקֳבֵל אֵמוּרִין וּפְדָרִין דְּמִתְאַכְלִין כָּל הַלַּיְלָה, וּבְגִין דָּא תְּכֵלֶת דּוֹמֶה לָרָקִיעַ, דְּאִתְּמַר (בראשית א ו) יְהִי רָקִיעַ בְּתוֹךְ הַמָּיִם, דְּאַפְרִישׁ מַחֲלוֹקֶת בֵּין יְמִינָא וּשְׂמָאלָא, וּנְקוּדָה דְרָקִיעַ חֹלֵ"ם, וּמָאן רָקִיעַ דָּא ו' דְּאִיהוּ כְגַוְונָא דָא [ציור] רָקִיעַ, וְהַהוּא נִיצוֹץ חֹלֵ"ם עֲלֵיהּ, וְהַאי נְקוּדָה אִיהִי מְחַיְּיבַת לְאָת ו', וְרָזָא דִנְקוּדָה יָהוְה, וְרָזָא דְמִלָּה רַק בַּאֲבוֹתֶיךָ חָשַׁ"ק יהו"ה, (דברים י טו) כִּי בִי חָשַׁ"ק וַאֲפַלְּטֵהוּ (תהלים צד יד), כִּ"י בִ"י רָזָא דִשְׁמָא דְאַרְבְּעִין וּתְרֵין, כִּ"י בִ"י יִרְבּוּ יָמֶיךָ וְגוֹמֵר (משלי ט יא). 

וְאִית מָאן דְּאִיהוּ מְפָרֵשׁ אִלֵּין  


Daf 127a

 תְּלַת גַּוָּונִין בִּרְקִיעָא, דְּאִינוּן חִוָּור וְאוּכַם וּתְכֵלֶת, חַד חִוָּור לְעִילָא מִן שְׁרַגָּא, וְחַד תְּכֵלֶת לְתַתָּא, אוּכַם בְּאֶמְצָעִיתָא אַפְרִישׁ בְּתַרְוַיְיהוּ, וְלָא אִשְׁתְּמוֹדְעוּ בְּקַדְרוּתָא דִילֵיהּ, וְרָזָא דָא מָארֵי מַתְנִיתִין אוּקְמוּהוּ כְּגַוְונָא דָא, מֵאֵימָתַי קוֹרִין אֶת שְׁמַע בְּשַׁחֲרִית, כְּדֵי שֶׁיַּכִּיר בֵּין תְּכֵלֶת לְלָבָן, מִיָּד דְּאִתְעַבַּר קִדְרוּתָא דִשְׁמַיָּא, דְאִתְּמַר בָּהּ (ישעיה נ ג) אַלְבִּישׁ שָׁמַיִם קַדְרוּת, מִיָּד נָהִיר שְׁמַיָּא וְאִשְׁתְּמוֹדָע אִיהוּ בֵּין תְּכֵלֶת לְלָבָן, וְאִשְׁתְּמוֹדָע הָכָא תְּכֵלֶת מִסִּטְרָא דִשְׂמָאלָא, לָבָן מִסִּטְרָא דִיְמִינָא, עַמּוּדָא דְאֶמְצָעִיתָא אֲחִיד בְּתַרְוַיְיהוּ, וּבֵיהּ קוֹרִין קְרִיאַת שְׁמַע בְּשַׁחֲרִית, דְּאִיהִי שְׁכִינְתָּא בַת עַיִן. 

וְהָכִי קְרִיאַת שְׁמַע דְּעַרְבִית צְרִיכִין לְיַיחֲדָא לָהּ בְּעַמּוּדָא דְאֶמְצָעִיתָא, כְּמָה דְתַקִּינוּ מָארֵי מַתְנִיתִין, לִקְרוֹת קְרִיאַת שְׁמַע בַּכֹּכָבִים דְּאִינוּן בֵּינוּנִים (כנויים), דְּהָכִי אוּקְמוּהוּ, לֹא מִן הַכֹּכָבִים הַנִּרְאִים בַּיּוֹם, וְלֹא מִן הַכֹּכָבִים הַנִּרְאִים בַּלַּיְלָה, אֶלָּא מִן הַבֵּינוּנִים, דְּאִינוּן מִסִּטְרָא דְעַמּוּדָא דְאֶמְצָעִיתָא, הָא הָכָא תְּלַת גַּוָּונִין בִּשְׁרַגָּא, שְׁכִינְתָּא נֵר דְּאִתְאָחֳדַת בְּהוֹן, (משלי ו כג) כִּי נֵר מִצְוָה וְתוֹרָה אוֹר, אוֹר דָּא אוֹרַיְיתָא דְבִכְתָב, דְּאִיהִי נִשְׁמַת אָדָם, דִּנְהִירַת עַל נֵר, עַל תַּרְוַיְיהוּ אִתְּמַר, (בראשית א טז) אֶת הַמָּאוֹר הַגָּדוֹל לְמֶמְשֶׁלֶת הַיּוֹם, וְאֶת הַמָּאוֹר הַקָּטֹן לְמֶמְשֶׁלֶת הַלַּיְלָה. 

גַּוָּון חִוָּור בֵּיהּ אֵ"ל מֶלֶךְ יוֹשֵׁב עַל כִּסֵּא רַחֲמִים וּמִתְנַהֵג בַּחֲסִידוּת, גַּוָּון תְּכֵלֶת כָּרְסַיָּא דְּדִין, דְּאִינוּן אִימָּא עִלָּאָה אִימָּא תַּתָּאָה, אהי"ה אדנ"י, מֶלֶךְ דַּאֲחִיד בְּתַרְוַיְיהוּ יהו"ה יהו"ה, עֲלֵיהּ אִתְּמַר (משלי ל ד) מַה שְּׁמוֹ וּמַה שֶּׁם בְּנוֹ כִּי תֵדָע, וְאִינוּן חָכְמָה וְעַמּוּדָא דְאֶמְצָעִיתָא, מִסִּטְרָא דְּדִין אָמַר קוּדְשָׁא בְּרִיךְ הוּא אֲנִי אָמִית (דברים לב לט), וּמִסִּטְרָא דְכָרְסַיָּא דְרַחֲמֵי אָמַר קוּדְשָׁא בְּרִיךְ הוּא וַאֲחַיֶּה, וּבְגִין דָּא תַּלְמִידֵי חֲכָמִים כַּד הֲווֹ מִסְתַּכְּלִין בְּגַוָּון תְּכֵלֶת דְּעִינָא הֲווֹ מַעֲנִישִׁין בֵּיהּ, כְּמָה דְאוּקְמוּהוּ מָארֵי מַתְנִיתִין, בְּכָל מָקוֹם שֶׁנָּתְנוּ חֲכָמִים עִינֵיהֶם אוֹ מִיתָה אוֹ עוֹנִי. 

דִּבְגַוָּון חִוָּור מִתְלַבַּשׁ אֵ"ל מִן מִיכָאֵ"ל שַׂר הַחֶסֶד, וּתְחוֹתֵיהּ נָחָשׁ, וּפוֹרֵץ גָּדֵר יִשְּׁכֶנּוּ נָחָשׁ, בְּגַוָּון סוּמַק אִתְלַבַּשׁ גַּבְרִיאֵ"ל שַׂר הַגְּבוּרָה, וּתְחוֹתֵיהּ שָׂרָף, בְּגַוָּון יָרוֹק אִתְלַבַּשׁ אוּרִיאֵ"ל נוּרִיאֵ"ל שַׂר שָׁלוֹם, וּתְחוֹתֵיהּ עַקְרָב, בְּגַוָּון אוּכַם אִתְלַבַּשׁ רְפָאֵ"ל שַׂר דִּשְׁכִינְתָּא, וּתְחוֹתֵיהּ צִמָּאוֹן. 

וּבְכָל אֲתַר דַּהֲווֹ מִסְתַּכְּלִין בְּגַוָּון חִוָּור הֲווֹ מְחַיֵּי, וּבְזִמְנָא דְאִסְתַּלַּק יהו"ה מִכָּרְסַיָּא דְּדִין וּמִכָּרְסַיָּא דְרַחֲמֵי, לֵית תַּמָּן עוֹנְשָׁא וְלָא אַגְרָא, וּבְגִין דְיהו"ה אִסְתַּלַּק בְּמַזָּלָא קַדִּישָׁא עִלָּאָה דְאִיהוּ כֶּתֶר עִלָּאָה, בְּהַהוּא זִמְנָא בָּנֵי חַיֵּי וּמְזוֹנֵי לַאו בִּזְכוּתָא תַלְיָא מִלְתָא, אֶלָּא בְּמַזָּלָא תַלְיָא מִלְתָא, וּבְהַהוּא זִמְנָא הַכֹּל תָּלוּי בְּמַזָּל וַאֲפִילוּ סֵפֶר תּוֹרָה בְּהֵיכָל, מַה דַּהֲוָה קָרוֹב יהו"ה לְכָל קוֹרְאָיו, בְּהַהוּא זִמְנָא אִתְּמַר בֵּיהּ (קהלת ז כד) רָחוֹק מַה שֶּׁהָיָה, וְעָמֹק עָמֹק מִי יִמְצָאֶנּוּ, לֵית מָאן דְּאַשִּׂיג לֵיהּ אֶלָּא בְחָכְמָה וּבְבִינָה, וּבְגִין דָּא כַד אִסְתַּלַּק לְהַהוּא אֲתַר לָא מַשִּׂיגִין לֵיהּ בְּכָל סְפִירָן, אֶלָּא בַחָכְמָה וּבְבִינָה, דְאִינוּן י"ם י' חָכְמָה מ' בִּינָה, וּבְגִין דָּא רָחוֹק מַה שֶּׁהָיָה, וְעָמֹק עָמֹק מִ"י יִמְצָאֶנּוּ, וְרָזָא דְמִלָּה (מלכים א ה כט) קְרוֹבִים אֶל יהו"ה אלהינ"ו. 

וְכַד אִסְתַּכַּל דָּוִד בְּרוּחָא דְקוּדְשָׁא, וְחָזָא דְאִסְתַּלַּק לְאַיִ"ן בְּגָלוּתָא בַּתְרָאָה, אָמַר עֲלַיְיהוּ (תהלים קכד א) אֶשָּׂא עִינַי אֶל הֶהָרִים מֵאַיִן יָבֹא עִִזְרִי, אַיִ"ן א' כֶּתֶר עִלָּאָה י' חָכְמָה ן' בִּינָה, חָזָא דְלָא הֲווֹ מַשִּׂיגִין לֵיהּ, אֶלָּא בִּתְלַת צְלוֹתִין דְּתַקִּינוּ אֲבָהָן, דְּאִתְקְרִיאוּ הָרֵי יהו"ה, אָמַר עֲלַיְיהוּ אֶשָּׂא עִינַי אֶל הֶהָרִים מֵאַיִן יָבֹא עִִזְרִי, עִִזְרִי מֵעִם יהו"ה, דָּא מֶלֶךְ יוֹשֵׁב עַל כִּסֵּא רַחֲמִים, וְכִסֵּא דִין אִסְתַּלַּק מִתַּמָּן, וְדָא יהו"ה דְּאִיהוּ מִלְּגָאו דְּכָל סְפִירָה וּסְפִירָה, עֲלֵיהּ אִתְּמַר (ד"ה א כט) לְךָ יהו"ה הַגְּדוּלָה וְהַגְּבוּרָה וְגוֹמֵר, בַּעֲשַׂר סְפִירָן שַׁבַּח לֵיהּ דָּוִד, בְּגִין דְּאִיהוּ לְגוֹ מִכֻּלְּהוּ, וְאִיהוּ מִלְּבָר דְּכָל סְפִירָה וּסְפִירָה, וְאִיהוּ בֵּין כָּל סְפִירָה וּסְפִירָה, לָא אִשְׁתַּנִּי בְּכָל אֲתַר. 

אִית עַיְינִין מִכַּמָּה גַוָּונִין, כְּגוֹן אַרְגָּמָ"ן רְגָמָ"ן, ר' רְפָאֵ"ל, ג' גַּבְרִיאֵ"ל, מ' מִיכָאֵ"ל, ן' נוריא"ל, וְרָזָא דְמִלָּה מֶרְכָּבוֹ אַרְגָּמָ"ן (שיר ה ו), א' אוֹר דְּנָהִיר בְּאִלֵּין אַרְבַּע גַּוָּונִין, א' אורפניא"ל וְאִיהוּ  


Daf 127b

 מטטרו"ן, אוֹר פְּנִיאֵ"ל, וּבְגִין דָּא אִתְקְרֵי שַׂר הַפָּנִים, וְאִיהוּ רזיא"ל וְאִיהוּ אוּרִיאֵ"ל, דְּהָכִי סָלִיק לְחֻשְׁבַּן רזיא"ל, וְאִיהוּ סָלִיק לְחֻשְׁבַּן רְמַ"ח פִּקּוּדִין דְּאוֹרַיְיתָא, כְּחֻשְׁבַּן אַבְרָהָ"ם, וְדָא מַלְאַךְ הַחֶסֶד, דְּמִתַּמָּן, אוֹרַיְיתָא אִתְיְיהִיבַת, הֲדָא הוּא דִכְתִיב (דברים לג ב) מִימִינוֹ אֵשׁ דָּת לָמוֹ, וְאִיהוּ מְמוּנֶה עַל רָזֵי אוֹרַיְיתָא, וְהוּא גָּלֵי עֲמִיקָתָא וּמְסַתְּרָתָא, יָדַע מָה בַחֲשׁוֹכָא, בְּגִין דְּחֹשֶׁךְ אִיהוּ לְבוּשָׁא דְאוֹר, וּבֵיהּ אֵלִ"י דְאִתְּמַר בֵּיהּ (שמות טו ב) זֶה אֵלִ"י וְאַנְוִהוּ, אוֹר הוּא רָ"ז, וְכָל מָאן דְּיָדַע בְּהוּ עֲלֵיהּ אִתְּמַר (דניאל ד ו) וְכָל רָז לָא אָנֵיס לָךְ, וְאִיהוּ נָהִיר בְּגַוָּון חִוָּור דְּעִינָא, וְאִיהוּ נוריא"ל נוּר דָּלֵיק מִסִּטְרָא דִשְׂמָאלָא, דְתַמָּן רי"ו גְבוּרָה, וּמִתַּמָּן פִּקּוּדִין דְּלֹא תַעֲשֶׂה, כָּרְסַיָּא דְרַחֲמֵי לִימִינָא כָּרְסַיָּא דְּדִינָא לִשְׂמָאלָא, עַמּוּדָא דְאֶמְצָעִיתָא כְּלִיל תַּרְוַיְיהוּ וּבֵיהּ יהו"ה, דְּכָפַל שְׁמֵיהּ תְּרֵין זִמְנִין יהו"ה יהו"ה, וּמֹשֶׁה דְאִתְאֲחִיד בֵּיהּ כָּפַל שְׁמֵיהּ מֹשֶׁה מֹשֶׁה, וּבְגִין דָּא וָאֵדָעֲךָ בְּ שֵׁ"ם (שמות לג יז) בִּתְרֵין שְׁמָהָן. 

עַיְינִין מְרַקְּמָן נְקִידִין בִּנְקוּדִין חִוְורִין, כְּגוֹן נְקוּדִין דְּעַל לוּלֵ"א, אִסְתַּמַּר מִנֵּיהּ רַמַּאי אִיהוּ, וּמַאי דְּאִיהוּ בִּנְקוּדִין סוּמְקִין אוֹשִׁיד דְּמָא אִיהוּ, בִּנְקוּדִין יְרוֹקִין כַּעֲסָן אִיהוּ מִסִּטְרָא דְמָרָה, בִּנְקוּדִין אוּכְמִין גַּזְלָן אִיהוּ גַּנָּב, כָּל בִּישִׁין דְּעָלְמָא אִית בֵּיהּ, עַיְינִין עֲמִיקִין אִית בְּהוֹן עוֹמֶק טוֹב וְעוֹמֶק רָע, הַאי לָא יָדַע בַּר נַשׁ לִבֵּיהּ, לִבֵּיהּ עָמוֹק עָמוֹק מִי יִמְצָאֶנּוּ, אִם הוּא עוֹמֶק טוֹב לָא יָכִיל בַּר נַשׁ לְמִנְדַּע חָכְמָתֵיהּ, וְאִם הוּא עַם הָאָרֶץ כַּמָּה עֲמוּקִין מַחֲשַׁבְתִּין דִּילֵיהּ בִּישִׁין, הַאי אִיהוּ קֶבֶר פָּתוּחַ, הֲדָא הוּא דִכְתִיב (תהלים ה י) קֶבֶר פָּתוּחַ גְּרוֹנָם וכו', לְשׁוֹנָם עָמָל וָאָוְן, אִסְתַּמַּר מֵעִינָא דָא, בְּכָל מַה דְּאִסְתַּכַּל אִתְלַטְיָא, אִיהוּ מִסְתַּכַּל לְתַתָּא לְמֶחְשַׁב כָּל מַחֲשָׁבִין בִּישִׁין, לֵית סוֹפָא לְרַשִּׁיעוּתֵיהּ. 

עַיְינִין גַּבְהָנִין בְּהִפּוּכָא, עֲלַיְיהוּ אִתְּמַר (יחזקאל א יח) וְגַבֵּיהֶן וְגֹבַהּ לָהֶם וְיִרְאָה לָהֶם, וְגַבּוֹתָם מְלֵאוֹת עִינַיִם וְגוֹמֵר, כְּמָה דְעַיְינִין עֲמִיקִין אִינוּן דִּינָא וּמוֹתָא, הָכִי עַיְינִין גַּבְהָנִין אִינוּן חַיֵּי וְרַחֲמֵי, וְאִית עַיְינִין גַּבְהָנִין מִסִּטְרָא דְהַהוּא דְאִתְּמַר בֵּיהּ (שמות טו א) כִּי גָאֹה גָּאָה, סוּס וְרֹכְבוֹ רָמָה בַיָּם, וְאִית מִנְּהוֹן דְּאִתְחַזְיָין גַּבֵּיהּ (נ"א דאיחזיין על גבי) רוּחָא, וְאָחֳרָנִין דְּאִתְקְרִיאוּ גְאוֹנִים בְּאוֹרַיְיתָא, וְכֻלְּהוּ אִית לוֹן עִקָּרָא לְעִילָא, וּבְגִין דָּא וְגַבֵּיהֶן וְגֹבַהּ לָהֶם וְיִרְאָה לָהֶם, מִסִּטְרָא דְהַהוּא דְאִתְּמַר בֵּיהּ (קהלת ה ז) כִּי גָבֹהַּ מֵעַל גָּבֹהַּ שֹׁמֵר, וְדָא מֶרְכָּבָה לְעִילָא מִן מֶרְכָּבָה, וּגְבֹהִים עֲלֵיהֶם, הֲדָא הוּא דִכְתִיב (ישעיה כב א) מַשָּׂא גֵּיא חִזָּיוֹן מַה לָּךְ אֵיפֹה כִּי עָלִית כֻּלָּךְ לַגַּגּוֹת, וְאִלֵּין אִינוּן דְּרָכְבִין עַל מֶרְכָּבוֹת. 

וְעוֹד וְגַבֵּיהֶן אִלֵּין אִינוּן אוֹפַנִּים, דְּאִינוּן כְּגַוְונָא דְאַתְוָון, וְגֹבַהּ לָהֶם אִלֵּין אִינוּן שְׂרָפִים דְּאִינוּן לָקֳבֵל טַעֲמֵי דִלְעִילָא, כִּתְרִין עַל אַתְוָון, וְגַבּוֹתָם מְלֵאוֹת עִינַיִם אִלֵּין נְקוּדִין, דְּאַתְוָון מְלֵאוֹת עִינַיִם מִנַּיְיהוּ, כְּמָה דְאַתְּ אָמַר (זכריה ד י) עִינֵי יהו"ה הֵמָּה מְשׁוֹטְטִים בְּכָל הָאָרֶץ, מַאי לְאַרְבַּעִִתָּם, אִלֵּין תְּלַת חֵיוָון, אִינוּן דְּאִתְקְרִיאוּ בִשְׁמָא דְיהו"ה, תְּלַת זִמְנִין כְּגַוְונָא דָא יהו"ה יהו"ה יהו"ה, אִלֵּין אִינוּן אַרְבַּע אַנְפִּין לְכָל סְטַר לְכָל חַיָּה, וְגַבּוֹתָם מְלֵאוֹת עִינַיִם כְּגַוְונָא דָא [ציור] הָא הָכָא שִׁבְעִים וּתְרֵין עַיְינִין דְּאִינוּן לָקֳבֵל שִׁבְעִים סַנְהֶדְרִין, וּמֹשֶׁה וְאַהֲרֹן עַל גַּבֵּיהוֹן, אִלֵּין אִינוּן וְגַבֵּיהֶן וְגֹבַהּ לָהֶם.  


Daf 128a

 כְּגַוְונָא דָא [ציור] הָא הָכָא חָמֵשׁ וְאַרְבְּעִין עַיְינִין כְּחֻשְׁבַּן אָדָם וְאִינוּן יה"ו הו"י וה"י. וְעוֹד וְגַבֵּיהֶן דָּא שְׁכִינְתָּא דְאִיהִי עַל גַּבֵּי חֵיוָון וּמַשִּׁרְיָין כֻּלְּהוּ, הֲדָא הוּא דִכְתִיב (תהלים קג יט) וּמַלְכוּתוֹ בַּכֹּל מָשָׁלָה, וְגֹבַהּ לָהֶם דָּא עַמּוּדָא דְאֶמְצָעִיתָא, דִּשְׁכִינְתָּא אִיהִי עַל גַּבֵּי אוֹפַנִּים, וְעַמּוּדָא דְאֶמְצָעִיתָא דְאִיהוּ כְּלִיל שִׁית סְפִירָן עַל גַּבֵּי חֵיוָון, דְּאִיהוּ כָּלִיל לוֹן מטטרו"ן, וְדָא אִיהוּ כִּי גָבֹהַּ מֵעַל גָּבֹהַּ שֹׁמֵר וּגְבוֹהִים עֲלֵיהֶם (קהלת ה ז), אִלֵּין אִינוּן אַבָּא וְאִימָּא, כִּתְרָא עַל רָאשֵׁהוֹן, דְּאִינוּן עַל גַּבֵּי שְׂרָפִים דְּתַלְיָין מִכָּרְסַיָּא. 

וְעוֹד וְגַבֵּיהֶן דָּא אִימָּא עִלָּאָה, דְאִיהִי עַל גַּבֵּי סְפִירָן דְּאִינוּן תְּחוֹתָהּ, דְּמִינָהּ כָּל אַתְוָון, וְגֹבַהּ לָהֶם דָּא חָכְמָה, דְמִתַּמָּן נְקוּדִין, וְיִרְאָה לָהֶם דָּא כִּתְרָא דְתַמָּן טַעֲמֵי, וְגַבּוֹתָם מְלֵאוֹת עִינַיִם, אִינוּן אוֹר צַח אוֹר מְצוּחְצָח אוֹר קַדְמוֹן, וְכַמָּה נְהוֹרִין דְּתַלְיָין מִנַּיְיהוּ דְנָהֲרִין מִלְּגָאו, כְּנִשְׁמָתָא בְגוּפָא. 

וְעוֹד וְגַבֵּיהֶן אִלֵּין אִינוּן שִׁבְעָה גִלְדֵּי עִינָא, דְאִינוּן דָּא עַל גַּב דָּא כְּגִלְדֵּי בְצָלִים, וְגֹבַהּ לָהֶם דָא עִינָא דְאִיהוּ כְּלִיל כָּל גַּוָּונִין, וְגַבּוֹתָם מְלֵאוֹת עִינַיִם אִלֵּין כַּנְפֵי עִינָא וְעַפְעַפֵּי וּכְרוּבֵי עִינָא, דְּאַרְבַּע גַּוָּונִין אִית בְּעִינָא לָקֳבֵל אַרְבַּע אַנְפִּין דְּכָל חַיָּה, וּתְרֵין כַּנְפֵי עִינָא דְאִינוּן עַפְעַפַּיִם, וּתְרֵי כְּרוּבֵי עִינָא, אִינוּן לָקֳבֵל אַרְבַּע גַּדְפִין דְּכָל חַיָּה, וּבְאִלֵּין אַרְבַּע גַּוָּונִין דְּעִינָא נָהֲרִין אַרְבַּע אַתְוָון יהו"ה, וּבְאַרְבַּע כַּנְפֵי עִינָא נָהִיר אדנ"י, דָּא אִיהוּ כִּי גָּבוֹהַּ מֵעַל גָּבֹהַּ שֹׁמֵר, וּגְבֹהִים עֲלֵיהֶם (שם) אִלֵּין אִינוּן יהו"ה אהי"ה אַבָּא וְאִימָּא. 

וְעוֹד עַיְינִין גְּבוֹהִין מִסִּטְרָא דִימִינָא, וְעַיְינִין עֲמִיקִין מִסִּטְרָא דִשְׂמָאלָא, דָּא עָנָו וְדָא בַיְישָׁן, מִסִּטְרָא אָחֳרָא דָא גַס רוּחַ וְדָא עַז פָּנִים, כְּרוּבֵי עִינָא וְעַפְעַפֵּי עִינָא עֲלַיְיהוּ אִתְּמַר (שמות כה כ) וְהָיוּ הַכְּרוּבִים פּוֹרְשֵׂי כְנָפַיִם לְמַעִִלָה, סוֹכְכִים בְּכַנְפֵיהֶם עַל הַכַּפֹּרֶת, דָּא כַּפּוּרְתָּא דְעִינָא, תְּלַת גַּוָּונִין דְּעִינָא אִינוּן אהי"ה יהו"ה אדנ"י, כְּלָל וּפְרָט וּכְלָל, וְאִינוּן יִחוּדָא בְּרָכָה קְדוּשָׁה, וְסִימָן יַ עֲנֵנוּ בְ יוֹם קָ רְאֵנוּ (תהלים כ י), דְּהָכִי סָלִיק חֻשְׁבַּן תְּלַת שְׁמָהָן אִלֵּין כְּחוּשְׁבַּן יב"ק, אהי"ה כֶּתֶר עִלָּאָה, יהו"ה עַמּוּדָא דְאֶמְצָעִיתָא, אדנ"י שְׁכִינְתָּא תַּתָּאָה, אדנ"י כְּלָל (נ"א יהו"ה), אהי"ה פְּרָט, יהו"ה (נ"א אדנ"י) וּכְלָל. 

וְעוֹד עִינָא כְּגַוְונָא דְגוּפָא, תְּרֵין כְּרוּבִין דִּילֵיהּ כְּגַוְונָא דִתְרֵין שׁוֹקִין, תְּרֵין עַפְעַפֵּי עִינָא לָקֳבֵל תְּרֵין דְּרוֹעִין, אִלֵּין מְסַכְּכִין וְאִלֵּין פָּרְחִין, וְאִית כְּרוּבֵי עִינָא רַבְרְבִין וְעִינָא זְעִירָא וְאִית כְּרוּבֵי עִינָא זְעִירִין וְעִינָא רַבְרְבָא, בְּגִין דָּא אָמַר לְאַהֲרֹן וְלָבַשׁ הַכֹּהֵן מִדּוֹ בַד (ויקרא ו ג), וְאוּקְמוּהוּ מָארֵי מַתְנִיתִין, מַאי מִדּוֹ כְּמִדָּתוֹ, הָכִי צְרִיכִין לְבוּשֵׁי עִינָא דְאִינוּן כְּרוּבֵי עִינָא, דְאִינוּן דּוּ פַּרְצוּפִין כָּתְנוֹת עוֹר, דִּיְהוֹן כְּמִדָּה דְעִינָא. 

וּבְגִין דָּא (דברים כה יג) לֹא יִהְיֶה לְךָ בְּבֵיתְךָ אֶבֶן וָאָבֶן אֵיפָה וְאֵיפָה גְּדוֹלָה וּקְטַנָּה, דְּגוֹדָל אִיהוּ מִדָּה לְעַיְינִין לְחוֹטָמָא לְשִׂפְוָון לְאוּדְנִין לְפוּמָא, הַאי אִיהוּ מִדָּה דְכֹלָּא, וּבְגִין דָּא אָמַר קְרָא (שמות כו ב) מִדָּה אַחַת לְכָל הַיְרִיעוֹת, וְעַל כַּנְפֵי עִינָא אִתְּמַר (תהלים קד ד) עוֹשֶׂה מַלְאָכָיו רוּחוֹת מְשָׁרְתָיו אֵשׁ לוֹהֵט, אִלֵּין אִינוּן גַּוְּונֵי עִינָא, וְלָקֳבֵל תְּרֵין כַּנְפֵי עִינָא אִינוּן תְּרֵין שִׂפְוָון דְּפָתְחִין וְסָגְרִין, וּלְקִבְלַיְיהוּ תְּרֵין כַּנְפֵי רֵיאָה, וְעִינָא לָקֳבֵל לִבָּא דְאִיהוּ אֵשׁ לוֹהֵט, וּבְכַנְפֵי רֵיאָה רוּחָא דְנָשֵׁיב בְּהוֹן, עֲלַיְיהוּ אִתְּמַר עוֹשֶׂה מַלְאָכָיו רוּחוֹת. 

וְכָל אֵבֶר וְאֵבֶר בָּרָא לֵיהּ קוּדְשָׁא בְּרִיךְ הוּא בַּמִּדָּה בַּמִּשְׁקָל, וְאִם תִּשְׁכַּח עַיְינִין חַד זְעִיר וְחַד רַבְרְבָא, לַאו אִיהוּ דָא בַּמִּשְׁקָל וּבְמִדָּה, שַׁקְרָן אִיהוּ, אִסְתַּמַּר מִינֵיהּ, אוֹ אִם עַיְינִין רַבְרְבִין וּפוּמָא זְעִירָא, וְחוֹטָמָא אֲרִיכָא וְאַנְפִּין זְעִירִין, (נ"א עקימין) דְּלָא אָזְלִין כֻּלְּהוֹן בְּמִדָּה, עַיְינִין וְחוֹטָמָא וְאַנְפִּין וּפוּמָא, עַוְלָן אִיהוּ דָא, וּבְגִין דָּא לֹא תַעֲשׂוּ עָוְל בַּמִּשְׁפָּט בַּמִּדָּה וְגוֹמֵר (ויקרא יט לה), בַּמִּדָּה דָא מִדָּה דְשִׁיעוּר קוֹמָה.  


Daf 128b

 דְכָל מָאן דְּלָא אִיהוּ בַּעַל מִדּוֹת, אַכְחִישׁ שִׁעוּר קוֹמָה דִלְעִילָא, וְלָא אִתְנְטִיל מִתַּמָּן, דַּעֲשַׂר סְפִירָן דִּלְעִילָא כֻּלְּהוּ אָזְלִין בַּמִּדָּה מִסִּטְרָא דְאָת י', וּבַמִּשְׁקָל מִסִּטְרָא דְאָת ו', תְּרֵי מֹאזְנֵי הַשֶּׁקֶל אִינוּן ה' ה', מִדָּה אַחַת. 

תָּא חֲזִי י' אִיהוּ רֵישָׁא, וְאִיהוּ מִדָּה דְעַיְינִין דְּאוּדְנִין דְּאַנְפִּין דִּתְרֵין נוּקְבִין דְּחוֹטָמָא, מִדָּה דְפוּמָא, שֶׁקֶל הַקֹּדֶשׁ דָּא ו', שֶׁקֶל דְּגוּפָא, כַּנְפֵי הַשֶּׁקֶל ה' אֶצְבְּעָן דִּימִינָא וְה' דִשְׂמָאלָא, וּבְגִין דִּשְׁמָא דְיהו"ה אִיהוּ מִדָּה וְשִׁעוּר וּמִשְׁקָל, אָמַר קְרָא (ויקרא יט לה) לֹא תַעֲשׂוּ עָוְל בַּמִּשְׁפָּט בַּמִּדָּה בַּמִּשְׁקָל וּבַמְּשׂוּרָה, וּכְגַוְונָא דָא לֹא יִהְיֶה לְךָ בְּכִיסְךָ אֶבֶן וָאָבֶן גְּדוֹלָה וּקְטַנָּה (דברים כה יג), מַאי כִּיס הָכָא דָא פוּמָא.  

אַדְהָכִי הָא סָבָא עִלָּאָה אִזְדַּמַּן לְגַבֵּיהּ, וְאָמַר וְהָא אִם עַיְינִין שְׁקִילִין הָא אִינוּן בַּמִּדָּה, אֲבָל אִם אִינוּן עַיְינִין רַבְרְבָן וְשִׂפְוָון זְעִירִין לָא אַכְחִישׁ מִדָּה, אֶלָּא אִם עַיְינִין דָּא רַב וְדָא קְצִר, דָּא עָב וְדָא כָּחוּשׁ, אוֹ אַנְפִּין דָּא אֲרִיךְ וְדָא קְצִר, דָּא עָב וְדָא כָּחוּשׁ, אֶלָּא בָּתַר דְּזִיווּגִין שְׁקִילִין כָּל חַד לְמִינֵיהּ, וַדַּאי לָא אַכְחִישׁ עוֹבָדָא דִבְּרֵאשִׁית. 

ב' בְּתוֹסֶפֶת, תְּרֵין כִּיסוֹת פִּימָא וְלִבָּא, דְּהָכִי אוּקְמוּהוּ מָארֵי מַתְנִיתִין עֲלַיְיהוּ, מִי שֶׁאֵין תּוֹכוֹ כְּבַרוֹ אַל יִכָּנֵס לְבֵית הַמֶּדְרָשׁ, דְּוַדַּאי אִיהוּ מֵאִילָנָא דְטוֹב וָרָע, דְּאִיהוּ יֵימָא חַד בְּלֵב וְחַד בְּפֶה, מָאן דְּאִיהוּ מֵאִילָנָא דְחַיֵּי אִיהוּ תּוֹכוֹ כְּבַרוֹ, פִימָא וְלִבָּא שָׁוִים, וַעֲלַיְיהוּ אִתְּמַר (בראשית ג כב) וְלָקַח גַּם מֵעִץ הַחַיִּים וְאָכַל וָחַי לְעוֹלָם, אֲבָל אָחֳרָא דְאֵין תּוֹכוֹ כְּבַרוֹ דְלַאו פִּימֵיהּ וְלִבֵּיהּ שָׁוִין, עֲלֵיהּ אִתְּמַר (שם ב יז) וּמֵעִץ הַדַּעַת טוֹב וָרָע לֹא תֹאכַל מִמֶּנּוּ, דְוַדַּאי דָּא אִיהוּ עִרְבוּבְיָא בִּישָׁא, דִמְשַׁקֵּר מוֹנְיָיטָא דְמַלְכָּא, דִּמְעָרֵב כַּסְפָּא בַעוֹפֶרֶת. וְדָא הֲוָה חֵטְא דְחַוָּה דְהִטִּיל בָּהּ נָחָשׁ זוּהֲמָא, דְאִיהוּ עוֹפֶרֶת דְּאִתְעָרֵב בְּטִפָּה (נ"א בכספא) חִוְורָא כַסְפָּא מְזוּקָק, וְלָא אִתְדַּכֵּי זוּהֲמָא מִנֵיהּ עַד דְּאָתָא אַבְרָהָם וְעָאל בְּנוּרָא וְאִתְלַבַּן כַּסְפָּא, וְנָפִיק עוֹפֶרֶת לְבָר דְּאִיהוּ יִשְׁמָעִאל, וְאִתְּמַר בְּאָדָם מוֹשֵׁךְ בְּעָרְלָתוֹ הֲוָה, אִתְעָרֵב עִרְבוּבְיָא בְדַהֲבָא, אִצְטְרִיף בְּיִצְחָק, וְאַפִּיק זוּהֲמָא לְבָר וְדָא עִשָׂו, בְּיַעֲקֹב נָח וְאִשְׁתָּרַשׁ וְאַפִּיק תּוֹלָדִין, וְאִתְרַבֵּי עִץ הַחַיִּים בְּעַנְפּוֹי וְשָׁרָשׁוֹי. 

עַיְינִין בְּעִגּוּלָא מִסִּטְרָא דְאָת י', בַּאֲרִיכוּ מִסִּטְרָא דְאָת ו', כַּנְפֵי עִינָא אִינוּן ה"ה, בְּאַרְבַּע אַתְוָון אִלֵּין אִיהוּ עִינָא בַּמִּדָּה בַּמִּשְׁקָל וּבַמְּשׂוּרָה, וְהָכִי כָּל אֵבֶר וְאֵבֶר בֵּיהּ תִּשְׁכַּח יהו"ה, דְּאָזִיל בַּמִּדָּה וּבַמִּשְׁקָל, וְאִיהוּ בַּמִּדָּה וּבַמִּשְׁקָל דְּדִבּוּרָא, קָלָא אִיהוּ שֶׁקֶל, מִדָּה דִבּוּר, כַּנְפֵי תִּקְלָא תְּרֵין הֲבָלִין דְּאִינוּן אֲמִירָה וּקְרִיאָה. 

גַּוָּונִין דְּעִינָא, חִוָּור לְבָנָ"ה סוּמָק מַאֲדִי"ם, יָרוֹק חַמָּ"ה, אוּכָּם שַׁבְּתַא"י, תְּכֵלֶת צֶדֶ"ק, וְאִינוּן כְּגַוְונָא דְחֶסֶד גְּבוּרָה תִּפְאֶרֶת יְסוֹד וּמַלְכוּת, תְּרֵי כְּרוּבֵי עִינָא נֶצַח וְהוֹד לְקִבְלַיְיהוּ נֹגַ"הּ כֹּכָ"ב, כְּגַוְונָא דְסִטְרָא דְּדַכְיוּ, הָכִי אִינוּן מִסִּטְרָא אָחֲרָא. 

שִׁבְעָה כֹּכְבֵי לֶכֶת אִינוּן שֶׁבַע כְּפוּלוֹת ב ג ד כ פ ר ת כְּגַוְונָא דָא ב בּ ג גּ ד דּ כ כּ פ פּ ר הּ ת תּ, דִּינָא רַפְיָא וְדִינָא קַשְׁיָא, וּבְהוֹן וְהַחַיּוֹת רָצוֹא וָשׁוֹב (יחזקאל א יד), רָצוֹא בְדָגֶ"שׁ וָשׁוֹב בְּרָפֵ"ה, וְאִינוּן דִּינָא וְרַחֲמֵי, וְהָכִי אִינוּן מִסִּטְרָא אָחֳרָא שֶׁבַע כְּפוּלוֹת, לְקִבְלַיְיהוּ שֶׁבַע רְקִיעִין שֶׁבַע אַרְעִין, וְאִינוּן שִׁבְעָה וְשִׁבְעָה מוּצָקוֹת (זכריה ד ב), וְהָכִי אִינוּן שֶׁבַע תַּרְעִין דְּגֵיהִנָּם וְשֶׁבַע הֵיכָלִין, מַלְיָין נְחָשִׁים וְעַקְרַבִּים וַחֲשׁוֹכָא, דְּמִתַּמָּן הֲוָה מִתְנַבֵּא בִּלְעָם חַיָּיבָא, וַעֲלַיְיהוּ אִתְּמַר (ישעיה נא ו) כִּי שָׁמַיִם כֶּעָשָׁן נִמְלָחוּ וְהָאָרֶץ כַּבֶּגֶד תִּבְלֶה, וְכֹכְבַיָּא דִלְהוֹן עֲלַיְיהוּ אִתְּמַר (שם לד ד) וְנָמַקּוּ כָּל צְבָא הַשָּׁמַיִם (תהלים קב כז), הֵמָּה יֹאבֵדוּ וְאַתָּה תַעֲמוֹד, וּבַאֲבוּדָא דִלְהוֹן (שם צו יד) יִ שְׂמְחוּ הַ שָּׁמַיִם וְ תָגֵל הָ אָרֶץ דְּאִתְבְּרִיאוּ בִשְׁמָא דְיהו"ה. 

אַנְפִּין אִינוּן בְּאַרְבַּע גַּוָּונִין, אִית בַּר נַשׁ  


Daf 129a

 דְּאַנְפּוֹי חִוְורִין מִסִּטְרָא דְאַנְשֵׁי חַיִל, וְאִית בַּר נַשׁ דְּאַנְפּוֹי סוּמְקָא מִסִּטְרָא דְיִרְאֵי אלהי"ם, וְאִית בַּר נַשׁ דְּאַנְפּוֹי יְרוֹקִין מִסִּטְרָא דְאַנְשֵׁי אֱמֶת, וְאִית בַּר נַשׁ דְּאַנְפּוֹי אוּכְמִין מִסִּטְרָא דְשׂוֹנְאֵי בָצַע, לְקִבְלַיְיהוּ אַרְבַּע אָחֳרָנִין מִסִּטְרָא דִמְסָאֲבוּ כֻּלְּהוּ חֲשׁוֹכִין, אַנְפִּין מִסִּטְרָא דִימִינָא בִישָׁא עוֹפָרֶת, דְּמִתְרַבִּין מִלֵּיחָה חִוְורָא, אִינוּן עָבִים וְגַסִּים, וְעִינוֹי גַּסִּים וְעָבִים, וְגוּפֵיהּ עָב וְגַס, מִסִּטְרָא דִימִינָא מוֹחָא, חִוְורָא כְּכַסְפָּא, זֶרַע אַבְרָהָם אוֹהֲבִי (ישעיה מא ה), וּמָאן דְּאִיהוּ אַנְפּוֹי וְגוּפֵיהּ וְכָל אֵבָרִין דִּילֵיהּ גַּסִּין וְעָבִים, אִיהוּ עָצֵל כָּבֵד חָשׁוּךְ, וּמִסִּטְרָא דְהַאי לֵיחָה אִתְּמַר בְּאַבְרָהָם (בראשית טו יב) וְתַרְדֵּמָה נָפְלָה עַל אַבְרָם, וְהִנֵּה אֵימָה חֲשֵׁכָה גְדוֹלָה נֹפֶלֶת עָלָיו, וְהַאי לֵיחָה אִיהִי זוּהֲמָא דְהִטִּיל נָחָשׁ בְּחַוָּה, וּמִסִּטְרָא דִילֵיהּ תִּכְבַּד הָעֲבֹדָה (שמות ה ט), וּמִסִּטְרָאָה וְלֹא שָׁמְעוּ אֶל מֹשֶׁה מִקֹּצֶר רוּחַ וּמֵעֲבוֹדָה קָשָׁה (שמות ה ט), וּמִסִּטְרָאָה וַיַּכְבֵּד לֵב פַּרְעֹה (שם ט ז) וַעֲבָדָיו, וְאִיהִי כוֹבֶד הַמַּס וְכוֹבֶד הַמְּלָאכָה. 

אַנְפִּין יְרוֹקִין, אִינוּן מִסִּטְרָא דְמָרָה, יְרוֹקִין חֲשׁוֹכִין, וְהַאי בַּר נַשׁ אִיהִי קַל, בְּהִפּוּכָא דְלֵיחָה דְאִיהִי כְּבֵדָה, הַאי קַל וְהַאי כָּבֵד, הַאי פֶּתִי לְבִישׁ וְהַאי פִּקְחָא לְבִישׁ, הַאי מַזְקִין בִּמְהִירוּ וְאַקְדִּים בְּסֵיבוּ, וְהַאי קַשִּׁישׁ בְּסֵיבוּ, וְאִיהוּ מְאוּחָר בְּסֵיבוּ, הַאי אִתְעֲבִד פֶּתִי לְמִפְתֵּי בְנֵי נָשָׁא בְרַמָּאוּת, בְּגִין דְּאִיהוּ מִסִּטְרָא דְנָחָשׁ הַקַּדְמוֹנִי דִמְפַתֵּי לִבְנֵי נָשָׁא, אִסְתַּמַּר מִנֵּיהּ, וְהַאי יְרוֹקָא פְקִיחָא לְבִישׁ, הַאי כָּל מַה דְּאִית בְּלִבֵּיהּ שָׁפֵיךְ לְבָר, וְהַאי גָּנִיז לוֹן לְגָאו, הַאי כָּל עוֹבָדוֹי בְּעִכּוּבָא, וְדָא כָל עוֹבָדוֹי בִּמְהִירוּ, וְאִיהוּ יָבֵשׁ גּוּפָא וְאַנְפִּין וְכָל אֵבָרִין דִּילֵיהּ, בְּהִפּוּכָא דְאָחֳרָא, בְגִין דְּגֵיהִנָּם דְּאִיהִי מָרָה יְרוֹקָא אוֹקִיד בֵּיהּ דְּאִיהִי כֹּעִס, כַּעִִסָן אִיהוּ וַדַּאי, דְּאוֹקִיד בֵּיהּ נוּרָא לְפוּם שַׁעִִתָּא וּמִיָּד שָׁכִיךְ, הָכִי כָּל עוֹבָדוֹי בָּעִי לְמֶעֱבַד בִּמְהִירוּ, וְאָחֳרָא דְאִיהוּ כָּבֵד בְּנַחַת, דָּא בְּהִפּוּכָא דְּדָא, דָּא נָחָשׁ וְדָא שָׂרָף, דָּא מַיָּא וְדָא אֶשָּׁא, מַיָּא דְמֵי טוֹפָנָא דְחָבִיל כָּל בִּשְׂרָא, הַאי אָחֳרָא מִנֵּיהּ גָּפְרִית וָאֵשׁ. 

אַנְפִּין סוּמְקִין מִסִּטְרָא אָחֳרָא, הַאי אִתְחַזֵּי בֵּינוֹנִי לָא גַס וְלָא יָבֵשׁ, הַאי אִתְאַדַּם מִסִּטְרָא דְמַאֲדִים, אוֹשִׁיד דְּמָא אִיהוּ, אִסְתַּמַּר מִנֵּיהּ, וּתְרֵין אִינוּן בְּהִפּוּכָא סוּמָק וְאוּכָּם, דָּא בֵינוֹנִי בְּמַתְקְלָא, וְדָא בְהִפּוּכָא מִסִּטְרָא אָחֳרָא, דָּא שַׂמְחָן וְדָא עֲצִיב, שַׂמְחָן מִסִּטְרָא דְּדָם, שְׂחוֹק הַכְּסִיל, וְדָא עֲצִיב מִסִּטְרָא דְמָרָה אוּכְמָא, דָּא גָזֵיל וְשָׁפֵיךְ דְּמָא, וְאִיהוּ וַותְּרָן, וְדָא כָּנִישׁ קוֹבֵץ עַל יָד. 

מִסִּטְרָא דְּדַכְיוּ בְּהִפּוּכָא, אַנְשֵׁי חַיִל אַנְפִּין חִוְורִין מִסִּטְרָא דְמוֹחָא, יִרְאֵי אלהי"ם מִסִּטְרָא דְלִבָּא, אַנְשֵׁי אֱמֶת מִסִּטְרָא דְפִימָא, שׂוֹנְאֵי בָצַע מִסִּטְרָא דְגוּפָא, וְהָא אוּקְמוּהָ אַנְשֵׁי חַיִל יִרְאֵי אלהי"ם אַנְשֵׁי אֱמֶת שׂוֹנְאֵי בָצַע מִסִּטְרָא דְאדנ"י, שִׁעוּר וּמִדָּה דִלְהוֹן יהו"ה מִלְּגָאו וּמִלְּבָר, י' אִתְלַבַּשׁ בְּאַנְשֵׁי חַיִל וְדָא מוֹחָא דְתַמָּן חָכְמָה, ה' בְּיִרְאֵי אלהי"ם דְּאִיהוּ לִבָּא, וְתַמָּן דְּחִילוּ וּרְחִימוּ דְאִינוּן י"ה בִּימִינָא וּבִשְׂמָאלָא, וְאִינוּן נִסְתָּרוֹת בְּמוֹחָא וּבְלִבָּא, ו' אִתְלַבַּשׁ בְּפִימָא מִסִּטְרָא דְאִלֵּין דְּאִינוּן אַנְשֵׁי אֱמֶת, ה' אִתְלַבַּשׁ בְּגוּפָא מִסִּטְרָא דְאִלֵּין שׂוֹנְאֵי בָצַע, וְאִינוּן תּוֹרָה וּמִצְוָה, וַעֲלַיְיהוּ אִתְּמַר וְהַ נִּגְלוֹת. 

אַנְפִּין עֲגוּלִין מִסִּטְרָא דִנְקוּדֵי, דְּאִינוּן קָמֵ"ץ פַּתָ"ח צֵרִ"י סֶגוֹ"ל שְׁבָ"א חֹלֵ"ם חִרֵ"ק שֻׁרֵ"ק שׁוּרֵ"ק, מַלְכוּת עִגּוּלָא דְכֻלְּהוּ. תָּא חֲזִי, תֵּשַׁע זִמְנִין יהו"ה, בְּכָל סְפִירָה וּסְפִירָה נְקוּדָה דִילֵיהּ, וְאִיהוּ יהו"ה בַּמַּלְכוּת בְּלָא נְקוּדָה, וְאִלֵּין אִינוּן נְקוּדִין דִּמְחַיְּיבִין כָּל סְפִירָה וּסְפִירָה, תֵּשַׁע נְקוּדִין אִינוּן חַד יהו"ה בְּקָמֵ"ץ, תִּנְיָינָא יהו"ה בְּפַתָח, תְּלִיתָאָה יהו"ה בְּצֵירִ"י, רְבִיעָאָה יהו"ה בְּסֶגוֹ"ל חֲמִשָּׁאָה יהו"ה בִּשְׁבָ"א,  


Daf 129b

 שְׁתִיתָאָה יהו"ה בְּחֹלֵ"ם, שְׁבִיעָאָה יהו"ה בְּחִירֵ"ק, תְּמִינָאָה יהו"ה בְּשָׁלֹשׁ נְקֻדּוֹת, תְּשִׁיעָאָה יהו"ה בְּשׁוּרֵ"ק, מַלְכוּת יהו"ה כְּלִילָא מִכֻּלְּהוּ. קָמֵ"ץ אִתְקְרֵי בִנְקוּדָה דָא מִסִּטְרָא דְכֶתֶר עִלָּאָה דְאִיהוּ סָתִים כְּקָמֵ"ץ, דְּאִיהוּ סָתִים בְּמַחֲשָׁבָה, דְלָא יָדַע בַּר נַשׁ מַה דְּאִית בְּגַוִּיהּ, וּמָאן דְּאִיהוּ לְגוֹ סָתִים בְּמַחֲשָׁבָה, עִלַּת הָעִלּוֹת קָרִינָן לֵיהּ. 

וְאִתְקְרֵי פַּתָ"ח כִּנְקוּדָה דָא מִסִּטְרָא דְחָכְמָה, דְבָהּ אִתְפַּתַּח וְאִתְגַּלְיָיא מַחֲשָׁבָה סְתִימָא, כְגַוְונָא דָא לְעִילָא כְּדִיּוֹקְנָא דָא, לְתַתָּא כְּדִיּוֹקְנָא דָא וּתְרֵין נְקוּדִין אִתְגְּלִיאוּ בְאִימָּא, בְכִתְרָא עִלָּאָה סְתִימִין אִינוּן, וְאִתְעֲבִידוּ צֵרִי יֵהֵוִהֵ, עֲלַיְיהוּ אִתְּמַר (בראשית ב ז) וַיִּיצֶר יהו"ה, כִּי בְּיָ"הּ יהו"ה צוּר עוֹלָמִים (ישעיה כו ד), צִיֵּיר תְּרֵין עָלְמִין עָלְמָא דֵין וְעָלְמָא דְאָתֵי. 

סֶגוֹ"ל דָּא חֶסֶד, בֵּיהּ שְׁכִינְתָּא אִיהוּ סֶגוֹלְתָּ"א לְעִילָא, סֶגוֹ"ל לְתַתָּא, סֶגוֹלְתָּא וּרְחִימָא מִסִּטְרָא דִימִינָא, שְׁבָ"א כְּגַוְונָא דָא מִסִּטְרָא דִשְׂמָאלָא, כִּי בָאֵ"שׁ יהו"ה נִשְׁפָּט (שם סו טז), וַתִּפּוֹל שְׁבָא וַתִּקָּחֵם (איוב א טו), שְׁבָה עִמָּדִי (בראשית כט יט) דְּאִיהִי שְׁכִינְתָּא דְאִתְקְרֵי שְׁבָ"א מִסִּטְרָא דִשְׂמָאלָא. וְאִתְקְרֵי חֹלֵ"ם כְּגַוְונָא דָא מִסִּטְרָא דְעַמּוּדָא דְאֶמְצָעִיתָא, מִשָּׁם רוֹעִִה אֶבֶן יִשְׂרָאֵל (שם מט כד), אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה (תהלים קיח כב), כָּל מַרְגְּלִיתָא יַקִּירָא אִיהִי בְּחֹלֵ"ם, הֲדָא הוּא דִכְתִיב (שמות כח יט) לֶשֶׁם שְׁבוֹ וְאַחְלָמָה, וּבֵיהּ וַנַּחַלְמָה חֲלוֹם (בראשית מא מא). 

חִרֵ"ק אִתְקְרֵי מִסִּטְרָא דְשׁוֹקָא יְמִינָא כְּגַוְונָא דָא בֵּיהּ חֲקִירָה, הַחֵקֶר אֱלוֹ"הַ תִּמְצָא (איוב יא ז), וְאִיהוּ קֶרַח הַנּוֹרָא, קֶרַח מֵהַהוּא נוֹרָא (יחזקאל א כב) דְאִיהוּ עַמּוּדָא דְאֶמְצָעִיתָא. שֻׁרֵ"ק הוֹד אִתְקְרֵי, כְּגַוְונָא דָא יֻהֻוִהֻ, מִתַּמָּן אִתְקְרִיאַת שְׁכִינְתָּא שֻׁרֵ"ק, קֶשֶׁר הַמֶּרְכָּבָה, וְאִיהוּ הוֹד דְּמֹשֶׁה, בֵּיהּ אִשְׁתַּלִּימוּ חֲמִשָּׁה בְרִיחִים לְקַרְשֵׁי צֶלַע הַמִּשְׁכָּן הַשֵּׁנִית (שמות כו כז), כְּחוּשְׁבַּן ה' דִילֵיהּ, אִשְׁתָּאַר ו"ד דּוּ פַּרְצוּפִין, עֲלֵיהּ אִתְּמַר (שם טז) עִִשֶׂר אַמּוֹת אֹרֶךְ הַקָּרֶשׁ, קֶרֶשׁ, קֶשֶׁר. 

שׁוּרֵק יוּהוּווּהוּ, דָּא צַדִּיק, דְּאִיהוּ קוֹשֵׁר הַמֶּרְכָּבָה, דְאִיהִי שְׁכִינְתָּא עִם קוּדְשָׁא בְּרִיךְ הוּא, הֲדָא הוּא דִכְתִיב (ד"ה א כט יא) כִּי כֹל בַּשָּׁמַיִם וּבָאָרֶץ, וְדָא דְמִתַּרְגְּמִינָן דַּאֲחִיד בִּשְׁמַיָּא וּבְאַרְעָא, וַעֲלֵיהּ אִתְּמַר (ירמיה ב כא) וְאָנֹכִי נְטַעִִתִּיךְ שׂוֹרֵק כֻּלֹּה זֶרַע אֱמֶת, זֶרַע אֱמֶת הוּא וַדַּאי, דְּאִתְּמַר בֵּיהּ (מיכה ז כ) תִּתֵּן אֱמֶת לְיַעֲקֹב, אִיהוּ זֶרַע, וּשְׁכִינְתָּא עִזֶר, הֲדָא הוּא דִכְתִיב (בראשית ב יח) אֶעֱשֶׂה לוֹ עִזֶר כְּנֶגְדּוֹ, כָּל אִלֵּין נְקוּדִין אִתְחַיְיבוּ בִּשְׁמָא (נ"א אתחייב שמא) קַדִּישָׁא מִסִּטְרָא דְתֵשַׁע סְפִירָן, וּמַלְכוּת כְּלִילָא דְכֻלְּהוּ, אַהֲבַת כְּלוּלֹתָיִךְ (ירמיה ב ב), הָא הָכָא אַנְפִּין עִגּוּלִין דִּלְעִילָא, נְקִידִין בִּנְקוּדִין. 

וְאִית אַנְפֵּי רַבְרְבֵי, וְאַנְפֵּי זוּטְרֵי, אַנְפִּין דְּרַחֲמֵי, וְאַנְפִּין דְּזַעַם, דִּבְהוֹן וְאֵ"ל זוֹעִם בְּכָל יוֹם (תהלים ז יב), וּבְגִין דָּא אָמַר לְמֹשֶׁה הַמְתֵּן לִי עַד שֶׁיַּעַבְרוּ פָּנִים שֶׁל זַעַם, וּמִיָּד וַיַּעֲבוֹר יהו"ה עַל פָּנָיו וַיִּקְרָא, יהו"ה יהו"ה אֵ"ל רַחוּם וְחַנּוּן (שמות לד ו), דְּאִינוּן בְּרָזָא דְאָת וָא"ו, תְּלַת עֲשַׂר מְכִילָן, א' דִּבְאֶמְצָעִיתָא דְוָא"ו אֶרֶךְ אַפַּיִם מַאי אַפַּיִם דִּילֵיהּ ו"ו, דִּבְהוֹן מַאֲרִיךְ אַנְפִּין עַל חַיָּיבַיָּא, וּמְרַחֵם עַל עָלְמָא, וַעֲלַיְיהוּ אִתְּמַר (במדבר ו כה) יָאֵר יהו"ה פָּנָיו אֵלֶיךָ וִיחֻנֶּךָּ, יִשָּׂא יהו"ה פָּנָיו אֵלֶיךָ, ה' ה' אִינוּן גַּוָּונִין דְּאַנְפִּין חִוָּור וְסוּמַק, וְחוֹטָמָא אִיהוּ אֲרִיךְ אַנְפִּין, יו"ד פִּימָא כְּלָלָא דִתְלַת דַּרְגִּין, י' חוּט בְּעִגּוּלָא, ו' לָשׁוֹן, ד' כְּלָלָא דְאַרְבַּע תִּקּוּנִין שִׂפְוָון וְשִׁינַיִם וְחֵךְ וְגָרוֹן. 

תָּא חֲזִי אִתְּמַר בְּאָדָם (איוב יד כ) מְשַׁנֶּה פָנָיו וַתְּשַׁלְּחֵהוּ, וּמָאן גָּרִים לֵיהּ שִׁנּוּיָא דְאַנְפִּין, לְשַׁנָּאָה לֵיהּ דְּלָא יִשְׁתְּמוֹדְעָן בֵּיהּ מָארֵי דְּדִינָא, הַאי אִיהוּ שִׁנּוּי מָקוֹם שִׁנּוּי הַשֵּׁם שִׁנּוּי מַעֲשֶׂה. וְעוֹד נְקוּדִין אִינוּן סֶגּוֹלִין נָהֲרִין (נ"א בהדין) נְקוּדָה דְאוֹרַיְיתָא, וְאִינוּן נִעִִנוּעִין דְּאַתְוָון, לָקֳבֵל פִּרְקִין וְעַרְקִין, דְּאִינוּן נִעִִנוּעִין דְּאֵבָרִין דְּגוּפָא. וְאִתְקְרִיאוּ בְּאִלֵּין שְׁמָהָן, ק"דומיאל (נ"א ק"דמיאל) (ס"י קמואל) מ"לכיאל צ"וריאל הָא קָמֵץ בְּאַתְווֹי, פ"דאל ת"ומיאל ח"סדיאל הָא פַּתָח, צ"וריאל ר"זיאל י"ופיאל הָא צֵרִי, ס"מטוריה  


Daf 130a

 ג"זריאל (נ"א ג"בריאל) ו"ענאל ל"מואל הָא סֶגוֹל, ש"מעיאל ב"רכיאל א"הניאל הָא שְׁבָא, ח"ניאל ל"הריאל (נ"א ל"הדיאל) מ"חניאל הָא חֹלֵם, ח"זקיאל ר"הטיאל ק"רשיאל (נ"א ק"דושיאל) הָא חִרֵק, ש"מועאל ר"עמיאל ק"ניאל הָא שֻׁרֵק, ש"משיאל ר"פאל ק"דשיאל הָא שֻׁרֵק, הָא תְמַנְיָא וְעִִשְׂרִין שְׁמָהָן, דְּאִתְּמַר בְּהוֹן (תהלים קיא ו) כֹּחַ מַעֲשָׂיו הִגִּיד לְעַמּוֹ, זַכָּאִין אַנְפִּין דְּנָהֲרִין בְּהוֹן אִלֵּין שְׁמָהָן, וְאִינוּן לָקֳבֵל י"ד פִּרְקִין דְּיָד יְמִינָא וְלָקֳבֵל י"ד פִּרְקִין דְּיָד שְׂמָאלָא, יהו"ה אלהינ"ו יהו"ה, כוז"ו במוכס"ז כוז"ו, עֲלַיְיהוּ אִתְּמַר (שמות כ ג) לֹא יִהְיֶה לְךָ אֱלֹהִים אֲחֵרִים עַל פָּנָי, וְאִם לַאו עֲלַיְיהוּ אִתְּמַר (משלי יא כא) יָד לְיָד לֹא יִנָּקֶה רָע. 

חוֹטָמָא אֲרִיכָא, דָא הוּא בַר נַשׁ דְּאִית בֵּיהּ רַחֲמֵי, חוֹטָמָא קְמִיטָא מָארֵי דְרוּגְזָא אִיהוּ, חוֹטָמָא עֲקִימָא מִסִּטְרָא דְחִוְיָא אִיהוּ בְּכָל אֵבֶר דְּחָב בַּר נַשׁ הַהוּא חִוְיָא אִיהוּ כְרִיכָא תַמָּן וְעָקִים לֵיהּ, בֵּין בְּאוּדְנִין בֵּין בְּעַיְינִין בֵּין בְּחוֹטָמָא בֵין בְּפִימָא, וַעֲלֵיהּ אִתְּמַר (קהלת א טו) מְעְִוָּת לֹא יוּכַל לִתְקוֹן וְגוֹמֵר, וְכָל כְּאֵבִין דִּבְנֵי נָשָׁא דְאִינוּן תַּקִּיפִין, דְּאִתְּמַר בְּהוֹן (דברים כח נט) וָחֳלָיִם רָעִים וְנֶאֱמָנִים, הוּא דְנָשִׁיךְ לוֹן הַהוּא חִוְיָא בְכַמָּה נְשִׁיכִין בְּהַהוּא אֵבֶר דְּחָב, עַד דְּאִתְפַּרַע מֵהַהוּא חוֹבָא, וּבְגִינֵיהּ אִתְּמַר אֲפִילוּ נָחָשׁ כָּרוּךְ עַל עֲקֵבוֹ לֹא יַפְסִיק, לֹא יַפְסִיק בְּיִחוּדָא בִצְלוֹתֵיהּ, וְהָא כְתִיב בְּכָל פִּקּוּדִין (ויקרא יח ה) וָחַי בָּהֶם, וְלֹא שֶׁיָּמוּת בָּהֶם, אָמַר לָהֶם בְּגִין דָּא אָמְרוּ אֲבָל עַקְרָב פּוֹסֵק בְּגִין דְּקָטִיל. תָּא חֲזִי בְּחוֹטָמָא אִית תְּרֵין נוּקְבִין, מֵחַד נָפִיק רוּחָא, וּמֵחַד נָפִיק תְּנָנָא, הֲדָא הוּא דִכְתִיב (דברים כט יט) כִּי אָז יֶעִִשַּׁן אַף יהו"ה וְקִנְאָתוֹ בָּאִישׁ הַהוּא, בְּרוּחָא קַרִיר אָמַר (שמות טו ח) וּבְרוּחַ אַפֶּיךָ נֶעִִרְמוּ מַיִם, בִּתְּנָנָא דְסָלִיק כֶּעָשָׁן אָמַר (שם) נָשַׁפְתָּ בְרוּחֲךָ כִּסָּמוֹ יָם. 

אוּדְנִין אִית בְּהוֹן אִדְרִין וְאַכְסַדְרִין, וַעֲלַיְיהוּ אָמַר דָּוִד שִׁיר לַמַּעֲלוֹת, דְּאִינוּן כִּי גָבוֹהַּ מֵעַל גָּבֹהַּ שֹׁמֵר, וּגְבֹהִים עֲלֵיהֶם (קהלת ה ז), אִי אִינוּן אֲטִימִין אוּדְנִין לְתַתָּא, הָכִי אִינוּן אֲטִימִין תַּרְעִין דִּשְׁמִיעָה לְעִילָא לְגַבַּיְהוּ, וְאִינוּן תַּרְעִין דְּאִתְּמַר בְּהוֹן (תהלים סה ג) שׁוֹמֵעַ תְּפִלָּה, שְׁמַע יִשְׂרָאֵל (דברים ו ד), מִתַּמָּן צָרִיךְ לְכַוְונָא בִשְׁמִיעָה. אָמַר לֵיהּ רַבִּי אֶלְעָזָר, אַבָּא, וְהָא שְׁמִיעָה בְאָן אֲתַר תַּלְיָא לְעִילָא. 

אָמַר לֵיהּ בְּרִי רְאִיָּה הוּא כִּסֵּא לַמִּזְרָח, דְּמִתַּמָּן נְהוֹרָא נָפִיק לְעוֹלָם, כְּמָה דְאוּקְמוּהָ מָארֵי מַתְנִיתִין, מִזְרָח מִשָּׁם הָאוֹר יוֹצֵא לְעוֹלָם, יְהוּדָה אִיהוּ לַמִּזְרָח, וְאִתְּמַר בֵּיהּ (בראשית מט ט) גּוּר אַרְיֵה יְהוּדָה. מַעֲרָב דָּא פִימָא דְתַמָּן עִרוּב דְּכֹלָּא, וְתַמָּן מִתְעָרְבִין כָּל חֲיָילִין וְכָל דַּרְגִּין, וּמַחֲנֵה אֶפְרַיִם לְמַעֲרָב, וּמִטָּה לְמַעֲרָב בֵּין צָפוֹן לַדָּרוֹם. שְׁמִיעָה לָקֳבֵל שֻׁלְחָן בַּצָּפוֹן, וְתַמָּן דְּחִילוּ, הֲדָא הוּא דִכְתִיב (חבקוק ג ב) יהו"ה שָׁמַעִִתִּי שִׁמְעֲךָ יָרֵאתִי, וּמַחֲנֵה דָן לַצָּפוֹן, וְאֹזֶן דְּמוּת אַלֶּ"ף, דְּאִתְּמַר בֵּיהּ אַלֵּף בִּינָה, דְּאִיהִי נַמִּי עוֹז לַצָּפוֹן. רֵיחָא לַדָּרוֹם, רֵיחַ נִיחֹחַ לַיהו"ה (ויקרא א ט), וְאִית לְחוֹטָמָא תְּרֵין נוּקְבִין, כְּלִילָן מִדִּינָא וְרַחֲמֵי, וְאִינוּן י' י', חוֹטָמָא ו' בְּאֶמְצָעִיתָא, תְּרֵין צִנּוֹרוֹת אִינוּן דִּילֵיהּ, וְאִתְּמַר לְגַבֵּי מַחֲנֵה רְאוּבֵן לַדָּרוֹם רְאוּ בֵן, תְּרֵין נוּקְבִין דְּחוֹטָמָא אִינוּן לָקֳבֵל לֵאָה וְרָחֵל, חוֹטָמָא בְּאֹרַח מֵישׁוֹר בֵּינַיְיהוּ דָא יַעֲקֹב. 

אָמַר לֵיהּ רַבִּי אֶלְעָזָר, אַבָּא, מְנָא לָךְ דְּאִימָּא (נ"א דבינה) אִיהִי לַצָּפוֹן, וּבָהּ תַּלְיָא שְׁמִיעָה, אָמַר לֵיהּ בְּרִי חַמְשִׁין תַּרְעִין אִנּוּן דְּבִינָה, וּבָהּ מְיַיחֲדִין כ"ה כ"ה אַתְוָון תְּרֵין זִמְנִין בְּכָל יוֹמָא, וְיִשְׂרָאֵל אִיהוּ בֶן י"ה, בִּינָה וַדַּאי כְּלָלָא דִתְלַת אַתְוָון אַבָּא וְאִימָּא וּבְרָא, וּבְגִין דָּא שְׁמִיעָה בָהּ תַּלְיָא, לֵית תִּקּוּנָא מֵאִלֵּין אַרְבַּע אַתְוָון דְּלָא אִתְכְּלִילָן בָּהּ עֲשַׂר סְפִירָן, דְּאִינוּן יו"ד ה"א וא"ו ה"א, וְאַרְבַּע אַתְוָון דְּאִינוּן יהו"ה אִיהוּ לָא אִשְׁתַּנִּי בְּכָל אֲתַר, אִיהוּ שָׁמַע דִּשְׂמָאלָא  


Daf 130b

 לְיִשְׂרָאֵל, וְאִסְתַּכַּל בִּימִינָא עֲלַיְיהוּ, וּבַדָּרוֹם אִיהוּ מְרַחֵף עֲלַיְיהוּ, הֲדָא הוּא דִכְתִיב (בראשית א ב) וְרוּחַ אלהי"ם מְרַחֶפֶת עַל פְּנֵי הַמָּיִם, וּבְמַעֲרָב אִיהוּ מְמַלֵּל עִמְּהוֹן, שִׁנּוּיִין אִינוּן בְּמָאנֵי דְּגוּפָא, אֲבָל בֵּיהּ לֵית שִׁנּוּיָא כְּלָל, הֲדָא הוּא דִכְתִיב (מלאכי ג ו) אֲנִי יהו"ה לֹא שָׁנִיתִי. 

וּבְכָל אֵבֶר וְאֵבֶר (דאיהו נרא דכל פקודא) בָּעִי בַר נַשׁ לְאַמְלָכָא לְקוּדְשָׁא בְּרִיךְ הוּא, וּלְתַקְנָא לֵיהּ אֲתַר דַּכְיָא וּנְקִיָּיא לְשַׁרְיָא לֵיהּ תַּמָּן, וּבְגִין דָּא צָרִיךְ בַּר נַשׁ לְבַעֲרָא מִנֵּיהּ מִכָּל אֵבֶר וְאֵבֶר, כָּל מַחֲשָׁבִין וְכָל הִרְהוּרִין בִּישִׁין דְּטִנּוּפִין דְּאִינוּן קְלִיפִין, וְצָרִיךְ לְאוֹקָדָא לוֹן בְּכָל פִּקּוּדִין כְּשֵׁרִין, דְּשַׁרְיָין עַל כָּל אֵבֶר וְאֵבֶר דְּאִינוּן נֵרוֹת, דְּכָל פִּקּוּדָא נֵר אִתְקְרִיאַת, הֲדָא הוּא דִכְתִיב (משלי ו כג) כִּי נֵר מִצְוָה, נֵר יהו"ה נִשְׁמַת אָדָם (שם כ כז), וּבָהּ צָרִיךְ לְמֶהֱוִי (שם) חוֹפֵשׂ כָּל חַדְרֵי בָטֶן, וּלְבַעֲרָא מִנַּיְיהוּ שְׂאוֹר וְחָמֵץ מוֹץ וְתֶבֶן, שְׂאוֹר וְחָמֵץ מִן הָעִסָּה (נ"א הטפה), מוֹץ וְתֶבֶן מִן הַחִטָּה, לְשַׁרְיָא תַמָּן י"ה, י' בְּעִסָּה דְאִיהִי טִפָּה, ה' בְּחִטָּה, דְּאִיהִי לְבַעֲרָא חֵט מִן ה' דְּאִשְׁתָּאֳרַת סֹלֶת נְקִיָּה. 

דְּכָל פִּקּוּדָא דְשַׁרְיָא עַל כָּל אֵבֶר וְאֵבֶר אִית לָהּ שֵׁם יְדִיעַ, וְכָל חֲיָילִין וּמַשִּׁרְיָין דְּמַלְאָכִין דְּתַלְיָין מִנֵּיהּ, כֻּלְּהוּ אִתְכַּנְשׁוּ לְהַהוּא אֵבֶר, וְנָטְרִין לֵיהּ מִכָּל מַרְעִין בִּישִׁין, וּמָאן דְּחָלִיף לוֹן אוֹ קָרָא לוֹן בְּאֵבֶר דְּלַאו דִּלְהוֹן, וְלַאו אִינוּן מְמַנָּן עֲלַיְיהוּ, אִיהוּ אַכְחִישׁ סִדּוּרָא דְעוֹבָדָא דִבְּרֵאשִׁית, וְלַאו מִתְכַּנְּשִׁין לְגַבֵּיהּ, לְמַלְכָּא דְשַׁוִּי מְמַנָּן עַל מַלְכוּתֵיהּ, וּפָלִיג לוֹן עַל כָּל אֲתַר וַאֲתַר, וְאָמַר לוֹן אַנְתְּ תְּהֵא מְמַנָּא עַל אֲתַר כַּךְ וְכַךְ, וְאַנְתְּ כַּךְ וְכַךְ, וּלְכָל חַד שַׁוִּי לֵיהּ בַּאֲתַר יְדִיעַ, וּבְמִלָּה יְדִיעַ, לֵית לֵיהּ חִלּוּף בַּאֲתַר אָחֳרָא. 

אֲבָל קוּדְשָׁא בְּרִיךְ הוּא דְשָׁלְטָנוּתֵיהּ בְּכָל אֲתַר כְּנִשְׁמָתָא דְשָׁלְטָנוּתָהּ עַל כָּל אֵבֶר וְאֵבֶר, מְלֹא כָל הָאָרֶץ כְּבוֹדוֹ, בְּכָל אֲתַר דְּקָרֵי לֵיהּ בַּר נַשׁ עָנֵי לֵיהּ, אֶלָּא אִם הַהוּא אֲתַר דְּהַהוּא אֵבֶר אִיהוּ פָגוּם בְּחוֹבָה דְעָבִיד בַּר נַשׁ, קוּדְשָׁא בְּרִיךְ הוּא לָא שַׁרְיָא בְהַהוּא אֵבֶר, דַּעֲלֵיהּ אִתְּמַר (ויקרא כא יח) כָּל אֲשֶׁר בּוֹ מוּם לֹא יִקְרָב. 

וְאֵבָרִין דְּבַר נַשׁ כֻּלְּהוּ אִינוּן מְסוּדָרִין עַל סִדְרֵי בְרֵאשִׁית, וּבְגִין דָּא אִתְקְרֵי בַר נַשׁ עוֹלָם קָטָן, וּמָאן דְּאַמְלִיךְ לְקוּדְשָׁא בְּרִיךְ הוּא עַל כָּל אֵבֶר וְאֵבֶר, כְּאִלּוּ אַמְלִיךְ לֵיהּ עַל כָּל עָלְמָא, וְאַגְרָא דְבַר נַשׁ דְּאַמְלִיךְ לֵיהּ עַל כָּל אֵבֶר וְאֵבֶר לָא אִתְיְיהִיב רְשׁוּ לְגַלָּאָה, דְּאִלֵּין אִינוּן טַעֲמֵי מִצְווֹת דְּלָא אִתְיְיהִיבוּ לְגַלָּאָה, בְּגִין דְּלָא יְהֵא בַּר נַשׁ עוֹבֵד לְקוּדְשָׁא בְּרִיךְ הוּא עַל מְנָת לְקַבֵּל פְּרָס, אֲבָל בְּרִי מִלִּין אִלֵּין דְּלָא צְרִיכִין לְאִתְגַּלְיָא, יְהוֹן טְמִירִין בְּלִבָּךְ, עֲלַיְיהוּ אִתְּמַר (ישעיה כג יח) לֶאֱכוֹל לְשָׂבְעָה וְלִמְכַסֶּה עָתִיק, מִלִּין עַתִּיקִין דְּלָא אִתְמַסְרוּ לְגַלָּאָה יְהוֹן טְמִירִין בְּלִבָּךְ. 

תָּא חֲזִי כַּד בַּר נַשׁ מִתְעַטֵּף בְּעִטּוּפָא דְמִצְוָה, וּמָנַח תְּפִלִּין, וְקָרִי לֵיהּ בִּקְרִיאַת שְׁמַע, הָא תַקִּין לֵיהּ כָּרְסַיָּא בְּעִטּוּפָא דְמִצְוָה, וְהָא אוּקְמוּהוּ וְהוּכַן בַּחֶסֶד כִּסֵּא (שם טז ה), וּבִתְּפִלִּין אִיהוּ מְעַטֵּר לֵיהּ, הֲדָא הוּא דִכְתִיב (יחזקאל כד יז) פְּאֵרְךָ חֲבוֹשׁ עָלֶיךָ, וְקָרָא לֵיהּ בַּקְּרָא לְשַׁרְיָיא עַל כָּרְסַיָּא דְתַקִּין לֵיהּ שְׁמַע יִשְׂרָאֵל, הָכִי קוּדְשָׁא בְּרִיךְ הוּא מְתַקֵּן לֵיהּ בְּהַהוּא עָלְמָא כָּרְסַיָּא וַעֲטָרָה, וּכְמָה דְאִיהוּ נָחִית לֵיהּ תַּמָּן, וִיקוּם כָּרְסַיָּא בְגִינֵיהּ, וְאַמְלִיךְ לֵיהּ עַל כָּל מַלְאָכִין (נ"א חיילין) וּמַשִּׁרְיָין דְּתַמָּן, הֲדָא הוּא דִכְתִיב (בראשית א כו) וְיִרְדּוּ בִדְגַת הַיָּם וּבְעוֹף הַשָּׁמַיִם וְגוֹמֵר, וְרָזָא דְמִלָּה (שמואל א ב ז) כִּי מְכַבְּדַי אֲכַבֵּד וּבוֹזַי יֵקָלּוּ. 

וּכְמָה דְנָחִית (ס"א דמגנין) לֵיהּ בְּכַמָּה נִגּוּנִין דְּשִׁירוֹת תּוּשְׁבָּחוֹת וְהוֹדָאוֹת, הָכִי כַד סָלִיק לְעִילָא כֻּלְּהוּ חֵיוָון דְּמֶרְכָּבוֹת, וּמַשִּׁרְיָין דְּמַלְאָכִין קַדִּישִׁין, דְּחַיּוֹת וְאוֹפַנִּים וּשְׂרָפִים, פָּתְחִין לֵיהּ (נ"א פרישן) גַּדְפַיְיהוּ בְּחֶדְוָוא בְּנִגּוּנָא לְקַבְּלָא לֵיהּ, הָא הָכָא אַגְרָא דִצְלוֹתָא וְתִקּוּנִין דִּילָהּ דְּאִיהִי פִקּוּדָא חֲדָא. 

פִּקּוּדָא דִבְּרִית מִילָה, בִּגְזִירוּ דְעָרְלָה וּפְרִיעָה, כְּמָה דְאִיהוּ אַעֲבַר מֵהַהוּא אֵבֶר כָּל אִלֵּין קְלִיפִין דֶּאֱלֹהִים אֲחֵרִים, וְתַקִּין בֵּיהּ אֲתַר לְשַׁרְיָא בֵּיהּ שְׁכִינְתָּא תַּמָן, דְּאִיהוּ אוֹת בְּרִית מִילָה, הָכִי קוּדְשָׁא בְּרִיךְ הוּא כַּד נִשְׁמָתֵיהּ  


Daf 131a

 סְלִיקַת לְעִילָא, הֲדָא הוּא דִכְתִיב (דברים ל יב) מִ י יַ עֲלֶה לָּ נוּ הַ שָּׁמַיְמָ ה, קוּדְשָׁא בְּרִיךְ הוּא אַעֲבַר מִנֵּיהּ כָּל מַלְאֲכֵי חַבָּלָה וּמְקַטְרְגִין דְּלָא יִקְרְבוּ לְגַבֵּיהּ בְּגִין דִּשְׁמָא דַיהו"ה שַׁרְיָא עֲלֵיהּ דְּתִשְׁכַּח לֵיהּ בְּאִלֵּין תֵּיבִין מִ י יַעֲלֶ ה לָּנ וּ הַשָּׁמַיְמָ ה, רָאשֵׁי תֵּיבוֹת מִילָ"ה, וְסוֹפֵי תֵּיבוֹת יהו"ה, בִּשְׁמֵיהּ סָלִיק לְעִילָא נִשְׁמָתֵיהּ, וּבְהַהוּא זִמְנָא יִתְקַיַּים בֵּיהּ (שם כח ז) וְרָאוּ כָּל עַמֵּי הָאָרֶץ כִּי שֵׁם יהו"ה נִקְרָא עָלֶיךָ וְיָרְאוּ מִמֶּךָּ, וּכְמָא דְאִיהוּ מְקַבֵּל עֲלֵיהּ כָּל פִּקּוּדִין דַּעֲשֵׂה, בִּדְחִילוּ וּרְחִימוּ, הָכִי אַמְלִיכִין לֵיהּ לְעִילָא חֲיָילִין וּמַשִּׁרְיָין, עַל אִלֵּין עָלְמִין דְּתַקִּין לֵיהּ קוּדְשָׁא בְּרִיךְ הוּא לְעִילָא, וּמְקַבְּלִין לֵיהּ עֲלַיְיהוּ בִדְחִילוּ וּרְחִימוּ דְמָארֵיהוֹן. 

וּבְזִמְנָא דְבַר נַשׁ אִשְׁתַּדַּל בְּאוֹרַיְיתָא דְאִיהוּ אוֹר, וּבְמִצְוָה דְאִיהוּ נֵר, כְּאִלּוּ נָהִיר עַמּוּדָא דְעַנָּנָא בִימָמָא קֳדָם יהו"ה, וְעַמּוּדָא דְאֵשָׁתָא בְלֵילְיָא, הָכִי כְּגַוְונָא דָא כַד אָזִיל לְהַהוּא עָלְמָא, מַה כְּתִיב בֵּיהּ (שמות יג כא) וַיהו"ה הוֹלֵךְ לִפְנֵיהֶם יוֹמָם בְּעַמּוּד עָנָן לַנְחוֹתָם הַדֶּרֶךְ, וְלַיְלָה בְּעַמּוּד אֵשׁ לְהָאִיר לָהֶם, לְמָאן לַנְּשָׁמָה וְרוּחָא וְנַפְשָׁא דִילֵיהּ, דְּאִינוּן לָקֳבֵל כֹּהֵן לֵוִי וְיִשְׂרָאֵל, וְכֹלָּא בִזְכוּ דְאוֹרַיְיתָא דְאִיהִי אוֹר וְנֵר. 

וְכָל מָאן דְּנָטִיר שַׁבָּת וְאוֹקִיר לֵיהּ וּמְעַנֵּג לֵיהּ בְּגִין יְקָרָא דְקוּדְשָׁא בְּרִיךְ הוּא, הָכִי קוּדְשָׁא בְּרִיךְ הוּא יָהִיב לֵיהּ אֲתַר לְעִילָא בִנְיָיחָא דְלָא טָרַח בֵּיהּ, וְנָח תַּמָּן מִכָּל טִרְחָא דְהַאי עָלְמָא דְטָרַח בְּכַמָּה גִלְגּוּלִין וְעוֹבָדִין, בְּרִי תָּא חֲזִי, כָּל פִּקּוּדִין אִלֵּין תַּלְיָין בְּדִיּוֹקְנָא דְמַלְכָּא, וְאִית פִּקּוּדִין דְּאִינוּן עַל מְנָת לְקַבֵּל פְּרָס, וְתַלְיָין מִדִּיּוֹקְנָא דְהַהוּא נַעַר דִּלְעִילָא, וְצָרִיךְ לְפָרְשָׁא כָּל פִּקּוּדִין דְּאִינוּן בְּדִיּוֹקְנָא דְמַלְכָּא. 

אִית (אלין) דְּתַלְיָין מֵרֵישָׁא, וְאִית (ואלין) דְּתַלְיָין בְּעַיְינִין, וְכַמָּה מַלְאָכִין וּמַשִּׁרְיָין עִלָּאִין דְּאִינוּן עִינֵי יהו"ה מְמַנָּן עֲלַיְיהוּ, וְאִית פִּקּוּדִין דְּתַלְיָין מִן אוּדְנִין, וְכַמָּה מַלְאָכִין דְּאִתְקְרִיאוּ אָזְנֵי יהו"ה מְמַנָּן עֲלַיְיהוּ, וְאִית פִּקּוּדִין דְּתַלְיָין מֵאַנְפִּין, וְכַמָּה מַלְאָכִין דְּאִתְקְרִיאוּ פְּנֵי יהו"ה מְמַנָּן עֲלַיְיהוּ, דְאִתְּמַר בְּהוֹן (יחזקאל א ו) וְאַרְבָּעָה פָנִים לְאֶחָד, וְאִית פִּקּוּדִין דְּתַלְיָין מֵחוֹטָמָא, וְכַמָּה מַלְאָכִין דְּאִתְּמַר בְּהוֹן (תהלים קד ד) עוֹשֶׂה מַלְאָכָיו רוּחוֹת מְמַנָּן עֲלַיְיהוּ, וְאִית פִּקּוּדִין דְּתַלְיָין מִפִּימָא, וְכַמָּה מַלְאָכִים דִּמְמַנָּן עַל קָלִין דְּאוֹרַיְיתָא וְעַל דִּבּוּרִין, דְּאִתְּמַר בְּהוֹן (קהלת י כ) כִּי עוֹף הַשָּׁמַיִם יוֹלִיךְ אֶת הַקּוֹל וּבַעַל כְּנָפַיִם יַגִּיד דָּבָר, וְאִית פִּקּוּדִין דְּתַלְיָין מִידוֹי דְּמַלְכָּא, וְכַמָּה מַלְאָכִין מְמַנָּן עֲלַיְיהוּ דְאִתְקְרִיאוּ יְדַיִן, הֲדָא הוּא דִכְתִיב (יחזקאל א ח) וִידֵי אָדָם מִתַּחַת כַּנְפֵיהֶם, וְאִית פִּקּוּדִין דְּתַלְיָין מִגּוּפָא כְּעִנְּבִין דְּאַתְכָּלָא. 

אָמַר לֵיהּ רַבִּי אֶלְעָזָר, אַבָּא, וְהָא לְעִילָא הָא אוּקְמוּהָ דְּלֵית גּוּף וְלֵית גְּוִיָּה, אָמַר לֵיהּ בְּרִי, לְעָלְמָא דְאָתֵי אִתְּמַר דְּאִיהִי אִימָּא עִלָּאָה, אֲבָל לְתַתָּא אִית גּוּפָא בְעָלְמָא דֵין דְּאִיהִי שְׁכִינְתָּא תַּתָּאָה, וְגוּפָא אִיהִי אוֹרַיְיתָא, דְמִינָהּ תַּלְיָין כָּל פִּקּוּדִין, וְאִית פִּקּוּדִין דְּתַלְיָין מֵאוֹת בְּרִית, וְכַמָּה מַלְאָכִין מְמַנָּן עֲלַיְיהוּ דְאִתְקְרִיאוּ מָארֵי דְאוֹתוֹת, דְּאִתְּמַר בְּהוֹן (בראשית א יד) וְהָיוּ לְאוֹתוֹת, וַעֲלַיְיהוּ אִתְּמַר לְמֹשֶׁה (שמות ג יב) וְזֶה לְּךָ הָאוֹת, וְהַאי אִיהוּ אוֹת דְּכָל צְבָא הַשָּׁמַיִם מְמַנָּן עֲלֵיהּ, וְאִית פִּקּוּדִין דְּתַלְיָין בְּרַגְלִין, וְכַמָּה מַלְאָכִין מְמַנָּן עֲלַיְיהוּ, דְאִתְּמַר בְּהוֹן (יחזקאל א יד) וְהַחַיּוֹת רָצוֹא וָשׁוֹב, וְאִתְּמַר בְּהוֹן (שם ז) וְרַגְלֵיהֶם רֶגֶל יְשָׁרָה, וְהָכִי תַלְיָין כֻּלְּהוּ מִגּוּפָא, בְּשַׂעֲרָא דְתַלְיָא מֵרֵישָׁא, וְכָל נִימָא וְנִימָא אַחֲזֵי דְאִיהוּ מַלְאָךְ דְּתַלְיָא מֵרֵישָׁא. 

וְכָל מָאן דְּפָשַׁע בְּפִקּוּדָא, כְּאִלּוּ פָשַׁע בְּדִיּוֹקְנָא דְּמַלְכָּא, זַכָּאָה נִשְׁמָתָא דְאִיהִי בְּדִיּוֹקְנָא דְמָארֵיהּ, דִּמְקַיֵּים פִּקּוּדִין אִלֵּין, דְּמִינָהּ תַּלְיָין כָּל מַלְאָכִין אִלֵּין דְּאִתְקְרִיאוּ עִינֵי יהו"ה אָזְנֵי יהו"ה, וְכָל תִּקּוּנִין וַחֲיָילִין וּמַשִּׁרְיָין דְּגוּפָא דִלְעִילָא, וְכַד סָלְקַת נִשְׁמָתָא כָּל אִלֵּין חֲיָילִין סָלְקִין עִמָּהּ, וְכַד נָחֲתָא כָּל אִלֵּין חֲיָילִין נָחֲתִין עִמָּהּ, אִיהִי סֻלָּם, וְהִנֵּה מַלְאֲכֵי אלהי"ם (בראשית כח יב) סָלְקִין וְנָחֲתִין בָּהּ, בָּהּ מַמָּשׁ, וְכַד סָלְקָא, קָלָא נָחִית בְּרוּמֵי רְקִיעִין לְכָל חֲיָילִין וּמַשִּׁרְיָין, הָבוּ יְקָרָא לְדִיּוֹקְנָא דְמַלְכָּא. 

מִצְוָה  


Daf 131b

 דְכָל פִּקּוּדָא, בֵיהּ שַׁרְיָא יהו"ה, הוּא אִשְׁתַּכַּח בְּכָל אֵבֶר וְאֵבֶר, הוּא אִשְׁתַּכַּח בְּאַרְבַּע גַּוָּונִין דְּשַׂעֲרָא וּבְאַרְבַּע גַּוָּונִין דְּעִינָא, וּבְאַרְבַּע אִדְרִין דְּאוּדְנָא, וּבְאַרְבַּע גַּוְּונֵי דְאַנְפִּין, וּבְקָלָא וּבְדִבּוּרָא וּבִקְרִיאָה וַאֲמִירָה, (ובעשיה דידין) וּבְכָל אֵבֶר וְאֵבֶר דְּגוּפָא אִיהוּ יהו"ה, מְמַנָּא עַל כָּל מִצְוָה וּמִצְוָה, דְבֵיהּ מִצְוָה בְּאַ"תְּ בַּ"שׁ, מ"צ י"ה, פ"ץ ו"ה, הָא מִצְוָה יהו"ה, מצפץ, יהו"ה בְּאַ"תְּ בַּ"שׁ מצפ"ץ. וּבְרִי, כָּל אֵבָרִין אִתְקְרִיאוּ כִּנּוּיִין לִשְׁמָא דְיהו"ה, וְכָל מַלְאָכִין דְּתַלְיָין מֵהַהוּא אֵבֶר כֻּלְּהוּ סָלְקִין וְנָחֲתִין בִּשְׁלִיחוּתֵיהּ, וְכָל מָאן דְּקָרָא לְמַלְאָכִין וּלְכִנּוּיִין וְלָא בְהַהוּא אֵבֶר דִּמְמַנָּא עֲלֵיהּ, לֵית סָלִיק פְּעוּלָה בִידוֹי. 

רֵישָׁא אִיהוּ כִּנּוּיָיא דְשֵׁם אהי"ה, וְכָל מַלְאָכִין, וּמְמַנָּן דַּהֲוַיּוֹת, מֵהָכָא תַלְיָין, וּבֵיהּ שָׁאֲלִין מַלְאָכִין אַיֵּה מְקוֹם כְּבוֹדוֹ לְהַעֲרִיצוֹ, אי"ה רְשִׁים בְּאהי"ה, וְתַמָּן הי"ה דְסָלִיק בְּחוּשְׁבַּן כ' דְּאִיהוּ כֶּתֶר, אִיהוּ רְשִׁים בְּא"ב ג"ד ה"ו ז"ח ט"י, (אהי"ה) אל"ף ה"א יו"ד ה"א אִיהוּ רָזָא דַעֲשַׂר אַתְוָון מֵעִילָא לְתַתָּא, הַאי אִיהוּ כֶּתֶר בְּרֵישׁ כֻּלְּהוּ שְׁמָהָן, וּלְעִילָא מִנֵּיהּ יו"ד ה"י וא"ו (נ"א וי"ו) ה"י, אל"ף דל"ת נו"ן יו"ד, לְעִילָא מִנֵּיהּ יו"ד ה"א וא"ו ה"א, וְכֻלְּהוּ סָלְקִין לְאַרְבְּעִין וּתְרֵין אַתְוָון, וְאִלֵּין אִינוּן אַתְוָון דְּאִתְבְּרִיאוּ בְּהוֹן שְׁמַיָּא עִלָּאִין, וְאַרְצוֹת הַחַיִּים, דְּאִלֵּין אִתְקְרִיאוּ שְׁמֵי הַשָּׁמַיִם, וּמָאן דְּבָרָא בְּהוֹן כֹּלָּא, אוּמָנָא דְכֹלָּא, עִלַּת הָעִלּוֹת מִתְעַלֶּה עַל כֹּלָּא, הוּא בְרִיךְ לְכֹלָּא, וּלְעִילָא מִכָּל בִּרְכָאָן, הֲדָא הוּא דִכְתִיב (נחמיה ט ה) וּמְרוֹמַם עַל כָּל בְּרָכָה וּתְהִלָּה, וְלָא צָרִיךְ אִיהוּ בִּרְכָאָן מֵאָחֳרָא, דְלֵית עֲלֵיהּ מָאן דְּאַשְׁפַּע לֵיהּ. 

בְּרִי אִית פִּקּוּדִין דְּתַלְיָין בְּרַגְלִין, דְּאִתְּמַר בְּהוֹן (יחזקאל א ז) וְרַגְלֵיהֶם רֶגֶל יְשָׁרָה, (שם יז) עַל אַרְבַּעַת רִבְעִיהֶם, בְּלֶכְתָּם יֵלֵכוּ, דָא אדנ"י, דַּעֲלֵיהּ אִתְּמַר (תהלים פה יד) צֶדֶק לְפָנָיו יְהַלֵּךְ וְיָשֵׂם לְדֶרֶךְ פְּעָמָיו, וְאִינוּן מְאַת אֲדָנִים לִמְאַת הַכִּכָּר, דְּנָחֲתִין לְמֵאָה בִרְכָאָן, וְדָא ק' מִן צְדָקָה דְאִיהִי צְלוֹתָא, צ' תִּשְׁעִים אֲמֵנִים, ד' אַרְבַּע קְדוּשׁוֹת, ק' מֵאָה בְּרָכוֹת, ה' חֲמִשָּׁה חוּמְשֵׁי תוֹרָה, וְהַאי צְדָקָה אִיהִי אִימָּא עִלָּאָה, צֶדֶק אִימָּא תַּתָּאָה, דְּאִתְּמַר בָּהּ (שם) צֶדֶק לְפָנָיו יְהַלֵּךְ, (ישעיה מא ב) צֶדֶק יִקְרָאֵהוּ לְרַגְלוֹ, דָּא דִינָא וְדָא רַחֲמֵי, צֶדֶק אִימָּא תַּתָּאָה, צְדָקָה אִימָּא עִלָּאָה. 

כָּל פִּקּוּדִין דַּהֲלִיכָה תַּלְיָין בְּרַגְלִין, כְּגוֹן הֲלִיכָה לְבֵי כְּנִישְׁתָּא, הֲלִיכָה לִבְרִית מִילָה, הֲלִיכָה לְמֵת מִצְוָה, אוֹ לְכָל הֲלִיכָה דְמִצְוָה, וְהַאי פִּקּוּדָא דִבְּרִית מִילָה תַּלְיָא בַּצַּדִּיק, וּצְדָקָה בִּידַיִן מִן נָתֹן תִּתֵּן, כָּל פִּקּוּדִין אִינוּן מְשׁוּלָבִין אִלֵּין עִם אִלֵּין הֲדָא הוּא דִכְתִיב (שמות כו יז) מְשׁוּלָּבוֹת וכו', וְכֵן תְּפִלִּין תַּלְיָין בְּרֵישָׁא וּבִידָא שְׂמָאלָא, צִיצִית עַל כִּתְפָא, מִצְוַת לִלְמוֹד וּלְלַמֵּד בְּפוּמָא, וְכֵן צְלוֹתִין תַּלְיָין בְּפוּמָא, וְהָכִי מִצְוַת שׁוֹפָר בְּרוּחָא דְנָשֵׁיב בֵּיהּ בְּפוּמָא, וְהַהוּא רוּחָא אִתְעֲבִיד קָלָא, וְכֵן קָרְבָּנִין דְּאִינוּן רֵיחַ נִיחֹחַ לַיהו"ה תַּלְיָין בְּחוֹטָמָא, וְאָעִי בּוּסְמִין דְּאַבְדַּלְתָּא, וְכָל דִּינִין תַּלְיָין בְּדִבּוּרָא, וְכֵן בְּעַיְינִין, כְּמָה דְאוּקְמוּהוּ מָארֵי מַתְנִיתִין אֵין לְדַיָּין אֶלָּא מַה שֶּׁעִינָיו רוֹאוֹת. 

וְאִית פִּקּוּדִין דְּתַלְיָין בִּשְׁמִיעָה כְּגוֹן קְרִיאַת שְׁמַע, אוֹ פִקּוּדִין אָחֳרָנִין, דְּאִתְּמַר בְּהוֹן אִם הִשְׁמִיעַ לְאָזְנוֹ יָצָא, וְדָא תְקִיעַת שׁוֹפָר, סוֹף סוֹף בְּאִלֵּין אֵבָרִין תַּלְיָין כָּל פִּקּוּדִין, אֶלָּא פִּקּוּדָא דְיִרְאָה וְאַהֲבָה אֵלּוּ תַלְיָין בְּמוֹחָא וְלִבָּא, וְכָל פִּקּוּדִין דַּעֲשִׂיָּה כְּגוֹן סוּכָּה וְלוּלָב תַּלְיָין בִּידַיִן, וּבְאִלֵּין תִּקּוּנִין (ס"א פקודין) צָרִיךְ בַּר נַשׁ לְאִשְׁתְּמוֹדְעָא כָּל מַלְאָכַיָּא דְאִתְקְרִיאוּ עִינֵי יהו"ה אָזְנֵי יהו"ה, וְאִינוּן דְּאִתְּמַר בְּהוֹן (תהלים קד ד) עוֹשֶׂה מַלְאָכָיו רוּחוֹת (משרתיו אש לוהט), דְּתַלְיָין בְּחוֹטָמָא, וּמַלְאָכִין דְּאִתְּמַר בְּהוֹן (קהלת י כ) כִּי עוֹף הַשָּׁמַיִם יוֹלִיךְ אֶת הַקּוֹל דְּתַלְיָין בְּקָלָא, וּבַעַל כְּנָפַיִם יַגִּיד דָּבָר (שם) דְּתַלְיָין בְּדִבּוּרָא, וּמַלְאָכִים דְּתַלְיָין בַּעֲשִׂיָּה, כְּגוֹן וִידֵי אָדָם (יחזקאל א ד), וּמַלְאָכִין דְּאִתְקְרִיאוּ אוֹתוֹת, דְּתַלְיָין בְּצַדִּיק  


Daf 132a

 דְּאִתְּמַר בְּהוֹן (ירמיה י ב) וּמֵאוֹתוֹת הַשָּׁמַיִם אַל תֵּחָתּוּ, וּמַלְאָכִין דְּתַלְיָין בְּרַגְלִין, דְּאִתְּמַר בְּהוֹן (יחזקאל א יד) וְהַחַיּוֹת רָצוֹא וָשׁוֹב, וְנִעִִנוּעָא דְכֻלְּהוּ יהו"ה, וְצָרִיךְ לְמִנְדַּע נְקוּדָה דִילֵיהּ, בְּכָל אֵבֶר וְאֵבֶר נְקוּדָה דְאִתְחַיַּיב לְמַלְאָכָא דְאִיהוּ (אור) מַיִם, וּלְמַלְאָכָא דְאִיהוּ אֵשׁ, וּלְמַלְאָכָא דְאִיהוּ רוּחַ, דְּכָל נְקוּדִין אִינוּן אֶשָּׁא וְרוּחָא וּמַיָּא, מַלְכוּת עָפָר מָאנָא דְכֻלְּהוּ עִלָּאִין דְּתַלְיָין מִסְּפִירָן, וּלְתַתָּא הָכִי אִית מַלְאָכִין דְּתַלְיָין מִכִּסֵּא וּמַלְאָךְ וְאוֹפָן, דְּמִתַּמָּן נְשָׁמָה וְרוּחָא וְנַפְשָׁא, גּוּפָא מָאנָא דְכֻלְּהוּ, מִיכָאֵ"ל אִיהוּ מַיָּא, וְאִיהוּ מְמוּנֶה עַל יַמָּא, וּבְגִין דָּא כַּד אַעֲבַר מֹשֶׁה לְיִשְׂרָאֵל בְּיַמָּא, בֵּיהּ שַׁבַּח לְקוּדְשָׁא בְּרִיךְ הוּא, הֲדָא הוּא דִכְתִיב (שמות טו יא) מִ י כָ מוֹךָ בָּאֵ לִים יהו"ה, גַּבְרִיאֵ"ל מְמוּנֶה עַל אֶשָּׁא, אוּרִיאֵ"ל עַל רוּחָא, רְפָאֵ"ל עַל עַפְרָא, מֵאִלֵּין תַּלְיָין כַּמָּה רִבֵּי רִבְוָון דְּמַלְאָכַיָּא דְתַלְיָין מִנַּיְיהוּ. 

בְּרִי, אַגְרָא דְאִלֵּין פִּקּוּדִין דְּתַלְיָין בְּאִלֵּין אֵבָרִים, הוּא דְּמָאן דִּמְיַחֵד לְקוּדְשָׁא בְּרִיךְ הוּא, בִּשְׁכִינְתֵּיהּ בְּהַאי עָלְמָא, קוּדְשָׁא בְּרִיךְ הוּא מְזַוִּוג לֵיהּ בְּבַת זוּגֵיהּ לְהַהוּא עָלְמָא, וּמָאן דְּקָרִיב לֵיהּ לִשְׁכִינְתֵּיהּ קָרְבָּנָא, קוּדְשָׁא בְּרִיךְ הוּא מְקָרֵב לֵיהּ בְּבַת זוּגֵיהּ, וּמָאן דְּעָבִיד לֵיהּ בֵּי מַקְדְּשָׁא, הֲדָא הוּא דִכְתִיב (שם כה ח) וְעָשׂוּ לִי מִקְדָּשׁ, קוּדְשָׁא בְּרִיךְ הוּא עָבִיד לֵיהּ בְּהַהוּא עָלְמָא בַּיִת לְדַיְירָא (ליה) תַמָּן דְּאִיהוּ קֹדֶשׁ קֻדְשִׁין, וּמָאן דְּעָבִיד לֵיהּ סֻכָּה, קוּדְשָׁא בְּרִיךְ הוּא מְסַכֵּךְ עֲלֵיהּ בְּהַהוּא עָלְמָא, וְאַגִּין עֲלֵיהּ מִכָּל מַלְאֲכֵי חַבָּלָה כַּד נָפִיק מֵהַאי עָלְמָא וְאָזִיל לְהַהוּא עָלְמָא. 

וְכָל מָאן דִּמְבָרֵךְ לְקוּדְשָׁא בְּרִיךְ הוּא, וּמְקַדֵּשׁ לֵיהּ בִּצְלוֹתֵיהּ בְּהַאי עָלְמָא, קוּדְשָׁא בְּרִיךְ הוּא מְבָרֵךְ לֵיהּ בְּהַהוּא עָלְמָא, וּמְקַדֵּשׁ לֵיהּ, וְלֵית קְדוּשָׁה פָּחוּת מֵעֲשָׂרָה, אוֹף הָכִי עָבִיד לֵיהּ קוּדְשָׁא בְּרִיךְ הוּא עֲשָׂרָה חוּפּוֹת בְּגַן עִדֶן, דְּקִדּוּשִׁין דְּקוּדְשָׁא בְּרִיךְ הוּא עִם שְׁכִינְתֵּיהּ, אִינוּן קָדוֹשׁ קָדוֹשׁ קָדוֹשׁ, וְשֶׁבַע בִּרְכָאָן דִּילֵיהּ אִינוּן בִּקְרִיאַת שְׁמַע, בַּשַּׁחַר שְׁתַּיִם לְפָנֶיהָ וְאַחַת לְאַחֲרֶיהָ, וּבָעִִרֶב שְׁתַּיִם לְפָנֶיהָ וּשְׁתַּיִם לְאַחֲרֶיהָ, הָא שֶׁבַע, וְיִחוּד דִּילֵהּ שְׁמַע יִשְׂרָאֵל, וְהָכִי קוּדְשָׁא בְּרִיךְ הוּא מְבָרֵךְ לֵיהּ וּלְכַלָּה דִילֵיהּ, וּמְקַדֵּשׁ לֵיהּ עִמָּהּ בִּקְדוּשָׁה, וּמְיַיחֵד תַּרְוַיְיהוּ, וְכֹלָּא מִדָּה כְּנֶגֶד מִדָּה. 

סוֹף סוֹף בְּכָל מַה דְּאִשְׁתַּדַּל בַּר נַשׁ בְּפִקּוּדוֹי דְּקוּדְשָׁא בְּרִיךְ הוּא, בְּגִינֵיהּ וּבְגִין שְׁכִינְתֵּיהּ, הָכִי אִשְׁתַּדַּל קוּדְשָׁא בְּרִיךְ הוּא בְּגִין בַּר נַשׁ וּבַת זוּגֵיהּ בְּהַהוּא עָלְמָא, זַכָּאָה חוּלָקֵיהּ מָאן דְּיִשְׁתַּדַּל לְמֶעֱבַד רְעוּתֵיהּ, דְּלֵית פּוּמָא יָכִיל לְמֵימַר אַגְרָא דִילֵיהּ בְּהַהוּא עָלְמָא דְאִיהִי לְדָרֵי דָרִין, בַּר נַשׁ עָבִיד לְקוּדְשָׁא בְּרִיךְ הוּא רְעוּתֵיהּ דְּאִיהוּ לְפוּם שַׁעִִתָּא בְהַאי עָלְמָא, וּבָנֵי לֵיהּ בִּנְיָינָא בֵּיהּ, קוּדְשָׁא בְּרִיךְ הוּא בָנֵי לֵיהּ לְבַר נַשׁ בְּעָלְמָא דִילֵיהּ בִּנְיָינָא לְדָרֵי דָרִין, זַכָּאָה מָאן דְּשַׁרְיָא לֵיהּ בְּכָל אֵבֶר וְאֵבֶר דִּילֵיהּ לְמֶעֱבַד לֵיהּ אֲתַר לְשַׁרְיָא תַמָּן, וּלְאַמְלָכָא לֵיהּ בְּכָל אֵבֶר וְאֵבֶר, דְּלָא יְהֵא בֵּיהּ אֵבֶר פָּנוּי מִנֵּיהּ, דְּאִם חָסֵר אֵבֶר חַד דְּלָא שַׁרְיָא עֲלֵיהּ קוּדְשָׁא בְּרִיךְ הוּא, בְּגִין הַהוּא אֵבֶר אִתְחַזַּר לְעָלְמָא בְּגִלְגּוּלָא, עַד דְּאִשְׁתַּלִּים בְּאֵבָרִין דִּילֵיהּ, לְמֶהֱוֵי כֻּלְּהוּ שְׁלֵמִין בְּדִיּוֹקְנָא דְקוּדְשָׁא בְּרִיךְ הוּא, דְּאִם חָסֵר חַד לַאו אִיהוּ בְּצַלְמוֹ דְקוּדְשָׁא בְּרִיךְ הוּא. 

פּוּמָא עֲקִימָא לָא שַׁרְיָא בֵּיהּ קוּדְשָׁא בְּרִיךְ הוּא דְאִיהוּ מוּם, כָּל שֶׁכֵּן אִם דִּבּוּרָא דִילֵיהּ עָקִים, עֲלֵיהּ אִתְּמַר (קהלת א טו) מְעְִוָּת לֹא יוּכַל לִתְקוֹן, פִּימָא וְלִבָּא אִינוּן לָקֳבֵל אוֹרַיְיתָא דְבִכְתָב וְאוֹרַיְיתָא דִבְעַל פֶּה, קָלָא וְדִבּוּר דְּנָפִיק מִתַּרְוַיְיהוּ אִיהוּ ו"ה, צָרִיךְ לְאַפָּקָא לֵיהּ בִּדְחִילוּ וּרְחִימוּ דְי"ה, וְאִם לַאו, לָא שַׁרְיָא תַמָּן יהו"ה. 

שִׂפְוָון אֲרִיכִין מִסִּטְרָא דְאַנְשֵׁי חַיִל, רְחָבִין מִסִּטְרָא דְיִרְאֵי אלהי"ם, שִׂפְוָון בֵּינוֹנִיִּים מִסִּטְרָא דְאַנְשֵׁי אֱמֶת, זְעִירָן בְּעִגּוּלָא מִסִּטְרָא דְשׂוֹנְאֵי בָצַע, כַּמָּה קָלִין וְדִבּוּרִין נָפְקִין מִפִּימָא מִיָּד דְּנָפְקִין מִפּוּמוֹי כַּמָּה מַלְאָכִים דְּאִתְקְרִיאוּ עוֹפִין נָטְלִין מִלּוּלִין דְּפִימָא. חָמֵשׁ תִּקּוּנִין אִינוּן בְּפִימָא, דְאִתְּמַר בְּסֵפֶר יְצִירָה, אחה"ע בומ"ף גיכ"ק דטלנ"ת זסשר"ץ, וּבְהוֹן (דברים כז ו) אֲבָנִים  


Daf 132b

 שְׁלֵמוֹת תִּבְנֶה לְקוּדְשָׁא בְּרִיךְ הוּא בְּכַמָּה צְלוֹתִין וּפוּלְחָנִין, וַעֲלַיְיהוּ אָמַר יַעֲקֹב וַיִּשְׁכַּב בַּמָּקוֹם הַהוּא (בראשית כח יא), וַיִּשְׁכַּב וְיֵ"שׁ כ"ב אַתְוָון בַּמָּקוֹם הַהוּא, יֵ"שׁ (משלי ח כא) לְהַנְחִיל אוֹהֲבַי יֵשׁ, כ"ב בְּךָ יְבָרֵךְ יִשְׂרָאֵל (בראשית מח כ), בְּךָ בָּטְחוּ אֲבוֹתֵינוּ (תהלים כב ה), כִּי בְךָ אָרוּץ גְּדוּד (שם יח ל), וּבְךָ בָּחַר יהו"ה (דברים ז ו), אֲשֶׁר נִשְׁבַּעִִתָּ לָהֶם בָּךְ (שמות לב יג), נָגִילָה וְנִשְׂמְחָה בָּךְ (שיר א ד), בְּהוֹן בָּ רוּךְ כְּ בוֹד יהו"ה מִמְּקוֹמוֹ (יחזקאל ג יב). 

דִּיקְנָא, בְּסֵפֶר בֶּן סִירָא, קַלִּיל דַּקָּן קוּרְטַמָּן, עַב דַּקָּן אִיהוּ בְרִבּוּיָא דְלֵיחָא בְּלַחוּתָא דִילֵיהּ, וּבְגִין דָּא אִיהוּ פַּתְיָא שַׁטְיָא, (אמר רבי שמעון) מָאן דְּלֵית לֵיהּ דִּיקְנָא בְאַנְפּוֹי וּבְפִימוֹי אֶלָּא זְעִיר, הוּא פִּקְחָא (פקיעא), דְּמָרָה יְרוֹקָא אִיהִי אִתְגַּבְּרַת עֲלֵיהּ, וְלֵית בֵּיהּ לַחוּתָא כְלָל, דִּיקְנָא בֵינוֹנִית דָּא אִיהוּ אִישׁ תָּם, דַּעִִתֵּיהּ שְׁלִים, מָאן דְּלֵית לֵיהּ דִּיקְנָא בְאַנְפּוֹי כְּלָל, מָרָה קְרִירָא וִיבֵשָׁתָא אִתְגַּבְּרַת עֲלוֹי, לֵית בֵּיהּ לֵחוּת וַחֲמִימוּת כְּלָל, מָארֵי דַעֲצִיבוּ אִיהוּ, עוֹבָדוֹי כְּאִתְּתָא. 

תָּא חֲזִי אִית בְּנֵי נָשָׁא דִמְמַלְּלָן בְּנִעִִנוּעָא דְעַיְינִין, וְאָחֳרָנִין בְּנִעִִנוּעָא דִיְדַיִן, וְאָחֳרָנִין בְּנִעִִנוּעָא דְרֵישָׁא, וְאָחֳרָנִין בְּנִעִִנוּעָא דְגוּפָא, וְאָחֳרָנִין בְּנִעִִנוּעָא דְרַגְלִין, דָּא אִיהוּ דִּבְכָל אֲתַר דְּנִשְׁמָתֵיהּ בֵּיהּ, תַּמָּן עָבִיד נִעִִנוּעָא יַתִּיר בְּהַהוּא אֲתַר. 

אָמַר לֵיהּ רַבִּי אֶלְעָזָר, אַבָּא, וְכִי נִשְׁמָתָא לָא אִיהִי בַּאֲתַר יְדִיעָא בְלִבָּא, וְאִתְפַּשְׁטוּתָהּ בְּכָל אֵבָרִין דְּלִבָּא, אָמַר לֵיהּ בְּרִי, וְהָא כְתִיב בָּהּ (רות ג ז) וַתְּגַל מַרְגְּלוֹתָיו וַתִּשְׁכָּב, כְּפוּם עוֹבָדוֹי דְּבַר נַשׁ הָכִי נָפִיק לָהּ מֵאַתְרָהָא, וְנָחִית לָהּ לְבַר מֵאַתְרָהָא, כְּגַוְונָא דִשְׁכִינְתָּא דְאִתְּמַר בָּהּ (ישעיה נ א) וּבְפִשְׁעִיכֶם שֻׁלְּחָה אִמְּכֶם, וּתְיוּבְתָּא שְׁלֵימָתָא, מָאן דְּאָתִיב לָהּ לְאַתְרָהָא דַהֲוַת בְּקַדְמֵיתָא, דִּבְזִמְנָא דְנִשְׁמָתָא אִיהִי בְּלִבָּא אִתְקְרִיאַת מַטְרוֹנִיתָא, כַּד נָפְקַת מִלִּבָּא לָא אִתְקְרִיאַת מַטְרוֹנִיתָא, כְּפוּם חוֹבוֹי דְּבַר נַשׁ הָכִי נָחִית לָהּ מִדַּרְגָּא לְדַרְגָּא וּמֵאֵבֶר לְאֵבֶר, עַד דְּנָחִית לָהּ לְרַגְלוֹי, וּכְפוּם זַכְוָון דִּילֵיהּ הָכִי סְלִיקַת, עַד דִּסְלִיקַת לְאַתְרָהּ, וּבְגִין דָּא בְּכָל אֲתַר דְּנָחֲתַת, תַּמָּן עָבְדַת תְּנוּעָה יְתֵרָה בְּהַהוּא אֵבֶר יַתִּיר מֵאַחֲרָנִין. 

שִׁרְטוּטִין דִּיְדַיִן אַשְׁכַּחְנָא דְאִינוּן כְּעַנְפִין דְּאִילָנָא, מִנְּהוֹן אֲרִיכִין, מִנְּהוֹן קְצָרִין, מִנְּהוֹן מְשַׁלְּבָן, מִנְּהוֹן בְּעִגּוּלָא זְעִירִין. 

אַשְׁכַּחְנָא בְּרָזָא דְמַתְנִיתָא, דְּטוּרִין רַמָּאִין עֲמִיקִין, גּוֹ סוּסְפִיתָא, קוּנְטְרָא, קִטְרָא דְקִטְרִין, תַּמָּן הֲוָה חַד אוּכְמָא בְּלָא רַגְלִין, מְפַכְפֵּךְ הִפּוּכִין, גּוּף טְרִיף, כַּד הֲוָה יָתִיב אָזִיל, כַּד הֲוָה אָזִיל יָתִיב, כַּד הֲוָה אָזִיל מְהַפֵּךְ טוּרִין, כַּד הֲוָה יָתִיב מְעַקֵּר טִנָּרִין, מָאן דְּאַעֲרַע בֵּיהּ טְרִיף לֵיהּ וְקָטִיל לֵיהּ, וְלָא אַהֲנֵי, זַכָּאָה אִיהוּ מָאן דְּאִסְתַּמַּר מִנֵּיהּ. 

כָּל דִּיּוֹקְנִין דִּבְנֵי עָלְמָא בֵּיהּ רְשִׁימִין, כָּל צִיּוּרִין בֵּיהּ מְצוּיָירִין, כָּל גַּוָּונִין בֵּיהּ מְרַקְמָן, דְּסִטְרִין אָחֳרָנִין כַּמָּה עַנְפִין תַּלְיָין מִנֵּיהּ, דְּשַׁרְבִיטִין דְּנוּרָא מְלַהֲטָא דְזָרִיק, כַּמָּה גַלְגַּלִין סַחֲרִין לֵיהּ, כֻּלְּהוּ מַלְיָין עַיְינִין דְּגוּמְרִין דְּנוּרָא מְלַהֲטִין, מִנְּהוֹן מִזְדַּעִִזְעָאן חֲיָילִין וּמַשִּׁרְיָין, לֵית בְּהוֹן רַחֲמָנוּתָא כְלָל, זַכָּאָה אִיהוּ מָאן דְּאִסְתַּמַּר מִנֵּיהּ. 

בֵּיהּ רְשׁוּמִין דִּיּוֹקְנִין דְּחֵיוָון בִּישִׁין, דְּאִינוּן מַזָּל אַרְיֵה, מַזָּל שׁוֹר מוּעָד, מַזָּל נֶשֶׁר, מַזָּל אָדָם, כָּל נוּנֵי יַמָּא מְסָאֲבִין בֵּיהּ מְצוּיָירִין, וְעוֹפִין וְחֵיוָון דְּסִטְרָא דִמְסָאֲבוּ בֵּיהּ רְשִׁימִין וּמְצוּיָירִין, דְּכֻלְּהוּ מוּעָדִין לְקַלְקֵל, כַּמָּה שַׁרְבִיטִין וְנִצּוֹצִין אִזְדְּרִיקוּ מִנֵּיהּ עַל בְּנֵי נָשָׁא, וְאִינוּן נִשְׁמָתִין דְּחַיָּיבַיָּא, דְקָא מַרְכִּיבִין עַל בְּנֵי נָשָׁא, מִנְּהוֹן דְּכוּרִין מִנְּהוֹן נוּקְבִין, לְזִמְנִין מַרְכִּיבִין נוּקְבִין עַל דְּכוּרִין, לְזִמְנִין דְּכוּרִין עַל נוּקְבִין, כַּד אִזְדְּרִיקוּ לָא אִזְדְּרִיקוּ לַאֲתַר יְדִיעָא, אֶלָּא כָל חַד בַּאֲתַר דְּלָא  


Daf 133a

 מִינֵיהּ. וַוי לוֹן לְאִינוּן טִיפִּין, דְּאִינוּן נִצּוֹצִין וְשַׁרְבִיטִין אַעִִרַעוּ בֵּינַיְיהוּ, אִלֵּין שַׁטְיָין דְּלָא מִסְתַּמְּרִין גַּרְמַיְיהוּ בְזִוּוּגָא דִלְהוֹן, מַרְכִּיבִין לוֹן בְּהוֹן, וְאִתְעֲבִיד אִילָנָא דְעִץ הַדַּעַת טוֹב וָרָע. 

נוּקְבָא אִית לֵיהּ דְּאִתְקְרִיאַת לַהַט הַחֶרֶב הַמִּתְהַפֶּכֶת, דְּכָל גִּלְגּוּלִין דְּנִשְׁמָתִין בֵּיהּ מִתְהַפְּכִין, לְזִמְנִין מַטֶּה לְנָחָשׁ, לְזִמְנִין נָחָשׁ לַמַּטֶּה, וְהָכִי מִתְהַפְּכָא דְּכוּרָא לְנוּקְבָא, נוּקְבָא לִדְכוּרָא, וְאִלֵּין דְּהָפְכִין לְשֻׁלְחָנָם גָּרְמִין הֲפוּכִין אִלֵּין. הֲפַכְפַּךְ דְּכֻלְּהוּ לַהַט הַחֶרֶב הַמִּתְהַפֶּכֶת מֵרָע לְטוֹב וּמִטָּב לְבִישׁ, וְהָכָא רָזָא דְצַדִּיק וְרַע לוֹ רָשָׁע וְטוֹב לוֹ, וְדָא אִיהוּ גוֹלֵל אוֹר מִפְּנֵי חֹשֶׁךְ וְחֹשֶׁךְ מִפְּנֵי אוֹר, מָאן דְּאַלִּים גָּבַר, כַּד אַלִּים נוּקְבָא עַל דְּכוּרָא בְגִלְגּוּלָא דִילֵיהּ לֵית לֵיהּ דִּיקְנָא, עָקָר הוּא, עוֹבָדוֹי כִּבְעִירָא, תּוֹעִבָה אִיהוּ. 

וְהָכִי אִינוּן מִתְהַפְּכִין דַּרְגִּין מִדִּינָא לְרַחֲמֵי וּמֵרַחֲמֵי לְדִינָא, כְּגַוְונָא דְסִטְרָא דְּדַכְיוּ הָכִי מִתְהַפְּכִין מִסִּטְרָא דִמְסָאֲבוּ, אִם אַלִּים גָּבַר, וְהוּא יִהְיֶה פֶּרֶא אָדָם יָדוֹ בַכֹּל (בראשית טז יב), וְאִם אַלִּימָא נוּקְבָא יַד כֹּל בּוֹ, אִית שָׁלְטָנוּתָא לְבִישׁ וְאִית שָׁלְטָנוּתָא לְטָב, אִית שָׁלְטָנוּתָא דְשַׁלִּיט (סליק) דָּא עַל דָּא, וְאִית שָׁלְטָנוּתָא דְנִיאוּפִין, כַּד שַׁלִּיט זוֹנָה עֲלֵיהּ, כֻּלְּהוּ בְעִירָן אַתְיָין עֲלֵיהּ, כְּמָה דְאַשְׁכַּחְנָא בִּנְבוּכַדְנֶאצַּר, דְּאִתְּמַר בֵּיהּ (דניאל ד כב) וּמִבְּנֵי אֲינָשָׁא טְרִיד וְעִשְׂבָּא כְתוֹרִין לֵיהּ יְטַעֲמוּן עַד דְּשִׁבְעָה עִדָּנִין יַחְלְפוּן עֲלוֹהִי, דְאִינוּן שִׁבְעָה כֹּכְבֵי דִילֵיהּ, יִתְחַלְפוּן עֲלוֹהִי מִדְּכוּרִין לְנוּקְבִין, וּבְגִין דָּא כַּד גִּלְגּוּלָא דְנוּקְבָא קָא רְכִיבַת עֲלֵיהּ, עוֹבָדוֹי אִיהוּ כְּאִתְּתָא, כַּד מַלִּיל מַלִּיל בִּפְתִיחוּ דִיְדִין, וְקָלֵיהּ וְדִבּוּרֵיהּ וְכָל עוֹבָדוֹי כְּאִתְּתָא, תּוֹעִבָה אִיהוּ, וּבְגִין דָּא מְבָרְכִין יִשְׂרָאֵל עַמָּא קַדִּישָׁא, בָּרוּךְ אַתָּה יהו"ה אלהינ"ו מֶלֶךְ הָעוֹלָם שֶׁלֹּא עָשַׂנִי אִשָּׁה. 

אָמַר לֵיהּ רַבִּי אֶלְעָזָר, אַבָּא, שְׁמַעִִנָא דְאִית נַפְשָׁא דְמַרְכִּיבִין לָהּ בְּכַלְבָּא, וּבְגִין דָּא אָמַר דָּוִד (תהלים כב כא) הַצִּילָה מֵחֶרֶב נַפְשִׁי מִיַּד כֶּלֶב יְחִידָתִי, מַאי יְחִידָתִי דָא נִשְׁמָתָא, וְכִי נִשְׁמָתָא אִתְרְכִיבַת בְּכֶלֶב, אָמַר לֵיהּ בְּרִי אִין, בְּהַהוּא עָרֵל נָחָשׁ הַקַּדְמוֹנִי דְפַתִּי לְחַוָּה וְלִבְנֵי נָשָׁא, דָא אִיהוּ כֶּלֶב, וְדָא יֵצֶר הָרָע דְּאָתָא בְהַהוּא עָלְמָא מוּרְכָּב עֲלֵיהּ לְקַבְּלָא עוֹנְשֵׁיהּ. 

וְאִית נִשְׁמָתִין אָחֳרָנִין דְּקָא אַתְיָין בְּגִלְגּוּלָא בְכַמָּה חֵיוָן, דְּאִתְקְרִיאוּ מַזָּל אַרְיֵה, מַזָּל שׁוֹר, מַזָּל נֶשֶׁר, מַזָּל בְּתוּלָה, מַזָּל עַקְרָב, מַזָּל טָלֶה, מַזָּל מַאֲדִים, מַזָּל נָחָשׁ, מַזָּל דָּגִים, כְּמָה דְאַשְׁכַּחְנָא בִתְרֵין עֲשַׂר שִׁבְטִין דְּאִתְמְתִילוּ לְחֵיוָון, דָּא לְאַרְיֵה גּוּר אַרְיֵה יְהוּדָה (בראשית מט ט), יוֹסֵף בְּכוֹר שׁוֹרוֹ, יִשָּׂשכָר חֲמוֹר גָּרֶם, יְהִי דָן נָחָשׁ עֲלֵי דֶרֶךְ, בִּנְיָמִין זְאֵב יִטְרָף, וּבְרִי כָּל דָּא רָזָא דְגִלְגּוּלָא דְּיֵצֶר הָרָע, אִית לְמָאן דְּאִיהוּ דַמְיָא לְאַרְיֵה, וְאִית לְמָאן דְּאִיהוּ דַמְיָא לְחִוְיָא, וְאִית לְמָאן דְּאִיהוּ דַמְיָא כַּחֲמוֹר, לְכָל בִּרְיָין אִשְׁתַּנִּי כְּפוּם עוֹבָדֵיהוֹן, וּכְפוּם שַׁעִִתָּא דְאִתְעֲבִידוּ בָהּ. 

וְעִם כָּל דָּא זַכָּאָה נִשְׁמָתָא דְשַׁלִּיט עֲלֵיהּ וְרָכִיב עֲלֵיהּ, כְּבַר נַשׁ דְּרָכִיב עַל סוּסְיָא אוֹ עַל חֲמָרֵיהּ, וַוי לֵיהּ לְמָאן דְּחִוְיָא שַׁלִּיט עֲלֵיהּ, הַאי אִתְקְרֵי רָשָׁע גָּמוּר, וּמָאן דְּאִיהוּ שַׁלִּיט עֲלֵיהּ אִיהוּ אִתְקְרֵי צַדִּיק גָּמוּר, וַעֲלֵיהּ אִתְּמַר (ישעיה מג ד) וְאֶתֵּן אָדָם תַּחְתֶּךָ, אָדָם בְּלִיַּעַל אִישׁ אָוְן, וּלְאֻמִּים תַּחַת נַפְשֶׁךָ (שם), דְּכַד בַּר נַשׁ אִיהוּ שַׁלִּיט עַל יִצְרֵיהּ, הָכִי אִיהוּ שַׁלִּיט עַל כָּל שָׂנְאוֹי, וְאִם יִצְרֵיהּ שַׁלִּיט עֲלֵיהּ שָׂנְאוֹי שָׁלְטִין עֲלֵיהּ. 

וּבְרִי אַשְׁכַּחְנָא בְּמַתְנִיתִין, בְּרָזָא דְשִׁרְטוּטִין וְצִיּוּרִין וְגַוָּונִין, בְּסִתְרָא דְרָזִין טְמִירָא דִטְמִירִין, דְּאָדָם דִּבְּרִיאָה דְאִיהוּ קַדְמוֹן לְכָל קְדוּמִים רָכִיב בְּאַרְיֵה, סָטָא לִימִינָא, וְעָבִיד שִׁרְטוּטִין, דְּאִינוּן אוֹרְחִין וּשְׁבִילִין דְּיַמָּא דְאוֹרַיְיתָא, דַּעֲלַיְיהוּ אִתְּמַר (שם מג טז) הַנּוֹתֵן בַּיָּם דָּרֶךְ וּבְמַיִם עַזָה נְתִיבָה, אָדָם דִּיצִירָה רָכִיב בְּשׁוֹר וְסָטָא לִשְׂמָאלָא, וְנָטִיל אֶשָּׁא בְּפִימֵיהּ  


Daf 133b

 וְצִיֵּיר צִיּוּרִין, אָדָם דַּעֲשִׂיָּה רָכִיב בְּנֶשֶׁר וְנָטִיל רוּחָא בְּפוּמוֹי וְסָטָא לְמִזְרָח בְּאַנְפּוֹי, וְעָבַד גַּוָּונִין בְּעַיְינִין בְּאַנְפִּין. אָמַר לֵיהּ מָאן אָדָם דִּבְּרִיאָה וִיצִירָה וַעֲשִׂיָּה הָכָא, אָמַר לֵיהּ בְּרִי הַאי אִיהוּ דְאִתְּמַר בֵּיהּ וְאָדָם אַיִן, וּמוֹתַר הָאָדָם מִן הַבְּהֵמָה אָיִן (קהלת ג יט), וְאִיהוּ אָדָם דִּבְּרִיאָה, דִבְהַאי בָּרָא עִלַּת הָעִלּוֹת כָּל בִּרְיָין, אָדָם דִּיצִירָה חָכְמָה, עֲלֵיהּ אִתְּמַר (איוב כח כ) וְהַחָכְמָה מֵאַיִן תִּמָּצֵא, דְאִיהוּ י' מֵאַיִן, דְּבֵיהּ צִיֵּיר כָּל צִיּוּרִין דְּעָלְמָא, בֵּיהּ צִיֵּיר עַיְינִין וְחוֹטָמָא נוּקְבִין דְּחוֹטָמָא נוּקְבִין דְּאוּדְנִין וּפִימָא, כָּל נְקוּדִין וְצִיּוּרִין דְּאִינוּן עִזְקָא לְאָת י', וְאִיהִי בְהוֹן כְּאַבְנָא בְרֵישׁ עִזְקָא, אָדָם דַּעֲשִׂיָּה דָא ן' מֵאַיִן, בִּינָה, אִיהִי אֵם כָּל חָי, מַעֲשֵׂה בְרֵאשִׁית, בָּהּ אִתְעֲבִידוּ כָּל עוֹבָדִין דְּעוֹבָדָא דִבְּרֵאשִׁית, וְגַוָּונִין. 

אַרְיֵה דְבֵיהּ עָבִיד שִׁרְטוּטִין, דָּא חֶסֶד יְמִינָא, שׁוֹר דְּבֵיהּ צִיֵּיר צִיּוּרִין, דָּא גְבוּרָה, נֶשֶׁר בְּאֶמְצָעִיתָא, דְבָהּ אִשְׁתְּמוֹדְעוּ כָּל גַּוָּונִין, וְדָא תִּפְאֶרֶת, שַׁפִּירוּ דְכֹלָּא, דְכָל גַּוָּונִין נָהֲרִין בֵּיהּ, וְנֶצַח הוֹד יְסוֹד אִינוּן לָקֳבֵל תְּלַת אֲבָהָן. 

כָּל שִׁרְטוּטִין וְצִיּוּרִין וְעוֹבָדִין, אִינוּן אִתְחַזְיָין בִּשְׁכִינְתָּא תַּתָּאָה, דְּאִיהִי דְמוּת אָדָם, וַעֲלָהּ אִתְּמַר (הושע יב יא) וּבְיַד הַנְּבִיאִים אֲדַמֶּה, כֹּלָּא אִתְחֲזִי בָּהּ לְתַתָּאָה, וְלֵית בַּר נַשׁ יָכִיל לְמִנְדַּע וּלְאִסְתַּכָּלָא בְּשִׁרְטוּטִין וְצִיּוּרִין וְגַוָּונִין דִּלְעִילָא אֶלָּא בָּהּ, וּבְגִינָהּ אִתְּמַר (שמות לג כג) וְרָאִיתָ אֶת אֲחוֹרָי, אֲבָל לְעִילָא מִינָהּ וּפָנַי לֹא יֵרָאוּ (שם), דְלֵית בִּרְיָה דִיְכִילָא לְאִסְתַּכָּלָא תַּמָּן, בִּתְקִיפוּ דְצִחְצוּחִים, וּנְהוֹרָא דְגַוָּונִין, דַּעֲלַיְיהוּ אִתְּמַר (שם כ) כִּי לֹא יִרְאַנִי הָאָדָם וָחָי, וְכִי בְאַנְפּוֹי דְּמֹשֶׁה לָא הֲווֹ יָכְלִין לְאִסְתַּכְּלָא, כָּל שֶׁכֵּן בְּעַמּוּדָא דְאֶמְצָעִיתָא, דְאִיהוּ כְלִיל כָּל שִׁרְטוּטִין וְצִיּוּרִין וְגַוָּונִין, וּבֵיהּ נָהֲרִין כֻּלְּהוּ, וְאִיהוּ כְּלִיל בְּכֻלְּהוּ (כלל דכלהו). 

וּבְגִין דָּא אִתְקְרֵי ש, כְּלִיל תְּלַת עַנְפִין דְּאִינוּן תְּלַת אֲבָהָן, וְדָא אִיהוּ רָזָא וְשָׁכַבְתִּי עִם אֲבוֹתַי (בראשית מז ל), וּבְגִין דָּא מַלְכוּת אִיהִי בַּ"ת יְחִידָה, שַׁבָּ"ת, דְּבָהּ אִתְגַּלְיָין כָּל גַּוָּונִין וְשִׁרְטוּטִין וְצִיּוּרִין לִבְנֵי נָשָׁא, וּבָהּ יָכְלִין לְמִנְדַּע כָּל מַה דִּלְעִילָא, וְלָא בַאֲתַר אָחֳרָא, דְּאִיהִי כְּגַוְונָא דְאַסְפַּקְלַרְיָאָה, דְאִשְׁתְּמוֹדָע בָּהּ פַּרְצוּפִין דְּאַנְפִּין. שִׁרְטוּטִין דִיְדִין אִינוּן אִילָנָא דְחַיֵּי, כַּד אִינוּן פְּתִיחָן לְמֶעֱבַד טִיבוּ, כְּשׁוֹשַׁנָּה דְאִיהִי פְּתִיחָא לְקַבָּלָא, וּלְאַרָקָא רֵיחָא טָבָא. 

וְאִית עוֹבָדִין טָבִין דְּאִינוּן אִיבָּא לְאִילָנָא, כְּגוֹן צְדָקָה, וְכַמָּה פִּקּוּדִין דְּתַלְיָין בִּיְדִין לְמֶעֱבַד בְּהוֹן טִיבוּ, יְדִין דְּלָא אִתְחַזְיָין בְּהוֹן שִׁרְטוּטִין, לַאו אִיהוּ דִיּוֹקְנָא מֵאִילָנָא דְחַיֵּי, וְאִית שִׁרְטוּטִין בְּאֹרַח מֵישַׁר מִסִּטְרָא דְיִצְרָא טָבָא, וְאָחֳרָנִין מִסִּטְרָא דְיִצְרָא בִישָׁא, דְּאִלֵּין פְּתִיחִין לְטִיבוּ, וְאִלֵּין פְּתִיחִין לְבִישׁ, וְאִית דְּמוּרְכָּבִין אִלֵּין בְּאִלֵּין, אִילָנָא דְטוֹב עִם רָע, וְרָע עִם טוֹב, אִלֵּין אִינוּן דִּיְדֵיהוֹן זִמְנִין עָבְדִין טָב וְזִמְנִין עָבְדִין בִּישׁ, יְדַיִן דְּעָבְדִין טִיבוּ כָּל יוֹמוֹי, אִלֵּין אִינוּן מֵאִילָנָא דְחַיֵּי, וְאִלֵּין דְּעָבְדִין טוֹב וָרָע, אִלֵּין אִינוּן מֵאִילָנָא דְטוֹב וָרָע, וִידַיִן דְּכָל יוֹמוֹי עָבְדִין בְּהוֹן עוֹבָדִין בִּישִׁין, דָּא אִיהוּ מֵאִילָנָא דְאִתְּמַר בֵּיהּ (ישעיה ה ב) וַיְקַו לַעֲשׂוֹת עֲנָבִים וַיַּעַשׂ בְּאוּשִׁים, וְאִית אִילָנָא דְלָא עָבִיד פֵּירִין, וְאִיהוּ עָקָר, אִלֵּין אִינוּן דְּלֵית בְּהוֹן עוֹבָדִין טָבִין, וּבְגִין דָּא אָמְרוּ מָארֵי מַתְנִיתִין לֹא הַמֶּדְרָשׁ עִקָּר אֶלָּא הַמַּעֲשֶׂה הוּא הָעִקָּר, וּבְגִין דָּא עִקָּרָא דְשִׁרְטוּטִין וְצִיּוּרִין וְגַוָּונִין אִיהוּ עוֹבָדָא. 

בַּת עַיִן אִיהִי אַסְפַּקְלַרְיָאָה, אַף עַל גַּב דְּאִיהִי אוּכְמָא, בָּהּ אִתְחַזְיָין כָּל פַּרְצוּפִין וְגַוָּונִין דְּאַנְפּוֹי דְּבַר נַשׁ, כַּד סָתִים בַּר נַשׁ עִינָא אִיהוּ מַחֲשָׁבָה סְתִימָא, א קָמֵ"ץ אִיהוּ, קָמֵ"ץ סָתִים, עִינָא אִיהוּ י' בְּעִגּוּלָא דִילֵיהּ, ו' בְּאוּרְכָא דִילֵיהּ, כַּד אִתְפַּתַּח אִתְפַּתַּח בְּה' תַּתָּאָה, כַּד נָהִיר נָהִיר בְּה' עִלָּאָה, בְּהַהוּא זִמְנָא דְאִתְפַּתַּח בְּה' עִלָּאָה אִתְּמַר  


Daf 134a

 בְּעִינָא (יחזקאל א א) נִפְתְּחוּ הַשָּׁמַיִם וָאֶרְאֶה מַרְאוֹת אלהי"ם, דְּאִינוּן חָמֵשׁ אוֹר דְּעוֹבָדָא דִבְּרֵאשִׁית, דִּכְלִילָן בְּה' עִלָּאָה, חָמֵשׁ אוֹר דְּנָהֲרִין בְּחָמֵשׁ גַּוָּונִין, שַׁבְּתַא"י פַּתְיָא אוּכְמָא, כָל גַּוָּונִין אִתְחַשְׁכָאן בֵּיהּ, אִיהוּ גַוָּון גָּחוֹן דְּחִוְיָא, דְאִתְּמַר בֵּיהּ (בראשית ג יד) עַל גְּחוֹנְךָ תֵלֵךְ וְעָפָר תֹּאכַל כָּל יְמֵי חַיֶּיךָ, עָפָר אִיהוּ קַר וְיָבֵשׁ, הָכִי טְחוֹל קַר וְיָבֵשׁ, וּבְגִין דָּא וְעָפָר תֹּאכַל כָּל יְמֵי חַיֶּיךָ. 

תָּא חֲזִי לַאו לְמַגָּנָא אָמְרוּ קַדְמָאִין, אֵין הָרוֹכֵב טְפֵלָה לַסּוּס אֶלָּא הַסּוּס טְפֵלָה לָרוֹכֵב, דְּסוּס אִיהוּ נוּקְבָא, לָרוֹכֵב דְּאִיהוּ אָדָם, אִם זָכָה אִתְּמַר בֵּיהּ (שם ב יח) אֶעֱשֶׂה לּוֹ עִזֶר, וְאִם לַאו כְּנֶגְדּוֹ יֵצֶר הָרָע, עֲלֵיהּ אִתְּמַר (קהלת ז כו) וּמוֹצֵא אֲנִי מַר מִמָּוְת אֶת הָאִשָּׁה, וְדָא טְחוֹל שַׁבְּתַא"י, עִזֶר דָּא שְׁכִינְתָּא, עֲלָהּ אִתְּמַר (משלי יח כב) מָצָא אִשָּׁה מָצָא טוֹב וַיָּפֶק רָצוֹן מֵיהו"ה, וּבְגִין דָּא הֲווֹ אָמְרֵי מָארֵי מַתְנִיתִין, מָצָא אוֹ מוֹצֵא. 

לְזִמְנִין תִּשְׁכַּח סוּסְיָא דְאִתְגָּאֶה וְאַפִּיל לְרוֹכְבוֹ תְּחוֹתֵיהּ, דָּא אִתְּתָא בִּישָׁא, לְזִמְנִין תִּשְׁכַּח אָדָם רָכִיב עַל סוּסְיָא, לְזִמְנִין אִישׁ, לְזִמְנִין עִִבֶד, כְּגַוְונָא דָא תִשְׁכַּח לְזִמְנִין דְּאִית גּוּף דְּאִיהוּ סוּס שַׁפִּיר בְּכָל תִּקּוּנוֹי, וְעָבִיד עוֹבָדִין בִּישִׁין, בְּגִין דְּאִית לֵיהּ הַהוּא נֶפֶשׁ דְּרָכִיב עֲלֵיהּ, דְּאִיהוּ אָדָם רַע עִִבֶד או מַמְזֵר, וּבְגִין דָּא אוּקְמוּהוּ מָארֵי מַתְנִיתִין, לֹא הַמֶּדְרָשׁ עִקָּר אֶלָּא הַמַּעֲשֶׂה הוּא הָעִקָּר, וּלְזִמְנִין תִּשְׁכַּח סוּסְיָא בִּישָׁא דְאִיהוּ גוּפָא, דְאִית לֵיהּ דִּיּוֹקְנָא בִישָׁא, וּמָאן דְּרָכִיב עֲלֵיהּ אִיהוּ טַב, וְסָטֵי לֵיהּ לְמֶעֱבַד עוֹבָדִין טָבִין, וְדָא אִיהוּ מַטֶּה כְּלַפֵּי חֶסֶד, וּמָאן דְּאִית לֵיהּ דִּיּוֹקְנָא שַׁפִּירָא וְעוֹבָדִין טָבִין, דָּא צַדִּיק וְטוֹב לוֹ. 

וְהָכִי אִיהוּ מָאן דְּאִיהוּ צַדִּיק וּבַת זוּגֵיהּ צַדֶּקֶת, מָאן דְּאִיהוּ דִיּוֹקְנֵיהּ בִּישָׁא וְאִיהוּ שַׁפִּיר בְּעוֹבָדוֹי, דָּא צַדִּיק וְרַע לוֹ, וְהָכִי אִיהוּ מָאן דְּאִיהוּ צַדִּיק וּבַת זוּגֵיהּ בִּישָׁא, וּמָאן דְּאִיהוּ דִיּוֹקְנָא בִישָׁא וְעוֹבָדוֹי בִּישִׁין, דָּא אִיהוּ רָשָׁע וְרַע לוֹ, וְהָכִי אִיהוּ מָאן דְּאִיהוּ רַע וְאִתְּתֵיהּ רָעָה, הָכָא אִשְׁתְּמוֹדְעִין תְּלַת גִּלְגּוּלִין, רָשָׁע וְטוֹב לוֹ מָאן דְּעוֹבָדוֹי בִּישִׁין וְדִיּוֹקְנֵיהּ שַׁפִּירָא, וְאִתְּתֵיהּ צַדֶּקֶת שַׁפִּירְתָּא בְעוֹבָדָהָא. 

דְּגִלְגּוּלָא גָרִים דָּא לְמֶהֱוֵי בַּר נַשׁ צַדִּיק וְטוֹב לוֹ, צַדִּיק וְרַע לוֹ רָשָׁע וְטוֹב לוֹ רָשָׁע וְרַע לוֹ, דְּגוּפָא בִישָׁא וְאִתְּתָא בִּישָׁא לַצַּדִּיק אִיהוּ עוֹנָשָׁא דִילֵיהּ, דְּגִלְגּוּלָא מְחַיֵּיב לֵיהּ, אָמַר רַבִּי אֶלְעָזָר, אַבָּא, אִם כֵּן מַאי תַּקַּנְתֵּיהּ לְמָאן דְּאִיהוּ צַדִּיק וְאִית לֵיהּ אִתְּתָא בִּישָׁא, אָמַר לֵיהּ בְּרִי, יַעֲבִיד לֵיהּ שִׁנּוּי מָקוֹם וְשִׁנּוּי הַשֵּׁם וְשִׁנּוּי מַעֲשֶׂה, וְאִי לָא אִתְתַּקְנַת יְתָרֵךְ לָהּ מִנֵּיהּ בְּגֵט וְיִתְּסֵי, וְאִתְנַטַּע בַּאֲתַר אָחֳרָא (איוב לג כט), וְהֶן כָּל אֵלֶּה יִפְעַל אֵ"ל פַּעֲמַיִם שָׁלֹשׁ עִם גָּבֶר, עַד הָכָא בְּשִׁרְטוּטִין דִּיְדִין. 

בְּקוֹמָה בְּצַוָּאר, פָּתַח רַבִּי שִׁמְעוֹן וְאָמַר, אֵלִיָּהוּ אֵלִיָּהוּ, הָא שְׁכִינְתָּא הָכָא, וְכֻלְּהוּ חַבְרַיָּיא עִמָּהּ נָטְרִין לָךְ הָכָא, טוֹל רְשׁוּ מִקּוּדְשָׁא בְּרִיךְ הוּא לְנָחֲתָא הָכָא לִיקָרָא דְמַלְכָּא קַדִּישָׁא, אַנְתְּ וְכָל מָארֵי מְתִיבְתָּאן דִּלְעִילָא וְתַתָּא עִמָּךְ, לְתַקְנָא שִׁעוּר קוֹמָה דְקוּדְשָׁא בְּרִיךְ הוּא כִּדְקָא יָאוּת לֵיהּ, אַדְהָכִי הָא אֵלִיָּהוּ קָא נָחַת וְכָל מָארֵי מְתִיבְתָּאן דִּלְעִילָא וְתַתָּא עִמֵּיהּ, וְקוּדְשָׁא בְּרִיךְ הוּא עַל כֻּלְּהוּ. 

פָּתַח אֵלִיָּהוּ וְאָמַר, רִבּוֹן עָלְמָא יְהֵא רַעֲוָא דִילָךְ דְּאֵימָא מִלִּין בְּאֹרַח מִישׁוֹר כִּדְקָא יָאוּת, כֻּלְּהוּ בַּמִּדָּה בַּמִּשְׁקָל בְּשִׁעוּר קוֹמָה דִשְׁכִינְתָּךְ. פָּתַח וְאָמַר, (שיר ז ח) זֹאת קוֹמָתֵךְ דָּמְתָה לְתָמָר וְשָׁדַיִךְ לְאַשְׁכֹּלוֹת, מַאי לְתָמָר, אֶלָּא לְהַהוּא דְאִתְּמַר בֵּיהּ (תהלים צב יד) צַדִּיק כַּתָּמָר יִפְרָח, כַּפֹּת תְּמָרִים, קוֹמָתֵךְ וַדַּאי דַּמְיָא לְלוּלָב דְּלֵית בֵּיהּ קִצּוּץ וּפִרוּד, וְלַאו לְמַגָּנָא אוּקְמוּהוּ מָארֵי מַתְנִיתִין נִפְרְצוּ עַלָּיו פָּסוּל, לוּלָב אִיהוּ דוֹמֶה לְשִׁדְרָה דְּגוּפָא, דְאִיהוּ ו', קוֹמָה דְכֹלָּא, וְאִיהוּ שִׁית בְּחוּשְׁבַּן, וְחָמֵשׁ עַנְפִין מִתְפַּשְׁטִין מִנֵּיהּ, וְאִיהוּ גוּפָא  


Daf 134b

 דְאִילָנָא בְּאֶמְצָעִיתָא, וְחָמֵשׁ עַנְפִין אִינוּן תְּרֵין מֵהַאי סִטְרָא, וּתְלַת מֵהַאי סִטְרָא, וַעֲלַיְיהוּ אִתְּמַר (ויקרא כג מ) וַעֲנַף עִץ עָבוֹת וְעַרְבֵי נָחַל, עֲנַף לִשְׂמָאלָא, עָבוֹת לִימִינָא, עִץ בְּאֶמְצָעִיתָא, עַרְבֵי נַחַל תְּרֵין, עָבוֹת תְּלַת, וְכֻלְּהוּ חָמֵשׁ, וְאִינוּן לָקֳבֵל תְּרֵין שׁוֹקִין וּבְרִית, וּתְרֵין דְּרוֹעִין, אֶתְרוֹג לֵב בְּאֶמְצָעִיתָא, עִקָּרָא דְאִילָנָא וְעַנְפּוֹי, וְאִיהוּ אִיבָּא דְאִילָנָא, וּבֵיהּ אִיהוּ עִץ פְּרִי עוֹשֶׂה פְּרִי לְמִינוֹ. 

צַוָּאר עַל כֻּלְּהוּ אִימָּא עִלָּאָה, מוֹחָא אַבָּא, וּבֵיהּ נְבִיעוּ דְאִילָנָא, דִּמְקוֹרָא דִילֵיהּ אִתְקְרֵי אֵין סוֹף, עַלִּין דְּאִילָנָא אִינוּן קְווּצוֹתָיו, עֲלַיְיהוּ אִתְּמַר (שיר ז ו) רֹאשֵׁךְ עָלַיִךְ כַּכַּרְמֶל, כֻּלְּהוּ יְרוֹקִין, דְּהָכִי צְרִיכָא שַׂעֲרָא דְאִתְּתָא דְאִיהִי בְרַתָּא דְמַלְכָּא לְמֶהֱוִי יָרוֹק כְּשִׁבְעָה מִינֵי דַהֲבָא, וְאֶתְרוֹג אִיהִי יְרוֹקָא, וְאֶסְתֵּר מִתַּמָּן הֲוַת יְרַקְרוֹקֶת. 

שִׁעוּרָא דִרְצוּעִין דִּתְּפִלִּין אִינוּן עַד לִבָּא, וְהָכִי שִׁעֲרוּ לוֹן מָארֵי מַתְנִיתִין, וְהָכִי שִׁעוּרָא דְשַׂעֲרָא דִבְרַתָּא דְמַלְכָּא עַד לִבָּא, וְכָל עַנְפָא וְעַנְפָא דְאִילָנָא דִילָהּ, דְּאִינוּן קְנֵי מְנוֹרָה, כֻּלְּהוּ צְרִיכִין בַּמִּדָּה וּבַמִּשְׁקָל וּבַמִּדָּה חֲדָא, דְּלָא יְהֵא דְרוֹעָא חֲדָא אֲרִיךְ מֵחַבְרֵיהּ, וְלָא שׁוֹקָא חֲדָא אֲרִיךְ מֵחַבְרֵיהּ, אֶלָּא כֻלְּהוּ בַּמִּדָּה בַמִּשְׁקָל דָּא בְדָא, וְהָכִי עַיְינִין דִּילֵיהּ שְׁקִילִין דָּא לְדָא, וְהָכִי אוּדְנִין, וְהָכִי נוּקְבָא דְחוֹטָמָא דִילָהּ, וְהָכִי אַנְפִּין דִּילָהּ, וְהָכִי שִׂפְוָון דִּילָהּ, דְּלָא יְהֵא חַד אֲרִיךְ וְחַד קְצִיר, אֶלָּא כֻּלְּהוּ בְשִׁקּוּלָא חֲדָא. 

מַבּוּעָא דְמַיָּא הָכִי צָרִיךְ לְאַשְׁקָאָה וּלְדַכָּאָה לְכָל גּוּפָא, וְכֹלָּא אִצְטְרִיךְ בַּמִּדָּה וּבַמִּשְׁקָל כְּמַבּוּעָא דְמַיָּא, וּלְכָל אֵבֶר וְאֵבֶר דְּאִיהוּ עַנְפָא דְאִילָנָא, בַּמִּדָּה וּבַמִּשְׁקָל, וְסִימָנָא (ישעיה מ מ) מִי מָדַד בְּשָׁעֳלוֹ מַיִם, וְשָׁמַיִם בַּזֶּרֶת תִּכֵּן (איוב כח כה), וּמַיִם תִּכֵּן בְּמִדָּה, מִי וַדַּאי, מִדָּה דִנְבִיעוּ כְּגַוְונָא דָא ם, מֵם בְּרִיבּוּעָא, נְקוּדָה בְעִגּוּלָא, (מרובעת) בְּרִבּוּעָא. 

וְרָזָא דְמִקְוְה אַרְבָּעִים סְאָה כְּגַוְונָא דָא תֵּשַׁע נְקוּדִין לְכָל סְטַר, וּבַנְּקוּדָה דְמִלְּגָאו בָּהּ אִשְׁתַּלִּימוּ לְעִִשֶׂר כָּל תִּשְׁעָה, עַד דְּאִתְעֲבִידוּ אַרְבְּעִין, וְאִלֵּין אִינוּן אַרְבְּעִים סְאָה, וְאִינוּן ם' עִלָּאָה, מ' תַּתָּאָה, דָּא בְּרִבּוּעָא וְדָא בְּעִגּוּלָא, י' נְבִיעוּ דְתַרְוַיְהוּ, וְרָזָא דָא מַיִם חַיִּים. 

וְאִית עַנְפִין עִלָּאִין, וְעַנְפִין בֵּינוּנִיִּים, וְעַנְפִין תַּתָּאִין, וְכֻלְּהוּ בַמִּדָּה בַּמִּשְׁקָל, עִלָּאִין בַּמִּשְׁקָל דָּא בְדָא, בֵּינוּנִיִּים בַּמִּשְׁקָל דָּא בְדָא, תַּתָּאִין בַּמִּשְׁקָל דָּא בְדָא, עִלָּאִין אִינוּן אֲבָהָן, בֵּינוּנִיִּים מְמַנָּן, וְתַתָּאִין שְׁלִיחָן דִּלְהוֹן, וְכֻלְּהוּ אִית לוֹן שְׁמָהָן יְדִיעָאן, לְאִשְׁתְּמוֹדְעָאן שְׁלִיחָאן וְרָאשִׁין וּמְמַנָּן דִּתְחוֹתַיְיהוּ, וְכָל חַד אִית לֵיהּ נְקוּדָה, וּבֵיהּ אִשְׁתְּמוֹדָע כָּל עַנְפָא וְעַנְפָא דְאִיהוּ אֵבֶר דְּגוּפָא. 

רָאשִׁין יהו"ה מֶלֶךְ יהו"ה מָלָךְ יהו"ה יִמְלֹךְ, נְקוּדָה דִלְהוֹן יֶהוְה מֶלֶךְ יַהוַה מַלַךְ יִהוֹהְ יִמְלֹךְ, וְהָכִי אִינוּן לְתַתָּא בִתְרֵין שׁוֹקִין וְאָמָה, וּבְגִין דָּא כָפַל לוֹן תְּרֵין זִמְנִין יהו"ה מֶלֶךְ יהו"ה מָלָךְ יהו"ה יִמְלֹךְ, לְעוֹלָם וָעִִד שְׁכִינְתָּא, וּנְקוּדָה דִילָהּ יהו"ה, וְדָא רָזָא (תהלים צא יא) כִּ"י בִ"י חָשַׁ"ק וַאֲפַלְּטֵהוּ, דְרָאשֵׁי רָאשִׁין (תיבין) דְּאִינוּן כֶּתֶר עִלָּאָה חָכְמָה בִּינָה, (זכריה יד ט) וְהָיָ"ה יהו"ה לְמֶלֶךְ עַל כָּל הָאָרֶץ בַּיּוֹם הַהוּא יהו"ה אֶחָד וּשְׁמוֹ אֶחָד, וְהָיָה יהו"ה אַבָּא וְאִמָּא, יִהְיֶה יהו"ה אֶחָד וּשְׁמוֹ אֶחָד כֶּתֶר עִלָּאָה. 

יְדִין אִינוּן מְשַׁמְּשִׁין דְּגוּפָא, רַגְלִין שְׁלִיחָן דְּגוּפָא, וַעֲלַיְיהוּ אִתְּמַר (תהלים קד ד) עוֹשֶׂה מַלְאָכָיו רוּחוֹת, מְשָׁרְתָיו אֵשׁ לוֹהֵט, וּמְשַׁמְּשִׁין דְּגוּפָא תְּרֵין דְּרוֹעִין, אִינוּן ע"ב עַנְפִין דְּוַיִּסַּע וַיָּבֹא וַיֵּט, אִלֵּין אִינוּן עַנְפֵי דְאִילָנָא, שָׁרְשָׁא דְאִילָנָא אִינוּן שְׁלִיחָן, וְאִינוּן שַׁבְעִין וּתְרֵין ע"ב עִלָּאִין לָקֳבֵל שַׁבְעִין וּתְרֵין תֵּיבִין, דְּאִינוּן מִן וְהָיָה  


Daf 135a

 אִם שָׁמֹעַ עַד וְשַׂמְתֶּם, וְשִׁבְעִים וּתְרֵין אָחֳרָנִין אִינוּן דְּפָרָשַׁת צִיצִית, רֵישָׁא דְאִילָנָא, מְשַׁמְּשִׁין דִּילֵיהּ דְּאִינוּן שׁוֹפְטִים וְשׁוֹטְרִים, אִינוּן מ"ב תֵּיבִין מִן וְאָהַבְתָּ עַד וְהָיָה, גּוּפָא (נ"א נופא) דְאִילָנָא מְמַנָּן וּשְׁלִיחָאן דִּילֵיהּ, חַמְשִׁין תֵּיבִין דְּאִינוּן מִן וְשַׂמְתֶּם אֶת עַד וַיֹּאמֶר. 

שִׁבְעָה שְׁמָהָן דְּרֵישָׁא דְסָלְקִין לְמ"ב, אִינוּן אְבָגְיֶתֵץ וכו', רְקִיעָא קַדְמָאָה אבגית"ץ, וּנְקוּדָה דִילֵיהּ יְהָוֶהֵ, דְּנָפְקִין מֵאִלֵּין רָאשֵׁי תֵּיבִין בְּרֵאשִׁית בָּרָא אֱלהי"ם אֵת, וְאִית תַּמָּן תְּמַנְיָא מַבּוּעִין, דְּנָפְקִין מִצִּנּוֹרָא חֲדָא, דְאִיהוּ רָקִיעַ, וְאִינוּן תְּמַנְיָא נִצּוֹצִין, וְרָקִיעַ תִּנְיָינָא קַרְעִִ שְטָן, וּנְקוּדָה דִלְהוֹן וַיֹּאמֶר אֱלהי"ם יְהִי רָקִיעַ וְדָא יַהֱוְ"הָ, תְּלִיתָאָה נַגְדֶיִכַש נְקוּדָה דִילֵיהּ וַיּאמֶר אֱלהי"ם יִקָּווּ הַמַּיִם, וְדָא יַהֱוִ"הַ, רְבִיעָאָה בַטְ"רָ צְתְ"ג, נְקוּדָה דִילֵיהּ וַיֹּאמֶר אֱלהי"ם יְהִי מְאֹרֹת, וְדָא יַהוְ"הְ, חֲמִשָּׁאָה חַקְ"בֶ טִנַ"ע, וּנְקוּדָה דִילֵיהּ וַיֹּאמֶר אֱלהי"ם יִשְׁרְצוּ הַמַּיִם, וְדָא יַהֱוִ"הַ, שְׁתִיתָאָה יַגְלֶ פֹזָק, נְקוּדָה דִילֵיהּ וַיֹּאמֶר אֱלהי"ם תּוֹצֵא הָאָרֶץ, וְדָא נְקוּדָה יַהֱוֹהָ, שַׁקְ"וְ צִיָ"ת, דָא נְקוּדָה שְׁבִיעָאָה כָּלִיל בְּיוֹמָא שְׁתִיתָאָה, וַיֹּאמֶר אֱלהי"ם הִנֵּה נָתַתִּי, וְדָא יַהֱוִ"הָ. 

תָּא חֲזִי אִית שְׁמָהָן דְּאוֹרַיְיתָא דְנָפְקִין מֵרֵישֵׁי תֵּיבִין דְּכָל פְּסוּקָא וּפְסוּקָא דְאוֹרַיְיתָא, וְאִית שְׁמָהָן דְּנָפְקִין מִסּוֹף תֵּיבִין, וְאִית דְּנָפְקִין מֵאֶמְצָעִיתָא, וְרָזָא דְמִלָּה (נ"א דכלא) (ישעיה מד ו) אֲנִי רִאשׁוֹן וַאֲנִי אַחֲרוֹן וּמִבַּלְעָדַי אֵין אלהי"ם, וְאִית שְׁמָהָן דְּנָפְקִין מִתְּרֵין אַתְוָון כָּל חַד וְחַד, וְאִית מִתְּלַת תְּלַת, וְאִית מֵאַרְבַּע, וְאִית מֵחָמֵשׁ, עַד עֲשָׂרָה, אִינוּן מֵעֲשַׂר סְפִירָאן תַּלְיָין, מִתְּרֵין עֲשַׂר אִינוּן תַּלְיָין מִכֶּתֶר עִלָּאָה, כְּגוֹן יואאחצ"צבירון, בְּהַאי שְׁמָא תַּמָּן אָח, תַּמָּן צִיץ, תַּמָּן אַבִּיר, תַּמָּן יָרוֹן, דָּא שְׁמָא דְתַלְיָא מִכִּתְרָא עִלָּאָה, כָּל שְׁמָא דְאִיהוּ מִתְּרֵין עֲשַׂר אַתְוָון, אִיהוּ בְּרָזָא דְאַלֶּ"ף, דְּאִיהוּ פֶּלֶ"א, וַעֲלֵיהּ אִתְּמַר (תהלים קלט יד) אוֹדְךָ עַל כִּי נוֹרָאוֹת נִפְלֵאתִי נִפְלָאִים מַעֲשֶׂיךָ, וּתְרֵין עֲשַׂר שְׁמָהָן אִנּוּן אחצצביההירו"ן, (ס"א יואחציצבירו"ן), (ס"א אהצצביהרירו"ן), (נ"א אהה נצב הרירו"ן), כָּל חַד מִתְּרֵין עֲשַׂר אַתְוָון, וְאִינוּן מְמַנָּן עַל תְּרֵין עֲשַׂר צִנּוֹרִין, דְּנָפְקִין מִמְּקוֹר עִלָּאָה דְלֵית לֵיהּ סוֹף, וְאִינוּן מִסִּטְרָא דַאֲרִיךְ אַנְפִּין דְּאִיהוּ וָא"ו, וְאִינוּן הֵ"א הֵ"א, יוּ"ד אִיהוּ כ' כֶּתֶר בְּרֵישָׁא דְא' (נ"א דא) דְּאִיהוּ אֶרֶךְ אַפַּיִם, דְּאִיהוּ וָא"ו, א' אִיהִי אוֹרַיְיתָא, דְאִיהִי אִתְיְיהִיבַת בִּתְרֵין לוּחִין דְּאִינוּן ו' ו', וְאִית כִּתְרָא דִזְעִיר אַנְפִּין דְּאִתְּמַר בֵּיהּ (איוב לו ב) כַּתַּר לִי זְעִיר וַאֲחַוְּךָּ, וְכַמָּה כִּתְרִין אִינוּן, כֶּתֶר תּוֹרָה וְכֶתֶר כְּהוּנָה וְכֶתֶר מַלְכוּת. 

מַאי אִית בֵּין כֶּתֶר לַעֲטֶרֶת, אֶלָּא כֶתֶר אִיהוּ מִסִּטְרָא דְא', דְּאִיהוּ בְדִיּוֹקְנָא דְאָת יוּ"ד, דְּסָלִיק כ', וְדָא א' מִן אהי"ה, דְּאִיהוּ כֶּתֶר דַּאֲרִיךְ אַנְפִּין, א' מִן אדנ"י כֶּתֶר דִּזְעִיר אַנְפִּין, י' מִן יהו"ה אִיהִי עֲטָרָה עַל סֵפֶר תּוֹרָה דְאִיהוּ ו', וְאִית י' לְתַתָּא וְאִיהִי י' מִן אדנ"י, דְּאִיהִי עֲטָרָה בְרֵישָׁא דְכָל צַדִּיק, לֵית סְפִירָה דְלָא אִית לָהּ עֲטָרָה עַל רֵישָׁא וְכֶתֶר, וַעֲטָרָה דְאִיהִי י' אִיהִי עֲטָרָה דִבְרִית מִילָה, דְסָלִיק לְמֵאָה, עִִשֶׂר זִמְנִין עִִשֶׂר מֵאָה, וְאִיהִי עַל כָּל פִּקּוּדָא וּפִקּוּדָא, וְכַמָּה עִלּוֹת אִינוּן עַל עִלּוֹת דְּסָלְקִין עַל כָּל בִּרְכָאָן וּפִקּוּדִין. 

וְכָל סְפִירָן סָלְקִין כָּל חַד וְחַד לְמֵאָה בְּאָת י', וּבְאָת א' סָלְקִין לַעֲשֶׂרֶת אֲלָפִים, וְאִית לְעִילָא מִנַּיְיהוּ הַהוּא דְאִתְקְרֵי עִלַּת עַל כָּל הָעִלּוֹת, דְּסָלִיק עַל כָּל עִלָּאִין, וְלֵית מָאן דְּסָלִיק עֲלֵיהּ, וְכַמָּה אַתְוָון אִית בְּאוֹרַיְיתָא מְעוּטָּרִים וּמְכוּתָּרִים, וּמֵאִלֵּין עִלָּאִין נָחֲתִין בִּרְכָאָן וּמַבּוּעִין לְכָל סְפִירָה וּסְפִירָה  


Daf 135b

 דְּאִינוּן י"א, עַל כָּל סְפִירָה וּסְפִירָה, וְאִינוּן י"א י"א מִן (דברים ו ד) יְ הוָֹה אֱ לֹהֵינוּ יְ הוָֹה אֶ חָד, בְּא' אִתְקְרֵי אֵ"ל עִִלְיוֹן, בְּי' יהו"ה, וְכֵן בְּא' אִתְקְרֵי אלהינ"ו אהי"ה אלהי"ם אדנ"י וְהָא אוּקְמוּהָ. וְעוֹד כֶּתֶר עִלָּאָה אַף עַל גַּב דְּאִיהוּ אוֹר קַדְמוֹן אוֹר צַח וְאוֹר מְצוּחְצָח, אִיהוּ אוּכַם קֳדָם עִלַּת הָעִלּוֹת, וְכָל חֲיָילִין דְּתַלְיָין מִנֵּיהּ אִתְּמַר בְּהוֹן (שיר ה יא) קְווּצּוֹתָיו תַּלְתַּלִּים שְׁחוֹרוֹת כָּעוֹרֵב, לֵית נְהוֹרָא קַיְימָא קַמֵּי נְהוֹרֵיהּ, דְּכֻלְּהוּ נְהוֹרִין אִתְחַשְׁכָאן קַמֵּיהּ. 

תָּא חֲזִי כַּמָּה עִלּוֹת סְתִימִין, דְּאִינוּן מִתְלַבְּשִׁין וְאִינוּן מוּרְכָּבִין בִּסְפִירָן, וּסְפִירָן מֶרְכָּבָה לְגַבַּיְיהוּ, דְאִינוּן טְמִירִין מִמַּחְשְׁבוֹת בְּנֵי אָדָם, וַעֲלַיְיהוּ אִתְּמַר (קהלת ח ח) כִּי גָבֹהַּ מֵעַל גָּבֹהַּ שֹׁמֵר וּגְבֹהִים עֲלֵיהֶם, נְהוֹרִין מְצוּחְצָחִין אִלֵּין עַל אִלֵּין, וְאִלֵּין דִּמְקַבְּלִין אִינוּן כַּחֲשׁוֹכִין מֵאָחֳרָנִין דַּעֲלַיְיהוּ דִּמְקַבְּלִין מִנַּיְיהוּ, וְעִלַּת עַל כָּל הָעִלּוֹת, לֵית נְהוֹרָא קַיְימָא קַמֵּיהּ, כָּל נְהוֹרִין מְצוּחְצָחִין מִתְחַשְׁכָאן קַמֵּיהּ. 

וְכָל נְהוֹרִין דְּאִינוּן לְעִילָא מִנְּהוֹרִין אִינוּן כִּתְרִין עַל רֵישַׁיְיהוּ, וְרָזָא דְמִלָּה אל"ף ה"א יו"ד ה"א, דָא רָזָא דַעֲשָׂרָה כִּתְרִין דְּאִינוּן מוּרְכָּבִין עַל עֲשַׂר סְפִירָן, וְדָא אִיהוּ כִּי גָבֹהַּ מֵעַל גָּבֹהַּ שֹׁמֵר, וּגְבֹהִים עֲלֵיהֶם יו"ד ה"א וא"ו ה"א, יו"ד ה"י וא"ו ה"י, אִלֵּין עַל אִלֵּין, עִִשֶׂר נְהוֹרִין בְּעִִשֶׂר, הֲדָא הוּא דִכְתִיב (במדבר ז׳:פ״ו) עֲשָׂרָה עֲשָׂרָה הַכַּף בְּשֶׁקֶל הַקֹּדֶשׁ, לְעִילָא עַל כֻּלְּהוּ עִלַּת הָעִלּוֹת דְּרָכִיב עַל כֹּלָּא וְשַׁלִּיט עַל כֹּלָּא, וְכֻלְּהוּ שְׁמָהָן אִינוּן מֶרְכָּבָה דִילֵיהּ, וְלֵית דְּרָכִיב עֲלֵיהּ, דְּלֵית לְעִילָא מִנֵּיהּ, וּבְגִין דָּא אִתְקְרֵי עִלַּת עַל כָּל עִלָּאִין. 

וּשְׁמָהָן אִלֵּין אִינוּן צִנּוֹרִין, וּשְׁמָהָן דַּעֲלַיְיהוּ מָבוּעִין דְּנָחֲתִין לְצִנּוֹרִין, וְכָל צִנּוֹרִין אִינוּן כְּאֵבָרִין דְּשִׁעוּר קוֹמָה, דְאָזְלִין בְּשִׁעוּר וּבַמִּדָּה וּבְתִקְלָא, הֲדָא הוּא דִכְתִיב (איוב כח כה) וּמַיִם תִּכֵּן בְּמִדָּה, וְהָא אוּקְמוּהָ כָּל חַד אִיהוּ מְקַבֵּל כְּפִי שִׁעוּרֵיהּ, וּכְפִי מִדָּה דִילֵיהּ, וְאִית נְבִיעוּ לְעִילָא דְלֵית לֵיהּ מִדָּה וְשִׁעוּר וּמִשְׁקָל, וְהָא אוּקְמוּהָ, (ויקרא יט לה) לֹא תַעֲשׂוּ עָוֶל בַּמִּשְׁפָּט בַּמִּדָּה בַּמִּשְׁקָל וּבַמְּשׂוּרָה, בַּמִּדָּה בְּחָמֵשׁ תִּקּוּנִין דְּה' עִלָּאָה, בַּמִּשְׁקָל דָּא ו', בַּמְּשׂוּרָה דָא ה', מִשְׁפָּט דְּכֹלָּא דָא י', הֲדָא הוּא דִכְתִיב (ישעיה ה טז) וַיִּגְבַּהּ יהו"ה צְבָאוֹ"ת בַּמִּשְׁפָּט, דְּאִיהוּ גָבֹהַּ מֵעַל גָּבֹהַּ שֹׁמֵר. 

חָמֵשׁ זִמְנִין כְּגַוְונָא דָא אִאֻאֵאֹאָ וְסִימָנָךְ (שמות כח יח) פִּתּוּחֵי חוֹתָם. אָמַר לֵיהּ רַבִּי אֶלְעָזָר, וְהָא הָכָא שׁוּרֵ"ק בִּנְקוּדָה חֲדָא בְּפִּתּוּחֵי חוֹתָם, וְהָכָא בִתְלַת נְקוּדִין בְּאַתְרֵיהּ, אָמַר לֵיהּ, בַּאֲתַר דְּאִית ו' אִיהוּ שׁוּרֵ"ק בִּנְקוּדָה חֲדָא, בַאֲתַר דְּלֵית ו' אִיהוּ שׁוּרֵ"ק בִּתְלַת נְקוּדִין בְּאַתְרֵיהּ, עִלָּאָה וְאֶמְצָעִיתָא וְתַתָּאָה. 

חָמֵשׁ נְקוּדִין אִינוּן אלהי"ם, כְּגַוְונָא דָא אִאֻאֵאֹאָ, תְּמַנְיָא נִצּוֹצִין אִינוּן תְּמַנְיָא יוּדִי"ן דְּסָלְקִין תְּמַנִין, רָקִיעַ דְּאִיהוּ דִיּוֹקְנָא דְו' דְּאִיהוּ רְמִיזָא בְקָמֵ"ץ, הָא פ"ו כְּחֻשְׁבַּן אלהי"ם, וְאִלֵּין נְקוּדִין עֲלַיְיהוּ אִתְּמַר פִּתּוּחֵי חוֹתָם, פִּתּוּחֵי דְאִימָּא עִלָּאָה, דְּאִיהִי חוֹתָם, כֻּלְּהוּן פִּתּוּחִין בָּהּ וְכֻלְּהוּ מְצוּיָירִין בָּהּ וּמִתְגַּלְּפָאן בָּהּ, וְאִיהִי חוֹתָם דְּכֻלְּהוּ, תֵּשַׁע נְקוּדִין אִינוּן גְּלִיפִין בָּהּ, תְּמַנְיָא נִיצוֹצוֹת וְרָקִיעַ, וְאִיהוּ עֲשִׂירִית לוֹן, תֵּשַׁע נְקוּדִין עַד צַדִּיק, וְאִיהִי חוֹתָם דְּכֻלְּהוֹן, כְּמָה דְאַתְּ אָמַר וְצֶאֱצָאָיו חָתַם בְּאוֹת בְּרִית קֹדֶשׁ, וְהַנֵּי אִינוּן תֵּשַׁע מִתַּתָּא לְעִילָא, וְאִימָּא עִלָּאָה חוֹתָם דְּכֻלְּהוּ, כֶּתֶר עַל כֻּלְּהוּ, וּבָהּ נַהֲרִין כְּמַרְגְּלָאן דְּנַהֲרִין בְּכִתְרָא. 

וּמִסִּטְרָא דְאִלֵּין נְקוּדִין אִתְקְרִיאַת שְׁכִינְתָּא שִׂיחָה דְכֹלָּא, שִׂיחָה דְמַלְאֲכֵי הַשָּׁרֵת, שִׂיחַת דְּקָלִים, שִׂיחַת הָרוּחוֹת, שִׂיחַת עוֹפִין, שִׂיחַת כָּל בִּרְיָין דְּעָלְמָא, אלהי"ם בְּלָא נְקוּדִין אִתְקְרֵי אִלֵּם, וְדָא רָזָא דְמִלָּה (שם ד יא) אוֹ מִי יָשׂוּם אִלֵּם, אוֹ מִי, מִ"י וַדַּאי, אִימָּא עִלָּאָה, מָאן שַׁוִּי אִלֵּם לְאִימָּא עִלָּאָה, עִלַּת הָעִלּוֹת דְּחֵילָא דְכֹלָּא בִידֵיהּ. 

דָּבָר  


Daf 136a

 אַחֵר זֶה סֵפֶר תּוֹלְדוֹת אָדָם, זֶה סֵפֶר, דְּהָא כַמָּה סִפְרִין אִינוּן, סִפְרָא דְרַב הַמְנוּנָא סָבָא, סִפְרָא דַחֲנוֹךְ, סִפְרָא דְרַבִּי כְּרוּסְפְּדָאי, תָּא חֲזִי, יוֹמָא חַד אַעִִרַעִִנָא בַאֲתַר דְּרַבִּי כְּרוּסְפְּדָאי, אֲנָא וְחַבְרַיָּיא, וְתַקִּינַת לָן אִמֵּיהּ דְּרַבִּי כְּרוּסְפְּדָאי מְנַרְתָּא בְּשִׁבְעָה בּוֹצִינִין, וְאַפֵּקַת סִפְרָא דְרַבִּי כְּרוּסְפְּדָאי, כִּי הֲווֹ קָרָאן בְּסִפְרָא דָא הָכִי הֲווֹ נָחֲתִין חַיָּילָא דְמַלְאָכַיָּא לְסַחֲרָא לוֹן, כִּבְנֵי נָשָׁא דְמִתְקַבְּצִין לְחוּפָּה בְּמַזְמוּטֵי חָתָן וְכַלָּה, וְקוּדְשָׁא בְּרִיךְ הוּא הֲוָה נָחִית בְּכָל מַשִּׁרְיָין דִּילֵיהּ, לְמִשְׁמַע מִלִּין מֵהַהוּא סִפְרָא, וַאֲבוֹי דְרַבִּי כְּרוּסְפְּדָאי הֲוָה נָחִית לֵיהּ קוּדְשָׁא בְּרִיךְ הוּא עִמֵּיהּ, לְמִשְׁמַע מִלִּין דִּבְרֵיהּ רַבִּי כְּרוּסְפְּדָאי, וְלֵילְיָא דָא לֵיל דְּשָׁבוּעוֹת הֲוָה, וְהָכִי הֲוָה חָדֵי קוּדְשָׁא בְּרִיךְ הוּא בְּאִלֵּין מִלִּין כְּיוֹמָא דְאִתְיְיהִיבַת אוֹרַיְיתָא בְטוּרָא דְסִינַי. 

לֵילְיָא חֲדָא אִזְדַּמַּן לָן לְמֶהֱוֵי אוֹשְׁפִּיזִין בְּבֵית אִמֵּיהּ דְּרַבִּי כְּרוּסְפְּדָאי, וְתַקִּינַת לָן פָּתוֹרָא וּמְנַרְתָּא, וַהֲוָה רַבִּי כְּרוּסְפְּדָאי אִתְכַּנַּשׁ לְהַהוּא עָלְמָא, אָמְרַת אִמֵּיהּ רַבָּנָן, וְהָא לָא הֲוִיתוּן שַׁרְיָין לְפָתוֹרָא דָא בְלָא אוֹרַיְיתָא, מַאי אִשְׁתַּנִּי זִמְנָא דָא מִשְּׁאָר זִמְנִין, אֲמֵינָא לְחַבְרַיָּא נִפְתַּח בְּמִילֵי דְאוֹרַיְיתָא, דְלָא יֵיתֵי תַּקָּלָה לְהַאי עַנְיָא עַל יְדָנָא, דְּאִם יָדְעַת דִּבְרָהּ אִיהוּ מֵת, יֵיתֵי תַּקָּלָה עַל יְדָנָא וְתָמוּת קֳדָם זִמְנָהּ, אֶפְתַּח בְּאוֹרַיְיתָא. 

פָּתַח וְאָמַר, בְּרֵאשִׁית בָּרָא אלהי"ם דָּא נִשְׁמָתָא, כַּד נָפִיק מִמְּעִי אִמֵּיהּ אִתְּמַר בָּהּ (בראשית א ב) וְהָאָרֶץ הָיְתָה תֹהוּ וָבֹהוּ וְחֹשֶׁךְ עַל פְּנֵי תְהוֹם, דְּנָפִיק עִינוֹי סְתִימִין, אַפְתַּח עִינוֹי מִיָּד (שם ג) וַיֹּאמֶר אלהי"ם יְהִי אוֹר וַיְהִי אוֹר, בָּתַר דְּאִתְכַּנִּישׁ מֵהַאי עָלְמָא נִשְׁמָתֵיהּ, מַה כְּתִיב בֵּיהּ (שם א ט) וַיֹּאמֶר אלהי"ם יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד וְתֵרָאֶה הַיַּבָּשָׁה, כֵּיוָן דְּאִסְתַּלְקַת נִשְׁמָתָא מִנֵּיהּ גּוּפָא אִשְׁתָּאֳרַת  


Daf 136b

 יְבֵשָׁה, אָמְרַת לוֹן, רַבָּנָן, מִלִּין אִלֵּין לַאו אִינוּן אֶלָּא מֵהַהוּא עָלְמָא, אָזְלַת לְהַהוּא שְׁרַגָּא דַהֲוָה לָהּ סִימָנָא בֵּיהּ, דְּכַד רַבִּי כְּרוּסְפְּדָאי הֲוָה חַי הֲוָה שְׁרַגָּא מִתְנַעִִנְעָא וְנַהֲרָא בְּכַמָּה נְהוֹרִין מְרַקְמָן, חֲזִתָּהּ לִנְהוֹרָא דְאִתְחַשְׁכַת, מִיָּד אָמְרַת, רַבָּנָן רַבָּנָן, אֲבֵדָה קָא אִתְאֲבִידַת לִי, וַאֲנָא בָּעִינָא לְמֵיזַל לְפַשְׁפְּשָׁא בְגִינָהּ, אָמְרוּ וַדַּאי הָא אִשְׁתְּמוֹדְעַאת לָהּ, אֲזַלוּ לְאָרְחַיְיהוּ, וְאִיהִי נָפְקַת לְפָרָשַׁת אוֹרְחִין, וְאַשְׁכַּחַת יוֹנָה נוּקְבָא, אָמְרַת לָהּ יוֹנָה יוֹנָה אַנְתְּ דַּהֲוַת שְׁלִיחָא מְהֵימְנָא לְמָארָךְ, הֲדָא הוּא דִכְתִיב (שם ח ח) וַיְשַׁלַּח אֶת הַיּוֹנָה מֵאִתּוֹ, וְאִתְּמַר בָּךְ (שם יא) וַתָּשָׁב אֵלָיו הַיּוֹנָה לְעִת עִִרֶב, תָּבַת לֵיהּ בִּשְׁלִיחוּתָהּ, בְּאוֹמָאָה עֲלָךְ בְּהַהִיא יוֹנָה קַדִּישָׁא, דְתֵיזִיל בִּשְׁלִיחוּת דִּילִי, וְתֵדַע אִי בְּרִי חַי אוֹ מֵת, מִיָּד לְעִידָּן רַמְשָׁא חָזְרָה בִּשְׁלִיחוּתָהּ, דְּהָכִי חָזְרַת לְנֹחַ לְעִת עִִרֶב, הֲדָא הוּא דִכְתִיב וַתָּבֹא אֵלָיו הַיּוֹנָה לְעִת עִִרֶב, וַהֲוַת מְמַרְטַת גַּדְפָהָא, וְחָפְרַת כּוּכָא, מִיָּד יְהִבַת קָלָא וְאִתְכַּנְשַׁת לְהַהוּא עָלְמָא. 

לְבָתַר דַּהֲווֹ אָזְלִין בְּאָרְחָא רַבִּי שִׁמְעוֹן וְחַבְרוֹי, שְׁאִילוּ לֵיהּ, אַמַּאי כַּד נָפִיק יְנוּקָא מִמְּעִי אִמֵּיהּ אִיהוּ עִינוֹי סְתִימִין, אָמַר לון וַדַּאי דָּא אִיהוּ רָזָא (שם כז א) וַתִּכְהֶןָ עִינָיו מֵרְאוֹת, בְּאִלֵּין מַרְאוֹת דְּאַחְזִיאוּ לֵיהּ בִּמְעִי אִמֵּיהּ כַּמָּה נְהוֹרִין, כְּמָה דְחָמָא יְחֶזְקֵאל בְּמֶרְכָּבָה, לְכָל יְנוּקָא אַחְזְיָין לֵיהּ כְּפוּם דַּרְגֵּיהּ, אַחְזְיָין לֵיהּ מֵאֲתַר דְּאִיהוּ נִשְׁמָתֵיהּ, דְּאִי יִשְׁתַּדַּל בְּאוֹרַיְיתָא וּבְפִקּוּדִין, דְּיַנְהִיר הַהוּא אֲתַר דְּאִתְנְטִילַת נִשְׁמָתֵיהּ, בְּכַמָּה נִשְׁמָתִין. 

וְאֵיךְ נָחֲתִין בְּגִינֵיהּ כַּמָּה מֶרְכָּבוֹת, וְאוֹלְפִין לֵיהּ כָּל אוֹרַיְיתָא, וְאִי אִשְׁתַּדַּל בָּהּ אַדְכִּיר לֵיהּ כָּל מַה דַּהֲווֹ אוֹלְפִין לֵיהּ בִּמְעִי אִמֵּיהּ, לְבָתַר אַחְזְיָין לֵיהּ גֵּיהִנָּם, דְּאִם עָבַר עַל פִּקּוּדֵי אוֹרַיְיתָא מַהוּ עוֹנְשָׁא דִילֵיהּ, כְּמָה דְאַחְזִיאוּ לֵיהּ אַגְרֵיהּ, לְבָתַר דְּנָפִיק מִמְּעִי אִמֵּיהּ סָתִים  


Daf 137a

 עִינוֹי מִכָּל אִינוּן נְהוֹרִין, כְּמָה דְאִתְּמַר וַתִּכְהֶןָ עִינָיו מֵרְאוֹת, וְאִלֵּין תֹּה"וּ וָבֹה"וּ, הֲדָא הוּא דִכְתִיב וְהָאָרֶץ הָיְתָה תֹהוּ וָבֹהוּ וְחֹשֶׁךְ וכו', וְהָכִי אִיהוּ מָאן דְּלָא אִשְׁתַּדַּל בְּאוֹרַיְיתָא, עִינוֹי סָתִים מֵעָלְמָא דְאָתֵי, בָּתַר דְּאִשְׁתַּדַּל בְּאוֹרַיְיתָא, מִיָּד וַיֹּאמֶר אלהי"ם יְהִי אוֹר וַיְהִי אוֹר, דְּנַהֲרִין לֵיהּ בִּנְהוֹרָא דְהַהוּא עָלְמָא, מִיָּד דְּאָזִיל לְהַהוּא עָלְמָא, מִיָּד יִקָּווּ הַמַּיִם מִתַּחַת הַשָּׁמַיִם אֶל מָקוֹם אֶחָד, אִתְכַּנְשַׁת נִשְׁמָתָא לַאֲתַר חַד, הֲדָא הוּא דִכְתִיב (קהלת יב ז) וְהָרוּחַ תָּשׁוּב אֶל הָאלהי"ם אֲשֶׁר נְתָנָהּ, וְגוּפָא אִשְׁתָּאַר יַבָּשָׁה, הֲדָא הוּא דִכְתִיב וְתֵרָאֶה הַיַּבָּשָׁה, לְבָתַר דְּאִתְכַּנְשַׁת נִשְׁמָתֵיהּ, קוּדְשָׁא בְּרִיךְ הוּא יֵימָא לִשְׁכִינְתָּא, תּוֹצֵא הָאָרֶץ נֶפֶשׁ חַיָּה לְמִינָהּ, מָאן חַיָּה אִלֵּין חַיּוֹת הַקֹּדֶשׁ, וְנַהֲרִין לֵיהּ, דְּנָחֲתִין לֵיהּ לְקַבְּלָא לֵיהּ, הֲדָא הוּא דִכְתִיב (תהלים צא יב) עַל כַּפַּיִם יִשָּׂאוּנְךָ וכו'. 

וְעוֹד תּוֹצֵא הָאָרֶץ נֶפֶשׁ חַיָּה לְקַבְּלָא לֵיהּ, לְמִינָהּ דָּא בַּת זוּגֵיהּ דְּאִתְיְיהִיבַת לֵיהּ בְּהַהוּא עָלְמָא, בְּהֵמָה וָרֶמֶשׂ וְחַיְתוֹ אֶרֶץ לְמִינָהּ, כַּמָּה חֲיָילִין וּמַשִּׁרְיָין לִיקָרֵיהּ, וּלְבָתַר אַפִּיק לֵיהּ אִילָנִין וְעִשְׂבִּין בְּגִנְּתָא דְעִדֶן, הֲדָא הוּא דִכְתִיב וַיֹּאמֶר אלהי"ם תַּדְשֵׁא הָאָרֶץ וכו', כָּל מַה דְּאִתְבְּרֵי בְּשִׁית יְמֵי בְרֵאשִׁית כֻּלְּהוּ מְזוּמָן לֵיהּ בְּהַהוּא עָלְמָא, בְגַן עִדֶן עִלָּאָה וְתַתָּאָה. 

דָּבָר אַחֵר זֶה סֵפֶר תּוֹלְדוֹת אָדָם, דָּא סִפְרָא דַחֲנוֹךְ נַעַר, דַּעֲלֵיהּ אִתְּמַר (בראשית ה כב) וַיִתְהַלֵּךְ חֲנוֹךְ אֶת הָאלהי"ם וְאֵינֶנּוּ כִּי לָקַח אוֹתוֹ אלהי"ם, וְאַמַּאי קָארֵי לֵיהּ תּוֹלְדוֹת אָדָם, אֶלָּא הָכָא רָזָא דְגִלְגּוּלָא, תּוֹלְדוֹת אָדָם אִתְקְרֵי, דְּמִנֵּיהּ נָפַק, וְאִיהוּ הֲוָה תּוֹלָדָה דִילֵיהּ, וְאַמַּאי אִתְקְרֵי נַעַר, אֶלָּא הָכָא רָזָא (איוב לג כה) יָשׁוּב לִימֵי עֲלוּמָיו, כְּמָה דַהֲוָה בְּקַדְמֵיתָא לְעִילָא, וּלְבָתַר נָחִית בְּהַהוּא דְאִתְּמַר בֵּיהּ (בראשית לז ב) וְהוּא נַעַר אֶת בְּנֵי בִלְהָה וְאֶת בְּנֵי זִלְפָּה נְשֵׁי אָבִיו, וַיָּבֵא יוֹסֵף אֶת דִּבָּתָם רָעָה, מַאי דִּבָּתָם רָעָה אֶלָּא דַהֲווֹ מִגִּזְעָא  


Daf 137b

 דְאִלֵּין דְּאָמְרוּ (תהלים ח ה) מָה אֱנוֹשׁ כִּי תִזְכְּרֶנּוּ וּבֶן אָדָם כִּי תִפְקְדֶנּוּ וַתְּחַסְּרֵהוּ מְעַט מֵאלהי"ם, דְּיַהֲבַת לֵיהּ כָּל גִּנְזֵי שְׁמַיָּא, וְכָל מַפְתְּחָן דִּילֵיהּ בִּידֵיהּ, וְאַשְׁלְטֵיהּ בְּכָל דִּילֵיהּ, כְּגַוְונָא דְמַלְכָּא דְאָמַר לְיוֹסֵף (בראשית מא מ) רַק הַכִּסֵּא אֶגְדַּל מִמֶּךָּ. 

אָמַר לֵיהּ וְהָא עז"א ועזא"ל הֲווֹ אִלֵּין, אָמַר לֵיהּ וְהָא אָחֳרָנִין הֲווֹ מִתְכַּנְּשִׁין עִמֵּיהּ, אָמַר לֵיהּ רַבִּי אֶלְעָזָר וְהָא קוּדְשָׁא בְּרִיךְ הוּא עַד דְּאִתְיָיעַץ בַּחֲיָילִין דִּילֵיהּ לָא הֲוָה עָבִיד לְאָדָם, דְּאָמַר נַעֲשֶׂה אָדָם, אָמַר לֵיהּ לְאוֹלָפָא דֶרֶךְ אֶרֶץ לִבְנֵי נָשָׁא, דְנָטִיל רַבְרְבָא עִצָה מִדִּזְעִיר מִנֵּיהּ, וְלָא עוֹד אֶלָּא רָזָא אָחֳרָא אִית הָכָא, לְמַלְכָּא דַהֲוָה לֵיהּ שְׁלִיחָא מְהֵימְנָא, וַהֲוָה בָּעִי לְמֵיהַב לֵיהּ אַגְרֵיהּ, אָמַר לְחֵיְילוֹי אֲנָא בָעִינָא לְשַׁלְטָאָה הַאי שְׁלִיחָא דִילִי עֲלַיְיכוּ, בְּגִין דְּהוּא מְהֵימְנָא, אִי אִית מָאן דְּיָדַע בֵּיהּ מִלָּה אָחֳרָא יֵימָא, בְּזִמְנָא דְלָא אַשְׁכַּח מְקַטְרְגָא עֲלֵיהּ, אָמַר נַעֲשֶׂה אָדָם. 

וְתוּ נַעֲשֶׂה אָדָם, בָּעִינָא אָדָם דְּיַעֲבִיד פִּקּוּדֵי אוֹרַיְיתָא, וְיִשְׁתַּדַּל בְּאוֹרַיְיתָא, לְעָבְדָהּ וּלְשָׁמְרָהּ, וִיהֵא לֵיהּ אַגְרָא טָבָא, וְשׁוּלְטָנוֹ עֲלַיְיכוּ, וְדָא אִיהוּ (ישעיה ס כא) נֵצֶר מַטָּעַי מַעֲשֵׂה יָדַי לְהִתְפָּאֵר, דְּהָא מַלְאֲכֵי עִלָּאֵי אַף עַל גַּב דְּאִינוּן גִּבּוֹרֵי כֹחַ עוֹשֵׂי דְּבָרוֹ, לָא עָבְדֵי גְּבוּרָה בְּפוּלְחָנָא דְקוּדְשָׁא בְּרִיךְ הוּא, דְאִינוּן פָּלְחִין בְּהֶכְרֵחַ, וְלֵית לוֹן עִרוּבָא דְבִשְׂרָא וְיִצְרָא בִישָׁא, וּבְגִין דָּא נַעֲשֶׂה אָדָם, וְיִשְׁלוֹט בְּכוּ, הֲדָא הוּא דִכְתִיב (בראשית א כו) וְיִרְדּוּ בִדְגַת הַיָּם וּבְעוֹף הַשָּׁמַיִם וְגוֹמֵר. 

וְתוּ נַעֲשֶׂה אָדָם אֲנָא יָהִיב בֵּיהּ נִשְׁמָתָא, דִכְתִיב בְּצַלְמֵינוּ, וּכְתִיב (תהלים לט ז) אַךְ בְּצֶלֶם יִתְהַלֶּךְ אִישׁ, וְאַתּוּן יַהֲבוּ בֵּיהּ רוּחָא וְנַפְשָׁא, וְאַרְעָא אַרְבַּע יְסוֹדִין, וְיִדְמֶה לְכֹלָּא עִלָּאִין וְתַתָּאִין, וּמַה דְּרָעִינָא דְלֶהֱוִי שַׁלִּיט וּמְמַנָּא עֲלַיְיכוּ, אַצְדִּיקוּ דִינָא דִילִי, וִיהֵא בִרְעוּ דִלְכוֹן, דַּאֲנָא אַשְׁרֵי שְׁמִי עֲלֵיהּ, וְחוֹתָמָא דִילִי בִּידֵיהּ, דְּאִיהוּ חוֹתָם הַבְּרִית, מַלְאָכַיָּא דְסִטְרָא יְמִינָא בָּרְכוּ לֵיהּ, וְאָמְרוּ נַעֲשֶׂה וְנִשְׁמַע, הֲדָא הוּא דִכְתִיב (שם קג כ) בָּרְכוּ יהו"ה מַלְאָכָיו גִּבֹּרֵי כֹחַ עֹשֵׂי דְבָרוֹ לִשְׁמֹעַ בְּקוֹל דְּבָרוֹ, וְדָא מטטרו"ן, לְקִבְלֵיהּ יוֹסֵף לְתַתָּא, וַהֲווֹ אָחֳרָנִין דַּהֲווֹ שָׂנְאִין לֵיהּ וְאָמְרוּ (שם ח ה) מָה אֱנוֹשׁ כִּי תִזְכְּרֶנּוּ, וּבְגִין דָּא וַיָּבֵא יוֹסֵף אֶת דִּבָּתָם רָעָה, וַיִּשְׂנְאוּ אֹתוֹ וְלֹא יָכְלוּ דַבְּרוֹ לְשָׁלוֹם, וְלַאו דְּאִינוּן אִלֵּין עז"א ועזא"ל, אֶלָּא אִינוּן אָחֳרָנִין דְּאִתְכַּנְשׁוּ (ס"א דאתכללו) עִמְּהוֹן. 

דָּבָר אַחֵר זֶה סֵפֶר תּוֹלְדוֹת אָדָם, אָמַר רַבִּי שִׁמְעוֹן, זֶה סֵפֶר דָּא צַדִּיק חַי עָלְמִין, דְּאִיהוּ אַפִּיק תּוֹלְדִין, זֶה סֵפֶר וַדַּאי וְלָא אָחֳרָא, וְאִינוּן תּוֹלְדוֹת אָדָם, הַהוּא דְאִתְּמַר בֵּיהּ (ישעיה מד ג) כְּתִפְאֶרֶת אָדָם לָשֶׁבֶת בָּיִת, מָאן בַּיִת דִּילֵיהּ, דָּא שְׁכִינְתָּא, וְרַעֲיָא מְהֵימְנָא אַנְתְּ הוּא כְּדִיּוֹקְנֵיהּ, וְלָךְ חֵילָא לְאִסְתַּכָּלָא בְּדִיּוֹקְנִין דִּבְנֵי נָשָׁא, בְּצִיּוּרִין דְּהַהוּא דְאִתְּמַר בֵּיהּ (בראשית ה א) בִּדְמוּת אלהי"ם בָּרָא אוֹתוֹ, דְּכָל צִיּוּרִין דִּבְנֵי נָשָׁא אִינוּן רְשִׁימִין בְּכָרְסַיָּא, וּבְגִין דְּכָל כָּרְסַיָּא וּמַרְכַּבְתָּא דְאַנְתְּ זְקִיקָא, אַנְתְּ אִית לָךְ חֵילָא לְאִסְתַּכָּלָא, בְּגִין כַּךְ וְאַתָּה תֶחזֶה מִכָּל הָעָם וְגוֹמֵר

(אמר המגיה זה מצאתי בס"א וטוב לשומו כאן) דָּבָר אַחֵר (בראשית ה א) זֶה סֵפֶר תּוֹלְדוֹת אָדָם וכו', זֶה תְּרֵין עֲשַׂר אַנְפִּין, דְּאִתְּמַר בְּהוֹן (יחזקאל א י) וּפְנֵי אַרְיֵה אֶל הַיָּמִין לְאַרְבַּעְתָּם, וּפְנֵי שׁוֹר וְגוֹמֵר, וּפְנֵי נֶשֶׁר וְגוֹמֵר, בְּיוֹם בְּרֹא אלהי"ם אָדָם חַיָּה רְבִיעָאָה, וְצָּרִיךְ לְאִסְתַּכָּלָא בְּהוֹן, בְּאַנְפִּין בְּאַרְבַּע גַּוָּונִין דְּנַהֲרִין בְּהוֹן אַרְבַּע חַיּוֹת, דְּאִתְּמַר בְּהוֹן (דברים ה ד) פָּנִים בְּפָנִים דִּבֶּר יהו"ה עִמָּכֶם, וּבְמֹשֶׁה נֶאֱמַר (שמות לג יא) וְדִבֶּר יהו"ה אֶל מֹשֶׁה פָּנִים אֶל פָּנִים, בָּתַר דְּאַהֲדָרוּ לַאֲחוֹרָא, קוּדְשָׁא בְּרִיךְ הוּא הַדַּר לוֹן אֲחֹרוֹי, וְדָא אִיהוּ (שם כג) וְרָאִיתָ אֶת אֲחֹרָי וּפָנֵי לֹא יִרָאוּ, וְאִלֵּין אִינוּן פָּנִים דְּנִרְאִין וּפָנִים דְּאֵינָן נִרְאִין. אַנְפִּין חִוָּורִין בַּעֲנָוָה, אִינוּן אַנְשֵׁי חַיִל, אַנְפִּין סוּמְקִין בְּבֹשֶׁת, דְּאִית לוֹן כְּסוּפָא מִן שְׁמַיָּא, אִינוּן יִרְאֵי אלהי"ם, אַנְפִּין יְרוֹקִין בְּאוֹרַיְיתָא, אִינוּן אַנְשֵׁי אֱמֶת, אַנְפִּין אוּכְמִין בְּמִצְּוָה, דְאִיהִי תְּפִלָּה דְיָד, וּתְפִלִּין בְּמִשְׁכָא אוּכְמָא, אִינוּן שֹׂנְאֵי בָצַּע, אֲבָל אַנְפִּין בְּלָא עֲנָוָה וּבְלָא בֹשֶׁת וּבְלָא תּוֹרָה וּמִצְּוָה, אִינוּן תֹּהוּ וָבֹהוּ וְחֹשֶׁךְ וְרוּחַ, דְאִתְּמַר בְּהוֹן (בראשית א ב) וְהָאָרֶץ הָיְתָה תֹהוּ וָבֹהוּ וכו', דְּאִינוּן אַחְזְרִין עָלְמָא לְתֹהוּ וָבֹהוּ, אַנְשֵׁי חַיִל מִזַּרְעָא דְאַבְרָהָם, דְּבֵיהּ שְׁכִינְתָּא תַּתָּאָה, יִרְאֵי אלהי"ם מִזַּרְעָא דְיִצְּחָק, דְּבֵיהּ שְׁכִינְתָּא עִלָּאָה, דְהִיא אוֹצְּרָא לְחָכְמָה, אַנְשֵׁי אֱמֶת מִזַּרְעָא דְיַעֲקֹב דְּאִתְּמַר בֵּיהּ (מיכה ז כ) תִּתֵּן אֱמֶת לְיַעֲקֹב, וּבֵיהּ ו' דְּאִיהוּ תִּפְאֶרֶת, שֹׂנְאֵי בָצַּע מִסִּטְרָא דְּדָוִד דְּאִיהוּ רַגְלָא רְבִיעָאָה וּבֵיהּ י', דְאִתְּמַר בֵּיהּ בְּגִינָהּ (שמואל א יז יד) וְדָוִד הוּא הַקָּטָן, הַאי אִיהוּ שְׁמָא ההו"י, וּבְגַוָּונָא אָחֳרָא אִתְפַּרִישׁ לְזִמְנִין הוה"י, שְׁכִינְתָּא עִלָּאָה וְתַתָּאָה, עַמּוּדָא דְאֶמְצָּעִיתָא בֵּינַיְיהוּ, וּבְגַוָּונָא אָחֳרָא יהו"ה מִסִּטְרָא (דמשה) דְמטטרו"ן, גַּוָּונִין מִתְהַפְּכִין לְשִׁית סְרֵי בִּשְׁכִינְתָּא כַּד אִיהִי צְּרִיכָא לְתַתָּאִין, וְדָא אִיהוּ דְאָמְרוּ מָארֵי מַתְנִיתִין, דְּבַר נַשׁ דְּצָּרִיךְ לִבְרִיּוֹת אַנְפּוֹי מִשְׁתַּנִין כַּכְּרוּם, דְּאִתְהֲפַךְ לְכַמָּה גַוָּונִים, וְאִית הֲפוּכָא דְגַוָּונִים לְטַב דְּנַהֲרִין בִּנְהוֹרָא, וְאִינוּן מְרַקְמָן מִכַּמָּה גַוָּונִין, וְכָל הַאי בְּגוּפָא, כְּגַוְונָא (דגינתא) דְעֵדֶן דְאִתְבְּרֵי בִּשְׁמָא דְיהו"ה. כָּל גַּוָּונִין וְצִּיּוּרִין דְּאִלֵּין גּוּפִין, וְאִינוּן כְּגַוְונָא דְנוֹבֶלֶת אוֹרָה דִלְעֵילָא גַלְגַּל חַמָּה, וַעֲלַיְיהוּ אִתְּמַר פְּנֵי מֹשֶׁה כִּפְנֵי חַמָּה וּפְנֵי יְהוֹשֻׁעַ כִּפְנֵי לְבָנָה, וְכַךְ דִּיּוֹקְנָא אִית לֵיהּ אַרְבַּע גַּוָּונִין, דְּאִית גַּוְונָא חִוְורָא סוּמְקָא יְרוֹקָא אוּכְמָא, נִימִין אִינוּן כֹּכְבַיָּא וּמַלְאָכַיָּא וּמְמַנָּן דְּתַלְיָין מֵאַנְפִּין כְּחוּשְׁבַּן נִימִין, וְכֻלְּהוּ מְשַׁמְּשֵׁי לְאַנְפִּין. פּוּמָא (במדבר יב יח) פֶּה אֶל פֶּה אֲדַבֶּר בּוֹ וּמַרְאֶה וְלֹא בְחִידוֹת, פֶּה אִיהוּ בְּרָזָא דִכְרוּבִים, דְּאִתְּמַר בְּהוֹן (שמות כה כ) וְהָיוּ הַכְּרוּבִים פֹּרְשֵׂי כְנָפַיִם לְמַעְלָה, אִלֵּין שִׂפְוָון כַּד אִתְפַּתְּחוּ אִתְפַּתְּחוּ בְּאדנ"י (יהו"ה), כְּמָה דְאַתְּ אָמַר (תהלים נא יז) אדנ"י שְׂפָתַי תִּפְתָּח וּפִי יַגִּיד תְּהִלָּתֶךָ. וְאָמְרוּ מָארֵי מַתְנִיתִין, כָּל הַכּוֹרֵעַ כּוֹרֵעַ בְּבָרוּךְ, וְכָל הַזּוֹקֵף זוֹקֵף בְּשֵׁם יהו"ה, כַּד אִיהוּ כּוֹרֵעַ כְּרוּבִים סוֹכֲכִים בְּכַנְפֵיהֶם, וְדָא אִיהוּ סִכוּךְ דְּסוּכָּה, דְאִיהוּ כ"ו ה"ס, וְסִימָנָא יהו"ה אדנ"י, פֹּרְשֵׂי כְנָפַיִם לְמַעְלָה אִיהוּ רְמַ"ח, כָּל הַזּוֹקֵף זוֹקֵף בְּשֵׁם, בִּתְרֵין שְׁמָהָן דְּאִינוּן אהי"ה יהו"ה, וְסִימָנָא י"א י"א, (דברים ו ד) יהו"ה אלהינ"ו יהו"ה אֶחָד, חָכְמָה וּבִינָה עֲלַיְיהוּ אִתְּמַר וְהָיוּ הַכְּרֻבִים פֹּרְשֵׂי כְנָפַיִם לְמַעְלָה, יהו"ה אֶחָד עֲלַיְיהוּ אִתְּמַר סֹכֲכִים בְּכַנְפֵיהֶם עַל הַכַּפֹּרֶת וְאִינוּן ו"ה. דָּבָר אַחֵר וְהָיוּ הַכְּרֻבִים, אִינוּן צּוּרַת אָדָם, דְּאִיהוּ יו"ד ה"א וא"ו ה"א, פּוֹרְשֵׂי כְנָפַיִם לְמַעְלָה י"ה, סֹכֲכִים בְּכַנְפֵיהֶם ו"ה, דְּאִינוּן אַרְבַּע גַּדְפִין, וַעֲלַיְיהוּ אִתְּמַר (שמות יט ד) וָאֶשָּׂא אֶתְכֶם עַל כַּנְפֵי נְשָׁרִים, וּכְרוּבִים תְּרֵי שִׂפְוָון, עַל נֵס הָיוּ עוֹמְדִים, דָּא לִישְׁנָא, וַיִּשְׁמַע אֶת הַקּוֹל, קָלָא דְנָפִיק מִגָּרוֹן, וַיְדַבֵּר אֵלָיו דִבּוּר דְּפוּמָא, וְקָלָא וְדִבּוּר תִּפְאֶרֶת וּמַלְכוּת, וְעֶשֶׂר אַמּוֹת אֹרֶךְ הַקָּרֶשׁ, וַעֲלֵיהּ אִתְּמַר (מלאכי ב ו) תּוֹרַת אֱמֶת הָיְתָה בְּפִיהוּ, דָא פּוּמָא הֵיכָל, וַעֲלֵיהּ אִתְּמַר אדנ"י שְׂפָתַי תִּפְתָּח. מִלְּגָאו מִנֵּיהּ קֹדֶשׁ הַקֳּדָשִׁים וְדָא לִבָּא, כְּרוּבִים כַּנְפֵי רֵיאָה, עֲלַיְיהוּ אִתְּמַר וְהָיוּ הַכְּרֻבִים פֹּרְשֵׂי כְנָפַיִם לְמַעְלָה סֹכֲכִים בְּכַנְפֵיהֶם עַל הַכַּפֹּרֶת, דָּא כַּפֹּרֶת הַלֵּב, דְּתַמָּן (משלי כ טז) נֵר יהו"ה נִשְׁמַת אָדָם, וּפְנֵיהֶם אִישׁ אֶל אָחִיו תְּרֵין כִּלְיָין. בְּלִבָּא דְאִיהוּ קֹדֶשׁ הַקֳּדָשִׁים אִית תְּרֵי בָּתֵּי, בְּחַד סַם חַיִּים, וּבְחַד סַם מָוְת דְּאִיהִי אֵשׁ, כַּהֲנָא רַבָּא דְעָאל לְקֹדֶשׁ הַקֳּדָשִׁים, אִם זָכָה סַם חַיִּים הֲוָה נָפְקָא מִתַּמָּן וּנְהִירָא בְּאַנְפּוֹי, וְקָלָא וְדִבּוּר הֲוָה נָפִיק מִתַּמָּן מִקּוּדְשָׁא בְּרִיךְ הוּא וּשְׁכִינְתֵּיהּ, וְאִם לָא זָכָה סַם מָוְת הֲוָה נָפִיק מִסִּטְרָא דִשְׂמָאלָא, וַהֲוָה קָטִיל לֵיהּ, וּמַאי נִיהוּ כַּהֲנָא בְּגוּפָא, אֶלָּא נְשָׁמָה וְרוּחַ וְנֶפֶשׁ, אִינוּן לָקֳבֵל כֹּהֲנִים לְוִיִּים וְיִשְׂרְאֵלִים, תְּלַת צְּלוֹתִין לָקֳבֵל תְּלַת קָרְבָּנִין, וְאִינוּן מַאֲכָלִין דְּקוּדְשָׁא בְּרִיךְ הוּא וּשְׁכִינְתֵּיהּ. אִם הֲוָה עָאל בִּשְׁכִינְתָּא דְאִיהִי סַם חַיִּים, סַם חַיִּים הֲוָה נָפִיק לְקַדְמוּתֵיהּ, וְאִם לַאו הָא סַם הַמָּוְת לְקִבְלֵיהּ, דְּאִיהִי מָרָה אוּכְמָא, וּמִינָהּ יָמוּת בַּר נַשׁ בַּעֲנִיּוּת, וְאִיהִי לְסִטְרָא שְׂמָאלָא דְלִבָּא, וְדָא טְחוֹל. בְּנֵי אַהֲרֹן רוּחַ וְנֶפֶשׁ, דְּאַהֲרֹן אִיהוּ נְשָׁמָה, תְּרֵין בְּנוֹי נֶצַּח וְהוֹד, אִם יַעֲלוּן קָרְבָּנָא כִּדְקָא יָאוּת, הָא סַם חַיִּים, וְאִי לַאו הָא סַם מָוְת, דְּאִיהִי מָרָה, אֵשׁ זָרָה אוֹקִיד לוֹן, דִּכְתִיב (ויקרא י א) וַיַּקְרִיבוּ לִפְנֵי יהו"ה אֵשׁ זָרָה וְגוֹמֵר, וַתֵּצֵּא אֵשׁ וְגוֹמֵר, אִינוּן סְלִיקוּ לָהּ מֵאַתְרָהָא, וְעָאלוּ לָהּ קַמֵּי מַלְכָּא לְלִבָּא, וְלָא הֲוָה לְהוּ רְשׁוּ לְמֵיעָאל לְתַמָּן, בָּהּ קוּדְשָׁא בְּרִיךְ הוּא נָטִיל דִּינָא בְּהוֹן. שִׂפְוָון עַקִּימִין, לֵית רְשׁוּ לְכַהֲנָא לְקַרְבָא בְּהוֹן קָרְבָּנָא, דְעָאל קֳדָם יהו"ה, דַּעֲלַיְיהוּ אִתְּמַר (קהלת א טו) מְעֻוָּת לֹא יוּכַל לִתְקוֹן וכו', וְכֵן עַיְינִין עֲקִימִין פְּטוּרִין מִן הָרְאִיָּיה, דְנָחָשׁ עֲקַלָּתוֹן תַּמָּן, דְאִיהוּ נָטִיל נְהוֹרַיְיהוּ, וּפִימָא אַטִימָא אִתְקְרֵי טוּמְטוּם, וְאַנְדְּרוֹגִינוֹס אִיהוּ דִיּוֹקְנָא דְזָכָר וּנְקֵבָה, כְּגַוְונָא דָא אִיהוּ בַּר נַשׁ דְּקָלֵיהּ וְדִבּוּרֵיהּ כְּנוּקְבָא, וּמָאן דְאִיהוּ חֶצְּיוֹ עֶבֶד וְחֶצְּיוֹ בֶּן חוֹרִין, חֶצְּיוֹ עֶבֶד דְּיֵצֶּר הָרָע, וְחֶצְּיוֹ בֶּן חוֹרִין דְּיֵצֶּר הַטוֹב, כָּל אִלֵּין פְּטוּרִין מִן הָרְאִיָּה, בְּזִמְנָא דְנָפְקִין מִן גּוּפָא, נַפְשָׁא דְאִיהִי כְּגַוְונָא דָא, לֵית לָהּ רְשׁוּ לְאִסְתַּכְּלָא וּלְאִתְחַזְיָיא בִּשְׁכִינְתָּא, קַדְמָהָא בְּשַׁעַת פְּטִירָתָהּ מִן גּוּפָא. פִּימָא דְאַטִימָא בְּדִבּוּר, אֶבֶן דְּאִיהוּ יֵצֶּר הָרָע שַׁלִּיט עֲלָהּ, וְאִתְקְרֵי טוּמְטוּם, בְּגִין דָּא פָּטוּר מִן הָרְאִיָּיה, דְּנִשְׁמָתָא וְרוּחָא וְנַפְשָׁא בְּגִין דָּא יֵיתוּן בְּגִלְגּוּלָא, עַד דְּאִתְחַזְרָן שְׁלֵמִין לְאַתְרַיְיהוּ כְּמָה דְאִתְיְיהִיבוּ, כְּמָה דְאַתְּ אָמַר (קהלת יב ז) וְהָרוּחַ תָּשׁוּב אֶל הָאלהי"ם אֲשֶׁר נְתָנָהּ, וּמִינָהּ אוֹלִיפְנָא קַל וָחוֹמֶר בְּאָחֳרָנִין דְּאִינוּן נִשְׁמָתָא וְנַפְשָׁא, וְלָא עוֹד אֶלָּא דִקְרָא אַסְהִיד עֲלַיְיהוּ (איוב לג כט) הֶן כָּל אֵלֶּה יִפְעַל אֵ"ל פַעֲמַיִם שָׁלֹשׁ עִם גָּבֶר. וּמָאן דְּיֵיתֵי בְּגִלְגּוּלָא זִמְנָא קַדְמָאָה אִם יֵיתֵי חִוָּור, אִתְקַיַּים בֵּיהּ קְרָא (ישעיה א יח) אִם יִהְיוּ חֲטָאֵיכֶם כַּשָּׁנִים כַּשֶּׁלֶג יַלְבִּינוּ, וּבַמֶּה יִתְיַדַּע בַּר נַשׁ דְּאִיהוּ בְּגִלְגּוּלָא קַדְמָאָה, אִם הוּא קָלֵיהּ 


Daf 138a

 כִּשְׁבָרִים אוֹ כִּתְרוּעָה, וְגוּפֵיהּ וְאַנְפּוֹי חִוָּורִין, אִם הוּא קָלֵיהּ כִּשְׁבָרִים אִיהוּ מִזִּמְנָא קַדְמָאָה, וְאִם קָלֵיהּ כִּתְרוּעָה אִיהוּ מִזִּמְנָא תִּנְיָנָא, וְאִם גּוּפֵיהּ יְרוֹקָא וְאַנְפּוֹי יְרוֹקִין וְקָלֵיהּ תְּקִיעָה אִיהוּ מִזִּמְנָא תְּלִיתָאָה, וְאִם הֲדַר לְגַוָּונֵיהּ, קָלֵיהּ כִּתְקִיעָה וְגוּפֵיהּ חִוָּור וְאַנְפּוֹי חִוָּורִין, דָּא אִיהוּ כְּגַוָּונֵיהּ קַדְמָאָה, כְּמוֹ דְאוּקְמוּהוּ בְּיַיִן דְּהֶחְמִיץ דְּחָזַר לְגַוָּונֵיהּ קַדְמָאָה, כְּגַוְונָא דָא בְּהִפּוּכָא לְטָב, וְכֵן אַנְפּוֹי סוּמְקִין וְקָלֵיהּ כִּשְׁבָרִים, וְאַנְפּוֹי יְרוֹקִין וְקָלֵיהּ תְּרוּעָה, הָא אִתְתַּקַּן. וְעוֹד אַשְׁכַּחְנָא, בַּר נַשׁ דְּכָל צִּיּוּרִין דִילֵיהּ בְּאֹרַח מֵישָׁר, שְׁקִילִין בְּתִקְלָא, וּלְזִמְנִין שִׂפְוָון אִינוּן עָבִים, וְנָפְקִין מִתִּקּוּנָא דְצִּיּוּרִין וְדִיּוֹקְנִין אָחֳרָנִין, אוֹ אִינוּן אֲרוּכִין אוֹ אִינוּן קְצָּרִים, תָּא חֲזִי וְאַתָּה תֶחֱזֶה מִכָּל הָעָם, הָכָא אוּקִימְנָא לְמִנְדַע תִּקּוּנִין אִלֵּין, אַנְשֵׁי חַיִל עַיְינִין, יִרְאֵי אלהי"ם אוּדְנִין, הֲדָא הוּא דִכְתִיב (חבקוק ג ג) יהו"ה שָׁמַעְתִּי שִׁמְעֲךָ יָרֵאתִי, אַנְשֵׁי אֱמֶת חוֹטָמָא, שׂוֹנְאֵי בָצַּע פּוּמָא, אִם חוֹטָמָא לַאו אִיהוּ בְּשָׁוָה עִם תִּקּוּנִין אַחֲרָנִין, דְּעַיְינִין אֲרִיכִין, וְאַנְפִּין אֲרִיכִין, וְאוּדְנִין אֲרִיכִין, וּפוּמָא אֲרִיכָא, וְחוֹטָמָא עָבָה, תַּמָּן אִתְגַּלְיָא גִלְגּוּלָא דְנַפְשָׁא, וְאִם עַיְינִין לָא בְּשָׁוָה מֵאָחֳרָנִין, תַּמָּן אִתְגַּלְיָא גִלְגּוּלָא דְנִשְׁמָתָא, וְאִם אוּדְנִין לַאו בְּשָׁוָה, תַּמָּן אִתְגַּלְיָא גִלְגּוּלָא דְרוּחָא, פּוּמָא בְּגִין דְּאִיהִי כְּלָלָא דְכֹלָּא, אִם לַאו אִיהִי בְּשָׁוָה, הָא אִתְּמַר בֵּיהּ (שמות כ ה) פֹּקֵד עֲוֹן אָבוֹת עַל בָּנִים עַל שִׁלֵּשִׁים וְעַל רִבֵּעִים, וְאִם עַל אַרְבַּע גִּלְגּוּלִין לָא אִתְתַּקְנַת, אִתְּמַר בְּהַהִיא שַׁעְתָּא (עמוס ב א) וְעַל אַרְבָּעָה לֹא אֲשִׁיבֶנּוּ. וְכָל נִשְׁמָתִין דְּאַתְיָין תְּלַת זִמְנִין וְלָא מִתְתַּקְנִין, אִתְקְרִיאוּ פּוֹשְׁעֵי יִשְׂרָאֵל עֵרֶב רַב, אֲבָל צַּדִּיקַיָּא דִבְכָל זִמְנָא דְיֵיתוּן מִתְתַּקְנִין, יֵיתוּן עַד אַרְבָּעָה, אֲפִילוּ עַד שִׁתִּין דּוֹר, וְדָא אִיהוּ (קהלת א ד) דּוֹר הוֹלֵךְ וְדוֹר בָּא, וְדָא נִשְׁמָתָא דְאִיהִי מֹשֶׁה רַבֵּינוּ, כְּלִילָא מִשִּׁתִּין רִבּוֹא, וּשְׁכִינְתָּא עִלָּאָה דְאִיהִי נִשְׁמַת חַיִּים כַּד שַׁרְיָא בְּמֹשֶׁה, אִתְחַשַּׁב לֵיהּ כְּאִלּוּ אָתָא בְּשִׁתִּין רִבּוֹא, וּבְגִינֵיהּ אִתְּמַר אִשָּׁה אַחַת יָלְדָה שִׁשִּׁים רִבּוֹא בְּכֶרֶס אֶחָד. וְאִינוּן מַרְעִין דִּבְנֵי נָשָׁא, דְאִתְּמַר בְּהוֹן (דברים כח נט) וָחֳלָיִם רָעִים, (משלי ג ח) רִפְאוּת תְּהִי לְשָׁרֶךָ, כַּד אִינוּן בְּרֵישָׁא דְצַּדִּיקַיָּא, אֲבָל כַּד אִינוּן בְּרֵישָׁא דְרַשִּׁיעַיָּא, כְּנֶסֶת יִשְׂרָאֵל אָמְרַת לְגַבַּיְיהוּ (שיר א ו) אַל תִּרְאוּנִי שֶׁאֲנִי שְׁחַרְחֹרֶת, דְאִלֵּין שַׁרְיָין לוֹן לְפַתָּאָה לִבְנֵי נָשָׁא, כְּמָה דַהֲווֹ מְפַתֵּי לְיִשְׂרָאֵל בְּעֶגְלָא בְּשִׁית שַׁעְתִּין, הֲדָא הוּא דִכְתִיב (שמות לב א) וַיַּרְא הָעָם כִּי בֹשֵׁשׁ מֹשֶׁה, הָא אוּקְמוּהָ בְּשִׁית שַׁעְתִּין עֲבַדוּ יָת עֶגְלָא, בֵּין שֵׁשׁ לְשֶׁבַע, אַפְרִישׁוּ בֵּין עַמּוּדָא דְאֶמְצָּעִיתָא לְשֶׁבַע, דְּגוּפָא וּשְׁכִינְתָּא, וּבְגִין דָּא מַנִּי קוּדְשָׁא בְּרִיךְ הוּא לְאַפְרָשָׁא לוֹן מִשֶּׁבַע, הֲדָא הוּא דִכְתִיב (שם יב טו) אַךְ בַּיּוֹם הָרִאשׁוֹן, אַךְ חָלַק בֵּין שִׁית לְשֶׁבַע, בְּגִין דָּא אָמְרָה כְּנֶסֶת יִשְׂרָאֵל (שיר א) שֶׁשְּׁזָפַתְנִי הַשָּׁמֶשׁ, שֵׁשׁ זָפַתְנִי הַשָּׁמֶשׁ, דְּאִסְתַּלַּק מִנִּי ו' דְאִיהוּ הַשָּׁמֶשׁ, דְּנָהִיר בְּשִׁית תֵּיבִין דְּאִינוּן (דברים ו ד) שְׁמַע יִשְׂרָאֵל יהו"ה אלהינ"ו יהו"ה אֶחָד, וְהָא אִתְּמַר. 

(עד כאן ההג"ה מספרים אחרים). 

וַיְחִי  


Daf 138b

 אָדָם שְׁלֹשִׁים וּמְאַת שָׁנָה וַיּוֹלֶד בִּדְמוּתוֹ כְּצַלְמוֹ וַיִּקְרָא אֶת שְׁמוֹ שֵׁת (בראשית ה ג), ש תְּלַת חֵיוָון דְּמַרְכַּבְתָּא, ת אִיהִי (משלי כ כח) נֵר יהו"ה נִשְׁמַת אָדָם, דְּאִתְּמַר בָּהּ (יחזקאל א י) וּדְמוּת פְּנֵיהֶם פְּנֵי אָדָם, וְדָא אִיהוּ וַיּוֹלֶד בִּדְמוּתוֹ כְּצַלְמוֹ. וַיִּהְיוּ כָּל יְמֵי אָדָם אֲשֶׁר חַי תְּשַׁע מֵאוֹת שָׁנָה וּשְׁלֹשִׁים שָׁנָה וַיָּמוֹת, מַאי וַיָּמוֹת, אֶלָּא כָּל יוֹמִין דַּהֲוָה חַי הֲוָה תְּשַׁע מֵאוֹת וּתְלָתִין שְׁנִין, וּשְׁאָר שְׁנִין בְּתוֹסֶפֶת הֲוָה מִית. וְשַׁבְעִין דְּחָסְרוּ מֵאֶלֶף, יְהַב לְדָוִד מִשְּׁנוֹי, בְּגִין דַּהֲוָה עָתִיד לְאַשְׁלָמָא לוֹן בֵּיהּ, וְהָכָא רָזָא דְפוּרְקָנָא. 

עִִּשֶׂר דָּרִין הֲווֹ מֵאָדָם וְעַד נֹחַ, (בראשית ה כח) וַיְחִי לֶמֶךְ שְׁתַּיִם וּשְׁמֹנִים שָׁנָה וּמְאַת שָׁנָה וַיּוֹלֶד בֵּן וַיִּקְרָא אֶת שְׁמוֹ נֹחַ, לֵאמֹר זֶה יְנַחֲמֵנוּ מִמַּעֲשֵׂינוּ וּמֵעִצְּבוֹן יָדֵינוּ, וְאַמַּאי, דִּבְקַדְמֵיתָא הֲווֹ טָרְחִין בְּגִלְגּוּלִין, עַד דְּאָתָא נֹחַ דְּאִיהוּ שַׁבָּת, וּבֵיהּ נָחוּ כֻּלְּהוּ, וּבֵיהּ אִתְיַישְׁבוּ, וְאַפִּיק לוֹן לְעָלַם. 

אָמַר רַבִּי אֶלְעָזָר אַמַּאי הֲווֹ קַדְמָאִין חַיִּין יוֹמִין סַגִּיאִין, כְּגוֹן אָדָם דְּאִתְּמַר בֵּיהּ וַיְחִי אָדָם תְּשַׁע מֵאוֹת שָׁנָה וּשְׁלֹשִׁים שָׁנָה, וְנֹחַ תְּשַׁע מֵאוֹת וַחֲמִשִּׁים שָׁנָה, וְכֵן כֻּלְּהוּ דָרִין עַד נֹחַ הֲווֹ חַיִּין שְׁנִין סַגִּיאִין, וּמֵאַבְרָהָם (נ"א ומנח) וְאֵילֵךְ הֲווֹ מִתְמַעֲטִין בִּשְׁנִין, אָמַר לֵיהּ בְּרִי, רִבּוּי שְׁנִין וַאֲרִיכוּ דְיוֹמִין אִינוּן מֵאֲרִיךְ אַנְפִּין, וּמִעוּטָא דְיוֹמִין וּשְׁנִין מִזְּעִיר אַנְפִּין, וּבְגִין דָּא בְּאַבְרָהָם אִתְּמַר אֵלֶּה תוֹלְדוֹת הַשָּׁמַיִם וְהָאָרֶץ בְּהִבָּרְאָם בְּה' זְעִירָא. 

בָּרוּךְ יהו"ה לְעוֹלָם אָמֵן וְאָמֵן.  


Daf 139a

(אמר המגיה אלו התקונים מצאתי בספר אחר כתובים מאחד ועשרים תקונים ולהלאה, ולמען לא ימצא זה החבור נעדר מאלו המרגליות יקרות וטובות, גמרתי אומר לשים בעט ברזל ועופרת את שרשרות העבותות על המשבצות, ומצא מין את מינו ונעור). 

(זהו תקון כ"ב וכ"ג) 

בְּרֵאשִׁית בָּרָא אלהי"ם, בְּרֵאשִׁית בָּרָ"א תַּיִ"שׁ, דָּא אֵילוֹ דְיִצְחָק. בְּרֵאשִׁית תַּמָּן אֵ"שׁ לְעוֹלָה דְיִצְחָק, וְרָזָא דְמִלָּה (ועל אלין תלת גלגולין אתמר (שיר ז ב) מה יפו פעמיך בנעלים בת נדיב, (רות ד ד) וזאת לפנים דא אימא עלאה עלמא דאתי, ד"א לגביה צריך חליצה, והדא הוא דכתיב (שמות ג ה) של נעליך וגומר, ואם לאו לית לון רשו לרווחא רמתאה (נ"א לרוחא דמיתא) לסלקא לעלמא דאתי, ובגין דאיהי יום הכפורים אסיר בנעילת הסנדל), (בראשית כב ז) הִנֵּה הָאֵשׁ וְהָעִצִים וְאַיֵּה הַשֶּׂה לְעֹלָה, נָפַק קָלָא וְאָמַר מִשִּׁית יוֹמֵי בְּרֵאשִׁית אִתְבְּרֵי לַעֲקֵדָה דְיִצְחָק. 

בְּגִין דְּלָא אִית קָרְבָּן דְּבַטֵּיל מוֹתָנָא כַּעֲקֵדָה דְיִצְחָק, דְּאִתְּמַר בֵּיהּ (שם) וַיַּעֲקוֹד אֶת יִצְחָק בְּנוֹ, אִתְקַשַּׁר מִדַּת הַדִּין (מלאך המות) וְאִתְעַקַּד לְעִילָא, וְלָא הֲוָה לֵיהּ רְשׁוּ לְקָרְבָא לְבֵי דִינָא רַבְרְבָא דְאִיהוּ גְבוּרָה, לְתַבְעָא דִינָא, וַעֲקֵדָה דְנָא מוֹעִילָה לְגָלוּתָא, דַהֲוָה עָתִיד לְאִתְקַטְלָא מָשִׁיחַ בֶּן יוֹסֵף, וְקָלָא נָפִיק מֵהַהוּא זִמְנָא (שם) אַל תַּעַשׂ לוֹ מְאוּמָה (שם יב), בְּגִין דְּאִתְגַּבְּרוּ רַחֲמֵי עַל דִּינָא, וְרָזָא דְמִלָּה (תהלים צח א) הוֹשִׁיעָה לּוֹ יְמִינוֹ, וּלְבָתַר זְרוֹעַ קָדְשׁוֹ, דְגָבַר יְמִינָא עַל שְׂמָאלָא. 

כַּד אִתְגַּבַּר טִפָּה דִדְכוּרָא עַל טִפָּה דְנוּקְבָא אִיהוּ בֵּן, רַחֲמֵי אִיהוּ וַדַּאי, אֲבָל כַּד אִתְגַּבַּר טִפָּה דְנוּקְבָא עַל דְּכוּרָא, בַת אִיהִי וְדִינָא אִיהִי, וְרָזָא דְמִלָּה דְכוּרָא שַׁלִּיט עַל נוּקְבָא גָרִים דְּשַׁלִּיט יְמִינָא עַל שְׂמָאלָא, וְיִפְקוּן יִשְׂרָאֵל בְּרַחֲמֵי וְלָא בְדִינָא, וְדָא אִיהוּ (תהלים קיז ב) כִּי גָבַר עָלֵינוּ חַסְדּוֹ, וְרָזָא דְמִלָּה (ישעיה סו ז) בְּטֶרֶם יָבֹא חֵבֶל לָהּ וְהִמְלִיטָה זָכָר. 

וּבִשְׁמָא דְקוּדְשָׁא בְּרִיךְ הוּא, יהו"ה רַחֲמֵי, אדנ"י דִּינָא, כַּד שַׁלִּיט יהו"ה עַל אדנ"י יאהדונה"י רַחֲמֵי אִיהוּ, וְכַד שַׁלִּיט אדנ"י עַל יהו"ה אידהנוי"ה דִינָא אִיהוּ, וְרָזָא דְמִלָּה (שם מ י) אדנ"י אלהי"ם בְּחָזָק יָבֹא, בִּתְקִיפוּ דְּדִינָא, וּבְדָא עֲקֵדָה דְיִצְחָק דְּאִתְעַקַּד קַמֵּי אֲבוֹי, וּמָסַר גַּרְמֵיהּ לְמִיתָה בְּגִין דִּיְשֵׁזִיב מָשִׁיחַ וְיִשְׂרָאֵל דְּלָא יְמוּתוּן, וְלָא עוֹד אֶלָּא דַאֲפִילוּ אִי יִשְׂרָאֵל לֶהֱווּ עָבְרִין בְּגָלוּתָא, עַל שְׁפִיכוּת דָּמִים וְגִלּוּי עֲרָיוֹת וַעֲבוֹדָה זָרָה, זְכוּת אֲבָהָן יָגֵן עֲלֵיהוֹן מִשְּׂרֵפָה הֶרֶג וְחֶנֶק, בְּגִין דְּאַבְרָהָם נִתְנַסָּה בְּנוּרָא, וְיִצְחָק בְּסַכִּינָא, וְיַעֲקֹב בְּגָלוּתָא, זְכוּת אֲבָהָן יְהֵא מֵגִין עֲלֵיהוֹן. 

וְעוֹד נִסְיוֹנָא דִתְלַת אֲבָהָן מְעִידִין, דְּלָא עָבַר אָדָם דְּאִיהוּ יִשְׂרָאֵל עַל תְּלַת פִּקּוּדִין אִלֵּין, דְּמַנִּי לוֹן (ליה) קוּדְשָׁא בְּרִיךְ הוּא, הֲדָא הוּא דִכְתִיב (בראשית ב טז) וַיְצַו יהו"ה אלהי"ם עַל הָאָדָם, וַיְצַו דָּא עֲבוֹדָה זָרָה, לֵאמֹר דָּא גִּלּוּי עֲרָיוֹת, עַל הָאָדָם דָּא שְׁפִיכוּת דָּמִים, דְּנִשְׁמָתָא דְאָדָם עָאלַת בְּגִלְגּוּלָא דְאַבְרָהָם, וְאִם אִיהוּ עָבַד עֲבוֹדָה זָרָה, כַּד עָאל בְּנוּרָא הֲוָה אִתּוֹקַד, הֲדָא הוּא דִכְתִיב (דברים ז כה) פְּסִילֵי אֱלֹהֵיהֶם תִּשְׂרְפוּן בָּאֵשׁ. 

דְּאֵשׁ אִית לֵיהּ תְּלַת גַּוָּונִין, חִוָּור וְיָרוֹק וְאוּכַם, וּרְבִיעָאָה תְּכֵלֶת, וְאִינוּן דְּבֵקִין בְּגַחֶלֶת דְּאִיהוּ סוּמְקָא הָא חֲמִשָּׁה, כְּחֻשְׁבַּן ה (חמש) דְּאִיהִי אֱמוּנָה דְקוּדְשָׁא בְּרִיךְ הוּא דְאִיהוּ ו', דְּאִתְלַבַּשׁ בְּחָמֵשׁ גַּוָּונִין וְנָהִיר בְּהוֹן, וּבֵיהּ סָלְקִין גַּוָּונִין דְּאִינוּן כְּלִילָן בָּהּ, וְהִיא סְלִיקַת בְּהוֹן לְגַבֵּי ו', הֲדָא הוּא דִכְתִיב (ויקרא ו ב) הִיא הָעוֹלָה, וְכַד סָלְקִין תְּרֵין דְּאִינוּן ו' ה' בְּקָרְבָּנָא, נָחֲתִין תְּרֵין מִלְּעִילָא דְאִינוּן י"ה,  


Daf 139b

 וּמִתְקָרְבִין אַתְוָון וּמִתְיַיחֲדִין וּמִתְקַשְּׁרִין דָּא בְּדָא, וְדָא אִיהוּ רָזָא דְקָרְבָּנָא. 

וְרָזָא דְמִלָּה (בראשית כח יב) וְהִנֵּה מַלְאֲכֵי אלהי"ם עֹלִים וְיֹרְדִים בּוֹ, סָלְקִין תְּרֵין בְּאֶשָּׁא, וְנָחֲתִין תְּרֵין. וְאִשְׁתֵּזַב אַבְרָהָם בִּשְׁמָא דְיהו"ה, דְּאַף עַל גַּב דְּאִית אַרְבַּע מַלְאָכִים דְּאִינוּן מְמַנָּן דִּשְׁמָא קַדִּישָׁא, לָא בָּעִי קוּדְשָׁא בְּרִיךְ הוּא לְאִשְׁתַּדְלָא בְּאַבְרָהָם לְשֵׁזָבָא לֵיהּ אֶלָּא אִיהוּ מַמָּשׁ, בְּגִין דְּקַנֵּי עַל שְׁמֵיהּ, וּבֵיהּ אִתְלַבַּן אָדָם הָרִאשׁוֹן דְּאִיהוּ יִשְׂרָאֵל, דְּלָא עָבַר עַל וַיְצַו דְּאִיהוּ עֲבוֹדָה זָרָה, לְבָתַר אִתְלַבַּשׁ בְּיִצְחָק וְאִצְטְרִיף וְאָמַר (בראשית כב יב) אַל תַּעַשׂ לוֹ מְאוּמָה, דְהַהוּא דְאִצְטְרִיף בֵּיהּ לָא עָבַד מִדָּעַם, דְּלָא עָבַר עַל שְׁפִיכוּת דָּמִים, וְכֵן יַעֲקֹב אִתְגַּלְגַּל בֵּיהּ, כַּד נָחַת לְגָלוּתָא דְמִצְרָיִם (דחוצה לארץ) דְּדָחִיל דְּלָא הֲוָה סָלִיק, בְּהַהוּא זִמְנָא אָמַר לֵיהּ קוּדְשָׁא בְּרִיךְ הוּא (שם מו ג) אַל תִּירָא מֵרְדָה מִצְרַיְמָה וְגוֹמֵר, אָנֹכִי אֵרֵד עִמְּךָ מִצְרַיְמָה וְאָנֹכִי אַעַלְךָ גַּם עָלֹה. 

(זהו תקון כ"ד) 

בְּרֵאשִׁית תַּמָּן אֲרִ"י דְּקָרְבָּנָא, דַּהֲוָה נָחִית בְּקָרְבָּנָא בְדִיּוֹקְנָא דַאֲרִי אָכִיל קָרְבָּנִין, וְדָא אִיהוּ קַדְמָאָה לְחֵיוָון דַּהֲווֹ אָכְלֵי קָרְבָּנִין. אָמַר לֵיהּ רַבִּי אֶלְעָזָר וְאַמַּאי הֲווֹ נָחֲתִין חֵיוָון לְמֵיכַל קָרְבָּנִין, אָמַר לֵיהּ בְּרִי אַרְבַּע חֵיוָון אִינוּן בְּכָרְסַיָּא, אַרְיֵה שׁוֹר נֶשֶׁר אָדָם, וּבְגוּפָא דְבַר נַשׁ אַרְבַּע יְסוֹדֵי, דִּמְמַנָּן עֲלַיְיהוּ אַרְבַּע חֵיוָון, דְּנֶפֶשׁ כְּלִילָא בְהוֹן, וּבְגִין דָּא פַּרְנָסָה דְנַפְשָׁא מֵאִלֵּין אַרְבַּע, כַּד חָאב בַּר נַשׁ בְּאַרְבַּע יְסוֹדֵי דִילֵיהּ כְּאִלּוּ חָאב בְּנַפְשָׁא, הֲדָא הוּא דִכְתִיב (במדבר ו יא) מֵאֲשֶׁר חָטָא עַל הַנָּפֶשׁ, וּבְהַהוּא זִמְנָא אִתְפַּרַשׁ מַיָּא מֵאֶשָּׁא וְרוּחָא מֵעַפְרָא. 

דְּמֵעַפְרָא נָפְקִין זַרְעִין דְּאִינוּן פַּרְנָסָה דְאָדָם, וּמִמַּיָּא חֵיוָון דְּאִינוּן פַּרְנָסָה דַאֲרִי, וּמֵאֶשָּׁא בְּעִירִין דְּאִינוּן פַּרְנָסָה דְשׁוֹר, וּמֵרוּחָא עוֹפִין דְּאִינוּן פַּרְנָסָה דְנֶשֶׁר, וְכַד חָב בְּהוֹן אִתְפָּרְשָׁן יְסוֹדִין וְאִית בְּהוֹן מַחֲלוֹקֶת דְּאִיהוּ פִּרוּדָא, וְסָלִיק שֵׁם יהו"ה מִנַּיְהוּ, וְעָאל יֵצֶר הָרָע דְּאִיהוּ סמא"ל שָׂטָן, דַּיהו"ה לָא שַׁרְיָא בְּפִרוּדָא, וְרָזָא דְמִלָּה (הושע י ב) חָלַק לִבָּם עַתָּה יֶאְשָׁמוּ, וּבְגִין דָּא צָרִיךְ קָרְבָּנָא מֵאִלֵּין מִינִין דְּחָב בְּהוֹן, לְקָרְבָא בְּהוֹן, אִינוּן אַרְבַּע יְסוֹדִין דְּאִית בְּהוֹן פִּרוּדָא, וּבְהַהוּא זִמְנָא דְמִתְקָרְבִין יְסוֹדִין דָּא לְגַבֵּי דָּא, מִיָּד נָחִית קוּדְשָׁא בְּרִיךְ הוּא עֲלַיְיהוּ וּבָרַח שָׂטָן, וְאִי לָא בָרַח הָא אֶשָּׁא דְקָרְבָּנָא אוֹקִיד לֵיהּ, הֲדָא הוּא דִכְתִיב (ויקרא ו ה) וְהָאֵשׁ עַל הַמִּזְבֵּחַ תּוּקַד בּוֹ. 

וְרָזָא דְקָרְבָּנִין (איוב י יא) עוֹר וּבָשָׂר תַּלְבִּישֵׁנִי וּבַעֲצָמוֹת וְגִידִים תְּסוֹכְכֵנִי, עוֹר אִיהוּ לְבוּשָׁא דְאָדָם, הֲדָא הוּא דִכְתִיב (בראשית ג כא) וַיַּעַשׂ יהו"ה אלהי"ם לְאָדָם וּלְאִשְׁתּוֹ כָּתְנוֹת עוֹר וַיַּלְבִּישֵׁם, אִם זָכָה כָּתְנוֹת אוֹר מְרַקְמָן מִפִּקּוּדִין דַּעֲשֵׂה, דְאַגְרָא דִלְהוֹן לְעָלְמָא דְאָתֵי דְּאִיהוּ אוֹר הַגָּנוּז לַצַּדִּיקַיָּא, וְאִם לָא זָכָה מִשְׁכָא דְחִוְיָא דְכָלִיל אַרְבַּע יְסוֹדִין, דְּתַמָּן רְשִׁימִין פִּקּוּדִין דְּלָא תַעֲשֶׂה דְעָבַר בַּר נַשׁ עֲלַיְיהוּ, וּבְגִין דָּא אוּקְמוּהוּ מָארֵי מַתְנִיתִין עֲוֹנוֹתָיו שֶׁל אָדָם חֲקוּקִים לוֹ עַל עַצְמוֹתָיו, וּקְרִיבוּ דְמִשְׁכָא דְאָדָם פִּקּוּדִין דַּעֲשֵׂה, דְּאִינוּן קְרִיבוּ דְאַתְוָון דִּשְׁמָא דְקוּדְשָׁא בְּרִיךְ הוּא. 

וַעֲלַיְיהוּ אִתְּמַר (ויקרא א ב) אָדָם כִּי יַקְרִיב מִכֶּם קָרְבָּן, מִכֶּם וַדַּאי, לְאַפָּקָא מִשְׁכָא דְחִוְיָא דְבֵיהּ מְרַקְמִין פִּקּוּדִין דְּלֹא תַעֲשֶׂה, וְאָדָם דְּעָבַר עֲלַיְהוּ אִתְּמַר בֵּיהּ (תהלים קמד ד) אָדָם לַהֶבֶל דָּמָה יָמָיו כְּצֵל עוֹבֵר, (במדבר יט יד) אָדָם כִּי יָמוּת בְּאֹהֶל, כִּי יָמוּת וַדַּאי, וְדָא אִיהוּ קְרִיבוּ דְקָרְבָּנָא דְעִשָׂו יֵצֶר הָרָע, דְּאִתְּמַר בֵּיהּ (בראשית כז לא) יָקֻם אָבִי וְיֹאכַל מִצֵּיד בְּנוֹ. בָּשָׂר אִיהוּ שֶׁבֶר מִן שְׁבָרִים, וְאִיהוּ סוּמַק, מִסִּטְרָא דְחַיָּה דְאִיהוּ שׁוֹר, בָּשָׂר חַי בָּשָׁר טָהוֹר, וְאִית  


Daf 140a

 אָחֳרָא דְבָשָׂר בַּשָּׂדֶה טְרֵיפָה דְשַׁרְיָא בֵיהּ רוּחַ הַטּוּמְאָה, מַלְאַךְ הַמָּוְת דְּרָכִיב עַל קַרְנוֹי שׁוֹר מוּעָד בָּשָׂר טָמֵא.  
עִִּצֶם, אִית עִִצֶם טָמֵא וְאִית עִִצֶם טָהוֹר, וּבָשָׂר דְּדַכְיוּ וְעִִצֶם דְּדַכְיוּ, עֲלַיְהוּ אִתְּמַר (בראשית ב כג) עִִצֶם מֵעֲצָמַי וּבָשָׂר מִבְּשָׂרִי, וְעִִצֶם אִיהוּ אַרְיֵה, גִּידִים אִיהוּ נֶשֶׁר, נֶשֶׁר, נִשְׁרָא דְּדַכְיוּ וְנִשְׁרָא דִמְסָאֲבוּ, עִִצֶם וּבָשָׂר וְגִידִים עֲלַיְיהוּ שַׁרְיָא בְרָכָה וּקְדוּשָׁה וְיִחוּד, דְּאִינוּן כֹּהֵן לֵוִי וְיִשְׂרָאֵל, בְּעִִצֶם כַּד שַׁרְיָא בְרָכָה בֵּיהּ, מִיָּד (יחזקאל לז ז) וַתִּקְרְבוּ עֲצָמוֹת עִִצֶם אֶל עַצְמוֹ, מִתְקָרְבִין וּמִתְקַשְּׁרִין דָּא בְדָא בְקָרְבָּנָא, וּמִיָּד נָחִית עֲלַיְיהוּ מִשְׁחָא וְשַׁרְיָיא עֲלַיְיהוּ בְּרָכָה, בָּשָׂר שַׁרְיָא עֲלֵיהּ קְדוּשָׁה, דְאִיהִי מִסִּטְרָא דִלְוִיִּם, הֲדָא הוּא דִכְתִיב וְקִדַּשְׁתָּ אֶת הַלְוִיִּם, מִיָּד מִתְקָרְבִין עַרְקִין דִּדְמָא לְגַבֵּי לִבָּא, דְּבִרְכָאָן מִכַּהֲנֵי אִינוּן, הֲדָא הוּא דִכְתִיב (במדבר ו כג) דַּבֵּר אֶל אַהֲרֹן וְאֶל בָּנָיו לֵאמֹר כֹּה תְבָרַכוּ. גִּידִים מִיִּשְׂרָאֵל, וְאִינוּן יִחוּדָא וּקְדוּשָׁה וְקִשּׁוּרָה דְגַרְמִין וּבִשְׂרָא, וְכַד מִתְקַשְּׁרִין בְּתַרְוַיְיהוּ אִתְקְרִיאוּ יִחוּד וְיִחוּד אִיהוּ בְּיִשְׂרָאֵל, הֲדָא הוּא דִכְתִיב (דברים ו ד) שְׁמַע יִשְׂרָאֵל יהו"ה אלהינ"ו יהו"ה אֶחָד.  
מִשְׁכָא אִיהוּ דְמוּת אָדָם מַלְכוּת, כָּל דִּיּוֹקְנִין אִתְחַזְיָין בָּהּ, וְאִיהִי כְּלִילָא מִבִּשְׂרָא וְגִידִין וְגַרְמִין, וְאִיהִי תְּמוּנַת כֹּל, וְאִיהִי בְּרָכָה וּקְדוּשָׁה וְיִחוּד, כֹּהֲנִים וּלְוִיִּם וְיִשְׂרְאֵלִים, דְּאִינוּן קְשִׁירָן בִּתְלַת אֲבָהָן, דְּאִתְּמַר בְּהוֹן הָאָבוֹת הֵן הֵן הַמֶּרְכָּבָה, בַּבָּשָׂר כַּד מִתְקַדְּשָׁא, נָחִית עֲלֵיהּ דָּם טָהוֹר, וְגִידִים כַּד מִתְיַחֲדִין נָחִית עֲלַיְיהוּ רוּחָא קַדִּישָׁא, גַּרְמִין נָחִית עֲלַיְיהוּ מַיִּין דְּדַכְיוּ, דָא אִיהוּ רָזָא דְקָרְבָּנִין. חָדָא רַבִּי אֶלְעָזָר וְחָדוּ חַבְרַיָּא וְאָמְרוּ אִילוּ לָא אֲתֵינָא לְהַאי עָלְמָא אֶלָּא לְמִשְׁמַע דָּא דַיי.  
אָמַר רַבִּי שִׁמְעוֹן בְּרִי, וְעוֹד בְּרָזָא דְקָרְבָּנִין, לִבָּא אִיהוּ מִזְבֵּחַ דְּבֵיהּ דָּם דְּקָרְבָּנִין, וְעַל דָּא אִתְּמַר (שמות כ כא) וְזָבַחְתָּ עָלָיו, אִם זָכוּ אַרְיֵה הֲוָה נָחִית לְמֵיכַל קָרְבָּנָא, וְאִי לָא כַּלְבָּא נָחִית, וּבְאָן אֲתַר בְּכָבֵד, דְּתַמָּן מָרָה גֵּיהִנָּם, דְּאִיהִי עֲלוּקָה דְאִית לָהּ תְּרֵי בָנוֹת הַב הַב, כְּמָה דְאַתְּ אָמַר (משלי ל טו) לַעֲלוּקָה וכו', וְכַלְבָּא בְהוֹן צָוַוח הַב הַב, וּמָרָה אִיהִי גֵיהִנָּם, חַרְבָּא דְמַלְאַךְ הַמָּוְת דְּאִית לָהּ תְּרֵי פִּיּוֹת כְּגַוְונָא דְגֵיהִנָּם, דְּאִתְּמַר בָּהּ (שם) לַעֲלוּקָה שְׁתֵּי בָנוֹת הַב הַב, כְּגַוְונָא דָא אִתְּמַר בְּחַרְבָּא (שם ה ד) וְאַחֲרִיתָהּ מָרָה כַלַּעֲנָה חַדָּה כְּחֶרֶב פִּיּוֹת.  
וְכָבֵד אִיהוּ סמא"ל, מָרָה סַם מָוְת דִּילֵיהּ, כַּד שָׁלְטָא מָרָה עַל עַרְקִין דִּילָהּ וּמִתְגַּבְּרָא בְחוֹבִין, אִתְּמַר בְּפִרְקִין דְּכָבֵד וּמָרָה, (שמות טו כג) וַיָּבֹאוּ מָרָתָה וְלֹא יָכְלוּ לִשְׁתּוֹת מַיִם מִמָּרָה כִּי מָרִים הֵם, בְּהַהוּא זִמְנָא אִינוּן עַרְקִין דְּלִבָּא בְדוֹחֲקָא וּמִתְטַמְּרִין בְּלִבָּא, כְּגַוְונָא דְנֹחַ וְאִתְּתֵיהּ וּבְנוֹי וְחֵיוָון וּבְעִירִין וְעוֹפִין דְּמִתְטַמְּרִין בְּתֵיבָה, וְלִבָּא אִיהוּ בְדוֹחֲקָא בְהוֹן, דְּאִם מָרָה מָטָא לְלִבָּא מִיָּד יָמוּת בַּר נַשׁ, וּמָרָה לָא מִתְגַּבְּרָה עַל יִשְׂרָאֵל דְּאִינוּן לִבָּא אֶלָּא בְחוֹבִין, אִי חָזְרִין בִּתְיוּבְתָּא דְאִיהִי נִשְׁמַת חַיִּים שְׁכִינְתָּא עִלָּאָה, הָא אַסְוָותָא תְּהֵא לְלִבָּא וּלְעַרְקִין דִּילָהּ, וְאִתְּמַר בְּהוֹן (שם) וַיִּמְתְּקוּ הַמָּיִם, וְאִתְּסִין עַרְקִין (גופא) וְאֵבָרִים דִּילֵיהּ.  
טְחוֹל דָּא לִילִי"ת אִימָּא דְעִרֶב רַב, שְׂחוֹק הַכְּסִיל, מָאן כְּסִיל דָּא אֵל אַחֵר סמא"ל, וְעִרֶב רַב אִינוּן בְּנָהָא, דְאִינוּן מְעוּרָבִין בְּיִשְׂרָאֵל רְשָׁעִים גְּמוּרִים, וַעֲלַיְיהוּ אִתְּמַר אִם רָאִיתָ רָשָׁע שֶׁהַשָּׁעָה מְשַׂחֶקֶת לוֹ אַל תִּתְגָרֶה בּוֹ, עֲלַיְיהוּ אִתְּמַר (חבקוק א יג) לָמָּה תַבִּיט בּוֹגְדִים תַּחֲרִישׁ בְּבַלַּע רָשָׁע צַדִּיק מִמֶּנּוּ, רָשָׁע דָּא כְסִיל, עִרֶב רַב בְּגָלוּתָא אִינוּן רָשָׁע, בְּבַלַּע צַדִּיק מִמֶּנּוּ, דָא יִשְׂרָאֵל, וּמָאן גָּרִים דְּבָלַע לוֹן, בְּגִין דְּלַאו אִינוּן צַדִּיקִים גְּמוּרִים, כְּמָה דְאִתְּמַר צַדִּיק מִמֶּנּוּ בּוֹלֵעַ אֲבָל צַדִּיק גָּמוּר אֵינוֹ בּוֹלֵעַ.  
וּטְחוֹל אִיהוּ לִילִי"ת, (משלי ג לג) מְאֵרַת ה' בְּבֵית רָשָׁע, וְאִיהִי אַסְכְּרָה לְרַבְיֵי דְאִינוּן חַיָּיבַיָּא, חַיְיכַת בְּהוֹן בְּעוּתְרָא בְהַאי עָלְמָא,   

Daf 140b

 וּלְבָתַר קְטִילַת בְּהוֹן, וְאַמַּאי אִתְקְרִיאוּ רַבְיֵי, בְּגִין דְּלֵית בְּהוֹן דַּעַת לְאִשְׁתֵּזָבָא מִינָהּ, אֲבָל לֵב מֵבִין אִשְׁתֵּזַב מִינָהּ, דְּתַמָּן צַדִּיק, וְרָזָא דְמִלָּה (קהלת ז כו) טוֹב לִפְנֵי הָאלהי"ם יִמָּלֵט מִמֶּנָּה, וְחוֹטֵא יִלָּכֶד בָּהּ. 

כְּלָיוֹת אִינוּן יוֹעֲצוֹת אִם זָכוּ עָאל בְּהוֹן נְבוּאָה דְאִיהִי (משלי כ כז) נֵר יהו"ה נִשְׁמַת אָדָם, וְאִתְעֲבִידוּ נְבִיאִים, וְאִינוּן יוֹעֲצִים לְטָב, וְאִית בְּהוֹן עִצָה וְתוּשִׁיָּה. 

כַּנְפֵי רֵיאָה, אִם זָכוּ שַׁרְיָא בְהוֹן רוּחַ קוּדְשָׁא, וְאִתְּמַר בְּהוֹן (ישעיה יא ב) וְנָחָה עָלָיו רוּחַ יהו"ה רוּחַ חָכְמָה וּבִינָה רוּחַ עִצָה וּגְבוּרָה רוּחַ דַּעַת וְיִרְאַת יהו"ה, וַעֲלַיְיהוּ אִתְּמַר (שמות כה כ) וְהָיוּ הַכְּרֻבִים פּוֹרְשֵׂי כְנָפַיִם, הַכְּרוּבִים כְּגוֹן צוּרַת אָדָם, פּוֹרְשֵׂי כְנָפַיִם לָקֳבֵל תְּלַת חֵיוָון דְּפָרְשִׂין גַּדְפִין לְקִבְלֵיהּ דְּאָדָם, וְאִינוּן שִׁית גַּדְפִין, תְּרֵין לְכָל חַיָּה, מִסִּטְרָא דִשְׁכִינְתָּא גַדְפִין דְּחֵיוָון מְרוּבָּעִים, שִׁית גַּדְפִין לָקֳבֵל שֵׁשׁ מַעֲלוֹת לַכִּסֵּא, אַרְבַּע גַּדְפִין לָקֳבֵל כָּרְסַיָּא מְרוּבָּע, פֹּרְשֵׂי כְנָפַיִם לְמַעִִלָה סֹכְכִים בְּכַנְפֵיהֶם עַל הַכַּפֹּרֶת, דָּא כַּפֹּרֶת דְּלִבָּא קֹדֶשׁ קֻדְשִׁין, וְדָא לִבָּא. 

נֶפֶשׁ רוּחַ נְשָׁמָה, כֹּהֵן לֵוִי וְיִשְׂרָאֵל, כֹּהֵן אִיהוּ נְשָׁמָה, אִם זָכָה נֵר יהו"ה נֵר הֲוָה נָהִיר בֵּיהּ מִלִּבָּא כַּשֶּׁמֶשׁ זוֹרַחַת, וְרוּחָא דְקוּדְשָׁא הֲוָה נָפִיק מִבֵּין גַּדְפוֹי דִכְּרוּבִין דְּאִינוּן כַּנְפֵי רֵיאָה, וַהֲוָה מְמַלֵּיל עִמֵּיהּ, וְאִם לַאו נוּרָא, וְדָא נֶפֶשׁ הֲוָה דָלֵיק, וְנָפִיק אֶשָּׁא מִלִּבָּא וְאוֹקִיד לֵיהּ. קַרְקְבָנָא וְקֵיבָה כַּד נָאִים אִתְקְרֵי קֵיבָה יָשֵׁן. 

וְאִית שֵׁינָה לְטָב וְאִית שֵׁינָה לְבִישׁ, לְטָב כְּגוֹן חֲלוֹם דְּאִיהִי סֻלָּם (נ"א כגון חלום) דְּחָזָא יַעֲקֹב, וּבֵיהּ דָּבִיק קָנֶה, וְשִׁית עִזְקִין דְּקָנֶה אִיהוּ שִׁית דַּרְגִּין דִּנְבוּאָה, וְסָלְקִין לְשִׁתִּין נִשְׁמֵי, דַהֲוָה נָאִים בְּהוֹן דָּוִד, דְּהָכִי אוּקְמוּה, דָוִד הֲוָה מִתְנַמְנֵם כַּסּוּס, וְסוּס לָא נָאִים אֶלָּא שִׁתִּין נִשְׁמֵי, וְאִית שֵׁינָה לְבִישׁ חֶלְמָא בִּישָׁא, דְאִתְּמַר בֵּיהּ לְגַבֵּי אַבְרָהָם, (בראשית טו יב) וְתַרְדֵּמָה נָפְלָה עַל אַבְרָם, וְהִנֵּה אֵימָה חֲשֵׁכָה גְדֹלָה נֹפֶלֶת עָלָיו, וְהָא אוּקְמוּהָ בְאַרְבַּע גָּלִיּוֹת, וּבְגִין דַּחֲלוֹם יֵיתֵי בִתְרֵין דַּרְגִּין, אוּקְמוּהוּ קַדְמָאִין, כְּמָה דְאִי אֶפְשַׁר לְבָר בְּלֹא תֶּבֶן כַּךְ אִי אֶפְשַׁר לְחֶלְמָא בְלֹא דְבָרִים בְּטֵלִים, בְּגִין דְּיֵיתֵי חֶלְמָא כַּאן עַל יְדֵי מַלְאָךְ, כַּאן עַל יְדֵי שֵׁד, בְּגִין דְּחֶלְמָא אִיהוּ מִסִּטְרָא דְאִילָנָא דְטוֹב וָרָע, אֲבָל מִסִּטְרָא דְאִילָנָא דְחַיֵּי לָא אַתְיָא (עליה אלא דקיבה) אֶלָּא עַל יְדֵי קֵיבָה דְקוּדְשָׁא בְּרִיךְ הוּא דְאִיהִי שְׁכִינְתָּא דִילֵיהּ, וְלֵית תַּמָּן קֵיבָה רַע דְּאִיהוּ שֵׁד. 

קָרְקְבָן טוֹחֵן, אִי בַּר נַשׁ זַכָּאָה אִיהוּ טוֹחֶנֶת מָן לְצַדִּיקִים, דְּאִינוּן אֵבָרִים קַדִּישִׁין בְּפִקּוּדִין דַּעֲשֵׂה, וְאִי לָא אָזְלִין בְּפִקּוּדִין טָבִין, מִתְפַּרְנְסִין בְּלֶחֶם הַקְּלוֹקֵל מְזוֹנָא קַלָּא בַּקָּלוֹן. וִושֶׁט (במדבר יא ח) שָׁטוּ הָעָם וְלָקְטוּ, שָׁטִין (שטיין) לָקְטִין בְּשִׁטּוּתָא, וְטָחֲנוּ בָרֵיחַיִם בְּדוֹחֲקָא, אִלֵּין אִינוּן טוֹחֲנוֹת בְּפוּמָא, אוֹ דָכוּ בַּמְּדוֹכָה דָא חֵיךְ, וּבִשְּׁלוּ בַּפָּרוּר דָּא אִצְטוּמְכָא. 

בְּרִי, רָזָא עִלָּאָה הָכָא, אִם זָכוּ יִשְׂרָאֵל הֲוָה נָחִית לוֹן אוֹרַיְיתָא מִן שְׁמַיָּא בְלָא דוֹחֲקָא, וְלָא הֲווֹ צְרִיכִין לְאַלָּפָא חַד לְחַבְרֵיהּ, הֲדָא הוּא דִכְתִיב (שמות טז ד) הִנְנִי מַמְטִיר לָכֶם לֶחֶם מִן הַשָּׁמָיִם, דְּלֵית לֶחֶם אֶלָּא אוֹרַיְיתָא, לָא זָכוּ בְּגִין עִרֶב רַב דְּאִינוּן שַׁטְיָּין, אִתְּמַר בְּהוּ שָׁטוּ הָעָם וְלָקְטוּ, דְיִטְרְחוּן לְאוֹלָפָא דָא לְדָא, לְפַרְנָסָה כָּל חַד בְּדוֹחֲקָא, וּלְחַכִּימַיָּא בִרְמִיזָא. אֲבָל לְעָתִיד לָבֹא יִתְמְחוּן עִרֶב רַב מֵעָלְמָא, וְאִתְּמַר בְּהוֹן (ירמיה ל א לג) וְלֹא יְלַמְּדוּ עוֹד אִישׁ אֶת אָחִיו וְגוֹמֵר, וּבְגִין דָּא וִושֶׁט אִיהוּ לְבִישׁ וְאִיהוּ לְטָב, חִוָּור וְסוּמַק, דִּינָא וְרַחֲמֵי. 

וּבְרִי, בְּוַדַּאי אִינוּן שְׁלוּחַיָּא דְצִבּוּרָא, צְרִיכִין כַּד קָרָאן סֵפֶר תּוֹרָה דְּיַחְתְּכוּן מִלִּין, וְלָא יֵימְרוּן לְהוֹן בְּהַלְעָטָה, כְּגַוְונָא דְעִרֶב רַב דְּאִתְּמַר בְּהוֹן (במדבר יא יג) הַבָּשָׂר עוֹדֶנּוּ בֵּין שִׁנֵּיהֶם, וַהֲווֹ אָכְלִין בְּהַלְעָטָה, וּכְגַוְונָא דְעִשָׂו דְּאִתְּמַר בֵּיהּ (בראשית כה ל) הַלְעִיטֵנִי נָא, וְלָא הֲווֹ טָחֲנִין לֵיהּ, אִתְּמַר בְּהוֹן (במדבר יא לג) וְאַף יהו"ה חָרָה בָעָם. 

הַדְרָא דְכַנְתָא דָא אִיהוּ נָחָשׁ בָּרִיחַ נָחָשׁ עֲקַלָּתוֹן, דִּזְמִינִין צַדִּיקַיָּיא  


Daf 141a

 לְמֵיכַל לֵיהּ. וְאִית חֵלֶב טָמֵא דְאִיהוּ נָחָשׁ, דְּאִיהוּ אֲסִיר לְמֵיכַל עַמָּא קַדִּישָׁא, בְּגִין דַּעֲלֵיהּ אִתְּמַר (בראשית ג יד) אָרוּר אַתָּה מִכָּל הַבְּהֵמָה. 

(זהו תיקון כ"ה) 

בְּרֵאשִׁית תַּמָּן יֵ"שׁ, (משלי ח כא) לְהַנְחִיל אוֹהֲבַי יֵשׁ וְאוֹצְרוֹתֵיהֶם אֲמַלֵּא, וּבְגִין דְּתַמָּן אוֹצָר דְּאִיהִי יִרְאַת יהו"ה, מִנֵּיהּ אִתְמַלְיָא לְצַדִּיקַיָּא, וְאִינוּן דָּחֲלִין לְקוּדְשָׁא בְּרִיךְ הוּא יָרְתִין הַאי יֵשׁ, וְעִרְבוּבְיָא בִישָׁא לָא הֲווֹ דָחֲלִין לְקוּדְשָׁא בְּרִיךְ הוּא אֶלָּא בְגִין עוּתְרָא, וַהֲווֹ מְנַסִּין לֵיהּ, כְּגַוְונָא דָא (שמות יז ז) הֲיֵשׁ יהו"ה בְּקִרְבֵּנוּ אִם אָיִן, וְכָל אִינוּן דִּמְנַסִּין לְקוּדְשָׁא בְּרִיךְ הוּא וְדָחֲלִין לֵיהּ בְּעוּתְרָא וְלָא דָחֲלִין מִנֵּיהּ בַּעֲנִיּוּתָא כְּמוֹ בְּעוּתְרָא, לַאו אִינוּן אֶלָּא עִרְבוּבְיָא בִישָׁא, דְּאִית יִרְאָה וְאִית יִרְאָה, אִית אַהֲבָה וְאִית אַהֲבָה, אִית מָאן דְּדָחִיל לְקוּדְשָׁא בְּרִיךְ הוּא בְּגִין דְּיֵחוּן בְּנוֹי אוֹ דְלָא נָחִית לַעֲנִיּוּתָא, אוֹ דְרָחִים לֵיהּ בְּגִין דִּיְהִיב לֵיהּ עוּתְרָא, וּמְנַסֶּה לֵיהּ כְּגוֹן נַעֲבֵיד הַאי פִּקּוּדָא הָכִי, וְנֶחזֵי הֲיֵשׁ יהו"ה בְּקִרְבֵּנוּ וְיָהִיב לָן אַגְרָא בְגִינֵיהּ אִם אָיִן, דְּאִי לָא יָהִיב לֵיהּ אַגְרָא בְגִינָהָא לָא רָחִים לֵיהּ, וְלָא יָהִיב לֵיהּ צְדָקָה וְלָא יַעֲבִיד פִּקּוּדָא, וּמְנַסֵּי לְקוּדְשָׁא בְּרִיךְ הוּא בְּכָל פִּקּוּדָא וְעוֹבָדָא, בְּוַדַּאי הַאי אִיהוּ מֵאִלֵּין עִרְבוּבְיָא בִישָׁא, דְאִתְּמַר בְּהוֹן הֲיֵשׁ יהו"ה בְּקִרְבֵּנוּ אִם אָיִן. 

אֶלָּא רְחִימוּ וּדְחִילוּ דְקוּדְשָׁא בְּרִיךְ הוּא, שְׁלִים בְּכָל פִּקּוּדָא וּפִקּוּדָא דְעָבִיד, בֵּין דִּיְהִיב לֵיהּ אַגְרָא בְטִיבוּ בֵין דְּלָא יְהִיב לֵיהּ, וּבְגִין דָּא מַנִּי בְאוֹרַיְיתָא (דברים ו ד) וְאָהַבְתָּ אֵת יהו"ה אלהי"ך בְּכָל לְבָבְךָ וּבְכָל נַפְשְׁךָ וּבְכָל מְאֹדֶךָ, וְאוּקְמוּהוּ קַדְמָאִין, אִם חָבִיב עָלֶיךָ נַפְשְׁךָ מִמָּמוֹנְךָ לְכַךְ נֶאֱמַר בְּכָל נַפְשְׁךָ, וְאִם חָבִיב עָלֶיךָ מָמוֹנְךָ מִנַּפְשְׁךָ לְכַךְ נֶאֱמַר בְּכָל מְאֹדֶךָ, דְּאִית בַּר נַשׁ דְּצַלִּי וְאָזִיל בְּכָל פִּקּוּדִין דְּלָא יָהִיב עֲלַיְיהוּ אַגְרָא, וְאִם הֲוָה יָהִיב אַגְרָא עֲלַיְיהוּ לָא הֲוָה עָבִיד לוֹן, דְּוַדַּאי סַגִּיאִין אִינוּן מִבְּנֵי נָשָׁא דְאִינוּן עֲתִירִין בְּעוּתְרָא סַגִּיא, וְאִינוּן חֲבִיבִין עוּתְרָא דִלְהוֹן יַתִּיר מִנִּשְׁמָתָא דִלְהוֹן, דְּעוּתְרָא דְנַפְשָׁא אִיהוּ פִּקּוּדִין טָבִין בְּעָלְמָא דְאָתֵי, וְעוּתְרָא דְגוּפָא מָמוֹנָא וְעִדּוּנָא בְעָלְמָא דֵין. 

וְאִינוּן דִּמְחַבְבִין מָמוֹנָא מִנַּפְשָׁא, אִם הֲווֹ יָהֲבִין לֵיהּ כָּל אוֹרַיְיתָא בְּמֵאָה זוּזֵי לָא הֲווֹ יָהֲבִין לְהוּ בְּגִינָהּ, בְּגִין דְּמָמוֹנָא חָבִיב עֲלַיְיהוּ מִנַּפְשָׁא, וּמַה דְּדָחִיל וְרָחִים לֵיהּ לַאו אִיהוּ אֶלָּא בְגִין מָמוֹנָא, הַאי דְּשַׁוִּי מָמוֹנָא עִקָּרָא וְאוֹרַיְיתָא דְרָחִים קוּדְשָׁא בְּרִיךְ הוּא טָפֵל, הַאי רְחִימוּ וּדְחִילוּ לָא חָשִׁיב לֵיהּ קוּדְשָׁא בְּרִיךְ הוּא, אֶלָּא עִקָּרָא דִרְחִימוּ וּדְחִילוּ דְקוּדְשָׁא בְּרִיךְ הוּא, דְאַף עַל גַּב דְּאִיהוּ רָחִים מָמוֹנֵיהּ מִנַּפְשֵׁיהּ, דְּיִרְחֵים לֵיהּ בְּמָמוֹנֵיהּ, בַּמֶּה דְּאִיהוּ חָשִׁיב עֲלֵיהּ, וְלָא בְטָפֵל דִּילֵיהּ, לְכַךְ נֶאֱמַר בְּכָל מְאֹדֶךָ, וְכֵן מָאן דְּחָשִׁיב נַפְשֵׁיהּ מִמָּמוֹנֵיהּ, וַהֲוָה יָהֵיב כָּל מָמוֹנָא דְעָלְמָא וְלָא הֲוָה נָזִיק אֲפִילוּ בְּאֵבָרָא זְעִירָא דְאִית בֵּיהּ, לְכַךְ נֶאֱמַר בְּכָל נַפְשְׁךָ בְּמַאי דְרָחִים לֵיהּ. 

(זהו תקון כ"ו) 

בְּרֵאשִׁית (ישעיה סו טז) כִּי בָאֵשׁ יהו"ה נִשְׁפָּט, אלהי"ם מָארֵי דְּדִינָא, וַעֲלֵיהּ אִתְּמַר (שמות כב כז) אלהי"ם לֹא תְקַלֵּל, בְּוַדַּאי כְּמָה דִלְעִילָא אִתְּמַר (תהלים עה ח) כִּי אלהי"ם שֹׁפֵט זֶה יַשְׁפִּיל וְזֶה יָרִים, כַּךְ אִיהוּ צָרִיךְ לְמֶהֱוִי דַיָּינָא לְתַתָּא, לְדָא יַשְׁפִּיל בְּדִינָא וּלְדָא יָרִים, כְּפוּם  


Daf 141b

 עוֹבָדוֹי, לְדָא מַטֶּה כְּלַפֵּי חֶסֶד, לְדָא כְּלַפֵּי גְבוּרָה, אֱמֶת בְּאֶמְצָעִיתָא, וּבְגִין דָּא אִתְקְרֵי דַּיָּין אֱמֶת, אלהי"ם הַכִּסֵּ"א בְּחוּשְׁבָּן, דְּתַמָּן י"ה דְּאִיהִי חָכְמָה וּבִינָה, זֶה שְּׁמִי עִם י"ה שְׁסָ"ה מִסִּטְרָא דִשְׂמָאלָא, וְדָא י"ה מִן אלהי"ם, ה' עַל י' נוּקְבָא. 

וְכַד דַּיָּין אִיהוּ דָן, צָרִיךְ לְמֶהֱוִי אִיהוּ יָתֵיב וּבַעֲלֵי דִינָא קַיְימִין, כְּגַוְונָא דִלְעִילָא, דְאִתְּמַר בְּקוּדְשָׁא בְּרִיךְ הוּא (איוב א ו) וַיָּבֹאוּ בְּנֵי הָאלהי"ם לְהִתְיַצֵּב עַל יהו"ה, אִיהוּ יָתֵיב, וְאִינוּן קַיְימִין לְמִתְּבַע דִּינָא, וּבְגִין דְּשָׂטָן יֵעוּל בֵּינַיְיהוּ לְמִתְּבַע חוֹבֵיהוֹן דִּבְנֵי יִשְׂרָאֵל, אִינוּן בְּמַטּוּלָא עֲלֵיהּ, עַד דַּהֲוָה דָן לְהוֹן וְדָא אִיהוּ לְהִתְיַצֵּב עַל יהו"ה, וְעוֹד לְהִתְיַצֵּב עַל יהו"ה, לְשַׁאֲלָא וּלְמִתְּבַע דִּינָא לְגַבֵּי (נ"א קמי) קוּדְשָׁא בְּרִיךְ הוּא יהו"ה, כַּד נָהִיג עָלְמָא בְּרַחֲמִין, וּמְקַטְרְגִין וְתָבְעִין דִּינָא, וְדָא אִיהוּ לְהִתְיַצֵּב עַל יהו"ה. וְתוּ לְהִתְיַצֵּב עַל יהו"ה, יהו"ה עַמּוּדָא דְאֶמְצָעִיתָא, דְשָׁאֲלִין וְתָבְעִין דִּינָא מִגְּבוּרָה בֵּי דִינָא רַבְרְבָא, דְקַיְימָא עַל עַמּוּדָא דְאֶמְצָעִיתָא, וְדָא הוּא עַל יהו"ה, עַל דִּמְקָרְבִין דִּינִין קֳדָם גְּבוּרָה אִתְּמַר בְּהוֹן לְהִתְיַצֵּב עַל יהו"ה, דְּאַף עַל גַּב דְּבְנוֹי אִינוּן יִשְׂרָאֵל לֵית לֵיהּ רְשׁוּ לְאַעֲבָרָא עַל דִּינָא, דְּאוֹרַיְיתָא בְּדִינָא אִתְיְיהִיבַת, וְאוֹמֵי עֲלָהּ דְּלָא יַעֲבַר עֲלָהּ, וּלְגַבֵּי דִינָא גְּבוּרָה אִיהִי בְּאֶמְצָעִיתָא, וְחֶסֶד מִימִינָא, וְעַמּוּדָא דְּאֶמְצָעִיתָא מִשְּׂמָאלָא, וְכָל דִּינִין מֵהַאי אֲתַר תַּלְיָין, וְכָל סְפִירָן כֻּלְּהוּ אִתְקְרִיאוּ דִינִין גְּבוּרָה וַאֲפִילוּ יהו"ה. 

דִּינָא קַדְמָאָה חֲדָא אִתְקְרֵי דִין לָדוּן בְּחֶנֶק, וְאִתְּמַר (דברים כא כג) לֹא תָלִין נִבְלָתוֹ עַל הָעִץ. אָמַר לֵיהּ אֶלְעָזָר בְּרִי, הָכָא צָרִיךְ לְחַדְּשָׁא מִלִּין, אִית עִץ וְאִית עִץ, הֲדָא הוּא דִכְתִיב (שם כ יט) כִּי הָאָדָם עִץ הַשָּׂדֶה, וְאִית אָדָם דְּאִיהוּ עִץ הַדַּעַת טוֹב וָרָע, וְחוֹבָא דְאָדָם אִיהִי נִבְלָתוֹ דְאָדָם קַדְמָאָה דְאִיהִי עִץ הַחַיִּים, לָא צָרִיךְ לְתַלְיָיא בֵיהּ חוֹבָא דָא, הֲדָא הוּא דִכְתִיב לֹא תָלִין נִבְלָתוֹ עַל הָעִץ, דְּמָאן דְּאָכַל מֵעִץ דִּילֵיהּ דְּאִיהוּ עִץ הַחַיִּים, אִתְּמַר בֵּיהּ (בראשית נ כב) וְאָכַל וָחַי לְעוֹלָם. 

וְעוֹד לֹא תָלִין נִבְלָתוֹ עַל הָעִץ, עִץ דְּהָכָא דָא תַלְמִיד חָכָם דְּאִשְׁתַּדַּל בְּאוֹרַיְיתָא דְּאִיהִי עִץ הַחַיִּים, הֲדָא הוּא דִכְתִיב (משלי ג יח) עִץ חַיִּים הִיא לַמַּחֲזִיקִים בָּהּ, לֹא תָלִין בּוֹ נִבְלָתוֹ, דְאִיהִי חוֹבָה דְּחָב בְּיוֹמָא לֹא תָלִין עִמֵּיהּ בַּלַּיְלָה, דְמִיָּד יְתוּב בִּתְיוּבְתָּא, כְּמָה דְאוּקְמוּהָ מָארֵי מַתְנִיתִין אִם רָאִיתָ תַּלְמִיד חָכָם שֶׁחָטָא בַּיּוֹם אַל תְּהַרְהֵר אַחֲרָיו בַּלַּיְלָה, דְוַדַּאי עָשָׂה תְּשׁוּבָה, (נ"א שמא עשה תשובה, שמא סלקא דעתך, אלא אימא ודאי עשה תשובה). 

וְעוֹד לֹא תָלִין נִבְלָתוֹ עַל הָעִץ, דָּא תַּלְמִיד חָכָם, נִבְלָתוֹ דָּא בַּת עַם הָאָרֶץ דְּאִיהִי רִיחֲשָׁא, דְאִם אַנְתְּ תַּלְיָא לָהּ בֵּיהּ, אוֹ קוֹבְרָהּ אוֹ קוֹבְרָתוֹ, וְדָא אִיהוּ (דברים כא כג) כִּי קָבוֹר תִּקְבְּרֶנּוּ, כִּי קָבוֹר הוּא לָהּ אוֹ תִּקְבְּרֶנּוּ אִיהִי לֵיהּ, וְאִתְּתָא דָא לַאו אִקְרֵי זִוּוּגָא וְיִחוּדָא דִילֵיהּ, אֶלָּא אִיהִי כְּמַטּוּלָא תַלְיָא עֲלֵיהּ, כְּחִוְיָא קָשִׁיר עַל קְדָלֵיהּ, וּבְגִין דָּא (שם) כִּי קִלְלַת אלהי"ם תָּלוּי, דְּאִיהִי קְלָלָה, דְקַטִּילַת לֵיהּ אוֹ אַיְיתֵי לֵיהּ לִידֵי עֲנִיּוּתָא. 

דָבָר אַחֵר לֹא תָלִין נִבְלָתוֹ עַל הָעִץ, דָּא שַׁבָּת, דְּיָרִית בֵּיהּ בַּר נַשׁ נְשָׁמָה יְתֵירָה, לָא צָרִיךְ לְאִתְחַזְיָא קֳדָמָהָא נַפְשָׁא דְשָׁלְטָא בְּבַר נַשׁ בְּיוֹמִין דְּחוֹל, בִּמְלָאכָה דְאִיהִי אֲסוּרָה בְשַׁבָּת, אֶלָּא קָבוֹר תִּקְבְּרֶנּוּ בַּיּוֹם הַהוּא, דְלָא אִתְחַזְיָא קֳדָם זָכוֹר וְשָׁמוֹר דְּשַׁבָּת, וּבְגִינָהּ אִתְּמַר (שמות ה ה) שַׁל נְעָלֶיךָ מֵעַל רַגְלֶיךָ כִּי הַמָּקוֹם אֲשֶׁר אַתָּה עוֹמֵד עָלָיו אַדְמַת קֹדֶשׁ הוּא, (דברים כא כג) וְלֹא תְטַמֵּא אֶת אַדְמָתְךָ, דְנִשְׁמָתָא יְתֵירָה אִיהִי אֶרֶץ יִשְׂרָאֵל דִּלְעִילָא, אַדְמַת קֹדֶשׁ, דְּאִתְּמַר בָּהּ (ירמיה ב ג) קֹדֶשׁ יִשְׂרָאֵל לַיהו"ה. 

וְעוֹד לֹא תָלִין נִבְלָתוֹ עַל הָעִץ דָּא בַר נַשׁ דְּאִיהוּ נָבָל, עֲלֵיהּ אִתְּמַר כָּל הַמַּעֲמִיד תַּלְמִיד דְּלַאו אִיהוּ הָגוּן כְּאִלּוּ מַעֲמִיד אֲשֵׁרָה, וּבְגִין דָּא לֹא תָלִין נִבְלָתוֹ עַל הָעִץ דְּאִיהוּ עִץ הַחַיִּים. דָּבָר אַחֵר לֹא תָלִין וְגוֹמֵר, הָעִץ אִלֵּין יִשְׂרָאֵל דְּאִתְּמַר בְּהוּ  


Daf 142a

 (ישעיה סה כב) כִימֵי הָעִץ יְמֵי עַמִּי, חוֹבָא דְעָבְדוּ עַם נָבָל, לָא תְהֵא תַלְיָא לֵיהּ בְּיִשְׂרָאֵל, דְּכַד עֲבַדוּ יָת עִִגְלָא חַשִּׁיב מֹשֶׁה דְּיִשְׂרָאֵל עֲבַדוּ לֵיהּ, וְאָמַר (שמות לב יא) לָמָה יהו"ה יֶחרֶה אַפְּךָ בְּעַמֶּךָ, אָמַר לֵיהּ קוּדְשָׁא בְּרִיךְ הוּא (שם) לֶךְ רֵד כִּי שִׁחֵת עַמְּךָ, מִיָּד נָחִית וְחָזָא עִגֶל דִּיּוֹקְנָא דְשׁוֹר וַחֲמוֹר, שָׁאִיל לֵיהּ מָאן עָבַד לָךְ, אָמַר חֲמוֹר, עִרֶב רַב (יחזקאל כג כ) אֲשֶׁר בְּשַׂר חֲמוֹרִים בְּשָׂרָם, שׁוֹר אָמַר נַמִּי הָכִי, טַבַּעַת דַּעֲלָהּ מַזָּל שׁוֹר בְּזִמְנָא דְאִתְּמַר בְּעִרֶב רַב (שמות לב ג) וַיִּתְפָּרְקוּ כָּל הָעָם אֶת נִזְמֵי הַזָּהָב, אִזְדַּמְנַת תַּמָּן, וְאֶרְמֵי כֹּלָּא אַהֲרֹן בְּנוּרָא, וְנָפְקַת עִִגְלָא דִיּוֹקְנָא דְשׁוֹר וַחֲמוֹר, בְּהַהוּא זִמְנָא צָוְוחַת רוּחַ הַקֹּדֶשׁ וְאָמְרַת, (ישעיה א ג) יָדַע שׁוֹר קוֹנֵהוּ וַחֲמוֹר אֵבוּס בְּעָלָיו, יִשְׂרָאֵל לֹא יָדַע עַמִּי לֹא הִתְבּוֹנָן.  
וְרַשִּׁיעַיָּא מָה חָזוּ לְמֶעֱבַד עִגֶל, אֶלָּא וַדַּאי אִינוּן הֲווֹ מְכַשְּׁפִין דְּפַרְעֹה, יוֹנוֹ"ס וְיַמְבְּרוּ"ס בְּנֵי בִּלְעָם, דְּאִתְּמַר בְּהוֹן (שמות ח ג) וַיַּעֲשׂוּ כֵן הַחַרְטוּמִים בְּלָטֵיהֶם, וְחָזוּ דְּלָא הֲוָה מַמָּשׁוּ בְּהוֹן, אִתְחַזְרוּ עִמֵּיהּ דְּמֹשֶׁה וְקַבִּילוּ בְּרִית מִילָה, וְקוּדְשָׁא בְּרִיךְ הוּא דְיָדַע גְּלוּיִים וּסְתִירִין, דַּהֲוָה יָדַע בְּהוֹן דְּאִינוּן מִגִּזְעָא בִישָׁא, כַּד הֲוָה נָחֲתָא שְׁכִינְתָּא אִתְּמַר בָּהּ (שם יד יט) וַיִּסַּע מַלְאַךְ הָאלהי"ם הַהֹלֵךְ לִפְנֵי מַחֲנֵה יִשְׂרָאֵל, וְלָא אָמַר לִפְנֵי הָעָם, וּבְגִין דָּא נָטְלוּ קִנְאָה בְּלִבַּיְיהוּ, וְאָמְרוּ (שם לב א) קוּם עֲשֵׂה לָנוּ אלהי"ם אֲשֶׁר יֵלְכוּ לְפָנֵינוּ, כְּגַוְונָא דַהֲוָה אָזִיל קֳדָמַיְיכוּ, וּבְגִין דָּא עֲבַדוּ יָת עִִגְלָא בְחַרְשִׁין דִּלְהוֹן, וְדָא אִיהוּ יָדַע שׁוֹר קוֹנֵהוּ וכו', יִשְׂרָאֵל לֹא יָדַע חַרְשִׁין, עַמִּי אַהֲרֹן וּמֹשֶׁה בְּנֵי עַמְרָם לֹא הִתְבּוֹנָנוּ, וְדָא אִיהוּ לֹא תָלִין נִבְלָתוֹ עַל הָעִץ, חוֹבָא דָא דְעַם נָבָל לֹא תָלִין נִבְלָתוֹ עַל הָעִץ דְּאִינוּן יִשְׂרָאֵל. דָּבָר אַחֵר לֹא תָלִין וכו', דָּא גִיּוֹרָא דְלָא אִתְגַּיַּיר לִשְׁמָא דְקוּדְשָׁא בְּרִיךְ הוּא, לָא תַלְיָא בֵּיהּ בְּיִשְׂרָאֵל דְּאִינוּן עִץ, כְּמָה דְאוּקְמוּהוּ (ישעיה סה כב) כִימֵי הָעִץ יְמֵי עַמִּי.  
וְעוֹד לֹא תָלִין נִבְלָתוֹ, דָּא נִבְלוּת הַפֶּה, עַל הָעִץ דָּא לִישָׁנָא בִישָׁא, דְחוֹבָה דָא גָרִים דְּיָמוּת קֳדָם זִמְנֵיהּ, וְדָא אִיהוּ כִּי קָבוֹר תִּקְבְּרֶנּוּ, דָּבָר אַחֵר לֹא תָלִין נִבְלָתוֹ, דָּא יֵצֶר הָרָע, עַל הָעִץ דָּא נִשְׁמַת חַיִּים, דְּמָאן דְּחִלֵּל בָּהּ אִתְּמַר בֵּיהּ כִּי קָבוֹר תִּקְבְּרֶנּוּ, וְיָמוּת בְּעָלְמָא דֵין וּבְעָלְמָא דְאָתֵי, דָּא אִיהוּ דִינֵיהּ בְּחֶנֶק מָאן דְּעָבַר עַל דָּא. (דבר אחר לא תלין נבלתו על העץ, דא נפשא דחול דלא תתחזיא קדם נפשא יתירא ובגינה אמר למשה (שמות ג ה) של נעליך מעל רגליך).  
תִּנְיָינָא הֶרֶג, הֶרֶג לְגַנָּב, וּלְגַזְלָן עוֹנְשָׁא, וּבְגִין דָּא הַמְּמַשְׁכֵּן לְחַבְרֵיהּ צָרִיךְ לְמֶחְזַר לֵיהּ מַשְׁכּוֹנֵיהּ בְּעִידָּן דְּצָרִיךְ לֵיהּ, כֵּיוָן דְּלֵית לֵיהּ אָחֳרָא, הֲדָא הוּא דִכְתִיב (דברים כד יג) הָשֵׁב תָּשִׁיב לוֹ אֶת הָעֲבוֹט וְאִתְּמַר בִּקְרָא אַחֲרָא (שמות כב כה) אִם חָבֹל תַּחְבֹּל שַׂלְמַת רֵעִִךָ עַד בֹּא הַשֶּׁמֶשׁ תְּשִׁיבֶנּוּ לוֹ, הַאי בְּנִשְׁמָתָא דְבַר נַשׁ מְמַלֵּל, אִם חָבֹל תַּחְבֹּל נַפְשָׁא וְרוּחָא, שַׂלְמַת רֵעִִךָ דָּא נִשְׁמָתָא.  
וְאִם חָבוֹל תַּחְבּוֹל תְּפִלִּין דְּיָד וּתְפִלִּין דְּרֵישָׁא, שַׂלְמַת רֵעִִךָ כִּסּוּיָיא דְמִצְוָה, עַד בֹּא הַשֶּׁמֶשׁ, דְּאִתְּמַר בֵּיהּ (תהלים פד יב) כִּי שֶׁמֶשׁ וּמָגֵן יהו"ה אלהי"ם, תְּשִׁיבֶנּוּ לוֹ קֳדָם דְּיִתְכַּנִּישׁ מִנֵּיהּ, דַּעֲלֵיהּ אִתְּמַר (מלאכי ג כ) וְזָרְחָה לָכֶם יִרְאֵי שְׁמִי שֶׁמֶשׁ צְדָקָה וּמַרְפֵּא בִּכְנָפֶיהָ, מַאי צְדָקָה צְלוֹתָא, וּמַרְפֵּא בִּכְנָפֶיהָ כַּנְפֵי מִצְוָה דְּאִינוּן תְּפִלִּין כַּנְפֵי יוֹנָה, וְכַנְפֵי מִצְוַת צִיצִית, הִיא שִׂמְלָתוֹ לְעוֹרוֹ מִשְׁכָא דִתְּפִלִּין, וְאִם אַתְּ לָא תַחֲזִיר אִלֵּין כִּסּוּיָין לֵיהּ קֳדָם דְּיִתְכַּנִּישׁ מִנֵּיהּ שִׁמְשָׁא דְּאִיהוּ קוּדְשָׁא בְּרִיךְ הוּא, דְאִתְּמַר בֵּיהּ כִּי שֶׁמֶשׁ וּמָגֵן יהו"ה אלהי"ם, הָכִי יִתְכַּנִּישׁ מִינָךְ נִשְׁמָתָא, דְאִתְּמַר בָּהּ (תהלים פט לז) כִּסְאוֹ כַשֶּׁמֶשׁ נֶגְדִּי, מִדָּה לָקֳבֵל מִדָּה, וּבְגִין דָּא עַד בֹּא הַשֶּׁמֶשׁ תְּשִׁיבֶנּוּ לוֹ, לוֹ לְעָנִי דְאִיהוּ צַדִּיק, וְלִשְׁכִינְתָּא דְאִיהִי עֲנִיָּיה בְגָלוּתָא, כַּד יֵתֵי לֵילְיָא דְאִיהִי גָלוּתָא, בַּמֶּה יִשְׁכָּב   

Daf 142b

 שְׁכִינְתָּא, דְּוַדַּאי שִׁמְשָׁא דְאִיהוּ קוּדְשָׁא בְּרִיךְ הוּא לָא נָהִיר לָהּ בְּגָלוּתָא דְאִיהִי לֵילְיָא, וְאִשְׁתְּאָרַת בַּחֲשׁוֹכָא, וּבְגִין דָּא צְרִיכִין יִשְׂרָאֵל לְאַנְהָרָא לָהּ בְּגָלוּתָא בְּאוֹר וְנֵר, דְּאִיהוּ תּוֹרָה וּמִצְוָה, אוֹר נִשְׁמָתָא, נֵ"ר נֶפֶשׁ רוּחָא דְאִינוּן סִימָן נֵ"ר, בָּתֵּי דִתְּפִלֵּי לְמִשְׁכַּב בְּהוּ שְׁכִינְתָּא בְגָלוּתָא, וְכִסּוּיָא דְצִיצִית לְאִתְעַטְּפָא בֵיהּ בְּמִשְׁכָּבָהּ. 

וּבְגִין דָּא אִי בַר נַשׁ לָא אַנַּח תְּפִלִּין וְצִיצִית, בַּמֶּה יִשְׁכַּב אִיהִי בְּגָלוּתָא, עֲלָהּ אִתְּמַר (תהלים מא ב) אַשְׁרֵי מַשְׂכִּיל אֶל דָּל בְּיוֹם רָעָה יְמַלְּטֵהוּ יהו"ה, וּבִזְכוּת פִּקּוּדִין אִלֵּין יָרְתִין בְּנֵי נָשָׁא תְּלַת קִטְרִין, דְּאִינוּן נִשְׁמָתָא וְרוּחָא וְנַפְשָׁא, וּבְהוּ צָרִיךְ לְמִקְרֵי לְיִשְׂרָאֵל עִלָּאָה, דְיַנְחִית לְאַנְהָרָא בִשְׁכִינְתָּא בִּנְהוֹרָא דְפוּרְקָנָא, דְאִיהִי שֶׁמֶשׁ צְדָקָה, וּמַרְפֵּא בִּכְנָפֶיהָ לְיִשְׂרָאֵל דְּאִינוּן בְּבֵי מַרְעָא בְגָלוּתָא. דִּצְדָקָה אִיהִי שְׁכִינְתָּא עִלָּאָה, עֲלָהּ אִתְּמַר (איכה ב יג) מִי יִרְפָּא לָךְ, וְאִיהִי כ"ה כ"ה אַתְוָן דִּקְרִיאַת שְׁמַע עַרְבִית וְשַׁחֲרִית, וּבֵיהּ נָחֲתָא לְיִשְׂרָאֵל לְמִפְרַק שְׁכִינְתָּא, אֲבָל בִּימִינָא אוֹקִים לָהּ וְרִחַם עֲלָהּ, הֲדָא הוּא דִכְתִיב (ישעיה נד ח) וּבְחֶסֶד עוֹלָם רִחַמְתִּיךְ, וּבְגִין דָּא נִשְׁמָתָא וְרוּחָא וְנַפְשָׁא אִינוּן מִשְׁכְּבָא (משכונא) דִשְׁכִינְתָּא בְגָלוּתָא, וְעַלֵיה אִתְּמַר (דברים כד יג) וְשָׁכַב בְּשַׂלְמָתוֹ וּבֵרַכֶךָּ, וּבְגִין פִּקּוּדִין אִלֵּין שַׁרְיָא שְׁכִינְתָּא עַל בַּר נַשׁ. 

וְעַל נִשְׁמָתָא אִתְּמַר (מיכה ז ח) מִשֹּׁכֶבֶת חֵיקֶךָ שְׁמֹר פִּתְחֵי פִיךָ, דְּלָא תִדּוֹר אִם לֹא תְּשַׁלֵּם, הֲדָא הוּא דִכְתִיב (משלי כב כז) אִם אֵין לְךָ לְשַׁלֵּם לָמָּה יִקַּח מִשְׁכָּבְךָ מִתַּחְתֶּיךָ, וְאִשְׁתָּאֲרוּ רוּחַ וְנֶפֶשׁ יְתוֹמִים, וְאִם נִשְׁמָתָא עָבְרַת עַל פִּקּוּדֵי אוֹרַיְיתָא וְאַנְחַת חוֹבִין בְּגוּפָא, דִין אִיהוּ לִיפָּרַע מִנִּכְסֵי יְתוֹמִים, בְּפִקּוּדִין דַּעֲשֵׂה דְאִשְׁתָּאַר לוֹן מִנִּשְׁמָתָא, דִבְגִין חוֹבִין נָטְלִין מֵחַיָּיבַיָּא מַשְׁכּוֹנָא דְאִיהִי נִשְׁמָתָא, וְדָא אִיהוּ (שמות כב כח) אִם חָבֹל תַּחְבֹּל שַׂלְמַת רֵעִִךָ. 

וְאִי אִית לֵיהּ חוֹבִין וְאִית לֵיהּ זַכְוָון, אִתְפַּרְעוּ חוֹבִין בְּזַכְוָון, וְאִתְּמַר יָצָא שְׂכָרוֹ בְּהֶפְסֵדוֹ, מִיָּד חָזְרִין לֵיהּ לְגוּפָא קֳדָם דְּיֵיתֵי שִׁמְשָׁא, וְדָא אִיהוּ (שם) עַד בֹּא הַשֶּׁמֶשׁ תְּשִׁיבֶנּוּ לוֹ, דְּכַד נָאִים בַּר נַשׁ נִשְׁמָתָא סָלְקָא מִנֵּיהּ, וְלָא נָחְתַת בְּגוּפָא עַד דְּפָרְעַת כָּל חוֹבִין דְּעָבַד בַּר נַשׁ בְּהַהוּא יוֹמָא, וּבְגִין דָּא מְמַשְׁכֵּן לָהּ הַהוּא בֵּי דִינָא דִלְעִילָא, בְגִין דִּמְקַטְרְגָא סָלִיק אַבַּתְרָהָא לְמִתְּבַע מִינָהּ דִּינָא, בְּאַרְבַּע מִיתוֹת בֵּית דִּין, תְּרֵין דְּאִתְּמַר לְעִיל, וּתְרֵין דְּאִינוּן שַׁרְיָין עַל אִינוּן דִּמְגַלִּין עִִרְיָין דְּאוֹרַיְיתָא, זַכָּאָה אִיהוּ מָאן דְּנָטִיר לָהּ בְּכָל יוֹמָא. 

וּבְזִמְנָא דְחוֹבִין אִינוּן רַבְרְבִין, וּמַלְוְה בַּר נַשׁ חוֹבִין עַל מַשְׁכּוֹנָא, אָבַד מַשְׁכּוֹנָא דְאִיהִי נִשְׁמָתָא, וְלָא חָזְרַת לְגַבֵּיהּ, וְכֹלָּא אִיהוּ בְּדִין דְּדָן לָהּ גְּבוּרָה דְאִיהוּ בֵּי דִינָא רַבְרְבָא, בְכָל לֵילְיָא בִתְרֵין עֲשַׂר שַׁעִִתִּין וּבְשַׁבְעִין וּתְרֵין רְגָעִין כְּחֻשְׁבַּן חֶסֶ"ד, דְּאִתְּמַר בֵּיהּ (ישעיה מז ה) וְהוּכַן בַּחֶסֶד כִּסֵּא, וְרָזָא דְמִלָּה (איוב ז יח) וַתִּפְקְדֶנּוּ לִבְקָרִים, לִרְגָעִים תִּבְחָנֶנּוּ. 

וְאִית חוֹבִין דְּאִינוּן בְּסֵתֶר, וְלָא יְכִילִן לְאַסְהָדָא בְהוֹן מַלְאָכִין דְּאָזְלִין עִם נִשְׁמָתָא, דְאִתְּמַר בָּהּ (תהלים צא יא) כִּי מַלְאָכָיו יְצַוְּה לָּךְ, הָא שְׁכִינְתָּא סָהִידַת עֲלַיְיהוּ, הֲדָא הוּא דִכְתִיב (ירמיה כג כד) אִם יִסָּתֵר אִישׁ בַּמִּסְתָּרִים, בְּגִין דִּשְׁכִינְתָּא עַל רֵישֵׁיהּ, דְּאִתְּמַר בָּהּ דַּע מַה לְּמַעִִלָה מִמָּךְ, עַיִן רוֹאָה וְאֹזֶן שׁוֹמַעַת וְכָל מַעֲשֶׂיךָ בְּסֵפֶר נִכְתָּבִין, (לזמנין נשמתא לא הות מודה בחובין דתבע עליה יצר הרע, וחשיד יצר הרע בהאי), (נ"א ולזמנין נשמתא לא חבת וחשיד יצר הרע בהאי), וְאָזְלִין לְגַבֵּי בֵּי דִינָא וְדָן עֲלַיְיהוּ דִין הַנִּשְׁבָּעִים, אוֹמִיאַת נִשְׁמָתָא עֲלַיְיהוּ וְאִתְפַּטְרַת, וְאִם לַאו פַּרְעַת. 

וְאִית חוֹבִין דְּאִתְּמַר בְּהוֹן (איוב לז ז) וּבְיַד כָּל אָדָם יַחְתּוֹם, וּמַרְאִין לָהּ חֲתִימַת יְדָהָא. וְאִית חוֹבִין דְּאִינוּן עַל תְּנַאי דְּאַתְנֵי עֲלֵיהּ לְפָרְעָא לוֹן בְּהַאי עָלְמָא, דְחוֹבִין דִּילֵיהּ בְּאַתְרֵיהּ, דְּלָא יִגְבַּהּ לוֹן תּוֹבֵעַ אֶלָּא בְּאַתְרֵיהּ, וְאִלֵּין אִינוּן חוֹבִין דְּעִִשְׂרִין שְׁנִין, וְאִית חוֹבִין לְתַתָּא, דְאוּקְמוּהוּ קַדְמָאִין דְּעַד עִִשְׂרִין שְׁנִין  


Daf 143a

 מַעֲנִישִׁין לְתַתָּא וְלָא לְעִילָא, וְאִית חוֹבִין דְּמַעֲנִישִׁין לְעִילָא וְתָבְעִין לוֹן לְעִילָא בֵּי דִינָא רַבְרְבָא, וּבְגִינַיְיהוּ מְמַשְׁכְּנִין נִשְׁמָתָא לְעִילָא, וְלָא מַנִּיחִין לָהּ לְנָחֲתָא לְתַתָּא, אֲבָל בְּחוֹבִין דְּמַעֲנִישִׁין עֲלַיְיהוּ לְתַתָּא, לָא מַעֲנִישִׁין לָהּ לְעִילָא, וְלָא מְעַכְּבֵי לֵיהּ תַּמָּן, וְאִית חוֹבִין דְּנִשְׁמָתָא דְּגָבִין מִנַּיְיהוּ בְּכָל אֲתַר, כְּגוֹן (שמות כא יז) וּמְקַלֵּל אָבִיו וְאִמּוֹ, דְאִתְּמַר בֵּיהּ מוֹת יוּמָת, מִבֵּי דִינָא דִלְעִילָא וּמִבֵּי דִינָא דִלְתַתָּא, דְּאִתְדַּנַּת בִּתְרֵין דִּינִין, וּבְגִין חוֹבָא דָא בְכָל אֲתַר דְּאַשְׁכְּחִין לָהּ לְעִילָא גָבִין מִינָהּ, וּבְכָל אֲתַר דְּאַשְׁכְּחִין לָהּ לְתַתָּא גָבִין מִינָהּ, וְלֵית פִּקּוּדָא דְלֵית לָהּ רְשׁוּ לְאַגָּנָא עֲלָהָא, דְּאִית חוֹבִין דְּדַיְינִין לָהּ בְּדִינִים חֲמוּרִים לְנִשְׁמָתָא, וְיֵתֵי מִצְוָה דְאִיהִי מַטְרוֹנִיתָא כְּגוֹן מִצְוַת תְּפִלִּין, וְאַגִּינַת עֲלֵיהּ וּפְרִישַׂת גַּדְפָהָא עֲלָהּ, וְלֵית רְשׁוּ לִמְקַטְרֵג לְקָרְבָא תַּמָּן, וְאִית חוֹבִין דְּמַטְרוֹנִיתָא לֵית לָהּ רְשׁוּ לְאַגָּנָא עֲלַיְיהוּ, הֲדָא הוּא דִכְתִיב (שם יד) מֵעִם מִזְבְּחִי תִּקָּחֶנּוּ לָמוּת. 

אֲבָל פִּקּוּדִין אִית דְּאִינוּן שְׁפָחוֹת, מֵאִלֵּין פִּקּוּדִין דְּאִינוּן עַל מְנָת לְקַבֵּל פְּרָס, אַף עַל גַּב דְּיֵיתוּן לְאַגָּנָא עֲלָהּ, נָטְלֵי לוֹן מְקַטְרְגִין תְּחוֹת רְשׁוּתַיְיהוּ, (נ"א נפקין לה מקטרגין מרשותייהו), וְאִית חוֹבִין אָחֳרָנִין דְּאִתְקְרִיאוּ חֲלוּקֵי דַיָּינִין, עַל חוֹבִין דְּחוֹלְקִין בְּהוֹן, מִנְּהוֹן מַטֶּה כְּלַפֵּי חֶסֶד, וְדַיְינִין לָהּ לְנִשְׁמָתָא בְּמָמוֹן דְּאִיהוּ דִינֵי מָמוֹנוֹת, וְאִית אָחֳרָנִין דְּחוֹלְקִין עֲלַיְיהוּ וְאִינוּן נוֹטִין כְּלַפֵּי חוֹבָה, לְמֵידַן לָהּ בְּדִינֵי נְפָשׁוֹת, אִם זַכְוָון מִתְגַּבְּרִין עַל חוֹבִין דָּנִין לָהּ בְּדִינֵי מָמוֹנוֹת, וְגָבִין מִזַּכְוָון דְּאִינוּן גְּמִילוּת חֲסָדִים דִּילֵיהּ, וְאִם חוֹבִין מִתְגַּבְּרִין דַּיְינִין לָהּ בְּדִינֵי נְפָשׁוֹת מִסִּטְרָא דִגְבוּרָה, וְגָבִין בָּהּ נֶפֶשׁ וְרוּחַ. 

וּלְעִילָא לֵית מַשּׂוֹא פָּנִים בֵּין זַכָּאָה לְחַיָּבַיָּא, וְכֵן צָרִיךְ לְהַשְׁווֹת לְתַתָּא גַבֵּי דִינָא זַכָּאָה עִם חַיָּיבָא, מִסִּטְרָא דֶאֱמֶת עַמּוּדָא דְאֶמְצָעִיתָא, וְלָא יְהֵא דַיָּינָא רַשַּׁאי לְמֶעֱבַד מַשּׂוֹא פָנִים לְחַד מִנַּיְיהוּ בְדִינָא, דִבְדַיָּינָא דִלְעִילָא אִתְּמַר בֵּיהּ (דברים י יז) לֹא יִשָּׂא פָנִים וְלֹא יִקַּח שֹׁחַד, וַוי לֵיהּ לְדַיָּינָא לְתַתָּא דְאִשְׁתַּנֵּי מִדַּיָּינָא דִלְעִילָא, דְאַכְחִישׁ עוֹבָדָא דִבְּרֵאשִׁית, וְלָא יֵימָא דָא מְהֵימְנָא מִדָּא, דִּכְמָה דְאִיהוּ לְתַתָּא (שם טז יח) שׁוֹפְטִים וְשׁוֹטְרִים תִּתֶּן לְךָ בְּכָל שְׁעָרֶיךָ, לְדַיְינָא גוּפִין, הָכִי אִית לְעִילָא שׁוֹפְטִים וְשׁוֹטְרִים לְדַיְינָא נִשְׁמָתָא, וְלָא יוֹקִיר לְדָא יַתִּיר מִדָּא, אֶלָּא תַרְוַיְיהוּ בְּהַשְׁוָאָה בְדִינָא, וְאִינוּן צְרִיכִין לְמִשְׁמַע קֳדָם דַּיָּינָא, וְלָא יְמַלְּלוּן עַד דְּשָׁאִיל לוֹן דַּיָּינָא, וְיָהִיב לוֹן רְשׁוּ לְמַלְּלָא, וִיהוֹן קֳדָמֵיהּ בִּדְחִילוּ, בְּגִין דִּשְׁכִינְתָּא שַׁרְיָא עֲלַיְיהוּ, וּמָאן דְּתָבַע קְשׁוֹט כְּאִלּוּ מְקַיֵּים עַל עָלְמָא דַיָּין אֱמֶת (ס"א דין אמת), וְכָל שֶׁכֵּן מָאן דְּדָן דִּין אֱמֶת, כְּאִלּוּ מְקַיֵּים (תהלים פ יב) אֱמֶת מֵאֶרֶץ תִּצְמָח, וַוי לֵיהּ לְמָאן דְּאוֹקִים שִׁקְרָא וְאַפִּיל אֱמֶת, דְּגָרִים (דניאל ח יב) וְתַשְׁלֵךְ אֱמֶת אַרְצָה, וּמָאן גָּרִים דָּא דַּיָּינָא דְלָא דָן דִּין אֱמֶת, וּבְוַדַּאי דַּיָּין דְּדָן דִּין אֱמֶת כְּאִלּוּ הוּא אַפִּיק לִשְׁכִינְתָּא וּלְיִשְׂרָאֵל מִגָּלוּתָא, וְאוֹקִים לוֹן מֵאַרְעָא. 

קָם רַבִּי שִׁמְעוֹן עַל רַגְלוֹי, וְסָלִיק יְדוֹי לְגַבֵּי עִילָא, וְשַׁבַּח לְמָארֵי עָלְמָא, וְאָמַר, רִבּוֹן עָלְמָא עֲבֵיד בְּגִין שְׁכִינְתָּא דְאִיהִי בְגָלוּתָא, וְאִם אִיהִי בְּאוֹמָאָה הָא אַבָּא וְאִמָּא דְאִינוּן חָכְמָה וּבִינָה יָכְלִין לְמֶעֱבַד הַתָּרָה, הֲדָא הוּא דִכְתִיב (ישעיה יד כז) יהו"ה צְבָאוֹ"ת יָעָץ וּמִי יָפֵר, אִם הַתַּלְמִיד אוֹמֵי הָרַב יָכִיל לְמֶעֱבַד הַתָּרָה. 

וְאִם נָדַר אוֹ נִשְׁבַּע בֵּן דְּאִיהוּ ו' דְּלָא יִפְרוֹק לָהּ אֶלָּא דִתְהֵי בְּגָלוּתָא עַד זִמְנָא יְדִיעָא, וְנֶדֶר אוֹ שְׁבוּעָה אִיהוּ בְּי"ה דְּאִינוּן חָכְמָה וּבִינָה, וְאִיהוּ אִתְחָרֵט, הָא תְּלַת בְּנֵי נָשָׁא יָכְלִין לְמִפְטַר לֵיהּ, וְאִינוּן תְּלַת אֲבָהָן לְעִילָא לְקִבְלַיְיהוּ, וְאִם לָא תִּתְחָרֵט, אֲנָא בָּעִינָא מִינָךְ, וּמִכָּל אִינוּן דִּמְתִיבְתָּא דִלְעִילָא וְתַתָּא, דְתַעֲבֵיד בְּגִין רַעֲיָא מְהֵימְנָא דְלָא זָז מִשְּׁכִינְתָּא בְּכָל אֲתַר, וְאִיהוּ עָאל שְׁלָם בֵּינָךְ וּבֵינָהּ זִמְנִין  


Daf 143b

 סַגִּיאִין, וּמָסַר גַּרְמֵיהּ לְמִיתָה בְּגִינָהּ וּבְגִין בְּנָהָא, הֲדָא הוּא דִכְתִיב (שמות לב לב) וְאִם אַיִן מְחֵנִי נָא מִסִּפְרְךָ אֲשֶׁר כָּתָבְתָּ.  
וְאִם הוּא נֶדֶר מִסִּטְרָא דְאַבָּא וְאִמָּא, וְלָא בָּעִי, אֲנָא סָלִיק לְגַבֵּי הַהוּא דְאִתְּמַר בֵּיהּ (דברים יז ח) כִּי יִפָּלֵא מִמְּךָ דָבָר, דְּאִתְּמַר בֵּיהּ בְּמוּפְלָא מִמָּךְ אַל תִּדְרוֹשׁ, דְּיִפְטוֹר נֶדֶר, וְאַף עַל גַּב דִּשְׁכִינְתָּא אִיהִי בְגָלוּתָא לְגַבֵּי בַּעִִלָהּ כְּנִדָּה, דְּאִיהִי יַפְרִישׁ בֵּין דָּם לְדָם, וְאִתְפַּתַּח מְקוֹרָא דִילָהּ, לְדַכָּאָה לָהּ בְּמַיִם דְּאוֹרַיְיתָא, מַיִם חַיִּים דְּלָא פָסְקִין, וְאַפְרֵישׁ מִינָהּ דַּם נִדָּה דְּאִיהִי לִילִי"ת, דְּלָא אִתְקְרִיבַת בַּהֲדָהּ, דְּאִיהִי חוֹבָא דְנִשְׁמָתָא דְסָאִיבַת לָהּ, וְלֵית לָהּ רְשׁוּ לְסָלְקָא נִשְׁמָתָא לְגַבֵּי בַּעִִלָהּ, לְהַהוּא אֲתַר דְּאִתְיְיהִיבַת מִתַּמָּן, וְאִתְדָּנַת בֵּין דִּין לְדִין, בֵּין דִּינֵי נְפָשׁוֹת לְדִינֵי מָמוֹנוֹת, דְּאִית מָאן דְּפָרַע בְּמָמוֹנֵיהּ, וְאִית מָאן דְּפָרַע בְּנַפְשֵׁיהּ, וּבֵין נֶגַע לָנֶגַע, כְּמָה דְאוּקְמוּהוּ (איכה א א) אֵיכָה יָשְׁבָה בָדָד, דְּאִיהִי חֲשִׁיבָא שְׁכִינְתָּא בְּגָלוּתָא כִּמְצוֹרָע, דְּאִתְּמַר בֵּיהּ (ויקרא יג מו) בָּדָד יֵשֵׁב מִחוּץ לַמַּחֲנֶה, מִחוּץ וַדַּאי, דָּא גָלוּתָא, דְּאִיהִי לְבָר מֵאַרְעָא דְיִשְׂרָאֵל, דְּאִיהִי מוֹתְבָא דְאָת ה'.  
וְאִי מְקוֹרָא לָא יָכִיל לְמִפְתַּח עַד דְּיִפְתַּח לֵיהּ הַהוּא דְסָגִיר לֵיהּ, אֲנָא מְפַיַּיסְנָא לֵיהּ בְּגִין יו"ד ה"א וא"ו ה"א, דְּאִיהוּ יִחוּדָא (דיחודיה תמן), וּבְגִין לְבוּשִׁין דְּאִתְלַבֵּשׁ, מִיָּד אִתְפַּתְּחַת מְקוֹרָהּ וְאִתְדַּכִּיאַת שְׁכִינְתָּא, וְרָזָא דְמִלָּה (ירמיה יד ח) מִקְוִה יִשְׂרָאֵל יהו"ה מוֹשִׁיעוֹ בְּעִת צָרָה, מוֹשִׁיעוֹ וַדַּאי, הַהוּא דְמָקוֹרָא דְמִקְוְה בִּידֵהּ.  
(זהו תקון כ"ו)  
בְּרֵאשִׁית תַּמָּן תְּרֵי אֵשׁ, וְאִלֵּין אִינוּן תְּרֵין אֵשִׁין דְּאִינוּן בּוֹרֵא מְאוֹרֵי הָאֵשׁ, וַעֲלַיְיהוּ אִתְּמַר (שיר ב ה) סַמְּכוּנִי בָּאֲשִׁישׁוֹת, בִּתְרֵי אֵשׁוֹת, וְאַמַּאי אָמַר בְּהוֹן סַמְּכוּנִי, אֶלָּא בְלֵילֵי שַׁבָּת נְשָׁמָה יְתֵירָה קָא נָחֲתָא לְסָמְכָא שְׁכִינְתָּא תַּתָּאָה בְגָלוּתָא, דְאִתְּמַר בָּהּ (עמוס ה ב) נָפְלָה וְלֹא תוֹסִיף קוּם, וְכַד אָתָא מוֹצָאֵי שַׁבָּת אִסְתַּלְקַת נִשְׁמָתָא יְתֵירָה דְבָהּ וַיִּנָּפַשׁ, וַיִּנָּפַשׁ מִיָּד דְּאִיהִי אִסְתַּלְקַת וַי נֶפֶשׁ, דְּלֵית מָאן דְּסָמִיךְ לָהּ, בְּהַהוּא זִמְנָא אִיהִי אָמְרַת לְיִשְׂרָאֵל סַמְּכוּנִי בָּאֲשִׁישׁוֹת דְּאִינוּן מְאוֹרֵי הָאֵשׁ, וּמַאי נִיהוּ תְּרֵי תּוֹרוֹת, דְּאִינוּן חֲצוּבוֹת מֵאֵשׁ דְּאִיהִי אלהי"ם מִדַּת הַגְּבוּרָה, וּמַאי נִיהוּ לִמּוּדֵי יהו"ה תְּרֵין שִׂפְוָון דְּאִקְרוּן לַהֲבוֹת (דאוקדון בלהבות) אֵשׁ, וְאִינוּן תְּרֵין תַּפּוּחִין, דְּמִנְּהוֹן רוּחָא דִמְשִׁיחָא נָפִיק, דְּאִתְּמַר בֵּיהּ (ישעיה יא ב) וְנָחָה עָלָיו רוּחַ יהו"ה.  
לְבַת מֶלֶךְ דַּהֲוַת בְּבֵי מַרְעָא מֵרְחִימוּ דְבַעִִלָהּ, דְּאָזַל בַּעִִלָהּ אִיהִי נָפְלַת לְמִשְׁכָּבָה, צָוְוחַת וְאָמְרַת סַמְּכוּנִי בָּאֲשִׁישׁוֹת, הָא אִיהִי בְּבֵי מַרְעָא, הִיא אוֹמֶרֶת רַפְּדוּנִי, בְּמַאי בַּתַּפּוּחִים דְּמִתְרַבִּים בַּעֲצֵי הַיַּעַר, וְאִלֵּין אִינוּן עֲצֵי בְשָׂמִים.  
קָם סָבָא תְּלִיתָאָה וְאָמַר רַבִּי רַבִּי, הָא אֲנַן בַּעֲצֵי בְשָׂמִים מַבְדִּילִין, וְהָכָא אִיהִי לָא אָמְרַת אֶלָּא בַּתַּפּוּחִים, אֶלָּא אֲנַן מְבָרְכִין עַל עֲצֵי בְשָׂמִים בְּגִין דְּאִתְּמַר בְּהוֹן (שיר ז ט) וְרֵיחַ אַפֵּךְ כַּתַּפּוּחִים, וְלָא עוֹד אֶלָּא כָּל מִינֵי בְשָׂמִים אִינוּן טָבָאן לְבָרְכָא עֲלַיְיהוּ, וַאֲנַן דְּעָבְדִין בַּהֲדַס בְּגִין דְּאִית בֵּיהּ תְּלַת עַלִּין, דְּאִתְקְרִיאוּ תְּלַת הֲדַסִּים, דִּרְמִיזִין לִתְלַת אֲבָהָן, אֲבָל תְּרֵין נוּקְבִין דְּחוֹטָמָא אִינוּן לָקֳבֵל תְּרֵין תַּפּוּחִין דְּאִינוּן תְּרֵי נְבִיאֵי קְשׁוֹט, דִּי בְהוֹן עָתִיד לְאַפָּקָא רוּחָא דְקוּדְשָׁא דְאִיהוּ רַעִִיָא מְהֵימְנָא דִלְעִילָא, דְּבֵיהּ אִתְיַשְׁבַת נַפְשָׁא דִילָהּ, וּבְגִין דָּא אִיהִי אָמְרַת (שם ב ה) רַפְּדוּנִי בַּתַּפּוּחִים כִּי חוֹלַת אַהֲבָה אָנִי   

Daf 144a

 בְּלֵילְיָא דְשַׁבָּת אִתְּמַר (שיר ה ה) קַמְתִּי אֲנִי לִפְתּוֹחַ לְדוֹדִי בְשַׁבָּת, וְכַד נָפִיק שַׁבָּת אִתְּמַר (שם) וְדוֹדִי חָמַק עָבָר, וּבְהַהוּא זִמְנָא (שם) בִּקַּשְׁתִּיהוּ וְלֹא מְצָאתִיהוּ קְרָאתִיו וְלֹא עָנָנִי, עַד דְּאוֹמֵינָא דִבְזִמְנָא דְיֵיתֵי זִמְנָא אַחֲרָא דְאוֹחִיד בִּידֵיהּ וְלָא אַשְׁבְּקִינֵיהּ לְמֵיזַל, כְּמָה דְאִתְּמַר (שם ג ד) אֲחַזְתִּיו וְלֹא אַרְפֶּנּוּ עַד שֶׁהֲבֵאתִיו אֶל בֵּית אִמִּי, דָא בֵי מַקְדְּשָׁא דִלְעִילָא, וְאֶל חֶדֶר הוֹרָתִי דָא בֵי מַקְדְּשָׁא דִלְתַתָּא. 

וּבְזִמְנָא דַאֲחִיד בִּידֵיהּ בְּפוּרְקָנָא בַתְרַיְיתָא, לָא יְהֵא לִי כְזִמְנִין אוֹחֲרָנִין, דִּבְכָל פּוּרְקָנָא וּפוּרְקָנָא הֲוָה אָתֵי, וּלְבָתַר הֲוָה פָרַח מִנָּאִי, אֲבָל בְּפוּרְקָנָא בַתְרַיְיתָא אֲנָא אֲחִיד בֵּיהּ וְקָשִׁיר לֵיהּ בְּכַמָּה קְשִׁירִין דִּרְחִימוּ, דְלָא יָזוּז מִנָּאִי לְעָלַם וּלְעָלְמֵי עָלְמִין, דִּבְכָל גָּלוּתָא וְגָלוּתָא הֲוָה אָזִיל מִנָּאִי, וַהֲוִינָא שָׁאִיל עֲלֵיהּ לְכָל עוֹבֵר וְשָׁב, הֲדָא הוּא דִכְתִיב (שם) כִּמְעַט שֶׁעָבַרְתִּי מֵהֶם עַד שֶׁמָּצָאתִי אֵת שֶׁאָהֲבָה נַפְשִׁי, וְזִמְנִין לָא הֲוִינָא אַשְׁכַּח מָאן דְּיֵימָא לִי מִדֵּי מִנֵּיהּ, וַהֲוִינָא אוֹמֵי בְּגִינֵיהּ לְכָל בְּנֵי קַרְתָּא, הֲדָא הוּא דִכְתִיב (שם ה ח) הִשְׁבַּעִִתִּי אֶתְכֶם בְּנוֹת יְרוּשָׁלָםִ אִם תִּמְצְאוּ אֶת דּוֹדִי מַה תַּגִּידוּ לוֹ שֶׁחוֹלַת אַהֲבָה אָנִי, וְכַמָּה זִמְנִין (שם ג א) עַל מִשְׁכָּבִי בַּלֵּילוֹת דְּאִינוּן גָּלִיּוֹת, בִּקַּשְׁתִּי אֵת שֶׁאָהֲבָה נַפְשִׁי וְלָא הֲוָה מָאן דְּיֵימָא לִי, עַד דְּאִיהוּ הֲוָה אָתֵי, וּכְעַן בְּגָלוּתָא בַתְרַיְיתָא בָּרַח דּוֹדִי בְכַעֲסָא סַגִּיא, וְשָׁאִילְנָא בְגִינֵיהּ וְלָא אַשְׁכַּחְנָא מָאן דְּיֵימָא לִי מִדֵּי, וּבְגִין דָּא אֲנָא אוֹמִינָא, דִבְזִמְנָא דְיֵיתֵי וַאֲחִידְנָא בִידוֹי דְּלָא יָזוּז מִנָּאִי, וַאֲנָא אֲחַזְתִּיו וְלֹא אַרְפֶּנּוּ אֲחַזְתִּיו בְּקִשּׁוּרָא דִּתְּפִלִּין דְּיָד, וְלֹא אַרְפֶּנּוּ בִתְפִלִּין דְּרֵישָׁא. 

תָּא חֲזִי, דוֹדְהָא כַּד יֵתֵי לְגַבָּהּ, יֵימָא לְגַבֵּי תְּרֵין מְשִׁיחִין (שם ז יג) נַשְׁכִּימָה לַכְּרָמִים דְּאִינוּן יִשְׂרָאֵל, דִּי בְהוֹן אִתְּמַר (ישעיה ה ז) כִּי כֶרֶם יהו"ה צְבָאוֹת בֵּית יִשְׂרָאֵל, נִרְאֶה הֲפָרְחָה הַגֶּפֶן דְּאִיהִי שְׁכִינְתָּא בְהוֹן, הֵנֵצוּ הָרִמּוֹנִים אִלֵּין אִינוּן דְּמַלְיָין מִצְוֹת כָּרִמּוֹן. 

קָם רַבִּי שִׁמְעוֹן וְאָמַר סָבָא סָבָא, נַשְׁכִּימָה לַכְּרָמִים, הָא אִית כְּרָמִים דְּלַאו אִינוּן יִשְׂרָאֵל, כְּגוֹן (שיר א ו) דְשָׂמוּנִי נוֹטֵרָה אֶת הַכְּרָמִים כַּרְמִי שֶׁלִּי לֹא נָטָרְתִּי, וְאִינוּן עִרְבוּבְיָא דְעִרֶב רַב, דְּאִינוּן מְעוּרָבִין בְּהוֹן בְּיִשְׂרָאֵל בְּגָלוּתָא, וּבְגִין דָּא כַד יֵיתֵי קוּדְשָׁא בְּרִיךְ הוּא לְגַבֵּי שְׁכִינְתָּא, אִיהוּ יֵימָא לְגַבָּהּ, נַשְׁכִּימָה לַכְּרָמִים, נִרְאֶה אִם פָּרְחָה הַגֶּפֶן בְּהוֹן, דְּאִתְּמַר בָּהּ כִּי כֶרֶם יהו"ה צְבָאוֹת בֵּית יִשְׂרָאֵל, הֵנֵצוּ הָרִמּוֹנִים אִלֵּין וַדַּאי אִינוּן דְּמַלְיָין מִצְוֹת כָּרִמּוֹנִים, שָׁם אֶתֵּן אֶת דּוֹדַי לָךְ, אִלֵּין דְּאִינוּן רְחִימִין דִּילָךְ, תַּמָּן יְהִיבְנָא לוֹן לָךְ, (שיר ב יא) כִּי הִנֵּה הַסְּתָו עָבָר שׁוּלְטָנוּ דִשְׁאָר מְמַנָּן דְאוּמִין, הַגֶּשֶׁם חָלַף הָלַךְ לוֹ שָׁלְטָנוּתָא דְעִרֶב רַב. 

בְּהַהוּא זִמְנָא יֵימָא לְגַבָּהּ, (שיר ז א) שׁוּבִי שׁוּבִי הַשּׁוּלַמִּית, בִּתְרֵי בָּתִּים דְּאִינוּן בַּיִת רִאשׁוֹן וּבַיִת שֵׁנִי לְתַתָּא, שׁוּבִי שׁוּבִי בְּבַיִת רִאשׁוֹן וְשֵׁנִי לְעִילָא, וְנֶחזֶה בָּךְ. דָּבָר אַחֵר, שׁוּבִי שׁוּבִי אַרְבַּע זִמְנִין, בְּאַרְבַּע אַתְוָון דִּילָהּ דְּאִינוּן אדנ"י, וְנֶחזֶה בָּךְ בְּאַרְבַּע אַתְוָון דִּילֵיהּ דְּאִינוּן יהו"ה, אָמַר קוּדְשָׁא בְּרִיךְ הוּא לְגַבֵּי יִשְׂרָאֵל, אַרְבַּע זִמְנִין שׁוּבִי בִּשְׁכִינְתָּא בִּתְיוּבְתָּא, וְנֶחזֶה בָּךְ בְּאַרְבַּע כּוֹסוֹת דְּפוּרְקָנָא דְאִינוּן בַּפֶּסַח, דְּחַיָּיבִין בֵּיהּ יִשְׂרָאֵל לְמִשְׁתֵּי אַרְבַּע כּוֹסוֹת, כְּגַוְונָא דְאַרְבַּע גְּאוּלוֹת, שׁוּבִי שׁוּבִי בְּאַרְבַּע יִחוּדִין (ס"א יסודין) דִּילָךְ, וְנֶחזֶה בָּךְ בְּאַרְבַּע חֵיוָון, וְנֶחזֶה בָּךְ בִּשְׁמַיָּא וְאַרְעָא, וּמִיָּד (דה"י א טז לא) יִשְׂמְחוּ הַשָּׁמַיִם וְתָגֵל הָאָרֶץ וְיֹאמְרוּ בַגּוֹיִם יהו"ה מָלָךְ. 

בְּהַהוּא זִמְנָא הַנִּצָּנִים נִרְאוּ בָאָרֶץ אִלֵּין אֲבָהָן, זַכְוָון דִּלְהוֹן אִתְגַּלְיָאן עַל שְׁכִינְתָּא דְאִיהִי אֶרֶץ הַחַיִּים, וְעַל בְּנָהָא דְאִתְּמַר בְּהוֹן (בראשית כח יד) וְהָיָה זַרְעֲךָ כַּעֲפַר הָאָרֶץ, (שיר ב יב) עִת הַזָּמִיר הִגִּיעַ, (שמות טו א) אָז יָשִׁיר מֹשֶׁה וּבְנֵי יִשְׂרָאֵל, וְקוֹל הַתּוֹר נִשְׁמַע בְּאַרְצֵנוּ, (ישעיה נב יח) קוֹל צוֹפַיִךְ נָשְׂאוּ קוֹל יַחְדָּיו יְרַנֵּנוּ, כִּי עַיִן בְּעַיִן יִרְאוּ בְּשׁוּב יהו"ה צִיּוֹן, בְּהַהוּא זִמְנָא קוּדְשָׁא בְּרִיךְ הוּא מְשַׁבַּח לָהּ, הֲדָא הוּא דִכְתִיב (שיר ז ו) רֹאשֵׁךְ עָלַיִךְ כַּכַּרְמֶל, דָּא תְּפִלִּין  


Daf 144b

 דְּרֵישָׁא, וּרְצוּעִין תַּלְיָין מִכַּאן וּמִכַּאן כִּזְמוֹרוֹת, דְּאִינוּן כַּכַּרְמֶל דְּתַלְיָין מִגֶּפֶן, וְדַלַּת רֹאשֵׁךְ כָּאַרְגָּמָן דָּא תְפִלָּה דְיָד, מַה דַּהֲוָת דַלַּת בְּגָלוּתָא עֲנִיָּיה, הֲדָא הוּא דִכְתִיב (תהלים קב א) תְּפִלָּה לְעָנִי כִי יַעֲטוֹף, תְּהֵא לְבוּשָׁא כָּאַרְגָּמָן, דְּאִיהוּ סוֹד א"וּרִיאֵל רְ"פָאֵל גַּ"בְרִיאֵל מִ"יכָאֵל נ"וריאל, (שיר ז ו) מֶלֶךְ אָסוּר בָּרְהָטִים דָּא קוּדְשָׁא בְּרִיךְ הוּא יהו"ה, דִּיְהֵא אָסוּר בְּאַרְבַּע בָּתִּים דִּילָהּ דְּאִינוּן אדנ"י, אַרְבַּע רְהָטֵי מוֹחָא, דִיְהֵא אָסוּר בָּרְהָטִים כְּגַוְונָא דָא יאהדונה"י, כִּי שִׁמְךָ בְּךָ וּבְךָ שִׁמְךָ, וְדָא אִיהוּ סוֹד אָמֵן מִן אַרְגָּמָן. 

דָּבָר אַחֵר (שם) רֹאשֵׁךְ עָלַיִךְ כַּכַּרְמֶל, דָּא (תהלים קיט קס) רֹאשׁ דְּבָרְךָ אֱמֶת, דַּלַּת רֹאשֵׁךְ כָּאַרְגָּמָן דָּא שְׁכִינְתָּא, מֶלֶךְ דָּא אַבְרָהָם, אָסוּר דָּא יִצְחָק בָּעֲקֵדָה, בְּקִשְׁרָא דִּתְּפִלִּין דִּדְרוֹעָא שְׂמָאלָא, בָּרְהָטִים דָּא יַעֲקֹב בְּאַרְבַּע רְהִיטֵי מוֹחָא דִתְּפִלִּין דְּרֵישָׁא, דְאִתְּמַר (בראשית ל לח) בָּרְהָטִים בְּשִׁקֲתוֹת הַמָּיִם. 

קָם רַבִּי שִׁמְעוֹן וְאָמַר, אִתְכַּנְשׁוּ חֲיָילִין קַדִּישִׁין עִלָּאִין וְתַתָּאִין, לְמֶחמֵי בְּקִשּׁוּטָהָא דְכַלָּה, דְהָא חוּפָּה מִתְתַּקְנָא לְגַבָּהּ, וְחָתָן קָא נָטִיל לָהּ תַּמָּן, פָּתַח וְאָמַר אֵלִיָּהוּ אֵלִיָּהוּ נְחֵית הָכָא, אַנְתְּ וַחֲיָילִין דְּנִשְׁמָתְהוֹן דְּצַדִּיקַיָּיא דִמְתִיבְתָּא עִלָּאָה וְתַתָּאָה, לְקַשְׁטָא לְכַלָּה, מִיָּד הָא נָחִית אֵלִיָּהוּ בְכַמָּה חֲיָילִין דְּמַלְאָכִין וְכַמָּה נִשְׁמָתִין. 

פָּתַח וְאָמַר רֹאשֵׁךְ עָלַיִךְ כַּכַּרְמֶל, כַּלָּה כַּמָּה מִתְתַּקְנָא רֹאשֵׁךְ בִּתְפִלִּין דְּאִיהוּ (נ"א דאינון) פְּאֵר עַל רֹאשֵׁךְ, דַּעֲלַיְיהוּ אִתְּמַר (יחזקאל כד יז) פְּאֵרְךָ חֲבוֹשׁ עָלֶיךָ, וּרְצוּעִין תַּלְיָין מֵהַאי סִטְרָא וּמֵהַאי סִטְרָא, מַה דַּהֲווֹ תַּלְתַּלִּים שְׁחוֹרוֹת כָּעוֹרֵב, הָא אִינוּן יְרוֹקִין כַּכַּרְמֶל, כְּעַלִּין יְרוֹקִין דְּאִינוּן בַּגְּפָנִין כַּכַּרְמֶל, וּמַה דַּהֲוַת בְּגָלוּתָא דַלַּת, תְּפִלָּה לְעָנִי, וְדָא תְפִלָּה דְיָד, דְּבָהּ הוּא מִתְעַטְּפָא עָנִי בְּגָלוּתָא (ס"א בצלותא), הֲדָא הוּא דִכְתִיב (תהלים קב א) תְּפִלָּה לְעָנִי כִי יַעֲטֹף, כְּעַן אִתְּמַר בָּךְ (שיר ז ו) וְדַלַּת רֹאשֵׁךְ כָּאַרְגָּמָן, מֶלֶךְ אָסוּר בָּרְהָטִים, אִלֵּין אַרְבַּע רְהִטֵי מוֹחָא, אַרְבַּע בָּתֵּי דִתְּפִלִּין דְּאִינוּן אהי"ה, וְכֵן בְּיָד אהי"ה, כְּחוּשְׁבַּן חַד וְעִִשְׂרִין אַזְכָּרוֹת דִתְּפִלִּין דְּרֵישָׁא, וְחַד וְעִִשְׂרִין אַזְכָּרוֹת דִתְּפִלִּין דְּיָד, וּסְלִיקוּ לְחוּשְׁבַּן אהי"ה אהי"ה, הוּא מֶלֶךְ אָסוּר בָּרְהָטִים, אֲשֶׁ"ר אהי"ה, וְאִיהוּ רֹא"שׁ יהו"ה קָרִינָן לֵיהּ, אָסוּר בְּכֻלְּהוּ אַזְכָּרוֹת. 

דָּבָר אַחֵר רֹאשֵׁךְ עָלַיִךְ כַּכַּרְמֶל, רֵישָׁא דִילָךְ כַּלָּה, עַל כֻּלְּהוּ חֲיָילִין סָלְקָא, (שם) עַל שִׁשִּׁים הֵמָּה מְלָכוֹת דְּאִינוּן שִׁתִּין סִדְרֵי מִשְׁנָה, וְסָלְקִין לְשִׁית מְאָה, וּלְשִׁשִּׁים רִבּוֹא, וּשְׁמֹנִים פִּלַגְשִׁים דַּהֲווֹ תְּמָנִין סִפְרֵי דְאַגַּדְתָּא, וַעֲלָמוֹת אֵין מִסְפָּר אִינוּן הֲלָכוֹת דְּלֵית לוֹן מִסְפָּר וְחוּשְׁבָּן, דְּאִינוּן נִימִין דְּשַׂעֲרִין דְּכַלָּה דְלֵית לוֹן חוּשְׁבָּנָא, וְאַנְתְּ כַּלָּה סְלִיקַת עַל כֻּלְּהוּ, הֲדָא הוּא דִכְתִיב (משלי לא כט) רַבּוֹת בָּנוֹת עָשׂוּ חָיִל וְאַתְּ עָלִית עַל כֻּלָּנָה. 

דָּבָר אַחֵר רֹאשֵׁךְ עָלַיִךְ כַּכַּרְמֶל, שַׂעֲרָא דִילָךְ כַּמָּה אִיהוּ מִתְתַּקְנָא בִּתְלַת עֲשַׂר תִּקּוּנִין, דְּאִינוּן תְּרֵי עֲשַׂר מַזָּלוֹת וְסִיהֲרָא תְּלַת עֲשַׂר, וְנִימִין דִּילָךְ אִינוּן כֹּכְבַיָּא וּמַזָּלֵי דְלֵית לוֹן חוּשְׁבָּן, וְדַלַּת רֹאשֵׁךְ, אַנְתְּ (הוא) דַהֲוִית סִיהֲרָא עֲנִיָּה תְחוֹת כֻּלְּהוּ כֹּכְבַיָּא, מְהַדְּקָא בֵּין רַגְלִין, הֲדָא הוּא דִכְתִיב (רות ג ז) וַתְּגַל מַרְגְּלוֹתָיו וַתִּשְׁכָּב, כְּעַן הָא אַנְתְּ רֵישָׁא לְכֻלְּהוּ, כָּאַרְגָּמָן דְּאִיהוּ אָמֵן יאהדונה"י, אַנְתְּ אדנ"י, מֶלֶךְ דְּאִיהוּ יהו"ה, אָסוּר בָּרְהָטִים דִּילָךְ, אַרְגָּמָ"ן א"וּרִיאֵל רְ"פָאֵל גַּ"בְרִיאֵל מִ"יכָאֵל נ"וריאל, חֲיָילִין קַדִּישִׁין שְׁמָעוּ, 

כַּד חָתָן דְּאִיהוּ שִׁמְשָׁא יֵיתֵי לְאַנְהָרָא לְסִיהֲרָא, אִיהִי אִתְקַשְׁטַת בְּשַׂעֲרָהָא דִילָהּ, מִתְתַּקְנָא בִתְלַת עֲשַׂר (נ"א בתריסר) דִּקְנִין (דרגין, תקונין), דְּאִינוּן תְּרֵיסַר מַזָּלוֹת, שִׁמְשָׁא (צ"ל וסיהרא), (תהלים יט ו) וְהוּא כְּחָתָן יוֹצֵא מֵחֻפָּתוֹ, וְאִיהוּ יָשִׂישׂ כְּגִבּוֹר לָרוּץ אָרְחִין בִּרְקִיעָא, יָצִיץ לְגַבָּהּ וַדַּאי, הֲדָא הוּא דִכְתִיב (שיר השירים ב ט) מַשְׁגִּיחַ מִן הַחַלּוֹנוֹת מֵצִיץ מִן הַחֲרַכִּים, לְאִסְתַּכְּלָא לְגַבָּהּ בִּרְקִיעָא  


Daf 145a

 דְאִיהוּ (ס"א דא איהו) יָשִׂישׂ, מַאי כַּגִּבּוֹר, מַה גְּבוּרָה עָבִיד בְּהַאי, אֶלָּא תְרֵין עֲשַׂר מַשְׁקוֹפִין אִית בְּרָקִיעַ, וְכֻלְּהוּ חֲיָילִין מְקַטְרְגִין לְגַבַּיְיהוּ נְטוּרֵי תַרְעִין, שִׁמְשָׁא מִתְעַטְּרָא בְּאַתְוָון דִּתְּפִלִּין דְּאִיהוּ שֵׁם יהו"ה, וְאִתְלַבַּשׁ בִּגְבוּרָה, הֲדָא הוּא דִכְתִיב (ישעיה מב יג) יהו"ה כַּגִּבּוֹר יֵצֵא, וְדָא אִיהוּ יָשִׂישׂ כַּגִּבּוֹר לָרוּץ אֹרַח, וּבָקַע חַלּוֹנוֹת כֻּלְּהוּ דְרָקִיעַ, וְעָבִיד תְּרֵין עֲשַׂר אָרְחִין, כְּמָה דְעָבַד מֹשֶׁה עַל יַמָּא, וְדָא אִיהוּ לָרוּץ אֹרַח, וּבְגִין דְּנָטִיל בְּקַדְמֵיתָא מִגְּבוּרָה, שִׁמְשָׁא נָפִיק סוּמְקָא. 

לְבָתַר אִתְלַבַּשׁ בְּחֶסֶד דְּאִיהוּ חִוָּור, וּבֵיהּ אִשְׁתַּכַּךְ רוּגְזֵיהּ דְּשִׁמְשָׁא, יָרוֹק הֲוָה מִסִּטְרָא דְעַמּוּדָא דְאֶמְצָעִיתָא, וְכַד אִתְלַבַּשׁ (נ"א אתלבן) בַּחֶסֶד בִּנְהוֹרָא חִוְורָא, מִנֵּיהּ יְהֵא נָהִיר לְסִיהֲרָא, מִקְצֵה הַשָּׁמַיִם מוֹצָאוֹ, דָּא עַמּוּדָא דְאֶמְצָעִיתָא, קָצֶה דִילָהּ צַדִּיק, וּתְקוּפָתוֹ עַל קְצוֹתָם תְּרֵי סַמְכֵי קְשׁוֹט, וּבְהוֹן אֵין נִסְתָּר מֵחַמָּתוֹ, דָּא שְׁכִינְתָּא עִלָּאָה דְאִיהִי חַמָּה, מִן תַּמָּן יִצְטַבַּע בְּגַוָּון יָרוֹק דְּאִיהוּ רַחֲמֵי, בְּהַהוּא זִמְנָא מִסְתַּכְּלִין שִׁמְשָׁא וְסִיהֲרָא כַּחֲדָא, וְאֵין נִסְתָּר מֵחַמָּתוֹ, דְאִיהִי חוּפָּה דִילָהּ. 

וּבְהַהוּא זִמְנָא נָטְלַת הִיא מִתְּלַת גַּוָּונִין, לְאִתְפָּאֲרָא קֳדָמֵיהּ בִּתְלַת גַּוָּונִין דְּעִינָא, דְּאִינוּן חִוָּור סוּמַק יָרוֹק, וּבְהַהוּא זִמְנָא אִיהוּ יֵימָא לְגַבָּהּ, (שיר ו ה) הָסֵבִּי עִינַיִךְ מִנֶּגְדִּי שֶׁהֵם הִרְהִיבוּנִי, מוֹקְדִין לִי בְּשַׁלְהוֹבִין דִּרְחִימוּ דִילָךְ, וּבוֹצִינָא קַדִּישָׁא תְּרֵין עַיְנִין אִנּוּן תְּרֵין לוּחִין יַקִּירִין דְּאוֹרַיְיתָא, דְאִתְּמַר בְּהוֹן (שמות לא יח) לֻחֹת אֶבֶן כְּתוּבִים בְּאֶצְבַּע אלהי"ם (שם לב טו) כְּתוּבִים מִשְּׁנֵי עִִבְרֵיהֶם, וּמְרַקְּמָאן מִתְּרֵין עֲשַׂר גַּוָּונִין מֵהַאי סִטְרָא, וּמִתְּרֵין עֲשַׂר גַּוָּונִין מֵהַאי סִטְרָא, דְּאִינוּן אַרְבָּעָה וְעִִשְׂרִין סִטְרִין, וַעֲלַיְיהוּ אִתְּמַר (שם) מִזֶּה וּמִזֶּה הֵם כְּתְבִים, זֶ"ה וְזֶ"ה תְּרֵין זִמְנִין אַרְבָּעָה וְעִִשְׂרִים סְפָרִים. 

וְאִֹינוּן תְּרֵין עֲשַׂר אַנְפִּין וּתְרֵי עֲשַׂר גַּדְפִין דְּחֵיוָון, הֲדָא הוּא דִכְתִיב (יחזקאל א ו) וּפְנֵי אַרְיֵה אֶל הַיָּמִין לְאַרְבַּעִִתָּם גַּוָּון חִוָּור דְּעִינָא, וּפְנֵי שׁוֹר מֵהַשְּׂמֹאל לְאַרְבַּעִִתָּם גַּוָּון סוּמַק דְּעִינָא, וּפְנֵי נֶשֶׁר לְאַרְבַּעִִתָּם אִינוּן גַּוָּון יָרוֹק דְּעִינָא, דְּאִתְּמַר (שם) וְאַרְבָּעָה פָנִים לְאֶחָד וְגוֹמֵר, וְאַרְבַּע כְּנָפַיִם וְגוֹמֵר, הָא אַרְבָּעָה וְעִִשְׂרִים, גַּדְפִין אִינוּן כַּנְפֵי עִינָא, וַעֲלַיְיהוּ אִתְּמַר מִזֶּה וּמִזֶּה הֵם כְּתֻבִים, וְחֵיוָון בְּהוֹן כְּתִיב (ישעיה ו ג) וְקָרָא זֶה אֶל זֶה וְאָמַר קָדוֹשׁ קָדוֹשׁ קָדוֹשׁ יהו"ה צְבָאוֹ"ת מְלֹא כָל הָאָרֶץ כְּבוֹדוֹ, זֶה אֶל זֶה וַדַּאי, כְּגַוְונָא דְלוּחִין דְאוֹרַיְיתָא דְאִתְּמַר בְּהוֹן כְּתוּבִים מִשְּׁנֵי עִִבְרֵיהֶם מִזֶּה וּמִזֶּה הֵם כְּתוּבִים, לֻחוֹת אֶבֶן כְּתוּבִים וְגוֹמֵר, לֻחֹת אֶבֶן, מַאי אֶבֶן, דָּא אֶבֶן הַשְּׁתִיָּיה, שֶׁמִּמֶּנָּה הוּשָׁתַת הָעוֹלָם, וְהִיא בַת עִינָא, עֲלָהּ אִתְּמַר (זכריה ג ט) עַל אֶבֶן אַחַת שִׁבְעָה עִינָיִם, וְאִינוּן שִׁבְעָה גִּלְדֵּי עִינָא, וַעֲלַיְיהוּ אִתְּמַר (תהלים קיט קסד) שֶׁבַע בַּיּוֹם הִלַּלְתִּיךָ, וְדָא מַלְכוּתָא קַדִּישָׁא, דְאִתְּמַר בָּהּ (שם קיח כב) אֶבֶן מָאֲסוּ הַבּוֹנִים הָיְתָה לְרֹאשׁ פִּנָּה, מַאי הַבּוֹנִים אִלֵּין אִינוּן מָארֵי מַתְנִיתִין דְּאִינוּן בָּנָאן בִּנְיָינִין דְּעָלְמָא, וּפוֹסְקֵי הֲלָכוֹת, דְּמָאֲסוּ בָהּ בְּגָלוּתָא, אִתְּמַר בָּהּ הָיְתָה לְרֹאשׁ פִּנָּה, בְּגִין דְּאִיהִי הֲלָכָה לְמֹשֶׁה מִסִּינַי קַבָּלָה לְמֹשֶׁה, וּמַה דַּהֲוַת בַּת עִינָא אוּכְמָא, מִינָהּ וּבָהּ יְהֵא קוּדְשָׁא בְּרִיךְ הוּא נָהִיר עָלְמָא, בְּגִין דְּאִיהוּ נָהִיר בָּהּ. 

וְעַיְינִין דְּנַהֲרִין בְּאוֹרַיְיתָא, עֲלַיְיהוּ אִתְּמַר (שם קמה טו) עִינֵי כֹל אֵלֶיךָ יְשַׂבֵּרוּ וְאַתָּה נוֹתֵן לָהֶם אֶת אָכְלָם בְּעִתּוֹ, וְצָרִיךְ בַּר נַשׁ לְאִתְעַסְּקָא בְּהוֹן תָּדִיר עִִרֶב וָבֹקֶר וְצָהֳרָיִם תָּמִיד, לְאִסְתַּכְּלָא בָהּ קוּדְשָׁא בְּרִיךְ הוּא בְּעִינוֹי, הֲדָא הוּא דִכְתִיב (דברים יא יב) תָּמִיד עִינֵי יהו"ה אלהי"ך בָּהּ מֵרֵאשִׁית הַשָּׁנָה וְעַד אַחֲרִית שָׁנָה, וְאוֹלִיפְנָא תָּמִיד מִתָּמִיד, תָּמִיד דְּעִִרֶב וָבֹקֶר, מִתָּמִיד דְּתָּמִיד עִינֵי יהו"ה אלהי"ך בָּהּ, וְהָא תָּמִיד דְּעִִרֶב וָבֹקֶר דִּקְרִיאַת שְׁמַע אִיהוּ, אֶלָּא מִכַּאן אוֹלִיפְנָא דְמָאן דְּקָרֵי קְרִיאַת שְׁמַע עִִרֶב וָבֹקֶר בְּכָל יוֹם תָּמִיד, כְּאִלּוּ קִיֵּים וְהָגִיתָ בּוֹ יוֹמָם וָלַיְלָה בְּאוֹרַיְיתָא, הֲדָא הוּא דִכְתִיב (יהושע א ח) לֹא יָמוּשׁ סֵפֶר הַתּוֹרָה הַזֶּה מִפִּיךָ וְהָגִיתָ בּוֹ יוֹמָם וָלַיְלָה, וְסֵפֶר תּוֹרָה  


Daf 145b

 אִיהוּ עַיִן, תְּרֵי כַּנְפֵי עִינָא תְּרֵי לוּחֵי, וַעֲלַיְיהוּ אִתְּמַר תָּמִיד עִינֵי יהו"ה אלהי"ך בָּהּ מֵרֵאשִׁית הַשָּׁנָה, וּמַאי בָּהּ, בְּבַת עַיִן דְּאִיהִי שְׁכִינְתָּא, וְכַנְפֵי עִינָא עֲלַיְיהוּ אִתְּמַר (תהלים קיח יט) פִּתְחוּ לִי שַׁעֲרֵי צֶדֶק, תְּלַת גַּוָּונִין כְּלָל וּפְרָט, וּכְלָל וְאִינוּן אהי"ה אֲשֶׁר אהי"ה, דְּאִינוּן כְּלָל בְּכָל אוֹרַיְיתָא, אהי"ה כְּלָל, אֲשֶׁר פְּרָט, אהי"ה כְּלָל. קְרִיצִין דְּעַל עַיְינִין, עֲלַיְיהוּ אִתְּמַר (שיר ה יא) תַּלְתַּלִּים שְׁחוֹרוֹת כָּעוֹרֵב, וְאִינוּן תִּלֵּי תִּלִּים. מִצְחָא דְעַל עַיְינִין בָּהּ צִיץ נֶזֶר הַקֹּדֶשׁ, מְרוּקָם בְּגַוָּונִין וְצִיּוּרִין דְּבֵי מַקְדְּשָׁא דִלְעִילָא, וְצִיּוּרִין דִּילָהּ שִׁרְטוּטִין בְּפוּתְיָא וּבְאוּרְכָּא, מִנְּהוֹן דְּקִיקִין מִנְּהוֹן רַבְרְבִין, וַעֲלַיְיהוּ אִתְּמַר בְּמָקוֹם שֶׁאָמְרוּ לְהַאֲרִיךְ אֵינוֹ רַשַּׁאי לְקַצֵּר, לְקַצֵּר אֵינוֹ רַשַּׁאי לְהַאֲרִיךְ, לְהַאֲרִיךְ מִסִּטְרָא דְו', לְקַצֵּר מִסִּטְרָא דְי'. 

אַנְפּוֹי דְמַטְרוֹנִיתָא, אִינוּן מ"ט אַנְפִּין טָהוֹר, נַהֲרִין כְּשׁוֹשַׁנָּה חִוָּור וְסוּמַק, נָטְלִין מִימִינָא וּשְׂמָאלָא, גַּוָּון חִוָּור בְּלִיבּוּן דַּעֲנָוָה, סוּמַק בֹּשֶׁת דִּדְחִילוּ, יְרָא בֹשֶׁת, כַּד אִתְחַזְּרוּ יְרוֹקִין, הָא חָתָן דִּילָהּ אִסְתַּלַּק לְגַבֵּי חַמָּה דְאִיהִי אִימָּא עִלָּאָה, וּמֵאִלֵּין תְּלַת גַּוָּונִין דְּאַנְפִּין תַּלְיָין שַׁבְעִין וּתְרֵין אַנְפִּין כְּחוּשְׁבַּן חֶסֶ"ד, וּבְהוֹן יר"ו אַתְוָון כְּחֻשְׁבַּן גְּבוּרָ"ה, וְדָא אִיהוּ רָזָא דְוַיַּעֲבֹר יהו"ה, רָזָא דְעִיבּוּר, נָהִיר בְּהוֹן לְגַבֵּי כַלָּה בְּאַרְבַּע אַנְפִּין, הֲדָא הוּא דִכְתִיב (יחזקאל א ו) וְאַרְבָּעָה פָנִים לְאֶחָת, וְעַמּוּדָא דְאֶמְצָעִיתָא אִיהוּ וָא"ו עִיבּוּר הַשָּׁנָה, דְאִית בָּהּ תְּלַת עֲשַׂר יַרְחִין, וְאִנּוּן וְאִיהִי בְּרָאשֵׁי תֵּיבִין וָ"הוּ אֲ"נִי וָ"הוּ, וּבֵיהּ אִיהוּ אִשָּׁה (נ"ל איש) וְאִיהִי אִשָּׁה עוּבָרָה, סוֹד הָעִבּוּר יְסוֹד, דְּאִיהוּ יְסוֹד טִפָּה, דְמִינָהּ אִתְעֲבִידַת עִבּוּר, דְּאִיהוּ וא"ו, דְּהָא וָא"ו בְּלָא טִפָּה לֵית לָהּ עִבּוּר, וְדָא אִיהוּ מוֹחָא דְתַמָּן חָכְמָה. 

וָא"ו אִיהוּ חוֹטָמָא מִתְתַּקְנָא בְּאַנְפִּין, עֲלַיְיהוּ אִתְּמַר (בראשית ב ז) וַיִּיצֶר יהו"ה אלהי"ם, וְנַהֲרִין בְּחִוָּור וְסוּמַק, וְחוֹטָמָא דְאָזְלָא בְאֹרַח מֵישַׁר אִיהִי חוֹתָם אֱמֶת, וְאִם לַאו אִיהִי בְאֹרַח קְשׁוֹט לַאו אִיהִי חוֹתָמָא דְגוּשְׁפַּנְקָא דְמַלְכָּא, וּבְגִין דָּא צִיּוּרָא דְמַטְרוֹנִיתָא דִיּוֹקְנָא דִילָהּ דְּחוֹטָמָא, מִתְתַּקְנָא בְּאַנְפִּין וּבְאֹרַח מֵישַׁר עַל אַנְפִּין, וּתְרֵין נוּקְבִין דְּחוֹטָמָא תְּרֵי נְבִיאֵי קְשׁוֹט, פִּימָא בְרַתָּא דְמַלְכָּא, וּבָהּ לְשׁוֹן לִמּוּדִים דְּאִיהוּ צַדִּיק, וַעֲלָהּ (נ"א ועלייהו) אִתְּמַר (שיר ד ג) כְּחוּט הַשָּׁנִי שִׂפְתוֹתַיִךְ וּמִדְבָּרֵךְ נָאוְה בְּאוֹרַיְיתָא, פִּימָא כְּלָלָא דְכֹלָּא, מִינָהּ קוֹל וְדִבּוּר דְּאִינוּן ו"ה, מִינָהּ הֲבַל דְּאִיהִי ה', פִּימָא דְקִיקָא סְתִימָא בְּאוֹת י', מִתְתַּקְנָא בִשְׁמָא דַיהו"ה, וּבְגִין דָּא כְּחוּט הַשָּׁנִי שִׂפְתוֹתַיִךְ וּמִדְבָּרֵךְ נָאוְה. 

צַוָּארֵךְ כְּמִגְדַּל הַשֵּׁן (שם ז ה), דָּא יְרוּשָׁלַםִ, עֲלָהּ אִתְּמַר (שם ד ד) כְּמִגְדַּל דָּוִד צַוָּארֵךְ, תַּכְשִׁיטִין דִּילָהּ כֹּהֲנִים לְוִיִּים יִשְׂרְאֵלִים, בָּנוּי לְתַלְפִּיּוֹת דָּא צַדִּיק דְּאִיהוּ תֵּל שֶׁהַכֹּל פּוֹנִים בּוֹ, פִּנּוֹת דִּילֵיהּ תְּרֵין נְבִיאֵי קְשׁוֹט, דִּשְׁכִינְתָּא וַדַּאי אִיהִי יְרוּשָׁלַם, תַּכְשִׁיטִין דִּילָהּ תְּלַת אֲבָהָן, חֲרוּזִין דִּילָהּ תְּרֵי סַמְכֵי קְשׁוֹט. 

דָּבָר אַחֵר צַוָּארֵךְ דָּא אוֹרַיְיתָא, תַּכְשִׁיטִין דִּילָהּ רְמַ"ח פִּקּוּדִין דִּילָהּ, חֲרוּזִין וּקְמִיעִין דִּילָהּ אִינוּן מְמַנָּן עַל שְׁסָ"ה לֹא תַעֲשֶׂה, דְנָטְרִין לָהּ בְּהוֹן, וְכַד אִסְתַּלַּק צַוָּאר בְּתַכְשִׁיטִין דִּילָהּ לְגַבֵּי חָתָן, כַּמָּה רֵיחִין טָבִין סָלְקִין בָּהּ, הֲדָא הוּא דִכְתִיב (שם ג ו) מִי זֹאת עוֹלָה מִן הַמִּדְבָּר, דָּא טוּרָא דְסִינַי דְּאִיהִי צַוָּאר עָלְמָא, (שם) מְקֻטֶּרֶת מֹר דָּא קוּדְשָׁא בְּרִיךְ הוּא, דְאִתְּמַר בֵּיהּ (שם ד) אֵלֶךְ לִי אֶל הַר הַמּוֹר, וּלְבוֹנָה דָא סִיהֲרָא קַדִּישָׁא, עֲלָהּ אִתְּמַר וְאֶל גִּבְעַת הַלְּבוֹנָה, מִכֹּל אַבְקַת רוֹכֵל דָּא צַדִּיק, דְּאִיהוּ כָּל כָּלִיל בְּכֹלָּא. 

דָּבָר אַחֵר צַוָּארֵךְ דָּא אוֹרַיְיתָא דִבְעַל פֶּה, הֲלָכָה לְמֹשֶׁה מִסִּינַי, מְקֻטֶּרֶת מוֹר אָמַר מַר, וּלְבוֹנָה לִבּוּן הַהֲלָכָה, מִכֹּל אַבְקַת רוֹכֵל דָּא צַדִּיק דְּאִית בֵּיהּ מִכָּל מִינִים, וְדָא נָהִיר לָהּ לְאוֹרַיְיתָא דִבְעַל פֶּה, וּמִיָּד  


Daf 146a

 דְּאִיהִי מִתְקַשְּׁטָא בְּכָל מִינֵי תַּכְשִׁיטִין, יְרוּשָׁלַםִ דְּאִיהוּ צַוָּאר עָלְמָא, קוּדְשָׁא בְּרִיךְ הוּא אַסְחַר לָהּ, הֲדָא הוּא דִכְתִיב (זכריה ה ט) וַאֲנִי אֶהְיֶה לָּהּ נְאֻם יהו"ה חוֹמַת אֵשׁ סָבִיב, וְאִיהוּ מְחַבֵּק לָהּ בִּתְרֵין דְּרוֹעִין, הֲדָא הוּא דִכְתִיב (שיר השירים ב ו) שְׂמֹאלוֹ תַּחַת לְרֹאשִׁי וִימִינוֹ תְּחַבְּקֵנִי. 

וִידִין דְּמַטְרוֹנִיתָא כַּלָּה קַדִּישָׁא, אִינוּן רְשִׁימִין כֻּלְּהוּ בִּשְׁמָא דְיהו"ה, כְּגַוְונָא דָא (אמר המגיה הלשון מוטעה ונ"ל שהלשון כך) בְּכַף י', בְּחָמֵשׁ אֶצְבְּעָן ה', בִּדְרוֹעָא דִילָהּ ו', בְּכָתֵף דִּילָהּ ה', בְּכָתֵף דִּילָהּ מְצוּיָירִין כַּמָּה שִׁרְטוּטִין כְּעַנְפִין דְּאִילָנָא דְחַיֵּי, לְרַשְׁמָא בֵּיהּ דְּאִיהוּ עִץ הַחַיִּים, הֲדָא הוּא דִכְתִיב (משלי ג יח) עִץ חַיִּים הִיא לַמַּחֲזִיקִים בָּהּ וְתֹמְכֶיהָ מְאֻשָּׁר, מִימִינָא דִילֵיהּ אִתְיְיהִיבַת אוֹרַיְיתָא דְבִכְתָב, מִשְּׂמָאלָא דִילֵיהּ אוֹרַיְיתָא דִבְעַל פֶּה, וּבְאָן אִתְיְיהִיבוּ בִּתְרֵין לוּחִין, דְּאִתְּמַר בְּהוֹן (שיר ד ה) שְׁנֵי שָׁדַיִךְ כִּשְׁנֵי עֳפָרִים תָּאֳמֵי צְבִיָּה. 

וְעוֹד ו' אִיהוּ אוֹרַיְיתָא דְבִכְתָב, דְּאִתְיְיהִיבַת בִּתְרֵין דְּרוֹעִין דְּאִינוּן שִׁית פִּרְקִין, וּבְאָן אִתְיְיהִיבַת בִּתְרֵין לוּחִין, דְּאִינוּן שְׁנֵי שָׁדַיִךְ, וְאִינוּן י' י' (ובהון צורת ז'), וּבְהוֹן צָר, הֲדָא הוּא דִכְתִיב וַיִּיצֶר, וְאִינוּן בְּתוּלִין דְּעְִלֵימְתָא דְאִיהִי אוֹרַיְיתָא דִבְעַל פֶּה, דְּאִתְּמַר בְּהוֹן (שמות לב יט) וַיְשַׁבֵּר אֹתָם תַּחַת הָהָר חָתָן דִּילָהּ, הַהוּא דְאָמַר (דברים כב כ) לֹא נִמְצְאוּ בְתוּלִים לַנַּעֲרָה (שם יט), וְעָנְשׁוּ אוֹתוֹ מֵאָה כֶסֶף אִלֵּין מֵאָה בִּרְכָאָן (שם), וְלוֹ תִהְיֶה לְאִשָּׁה לֹא יוּכַל לְשַׁלְּחָהּ בְּגָלוּתָא כָּל יָמָיו. 

שְׁבָחָא דְגוּפָא, (שיר ז ח) זֹאת קוֹמָתֵךְ דָּמְתָה לְתָמָר, וּמָאן דְּיָדַע שִׁעוּר קוֹמָה דִילָהּ אִיהוּ יָרִית עָלְמָא דְאָתֵי דְּאִיהוּ ו', דְּאִתְּמַר בֵּיהּ (ירמיה יז יג) מִקְוִה יִשְׂרָאֵל יהו"ה, מִקְוְה דְאִיהוּ קוֹמָה דִילָהּ שִׁעוּר דִּילָהּ, שִׁעוּר קוֹמָה דָא צַדִּיק, דְּאִתְּמַר בֵּיהּ (תהלים צב יג) צַדִּיק כַּתָּמָר יִפְרָח, וַעֲלָהּ אִתְּמַר דָּמְתָה לְתָמָר. 

דְּאִתְּמַר בָּהּ, (שמות טו כז) וַיָּבֹאוּ אֵלִימָה וְשָׁם שְׁתֵּים עִִשְׂרֵה עִינֹת מַיִם וְשִׁבְעִים תְּמָרִים, תְּרֵין עֲשַׂר עִינוֹת אִלֵּין אִינוּן תְּרֵין עֲשַׂר פִּרְקִין, דְּאִינוּן שִׁית בִּתְרֵין דְּרוֹעִין וְשִׁית בִּתְרֵין שׁוֹקִין, הֲדָא הוּא דִכְתִיב (שיר השירים ה יד) יָדָיו גְּלִילֵי זָהָב מְמֻלָּאִים בַּתַּרְשִׁישׁ, מַאי בַּתַּרְשִׁישׁ בִּתְרֵי שֵׁשׁ, בִּתְרֵין דְּרוֹעִין שִׁית פִּרְקִין, וְכֵן שִׁית אָחֳרָנִין בִּתְרֵין שׁוֹקִין, (שם טו) שׁוֹקָיו עַמּוּדֵי שֵׁשׁ, אִלֵּין אִינוּן י"ב עִינוֹת מַיִם. שִׁבְעִים תְּמָרִים דִּי בְהוֹן צַדִּיק כַּתָּמָר יִפְרָח הָא אִינוּן חָמֵשׁ אֶצְבְּעָאן, וּבְהוֹן תְּלֵיסַר פִּרְקִין, אִינוּן חַ"י, וְכֵן חַ"י בְּיַד יָמִין, תְּלָתִין וְשִׁית, וְכֵן חַ"י חַ"י בִּתְרֵין רַגְלִין, הָא ע"ב, (אמר המגיה תימה כי הפרקין ארבסר ואיך אמר תליסר), שַׁבְעִין דִּלְהוֹן שַׁבְעִין תְּמָרִים, תְּרֵין צַדִּיקֵי כַּתָּמָר יִפְרָח בְּהוּ. 

וּבְהוֹן כְּתִיב (שם ז ב) מַה יָּפוּ פְעָמַיִךְ בַּנְּעָלִים בַּת נָדִיב, נְעָלִים דִּילָהּ נְעִילַת הֶחָג וּנְעִילַת הַפֶּסַח, וְלָא צָרִיךְ לְאִתְחַזָּאָה קֳדָם נְעָלִים דְּחוֹל, דְּאִינוּן שְׂאוֹר וְחָמֵץ, וַעֲלַיְיהוּ אָמַר לְמֹשֶׁה (שמות ג ה) שַׁל נְעָלֶיךָ מֵעַל רַגְלֶיךָ, דִּתְרוּמָה וְחוּלִין כְּגַוְונָא דָא לָא צָרִיךְ לְאִתְעָרְבָא תְּרוּמָה בַּקֹּדֶשׁ, וְכֵן מְלָאכָה דְחוֹל לָא צָרִיךְ לְאִתְחַזָּאָה קֳדָם מְלָאכָה דְקֹדֶשׁ דְּאִיהוּ מְלֶאכֶת הַכֹּהֲנִים, וְכֵן אֵשׁ דְּחוֹל לָא צָרִיךְ לְאִתְחַזָּאָה בְּשַׁבָּת קֳדָם אֵשׁ דְּקֹדֶשׁ, דְּכֻלְּהוּ חוֹל וְאָחֳרָנִין קֹדֶשׁ, וּבְגִין דָּא מַנִּי הַמַּבְדִּיל בֵּין קֹדֶשׁ לְחוֹל. 

הָא צִיּוֹן דְּאִיהִי שְׁכִינְתָּא נָפְקָא בְכָל קִשּׁוּטִין דִּילָהּ, וְכָל עָלְמָא מוֹרִין לָהּ בְּאֶצְבַּע, הֲדָא הוּא דִכְתִיב (ישעיה לג כ) חֲזֵה צִיּוֹן קִרְיַת מוֹעֲדֵנוּ, וְחָתָן נָפִיק מְעוּטָּר לְגַבָּהּ, וְכָל עָלְמָא אָמְרֵי (שיר ג יא) צְאֶנָה וּרְאֶנָה בְּנוֹת צִיּוֹן בַּמֶּלֶךְ שְׁלֹמֹה בַּעֲטָרָה שֶׁעִטְּרָה לּוֹ אִמּוֹ בְּיוֹם חֲתוּנָּתוֹ וּבְיוֹם שִׂמְחַת לִבּוֹ, חֲתוּנָּתוֹ שְׁכִינְתָּא עִלָּאָה, שִׂמְחַת לִבּוֹ שְׁכִינְתָּא תַּתָּאָה, יוֹם דְּתַרְוַיְיהוּ עַמּוּדָא דְאֶמְצָעִיתָא, בּוֹצִינָא קַדִּישָׁא הָא כַּלָּה מִתְקַשְּׁטָא לְגַבֵּי בַעִִלָהּ דְּאִיהוּ יהו"ה, בְּרָא דְמַלְכָּא. 

(זהו תקון כז)  


Daf 146b

דָּא אִיהוּ בְּרֵאשִׁית בָּרָא אלהי"ם, בְּרֵאשִׁית אַבָּא וְאִימָּא, יהו"ה אלהינ"ו, בָּרָא יהו"ה, בְּרָא דְאַבָּא וְאִימָּא, אלהי"ם בְּרַתָּא, וַעֲלַיְיהוּ אִתְּמַר (ויקרא יט ג) אִישׁ אִמּוֹ וְאָבִיו תִּירָאוּ, (שמות כ יב) כַּבֵּד אֶת אָבִיךָ וְאֶת אִמֶּךָ, אָבִיךָ דָּא קוּדְשָׁא בְּרִיךְ הוּא, אִמֶּךָ דָּא שְׁכִינְתָּא, דְחִילוּ דִילָהּ בְּפִקּוּדִין דְּלֹא תַעֲשֶׂה, אוֹקִירוּ דִילָהּ בְּפִקּוּדִין דַּעֲשֵׂה, וְכָל אִינוּן דִּמְקַיְּימֵי פִקּוּדֵי דַעֲשֵׂה עֲלַיְיהוּ אִתְּמַר (שמואל א ב ל) כִּי מְכַבְּדַי אֲכַבֵּד, וְאִינוּן דְּעָבְרִין עַל לֹא תַעֲשֶׂה עֲלַיְיהוּ אִתְּמַר וּבֹזַי יֵקָלּוּ. אָמַר בּוֹצִינָא קַדִּישָׁא רַבִּי רַבִּי, וּמָה הוּא אוֹקִירוּ וּבִזָּיוֹן לְקוּדְשָׁא בְּרִיךְ הוּא בְפִקּוּדִין דַּעֲשֵׂה וְלֹא תַעֲשֶׂה, אֶלָּא בְּוַדַּאי כַּד שְׁכִינְתָּא אִיהִי בְּגָלוּתָא, כָּל מָאן דְּעָבִיד מִצְוָה לְאַקָּמָא לָהּ מִן גָּלוּתָא, כְּאִלּוּ אוֹקִיר לְקוּדְשָׁא בְּרִיךְ הוּא. 

לְמַלְכָּא דַהֲוָה לֵיהּ קְטָטָה עִם מַטְרוֹנִיתָא, וְאָרְמָא לָהּ מִן הֵיכָלֵיהּ, וְאִיהִי אָזְלַת לְגַבֵּי שְׁכִינָהָא, וַהֲלָא כָּל מָאן דִּמְקַבֵּל לָהּ בְּבֵיתֵיהּ וְאוֹקִיר לָהּ (ודאי אוקיר למלכא), וְעַאִיל שְׁלָם בֵּינָהָא וּבֵין בַּעִִלָהּ, הֲלָא כָּל יְקָרָא דְעָבִיד לָהּ לְמַלְכָּא עָבִיד, דְּאִם מַלְכָּא כָּעַס עֲלָהּ זִמְנָא חֲדָא אוֹ תְּרֵין, יְהֵא לֵיהּ שְׁלָם עִמָּהּ וְיַחֲזִיר לָהּ לְבֵיתֵיהּ, וְאִיהוּ שָׁאִיל לָהּ מָאן אוֹקִיר לָךְ אוֹ מָאן זִלְזֵל בָּךְ, אוֹ אִם תָּרִיךְ לָהּ לְמַלְכוּתָא אַחֲרָא. 

כְּגַוְונָא דָא קוּדְשָׁא בְּרִיךְ הוּא תָּרִיךְ לָהּ לִשְׁכִינְתָּא, וְאַרְמֵי לָהּ מִבֵּיתֵיהּ, הֲדָא הוּא דִכְתִיב (ישעיה נ א) וּבְפִשְׁעִיכֶם שֻׁלְּחָה אִמְּכֶם, וַהֲלָא כָּל מָאן דְּאוֹקִיר לָהּ בְּגָלוּתָא לְקוּדְשָׁא בְּרִיךְ הוּא אוֹקִיר, אוֹ מָאן דִּמְזַלְזֵל בָּהּ לְקוּדְשָׁא בְּרִיךְ הוּא מְזַלְזֵל, וּבְגִין דָּא כִּי מְכַבְּדַי אֲכַבֵּד וּבוֹזַי יֵקָלּוּ, דְּאַף עַל גַּב דְּקוּדְשָׁא בְּרִיךְ הוּא זַבִּין לָהּ בְּחוֹבִין דִּבְנָהָא בְּגָלוּתָא רְבִיעָאָה, אִיהוּ נָטִיר לָהּ וְאִיהוּ יִפְרוֹק לָהּ, וְרָזָא דְמִלָּה (שמות כא ז) וְכִי יִמְכּוֹר אִישׁ אֶת בִּתּוֹ לְאָמָה לֹא תֵצֵא כְּצֵאת הָעֲבָדִים, אֶלָּא תִּפּוֹק בַּת חוֹרִין, בְּגִין דִּבְגָלוּתָא קַדְמָאָה דְלָא הֲוַת לָהּ בַּעִִלָהּ דְּאִיהִי אוֹרַיְיתָא חֵירוּ דִילָהּ, לָא נָפְקַת לָהּ בַּת חוֹרִין, וְנָפְקַת בְּחִפָּזוֹן כְּעַבְדָּא דְבָרַח מֵרִבּוֹנֵיהּ וְלָא אִית לָהּ שְׁטַר חֵירוּ, אֲבָל בְּפוּרְקָנָא בַתְרַיְיתָא דְאִית לָהּ בַּעִִלָהּ דְּאִיהוּ בֶן חוֹרִין, לֹא תֵצֵא בְּחִפָּזוֹן וְלֹא תֵצֵא כְעַבְדִין, דְּאִתְּמַר בְּהוֹן עֲבָדִים הָיִינוּ לְפַרְעֹה בְּמִצְרָיִם, אֶלָּא תִּפּוֹק בַּת חוֹרִין, וּבְגִין דָּא כִי יִמְכּוֹר אִישׁ אֶת בִּתּוֹ לְאָמָה לֹא תֵצֵא כְּצֵאת הָעֲבָדִים. 

וּמְנָלָן דְּאוֹרַיְיתָא אִיהוּ חֵירוּת, הֲדָא הוּא דִכְתִיב (שמות לב טז) וְהַמִּכְתָּב מִכְתַּב אלהי"ם הוּא חָרוּת עַל הַלֻּחֹת, וְאִיהוּ יְהֵא לָהּ בְּפוּרְקָנָא בַּתְרַיְיתָא חֵרוּת מִמַּלְאַךְ הַמָּוְת, דְּלָא יָמוּת מָשִׁיחַ בֶּן אֶפְרַיִם, חֵרוּת מִשִּׁעִִבּוּד מַלְכִיּוֹת דְּלָא יִשְׁתַּעִִבְּדוּן בָּהּ וּבִבְנָהָא לְעָלַם, וִיהֵא לָהּ חֵירוּ וְלִבְנָהָא מִכָּל מַרְעִין בִּישִׁין דְּעָלְמָא דְּאִינוּן עִרֶב רַב, וְיִשְׂרָאֵל דְּאִינוּן מִסִּטְרָא דְהַהוּא נַעַר אוֹ מִכָּרְסַיָּא קַדִּישָׁא, אַף עַל גַּב דַּהֲווֹ מְחוּיָיבִין בְּכַמָּה חוֹבִין, כְּמָה דְאָמְרִין אֵין בֶּן דָּוִד בָּא עַד שֶׁיִּהְיֶה דוֹר שֶׁכֻּלּוֹ זַכַּאי אוֹ כֻּלּוֹ חַיָּיב, אִתְּמַר בְּהוֹן (שם כא ח) אִם רָעָה בְּעִינֵי אֲדוֹנֶיהָ אֲשֶׁר לֹא יְעָדָהּ, עִם כָּל דָּא וְהֶפְדָּהּ בְּגָלוּתָא, וְלֹא יִמְשׁוֹל לְמוֹכְרָהּ בְּגָלוּתָא, בְּבִגְדוֹ בָהּ, בְּגִין דְּבָגְדוּ בַעֲבוֹדָה זָרָה. 

וְעוֹד כִי יִמְכּוֹר אִישׁ אֶת בִּתּוֹ לְאָמָה, דָא נִשְׁמָתָא קַדִּישָׁא, דְמָכַר לָהּ בְּגוּפָא דְאִיהוּ אָמָה דִילָהּ, וְאִתְּמַר (משלי ל כג) וְשִׁפְחָה כִּי תִירַשׁ גְּבִירְתָּהּ, כַּד תִּפּוֹק מִגּוּפָא לֹא תֵצֵא כְּצֵאת הָעֲבָדִים, דְּאִינוּן נְפָשׁוֹת דְּאִינוּן מְשׁוּתָּפִין עִם גּוּפָא תַּתָּאָה, דַהֲנָאָה דִלְהוֹן לַאו אִיהִי לְעָלְמָא דְאָתֵי, לְאִשְׁתַּדְלָא בְאוֹרַיְיתָא דְאִיהוּ חֵירוּ מִמַּלְאַךְ הַמָּוְת, אֶלָּא לְיָרְתָא לְעָלְמָא דֵין, וּבְגִין דָּא נִשְׁמָתָא דְאִיהִי אִשְׁתַּדְלָא בְּאוֹרַיְיתָא, לֹא תֵצֵא כְּצֵאת הָעֲבָדִים מִגּוּפָא בְּדוֹחֲקָא, כְּנִשְׁמָתָא דְעַם הָאָרֶץ דְּאִיהִי עִִבֶד, אֶלָּא תִּיפּוֹק בַּר חוֹרִין מִמַּלְאַךְ הַמָּוְת. 

(זהו תקון כ"ח) 

בְּרֵאשִׁית,  


Daf 147a

 דָּא בְּאֵר (נ"א באר שית), וְאִינוּן תְּרֵין, חַד (במדבר כא א) בְּאֵר חֲפָרוּהָ שָׂרִים כָּרוּהָ נְדִיבֵי הָעָם, חַד אִיהוּ בְּאֵר דְּאִתְּמַר בָּהּ (בראשית כו כא) וַיָּרִיבוּ גַּם עָלֶיהָ, וְתִנְיָינָא בְּאֵר אַחֶרֶת וְלֹא רָבוּ עָלֶיהָ, בְּאֵר דְּרָבוּ עָלֶיהָ דָּא אוֹרַיְיתָא דִבְעַל פֶּה, דְּאִתְּמַר בָּהּ (שם כ) וַיָּרִיבוּ רוֹעִי גְרָר עִם רוֹעִי יִצְחָק לֵאמֹר לָנוּ הַמָּיִם, אִלֵּין מַקְשִׁין עַל אִלֵּין, וְאִלֵּין חוֹלְקִין עַל אִלֵּין, אִלֵּין מְטַהֲרִין וְאִלֵּין מְטַמְּאִין, אִלֵּין פּוֹסְלִין וְאִלֵּין מַכְשִׁירִין, אִלֵּין אוֹסְרִין וְאִלֵּין מַתִּירִין, בְּשִׁית סִטְרִין, וְאִינוּן בְּרֵאשִׁית בָּרָא שִׁית וכו'. 

(זהו תקון כ"ט) 

בְּרֵאשִׁית בָּרָא שִׁית סִטְרִין דְּאִסּוּר וְהֶתֵּר כִּדְקָאַמְרָן, וַעֲלֵיהּ אִתְּמַר (במדבר יד יז) וְעַתָּה יִגְדַּל נָא כֹּחַ אדנ"י, וְאִיהִי כ"ח אַתְוָון דְּעוֹבָדָא דִבְּרֵאשִׁית, בְּהַאי (נ"א דאיהו) כ"ח תַּלְמִידֵי חֲכָמִים (בראשית כו כב) וַיַּחְפְּרוּ בְּאֵר אַחֶרֶת וְלֹא רָבוּ עָלֶיהָ, דְּאִיהִי הֲלָכָה לְמֹשֶׁה מִסִּינַי קַבָּלָה לְמֹשֶׁה מִסִּינַי, וּמֹשֶׁה בְּגִינָהּ בְּזִמְנָא דְאָמַר לֵיהּ קוּדְשָׁא בְּרִיךְ הוּא אֵין שָׁלוֹם בְּעִירָךְ, אָמַר וְעַתָּה יִגְדַּל נָא כֹּחַ אדנ"י, וְאִיהִי תַּלְמוּד דְּאִתְּמַר לְמֹשֶׁה, מֹשֶׁה קִבֵּל תּוֹרָה מִסִּינַי, מִשְׁנָה שִׁפְחָה דִילָהּ, דָּא אִתְעֲבִיד לַהֲלָכָה דְאִיהִי בְּרַתָּא דְמַלְכָּא לְבוּשָׁא, וּבְרַתָּא דְּמַלְכָּא אִיהִי בַּת קוֹל מִלְּגָאו, וּבְרַיְיתָא אִיהִי שִׁפְחָה לָהּ מִלְּבָר, וְאִלֵּין תְּרֵין סָמְכִין לָהּ לִבְרַתָּא דְמַלְכָּא בְגָלוּתָא מִשְׁנָה וּבְרַיְיתָא. 

וְאִית שִׁפְחָה בִּישָׁא דְאִתְקְרִיאַת שִׂטְנָה, הֲדָא הוּא דִכְתִיב (בראשית כו כא) וַיִּקְרָא אֶת שְׁמָהּ שִׂטְנָה, אִתְּתָא דְנָחָשׁ דְּאִיהוּ שָׂטָן, וְדָא אִיהוּ מַחֲלֹקֶת וְקוּשְׁיָא, וַעֲלָהּ אִתְּמַר (שמות א יד) וַיְמָרְרוּ אֶת חַיֵּיהֶם בַּעֲבוֹדָה קָשָׁה, דְּוַדַּאי דָּא אִיהוּ קוּשְׁיָא, בְּחוֹמֶר דָּא קַל וָחֹמֶר, דָּא נָחָשׁ עֲקַלָּתוֹן מַחֲלֹקֶת, זִמְנָא אִיהוּ קַל בְּשִׁעִִבּוּדָא דְיִשְׂרָאֵל כַּד חוֹבִין קַלִּין עֲלַיְיהוּ, וְזִמְנָא דְאִיהוּ חָמוּר כָּבֵד, וּמִסִּטְרָא דִילֵיהּ (שם ה ט) תִּכְבַּד הָעֲבֹדָה. 

וְנָחָשׁ אִיהוּ אָזִיל בְּקוּשְׁיָא וּמַחֲלוֹקֶת, כְּגַוְונָא דְגַלֵּי יַמָּא, כְּגַוְונָא דָּא כַּד חָשִׁיב בַּר נַשׁ דְּאִיהוּ בְּקוּשְׁיָא וּמַחֲלֹקֶת לְתַתָּא בְּסֵיפָא דְּמַתְנִיתִין, אַשְׁכַּח לָהּ בְּרֵישָׁא, וְכַד חָשִׁיב דְּאִיהוּ בְרֵישָׁא, אַשְׁכַּח לָהּ בְּסֵיפָא, וּלְבָתַר פַּלִּיג בְּאֶמְצָעִיתָא דְמַתְנִיתִין, וַיַּחְפְּרוּ בְּאֵר אַחֶרֶת דָּא פְּסִיקְתָּא, דְּתַמָּן פִּסְקֵי הֲלָכָה וְאִיהוּ תִּרוּץ, וְלֹא רָבוּ עָלֶיהָ וַיִּקְרָא שְׁמָהּ רְחוֹבוֹת, וְאִלֵּין פִּסְקִין וְתִרוּצִין אִינוּן לְבֵנִים, דְּאִינוּן לִבּוּן הַהֲלָכָה, וְדָא אִיהוּ וּבִלְבֵנִים, וּבְכָל עֲבוֹדָה בַּשָּׂדֶה וַדַּאי דָּא בְרַיְיתָא, דַעֲלָהּ אִתְּמַר (דברים כב כז) כִּי בַשָּׂדֶה מְצָאָהּ וְגוֹמֵר, אֵת כָּל עֲבֹדָתָם זוֹ מִשְׁנָה, שִׁפְחָה תִּנְיָינָא לִבְרַיְיתָא, אֲשֶׁר עָבְדוּ בָהֶם בְּפָרֶךְ, הַכֹּל תָּלוּי עַד שֶׁיָּבֹא אֵלִיָּהוּ, דָא שִׁפְחָה תְּלִיתָאָה דְאִיהִי אִקְרֵי עֲבוֹדָה (עיבוד ה'). קָם יְנוּקָא חֲדָא, פָּתַח וְאָמַר (איוב לב ו) צָעִיר אֲנִי לְיָמִים וְאַתֶּם יְשִׁישִׁים. 

(זהו תיקון ל') 

בְּ"רֵאשִׁית בָּ"רָא אֱ"לֹהִים דָּא בָּבָ"א, וְאִינוּן תְּלַת בָּבֵי דְאִתְרְמִיזוּ בִּתְלַת אַנְפִּין בְּרֵא"שִׁית בָּרָ"א אֱ"לֹהִים, וַעֲלָהּ אִתְּמַר (שמות כב ח) עַל כָּל דְּבַר פֶּשַׁע עַל שׁוֹר עַל חֲמוֹר דָּא בָּבָא קַמָּא, עַל שֶׂה עַל שַׂלְמָה דָּא בָּבָא מְצִיעָא, עַל כָּל אֲבֵדָה אֲשֶׁר יֹאמַר כִּי הוּא זֶה דָא בָּבָא בַּתְרָא, עַל שׁוֹר בֵּיהּ מִתְוַכְּחִים מָארֵי מַתְנִיתִין דָּא עִם  


Daf 147b

 דָּא, וְאִית שׁוֹר וְאִית שׁוֹר, שׁוֹר תָּם וְשׁוֹר מוּעָד, וְאִית חֲמוֹר וְאִית חֲמוֹר, וְעַל אִלֵּין דְּסִטְרָא דִמְסָאֲבוּ אִתְּמַר בְּהוֹן (דברים כב י) לֹא תַחֲרוֹשׁ בְּשׁוֹר וּבַחֲמוֹר יַחְדָּו, וְיַעֲקֹב בְּגִינַיְיהוּ אָמַר (בראשית לב ו) וַיְהִי לִי שׁוֹר וַחֲמוֹר, צֹאן דָּא שֶׂה דְּאִתְּמַר בֵּיהּ עַל שֶׂה, וְעִִבֶד וְשִׁפְחָה דָא אִיהוּ עַל כָּל אֲבֵדָה. 

וְשׁוֹר מוּעָד, אַרְבָּעָה וְעִִשְׂרִים תּוֹלָדוֹת דִּנְזִיקִין תַּלְיָין מִנֵּיהּ, וְכֻלְּהוּ תַלְיָין מֵאַרְבַּע אָבוֹת דְּאִינוּן קֶרֶן וְשֵׁן וְגוּף וְרֶגֶל, נְגִיחָה בְּקֶרֶן, שֵׁן דַּהֲוָה אָכִיל בְּגֶזֶל, רָבְצָה בְּגוּפָא עַל מָאנֵי וְתַבַּר לוֹן, וְלֵית מָאנֵי אֶלָּא תַּלְמִידֵי חֲכָמִים, וְכֵן הִזִּיק בְּרַגְלָיו, וְכֻלְּהוּ בְּמַתְנִיתִין אִתְּמַר, חֲמוֹר אִיהוּ חָמוּר בְּחוּמְרָא דְמַתְנִיתִין, וְתַלְמִיד חָכָם דְּשַׁלִּיט עֲלֵיהּ אִתְּמַר בֵּיהּ עָנִי וְרוֹכֵב עַל חֲמוֹר, וּמַאי נִיהוּ דְשַׁלִּיט עֲלֵיהּ, חָ כָם מ וּפְלָא וְ רַב רַ בָּנָן דָּא שַׁלִּיט עֲלֵיהּ, אֲבָל אָחֳרָא אִיהוּ מְחַמְּרָא בַּתְרֵיהּ בְּחוּמְרָא דְמַתְנִיתִין, וְכֵן שׁוֹר נָגַח לוֹן בְּקוּשְׁיָא, וְנַשִּׁיךְ לוֹן, וְרָבִיץ עֲלַיְיהוּ וְתַבַּר לוֹן, וְדָא אִיהוּ מַחֲלֹקֶת, וְכֵן בְּרֶגֶל תַּבַּר מָאנִין, וּבְגִין דָּא בְּשׁוֹר וּבַחֲמוֹר דְּאִינוּן מְמַנָּן דְּעִשָׂו וְיִשְׁמָעִאל, יֵתוּן רְכִיבִין עֲלַיְיהוּ תְּרֵין מְשִׁיחִין וְשָׁלְטִין עֲלַיְיהוּ, וּמָארֵי מַתְנִיתִין שָׁלְטִין עֲלַיְיהוּ, וַעֲלַיְיהוּ אָמַר יַעֲקֹב וַיְהִי לִי שׁוֹר וַחֲמוֹר דְּשַׁלִּיט עֲלַיְיהוּ, בְּתַלְמוּדָא וּבְמֶדְרָשִׁים, וּבִקְשִׁירוּ דִתְּפִלִּין וְצִיצִית שַׁלִּיט עֲלַיְיהוּ, דְּאִינוּן מוּעָדִים לְקַלְקֵל, דְּאִתְּמַר בְּהוֹן (שמות א יד) וַיְמָרְרוּ אֶת חַיֵּיהֶם בַּעֲבֹדָה קָשָׁה בְּחֹמֶר וּבִלְבֵנִים. 

מִיָּד נָפַק קָלָא וְאָמַר, אַנְחוּ לֵיהּ לַיְנוֹקָא וִיסַלֵּיק לְאַתְרֵיהּ, דְּהָא שִׁתִּין הֲלָכוֹת דְּאִינוּן שִׁשִּׁים הֵמָּה מְלָכוֹת תַּלְיָין בְּאַוִּירָא, וְאִיהוּ אָתֵי לְסָלְקָא לוֹן לְאַתְרַיְיהוּ, מִיָּד פָּרַח וְלָא חָזוּ מִדֵּי, אָמַר רַבִּי שִׁמְעוֹן וַדַּאי דָּא אִיהוּ תִּינוֹק יוֹנֵק מִשְּׁדֵי אִמּוֹ, וְדָא נַעַר, דְּאִיהוּ אַנְהִיג אַרְבִּין בְּיַמָּא, דְאִינוּן תַּלְמִידֵי חֲכָמִים דְּאָזְלִין בְּיַמָּא דְאוֹרַיְיתָא, בְּאַרְבַּע רוּחִין, דִּי בְהוֹן אִתְּמַר (יחזקאל לז ט) כֹּה אָמַר יהו"ה מֵאַרְבַּע רוּחוֹת בֹּאִי הָרוּחַ, וְאִית אַרְבַּע רוּחִין אָחֳרָנִין מִסִּטְרָא דְשָׂטָן דְּאַתְיָין בְּקוּשְׁיָא וּמַחֲלוֹקֶת, וְטָבְעִין סְפִינוֹת דְּאִינוּן תַּלְמִידֵי חֲכָמִים בְּיַמָּא דְאוֹרַיְיתָא, וְלָא יָכְלִין לְנָפְקָא מִתַּמָּן, וְגַלְגַּלִּין סָלְקִין וְנָחֲתִין בְּהוֹן. 

אַדְהָכִי הָא יְנוֹקָא קָא נָחִית, פָּתַח וְאָמַר בּוֹצִינָא קַדִּישָׁא פְּתַח פִּיךָ בְּאוֹרַיְיתָא, דְהָא פִּימָךְ אִיהִי סִינַי, קָלִין וַהֲבָלִין דְּנָפְקִין מִפּוּמָךְ עֲלַיְיהוּ אִתְּמַר (שמות כ יח) וְכָל הָעָם רֹאִים אֶת הַקּוֹלֹת וְאֶת הַלַּפִּידִים וְגוֹמֵר, וְכֻלְּהוּ צַיְיתִין לְמִלּוּלָךְ עִלָּאִין וְתַתָּאִין, דְּאִינוּן שִׁתִּין רִבּוֹא דִמְתִיבְתָּא עִלָּאָה, וְשִׁתִּין רִבּוֹא דִמְתִיבְתָּא תַּתָּאָה, וְאַנְתְּ אִיהוּ בְּדִיּוֹקְנָא דְמָארָךְ, דִּבְזִמְנָא דְפָתַח בְּאָנֹכִי שׁוֹר לָא נָגַח אַרְיֵה לָא שָׁאַג עוֹף דְּאִיהוּ נִשְׁרָא לָא פָּרַח, וְכָל חֲיָילִין דְּתַלְיָין מִנַּיְיהוּ בְּכָרְסַיָּיא יְקָרָא, וְאָדָם לָשֶׁבֶת עַל כָּרְסַיָּיא דְאִיהוּ קוּדְשָׁא בְּרִיךְ הוּא, אִיהוּ צַיִּית לְמִלִּין דִּילָךְ, בְּגִין דְּמַטְרוֹנִיתָא דִילָהּ דְּאִיהִי אוֹרַיְיתָא קַדִּישָׁא סָלִיק בְּפוּמָךְ. 

(זהו תיקון ל"א) 

מִיָּד פָּתַח וְאָמַר, בְּרֵאשִׁית, בָּרָא שִׁית, וְאִינוּן שִׁית יַמִּים בָּרָא אלהי"ם מַאי אלהי"ם יַמָּא שְׁבִיעָאָה, וְרָזָא דְמִלָּה (קהלת א ז) כָּל הַנְּחָלִים הוֹלְכִים אֶל הַיָּם, וְהַיָּם אֵינֶנּוּ מָלֵא. עִלָּאִין שְׁמָעוּ, נוּנִין דְּרַחֲשִׁין בְּיַמָּא דְאוֹרַיְיתָא, עֲלָהּ אִתְּמַר (תהלים קד כה) שָׁם רֶמֶשׂ וְאֵין מִסְפָּר חַיּוֹת קְטַנּוֹת עִם גְּדוֹלוֹת, וְכֻלְּהוּ שָׁאֲגִין עַל טַרְפִין, וּשְׁכִינְתָּא אִתְּמַר בָּהּ (משלי לא ו) וַתִּתֵּן טֶרֶף לְבֵיתָהּ וְחֹק לְנַעֲרֹתֶיהָ, כָּל הַנְּחָלִים דְּאָזְלִין לְיַמָּא הָא שֶׁבַע אִינוּן, וְאִינוּן שֶׁבַע נְעָרוֹת  


Daf 148a

 הָרְאוּיוֹת לָתֶת לָהּ לְאִימָּא קַדִּישָׁא דְאִיהִי בַּת שֶׁבַע, יָם אוֹקְיָנוֹס כְּלִילָא מִשֶּׁבַע יַמִּים, וְאַמַּאי אִתְקְרִיאַת אוֹקְיָינוֹס, בְּגִין דְּכָל מִינֵי מַיָּא וְנוּנִין וְרַחֲשִׁין דְּלַאו אִינוּן דִּילָהּ, וְיֵתוּן לְאַעָלָא בָּהּ, אִיהִי מֵקִיא לוֹן, וּמִתַּמָּן הֵם שָׁבִים לָלֶכֶת, כְּגַוְונָא דְתֵיבַת נֹחַ דְּלָא הֲוָה מְקַבְּלָא מִמִּינָא אַחֲרָא, אֶלָּא מֵאִלֵּין דְּמַנִּי קוּדְשָׁא בְּרִיךְ הוּא, וּבְגִין דָּא כָּל הַנְּחָלִים דְּאִינוּן תַּלְמִידֵי חֲכָמִים כֻּלְּהוּ מִשְׁתַּדְלֵי בְּאוֹרַיְיתָא הוֹלְכִים אֶל הַיָּם, וּבָעָאן לְאַעָלָא לִשְׁכִינְתָּא, וְאִיהִי לָא מְקַבְּלָא לוֹן בְּגַוָּוהּ, אֶלָּא לְאִלֵּין דְּמַנִּי קוּדְשָׁא בְּרִיךְ הוּא לְאַעָלָא לְגַבָּהּ (נ"א בגווה), דְּאִינוּן שֶׁבַע רוֹעִים, וּלְשִׁבְטִין דְּנָפְקִין מִנַּיְיהוּ, וּלְכָל דְּאַתְיָין מִסִּטְרַיְיהוּ וְיִתְעָרְבוּן בְּהוֹן, יַמָּא קַבִּילַת לוֹן וְיִתְעָרְבוּן בְּגַוָּוהּ, אֲבָל לְאָחֳרָנִין לָא קַבִּילַת לוֹן, וּמִתַּמָּן אִינוּן שָׁבִין לָלֶכֶת. 

דְּוַדַּאי אִיהוּ ה' יַמָּא, נַחַל דִּילָהּ ו', כָּל אִינוּן דְּיָרְתִין נִשְׁמָתִין מִן יַמָּא וְנַחַל דִּילָהּ, בִּדְחִילוּ וּרְחִימוּ דְי"ה, אִיהִי קַבִּילַת לוֹן, וְאָחֳרָנִין דְּלַאו אִינוּן חֵלֶק יהו"ה אִיהִי לָא קַבִּילַת לוֹן, וְדַחְיָא לוֹן מִתַּמָּן, וּמִתַּמָּן הֵם שָׁבִים לָלֶכֶת. קָמוּ כֻּלְּהוּ וּבָרִיכוּ לֵיהּ, וְאָמְרוּ פִּימָא דִשְׁכִינְתָּא, סִינַי סִינַי, זַכָּאִין אוּדְנִין דְּשָׁמְעִין מִלִּין אִלֵּין מִפּוּמָךְ. 

אמר המגיה ע"כ מצאתי, ואולי אלו הי"א תקונים הם בכלל השבעים אלא שלא הושמו איש על ידו לדגליהם, וכבר מצאתי לקוטים אחרים, ולפי שלבי אמר לי שאינם מכלל התקונים רק מאמרים מפוזרים מספר הזהר, הבדלתי אותם לי למשמרת עד אשר אראה מה יהיו, ואם יהיה אלקים עמדי והנחני בדרך אמת עוד אוסיף להדפיס דברים יקרים ונוראים שלא נראו בגלוי עד היום הזה, וברוך י"י אשר לא הסיר תפלתי וחסדו מאתי שגלגל זכות זה על ידי. 
