Shulchan Arukh, Even HaEzer
שולחן ערוך, אבן העזר
Wikisource Shulchan Aruch
http://he.wikisource.org/wiki/%D7%A9%D7%95%D7%9C%D7%97%D7%9F_%D7%A2%D7%A8%D7%95%D7%9A_%D7%90%D7%95%D7%A8%D7%97_%D7%97%D7%99%D7%99%D7%9D_%D7%AA%D7%A8%D7%A2%D7%90

שולחן ערוך, אבן העזר





Siman 1

חייב כל אדם לישא אשה כדי לפרות ולרבות וכל מי שאינו עוסק בפריה ורביה כאלו שופך דמים וממעט את הדמות וגורם לשכינה שתסתלק מישראל: <i>הגה: וכל מי שאין לו אשה שרוי בלא ברכה בלא תורה כו' ולא נקרא אדם וכיון שנשא אשה עונותיו מפקפקים שנאמר מצא אשה מצא טוב ויפק רצון מאת ה':</i>
אין מוכרים ס"ת אלא כדי ללמוד תורה ולישא אשה:
מצוה על כל אדם שישא אשה בן י"ח והמקדים לישא בן י"ג מצוה מן המובחר אבל קודם י"ג לא ישא דהוי כזנות בשום ענין לא יעבור מך' שנה בלא אשה ומי שעברו עליו ך' שנה ואינו רוצה לישא ב"ד כופין אותו לישא כדי לקיים מצות פריה ורביה ומיהו אם עוסק בתורה וטרח בה ומתיירא לישא אשה כדי שלא יטרח במזונו ויתבטל מן התורה מותר להתאחר <i>הגה: ובזמן הזה נהגו שלא לכוף ע"ז וכן מי שלא קיים פריה ורביה ובא לישא אשה שאינה בת בנים כגון עקרה וזקנה או קטנה משום שחושק בה או משום ממון שלא אע"פ שמדינא היה למחות בו לא נהגו מכמה דורות לדקדק בענין הזיווגים ואפי' בנשא אשה ושהה עימה עשרה שנים לא נהגו לכוף אותו לגרשה אע"פ שלא קיים פריה ורביה וכן בשאר ענייני זיווגים: ובלבד שלא תהא אסורה עליו:</i>
מי שחשקה נפשו בתורה כבן עזאי תמיד ונדבק בה כל ימיו ולא נשא אשה אין בידו עון והוא שלא יהא יצרו מתגבר עליו:
כיון שיש לאדם זכר ונקבה קיים מצוות פריה ורביה והוא שלא יהיה הבן סריס הנקבה איילונית <i>(פי' איל הוא זכר הצאן, כלומר שיש לאשה טבע הזכר וסימנים הם שאין לה שדים כנשים וקולה עבה ואותו מקום אינו בולט מגופה כיתר הנשים):</i>
נולדו לו זכר ונקבה ומתו והניחו בנים הרי זה קיים מצות פריה ורביה בד"א כשהיו בני הבנים זכר ונקבה והיו באים מזכר ונקבה אף על פי שהזכר בן בתו והנקבה בת בנו הואיל ומשני בניו הם באים הרי קיים מצות פריה ורביה, אבל אם היו לו בן ובת ומתו והניח א' מהם זכר ונקבה עדיין לא קיים מצוה זו: <i>(הגה היה הבן ממזר או חרש שוטה וקטן קיים המצוה (ב"י בשם הרשב"א):</i>
היו לו בנים בהיותו עכו"ם ונתגייר הוא והם ה"ז קיים מצוה זו אבל אם היו לו בנים כשהוא עבד ונשתחרר הוא והם, לא קיים מצוה זו עד שיוליד אחר שנשתחרר:
אע"פ שקים פריה ורביה אסור לו לעמוד בלא אשה וצריך שישא אשה בת בנים אם יש ספק בידו אפילו יש לו כמה בנים ואם אין ספק בידו לישא אשה בת בנים אא"כ ימכור ס"ת אם אין לו בנים ימכור כדי שישא אשה בת בנים אבל אם יש לו בנים לא ימכור אלא ישא אשה שאינה בת בנים ולא יעמוד בלא אשה וי"א שאפילו אם יש לו בנים ימכור ס"ת כדי שישא אשה בת בנים: <i>הגה מיהו אם מכיר שאינו בן בנים עוד ואינו ראוי עוד להוליד ישא אשה שאינה בת בנים (נ"י בפ' הבא על יבמתו) וכן אם יש לו בנים הרבה ומתיירא שאם ישא אשה בת בנים יבאו קטטות ומריבות בין הבנים ובין אשתו מותר לישא אשה שאינה בת בנים אבל אסור לישב בלא אשה משום חשש זו (ת"ה סי' רפ"ג):</i>
נושא אדם כמה נשים והוא דאפשר למיקם בסיפוקייהו ומ"מ נתנו חכמים עצה טובה שלא ישא אדם יותר מד' נשים כדי שיגיע לכל אחת עונה בחודש ובמקום שנהגו שלא לישא אלא אשה א' אינו רשאי לישא אשה אחרת על אשתו: <i>(וע"ל ס"ס ב' אסור לישא שני נשים בשני מקומות):</i>
רבנו גרשום החרים על הנושא על אשתו אבל ביבמה לא החרים וכן בארוסה: <i>(הגה אם אינו רוצה לכנוס אלא לפטור(מהרי"ק שורש ק"א)וה"ה בכל מקום שיש דיחוי מצוה כגון ששהה עם אשתו עשר שנים ולא ילדה (מרדכי פרק החולץ רשב"א סימן ר"ף ומהר"ם פדוואה סי' י"ט) אמנם יש חולקים וס"ל דחרם ר"ג נוהג אפילו במקום מצוה ואפילו במקום יבום וצריך לחלוץ (הגהות מרדכי דיבמות והגהות מרדכי דכתובות וכ"כ נ"י פרק החולץ) ובמקום שאין הראשונה בת גרושין כגון שנשתטית או שהוא מן הדין לגרשה ואינה רוצה ליקח ממנו גט יש להקל להתיר לו לישא אחרת (כן משמע בתשובת הרשב"א) וכ"ש אם היא ארוסה ואינה רוצה לינשא לו או לפטור ממנו) ולא פשטה תקנתו בכל הארצות; (הגה ודוקא במקום שידוע שלא פשטה תקנתו אבל מן הסתם נוהג בכל מקום (תשובת ר"י מינץ סי' י') ועיין בי"ד סי' רכ"ח אם הלך ממקום שנהגו להחמיר למקום שנהגו להקל) ולא החרים אלא עד סוף האלף החמישי; (הגה ומ"מ בכל מדינות אלו התקנה והמנהג במקומו עומד ואין נושאין ב' נשים וכופין בחרמות ונדויין מי שעובר ונושא ב' נשים לגרש אחת מהן וי"א דבזמן הזה אין לכוף מי שעבר חרם ר"ג (ב"י בסי' ע"ו) מאחר שכבר נשלם האלף החמישי (שם בשם מהרי"ק סי' ק"י)ואין נוהגין כן. מי שהמירה אשתו מזכה לה גט ע"י אחר ונושא אחרת וכן נוהגין בקצת מקומות (פסקי מהרא"י סי' רנ"ו) ובמקום שאין מנהג אין להחמיר ומותר לישא אחרת בלא גירושי הראשונה (שם מנהגי רינ"וס):</i>
טוב לעשות תקנה בחרמות ונידויים על מי שישא אשה על אשתו:
נשבע שלא ישא אחרת על אשתו ושהה י' שנים שלא ילדה יתבאר בסימן קי"ח:
אשה אינה מצווה על פריה ורביה ועיין בסי' קנ"ד. <i>(ומ"מ י"א דלא תעמוד בלא איש משום חשדא (הגהות אלפסי פרק הבא על יבמתו בשם ריא"ז):</i>
דין מי שנשא אשה ושהה עמה עשר שנים ולא ילדה יתבאר שם:

Siman 2

לא ישא אדם אשה שיש בה שום פיסול: <i>הגה: כל הנושא אשה פסולה משום ממון, הווין לו בנים שאינם מהוגנים. אבל בלאו הכי, שאינה פסולה עליו, אלא נושאה משום ממון, מותר. (תשובת הריב"ש סימן ט"ו) מי שרוצה לישא אשה פסולה, בני משפחתו יכולין למחות בו.(הר"ן פרק המוכר) ואם אינו רוצה להשגיח בהם, יעשו איזה דבר לסימן שלא יתערב זרעו בזרעם. ומי שפסקו לו ממון הרבה לשידוכין וחזרו בהם, לא יעגן כלתו משום זה, ולא יתקוטט בעבור נכסי אשתו. ומי שעושה כן – אינו מצליח, ואין זיווגו עולה יפה, כי הממון שאדם לוקח עם אשתו אינו ממון של יושר. וכל העושה כן, מקרי נושא אשה לשם ממון. אלא כל מה שיתן לו חמיו וחמותו – יקח בעין טוב, ואז מצליח (ב"י בשם ארחות חיים):</i>
כל המשפחות בחזקת כשרות, ומותר לישא מהם לכתחילה. ואע"פ כן, אם ראית שתי משפחות שמתגרות זו בזו תמיד <i>(או שני בני אדם שמתגרים זה בזה)</i>, או ראית משפחה שהיא בעלת מצה ומריבה תמיד, או ראית איש שהוא מרבה מריבה עם הכל ועז פנים ביותר – חוששין להם וראוי להתרחק מהם, שאלו סימני פסלות הם. וכן כל הפוסל אחרים תמיד, כגון שנותן שמץ במשפחות או ביחידים ואומר עליהם שהם ממזרים, חוששין לו שמא ממזר הוא; ואם אומר להם שהם עבדים, חוששים לו שמא עבד הוא; שכל הפוסל – במומו פוסל. וכן מי שיש בו עזות פנים ואכזריות, ושונא את הבריות ואינו גומל להם חסד – חוששים לו ביותר, שמא גבעוני הוא:
משפחה שקרא עליה ערער, והוא שיעידו שנים שנתערב בהם ממזר או חלל, או שיש בהם עבדות – הרי זה ספק. ואם משפחת כהנים היא, לא ישא ממנה אשה, עד שיבדוק עליה ד' אמהות שהן ח': אמה, ואם אמה, אם אבי אמה ואמה; וכן הוא בודק על אם אביה, ואמה, אם אבי אביה ואמה. ואם היתה משפחה זו שקרא עליה ערער לוים או ישראלים, מוסיף לבדוק עליהם עוד אחת, ונמצא בודק עשרה אמהות. אבל אשה הבאה לינשא אינה צריכה לבדוק, שלא הוזהרו כשרות לינשא לפסולים:
כל שקורין לו ממזר ושותק, או נתין ושותק, או חלל ושותק, או עבד ושותק – חוששין לו ולמשפחתו, ואין נושאים מהם אלא אם כן בודקין, כמו שנתבאר: <i>הגה: יש אומרים, דווקא משפחה שנתערב בה אחד מאלו הפסולים; אבל אדם אחר שקורין לו כך ושותק, אין בכך כלום. (טור בשם ר"י ובית יוסף בשם הרמב"ן והרשב"א). ויש אומרים עוד, דכל זה דווקא בדורות הראשונים, שהיו בית דין נזקקים למי שחרף חבירו ומענישין אותו כראוי, לכן הוי שתיקה כהודאה; אבל עכשיו, השותק על המריבה – הרי זה משובח, אלא אם כן קורין לו כך שלא בשעת מריבה (ב"י בשם השגות הראב"ד). ויש אומרים דלא אמרינן שתיקה כהודאה, אלא אם כן צווח על פיסול אחר; אבל אם שותק תמיד, לא הוי כהודאה (הר"ן סוף פ"ק דכתובות). וכל זה מיירי בפיסול הנוגע בעצמו; אבל אם רוצים לפסול זרעו בפניו ושותק, אין בכך הודאה, אבל למיחש קצת מיהא בעינן (תשובת ר"מ פדוואה סימן י"ד). והשומע חרפתו בשאר דברים ושותק, סימן הוא שהוא מיוחס:</i>
משפחה שנתערב בה ספק חלל, כל אשה כשרה שנשאת לאחד מאותה משפחה והתאלמנה אסורה לכהן לכתחילה ואם נשאת לא תצא מפני שהם שתי ספקות שמא זו אלמנת אותו חלל, ואם נאמר שהיא אלמנתו שמא אינו חלל. אבל אם נתערב בה חלל ודאי כל אשה מהם אסורה עד שיבדוק ואם נישאת תצא והוא הדין אם נתערב בה ספק ממזר או ממזר ודאי: <i>הגה: וכל זה דוקא למי שיודע בדבר אבל משפחה שנתערב בה פסול ואינו ידוע לרבים כיון שנטמעה נטמעה והיודע פיסולה אינו רשאי לגלותה אלא יניחנה בחזקת כשרות שכל המשפחות שנטמעו בישראל כשרים לעתיד לבא ומכל מקום כשר הדבר לגלות לצנועין (כך משמע מהר"ן פרק י' יוחסין) ודוקא משפחה שנטמעה ונתערבה אבל כל זמן שלא נתערבה מגלין הפסולים ומכריזין עליהם כדי שיפרישו מהם הכשרים (שם בהגהות אלפסי) ועיין בחזן משפט סימן ל"ה מי נאמן להעיד על משפחות:</i>
לעולם ישתדל אדם לישא בת תלמיד חכם ולהשיא בתו לתלמיד חכם. לא מצא בת תלמיד חכם ישא בת גדולי הדור. לא מצא בת גדולי הדור ישא בת ראשי כנסיות. לא מצא ראשי כנסיות ישא בת גבאי צדקה. לא מצא בת גבאי צדקה ישא בת מלמדי תינוקות ואל ישיא בתו לעם הארץ: <i>הגה: ועל בנותיהן הוא אומר ארור שוכב עם בהמה וכל זה בעם הארץ שאינו מדקדק במצות (טור) ומצוה לאדם שישא בת אחותו (גמרא בסנהדרין וביבמות) ויש אומרים אף בת אחיו (הרמב"ם פרק ב דהלכות איסורי ביאה):</i>
לא ישא אדם אשה לא ממשפחת מצורעין. ולא ממשפחת נכפין. והוא שהוחזק ג' פעמים שיבואו בניהם לידי כך
ע"ה לא ישא כהנת ואם נשא אין זיווגם עולה יפה שתמות היא או הוא מהרה או תקלה תבא ביניהם אבל ת"ח שנושא כהנת הרי זה נאה ומשובח תורה וכהונה במקום א'
לא ישא בחור זקנה ולא זקן ילדה שדבר זה גורם לזנות
לא ישא אדם אשה ודעתו לגרשה ואם הודיע תחלה שהוא נושא אותה לימים ידועים מותר
לא ישא אדם אשה במדינה זו וילך וישא אשה אחרת במדינה אחרת שמא יזדווגו הבנים זה לזה ונמצא אח נושא אחותו ואדם גדול ששמו ידוע וזרעו מפורסם אחריו מותר

Siman 3

מי שבא בזה"ז ואמר כהן אני אינו נאמן ואין מעלין אותו לכהונה על פי עצמו ולא יקרא בתורה ראשון ולא ישא את כפיו  <i>הגה: ויש אומרים דנאמן לקרות בתורה ראשון ולישא את כפיו בזמן הזה שאין לנו תרומה דאורייתא שניחוש שמא יעלו אותו לתרומה (ב"י בשם הרמ"ך) וכן נוהגין האידנא בכ"מ שאין נוהגין בתרומה בזמן הזה וליכא למיחש למידי. </i>ולא יאכל בקדשי הגבול עד שיהיה לו עד אחד אבל אוסר עצמו בגרושה וזונה וחללה ואינו מטמא למתים. ואם נשא או נטמא, לוקה. והנבעלת (לו אם היא פסולי כהונה) ספק חללה. ואם היה מסיח לפי תומו נאמן. כיצד? מעשה באחד שהיה מסיח לפי תומו ואמר זכור אני כשהייתי תינוק והייתי מורכב על כתפו של אבא, הוציאוני מבית הספר, הפשיטוני את כתנתי והטבילוני לאכול תרומה לערב וחבירי בדלים ממני" והיו קורין אותו יוחנן אוכל חלות והעלהו רבינו הקדוש לכהונה על פי עצמו.
היה עד אחד מעיד עליו נאמן להאכילו בתרומה בזמן הזה, ולקרות בתורה ראשון, ולישא את כפיו. ואפילו אביו נאמן עליו. ואפילו משטרות מעלין לכהונה בזמן הזה. כיצד? הרי שהיה כתוב בשטר פלוני כהן לוה מפלוני מנה ועדים חתומים עליו הרי זה בחזקת כהן ככוהני זמן זה. וכן מעלין מנשיאות כפים ומקריאה בתורה ראשון להיות כהן ככהני זמן זה: <i>הגה: וי"א דאם חתם עצמו אני פלוני כהן עד מהני בזה"ז (הר"ן פרק ב דכתובות):</i>
אם יעיד אחד מהאנוסים שאחד מהם מוחזק בכהונה מעלין אותו לקרות בתורה ואין חוששין שמא אמו כותית
אפילו באו שנים וכל אחד מעיד על חבירו שהוא כהן נאמנים ולא חיישינן לגומלין
נאמן הגדול לומר זכורני כשהייתי תינוק שראיתי לפלוני טובל ואוכל תרומה ומעלין אותו על פיו להיות כהן ככהני זמן זה
מי שבא ואמר כהן אני ועוד אחד מעיד שיודע באביו שהוא כהן אין מעלין אותו לכהונה על פיו שמא חלל הוא עד שיעיד שזה כהן הוא אבל אם הוחזק אביו כהן או שבאו שנים והעידו שאביו של זה כהן הוא ה"ז בחזקת אביו <i>הגה: ובכל דבר הולכין אחר החזקה שהרי שורפין וסוקלין על החזקה</i>
מי שהוחזק אביו כהן ויצא עליו קול שהוא בן גרושה או בן חלוצה חוששין לו ומורידין אותו בא עד אחד אח"כ והעיד שהוא כשר מעלין אותו לכהונה על פיו באו ב' עדים אח"כ והעידו שהוא חלל מורידין אותו מכהונה בא עד אחד והעיד שהוא כשר מעלין אותו לכהונה שזה האחרון מצטרף לעד ראשון והרי שנים מעידים שהוא כשר ושנים מעידים שהוא פסול ידחו אלו ואלו וידחה הקול שהשנים כמאה וישאר כהן בחזקת אביו
אשה שלא שהתה שלשה חדשים אחר בעלה וילדה אין ידוע אם בן ט' לראשון או בן שבעה לאחרון והיה אחד מהן כהן והשני ישראל ה"ז ספק כהן וכן אם נתערב ולד כהן בולד ישראל והגדילו התערובות כל אחד מהם ספק כהן ונותנים עליהם חומרי ישראל וחומרי כהנים נושאים נשים הראויות לכהונה ואין מטמאים למתים ולא אוכלים בתרומה ואם נשאו גרושה מוציאין ואין לוקים
שני כהנים שנתערבו ולדותיהם או אשת כהן שלא שהתה אחר בעלה ג' חדשים ונשאת לכהן אחר ואין ידוע אם בן ט' לראשון או בן שבעה לאחרון הרי זה כהן ונותנים על הולד חומרי שניהם הוא אונן עליהם והם אוננים עליו הוא אינו מטמא להם והם אינם מטמאים לו בד"א בזמן שבאים מכח נשואין אבל בזנות משתיקין אותו מדין כהונה הואיל ואין ידוע ודאי מי הוא אביו כיצד עשרה כהנים שפירש א' מהם ובעל אע"פ שהוא ודאי בן כהן ואם נטמא למת או נשא גרושה לוקה ואינו עובד ואינו אוכל בתרומה <i>הגה: זנתה עם כהן אחד ובתוך שלשה נשאת לכהן אחר הולד פסול לכהונה כהן הבא על הפנויה ומודה שהוא בנו הבן כהן לכל דבר ולא חיישינן שמא הפקירה נפשה לאחרים</i>

Siman 4

ממזרים ונתינים אסורים איסור עולם עד סוף כל הדורות, בין זכרים בין נקבות:
עמוני ומואבי אסורין ואיסורן איסור עולם; אבל נקבותיהם מותרות מיד:
מצרי ואדומי אינם אסורים אלא עד שלשה דורות, אחד זכרים ואחד נקבות, שאחר שנתגייר הוא ובנו שנולד לו אחר שנתגיירה, אסורים, ובן בנו מותר:
מצרית מעוברת שנתגיירה, בנה מצרי שני:
ישראל שבא על אחת מאלו, הולד כמותה. ואחד מאלו חוץ מממזר, שבא על בת ישראל, הולד כשר לקהל, אלא שפגום לכהונה.
נתגיירה אחת מאלו ונשאת לישראל, או שנתגייר אחד מאלו ונשא אשה ישראלית, הולד הולך אחר הפסול. לפיכך גר עמוני או מצרי שני שנשא בת ישראל, הבת כשרה אפילו לכהונה, שאחר איזה מהם שנלך היא כשרה. אבל מצרי שני שנשא מצרית ראשונה, הולד שני. מצרי ראשון שנשא מצרית שניה, י"א הולד שלישי, ולהרמב"ם הולד שני:
עמוני שנשא אשה מצרית, הולד עמוני. ומצרי שנשא עמונית, הולד מצרי, שבאומות הלך אחר הזכר. אבל אם נתגיירו, הלך אחר הפגום שבשניה. לפיכך גר עמוני שנשא גיורת מצרית, הולד, אם הוא זכר, דינו כעמוני להיות אסור לעולם. ואם היא נקבה, דינה כמצרית: <i>הגה - גר מצרי שנשא גויה עמונית הבן הוא עמוני והבת היא מותרת (גירסא אחרת מצרית) (טור):</i>
וגר מצרי שנשא גיורת עמונית, הולד מצרי ואסור עד דור שלישי:
שאר כל האומות, לאחר שנתגיירו, הרי אלו כישראל, מיד:
האידנא נתבלבלו כל האומות. לפיכך עמוני ומואבי ואדומי שנתגיירו, מותרין לבא בקהל מיד. דכל דפריש מרובא פריש ואנו תולים שהוא מרוב אומות שהם מותרים מיד. להרמב"ם הוא הדין למצרי. ולהרא"ש, מצרי באיסורו עומד:
עבד שהוטבל לשם עבדות, אסור בישראלית. וישראל אסור בשפחה, בין אם היא שלו בין אם היא של אחר:
לאחר ששחררו רבו, הרי הוא כישראל לכל דבר. הפקירו רבו או שהניח לו רבו תפילין או שהיה רבו שליח צבור וקראו לעלות לקרות בתורה או שהשיאו רבו ישראלית, אינו מותר בבת ישראל עד שיכתוב לו גט שחרור, ואעפ"כ חוששין לקדושיו. ויש מי שאומר דאפילו לא השיאו רבו, אלא שהוא נשאה לפני רבו, חוששים לקידושיו. <i>(וכל שכן אם הוא נשא שפחתו, דחוששין לקדושיו) (טור):</i>
איזהו ממזר, זה הבא מאחת מכל העריות, בין בחייבי מיתות בין בחייבי כריתות, חוץ מהבא מהנדה שאע"פ שהוא פגום אינו ממזר אפילו מדרבנן:
האשה שהיה בעלה במדינת הים ושהה שם יותר מי"ב חדש וילדה אחר י"ב חדש, הולד ממזר, שאין הולד שוהה במעי אמו יותר מי"ב חדש. ויש מי שאומר שאינו בחזקת ממזר. וכיון דפלוגתא הוא, הוי ספק ממזר: <i>הגה - אבל תוך י"ב חדש אין לחוש, דאמרינן דאשתהי כל כך במעי אמו (מהרי"ק). ודוקא שלא ראו בה דבר מכוער, אבל אם ראו בה דבר מכוער לא אמרינן דאשתהי כ"כ, וחיישינן ליה. אשה שנתעברה מבעלה סוף סיון, וילדה תחילת כסליו, אע"פ שאין ביניהן רק חמשה חדשים לא חיישינן לבנה לומר שהיתה מעוברת קודם לכן, דהחדשים גורמים והוה ליה בן ז'. ואפילו הפילה בתשרי, ושמעה הולד בוכה, לא חיישינן שהיתה מעוברת קודם לכן, דאפשר לו לבכות לחמשה חדשים אלא שהוא נפל ואינו ראוי להיות קיים:</i>
אשת איש שיצא עליה קול שהיתה מזנה תחת בעלה, והכל מרננים אחריה, אין חוששין לבניה שמא הם ממזרים, שרוב בעילות תולים בבעל. אבל היא בעצמה, חוששין לה משום זונה; וכהן חושש לה מדין תורה <i>(ואם בעלה כהן, חוששין על בניה שהם חללים)</i>; וישראל, אם רוצה להתרחק מן הכיעור. ואם היא פרוצה ביותר, חוששין אף לבנים: <i>הגה: ומ"מ היא נאמנת לומר על בניה שהם כשרים. היתה פרוצה כשהיתה פנויה או ארוסה, ולא היתה פרוצה לאחר נישואין, אע"פ שראוה מנאפת פעם אחת, בניה כשרים:</i>
האשה שהלך בעלה למדינת הים, ונשאת, והרי בעלה קיים, הולד מהשני ממזר גמור ומותר בממזרת. ואם הראשון חזר ובא עליה קודם שגרשה השני, וילדה, הוא ממזר מדרבנן, ואסור בממזרת גמורה ומותר בממזרת מדרבנן כיוצא בו. <i>(אבל אם זינתה ואח"כ בא בעלה עליה, אין הולד ממזר) (מרדכי):</i>
מי שחציו עבד וחציו בן חורין שבא על אשת איש, הולד אין לו תקנה מפני שצד ממזרת וצד כשרות מעורבים בו. לפיכך אסור אף בשפחה, ובניו כמותו לעולם:
ישראל שנשא ממזרת, או ממזר שנשא ישראלית, הולד ממזר לעולם:
עובדי כוכבים ועבד שבאו על הממזרת, הולד ממזר. ואם באו על בת ישראל, בין פנויה בין אשת איש, הולד כשר, ופגום לכהונה:
ממזר הבא על העכו"ם, הולד עכו"ם. ואם נתגייר, הרי הוא כישראל. ואם בא על השפחה. הולד עבד. נשתחרר, הרי הוא בן חורין. לפיכך, ממזר נושא, לכתחלה, שפחה שקבלה עליה מצות וטבלה לשם עבדות להתיר בניו שישתחררו ויהיו מותרים בישראלית:
עכו"ם שבא על אמו והוליד ממנה בן, ונתגייר אותו הבן, מותר לבא בקהל:
גר ועבד משוחרר, מותרים בממזרת. וכן ממזר מותר בגיורת ובמשוחררת, משום דקהל גרים לא אקרי קהל, והולד ממזר. ואפילו היתה הורתו ולידתו בקדושה, כגון שהיה אביו גר ונשא גיורת, אפילו הכי מותר בממזרת, ודוקא עד עשרה דורות, אבל מכאן ואילך אסור, שכבר נשתקע ממנו שם גירות ויבואו לומר ישראל נושא ממזרת. ולהרמב"ם מותר בממזרת, וכן בן בן בנו, עד שישתקע שם גירותו ממנו ולא יודע שהוא גר, ואח"כ יאסר בממזרת. אחד הגרים ואחד העבדים המשוחררים, דין אחד לכולם:
גר שנשא בת ישראל, או ישראל שנשא גיורת, הולד ישראל לכל דבר ואסור בממזרת:
ממזר נושא ממזרת. במה דברים אמורים, כששניהם ודאין. אבל אם האחד ודאי והשני ספק, או אפילו שניהם ספק, אסורים זה בזה דשמא האחד ממזר והשני אינו ממזר. וכיצד ספק ממזר, כגון שבא מספק ערוה, שבא אביו על אשה שנתקדשה ספק קדושין, או שנתגרשה ספק גירושין:
יבמה שלא שהתה אחר בעלה שלשה חדשים, ונתיבמה וילדה, ספק בן ט' לראשון או בן ז' לאחרון, הולד כשר. ואם אח"כ חזר ובא עליה יבם ונתעברה וילדה, הולד ספק ממזר ואסור בממזרת ובבת ישראל:
פנויה שנתעברה וילדה, אם אינה לפנינו לבדקה או שהיא שוטה או אלמת, ואפי' אם אומרת: של פלוני הוא ואנו מכירים באותו פלוני שהוא ממזר, אין זה הולד אלא ספק, אפי' אם מודה אותו פלוני שנבעלה לו, שכשם שזינתה עם זה כך זנתה עם אחר. ואם אותו פלוני הוא כשר, הולד כשר. ומ"מ אין אנו מחזיקים אותו בבנו ודאי ליורשו, אם אינו מודה שהוא בנו. <i>(ואפי' לא היתה מיוחדת לו, אינה נאמנת עליו) (ר"ן). (ואפי' עד א' נאמן עליו כשמכחישו)</i>. אבל חוששין לדבריה ואסור בקרובות אותו פלוני: <i>הגה - ודוקא פנויה. אבל אם זנתה תחת הבעל, אפי' אומרת: של פלוני הוא, והוא ממזר, אין חוששין לדבריה, דתולין רוב בעילותיה בבעל, וכשר, ומותר בקרובי אותו פלוני שאומרת עליו:</i>
ארוסה שנתעברה והיא בבית אביה, אם היא אומרת שמהארוס נתעברה, אם הוא מודה או שאינו בפנינו, הולד כשר. והוי בנו ליורשו. ואפי' אם הארוס אומר שאינו זוכר רק שאינו מכחישה <i>(ר"ן).</i> ואם אינו מודה, אלא מכחישה שאינו ממנו, הולד ממזר ודאי. ואם אינה בפנינו לשאול אותה, או שאומרת איני יודעת ממי הוא, הוי ספק ממזר. והאשה אינה בחזקת זונה, אלא נאמנת לומר: לארוס נבעלתי, אפי' הוא מכחישה. והני מילי לעלמא, שאם נשאת לכהן לא תצא והולד ממנו כשר, אבל לארוס גופיה, אסורה, דהא שויה אנפשיה חתיכא דאיסורא:
היו העם מרננים אחריה שזינתה עם ארוסה ועם אנשים אחרים, אע"פ שבא עליה הארוס בבית חמיו, הולד ספק ממזר, שכשם שהפקירה עצמה לארוס כך הפקירה עצמה לאחרים. ואם נבדקה ואמרה: לארוס נבעלתי, הולד כשר. <i>(וכן אם ידוע שהארוס בא עליה, ולא יצא קול שזנתה מאחרים):</i>
כט. אשת איש שאומרת על העובר שאינה מבעלה, אינה נאמנת לפוסלו: <i>הגה - וי"א דוקא בנשואה, שיש לבן חזקת כשרות. אבל ארוסה שאומרת על בנה שהוא ממזר, אע"פ שהארוס אומר שהוא שלו ושלא זזה ידו מתוך ידה, י"א דהבן הוי ספק ממזר וי"א דהוא נאמן</i>. אבל האב שאומר על העובר שאינו ממנו, או על אחד מבניו שאינו בנו, נאמן לפוסלו והוא ממזר ודאי. ואם יש בנים לבן, אינו נאמן אף על הבן. ואם היא אומרת: מעובד כוכבים או מעבד נתעברתי, הולד כשר שאין הבעל יכול להכחישה בזה: <i>הגה - והא דאב נאמן על בנו היינו דוקא שלא היה לו חזקת כשרות על פי האב, אבל הוי ליה חזקת כשרות על פי האב שוב האב אינו נאמן עליו רק בסהדי (ר"י בשם הרמ"ה), האב שאמר על בנו שהוא ממזר, וחזר אח"כ ונתן אמתלא לדבריו למה דבר בתחלה כך, נאמן. הא דאב נאמן על בנו היינו במי שהוא בחזקת אביו, כגון באשתו נשואה, אבל פנויה שאומרת: זהו בן פלוני, והוא אומר שמממזר נתעברה, אינו נאמן לפוסלו והוא נאמן עליו להכשירו (ת"ה):</i>
האומר על עצמו שהוא ממזר, נאמן לאסור עצמו בבת ישראל ואסור בממזרת עד שיודע ודאי שהוא ממזר, ובנו כמוהו. ואם יש לו בני בנים, אינו נאמן לפסול אלא לעצמו:
אסופי שנאסף מהשוק הוי ספק ממזר, כגון שאין הוכחה שלא הושלך לשם מיתה, אבל אם יש הוכחה שלא הושלך לשם מיתה, בין שיש הוכחה בגופו, כגון שהוא מהול או שאיבריו מתוקנים ומיושרים כמו שעושים לנערים, או שהוא משוח בשמן, או ששמו לו כחול בעיניו, או תלו לו קמיע, בין שיש הוכחה במקום, כגון שנמצא במקום שרבים מצויים שם או שתלוי במקום באילן שאין החיה מגעת שם והיה סמוך לעיר, או שנמצא בבית הכנסת הסמוך, או בצידי רשות הרבים, אין בו משום אסופי, כיון שחוששין עליו לשומרו, ולא הושלך שם אלא משום רעבון:
הולד שהיה מושלך בדרך, ובא א' ואמר: בני הוא ואני השלכתיו, נאמן. וכן אמו נאמנת. נאסף מן השוק, ובאו אביו ואמו ואמרו בנינו הוא, אין נאמנים הואיל ויצא עליו שם אסופי. ובשני רעבון נאמנים, שמפני הרעב השליכוהו והם רוצים שיזונו אותו אחרים ולפיכך שתקו עד שנאסף:
האסופי שנמצא בעיר שיש בה עובדי כוכבים וישראלים, בין שהיה רוב עובדי כוכבים או רוב ישראל, הרי זה ספק עובדי כוכבים לענין יוחסין. קידש אשה, צריכה גט מספק. הטבילוהו ב"ד לשם גרות, או שטבל משהגדיל, הרי הוא לענין יוחסין כשאר אסופים הנמצאים בערי ישראל, שאין הטבילה מועלת אלא להוציאו מידי עובדי כוכבים:
אם לא טבל ולא הטבילוהו ב"ד, היה רוב העיר עובדי כוכבים, מותר להאכילו מאכלות אסורות. היה רובן ישראל, מחזירים לו אבידתו כישראל. מחצה על מחצה, מצוה להחיותו <i>(פירוש לפרנסו)</i> כישראל, ומפקחין עליו את הגל בשבת, והרי הוא לענין נזקין ובכל ספק המוציא מחבירו עליו הראייה: <i>הגה - וי"א דאפילו ברוב עובדי כוכבים, מפקחים עליו הגל בשבת ואין מצווין להחיותו (פירוש לפרנסו) אלא ברוב ישראל (טור):</i>
נשים שילדו בבת אחת, אשת כהן ולוי וישראל וממזר, נאמנת החיה לומר: זה הבן כהן הוא, או לוי, או ממזר, מפני שלא הוחזק ואין אנו יודעים יחוסם. במה דברים אמורים, כשהוחזקה נאמנת ולא ערער עליה אדם. אבל אם ערער עליה אפילו אחד, ואמר: בשקר מעידה, אינה נאמנת והרי הבן בחזקת כשר ואין לו יחוס:
הספיקות, כגון שתוקי ואסופי, אסור לבא זה עם זה, ואם נשאו לא יקיימו אלא יוציאו בגט, והולד ספק כאבותיו. ואין לספיקות אלו תקנה, אלא שישאו מהגרים והולד הולך אחר הפגום. כיצד, שתוקי או אסופי שנשאו גיורת או משוחררת, או גר ומשוחרר שנשא שתוקית או אסופית, הולד שתוקי או אסופי:
כל מדינה שיש בה שפחה או עובד כוכבים שראויה לילד, הואיל והאסופי הנמצא בה, ספק עובדי כוכבים או עבד, כשישא גיורת הרי זו ספק אשת איש. וכן השתוקי שנשא אשה שאפשר שתהיה ערוה לו, הרי היא בספק אשת איש, שאין קדושין תופסין בעריות. ואיזו אשה שאפשר שתהיה ערוה עליו, כל אשה שאביה או אחיה קיים כשנתעברה אמו, וכל אשה שנתגרשה או נתאלמנה, שמא היא אשת אביו או אשת אחי אביו: <i>הגה - הקראים אסור להתחתן בהם, וכולם הם ספק ממזרים, ואין מקבלים אותם אם רוצים לחזור (ב"י מצא כתוב בתשובת ר' שמשון). אבל האנוסים החוזרים לדת ישראל, נ"ל שמותר להתחתן בהם כמו בשאר גרים (הנ"ל):</i>

Siman 5

פְּצוּעַ דַּכָּא וּכְרוּת שָׁפְכָה אֲסוּרִים לִשָּׂא יִשְׂרְאֵלִית וּמֻתָּרִים בְּגִיּוֹרֶת וּמְשֻׁחְרֶרֶת. וַאֲפִלּוּ כֹּהֵן שֶׁהוּא פְּצוּעַ דַּכָּא מֻתָּר לִשָּׂא גִּיּוֹרֶת וּמְשֻׁחְרֶרֶת, לְפִי שֶׁאֵינוֹ בִּקְדֻשָּׁתוֹ. וַאֲפִלּוּ נְתִינָה אוֹ אַחַד מֵהַסְפֵקוֹת מֻתֶּרֶת לוֹ, הוֹאִיל וּפְצוּעַ דַּכָּא אָסוּר לָבֹא בַּקָּהָל לֹא גָּזְרוּ בּוֹ עַל הַנְּתִינִים וְלֹא עַל הַסְפֵקוֹת. אֲבָל אָסוּר בְּמַמְזֶרֶת וַדָּאִית, שֶׁהֲרֵי אֲסוּרָה מִן הַתּוֹרָה.<i> וְיֵשׁ מַתִּירִים אֲפִלּוּ בְּמַמְזֶרֶת (טוּר וְהָרַאֲבַ"ד וְהָרַשְׁבָּ"א):</i>
אֵיזֶהוּ פְּצוּעַ דַּכָּא, כָּל שֶׁנִּפְצְעוּ הַבֵּיצִים שֶׁלּוֹ. וּכְרוּת שָׁפְכָה, כָּל שֶׁנִּכְרַת הַגִּיד שֶׁלּוֹ. וּבִשְׁלשָׁה אֵבָרִים אֶפְשָׁר שֶׁיִּפָּסֵל הַזָּכָר: בַּגִּיד, וּבַבֵּיצִים, וּבַשְּׁבִילִים שֶׁבָּהֶם נִתְבַּשֵּׁל שִׁכְבַת זֶרַע, וְהֵם הַנִּקְרָאִים חוּטֵי בֵּיצִים. וְכֵיוָן שֶׁנִּפְצַע אֶחָד מִשְּׁלשָׁה אֵבָרִים אֵלּוּ אוֹ נִכְרַת אוֹ נִדַּךְ, הֲרֵי זֶה פָּסוּל. כֵּיצַד, נִפְצַע הַגִּיד אוֹ נִדַּךְ, אוֹ שֶׁנִּכְרְתָה הָעֲטָרָה אוֹ לְמַעְלָה מֵהָעֲטָרָה, פָּסוּל. וְאִם נִכְרַת מֵרֹאשׁ הָעֲטָרָה וְנִשְׁתַּיֵּר מִמֶּנָּה אֲפִלּוּ כְּחוּט הַשַּׂעֲרָה מֻקָּף לְכָל הַגִּיד, כָּשֵׁר:
נֶחְתַּךְ מֵהַגִּיד לְמַעְלָה מֵעֲטָרָה בְּשִׁפּוּעַ כְּקוּלְמוּס, כָּשֵׁר. כְּמַרְזֵב, שֶׁנִּטַּל חֲלָלוֹ שֶׁל גִּיד וְנִשְׁאֲרוּ הַדְּפָנוֹת, לרַשִׁ"י וְהָרֹא"שׁ, פָּסוּל. לְהָרַמְבַּ"ם כָּשֵׁר:
נִקַּב לְמַטָּה מֵהָעֲטָרָה, כָּשֵׁר. נִקְּבָה עֲטָרָה עַצְמָהּ, אִם כְּשֶׁיִּרְאֶה קֶרִי תֵּצֵא שִׁכְבַת זֶרַע מֵהַנֶּקֶב, פָּסוּל. וְאִם נִסְתַּם הַנֶּקֶב, חָזַר לְהֶכְשֵׁרוֹ:
נִקַּב לְמַטָּה מֵעֲטָרָה בְּעִנְיָן שֶׁכְּנֶגְדּוֹ לְמַעְלָה בְּתוֹךְ הָעֲטָרָה, פָּסוּל, שֶׁהָעֲטָרָה כֻּלָּהּ מְעַכֶּבֶת:
נִסְתַּם שְׁבִיל שִׁכְבַת זֶרַע וְחָזַר לִרְאוֹת שִׁכְבַת זֶרַע בַּשְּׁבִיל שֶׁמַּשְׁתִּין בּוֹ, הֲרֵי זֶה פָּסוּל: ...
נִכְרְתוּ הַבֵּיצִים אוֹ אַחַת מֵהֶם, אוֹ שֶׁנִּפְצְעָה אַחַת מֵהֶם, אוֹ שֶׁנִּדּוֹכָה אַחַת מֵהֶן, אוֹ שֶׁחֲסֵרָה, אוֹ שֶׁנִּקְּבָה <i>נֶקֶב מְפֻלָּשׁ (ב"י בְּשֵׁם נ"י בְּשֵׁם תוס' פ' הֶעָרֵל)</i>, הֲרֵי זֶה פָּסוּל. <i>הגה: וְכֵן עִקָּר. וּדְלֹא כְּיֵשׁ מַתִּירִים בַּעַל בֵּיצָה אַחַת אִם הָיְתָה אוֹתָהּ שֶׁנִּטְּלָה שְׁלֵמָה כְּשֶׁנִּטְּלָה וְנִשְׁאֲרָה שֶׁל יָמִין (הִיא סְבָרַת ר"ת). אָמְנָם רָאִיתִי מְקִלִּין כַּסְּבָרָא הָאַחֲרוֹנָה, אֲבָל טוֹב לָחוּשׁ בְּאִסוּר דְּאוֹרָיְתָא לְדִבְרֵי הַמַּחֲמִירִים וְהֵם רֹב מִנְיָן וְרֹב בִּנְיָן:</i>
נִכְרְתוּ חוּטֵי בֵּיצִים אוֹ אַחַת מֵהֶן, אוֹ שֶׁנִּדַּךְ אוֹ נִפְצַע, הֲרֵי זֶה פָּסוּל:
נִקַּב חוּט מֵחוּטֵי בֵּיצִים לִשְׁבִיל מֵי רַגְלַיִם, וַהֲרֵי הוּא מֵטִיל מַיִם מִשְּׁבִיל מַיִם וּמִשְּׁבִיל שִׁכְבַת זֶרַע, הֲרֵי זֶה כָּשֵׁר:
כָּל פִּסוּל שֶׁאָמְרוּ בְּעִנְיָן זֶה, כְּשֶׁלֹא הָיָה בִּידֵי שָׁמַיִם, כְּגוֹן שֶכְּרָתוֹ אָדָם אוֹ הִכָּהוּ קוֹץ וְכַיּוֹצֵא בִּדְבָרִים אֵלּוּ. אֲבָל אִם נוֹלַד כְּרוּת שָׁפְכָה אוֹ פְּצוּעַ דַּכָּא, אוֹ שֶׁנּוֹלַד בְּלֹא בֵּיצִים, אוֹ שֶׁחָלָה מֵחֲמַת גּוּפוֹ וּבָטְלוּ מִמֶּנּוּ אֵבָרִים אֵלּוּ, אוֹ שֶׁנּוֹלַד בָּהֶם שְׁחִין וְהִמְסָה אוֹתוֹ אוֹ כְּרָתָן, הֲרֵי זֶה כָּשֵׁר לָבֹא בְּקָהָל; שֶׁכָּל אֵלּוּ בִּידֵי שָׁמַיִם, לְהָרַמְבַּ"ם. אֲבָל לְרַשִׁ"י וְהָרֹא"שׁ לֹא מִקְּרֵי בִּידֵי שָׁמַיִם אֶלָּא עַל יְדֵי רְעָמִים וּבָרָד אוֹ מִמְּעֵי אִמּוֹ, אֲבָל עַל יְדֵי חֹלִי חֲשִׁיב בִּידֵי אָדָם וּפָסוּל, וְכָתַב הָרֹא"שׁ דְּהָכִי מַשְׁמַע בַּיְרוּשַׁלְמִי:
אָסוּר לְהַפְסִיד אֶבְרֵי הַזֶּרַע, בֵּין בְּאָדָם בֵּין בִּבְהֵמָה חַיָּה וָעוֹף, אֶחָד טְמֵאִים וְאֶחָד טְהוֹרִים, בֵּין בְּאֶרֶץ יִשְׂרָאֵל בֵּין בְּחוּץ לָאָרֶץ. וְכָל הַמְסָרֵס לוֹקֶה מִן הַתּוֹרָה בְּכָל מָקוֹם. וַאֲפִלּוּ מְסָרֵס אַחַר מְסָרֵס לוֹקֶה. כֵּיצַד, הֲרֵי שֶׁבָּא אֶחָד וְכָרַת הַגִּיד, וּבָא אַחֵר וְכָרַת אֶת הַבֵּיצִים אוֹ נִתְקָן, וּבָא אַחֵר וְכָרַת חוּטֵי בֵּיצִים; אוֹ שֶׁבָּא אֶחָד וּמָעַךְ אֶת הַגִּיד, וּבָא אַחֵר וְנִתְּקוֹ, וּבָא אַחֵר וּכְרָתוֹ; כֻּלָּם לוֹקִים, וְאַף עַל פִּי שֶׁלֹּא סֵרֵס אַחֲרוֹן אֶלָּא מְסֹרָס, בֵּין בְּאָדָם בֵּין בִּבְהֵמָה חַיָּה וָעוֹף. וְהַמְסָרֵס אֶת הַנְּקֵבָה, בֵּין בְּאָדָם בֵּין בִּשְׁאָר מִינִים, פָּטוּר<i> [אֲבָל אָסוּר]:</i>
הַמַּשְׁקֶה כּוֹס שֶׁל  עִקָּרִין לְאָדָם אוֹ לִשְׁאָר בַּעֲלֵי חַיִּים כְּדֵי לְסָרְסוֹ, הֲרֵי זֶה אָסוּר, וְאֵין לוֹקִין עָלָיו. וְאִשָּׁה מֻתֶּרֶת לִשְׁתּוֹת  עִקָּרִין כְּדֵי לְסָרְסָהּ עַד שֶׁלֹּא תֵּלֵד:
הֲרֵי שֶׁכָּפָה אֶת הָאָדָם וְשִׁסָה בּוֹ כֶּלֶב אוֹ שְׁאָר חַיּוֹת עַד שֶׁעֲשָׂאוּהוּ כְּרוּת שָׁפְכָה, אוֹ שֶׁהוֹשִׁיבוֹ בְּמַיִם אוֹ בְּשֶׁלֶג עַד שֶׁיִּבָּטֵל מִמֶּנּוּ אֶבְרֵי תַּשְׁמִישׁ, אֵינוֹ לוֹקֶה עַד שֶׁיְּסָרֵס בְּיָדוֹ. וְרָאוּי לְהַכּוֹתוֹ מַכַּת מַרְדּוּת. <i>הגה: אֲבָל מֻתָּר לִטֹּל כַּרְבָּלְתּוֹ שֶׁל תַּרְנְגוֹל, אַף עַל גַּב דְּמִסְתָּרֵס עַל יְדֵי זֶה, וְכָל כַּיּוֹצֵא בָּזֶה, דְּלֹא עֲבִיד כְּלוּם בְּאֶבְרֵי הַזֶּרַע (בְּהַגָּהוֹת אַלְפָסִי פ' בַּמֶּה בְּהֵמָה):</i>
אָסוּר לוֹמַר לְכּוּתִי לְסָרֵס בְּהֵמָה שֶׁלָּנוּ. וְאִם לְקָחָהּ הוּא מֵעַצְמוֹ וְסֵרְסָהּ, מֻתָּר. וְאִם הֶעֱרִים יִשְׂרָאֵל בְּדָבָר זֶה, קוֹנְסִין אוֹתוֹ, <i>וַאֲפִלּוּ לֹא הֶעֱרִים, וְהָגּוֹי מַכִּירוֹ וּמְכַוֵּן לְטוֹבָתוֹ</i>, וּמוֹכְרָן לְיִשְׂרָאֵל אַחֵר, וַאֲפִלּוּ לִבְנוֹ גָּדוֹל מֻתָּר לְמָכְרָהּ, אֲבָל לִבְנוֹ קָטָן אֵינָהּ מוֹכְרָהּ וְלֹא נוֹתְנָהּ לוֹ. <i>הגה: וּמֻתָּר לָתֵת בְּהֵמָה לְגּוֹי לְמַחֲצִית שָׂכָר, אַף עַל פִּי שֶׁהַכּוּתִי בְּוַדַּאי יְסָרְסֶנּוּ (הַגָּהוֹת מַיְמוֹנִי פט"ז מֵהִלְכוֹת א"ב), דְּגוֹי אַדַּעְתָּא דְּנַפְשֵׁהּ קָא עָבִיד (בֵּית יוֹסֵף). וּמֻתָּר לִמְכֹּר לְכוּתִים בְּהֵמוֹת וְתַרְנְגוֹלִים, אַף עַל גַּב דִּבְוַדַּאי הַכּוּתִי קוֹנֶה אוֹתָם לְסָרְסָם. (וְיֵשׁ אוֹסְרִים תִּמְצָא מְבֹאָר בִּתְרוּמַת הַדֶּשֶׁן סִי' רצ"ד) וּמִיהוּ, אִם אֵין הַכּוּתִי הַקּוֹנֶה מְסָרְסָם בְּעַצְמוֹ, רַק נוֹתְנוֹ לְכוּתִי אַחֵר  לְסָרֵס, לְכֻלֵּי עָלְמָא שָׁרֵי (ג"ז שָׁם). כָּל דָּבָר הַצָּרִיךְ לִרְפוּאָה אוֹ לִשְׁאָר דְּבָרִים, לֵית בֵּהּ מִשּׁוּם אִסוּר צַעַר בַּעֲלֵי חַיִּים (אִסוּר וְהֶתֵּר הָאָרֹךְ סִימָן נ"ט). וְלָכֵן מֻתָּר לִמְרֹט  נוֹצוֹת מֵאֲוָזוֹת חַיּוֹת, וְלֵיכָּא לְמֵיחַשׁ מִשּׁוּם צַעַר בַּעֲלֵי חַיִּים (מהרא"י סִי' ק"ה). וּמִכָּל מָקוֹם הָעוֹלָם נִמְנָעִים דְּהָוֵי אַכְזָרִיּוּת:</i>

Siman 6

כהן אסור מן התורה בגרושה, זונה וחללה, ואסור בחלוצה מדרבנן. לפיכך אם עבר ונשא ספק חלוצה, אין צריך להוציא. אבל גרושה, אפילו אינה אלא ספק גרושה, צריך להוציא בין שנתגרשה מן האירוסין בין שנתגרשה מן הנשואין. ואפילו ריח גט פוסל בכהונה וכופין אותו להוציא. והיכי דמי ריח גט, כגון שאמר לה: הרי את מגורשת ממני ואי את מותרת לכל אדם, ואע"פ שלא הותרה בזה הגט, נפסלה לכהונה. <i>(ואפילו לא נתגרשה רק משום קול קידושין בעלמא, אע"פ שהוא ברור שאין ממש באותן קידושין ואין נותנין גט רק מכח חומרא בעלמא, אפילו הכי פסולה לכהונה)</i>. אבל אם נתן לה גט על תנאי ולא נתקיים התנאי, אינו כלום ואינו פוסל. ורשאי הכהן לכתחלה לגרש על תנאי:
קטנה שמיאנה בבעלה, מותרת לכהן. ואם נתן לה גט, אסורה. ואם אחר כשנתן לה גט החזירה ומיאנה בו, מותרת לכהן, שהמיאון מבטל הגט. ואם אחר שגרשה נשאת לאחר ומיאנה בו, יש מי שאומר שמותרת לכהן:
יצא קול: פלוני כהן גירש את אשתו, והרי היא יושבת תחתיו, אין מוציאין מידו, דלקלא דלבתר נשואין או דבתר אירוסין לא חיישינן. ואם מת, ונשאת לכהן אחר, תצא:
יצא קול: פלוני כהן כתב גט לאשתו, אם קורין באותו מקום לנתינת הגט כתיבה, אף על גב דלכתיבה לחודה נמי קרו כתיבה, הוי כאלו יצא הקול: פלוני גירש אשתו, ואם אין קורין לנתינת הגט כתיבה, אין חוששין:
יצא קול על אשה שנתקדשה ונתגרשה, חוששין לקול לאוסרה לכהן. ודוקא שיצא הקול בלא אמתלאה, אבל אם יצא עם אמתלאה, כגון שיצא הקול שקדשה או גירשה על תנאי, או שזרק לה קדושין או הגט ספק קרוב לו ספק קרוב לה, אין חוששין לקול. ואם יש אמתלאה בגירושין ולא בקידושין, חוששין לקול הקדושין לאוסרה לעלמא ואין חוששין לקול הגירושין לאוסרה לכהן. ודוקא שיצא האמתלאה עם הקול מיד אבל אם יצא הקול ברור, ולאחר זמן יצא האמתלאה, אינה מבטל הקול. ואם אח"כ נתברר שהיה הקול שקר, אפי' לא היה שם אתמלאה, מבטלין אותו. וכל קול שלא הוחזק בב"ד, אינו קול לחוש לו. <i>(יצא עליה קול חלוצה, י"א דלא חיישינן):</i>
כהן שנשא אחת מהפסולות, היו מחרימין אותם וכל הנושא ונותן עמהן וכיוצא בחומרות אלו, עד שיגרשנה:
כהן שגירש אשתו, לא תדור עמו במבוי. ואם היו דרים בשכירות או בחצר של שניהם, היא נדחית מפניו. ואם החצר שלה, הוא נדחה מפניה. ויתבארו דברים אלו בסימן קי"ט:
אי זו היא זונה, כל שאינה בת ישראל, או בת ישראל שנבעלה לאדם שהיא אסורה לינשא לו איסור השוה לכל, או שנבעלה לחלל אף על פי שהיא מותרת לינשא לו. לפיכך הנרבעת לבהמה, אע"פ שהיא בסקילה, לא נעשית זונה ולא נפסלה לכהונה, שהרי לא נבעלה לאדם. והבא על הנדה, אע"פ שהיא בכרת, לא נעשית זונה ולא נפסלה לכהונה, שהרי אינה אסורה לינשא לו. וכן הבא על הפנויה, אפי' היתה קדשה שהפקירה עצמה שהיא במלקות, לא נעשית זונה ולא נפסלה מכהונה, שהרי אינה אסורה לינשא לו. אבל הנבעלת לאחד מאיסורי לאוין השוין בכל ואינה מיוחדת בכהנים או מאיסורי עשה, וא"צ לומר למי שהיא אסורה לו משום ערוה, או לעובד כוכבים ועבד, הואיל והיא אסורה לינשא לו הרי זו זונה. וכן הגיורת והמשוחררת, אפילו נתגיירה ונשתחררה פחותה מבת שלש שנים, הואיל ואינה בת ישראל הרי זו זונה ואסורה לכהן. וכן יבמה שבא עליה זר, עשאה זונה. וי"א שהבא על חייבי עשה או על חייבי לאוין, אפילו חייבי לאוין דשאר, לא עשאה זונה, חוץ מהבא על היבמה:
כל הנבעלת לאדם שעושה אותה זונה, בין באונס בין ברצון בין בשוגג, בין כדרכה בין שלא כדרכה, משהערה בה נפסלה משום זונה, ובלבד שתהיה בת שלשה שנים ויום אחד, ויהיה הבועל בן תשע שנים ויום אחד ומעלה:
אשת כהן שנבעלה, אפילו באונס, אסורה לו:
אשת ישראל שנאנסה, אע"פ שמותרת לבעלה, אסורה לכהונה:
אשת כהן שאומרת לבעלה: נאנסתי או שגגתי ובא עלי אחר, או שבא עד אחד והעיד לו עליה שזינתה, בין באונס בין ברצון, אינה אסורה עליו, שמא עיניה נתנה באחר. ואם היא נאמנת לו העד נאמן לו, וסמך דעתו לדבריהם, ה"ז יוציא כדי לצאת ידי ספק:
אשת כהן שאמרה לבעלה: נאנסתי, אע"פ שהיא מותרת לבעלה כמו שנתבאר, הרי היא אסורה לכל כהן שבעולם אחר שימות בעלה, שהרי הודית שהיתה זונה, שאסרה עצמה ונעשית כחתיכה דאיסורא:
כהן שקדש גדולה או קטנה, ואחר זמן בא עליה וטען שמצאה דרוסת איש, נאסרת עליו מספק, שמא קודם קדושין נבעלה או אחר קדושין. אבל ישראל שטען טענה זו לא נאסרה עליו, שיש כאן שני ספיקות, שמא קודם קדושין שמא אחר קדושין, ואפי' נאמר אחר קדושין, שמא באונס שמא ברצון, שהאנוסה מותרת לישראל. לפיכך אם קדשה אביה לישראל והיא פחותה מבת שלש שנים ויום אחד, וטען שמצאה דרוסת איש, נאסרת עליו מספק, שאין כאן אלא ספק אחד שמא באונס שמא ברצון, וספק של איסור תורה לחומרא:
כל אשה שקינא לה בעלה <i>(או ב"ד)</i>, ונסתרה ולא שתת מי סוטה, אסורה לבעלה, אפילו ישראל. ואם מת בעלה, אסורה לכהן:
יצא לה שם מזנה בעיר, אין חוששין לה. ואפילו הוציאה בעלה משום שעברה על דת יהודית או בעדי דבר מכוער, ומת קודם שנתן לה גט, הרי זו מותרת לכהן:
פנויה שראוה שנבעלה לאחד, והלך לו הבועל ואמרו לה: מי הוא זה שבא עליך, ואמרה: אדם כשר, הרי זו נאמנת. ולא עוד אלא אפילו ראוה מעוברת, ואמרו לה: ממי את מעוברת, ואמרה: מאדם כשר, הרי זו נאמנת ותהיה <i>(היא ובתה)</i> מותרת לכהן. בד"א, כשהיה המקום שנבעלה בו פרשת דרכים, או בקרנות שבשדות שהכל עוברים שם, והיו רוב העוברים שם כשרים, ורוב העיר שפירשו אלו העוברים ממנה כשרים, שחכמים עשו מעלה ביוחסין והצריכו שני רובות. אבל אם היו רוב העוברים פוסלים אותה, כגון עכו"ם או ממזרים וכיוצא בהם, אע"פ שרוב המקום שבאו ממנו כשרים, או שהיו רוב אנשי המקום פסולים, אע"פ שרוב העוברים כשרים, חוששין לה ונאמר: למי שפוסלת אותה נבעלה, ולא תנשא לכהן לכתחלה, ואם נשאת לא תצא. וי"א דבאומרת: לכשר נבעלתי, בחד רובא לכתחלה מכשירין, ובדיעבד, אפילו ברוב פסולים:
ראוה שנבעלה או שנתעברה בעיר, אפילו לא היה שוכן שם אלא עכו"ם אחד או חלל אחד ועבד וכיוצא בהם, הרי זו לא תנשא לכתחלה לכהן, שכל קבוע כמחצה על מחצה הוא. ואם נשאת, לא תצא הואיל והיא אומרת: לכשר נבעלתי. היתה אלמת או חרשת, או שאמרה: איני יודעת למי נבעלתי, או שהיתה קטנה שאינה מכרת בין כשר לפסול, הרי זו ספק זונה ואם נשאת לכהן, תצא, אלא אם כן היו שם שני רובים המצויים כשרים. ויש מי שאומר שאפילו נתעברה בעיר, אם הלך הבועל אליה תנשא לכתחלה, כיון דאיכא רוב העיר ורוב סיעות כשרים, אא"כ הלכה היא אליו. וסתמא נמי, שאין ידוע מי הלך למי, תנשא לכתחלה:ערב ולד עובד כוכבים בולד ישראל, מטבילין את שניהם לשם גירות, וכל אחד מהם ספק גר.

Siman 7



Siman 8



Siman 9



Siman 10



Siman 11



Siman 12



Siman 13



Siman 14



Siman 15



Siman 16

ישראל שבעל עובדת כוככים, דרך אישות, או ישראלית שנבעלה לעובד כוכבים <i>(דרך אישות)</i>. הרי אלו לוקין מן התורה, שנאמר: לא תתחתן בם <i>(דברים ז, ג) (ויש חולקין בזה)</i>. אבל הבא על העובדת כוכבים דרך זנות, במקרה, חייב עליה מדרבנן משום עובדת כוכבים ומשום זונה והיו ומכין אותו מכת מרדות. ואם ייחדה לו בזנות, חייב עליה מדרבנן משום נדה, שפחה, עובדת כוכבים, זונה. ואם היה כהן, אפילו בא עליה דרך מקרה לוקה מן התורה משום זונה <i>(ויקרא כא, ז).</i>
הבא על העובדת כוכבים, אם לא פגעו בו קנאים ולא הלקוהו בית דין, הרי עונשו מפורש בדברי קבלה שהוא בכרת, שנאמר: כי חלל יהודה קדש ה' אשר אהב ובעל בת אל נכר. יכרת ה' לאיש אשד יעשנה ולא יהיה לר ער ועונה <i>(מלאכי ב יא-יב)</i> אם ישראל הוא לא יהיה לו ער בחכמים ולא עונה בתלמידים. <i>הגה: ועון זה יש בו הפסד שאין בכל העריות, שבנו הבא מן השפחה ומן הכותית אינו בנו, משא"כ בשאר עריות (טור בשם הרמב"ם). הבא על העובדת כוכבים בפרהסיא, שדינו שקנאים פוגעים בו, כמו שיתבאר בחושן המשפט סימן תכ"ה, הוא בכלל עריות ודינו ליהרג ולא יעבור (ב"י בשם א"ח בשם הרמב"ם), כמו בשאר עריות, כמר שנתבאר ביורה דעה סימן קנ"ז.</i>
שפחה שהוטבלה לשם עבדות, אסורה לבן חורין . אחד שפחתו ואחד שפחת חבירו. והבא עליה, היו מכין אותו מכות מרדות.
הנתפש עם שפחתו, מוציאין אותה ממנו ומוכרים אותה ומפזרים דמיה לעניי ישראל ומלקין אותו ומגלחין שערו והיו מנדין אותו שלשים יום.
נתערב ולד ישראלית בולד שפחה, הרי שניהם ספק. וכל אחד מהם ספק עבד. וכופין בעל השפחה ומשחרר את שניהם. ואם היה הבן ההוא בן האדון של העבד, כשיגדלו ישחררו זה את זה ויהיו מותרים לבא בקהל.
היו התערובת בנות, הרי שתיהן ספק שפחות. והבא על כל אחת מהן הרי הולד ספק. וכן אם נתערב ולד עובד כוכבים בולד ישראל, מטבילין את שניהם לשם גירות, וכל אחד מהם ספק גר.

Siman 17

אֵשֶׁת אִישׁ בִּכְלַל עֲרָיוֹת הִיא וְאֵין קִדּוּשִׁין תּוֹפְסִין בָּהּ. בַּמֶּה דְּבָרִים אֲמוּרִים, בְּוַדַּאי אֵשֶׁת אִישׁ. אֲבָל אִם הִיא סָפֵק מְקֻדֶּשֶׁת, אוֹ סָפֵק מְגֹרֶשֶׁת, קִדּוּשִׁין תּוֹפְסִין בָּהּ מִסָפֵק וּצְרִיכָה גֵּט מִשְּׁנֵיהֶם. וְהוּא הַדִּין לִפְסוּלֵי גִּטִּין מִדְּרַבָּנָן, שֶׁאִם בָּא אַחֵר וְקִדְּשָׁהּ שֶׁצְּרִיכָה גֵּט מִשְּׁנֵיהֶם, מֵהָרִאשׁוֹן דְּרַבָּנָן וּמֵהַשֵּׁנִי דְּאוֹרָיְתָא:
אֵשֶׁת אִישׁ שֶׁפָּשְׁטָה יָדָהּ וְקִבְּלָה קִדּוּשִׁין בִּפְנֵי בַּעְלָהּ, הֲרֵי זוֹ מְקֻדֶּשֶׁת לַשֵּׁנִי. שֶׁהָאִשָּׁה שֶׁאָמְרָה לְבַעְלָהּ בְּפָנָיו: גֵּרַשְׁתַּנִי, נֶאֱמֶנֶת; חֲזָקָה, אֵין אִשָּׁה מְעִזָּה פָּנֶיהָ בִּפְנֵי בַּעְלָהּ. <i>הגה: יֵשׁ אוֹמְרִים דַּוְקָא לְעִנְיַן שֶׁקִּדּוּשִׁין תּוֹפְסִין בָּהּ נֶאֱמֶנֶת וּצְרִיכָה גֵּט, אֲבָל אֵינָהּ נֶאֱמֶנֶת לְהִנָּשֵׂא לְאַחֵר (הָרַ"ן פ"ב דִּכְתֻבּוֹת בְּשֵׁם יֵשׁ אוֹמְרִים) אוֹ לִטֹּל כְּתֻבָּתָהּ (הַגָּהוֹת מַיְמוֹנִי פ"ב דְּגֵרוּשִׁין). וְיֵשׁ חוֹלְקִים וּסְבִירָא לְהוּ דִּלְכָל דָּבָר נֶאֱמֶנֶת (רַמְבַּ"ם). וְיֵשׁ אוֹמְרִים עוֹד, דְּבַזְּמַן הַזֶּה דִּנְפִישִׁי חֻצְפָּא וּפְרִיצוּתָא, אֵינָהּ נֶאֱמֶנֶת אֶלָּא לְחֻמְרָא, דְּאִתְּרַע חֲזָקָה דְּאֵינָהּ מְעִזָּה (ב"י בְּשֵׁם א"ח)</i>. אֲבָל אִם קִדְּשָׁהּ אַחֵר שֶׁלֹּא בִּפְנֵי בַּעְלָהּ, אֵין קִדּוּשִׁין תּוֹפְסִין בָּהּ עַד שֶׁתָּבִיא רְאָיָה שֶׁנִּתְגָּרְשָׁה קֹדֶם שֶׁתְּקַבֵּל הַקִּדּוּשִׁין, שֶׁכָּל שֶׁלֹּא בְּפָנָיו, מְעִזָּה. וְכָתַב הָרֹא"שׁ, דְּכָל שֶׁהוּא בָּעִיר כְּשֶׁנִּתְקַדְּשָׁה לְאַחֵר, מִקְּרֵי בְּפָנָיו. <i>וְיֵשׁ חוֹלְקִין וּסְבִירֵי לְהוּ דְּבָעִינַן בִּפְנֵי בַּעְלָהּ מַמָּשׁ (מַהֲרִי"ק שֹׁרֶשׁ ע"ב וְרִיבָ"שׁ סִימָן קכ"ז)</i>. וְהָא דְּאָמְרִינַן דְּאֵין אִשָּׁה מְעִזָּה פָּנֶיהָ בִּפְנֵי בַּעְלָהּ לוֹמַר: גֵּרַשְׁתַּנִי, הָנֵי מִלֵּי הֵיכָא דְּלֵיכָּא דִמְסַיֵּעַ לָהּ, אֲבָל הֵיכָא דְּאִכָּא דִמְסַיֵּעַ לָהּ, מְעִזָּה וּמְעִזָּה. וְאִם נִשֵּׂאת לְאַחֵר שֶׁלֹּא בִּפְנֵי בַּעְלָהּ, אַף עַל פִּי שֶׁכְּשֶׁבָּא בַּעְלָהּ אוֹמֶרֶת לוֹ בְּפָנָיו: גֵּרַשְׁתַּנִי, אֵינָהּ נֶאֱמֶנֶת, דְּכֵיוָן שֶׁכְּבָר נִשֵּׂאת מְעִזָּה וּמְעִזָּה, שֶׁלֹּא תַּעֲשֶׂה עַצְמָהּ זוֹנָה. וְיֵשׁ מִי שֶׁאוֹמֵר, שֶׁאֲפִלּוּ לֹא נִשֵּׂאת עֲדַיִן לְאַחֵר, אֶלָּא נִתְקַדְּשָׁה לוֹ שֶׁלֹּא בִּפְנֵי בַּעְלָהּ, וְאַחַר כָּךְ בָּא בַּעְלָהּ וְאוֹמֶרֶת לוֹ בְּפָנָיו: גֵּרַשְׁתַּנִי, אֵינָהּ נֶאֱמֶנֶת. <i>וְיֵשׁ אוֹמְרִים שֶׁאִם הָיְתָה קְטָטָה בֵּינֵיהֶם, אוֹ שֶׁתּוֹבַעַת כְּתֻבָּתָהּ, אֵינָהּ נֶאֱמֶנֶת לוֹמַר: גֵּרַשְׁתַּנִי, אֲפִלּוּ בְּפָנָיו. יֵשׁ אוֹמְרִים דִּבְמָקוֹם שֶׁנֶּאֱמֶנֶת לִנָּשֵׂא גוֹבֵאת גַּם כֵּן כְּתֻבָּתָהּ (מַהֲרִי"ק שֹׁרֶשׁ ע"ב וְרִיבָ"שׁ סִימָן קכ"ז). וְיֵשׁ אוֹמְרִים דְּאֵינָהּ נֶאֱמֶנֶת לְעִנְיַן מָמוֹן כְּלָל. (וְנִתְבָּאֵר לְעֵיל) </i>
אִשָּׁה שֶׁהָלַךְ בַּעְלָהּ לִמְדִינַת הַיָּם, וְהֵעִידוּ עָלָיו שֶׁמֵּת, אֲפִלּוּ עֵד אֶחָד, אֲפִלּוּ הָעֵד עֶבֶד אוֹ שִׁפְחָה אוֹ אִשָּׁה אוֹ קָרוֹב, מֻתֶּרֶת. וַאֲפִלּוּ עֵד מִפִּי עֵד, אוֹ אִשָּׁה מִפִּי אִשָּׁה אוֹ עֶבֶד אוֹ שִׁפְחָה אוֹ קָרוֹב, כְּשֵׁרִים לְעֵדוּת זוֹ. וּפְסוּלֵי עֵדוּת, אִם פְּסוּלִים מִדְּרַבָּנָן, כְּשֵׁרִים לְעֵדוּת זוֹ. אֲבָל פְּסוּלֵי עֵדוּת דְּאוֹרָיְתָא, פְּסוּלִים. וְאִם מְסִיחִים לְפִי תֻּמָּם, כְּשֵׁרִים. וְכֵן כּוּתִי אוֹ יִשְׂרָאֵל מוּמָר לַעֲבוֹדַת אֱלִילִים וּלְכָל הַתּוֹרָה כֻּלָּהּ, אִם הוּא מֵסִיחַ לְפִי תֻּמּוֹ, נֶאֱמָן.<i> הגה: לֹא בָּא עֵד בַּדְּרָכִים הַנִּזְכָּרִים, רַק יוֹצֵא קוֹל הֲבָרָה בָּעִיר, שֶׁמֵּת, אֵין מַשִּׂיאִין אֶת אִשְׁתּוֹ (ת"ה סִי' רכ"ב וּבִתְשׁוּבַת הָרַמְבַּ"ן סִי' פ'): </i>
הַכֹּל נֶאֱמָנִים לְהָעִיד לָהּ עֵדוּת זוֹ, חוּץ מֵחָמֵשׁ נָשִׁים שֶׁחֶזְקָתָן שׂוֹנְאוֹת זוֹ אֶת זוֹ, שֶׁאֵין מְעִידוֹת בְּמִיתַת בַּעְלָהּ, שֶׁמָּא יִתְכַּוְּנוּ לְאָסְרָהּ עָלָיו וַעֲדַיִן הוּא קַיָּם. וְאֵלּוּ הֵן:  חֲמוֹתָהּ, <i>אֲפִלּוּ אֵינָהּ עַתָּה  חֲמוֹתָהּ רַק אֵם יְבָמָהּ (טוּר)</i>, וּבַת חֲמוֹתָהּ, וְצָרָתָהּ, וִיבִמְתָּהּ, וּבַת בַּעְלָהּ. <i>וְכֵן הִיא לֹא תָּעִיד לָהֶם (טוּר): </i>
כְּבָר אָמַרְנוּ שֶׁהָעֵד שֶׁאָמַר: שָׁמַעְתִּי שֶׁמֵּת פְּלוֹנִי, אֲפִלּוּ שָׁמַע מֵאִשָּׁה שֶׁשָּׁמְעָה מֵעֶבֶד, הֲרֵי זֶה כָּשֵׁר לְעֵדוּת אִשָּׁה וּמַשִּׂיאִין עַל פִּיו. <i>הגה: וַאֲפִלּוּ לֹא אָמַר מִמִּי שָׁמַע, אֶלָּא אָמַר סְתָם שֶׁשָּׁמַע, כָּשֵׁר, וְלֹא חַיְשִׁינָן שֶׁמָּא עֵד הָרִאשׁוֹן פָּסוּל הָיָה</i>. אֲבָל אִם אָמַר הָעֵד אוֹ הָאִשָּׁה אוֹ הָעֶבֶד: מֵת פְּלוֹנִי, וַאֲנִי רָאִיתִיו שֶׁמֵּת, שׁוֹאֲלִים אוֹתוֹ: הֵיאַךְ רָאִיתָ וּבַמֶּה יָדַעְתָּ. אִם הֵעִיד בְּדָבָר בָּרוּר, נֶאֱמָן. וְאִם הֵעִיד בִּדְבָרִים שֶׁרֻבָּן לְמִיתָה, אֵין מַשִּׂיאִין אֶת אִשְׁתּוֹ, שֶׁאֵין מְעִידִים עַל הָאָדָם שֶׁמֵּת אֶלָּא כְּשֶׁרָאוּהוּ שֶׁמֵּת וַדַּאי וְאֵין בּוֹ סָפֵק.<i> הגה: שָׁמַע קוֹל מְקוֹנְנוֹת שֶׁהִזְכִּירוּהוּ בֵּין הַמֵּתִים וְסָפְדוּ אוֹתוֹ, מַשִּׂיאִין אִשְׁתּוֹ (כ"כ הַמ"מ בְּשֵׁם הַתּוֹסֶפְתָּא). וְלָכֵן יֵשׁ לִמְחוֹת בְּנָשִׁים שֶׁלֹּא לִסְפֹּד אָדָם עַל פִּי אֻמְדָּנוּת הַמּוֹכִיחוֹת שֶׁמֵּת, וְלֹא יַסְפִּידוּ אוֹתוֹ עַד שֶׁיּוֹדְעִין שֶׁמֵּת. וְכֵן אִשְׁתּוֹ אֲסוּרָה לְהַסְפִּידוֹ אוֹ לִלְבּשׁ שְׁחֹרִים כָּל זְמַן שֶׁאֵין כָּאן עֵדוּת שֶׁהוּא כָּרָאוּי לְהַשִּׂיאָהּ (סְבָרַת הָרַב וְכ"כ הָרִיבָ"שׁ סִי' תק"ח). וְכֵן אֵין לְשׁוּם בֵּית דִּין לִתֵּן שְׁטַר עֵדוּת לָאִשָּׁה מַה שֶּׁהֵעִידוּ עֵדִים לִפְנֵיהֶם, אִם אֵין בְּאוֹתוֹ עֵדוּת כְּדַאי לְהַתִּירָהּ, אִם לֹא שֶׁכָּתְבוּ בְּפֵרוּשׁ הַטַּעַם שֶׁלֹּא הִתִּירוּ אוֹתָהּ עַל עֵדוּת זוֹ, דְּחַיְשִׁינָן לְקִלְקוּלָא מִבֵּית דִּין שֶׁאֵינָן מֻמְחִים (שָׁם בִּתְשׁוּבַת הָריב"שׁ): </i>
בִּשְׁעַת הַגְּזֵירָה מַתִּירִים נָשִׁים עַל פִּי בַּעֲלֵי תְּשׁוּבָה, <i>הגה: שֶׁמְּעִידִים מַה שֶּׁרָאוּ בִּשְׁעַת הַשְׁמָד, אַף עַל פִּי שֶׁהֵמִירוּ דָּתָן מִכֹּחַ אֹנֶס (תְּשׁוּבַת הָרֹא"שׁ כְּלָל נ"ד). רֵיקִים הַמֻמָרִים וּפוֹחֲזִים שֶׁחָזְרוּ בִּתְשׁוּבָה, אַךְ לֹא בִּתְשׁוּבָה גְּמוּרָה, אֵין לִסְמֹךְ עַל עֵדוּתָן רַק בִּמְסִיחִין לְפִי תֻּמָּן (מהר"י בִּכְתָבָיו סִימָן ר"ךְ), אוֹ בְּיָדוּעַ שֶׁהֵעִידוּ בְּלֹא רְמִיָּה וְעִקּוּל (שָׁם סִימָן רכ"ד). וְהַכֹּל לְפִי עִנְיָן הָעֵד וּלְפִי רְאוּת עֵינֵי הַדַּיָּן: </i>
בָּא אֶחָד וְאָמַר: הֲרַגְתִּיו, תִּנָּשֵׂא, דְּאֵין אָדָם מֵשִׂים עַצְמוֹ רָשָׁע, וּפַלְגִינָן דִּבּוּרֵהּ. וְהוּא הַדִּין לְכּוּתִי שֶׁאָמַר מֵסִיחַ לְפִי תֻּמּוֹ: הָרַגְתִּי אֶת פְּלוֹנִי, שֶׁמַּשִּׂיאִין אֶת אִשְׁתּוֹ:
אִם עֵד אֶחָד אָמַר לָאִשָּׁה בֵּינוֹ לְבֵינָהּ: מֵת בַּעְלֵךְ, אֵינָהּ צְרִיכָה שׁוּב לְעֵדוּתוֹ אֶלָּא בָּאָה לְבֵית דִּין וְאוֹמֶרֶת: מֵת בַּעְלִי. אֲבָל אִם בָּא הָעֵד שֶׁאָמְרָה בִּשְׁמוֹ: מֵת, וְאָמַר שֶׁלֹּא אָמַר מֵת, לֹא מְהֵימְנָא. <i>הגה: וְאֵין הַבֵּית דִּין צְרִיכִין לִשְׁלֹחַ אַחֲרָיו, אַף עַל פִּי שֶׁהוּא בָּעִיר, אֶלָּא סוֹמְכִין אָעֵד מִפִּי עֵד לְכַתְּחִלָּה (תְּשׁוּבַת מהרי"ו סִי' ט'): </i>
עֵד אוֹמֵר: מֵת, וְעֵד אוֹמֵר: נֶהֱרַג, אַף עַל פִּי שֶׁהֵם מַכְחִישִׁים זֶה אֶת זֶה, הוֹאִיל וְזֶה וָזֶה מוֹדִים שֶׁאֵינוֹ קַיָּם, הֲרֵי זוֹ תִּנָּשֵׂא:
שָׁמְעוּ קוֹל שֶׁאוֹמֵר: אִישׁ פְּלוֹנִי מֵת, וְהָלְכוּ וְלֹא מָצְאוּ שָׁם אָדָם, מַשִּׂיאִין אֶת אִשְׁתּוֹ. וְאִם שָׁמְעוּ קוֹל זֶה בְּשָׂדֶה אוֹ בְּבוֹר אוֹ בְּחֻרְבָה, אֵין מַשִּׂיאִין עַל פִּי אוֹתוֹ קוֹל, דְּחַיְשִׁינָן שֶׁמָּא שֵׁד הוּא, כֵּיוָן שֶׁיָּצָא הַקּוֹל מִמָּקוֹם שֶׁהַשֵּׁדִים מְצוּיִם שָׁם:
מָצְאוּ כָּתוּב בִּשְׁטָר: מֵת אִישׁ פְּלוֹנִי בֶּן פְּלוֹנִי, אוֹ נֶהֱרַג, תִּנָּשֵׂא אִשְׁתּוֹ. אֲפִלּוּ אֵינוֹ מְקֻיָּם. וּלְהָרַמְבַּ"ם צָרִיךְ שֶׁיֵּדְעוּ שֶׁהוּא כְּתַב יִשְׂרָאֵל. <i>הגה: וְכֵן רָאוּי לְהַחֲמִיר. וַאֲפִלּוּ אִם יוֹדְעִים שֶׁהוּא כְּתַב יִשְׂרָאֵל, אִם יֵשׁ לוֹמַר שֶׁכָּתַב כֵּן מִשּׁוּם שֶׁיָּצָא קוֹל שֶׁמֵּת, כְּגוֹן שֶׁטָּבַע בְּמַיִם שֶׁאֵין לָהֶם סוֹף וְכַדּוֹמֶה, אֵין מַתִּירִין עַל הַכְּתָב, שֶׁחוֹשְׁשִׁין שֶׁכָּתַב כֵּן מִפְּנֵי הַקּוֹל שֶׁיָּצָא (תה"ד סִימָן ר"מ): </i>
מִי שֶׁנִּשְׁתַּתֵּק וּבָדְקוּ אוֹתוֹ כְּדֶרֶךְ שֶׁבּוֹדְקִין לְגִטִּין וְנִמְצֵאת דַּעְתּוֹ מְכֻוֶּנֶת, וְכָתַב שֶׁמֵּת פְּלוֹנִי בֶּן פְּלוֹנִי, סוֹמְכִין עַל כְּתִיבָתוֹ וְתִנָּשֵׂא אִשְׁתּוֹ:
זֶה שֶׁאָמַרְנוּ שֶׁעֵד מִפִּי עֵד כָּשֵׁר בְּעֵדוּת אִשָּׁה, בַּמֶּה דְּבָרִים אֲמוּרִים, שֶׁשָּׁמַע מִפִּי בֶּן דַּעַת שֶׁמֵּת פְּלוֹנִי, כְּגוֹן עֶבֶד אוֹ שִׁפְחָה. אֲבָל אִם שָׁמַע מִפִּי שׁוֹטֶה אוֹ קָטָן, אֵינוֹ מֵעִיד וְאֵין סוֹמְכִין עַל דִּבְרֵיהֶם. שָׁמַע מֵהַתִּינוֹקוֹת שֶׁאוֹמְרִים: עַכְשָׁו בָּאנוּ מֵהֶסְפֵּד פְּלוֹנִי, כָּךְ וְכָךְ סַפְדָּנִים הָיוּ שָׁם וּפְלוֹנִי הֶחָכָם וּפְלוֹנִי עָלוּ אַחַר מִטָּתוֹ, כָּךְ וְכָךְ עָשׂוּ בְּמִטָּתוֹ, הֲרֵי זֶה מֵעִיד מִפִּיהֶם עַל פִּי הַדְּבָרִים הָאֵלּוּ וְכַיּוֹצֵא בָּהֶם, וּמַשִּׂיאִין אֶת אִשְׁתּוֹ. <i>הגה: וְדַוְקָא לְאַלְתַּר, כְּגוֹן שֶׁאוֹמְרִים "עַכְשָׁו בָּאנוּ מֵהֶסְפֵּד פְּלוֹנִי" כוּ', אֲבָל אִם אֵינוֹ לְאַלְתַּר, לֹא מְהַנֵּי עֵדוּתָן כְּלָל (א"ז וּמהרי"ו סִי' מ"ה וּפִסְקֵי מהרא"י סִי' ר"ךְ). וַאֲפִלּוּ הִגְדִּילוּ אַחַר כָּךְ, אֵינָן יְכוֹלִין לְהָעִיד מַה שֶּׁרָאוּ בְּקַטְנוּתָן (שָׁם בא"ז): </i>
כְּבָר אָמַרְנוּ שֶׁהַכּוּתִי שֶׁהֵסִיחַ לְפִי תֻּמּוֹ מַשִּׂיאִין עַל פִּיו. כֵּיצַד, הָיָה מֵסִיחַ לְפִי תֻּמּוֹ, וְאָמַר: אוֹי לִפְלוֹנִי  שֶׁמֵּת, כַּמָּה הָיָה נָאֶה וְכַמָּה טוֹבָה עָשָׂה עִמִּי אוֹ שֶׁהָיָה מֵסִיחַ וְאוֹמֵר: כְּשֶׁהָיִיתִי בָּא בַּדֶּרֶךְ וְנָפַל פְּלוֹנִי שֶׁהָיָה מְהַלֵּךְ עִמָּנוּ וָמֵת, וְתָמַהְנוּ לְדָבָר זֶה כֵּיצַד מֵת פִּתְאֹם, וְכַיּוֹצֵא בִּדְבָרִים אֵלּוּ שֶׁהֵם מַרְאִים שֶׁאֵין כַּוָּנָתוֹ לְהָעִיד, הֲרֵי זֶה נֶאֱמָן. וְיִשְׂרָאֵל שֶׁשָּׁמַע מִכּוּתִי הַמֵּסִיחַ לְפִי תֻּמּוֹ, מֵעִיד שֶׁשָּׁמַע מִמֶּנּוּ וְתִנָּשֵׂא אִשְׁתּוֹ עַל פִּיו. <i>הגה: וְכֵן אִם אָמַר: פְּלוֹנִי מֵת, בְּמֵסִיחַ לְפִי תֻּמּוֹ, אַף עַל פִּי שֶׁלֹּא אָמַר דְּבָרִים אֲחֵרִים, מִקְּרֵי שַׁפִּיר מַסִּיחַ לְפִי תֻּמּוֹ (רִיבָ"שׁ סִי' שע"ז). וְיֵשׁ מַחֲמִירִים (ב"י בְּשֵׁם הָרַ"ן)</i>. בַּמֶּה דְּבָרִים אֲמוּרִים, בְּשֶׁלֹּא הָיָה שָׁם אֲמַתְלָאָה. אֲבָל אִם הָיָה אֲמַתְלָאָה בְּשִׂיחַת הַכּוּתִי שֶׁמָּא נִתְכַּוֵּן לְדָבָר אַחֵר, כְּמוֹ שֶׁאָמַר לְאֶחָד: עֲשֵׂה לִי כָּךְ וְכָךְ שֶׁלֹּא אֶהֱרֹג אוֹתְךָ כְּדֶרֶךְ שֶׁהָרַגְתִּי לִפְלוֹנִי, אֵין זֶה מֵסִיחַ לְפִי תֻּמּוֹ, שֶׁכַּוָּנָתוֹ לְהָטִיל אֵימָה עַל זֶה. <i>הגה: וְכֵן בְּמָקוֹם שֶׁיֵּשׁ לָחוּשׁ לְשִׁקְרָא, שֶׁלִּמְּדוּהוּ לוֹמַר כָּךְ, אֵין סוֹמְכִין עָלָיו (ר"י נָתִיב כ"ג</i>. וְכֵן אִם שָׁמַע מֵעַרְכָּאוֹת שֶׁל כּוּתִים שֶׁאָמְרוּ: הֲרַגְנוּ פְּלוֹנִי, אֵינָם נֶאֱמָנִים, שֶׁהֵם מַחֲזִיקִים יְדֵי עַצְמָם בְּכָזָב, וְכֵן כָּל כַּיּוֹצֵא בִּדְבָרִים אֵלּוּ. <i>הגה: וְיֵשׁ אוֹמְרִים דְּכָל עַרְכָּאוֹת אֵינָם נֶאֱמָנִים, אֲפִלּוּ אוֹמְרִים שֶׁנֶּהֱרַג בַּדִּין שֶׁלֹּא עַל יָדָם (טוּר בְּשֵׁם הָרֹא"שׁ). וְכָל זֶה דַּוְקָא בְּעַרְכָּאוֹת, אֲבָל שְׁאָר כּוּתִים מְסִיחִים לְפִי תֻּמָּם וְאוֹמְרִים שֶׁנִּדּוֹן בְּעַרְכָּאוֹת שֶׁל כּוּתִים, נֶאֱמָנִים (פִּסְקֵי מהרא"י סִי' ל"ד): </i>
כּוּתִי שֶׁהִסִיחַ לְפִי תֻּמּוֹ תְּחִלָּה, אַף עַל פִּי שֶׁשָּׁאֲלוּ אוֹתוֹ אַחַר כָּךְ וּבְדָקוּהוּ עַד שֶׁיְּפָרֵשׁ כָּל הַמְּאֹרָע, הֲרֵי זֶה נֶאֱמָן וּמַשִּׂיאִין עַל פִּיו.<i> הגה: אֲבָל שָׁאֲלוּ אוֹתוֹ תְּחִלָּה: אַיֵּה חֲבֵרֵנוּ, וְאָמַר לָהֶם שֶׁמֵּת, אֵין זֶה מִקְּרֵי מֵסִיחַ לְפִי תֻּמּוֹ. וְדַוְקָא שֶׁשָּׁאֲלוּ אוֹתוֹ הַכּוּתִי עַצְמוֹ, אֲבָל שָׁאֲלוּ כּוּתִי אַחֵר (פִּסְקֵי מהרא"י סִי' קס"א), אוֹ שֶׁחִפְּשׂוּ בְּעִיר אַחַר יְהוּדִי וְיָצָא הַקּוֹל בָּזֶה וּבָא כּוּתִי וּמֵסִיחַ לְפִי תֻּמּוֹ שֶׁמֵּת (תְּשׁוּבַת מוהר"ם הִלְכוֹת נָשִׁים), אַף עַל פִּי שֶׁהָיָה אֵצֶל הַכּוּתִי שֶׁשָּׁאֲלוּ, מִקְּרֵי מֵסִיחַ לְפִי תֻּמּוֹ. הָיוּ מְדַבְּרִים בְּיַחַד מִן הַיְּהוּדִי, וּבָא לָהֶם כּוּתִי וְאָמַר לָהֶם: בַּמָּה אַתֶּם מְדַבְּרִים, וְאָמְרוּ לוֹ: מִן הַיְּהוּדִי אִם הוּא חַי אוֹ מֵת, וְהִגִּיד לָהֶם שֶׁהוּא מֵת, לֹא מִקְּרֵי מֵסִיחַ לְפִי תֻּמּוֹ (בִּתְשׁוּבַת הָרִיבָ"שׁ). הָיָה סָפֵק אִם מֵסִיחַ לְפִי תֻּמּוֹ אוֹ לֹא, אֵין מַשִּׂיאִין אִשְׁתּוֹ, דִּסְפֵיקָא דְּאוֹרָיְתָא לְחֻמְרָא. וְכֵן בְּכָל מָקוֹם דְּאִיכָּא פְּלֻגְתָּא בְּדִינִין אֵלּוּ אַזְלִינָן לְחֻמְרָא (ג"ז שָׁם). יֵשׁ אוֹמְרִים הָא דְּאָמְרִינָן דְּאִם שָׁאֲלוּ אֶת הַכּוּתִי תְּחִלָּה לֹא מִקְּרֵי מֵסִיחַ לְפִי תֻּמּוֹ, הַיְנוּ דַּוְקָא אִם שׁוֹאֲלוֹ יִשְׂרָאֵל; אֲבָל אִם שׁוֹאֲלִים כּוּתִים אוֹתוֹ וּמַגִּיד, מִקְּרֵי מֵסִיחַ לְפִי תֻּמּוֹ, וּבִלְבַד שֶׁשָּׁאֲלוּ אוֹתוֹ שֶׁלֹּא בִּפְנֵי יִשְׂרָאֵל (ת"ה סִי' רל"ט). וְאִם שָׁאֲלוֹ יִשְׂרָאֵל, וְהַכּוּתִי הִגִּיד שֶׁמֵּת וְהִגִּיד אֻמְדָּנוֹת הַמּוֹכִיחוֹת, אַף עַל פִּי שֶׁאֵינוֹ מִקְּרֵי מֵסִיחַ לְפִי תֻּמּוֹ וַאֲסוּרָה לִנָּשֵׂא, מִכָּל מָקוֹם אִם עָבְרָה וְנִשֵּׂאת עַל פִּי חָכָם שֶׁהִתִּירָהּ, לֹא תֵּצֵא, אִם יֵשׁ רְאָיוֹת וְאֻמְדָּנוֹת שֶׁמֵּת (פִּסְקֵי מהרא"י סִי' קל"ט): </i>
כּוּתִי מֵסִיחַ לְפִי תֻּמּוֹ מִפִּי כּוּתִי מֵסִיחַ לְפִי תֻּמּוֹ, מַשִּׂיאִין עַל פִּיו.<i> הגה: וַאֲפִלּוּ לֹא הֵעִיד בְּפֵרוּשׁ שֶׁהַכּוּתִי הָרִאשׁוֹן הֵסִיחַ לְפִי תֻּמּוֹ, אַזְלִינָן מִסְּפֵיקָא לְקֻלָּא וְאָמְרִינָן דְּוַדַּאי מֵסִיחַ לְפִי תֻּמּוֹ (מַהֲרִי"ק שֹׁרֶשׁ קכ"א). וְיֵשׁ חוֹלְקִין בָּזֶה (תְּשׁוּבַת הָרַ"ן): </i>
יָצָא כּוּתִי וְיִשְׂרָאֵל מֵעִמָּנוּ לְמָקוֹם אַחֵר, וּבָא הַכּוּתִי וְאָמַר: אִישׁ שֶׁיָּצָא מִכָּאן עִמִּי מֵת, מַשִּׂיאִין אֶת אִשְׁתּוֹ אַף עַל פִּי שֶׁאֵין הַכּוּתִי יוֹדֵעַ אוֹתוֹ הָאִישׁ. וְיֵשׁ אוֹמְרִים שֶׁצָּרִיךְ שֶׁיֹּאמַר: קְבַרְתִּיו. <i>הגה: וְדַוְקָא בִּכְהַאי גַּוְנָא שֶׁאֵינוֹ מַזְכִּיר שֵׁם הַמֵּת, וְאֵינוֹ מַכִּירוֹ. אֲבָל אִם מַכִּירוֹ, לֹא בָּעִינָן קְבַרְתִּיו, בְּמֵסִיחַ לְפִי תֻּמּוֹ (הַמ"מ לְדַעַת הָרַמְבַּ"ם וְכ"כ מהרא"י בִּפְסָקָיו סִי' רכ"ג וּב"י בְּשֵׁם תְּשׁוּבַת הָרַ"ן וְהָרִיבָ"שׁ). וְכֵן פָּשַׁט הַמִּנְהָג. אֲפִלּוּ בְּמָקוֹם דְּיֵשׁ אוֹמְרִים דְּבָעִינָן קְבַרְתִּיו, לָאו דַּוְקָא קְבַרְתִּיו, אֶלָּא כָּל שֶׁאוֹמֵר דָּבָר שֶׁמַּשְׁמָעוּתוּ שֶׁוַּדַּאי מֵת, וְלֹא אָמַר בִּדְדָמֵי, מְהַנֵּי (ב"י בְּשֵׁם תשו' הָרַ"ן וְהָרִיבָ"שׁ)</i>. וְכֵן אִם יָצְאוּ י' בְּנֵי אָדָם כְּאֶחָד מִמָּקוֹם לְמָקוֹם וְהֵם אֲסוּרִים בְּקוֹלָר אוֹ נוֹשְׂאִים גְּמַלִּים וְכַיּוֹצֵא בִּדְבָרִים אֵלּוּ, וְהֵסִיחַ הַכּוּתִי לְפִי תֻּמּוֹ וְאָמַר שֶׁעֲשָׂרָה אֲנָשִׁים שֶׁיָּצְאוּ מִמָּקוֹם פְּלוֹנִי לְמָקוֹם פְּלוֹנִי וְהֵם נוֹשְׂאִים כָּךְ וְכָךְ, מֵתוּ כֻּלָּם, מַשִּׂיאִים נְשׁוֹתֵיהֶם. וְיֵשׁ אוֹמְרִים שֶׁצָּרִיךְ שֶׁיֹּאמַר: קְבַרְנוּם:
בָּא אֶחָד וְאָמַר לָנוּ: אָמְרוּ בֵּית דִּין אוֹ אֲנָשִׁים: כְּשֶׁתֵּלֵךְ לְמָקוֹם פְּלוֹנִי, אֱמֹר לָהֶם שֶׁמֵּת יִצְחָק בֶּן מִיכָאֵל, וּבָא הַשָּׁלִיחַ וְאָמַר לָנוּ, וְהַשָּׁלִיחַ אֵינוֹ יוֹדֵעַ מִי הוּא, הוֹאִיל וְאָנוּ יוֹדְעִים פְּלוֹנִי הַיָּדוּעַ בְּשֵׁם זֶה, הֲרֵי אִשְׁתּוֹ מֻתֶּרֶת, וְאֵין אוֹמְרִים שֶׁמָּא יִצְחָק בֶּן מִיכָאֵל אַחֵר הוּא שֶׁמֵּת. וְהוּא שֶׁלֹּא הֻחְזְקוּ שָׁם ב' יִצְחָק בֶּן מִיכָאֵל, אוֹ כְּשֶׁהֻחְזְקוּ שְׁנַיִם וְיָדוּעַ שֶׁאֶחָד קַיָּם. <i>הגה: וְיֵשׁ אוֹמְרִים דְּכָל זֶה דַּוְקָא שֶׁהִזְכִּיר הָעֵד שֵׁם עִירוֹ, אֲבָל אִם לֹא הִזְכִּיר שֵׁם עִירוֹ, אַף עַל פִּי שֶׁיּוֹדְעִין שֶׁנֶּאֱבַד אֶחָד, לֹא מְהַנֵּי אַף עַל פִּי שֶׁהִזְכִּיר שְׁמוֹ (תְּשׁוּבַת הָרִיבָ"שׁ וּתְשׁוּבַת הָרַ"ן וּמַהֲרִי"ק שֹׁרֶשׁ קפ"ד). וְיֵשׁ מְקִלִּין. וְיֵשׁ אוֹמְרִים דִּבְמָקוֹם שֶׁמַּזְכִּיר שְׁמוֹ לְבַד, בָּעִינָן שֶׁיַּזְכִּיר עִירוֹ. אֲבָל אִם מַזְכִּיר שְׁמוֹ וְשֵׁם אָבִיו, לֹא בָּעִינָן שֶׁיַּזְכִּיר שֵׁם עִירוֹ (הָרֹא"שׁ כְּלָל נ"א וְכ"כ מַהֲרִי"ק שֹׁרֶשׁ קע"ה). וּבְמָקוֹם שֶׁיֵּשׁ אֻמְדָּנוֹת וְהוֹכָחוֹת שֶׁזֶּה הוּא, יֵשׁ לְהָקֵל וְלִסְמֹךְ אַמַּאן דְּאָמַר דְּלֹא בָּעִינָן שֶׁיַּזְכִּיר שֵׁם עִירוֹ (מַהֲרִי"ק שֹׁרֶשׁ קפ"ד וּתְשׁוּבַת הָרֹא"שׁ): </i>
יִשְׂרָאֵל שֶׁאָמַר: מֵת אִישׁ יְהוּדִי עִמָּנוּ בְּמָקוֹם פְּלוֹנִי, כָּךְ וְכָךְ צוּרָתוֹ וְכָךְ הָיוּ סִימָנָיו, אֵין אוֹמְרִים בְּאֹמֶד הַדַּעַת: פְּלוֹנִי הוּא, עַד שֶׁיָּעִיד הָעֵד שֶׁהוּא פְּלוֹנִי וְיַכִּיר שְׁמוֹ וְשֵׁם עִירוֹ. אֲבָל אִם אָמַר: אֶחָד יָצָא עִמָּנוּ מֵעִיר פְּלוֹנִי וָמֵת, מְחַפְּשִׂין בְּאוֹתָהּ הָעִיר, אִם לֹא יָצָא מִשָּׁם אֶלָּא הוּא, תִּנָּשֵׂא אִשְׁתּוֹ. <i>הגה: וְהוּא הַדִּין בְּכּוּתִי הַמֵּשִׂיחַ לְפִי תֻּמּוֹ (ד"ע וְכֵן מַשְׁמָע בִּתְשׁוּבַת רַמְבַּ"ם שֶׁהֵבִיא הַב"י): </i>
מִי שֶׁהָיָה מְעַרְעֵר עַל אִשָּׁה לוֹמַר שֶׁהִיא זְקוּקָה לְיָבָם, וְאַחַר כָּךְ הוּא בְּעַצְמוֹ הֵעִיד בִּפְנֵי בֵּית דִּין שֶׁשָּׁמַע שֶׁמֵּת זֶה זְמַן רַב, סוֹמְכִין עָלָיו כֵּיוָן שֶׁהַדְּבָרִים הָרִאשׁוֹנִים לֹא הָיוּ בִּפְנֵי בֵּית דִּין:
אֵין בּוֹדְקִין עֵדֵי נָשִׁים בִּדְרִישָׁה וַחֲקִירָה, וַאֲפִלּוּ אִם הֻכְחֲשׁוּ בִּבְדִיקָה, כְּשֵׁרִים.<i> וְאָסוּר לִדְרשׁ וְלַחֲקֹר הַרְבֵּה (תְּשׁוּבַת הָרַמְבַּ"ם), אִם לֹא בְּמָקוֹם שֶׁיֵּשׁ לָחוּשׁ לְעָרְמָה אָז צָרִיךְ דְּרִישָׁה וַחֲקִירָה (מהרי"ו סִימָן ק"נ): </i>
כְּשֶׁמִּסְתַּכְּלִין בְּצוּרָתוֹ כְּדֵי לְהַכִּירוֹ כְּדֵי לְהָעִיד עָלָיו, בּוֹדְקִין אוֹתוֹ וְרוֹאִין אוֹתוֹ אֲפִלּוּ בַּלַּיְלָה לְאוֹר הַנֵּר אוֹ לְאוֹר הַלְּבָנָה:
רָאוּ אֶחָד עוֹמֵד מֵרָחוֹק וְאָמַר שֶׁהוּא פְּלוֹנִי בֶּן פְּלוֹנִי, אוֹ פְּלוֹנִי מִמָּקוֹם פְּלוֹנִי, וַהֲרֵי נְשָׁכוֹ נָחָשׁ וַהֲרֵי הוּא מֵת, וְהָלְכוּ וּמְצָאוּהוּ שֶׁנִּשְׁתַּנָּה וְלֹא הִכִּירוּהוּ, הֲרֵי אֵלּוּ מַשִּׂיאִין אֶת אִשְׁתּוֹ:
מְצָאוּהוּ הָרוּג אוֹ מֵת, אִם פַּדַּחְתּוֹ וְחָטְמוֹ וּפַרְצוּף פָּנָיו קַיָּמִים, וְהִכִּירוּהוּ בָּהֶם שֶׁהוּא פְּלוֹנִי, מְעִידִין עָלָיו. וְאִם נִטַּל אֶחָד מֵאֵלּוּ, אַף עַל פִּי שֶׁיֵּשׁ לָהֶם סִימָנִים מֻבְהָקִים בְּיוֹתֵר בְּכֵלָיו, אֵינָם כְּלוּם דְחַיְשִׁינָן  לִשְׁאֵלָה. וַאֲפִלּוּ הָיוּ לָהֶם סִימָנִים בְּגוּפוֹ, וַאֲפִלּוּ שׁוּמָא, אֵין מְעִידִין עָלָיו. אֲבָל הָיוּ לָהֶם בְּגוּפוֹ סִימָנִים מֻבְהָקִים בְּיוֹתֵר, מְעִידִים עָלָיו. <i>הגה: כְּגוֹן שֶׁהָיָה לוֹ יָתֵר אוֹ חָסֵר אוֹ שִׁנּוּי בְּאֶחָד מֵאֵיבָרָיו. אֲבָל קָטָן אוֹ אָרֹךְ אוֹ חִוֵּר וְסֻמָּק, לֹא הָוֵי סִימָן מֻבְהָק (תשו' הָרֹא"שׁ כְּלָל נ"א). וַאֲפִלּוּ ק' סִימָנִים שֶׁאֵינָן מֻבְהָקִים אֵינָם כְּלוּם, וַאֲפִלּוּ לְהִצְטָרֵף לִשְׁאָר אֻמְדָּנוּת הַמּוֹכִיחוֹת אֵינוֹ כְּלוּם (פִּסְקֵי מהר"י סִימָן קס"א וְרכ"ד). גַּבְשׁוּשִׁית גְּדוֹלָה עַל חָטְמוֹ, אוֹ שֶׁחָטְמוֹ עֲקוּמָה הַרְבֵּה אוֹ כַּדּוֹמֶה לָזֶה, הָוֵי סִימָן מֻבְהָק. אֲבָל מְעַט עֲקוּמָה, לֹא (שָׁם סִימָן רל"ד). וְהוּא הַדִּין לְרֹשֶׁם שֶׁבְּגוּפוֹ אוֹ בְּאֶחָד מֵאֵיבָרָיו. אֲבָל שִׁנַּיִם גְּדוֹלִים, אַף עַל פִּי שֶׁגְּדוֹלִים הַרְבֵּה, לֹא הָוֵי סִימָן מֻבְהָק (סִימָן קס"א בְּפִסְקֵי מהרא"י). וְכָל סִימָן הַמְהַנֵּי בְּיִשְׂרָאֵל הַמֵּעִיד, הוּא הַדִּין בְּכּוּתִי  הַמֵּסִיחַ לְפִי תֻּמּוֹ (בִּתְשׁוּבַת מוהר"ם בְּהל' נָשִׁים וּמַהֲרַ"ם פַּדָּוואָה סִימָן ב' ול"ו): </i>
כָּתַב רַבֵּנוּ תָּם, דְּהָא דְּאֵין מְעִידִין עָלָיו אֶלָּא אִם כֵּן פַּדַּחְתּוֹ וְחָטְמוֹ וּפַרְצוּף פָּנָיו קַיָּמִים, דַּוְקָא כְּשֶׁאֵין שָׁם אֶלָּא הָרֹאשׁ, אֲבָל אִם כָּל גּוּפוֹ  שָׁלֵם, אֲפִלּוּ אֵין שָׁם פַּרְצוּף וּפַדַּחַת וְחֹטֶם, יְכוֹלִין לְהַכִּירוֹ בִּטְבִיעוּת עַיִן. וְחָלְקוּ עָלָיו הָאַחֲרוֹנִים:
אֵין מְעִידִין עָלָיו, אֶלָּא אִם כֵּן מְצָאוּהוּ תּוֹךְ שְׁלשָׁה יָמִים אַחַר הֲרֵגָתוֹ אוֹ אַחַר מִיתָתוֹ, אֲבָל אַחַר שְׁלשָׁה אֵין מְעִידִין עָלָיו, מִפְּנֵי שֶׁפַּרְצוּף פָּנָיו מִשְׁתַּנֶּה. בַּמֶּה דְּבָרִים אֲמוּרִים, בִּזְמַן שֶׁהוּא בַּיַּבָּשָׁה. אֲבָל אִם טָבַע בַּמַּיִם וְהִשְׁלִיכוּהוּ הַמַּיִם לַיַּבָּשָׁה, אֲפִלּוּ אַחַר כַּמָּה יָמִים, אִם הִכִּירוּהוּ מְעִידִין עָלָיו, שֶׁאֵינוֹ מִשְׁתַּנֶּה בַּמַּיִם אֶלָּא אַחַר זְמַן מְרֻבֶּה. וְהוּא שֶׁיִּרְאוּהוּ מִיָּד כְּשֶׁהֶעֱלוּהוּ מִן הַמַּיִם, וְגַם שֶׁלֹּא יִהְיֶה בּוֹ מַכָּה, אֲבָל אִם שָׁהָה אַחַר שֶׁהֻשְׁלַךְ מִן הַמַּיִם, אֵין מְעִידִין עָלָיו, <i>אֲפִלּוּ תּוֹךְ ג' (ב"י בְּשֵׁם הָרַמְבַּ"ן וְהָרַשְׁבָּ"א)</i>. וְכֵן אִם הָיָה בּוֹ מַכָּה, אֵין מְעִידִין עָלָיו, לְפִי שֶׁהַמַּיִם מְקַלְקְלִים הַמַּכָּה וְנוֹפֵחַ וּמִשְׁתַּנֶּה. <i>הגה: סָפֵק אִם נִשְׁתַּהָה אוֹ  לֹא, אָזְלִינָן לְחֻמְרָא וַאֲפִלּוּ אִם נִשֵּׂאת תֵּצֵא (רִיבָ"שׁ סִי' ש"פ). וְכָל זֶה לְהָעִיד עָלָיו בִּטְבִיעוּת עַיִן, אֲבָל עַל יְדֵי סִימָנִים מֻבְהָקִים, אֲפִלּוּ אִשְׁתַּהֵי מַתִּירִין אִשְׁתּוֹ (טוּר וּב"י): </i>
מְצָאוּהוּ הָרוּג וּמַכִּירִין אוֹתוֹ בִּטְבִיעוּת עַיִן וְאֵין יוֹדְעִין מָתַי נֶהֱרַג, יֵשׁ אוֹמְרִים שֶׁתּוֹלִין שֶׁנֶּהֱרַג תּוֹךְ שְׁלשָׁה יָמִים וּמְעִידִין עָלָיו, וְיֵשׁ אוֹסְרִין. וּמִיהוּ, אִם יָצָא קוֹל: אִישׁ פְּלוֹנִי מֵת אוֹ נֶהֱרַג, וְאַחַר ג' יָמִים מְצָאוּהוּ מֵת וְהִכִּירוּהוּ, אִשְׁתּוֹ מֻתֶּרֶת לְדִבְרֵי הַכֹּל:
יֵשׁ אוֹמְרִים בְּשֵׁם רַבֵּנוּ תָּם, דְּהָא דְּאֵין מְעִידִין עָלָיו אֶלָּא עַד ג' יָמִים, הָנֵי מִלֵּי כְּשֶׁהוּא חָבוּל בְּפָנָיו, אֲבָל אִם אֵינוֹ חָבוּל בְּפָנָיו מְעִידִין עָלָיו אֲפִלּוּ אַחַר כַּמָּה יָמִים עַל יְדֵי טְבִיעוּת עַיִן שֶׁל גּוּפוֹוְצוּרָתוֹ, וַאֲפִלּוּ נָפַל לַמַּיִם. וְאֵינוֹ מְחֻוָּר בְּעֵינֵי הָאַחֲרוֹנִים. <i>הגה: וְיֵשׁ מְקִילִים, דְּכָל מִי שֶׁהָיָה אֶצְלוֹ כְּשֶׁנִּטְבַּע בַּמַּיִם אַף עַל פִּי שֶׁהָיָה שָׁלֵם אֵינוֹ מֵעִיד עָלָיו. אֲבָל מִי שֶׁלֹּא רָאָה טְבִיעָתוֹ וְאוֹמֵר שֶׁמַּכִּירוֹ עַל יְדֵי טְבִיעוּת עַיִן וְהוּא שָׁלֵם, מֵעִיד עָלָיו (טוּר וּתְרוּמַת הַדֶּשֶׁן סִימָן ר"ה בְּשֵׁם הָאֲשֵׁרִ"י): </i>
אֵין מְעִידִין עַל הָאָדָם שֶׁמֵּת אֶלָּא כְּשֶׁרָאוּהוּ כְּשֶׁמֵּת וַדַּאי וְאֵין בּוֹ סָפֵק. כֵּיצַד, רָאָהוּ שֶׁנָּפַל לְגֹב אֲרָיוֹת וּנְמֵרִים וְכַיּוֹצֵא בָּהֶם, אֵין מְעִידִין עָלָיו, שֶׁמָּא לֹא הָיוּ רְעֵבִים וְלֹא אֲכָלוּהוּ. אֲבָל אִם נָפַל לַחֲפִירַת נְחָשִׁים וְעַקְרַבִּים, מְעִידִין עָלָיו, מִפְּנֵי שֶׁעַל יְדֵי שֶׁדּוֹחֲקָן כְּשֶׁעוֹמֵד עֲלֵיהֶם מַזִּיקִין אוֹתוֹ:
נָפַל לְתוֹךְ כִּבְשַׁן הָאֵשׁ אוֹ לְתוֹךְ יוֹרָה רוֹתַחַת מְלֵאָה יַיִן אוֹ שֶׁמֶן אוֹ מַיִם, אוֹ שֶׁשָּׁחֲטוּ בּוֹ שְׁנֵי סִימָנִים אוֹ רֻבָּן, אֲפִלּוּ עָמַד וּבָרַח, מְעִידִין עָלָיו שֶׁמֵּת, שֶׁוַּדַּאי סוֹפוֹ לָמוּת. וְכֵן כָּל כַּיּוֹצֵא בּוֹ מִדְּבָרִים שֶׁאִי אֶפְשָׁר שֶׁיִּחְיֶה אֶלָּא יָמוּת מִיָּד בִּזְמַן קָרוֹב, הֲרֵי אֵלּוּ מְעִידִין עָלָיו:
רָאוּהוּ צָלוּב וְהָעוֹף אוֹכֵל בּוֹ, אַף עַל פִּי שֶׁדְּקָרוּהוּ אוֹ יָרוּ בּוֹ חִצִּים, אֵין מְעִידִין עָלָיו שֶׁמֵּת. וְאִם רָאוּ הָעוֹף אוֹכֵל בְּמָקוֹם שֶׁהַנֶּפֶשׁ יוֹצְאָה בִּנְטִילָתוֹ, כְּגוֹן מֹחוֹ אוֹ לִבּוֹ אוֹ בְּנֵי מֵעָיו, הֲרֵי זֶה מֵעִיד עָלָיו שֶׁמֵּת:
רָאוּהוּ שֶׁנָּפַל לַיָּם, אֲפִלּוּ טָבַע בַּיָּם הַגָּדוֹל, אֵין מְעִידִין עָלָיו שֶׁמֵּת שֶׁמָּא יָצָא מִמָּקוֹם אַחֵר. וְאִם נָפַל לְמַיִם מְכֻנָּסִים, כְּגוֹן בּוֹר אוֹ מְעָרָה, שֶׁעוֹמֵד וְרוֹאֶה כָּל סְבִיבָיו וְשָׁהָה כְּדֵי שֶׁתֵּצֵא נַפְשׁוֹ, וְלֹא עָלָה, מֵעִיד עָלָיו שֶׁמֵּת וּמַשִּׂיאִין אֶת אִשְׁתּוֹ. וְכֵן אִם קְשָׁרוּהוּ בְּרַגְלָיו וְשִׁלְשְׁלוּהוּ אֶל הַיָּם וְלֹא עָלָה בְּיָדָם אֶלָּא רַגְלוֹ מֵאַרְכֻּבָּה וּלְמַעְלָה, מַשִּׂיאִין אֶת אִשְׁתּוֹ לְאַחַר י"ב חֹדֶשׁ, שֶׁטְּרֵפָה אֵינָהּ חַיָּה י"ב חֹדֶשׁ. אֲבָל אִם נָפַל לַיָּם וְהִשְׁלִיכוּ מְצוּדָה וְהֶעֱלוּ רֶגֶל אַחַת מֵאַרְכֻּבָּה וּלְמַעְלָה וְכַיּוֹצֵא בָּזֶה, אֵין מַשִּׂיאִין אֶת אִשְׁתּוֹ, שֶׁאֲנִי אוֹמֵר: רֶגֶל שֶׁל אַחֵר הוּא. וּמִיהוּ, אִם הָיָה בּוֹ סִימָן מֻבְהָק בְּיוֹתֵר בְּרַגְלוֹ, סוֹמְכִין עָלָיו לוֹמַר שֶׁהוּא שֶׁל הָאִישׁ שֶׁנָּפַל. <i>וְיֵשׁ אוֹמְרִים דַּאֲפִלּוּ בְּסִימָן מֻבְהָק בִּבְגָדָיו מְהַנֵּי כָּאן, הוֹאִיל וְרָאוּהוּ נִטְבָּע בִּבְגָדִים אֵלּוּ (מַהֲרַ"ם פַּדָּוואָה סִי' ל"ו): </i>
עֵד אֶחָד אָמַר: רָאִיתִי שֶׁמֵּת בַּמִּלְחָמָה אוֹ בְּמַפֹּלֶת אוֹ שֶׁנִּטְבַּע בַּיָּם הַגָּדוֹל וּמֵת, וְכַיּוֹצֵא בִּדְבָרִים אֵלּוּ שֶׁרֻבָּם לְמִיתָה, אִם אָמַר קְבַרְתִּיו, נֶאֱמָן וְתִנָּשֵׂא עַל פִּיו. וְאִם לֹא אָמַר קְבַרְתִּיו, לֹא תִּנָּשֵׂא, וְאִם נִשֵּׂאת לֹא תֵּצֵא:
וְכֵן הָאִשָּׁה שֶׁהֵעִיד לָהּ עֵד אֶחָד שֶׁטָּבַע בַּעְלָהּ בַּמַּיִם שֶׁאֵין לָהֶם סוֹף וְלֹא עָלָה וְאָבַד זִכְרוֹ וְנִשְׁתַּכַּח  שְׁמוֹ, הֲרֵי זוֹ לֹא תִּנָּשֵׂא עַל עֵדוּת זוֹ, כְּמוֹ שֶׁנִּתְבָּאֵר.<i> וַאֲפִלּוּ הִתִּירוּהָ בֵּית דִּין וְלֹא נִשֵּׂאת, לֹא תִּנָּשֵׂא (רִיבָ"שׁ סִי' שע"ט)</i>. וְאִם נִשֵּׂאת לֹא תֵּצֵא. <i>הגה: וְדַוְקָא שֶׁנִּשֵּׂאת עַל פִּי חָכָם אוֹ בְּטָעוּת, שֶׁסָּבְרָה שֶׁהִיא מֻתֶּרֶת, אֲבָל אִם נִשֵּׂאת בַּעֲבַרְיָנוּת,  תֵּצֵא (תְּשׁוּבַת מוהר"ם הֵבִיאוֹ הַגָּהוֹת מָרְדְּכַי סוֹף יְבָמוֹת). וְכָל זֶה דַּוְקָא בְּמִי שֶׁהֵעִידוּ עָלָיו שֶׁטָּבַע מַמָּשׁ בְּמַיִם שֶׁאֵין לָהֶם סוֹף; אֲבָל מִי שֶׁהֵעִידוּ עָלָיו שֶׁהָיָה בִּסְפִינָה שֶׁנִּשְׁבְּרָה בַּיָּם אוֹ כַּדּוֹמֶה לָזֶה, אוֹ אֲפִלּוּ שֶׁטָּבַע רַק לֹא הֵעִידוּ שֶׁשָּׁהָה בַּמַּיִם כְּדֵי שֶׁתֵּצֵא נַפְשׁוֹ, תֵּצֵא. וַאֲפִלּוּ הֵעִיד סְתָמָא שֶׁטָּבַע, חוֹשְׁשִׁין שֶׁמָּא קָרָא לִדְבָרִים כָּאֵלּוּ טְבִיעָה, שֶׁכֵּן דֶּרֶךְ הָעוֹלָם לִקְרֹא לִדְבָרִים אֵלּוּ טְבִיעָה, וְתֵצֵא, אֶלָּא אִם כֵּן הֵעִיד בְּפֵרוּשׁ שֶׁנִּטְבַּע  מַמָּשׁ וְשָׁהָה כְּדֵי שֶׁתֵּצֵא נַפְשׁוֹ (ב"י בְּשֵׁם תְּשׁוּבַת הָרַמְבַּ"ן סִימָן קכ"ח)</i>. וַאֲפִלּוּ הָיָה הַכּוּתִי שֶׁהֵסִיחַ לְפִי תֻּמּוֹ וְאָמַר: טָבַע פְּלוֹנִי, וְנִשֵּׂאת עַל פִּיו, הֲרֵי זוֹ לֹא תֵּצֵא. וְחָכָם שֶׁהוֹרָה לְהַשִּׂיאָהּ לְכַתְּחִלָּה <i>בְּמַיִם שֶׁאֵין לָהֶם סוֹף, מְנַדִּין אוֹתוֹ: </i>
יֵשׁ מִי שֶׁאוֹמֵר שֶׁאִם נָפַל לְמַיִם שֶׁאֵין לָהֶם סוֹף, גּוֹבָה כְּתֻבָּתָהּ <i>אַף עַל פִּי שֶׁאֲסוּרָה לִנָּשֵׂא: </i>
עִיר שֶׁהִקִּיפוּהָ כַּרְכּוֹם, וּסְפִינָה הַמְטֹרֶפֶת בַּיָּם, וְהַיּוֹצֵא לִדּוֹן, הֲרֵי הֵן בְּחֶזְקַת חַיִּים. לְפִיכָךְ אֵין מְעִידִין עַל אֶחָד מֵאֵלּוּ שֶׁמֵּת לְהַתִּיר אֶת אִשְׁתּוֹ. וַאֲפִלּוּ מִי שֶׁהוּא בְּעִיר שֶׁכְּבָשָׁהּ כַּרְכּוֹם וּסְפִינָה שֶׁטָּבְעָה בַּיָּם וְהַיּוֹצֵא לֵהָרֵג, אֵין מְעִידִין, שֶׁהֵן בִּסְפֵק חַיִּים וְנוֹתְנִים עֲלֵיהֶן חָמְרֵי מֵתִים וְחָמְרֵי חַיִּים:
בָּא עֵד אֶחָד וְהֵעִיד שֶׁמֵּת בַּעְלָהּ, וְהִתִּירוּהָ לִנָּשֵׂא עַל פִּיו, וְאַחַר כָּךְ בָּא עֵד אֶחָד וְהִכְחִישׁ אֶת הָרִאשׁוֹן, וְאָמַר: לֹא מֵת, הֲרֵי זוֹ לֹא תֵּצֵא מֵהֶתֵּרָהּ, וְתִנָּשֵׂא, שֶׁעֵד אֶחָד נֶאֱמָן בְּעֵדוּת אִשָּׁה כִּשְׁנֵי עֵדִים בִּשְׁאָר עֵדֻיּוֹת, וְאֵין דְּבָרָיו שֶׁל אֶחָד בִּמְקוֹם שְׁנַיִם. <i>מִיהוּ מִשּׁוּם לְזוּת שְׂפָתַיִם לֹאתִּנָּשֵׂא (טוּר)</i>. אֲבָל אִם בָּא הַשֵּׁנִי קֹדֶם שֶׁהִתִּירוּהָ, הֲרֵי זוֹ לֹא תִּנָּשֵׂא וְאִם נִשֵּׂאת תֵּצֵא, מִפְּנֵי שֶׁהוּא סָפֵק. וְאִם נִשֵּׂאת לְעֵד שֶׁהֵעִיד לָהּ, וְהִיא אוֹמֶרֶת: בָּרִי לִי שֶׁמֵּת, הֲרֵי זוֹ לֹא תֵּצֵא. וְיֵשׁ אוֹמְרִים תֵּצֵא. וְאִם בָּאוּ שְׁנַיִם וְאָמְרוּ: לֹא מֵת, אַף עַל פִּי שֶׁנִּשֵּׂאת, תֵּצֵא לְדִבְרֵי הַכֹּל.<i>הגה: וְדַוְקָא שֶׁהִיא שׁוֹתֶקֶת, אֲבָל אִם הִיא גַּם כֵּן אוֹמֶרֶת: מֵת, הָוֵי לֵהּ כִּתְרֵי וּתְרֵי, אִם הָעֵדִים הֵם נָשִׁים, אֲבָל הַבַּעַל שֶׁנְּשָׂאָהּ אֵינוֹ נֶאֱמָן עַל עַצְמוֹ (נ"י פ' הָאִשָּׁה קַמָּא)</i>. בַּמֶּה דְּבָרִים אֲמוּרִים, כְּשֶׁהָיָה הָאֶחָד שֶׁנִּשֵּׂאת עַל פִּיו כְּמוֹ שְׁנַיִם שֶׁבָּאוּ וְהִכְחִישׁוּ אוֹתוֹ, כְּגוֹן שֶׁנִּשֵּׂאת עַל פִּי אִישׁ וּבָאוּ שְׁנַיִם וְאָמְרוּ: לֹא מֵת, אוֹ שֶׁנִּשֵּׂאת עַל פִּי אִשָּׁה אוֹ עַל פִּי עַצְמָה וּבָאוּ שְׁתֵּי נָשִׁים אוֹ שְׁנֵי פְּסוּלִים שֶׁל דִּבְרֵיהֶם וְאָמְרוּ: לֹא מֵת. אֲבָל עֵד כָּשֵׁר אוֹמֵר: מֵת, וְנָשִׁים רַבּוֹת אוֹמְרוֹת: לֹא מֵת, אוֹ פְּסוּלִים אוֹמְרִים: לֹא מֵת, הֲרֵי זֶה כְּמֶחֱצָה עַל מֶחֱצָה. <i>הגה: וְדַוְקָא שֶׁבָּאוּ בְּיַחַד קֹדֶם שֶׁהִתִּירוּהָ עַל פִּי עֵד אֶחָד הָרִאשׁוֹן רִאשׁוֹן, אֲבָל אִם הִתִּירוּהָ עַל פִּי עֵד הַכָּשֵׁר, וְאַחַר כָּךְ בָּאוּ הַפְּסוּלִים, לֹא תֵּצֵא מֵהֶתֵּרָהּ הָרִאשׁוֹן (טוּר)</i>. וְאִם נִשֵּׂאת לְאֶחָד מֵעֵדֶיהָ, וְהִיא אוֹמֶרֶת: בָּרִי לִי שֶׁמֵּת, הֲרֵי זוֹ לֹא תֵּצֵא. <i>הגה: וְכוּתִים הַמְּסִיחִים לְפִי תֻּמָּם, דִּינָן כִּשְׁאָר פְּסוּלֵי עֵדוּת (מָרְדְּכַי פֶּרֶק הָאִשָּׁה בַּתְרָא), וְכָל שֶׁאֵינוֹ מֵסִיחַ לְפִי תֻּמּוֹ, אֵינוֹ נֶאֱמָן לֹא לֶאֱסֹר וְלֹא לְהַתִּיר: </i>
אִשָּׁה אוֹמֶרֶת: מֵת, אוֹ הִיא שֶׁאָמְרָה: מֵת בַּעְלִי, וְאַחַר כָּךְ בָּא עֵד) כָּשֵׁר וְאָמַר: לֹא מֵת, הֲרֵי זוֹ לֹא תִּנָּשֵׂא, וְאִם נִשֵּׂאת תֵּצֵא. וְיֵשׁ אוֹמְרִים שֶׁאִם אִשָּׁה אַחֶרֶת אוֹ הִיא שֶׁאָמְרָה: מֵת, וְהִתִּירוּהָ לִנָּשֵׂא עַל פִּיהָ, וְאַחַר כָּךְ בָּא עֵד כָּשֵׁר וְאָמַר: לֹא מֵת, לֹא תֵּצֵא מֵהֶתֵּרָהּ. <i>אֲבָל אִם בָּאוּ תְּחִלָּה שְׁתֵּי נָשִׁים וְהִתִּירוּהָ לִנָּשֵׂא עַל פִּיהֶן, וְאַחַר כָּךְ בָּא עֵד אֶחָד, לֹא תֵּצֵא מֵהֶתֵּרָהּ לְכֻלֵּי עָלְמָא (כ"כ הב"י בְּשֵׁם מ"מ): </i>
הַנִּשֵּׂאת עַל פִּי עֵד אֶחָד, לֹא תִּנָּשֵׂא אֶלָּא בִּרְשׁוּת בֵּית דִּין. וְאִם נִשֵּׂאת שֶׁלֹּא בְּהוֹרָאַת בֵּית דִּין, יֵשׁ אוֹמְרִים שֶׁלֹּא תֵּצֵא אֲפִלּוּ בָּא עֵד אֶחָד וְאָמַר: לֹא מֵת. <i>וְהַבֵּית דִּין צְרִיכִין לִהְיוֹת ג' וּכְשֵׁרִים, וְלֹא קְרוֹבִים זֶה לָזֶה וְלֹא לָעֵדִים: </i>
אִשָּׁה אוֹמֶרֶת: לֹא מֵת, וּשְׁתֵּי נָשִׁים אוֹמְרוֹת: מֵת, הֲרֵי זוֹ תִּנָּשֵׂא, וְכֵן אִם אָמְרוּ י' נָשִׁים לֹא מֵת וְי" א נָשִׁים אוֹמְרוֹת מֵת, הֲרֵי זֶה תִּנָּשֵׂא, שֶׁאֵין אוֹמְרִים שְׁנַיִם כְּמֵאָה אֶלָּא בְּעֵדִים כְּשֵׁרִים, אֲבָל בִּפְסוּלִים הַלֵּךְ אַחַר הָרֹב, בֵּין לְהָקֵל בֵּין לְהַחֲמִיר:
אִם שְׁנַיִם מְעִידִים שֶׁשָּׁמְעוּ [כָּל אֶחָד] מִפִּי אֶחָד שֶׁמֵּת פְּלוֹנִי, וְעֵד אֶחָד מֵעִיד שֶׁשָּׁמַע מִפִּי אֶחָד שֶׁהוּא חַי, מֻתֶּרֶת:
שְׁנֵי עֵדִים אוֹמְרִים: מֵת, וּשְׁנַיִם אוֹמְרִים: לֹא מֵת, הֲרֵי זוֹ לֹא תִּנָּשֵׂא וְאִם נִשֵּׂאת תֵּצֵא, מִפְּנֵי שֶׁהוּא  סָפֵק. וְאִם נִשֵּׂאת לְאֶחָד מֵעֵדֶיהָ, וְהִיא אוֹמֶרֶת: בָּרִי לִי שֶׁמֵּת, הֲרֵי זוֹ לֹא תֵּצֵא.<i> אֵין מוֹצִיאִין אִשָּׁה מִבַּעְלָהּ אִם יָצָא קוֹל שֶׁבַּעְלָהּ הָרִאשׁוֹן חַי (רַבֵּנוּ יְרוּחָם): </i>
הָאִשָּׁה עַצְמָהּ נֶאֱמֶנֶת לוֹמַר שֶׁמֵּת בַּעְלָהּ, וְתִנָּשֵׂא אוֹ תִּתְיַבֵּם עַל פִּיהָ, וְנוֹתְנִים לָהּ עִקַּר כְּתֻבָּתָהּ; אִם תִּתְיַבֵּם, נִכְנַס הַיָּבָם לַנַּחֲלָה עַל פִּיהָ.<i> וַאֲפִלּוּ אִשָּׁה שֶׁהִיא שׁוֹטָה, נֶאֱמֶנֶת (תא"ו נ' כ"ג), וּבִלְבַד שֶׁיּוֹדַעַת בְּטִיב נִשּׂוּאִין וְאַלְמְנוּת (שָׁם בְּשֵׁם הָרמ"ה)</i>. בַּמֶּה דְּבָרִים אֲמוּרִים, כְּשֶׁבָּאָה לְבֵית דִּין וְאָמְרָה: מֵת בַּעְלִי, הַתִּירוּנִי, וְלֹא הִזְכִּירָה שֵׁם כְּתֻבָּה, מַתִּירִין אוֹתָהּ לִנָּשֵׂא וּמַשְׁבִּיעִין אוֹתָהּ וְנוֹתְנִים לָהּ כְּתֻבְתָּה. אֲבָל אִם בָּאָה וְאָמְרָה: מֵת בַּעְלִי, תְּנוּ לִי כְּתֻבָּתִי, אַף לִנָּשֵׂא אֵין מַתִּירִין אוֹתָהּ, שֶׁעַל עִסְקֵי הַכְּתֻבָּה בָּאָה; וַהֲרֵי זוֹ בְּחֶזְקַת שֶׁלֹּא מֵת, וְאֵין דַּעְתָּהּ לִנָּשֵׂא אֶלָּא לִטֹּל כְּתֻבָּתָהּ מֵחַיִּים בִּלְבַד. <i>וְיֵשׁ אוֹמְרִים דַּאֲפִלּו יֵשׁ לָהּ עֵד שֶׁמֵּת, לֹא מְהַנֵּי בִּכְהַאי גַּוְנָא (נ"י בְּשֵׁם הָרִיטְבָ"א): </i>
בָּאָה וְאָמְרָה: מֵת בַּעְלִי, הַתִּירוּנִי לִנָּשֵׂא וּתְנוּ לִי אֶת כְּתֻבָּתִי, מַתִּירִין אוֹתָהּ לִנָּשֵׂא וְנוֹתְנִים לָהּ כְּתֻבָּתָהּ, מִפְּנֵי שֶׁעִקַּר דְּבָרֶיהָ עַל עִסְקֵי הַנִּשּׂוּאִין בָּאָה. אֲבָל אִם בָּאָה וְאָמְרָה: תְּנוּ לִי כְּתֻבָּתִי וְהַתִּירוּנִי לִנָּשֵׂא, מַתִּירִין אוֹתָהּ וְאֵין נוֹתְנִים לָהּ כְּתֻבָּה, וְאִם תָּפְסָה אֵין מוֹצִיאִין מִיָּדָהּ. וְיֵשׁ מִי שֶׁאוֹמֵר, דְּבֵין בָּזוֹ וּבֵין בָּזוֹ אֵין מַתִּירִין אוֹתָהּ, כֵּיוָן שֶׁהִזְכִּירָה כְּתֻבָּה:
מִי שֶׁיֵּשׁ לוֹ שְׁתֵּי נָשִׁים, וּבָאָה אַחַת מֵהֶן וְאָמְרָה: מֵת בַּעְלִי, הֲרֵי זוֹ תִּנָּשֵׂא עַל פִּי עַצְמָהּ. וְצָרָתָהּ אֲסוּרָה, שֶׁאֵין צָרָה נֶאֱמֶנֶת לְהָעִיד לַחֲבֶרְתָּהּ. וַאֲפִלּוּ נִשֵּׂאת זוֹ תְּחִלָּה, אֵין אוֹמְרִים: אִלּוּ לֹא מֵת בַּעְלָהּ לֹא הָיְתָה אוֹסֶרֶת עַצְמָהּ עָלָיו, שֶׁמָּא מִשִּׂנְאָתָהּ בְּצָרָתָהּ רוֹצָה הִיא שֶׁיֵּאָסְרוּ שְׁתֵּיהֶן עָלָיו:
זֹאת אוֹמֶרֶת מֵת בַּעְלִי, וְצָרָתָהּ מַכְחִישָׁה וְאוֹמֶרֶת לֹא מֵת, הֲרֵי זוֹ תִּנָּשֵׂא; כְּשֵׁם שֶׁאֵינָהּ מְעִידָה לָהּ לְהַתִּירָהּ, כָּךְ אֵינָהּ יְכוֹלָה לְהָעִיד לָהּ לְאָסְרָהּ:
זֹאת אוֹמֶרֶת מֵת, וְצָרָתָהּ אוֹמֶרֶת נֶהֱרַג, הוֹאִיל וּשְׁתֵּיהֶן אוֹמְרוֹת שֶׁאֵינוֹ קַיָּם, הֲרֵי אֵלּוּ יִנָּשְׂאוּ:
בַּמֶּה דְּבָרִים אֲמוּרִים, שֶׁהָאִשָּׁה נֶאֱמֶנֶת לוֹמַר: מֵת בַּעְלִי, כְּשֶׁיֵּשׁ שָׁלוֹם בֵּינוֹ לְבֵינָהּ וְשָׁלוֹם בָּעוֹלָם. אֲבָל אִם יֵשׁ קְטָטָה בֵּינוֹ לְבֵינָהּ, כְּגוֹן שֶׁאָמְרָה: גֵּרַשְׁתַּנִי בִּפְנֵי פְּלוֹנִי וּפְלוֹנִי, וּבָאוּ אוֹתָם הָעֵדִים וְהִכְחִישׁוּהָ, <i>אוֹ שֶׁהֵמִּיר בַּעְלָהּ וְהִנִּיחָהּ עֲגוּנָה (הַגָּהוֹת אַלְפָסִי)</i>, וְאַחַר כָּךְ הָלְכָה הִיא וּבַעְלָהּ לִמְדִינָה אַחֶרֶת וּבָאָה וְאָמְרָה: מֵת בַּעְלִי, אֵינָהּ נֶאֱמֶנֶת.<i> וַאֲפִלּוּ אָמְרָה קְבַרְתִּיו (ב"י בְּשֵׁם המ"מ פי"ג מֵהִלְכוֹת גֵּרוּשִׁין)</i>, אַף עַל פִּי שֶׁשָּׁלוֹם בָּעוֹלָם. וַאֲפִלּוּ בָּא עֵד אֶחָד וְהֵעִיד לָהּ שֶׁמֵּת בַּעְלָהּ, לֹא תִּנָּשֵׂא, שֶׁמָּא הִיא שָׂכְרָה אוֹתוֹ, וְאִם נִשֵּׂאת לֹא תֵּצֵא, שֶׁהֲרֵי יֵשׁ לָהּ עֵד. וְכֵן אִם הָיְתָה מִלְחָמָה בָּעוֹלָם, וּבָאָה וְאָמְרָה: מֵת בַּעְלִי בַּמִּלְחָמָה, אֵינָהּ נֶאֱמֶנֶת, אַף עַל פִּי שֶׁיֵּשׁ שָׁלוֹם בֵּינוֹ לְבֵינָהּ, תִּסְמֹךְ דַּעְתָּהּ עַל דְּבָרִים שֶׁרֻבָּן לְמִיתָה, וְתֹאמַר מֵת, כְּגוֹן שֶׁנֶּהֶרְגוּ הָרִאשׁוֹנִים וְאַחֲרוֹנִים, שֶׁהָיָה בַּעְלָהּ בְּאֶמְצָעָן, שֶׁהֲרֵי הִיא אוֹמֶרֶת: מֵאַחַר שֶׁנֶּהֶרְגוּ אֵלּוּ וָאֵלּוּ, נֶהֱרַג הוּא בִּכְלָלָן, לְפִיכָךְ אֵינָהּ נֶאֱמֶנֶת אֲפִלּוּ אוֹמֶרֶת  קְבַרְתִּיו. וְיֵשׁ אוֹמְרִים שֶׁאִם אָמְרָה: קְבַרְתִּיו, נֶאֱמֶנֶת. וְאִם אָמְרָה: מֵת עַל מִטָּתוֹ, נֶאֱמֶנֶת לְדִבְרֵי  הַכֹּל. <i>הגה: וְהוּא הַדִּין כָּל שֶׁאוֹמֶרֶת שֶׁמֵּת אוֹ נֶהֱרַג רָחוֹק מִן הַמִּלְחָמָה, מְהֵימְנָא, דְּלֹא שַׁיָּךְ לוֹמַר בִּדְדָמֵי אֶלָּא בְּאוֹמֶרֶת שֶׁמֵּת אוֹ נֶהֱרַג בְּמִלְחָמָה מַמָּשׁ, אֲבָל שֶׁלֹּא בְּמִלְחָמָה, אֲפִלּוּ הָלַךְ שָׁם סָמוּךְ לְמַעֲרֶכֶת הַמִּלְחָמָה לִקְנוֹת שָׁלָל, נֶאֱמֶנֶת (בְּמָרְדְּכַי פ' הָאִשָּׁה בַּתְרָא בְּשֵׁם ראבי"ה): </i>
לֹא הֻחְזְקָה מִלְחָמָה בָּעוֹלָם, וּבָאָה וְאָמְרָה: מִלְחָמָה הָיְתָה בְּמָקוֹם פְּלוֹנִי וּמֵת בַּמִּלְחָמָה, לֹא תִּנָּשֵׂא לְכַתְּחִלָּה, וְאִם נִשֵּׂאת, לֹא תֵּצֵא.<i> וְיֵשׁ אוֹמְרִים דַּאֲפִלּו נִשֵּׂאת, תֵּצֵא (טוּר בְּשֵׁם הָרֹא"שׁ): </i>
בָּא עֵד אֶחָד וְאָמַר: רְאִיתִיו שֶׁמֵּת בַּמִּלְחָמָה אוֹ בְּמַפֹּלֶת, אִם אָמַר: קְבַרְתִּיו, תִּנָּשֵׂא עַל פִּיו, וְאִם לֹא אָמַר: קְבַרְתִּיו, לֹא תִּנָּשֵׂא, וְאִם נִשֵּׂאת לֹא תֵּצֵא. <i>הגה: אֲבָל שְׁנַיִם, אֲפִלּוּ לֹא אָמְרוּ: קְבַרְנוּהוּ, נֶאֱמָנִים (ג"ז טוּר בְּשֵׁם הָרֹא"שׁ). וְיֵשׁ אוֹמְרִים אֲפִלּוּ בְּעֵד אֶחָד, אֲפִלּוּ אָמַר: מֵת, אוֹ נֶהֱרַג, וּרְאִיתִיו אַחַר כָּךְ וְהִכַּרְתִּיו הֵיטֵב בִּטְבִיעוּת עַיִן וּרְאִיתִיו שֶׁמֵּת, נֶאֱמָן, דְּהָוֵי כְּאִלּוּ אָמַר: קְבַרְתִּיו (ב"י בְּשֵׁם הַמָּרְדְּכַי פֶּרֶק הָאִשָּׁה). וְכוּתִי הַמֵּסִיחַ לְפִי תֻּמּוֹ וְאָמַר שֶׁמֵּת בַּמִּלְחָמָה, צָרִיךְ גַּם כֵּן שֶׁיֹּאמַר: קְבַרְתִּיו (ב"י בְּשֵׁם הָרַ"ן פֶּרֶק הָאִשָּׁה, וְכֵן מַשְׁמַע בַּאֲשֵׁרִ"י וּבַתו'). וְיֵשׁ מְקִלִּין בָּזֶה (מָרְדְּכַי בְּשֵׁם רַבִּי שִׂמְחָה וְרַבִּי נָתָן וראבי"ה): </i>
הָאִשָּׁה שֶׁאָמְרָה: מֵת בַּעְלִי תַּחַת הַמַּפֹּלֶת, אֵינָהּ נֶאֱמֶנֶת. וְכֵן אִם הָיָה שִׁלּוּחַ נְחָשִׁים וְעַקְרַבִּים, וְאָמְרָה: נְשָׁכוֹ נָחָשׁ, אוֹ עַקְרָב, וּמֵת, אֵינָהּ נֶאֱמֶנֶת; שֶׁמָּא תִּסְמֹךְ דַּעְתָּהּ עַל רֹב אֲנָשִׁים שֶׁמֵּתוּ כָּךְ בִּנְשִׁיכָה. <i>וְלָכֵן דִּינָם כְּמִלְחָמָה. וּצְרִיכָה שֶׁתֹּאמַר: מֵת עַל מִטָּתוֹ, אוֹ שֶׁתֹּאמַר: קְבַרְתִּיו (ב"י בְּשֵׁם המ"מ): </i>
אָמְרָה: עִשְּׁנוּ עָלֵינוּ בַּיִת אוֹ מְעָרָה, הוּא מֵת וַאֲנִי נִצַּלְתִּי, אֵינָהּ נֶאֱמֶנֶת; כְּשֵׁם שֶׁנַּעֲשָׂה לָהּ נֵס, כָּךְ נַעֲשָׂה לוֹ:
הָיְתָה שְׁנַת רְעָבוֹן וְאָמְרָה: מֵת בַּעְלִי, אֵינָהּ נֶאֱמֶנֶת.<i> אֲפִלּוּ אָמְרָה: מֵת עַל מִטָּתוֹ (טוּר)</i>. מֵת וּקְבַרְתִּיו, נֶאֱמֶנֶת. <i>אָמְרָה: מֵת בַּצָּמָא, הָוֵי כְּאִלּוּ אָמְרָה: מֵת בָּרָעָב (ב"י): </i>
אָמְרָה: נָפְלוּ עָלֵינוּ כּוּתִים, אוֹ לִסְטִים, הוּא נֶהֱרַג וַאֲנִי נִצַּלְתִּי, נֶאֱמֶנֶת; שֶׁאֵין דַּרְכָּן לַהֲרֹג הַנָּשִׁים, כְּדֵי שֶׁנֹּאמַר כְּשֵׁם שֶׁנִּצְּלָה הִיא כָּךְ נִצַּל הוּא:
הָיָה דֶּבֶר בָּעוֹלָם וְאָמְרָה: מֵת בַּעְלִי, נֶאֱמֶנֶת. <i>וְיֵשׁ אוֹמְרִים דְּאֵינָהּ נֶאֱמֶנֶת (טוּר וְרַבֵּנוּ יְרוּחָם): </i>
הָאִשָּׁה שֶׁהָלַךְ בַּעְלָהּ לִמְדִינָה אַחֶרֶת, וּבָאוּ וְאָמְרוּ לָהּ: מֵת בַּעְלֵךְ, וְנִשֵּׂאת, וְאַחַר כָּךְ בָּא בַּעְלָהּ, לֹא שְׁנָא נִשֵּׂאת עַל פִּי עֵד אֶחָד אוֹ עַל פִּי שְׁנֵי עֵדִים, <i>אֲפִלּוּ לֹא נִבְעֲלָה (הָרֹא"שׁ וְהָרִיבָ"שׁ וְהָרִיטְבָ"א וְנ"י סִימָן תק"ח)</i>, תֵּצֵא מִזֶּה וּמִזֶּה, וּצְרִיכָה גֵּט מִשְּׁנֵיהֶם. <i>וְאֵין לָהּ כְּתֻבָּה מִשְּׁנֵיהֶם, אֲפִלּוּ הֶחֱזִירָהּ הָרִאשׁוֹן (הַגָּהוֹת אַלְפָסִי)</i>. וְלֹא פֵּרוֹת שֶׁאָכְלוּ מִנִּכְסֵי מְלוֹג שֶׁלָּהּ, אַף עַל פִּי שֶׁאֵינָם חַיָּבִים בְּפִרְקוֹנָהּ; וְדַוְקָא שֶׁאָכַל הַשֵּׁנִי קֹדֶם שֶׁבָּא הָרִאשׁוֹן, אֲבָל מַה שֶּׁאָכַל אַחַר שֶׁבָּא הָרִאשׁוֹן, צָרִיךְ לְהַחֲזִיר. וְאֵינוֹ חַיָּב לִתֵּן הַבְּלָאוֹת מִנִּכְסֵי צֹאן בַּרְזֶל שֶׁלָּהּ; וְהוּא שֶׁבָּלוּ לְגַמְרֵי, אֲבָל מַה שֶּׁיֵּשׁ מֵהֶם בְּעַיִן, נוֹטַלְתָּן. וְאִם נָטְלָה מִזֶּה אוֹ מִזֶּה כְּתֻבָּה אוֹ פֵּרוֹת, צְרִיכָה לְהַחֲזִיר; וְדַוְקָא שֶׁנָּטְלָה מֵהַשֵּׁנִי אַחַר שֶׁבָּא הָרִאשׁוֹן, אֲבָל אִם נָטְלָה מִמֶּנּוּ קֹדֶם שֶׁבָּא הָרִאשׁוֹן, אֵינָהּ צְרִיכָה לְהַחֲזִיר. וּשְׁנֵיהֶם אֵינָם מִטַּמְּאִים לָהּ אִם הֵם כֹּהֲנִים, וְאֵינָם זַכָּאִים בִּמְצִיאָתָהּ וּבְמַעֲשֵׂה יָדֶיהָ וּבַהֲפָרַת נְדָרֶיהָ. וְנִפְסְלָה מֵהַכְּהֻנָּה וּמֵהַתְּרוּמָה, וּמֵהַמַּעֲשֵׂר אִם הִיא בַּת לֵוִי.<i> אֲבָל בַּעְלָהּ הָרִאשׁוֹן יוֹרְשָׁהּ, אִם מֵתָה (ב"י וְהמ"מ)</i>. מֵתוּ, אָחִיו שֶׁל זֶה וְאָחִיו שֶׁל זֶה חוֹלְצִין וְלֹא מְיַבְּמִין. וְהַוָּלָד מֵהַשֵּׁנִי הוּא מַמְזֵר מֵהַתּוֹרָה, אִם הוֹלִידָה עַד שֶׁלֹּא גֵּרְשָׁה הָרִאשׁוֹן, אֲבָל אִם לֹא הוֹלִידָה אֶלָּא אַחַר שֶׁמֵּת רִאשׁוֹן אוֹ גֵּרְשָׁהּ, אֵין הַוָּלָד מִשֵּׁנִי אֶלָּא מַמְזֵר דְּרַבָּנָן. וְאִם בָּא עָלֶיהָ <i>הָרִאשׁוֹן</i> קֹדֶם שֶׁגִרֵשׁ הַשֵּׁנִי, הַוָּלָד שֶׁיּוֹלִיד מִמֶּנָּה מַמְזֵר מִדִּבְרֵיהֶם:
אָמְרוּ לָהּ: מֵת בַּעְלֵךְ, וְנִשֵּׂאת, וְאַחַר כָּךְ אָמְרוּ לָהּ: קַיָּם הָיָה וָמֵת, וָלָד שֶׁהוֹלִיד קֹדֶם שֶׁמֵּת, מַמְזֵר מִן הַתּוֹרָה, וְשֶׁהוֹלִיד אַחַר כָּךְ, אֵינוֹ מַמְזֵר. וְיֵשׁ אוֹמְרִים שֶׁהוּא מַמְזֵר מִדְּרַבָּנָן:
אִם לֹא נִשֵּׂאת לַשֵּׁנִי, אֶלָּא נִתְקַדְּשָׁה לְבַד, וּבָא בַעְלָה, אֵינָהּ צְרִיכָה גֵּט מֵהַשֵּׁנִי וּמֻתֶּרֶת לַחֲזֹר לָרִאשׁוֹן. וְכֵן מֻתֶּרֶת לַשֵּׁנִי, אִם מֵת הָרִאשׁוֹן אוֹ גֵּרְשָׁהּ. <i>הגה: אִשָּׁה שֶׁנִּתְקַדְּשָׁה, וְטָעֲתָה וְסָבְרָה שֶׁלֹּא נִתְקַדְּשָׁה, וְנִשֵּׂאת לְאַחֵר, תֵּצֵא מִזֶּה וּמִזֶּה וְכָל הַדְּרָכִים הַנַּ"ל בָּהּ. אֲבָל אָנְסוּהָ לְהִנָּשֵׂא, אוֹ שֶׁהוֹרוּ לָהּ בֵּית דִּין (קסט) בְּטָעוּת וְנִשֵּׂאת עַל פִּיהֶם. הָוֵי כַּאֲנוּסָה, וּמֻתֶּרֶת לְבַעְלָה הָרִאשׁוֹן (תְּשׁוּבַת הָרַשְׁבָּ"א אֶלֶף קפ"ח הוּבְאָה בְּבֵית יוֹסֵף): </i>

Siman 18

קִדּוּשִׁין תּוֹפְסִין בְּחַיָּבֵי לָאוִין וּבְחַיָּבֵי עֲשֵׂה,<i> וְכָל שֶׁכֵּן בִּשְׁנִיּוֹת דְּרַבָּנָן (טוּר) </i>

Siman 19



Siman 20



Siman 21

צריך אדם להתרחק מן הנשים מאד מאד. ואסור לקרוץ בידיו או ברגליו ולרמוז בעיניו לאחד מהעריות. ואסור לשחוק עמה, להקל ראשה כנגדה או להביט ביופיה. ואפילו להריח בבשמים שעליה אסור. ואסור להסתכל בנשים שעומדות על הכביסה. ואסור להסתכל בבגדי צבעונים של אשה שהוא מכירה, אפילו אינם עליה, שמא יבא להרהר בה. פגע אשה בשוק, אסור להלך אחריה, אלא רץ ומסלקה לצדדין או לאחריו. ולא יעבור בפתח אשה זונה, אפילו ברחוק ארבע אמות. והמסתכל אפילו באצבע קטנה של אשה ונתכוין ליהנות ממנה, כאלו נסתכל בבית התורף <i>(פי' ערוה)</i> שלה. ואסור לשמוע קול ערוה או לראות שערה. והמתכוין לאחד מאלו הדברים, מכין אותו מכת מרדות. ואלו הדברים אסורים גם בחייבי לאוין.
לא תלכנה בנות ישראל פרועות ראש בשוק, אחד פנויה ואחד אשת איש.
מותר להסתכל בפנויה, לבדקה אם היא יפה שישאנה, בין שהיא בתולה או בעולה, ולא עוד אלא שראוי לעשות כן. אבל לא יסתכל בה דרך זנות, ועל זה נאמר: ברית כרתי לעיני ומה אתבונן על בתולה <i>(איוב לא, א).</i>
מותר לאדם להביט באשתו, אף על פי שהיא נדה והיא ערוה לו; אף על גב שיש לו הנאה בראייתה, הואיל והיא מותרת לאחר זמן אינו בא בזה לידי מכשול. אבל לא ישחק ולא יקל ראש עמה.
אסור להשתמש באשה כלל, בין גדולה בין קטנה, בין שפחה בין משוחררת, שמא יבא לידי הרהור עבירה. באיזה שמוש אמרו, ברחיצת פניו ידיו ורגליו, אפילו ליצוק לו מים לרחוץ פניו ידיו ורגליו אפילו אינה נוגעת בו, והצעת המטה בפניו ומזיגת הכוס. <i>הגה: ויש אומרים דהוא הדין באכילה עמה בקערה נמי אסור בכל ערוה כמו באשתו נדה (בנימין זאב סימן קמ"ג). ויש מקילין בכל אלה, דלא אסרו דברים של חבה רק באשתו נדה (רשב"א אלף קמ"ח). ויש אומרים דכל זה אינו איסור רק במקום ייחוד, אבל במקום שרוב בני אדם מצויים כגון במרחץ, מותר לרחוץ מעובדות כוכבים שפחות. וכן נוהגים (מרדכי פ' אע"פ בשם הר"ש בר ברוך). ויש אומרים דכל שאינו עושה דרך חבה, רק כוונתו לשם שמים, מותר. לכן נהגו להקל בדברים אלו (תוספות סוף קידושין). יש אומרים דאין לנהוג אפילו עם אשתו בדברים של חבה, כגון לעין ברישיה אם יש לו כינים, בפני אחרים (נ"י פרק חזקת הכתים).</i>
אין שואלים בשלום אשה כלל, אפילו על ידי שליח, ואפילו כעל ידי בעלה אסור לשלוח לה דברי שלומים. אבל מותר לשאול לבעלה איך שלומה:
המחבק או המנשק אחת מהעריות שאין לבו של אדם נוקפו עליהם כגון אחותו הגדולה ואחות אביו וכיוצא בהם אף עפ"י שאין לו שום הנאה כלל הרי זה מגונה ביותר ודבר איסור הוא ומעשה טיפשים שאין קריבים לערוה כלל בין גדולה בין קטנה חוץ מהאב לבתו והאם לבנה. כיצד מותר האב לחבק בתו ולנשקה וליישן עמה בקירוב בשר וכן האם עם בנה כל זמן שהם קטנים הגדילו ונעשה הבן גדול והבת גדולה עד שיהיו שדים נכונו ושערך צמח זה ישן בכסותו והיא ישנה בכסותה ואם היתה הבת בושה לעמוד לפני אביה ערומה או שנתקדשה וכן אם האם בושה לעמוד בפני בנה ערומה ואף על פי שהם קטנים משהגיעו ליכלם מהם אין ישנים עמהם אלא בכסותן.

Siman 22

אסור להתייחד עם ערוה מהעריות, בין זקנה בין ילדה, דבר זה גורם לגלות ערוה, חוץ מהאם עם בנה והאב עם בתו והבעל עם אשתו נדה. וחתן שפירסה אשתו נדה קודם שיבעול, אסור להתייחד עמה, אלא היא ישנה בין הנשים והוא ישן בין האנשים; ואם בא עליה ביאה ראשונה ואח"כ נטמאת, מותר להתייחד עמה <i>(ועיין ביו"ד סי' קצ"ב):</i>
כשאירע מעשה אמנון ותמר, גזר דוד ובית דינו על ייחוד פנויה. ואע"פ שאינה ערוה, בכלל ייחוד עריות היא. ושמאי והלל גזרו על ייחוד עובדי כוכבים. נמצא כל המתייחד עם אשה שאסור להתייחד עמה, בין ישראלית בין עובדת כוכבים, מכין את שניהם מכת מרדות האיש והאשה, ומכריזין עליהם. <i>הגה: ודוקא בידוע שנתייחד עמה, אבל היא אינה נאמנת עליו (ריב"ש סי' רפ"א). ואפילו עד אחד אינו נאמן (מהרי"ק שורש קפ"ט). ומכל מקום במקום שנראה לבית דין דאיכא למיחש לאיסורא, צריך להפרישן (שם בריב"ש). חוץ מאשת איש שאע"פ שאסור להתייחד עמה, אם נתייחד אין לוקין, שלא להוציא לעז עליה שזינתה ונמצא מוציאין לעז על בניה שהם ממזרים:</i>
וכל אשה שאסור להתייחד עמה, אם היתה אשתו עמו הרי זה מותר להתייחד, מפני שאשתו משמרתו. אבל לא תתייחד ישראלית עם העובד כוכבים, ואע"פ שאשתו עמו:
אין מוסרין תינוק ישראל לעובד כוכבים ללמדו ספר וללמדו אומנות:
לא תתייחד אשה אחת, אפילו עם אנשים הרבה, עד שתהיה אשתו של אחד מהם. וכן לא יתייחד איש אחד, אפילו עם נשים הרבה: <i>הגה - וי"א דאשה אחת מתייחדת עם שני אנשים כשרים, אם הוא בעיר (טור בשם הרא"ש). וסתם אנשים, כשרים הם (ר"ן פ"י יוחסין). אבל אם הם פרוצים, אפילו עם י' אסור. וכל זה בעיר אבל בשדה או בלילה אפילו בעיר, בעינן שלשה. (ב"י בשם הראב"ד) אפילו בכשרים (גם זה טור בשם הרא"ש). ויש מתירין איש אחד עם נשים הרבה, אם אין עסקו עם הנשים (טור בשם רש"י):</i>
נשים הרבה עם אנשים הרבה, אין חוששין ליחוד. היו האנשים מבחוץ והנשים מבפנים, או אנשים מבפנים והנשים מבחוץ, ופירשה אשה לבין האנשים או איש אחד לבין הנשים, אסורים משום ייחוד:
אפילו איש שעסקו ומלאכתו עם הנשים אסור לו להתייחד עם הנשים. כיצד יעשה, יתעסק עמהם ואשתו עמו, או יפנה למלאכה אחרת:
אשה שבעלה בעיר אין חוששין להתייחד עמה, מפני שאימת בעלה עליה. ואם היה זה גס בה, כגון שגדלה עמו או שהיא קרובתו, או אם קינא לה בעלה עם זה, לא יתייחד עמה אף על פי שבעלה בעיר:
בית שפתחו פתוח לרשות הרבים, אין חשש להתייחד שם עם ערוה:
מותר להתייחד עם שתי יבמות או עם שתי צרות או עם אשה וחמותה או עם אשה ובת בעלה או עם אשה ובת חמותה, מפני ששונאות זו את זו ואין מחפות זו על זו וכן עם אשה שיש עמה תינוקת קטנה שיודעת טעם ביאה ואינה מוסרת עצמה לביאה, שאינה מזנה לפניה לפי שהיא מגלה את סודה:
תינוקת שהיא פחותה מבת שלשה ותינוק פחות מבן תשע, מותר להתייחד עמהן, שלא גזרו אלא על יחוד אשה הראויה לביאה ואיש הראוי לביאה:
אנדרוגינוס, אינו מתייחד עם הנשים. ואם נתייחד, אין מכין אותו, מפני שהוא ספק. אבל האיש מתייחד עם האנדרוגינוס ועם הטומטום:
תקנו חכמים שיהיו הנשים מספרות זו עם זו בבית הכסא, כדי שלא יכנס שם איש ויתייחד עמהן. <i>(וי"א דוקא בימיהם שהיו בתי כסאות בשדות, אבל בזמן הזה שהן בעיר, אין לחוש) (הגהות מיימוני פרק ב' מהלכות איסור ביאה):</i>
לא תלך אשה בשוק ובנה אחריה, שמא יתפס בנה ותלך אחריו להחזירו ויתעוללו בה הרשעים שתפסוהו:
אין ממנין אפילו אדם נאמן וכשר להיות שומר בחצר שיש בו נשים, אע"פ שהוא עומד בחוץ, שאין אפוטרופוס לעריות:
לא ימנה אדם אפוטרופוס על ביתו, שלא ינהיג אשתו לדבר עבירה:
אסור לת"ח לשכון בחצר שיש בו אלמנה, אפילו אינו מתייחד עמה, מפני החשד, אא"כ אשתו עמו:
אלמנה אסורה לגדל כלב, מפני החשד:
לא תקנה אשה עבדים זכרים, אפילו קטנים, מפני החשד:
מי שאין לו אשה לא ילמד תינוקות, מפני שאמות הבנים באות לבית הספר לבניהם ונמצא מתגרה בנשים. וכן אשה לא תלמד קטנים, מפני אבותיהם שהם באים בגלל בניהם ונמצאו מתייחדים עמה. ואין המלמד צריך שתהיה אשתו שרויה עמו בבית הספר, אלא היא בביתה והוא מלמד במקומו:

Siman 23

אסור להוציא שכבת זרע לבטלה ועון עבירות שבתורה לפיכך לא יהיה אדם דש מבפנים וזורה מבחוץ ולא ישא קטנה שאינה ראויה לילד:
אלו שמנאפים ביד ומוציאים שכבת זרע לא די להם שאיסור גדול הוא אלא שהעושה זה בנידוי הוא יושב ועליהם נאמר ידיכם דמים מלאו וכאלו הרג הנפש:
אסור לאדם שיקשה עצמו לדעת או יביא עצמו לידי הרהור אלא אם יבא לו הרהור יסיע עצמו מדברי הבאי לדברי תורה שהיא אילת אהבים ויעלת חן לפיכך אסור לאדם לישן על ערפו ופניו למעלה עד שיטה מעט כדי שלא יבא לידי קישוי ולא יסתכל בבהמה וחיה ועוף בשעה שמזדקקין זכר לנקבה ומותר למרביעי בהמה להכניס כמכחול בשפופרת מפני שהם עסוקים במלאכתם הם לא יבואו לידי הרהור:
אסור לאדם שאינו נשוי לשלוח ידו במבושיו כדי שלא יבא לידי הרהור ואפילו מתחת טבורו לא יכניס ידו שמא יבא לידי הירהור ואם השתין מים לא יאחוז באמה וישתין ואם היה נשוי מותר ובין נשוי ובין שאינו נשוי לא יושיט ידו לאמה כלל בשעה שהוא צריך לנקביו <i>(ועיין בא"ח סימן ג'):</i>
אשה שיש לה אוטם ברחם וע"י כן כשבעלה משמש עמה זורה מבחוץ אסור <i>(אבל מותר לשמש עם קטנה ואיילונית הואיל ומשמש כדרך הארץ) (תוספות ומרדכי פ"ק דיבמות ונ"י פרק הבא על יבמתו):</i>
אסור לרכוב על בהמה בלא אוכף <i>(פירוש מרדעת באסט"ו בלע"ז).הגה: בגמרא פרק כל היד משמע דאסור ללבוש מכנסיים אם לא עשויין כבתי שוקיים משום דמביא לידי השחתת זרע ואף על פי שאפשר לדחות דבגמרא לא קאמר אלא בימיהם שהיה להם תרומה ואיכא למיחש לטומאת הגוף מ"מ מדהביא הרא"ש בפסקיו משמע דאף בזמן הזה אסור (הכל ד"ע) ומה שנהגו היתר במרחץ אפשר לומר דבשעה מועטת לא אסרו כנ"ל עוד אסרו בגמרא לרחוץ עם אביו ואחיו ובעל אמו ובעל אחותו ונהגו עכשיו היתר בדבר הואיל ומכסין ערותן בבית המרחץ ליכא למיחש להרהורא (אגודה):</i>
חסידים הראשונים וגדולי החכמים התפאר אחד מהם שלא נסתכל במילה שלו, ומהם מי שהתפאר שלא התבונן מעולם בצורת אשתו מפני שלבו פונה מדברי הבאי <i>(פירוש השואל לשון זה של הבאי לדברי הבל) לדברי האמת שהם אוחזות לבב הקדושים:</i>

Siman 24

לא נחשדו ישראל על משכב זכור ועל הבהמה לפיכך אין איסור להתייחד עמהן ואם נתרחק אפילו מייחוד זכור ובהמה הרי זה משובח וגדולי החכמים היו מרחיקין הבהמה כדי שלא יתייחדו עמה ובדורות הללו שרבו הפריצים יש להתרחק מלהתייחד עם הזכר:

Siman 25



Siman 26



Siman 27



Siman 28

הַמְקַדֵּשׁ אֶת הָאִשָּׁה בְּגָזֵל אוֹ בִּגְנֵבָה אוֹ בְּחָמָס, אִם נִתְיָאֲשׁוּ הַבְּעָלִים, וְנוֹדַע שֶׁקָּנָה אוֹתוֹ דָּבָר בְּיֵאוּשׁ, הֲרֵי זוֹ מְקֻדֶּשֶׁת. וְאִם לָאו, אֵינָהּ מְקֻדֶּשֶׁת. <i>הגה: קִדְּשָׁהּ בְּגָזֵל אוֹ גְּנֵבַת עוֹבֵד כּוֹכָבִים, הָוֵי מְקֻדֶּשֶׁת דְּהָא אֵינָהּ צְרִיכָה לְהַחֲזִיר רַק מִכֹּחַ קִדּוּשׁ הַשֵּׁם (מהרי"ו סִי' קל"ח). קִדְּשָׁהּ בְּגָזֵל אַחַר יֵאוּשׁ לְבַד, מְקֻדֶּשֶׁת מִדְּרַבָּנָן (רַבֵּנוּ יְרוּחָם): </i>
גָּזַל אֶת הָאִשָּׁה אוֹ גְּנָבָהּ אוֹ חֲמָסָהּ, וְחָזַר וְקִדְּשָׁהּ בַּגָּזֵל אוֹ בַּגְּנֵבָה וּבֶחָמָס שֶׁלָּהּ, וְאָמַר לָהּ: הֲרֵי אַתְּ מְקֻדֶּשֶׁת לִי בּוֹ, אִם לֹא קָדַם בֵּינֵיהֶם שִׁדּוּכִים וְנָטְלָה וְשָׁתְקָה, אֵינָהּ מְקֻדֶּשֶׁת. אֲבָל אִם שִׁדֵּךְ תְּחִלָּה, <i>דְּהַיְנוּ שֶׁנִּתְרַצֵּית לִשָּׂא אוֹתוֹ, אַף עַל פִּי שֶׁלֹּא הָיוּ שָׁוִין בִּנְתִינַת הַנְּדוּנְיָא (הַגָּהוֹת אַלְפָסִי פ"ק דְּקִדּוּשִׁין)</i>, אוֹ אֲפִלּוּ לֹא שִׁדֵּךְ תְּחִלָּה, וּכְשֶׁאָמַר לָהּ: הִתְקַדְּשִׁי לִי בָּזֶה וּנְתָנוֹ בְּיָדָהּ, אָמְרָה: הֵן, הֲרֵי זוֹ מְקֻדֶּשֶׁת, <i>וְצָרִיךְ לְשַׁלֵּם לָהּ גְּזֵלוֹתֶיהָ (הָרַ"ן פ"ק דְּקִדּוּשִׁין)</i>. אֲבָל אִם אַחַר שֶׁבָּא לְיָדָהּ אָמַר: הִתְקַדְּשִׁי לִי בּוֹ, אַף עַל פִּי שֶׁאָמְרָה: הֵן, אֵינָהּ מְקֻדֶּשֶׁת, אַף עַל פִּי שֶׁשִּׁדֵּךְ תְּחִלָּה. <i>וְאֵינָהּ נֶאֱמֶנֶת לוֹמַר שֶׁבִּתְחִלָּה קִבְּלָה לְשֵׁם קִדּוּשִׁין (כ"כ הָרַ"ן בְּשֵׁם הָרַשְׁבָּ"א, וְהַב"י הֵבִיאוֹ): </i>
וְכֵן אִם הֶחֱזִיר לָהּ חוֹב שֶׁהָיָה לָהּ אֶצְלוֹ, וְאָמַר לָהּ: כַּנְּסִי סֶלַע זוֹ שֶׁאֲנִי חַיָּב לִיכִי וַהֲרֵי אַתְּ מְקֻדֶּשֶׁת לִי בּוֹ, קֹדֶם שֶׁתִּטְּלֶנּוּ, וּנְטָלַתּוּ וְשָׁתְקָה, אִם הָיוּ בֵּינֵיהֶם שִׁדּוּכִין הֲרֵי זוֹ מְקֻדֶּשֶׁת. וְאִם לֹא שִׁדֵּךְ, אֵינָהּ מְקֻדֶּשֶׁת עַד שֶׁתֹּאמַר: הֵן. אֲבָל אִם לְאַחַר שֶׁנְּתָנוֹ בְּיָדָהּ אָמַר לָהּ: הֲרֵי אַתְּ מְקֻדֶּשֶׁת לִי בּוֹ, אֲפִלּוּ אָמְרָה: הֵן, אֵינָהּ מְקֻדֶּשֶׁת אַף עַל פִּי שֶׁשִּׁדֵּךְ תְּחִלָּה. <i>הגה: וְכָל זֶה שֶׁאָמַר לָהּ: כַּנְּסִי סֶלַע שֶׁאֲנִי חַיָּב לָךְ. אֲבָל אָמַר לָהּ: כַּנְּסִי סֶלַע זוֹ, סְתָמָא, וְחָזַר וְאָמַר: הִתְקַדְּשִׁי לִי בּוֹ, אַף עַל פִּי שֶׁחַיָּב לָהּ גַּם כֵּן, וְהִגִּיעַ זְמַן הַפֵּרָעוֹן, מְקֻדֶּשֶׁת, וְאֵינָהּ יְכוֹלָה לוֹמַר: לְפֵרָעוֹן קִבַּלְתִּיו (הָרַ"ן פ"ק דְּקִדּוּשִׁין). אָמַר לָהּ: כַּנְּסִי סֶלַע זוֹ שֶׁאֲנִי חַיָּב לָךְ, וְחָזַר וְאָמַר: לֹא לְשֵׁם פֵּרָעוֹן אֲנִי נוֹתְנוֹ לָךְ, רַק לְשֵׁם קִדּוּשִׁין, יֵשׁ אוֹמְרִים דְּהָוֵי מְקֻדֶּשֶׁת אֲפִלּוּ לֹא שִׁדֵּךְ (שָׁם בְּשֵׁם בה"ג וְהָרַמְבַּ"ם). בִּקֵּשׁ מִמֶּנָּה שֶׁתַּלְוֶה לוֹ מָעוֹת עַל מַשְׁכּוֹן, וְנָתְנָה לוֹ הַמָּעוֹת, וְכַאֲשֶׁר נוֹתֵן לָהּ הַמַּשְׁכּוֹן אָמַר לָהּ: הִתְקַדְּשִׁי לִי בּוֹ, וְקִבְּלַתּוּ וְשָׁתְקָה, הָוֵי סְפֵק קִדּוּשִׁין (תְּשׁוּבַת הָרַשְׁבָּ"א סִי' תשע"ג): </i>
נָתַן לָהּ פִּקָּדוֹן וְאָמַר לָהּ: כַּנְּסִי פִּקָּדוֹן זֶה, וְחָזַר וְאָמַר: הֲרֵי אַתְּ מְקֻדֶּשֶׁת לִי בּוֹ, אִם אָמַר לָהּ כֵּן קֹדֶם שֶׁנְּטָלַתּוּ, וּנְטָלַתּוּ, אַף עַל פִּי שֶׁשָּׁתְקָה, הֲרֵי זוֹ מְקֻדֶּשֶׁת. <i>הגה: וְיֵשׁ אוֹמְרִים דַּוְקָא שֶׁנְּטָלַתּוּ בְּיָדָהּ, אֲבָל אִם זָרַק לָהּ הַקִּדּוּשִׁין, אֲפִלּוּ לְתוֹךְ חֵיקָהּ, שְׁתִיקָה כְּהַאי גַּוְנָא לָאו כְּלוּם הִיא, הוֹאִיל וְלֹא נִתְרַצֵּית תְּחִלָּה לְקַדּוֹשֵׁי לֵהּ (טוּר בְּשֵׁם הָרְמַ"ה)</i>. וְאִם אַחַר שֶׁנְּטָלַתּוּ בְּתוֹרַת פִּקָּדוֹן אָמַר לָהּ: הֲרֵי אַתְּ מְקֻדֶּשֶׁת לִי בּוֹ, וְשָׁתְקָה, אֵינוֹ כְּלוּם. אֲבָל אִם אָמְרָה: הֵן, הֲרֵי זוֹ מְקֻדֶּשֶׁת:
אָמַר לָהּ: הִתְקַדְּשִׁי לִי בְּחֵפֶץ זֶה, וְאָמְרָה לוֹ: וַהֲרֵי אֵינוֹ שְׁוֵה פְּרוּטָה, וְאָמַר: הִתְקַדְּשִׁי לִי בְּאַרְבַּע זוּזִים שֶׁבְּתוֹכוֹ, הֲרֵי זוֹ סְפֵק מְקֻדֶּשֶׁת. <i>הגה: וְהוּא הַדִּין אִם לֹא חָזַר וְאָמַר: הִתְקַדְּשִׁי לִי, רַק אָמַר לָהּ: הֲרֵי בְּתוֹכוֹ שְׁוֵה פְּרוּטָה, מְקֻדֶּשֶׁת מִסָּפֵק (הַגָּהוֹת אַלְפָסִי פ"ק דְּקִדּוּשִׁין). אִשָּׁה שֶׁחָטְפָה מָעוֹת מֵאִישׁ אֶחָד, וְהוּא בִּקֵּשׁ מִמֶּנָּה שֶׁתַּחֲזִירֵם לוֹ, וְלֹא רָצְתָה, וְאָמַר לָהּ: הֲרֵי אַתְּ מְקֻדֶּשֶׁת לִי בָּהֶם, וְשָׁתְקָה וְהֶחֱזִיקָה הַמָּעוֹת, לֹא הָוֵי קִדּוּשִׁין, דְּהָוֵי שְׁתִיקָה דִּלְאַחַר מַתַּן מָעוֹת וְלָאו כְּלוּם הוּא (תְּשׁוּבַת מַהֲרַ"ם פַּדָּוואָה סִי' כ"ד): </i>
הָיָה לוֹ פִּקָּדוֹן בְּיָדָהּ, אוֹ שֶׁהִשְׁאִילָהּ חֵפֶץ, וְאָמַר לָהּ: הִתְקַדְּשִׁי לִי בַּפִּקָּדוֹן אוֹ בַּשְּׁאֵלָה שֶׁבְּיָדֵךְ, וְנִמְצָא שֶׁנִּגְנַב אוֹ נֶאֱבַד, אִם נִשְׁתַּיֵּר מִמֶּנּוּ שְׁוֵה פְּרוּטָה, מְקֻדֶּשֶׁת. וְאִם לָאו, אֵינָהּ מְקֻדֶּשֶׁת. וְדַוְקָא שֶׁאֵינָהּ יוֹדַעַת סְכוּם הַפִּקָּדוֹן, וּמִתְרַצֵּית לְהִתְקַדֵּשׁ בּוֹ הֵן אִם הוּא רַב הֵן אִם הוּא מְעַט, אֲבָל אִם יָדְעָה סְכוּם הַפִּקָּדוֹן, וְנִמְצָא שֶׁנִּגְנַב אוֹ נֶאֱבַד, אַף עַל פִּי שֶׁנִּשְׁתַּיֵּר מִמֶּנּוּ שְׁוֵה פְּרוּטָה, אֵינָהּ מְקֻדֶּשֶׁת,<i> שֶׁאֵינָהּ מִתְרַצֵּית לְהִתְקַדֵּשׁ אֶלָּא בִּסְכוּם הַפִּקָּדוֹן (טוּר): </i>
הָיָה לוֹ מִלְוֶה אֶצְלָהּ, אֲפִלּוּ הוּא בִּשְׁטָר, וְאָמַר לָהּ: הֲרֵי אַתְּ מְקֻדֶּשֶׁת לִי בַּמִּלְוֶה שֶׁיֵּשׁ לִי אֶצְלֵךְ, אֵינָהּ מְקֻדֶּשֶׁת, אֲפִלּוּ עֲדַיִן הַמָּעוֹת בְּיָדָהּ וְלֹא שָׁלְחָה בָּהֶם יָד. <i>וַאֲפִלּוּ הֶחֱזִיר לָהּ הַשְּׁטָר וְיֵשׁ בּוֹ שְׁוֵה פְּרוּטָה (טוּר בְּשֵׁם הָרַמְבָּ"ם). וְיֵשׁ מַחֲמִירִים בָּזֶה (הָרַ"ן פ"ב דְּקִדּוּשִׁין וְהַמ"מ פ"ה)</i>. וְהוּא הַדִּין אִם הִיא חַיֶּבֶת לוֹ שְׂכִירוּת פְּעֻלָּה שֶׁעָשָׂה לָהּ, אֲפִלּוּ הִגִּיעַ זְמַן הַמִּלְוֶה וְהַשְּׂכִירוּת לִגְבּוֹת:
אָמַר לָהּ: הִתְקַדְּשִׁי בִּשְׁטַר חוֹב, וּנְתָנוֹ לָהּ, שָׁמִין הַנְּיָר, אִם יֵשׁ בּוֹ שְׁוֵה פְּרוּטָה, מְקֻדֶּשֶׁת. וְאִם לָאו, הֲרֵי הִיא סְפֵק מְקֻדֶּשֶׁת:
הִלְוָה לָהּ עַתָּה ר' זוּז, וְאָמַר לָהּ: הֲרֵי אַתְּ מְקֻדֶּשֶׁת לִי בַּהֲנָאַת זְמַן שֶׁאַרְוִיחַ לִיךְ בַּמִּלְוָה שֶׁתִּהְיֶה בְּיָדֵךְ כָּךְ וְכָךְ יוֹם וְאֵינִי תּוֹבֵעַ מִמֵּךְ עַד זְמַן פְּלוֹנִי, הֲרֵי זוֹ מְקֻדֶּשֶׁת, וְאָסוּר לַעֲשׂוֹת כֵּן מִפְּנֵי שֶׁהוּא כְּרִבִּית:
הָיָה לוֹ מִלְוֶה אֶצְלָהּ וְאָמַר לָהּ: הֲרֵי אַתְּ מְקֻדֶּשֶׁת לִי בַּהֲנָאַת מְחִילַת מִלְוֶה, וְכֵן אִם אָמַר לָהּ: הֲרֵי אַתְּ מְקֻדֶּשֶׁת לִי בַּמֶּה שֶׁאֲנִי מַרְוִיחַ לִיךְ הַזְּמַן, מְקֻדֶּשֶׁת וְאָסוּר לַעֲשׂוֹת כֵּן מִשּׁוּם רִבִּית, וְיֵשׁ אוֹמְרִים שֶׁאֵינָהּ מְקֻדֶּשֶׁת.<i> הגה: וְיֵשׁ לָחוּשׁ לְב' הַסְּבָרוֹת, וְאִם קִדְּשָׁהּ אַחֵר צְרִיכָה גֵּט מִשְּׁנֵיהֶם (כָּל בּוֹ בְּשֵׁם הָרְמַ"ה, וְהַטּוּר הֱבִיאוֹ). הָיְתָה חַיֶּבֶת לַאֲחֵרִים, וּבָא אֶחָד וְנָתַן פְּרוּטָה לַמַּלְוֶה לְהַרְוִיחַ לָהּ זְמַן, וְקִדְּשָׁהּ בָּזֶה, הַוְיָא מְקֻדֶּשֶׁת (הַתּוֹסָפוֹת וְהַמָּרְדְּכַי וְהָרַ"ן רֵישׁ קִדּוּשִׁין): </i>
הָיָה אֶצְלָהּ מִלְוָה עַל מַשְׁכּוֹן, אֲפִלּוּ בְּמִשְׁכְּנוֹ בִּשְׁעַת הַלְוָאָה, וְקִדְּשָׁהּ בְּאוֹתָהּ מִלְוָה, וְהֶחֱזִיר לָהּ הַמַּשְׁכּוֹן <i>אוֹ שֶׁהָיָה הַמַּשְׁכּוֹן בִּרְשׁוּתָהּ (ר"י בְּשֵׁם הָרְמַ"ה)</i>, הֲרֵי זוֹ מְקֻדֶּשֶׁת. וְיֵשׁ אוֹמְרִים שֶׁאֲפִלּוּ לֹא הֶחֱזִיר לָהּ הַמַּשְׁכּוֹן, מְקֻדֶּשֶׁת:
הָיָה לוֹ מַשְׁכּוֹן עַל חוֹב שֶׁיֵּשׁ לוֹ אֵצֶל אֲחֵרִים, וְקִדֵּשׁ בּוֹ אִשָּׁה, הֲרֵי זוֹ מְקֻדֶּשֶׁת; לְפִי שֶׁבַּעַל חוֹב יֵשׁ לוֹ קִנְיָן בְּגוּפוֹ שֶׁל מַשְׁכּוֹן. <i>הגה: וְיֵשׁ אוֹמְרִים דַּוְקָא בְּמִשְׁכְּנוֹ שֶׁלֹּא בִּשְׁעַת הַלְוָאָתוֹ (טוּר בְּשֵׁם הָרֹא"שׁ). וְכָל זֶה בְּמַשְׁכּוֹן שֶׁיֵּשׁ לוֹ מִיִּשְׂרָאֵל, אֲבָל מִעוֹבֵד כּוֹכָבִים אֵינָהּ מְקֻדֶּשֶׁת (מָרְדְּכַי רֵישׁ קִדּוּשִׁין) וְאִם מְכָרוֹ הַמַּלְוֶה לְאַחֵר וְקִדֵּשׁ בּוֹ, הָוֵי מְקֻדֶּשֶׁת (מהרי"ו סִי' קל"ח): </i>
הָיָה לוֹ חוֹב בְּיַד אֲחֵרִים, וְאָמַר לָהּ: הֲרֵי אַתְּ מְקֻדֶּשֶׁת לִי בְּחוֹב שֶׁיֵּשׁ לִי בְּיַד זֶה, בְּמַעֲמַד שְׁלָשְׁתָּן, הֲרֵי זוֹ מְקֻדֶּשֶׁת, וְיֵשׁ אוֹמְרִים שֶׁאֵינָהּ מְקֻדֶּשֶׁת. אֲבָל אִם לֹא אָמַר לָהּ בְּמַעֲמַד שְׁלָשְׁתָּן, אֲפִלּוּ הִיא מִלְוָה בִּשְׁטָר וְהִקְנָה לָהּ הַשְּׁטָר כָּרָאוּי בִּכְתִיבָה וּבִמְסִירָה, אֵינָהּ מְקֻדֶּשֶׁת אֶלָּא בְּסָפֵק:
הָיָה לוֹ מִלְוֶה אֶצְלָהּ, וְנָתַן לָהּ עַתָּה פְּרוּטָה וְאָמַר לָהּ: הִתְקַדְּשִׁי לִי בְּמִלְוֶה וּפְרוּטָה, הֲרֵי זוֹ מְקֻדֶּשֶׁת:
אָמַר לָהּ: הִתְקַדְּשִׁי לִי בִּשְׂכַר מְלָאכָה זוֹ שֶׁאֶעֱשֶׂה עִמָּךְ, וְעָשָׂה, אֵינָהּ מְקֻדֶּשֶׁת. וְיֵשׁ אוֹמְרִים שֶׁהִיא מְקֻדֶּשֶׁת.<i> הגה: אִם הוּא קַבְּלָן עַל הַמְּלָאכָה, דְּאֻמָּן קוֹנֶה בְּשֶׁבַח כְּלִי (טוּר בְּשֵׁם ר"י). וְאִם הַכְּלִי עֲדַיִן אֶצְלוֹ וְקִדְּשָׁהּ בִּשְׂכָרוֹ, לְכֻלֵּי עָלְמָא מְקֻדֶּשֶׁת, דְּהָוֵי לֵהּ כְּמִלְוֶה שֶׁיֵּשׁ עָלָיו מַשְׁכּוֹן (רַבֵּינוּ יְרוּחָם נָתִיב כ"ב). נָתַן (מִשֶּׁלּוֹ) פְּרוּטָה לְצֹרֶךְ הַמְּלָאכָה, וְקִדְּשָׁהּ בּוֹ, מְקֻדֶּשֶׁת לְכֻלֵּי עָלְמָא, דְּהָוֵי לֵהּ כְּמִלְוֶה וּפְרוּטָה (טוּר). עָשָׂה מְלָאכָה אֵצֶל אַחֵר וְנִתְחַיֵּב לוֹ פְּרוּטָה, הָוֵי לֵהּ כְּמִלְוֶה בְּיַד אֲחֵרִים (בֵּאוּר דִּבְרֵי הַמָּרְדְּכַי לְדַעַת הָרַב כמ"ש רֵישׁ א"נ וּמִיָּד שֶׁעָשָׂה הַשָּׂכִיר וְכוּ'): </i>
קִדֵּשׁ בְּמִלְוֶה, וּבָעַל סְתָם בִּפְנֵי עֵדִים שֶׁרָאוּ שֶׁנִּתְיַחֵד עִמָּהּ, צְרִיכָה גֵּט מִסָפֵק. <i>הגה: וְהוּא הַדִּין אִם קִדֵּשׁ בְּפָחוֹת מִפְּרוּטָה וּבָעַל, וְכָל כַּיּוֹצֵא בָּזֶה (הָרַ"ן פ' הַמַּדִּיר): </i>
הַנִּכְנָס לְבֵית חֲבֵרוֹ וְלָקַח לוֹ כְּלִי אוֹ אוֹכֵל וְכַיּוֹצֵא בָּהֶם וְקִדֵּשׁ בּוֹ אִשָּׁה, וּבָא בַּעַל הַבַּיִת, אַף עַל פִּי שֶׁאָמַר לוֹ: לָמָּה לֹא נָתַתָּ לָהּ דָּבָר זֶה שֶׁהוּא טוֹב מִמַּה שֶּׁנָּתַתָּ לָהּ, אֵינָהּ מְקֻדֶּשֶׁת, שֶׁלֹּא אָמַר לוֹ דָּבָר זֶה אֶלָּא כְּדֵי שֶׁלֹּא לְהִתְבַּיֵּשׁ עִמּוֹ, וְהוֹאִיל וְקִדֵּשׁ בְּמָמוֹן חֲבֵרוֹ שֶׁלֹּא מִדַּעַת חֲבֵרוֹ הֲרֵי זֶה גָּזֵל וְאֵינָהּ מְקֻדֶּשֶׁת. וְאִם קִדְּשָׁהּ בְּדָבָר שֶׁאֵין בַּעַל הַבַּיִת מַקְפִּיד עָלָיו, כְּגוֹן תְּמָרָה אוֹ אֱגוֹז, הֲרֵי זוֹ מְקֻדֶּשֶׁת מִסָפֵק. <i>הגה: אוֹרֵחַ שֶׁיּוֹשֵׁב אֵצֶל בַּעַל הַבַּיִת, וְנוֹטֵל חֶלְקוֹ וְקִדֵּשׁ בּוֹ, הָוֵי מְקֻדֶּשֶׁת (הַגָּהוֹת אַלְפָסִי): </i>
הָיְתָה סְחוֹרָה בֵּינוֹ וּבֵין חֲבֵרוֹ, וְחִלְּקָה שֶׁלֹּא מִדַּעַת חֲבֵרוֹ, וְקִדֵּשׁ בְּחֶלְקוֹ, הוֹאִיל וּצְרִיכָה שׁוּמַת בֵּית דִּין אֵינָהּ מְקֻדֶּשֶׁת, שֶׁאֵין זֶה נוֹטֵל לְעַצְמוֹ מַה שֶּׁיִּרְצֶה וְיַנִּיחַ מַה שֶּׁיִּרְצֶה.<i> הגה: וַאֲפִלּוּ נָתַן לָהּ כָּל הַסְּחוֹרָה שֶׁיֵּשׁ בְּחֶלְקוֹ יוֹתֵר מִפְּרוּטָה, אֲפִלּוּ הָכִי אֵינָהּ מְקֻדֶּשֶׁת, שֶׁאֵין רְצוֹנָהּ לְהִתְקַדֵּשׁ רַק בַּכֹּל (הַגָּהוֹת מ"מ פ"ה דְּאִשּׁוּת בְּשֵׁם רַמְבַּ"ן וְהָרַשְׁבָּ"א וְכ"כ הָרַ"ן)</i>. וְאִם הוּא דָּבָר שֶׁהַכֹּל שָׁוֶה וְאֵינוֹ צָרִיךְ שׁוּמָא, הֲרֵי זוֹ מְקֻדֶּשֶׁת:
הַשּׁוֹאֵל חֵפֶץ מֵחֲבֵרוֹ וְהוֹדִיעוֹ שֶׁרוֹצֶה לְקַדֵּשׁ בּוֹ אִשָּׁה, מְקֻדֶּשֶׁת. וְאִם לָאו, הֲרֵי הוּא סְפֵק מְקֻדֶּשֶׁת. <i>הגה: וְהוּא הַדִּין לְשׂוֹכֵר כְּלִי אוֹ חֵפֶץ מֵחֲבֵרוֹ וְקִדֵּשׁ בּוֹ (ת"ה סִי' ר"י). שָׁאַל כְּלִי מֵאִשָּׁה שֶׁיֵּשׁ לָהּ בַּעַל, וְקִדֵּשׁ בּוֹ, חוֹשְׁשִׁין לַקִּדּוּשִׁין, אַף עַל פִּי שֶׁכָּל מַה שֶּׁקָּנְתָה אִשָּׁה קָנָה בַּעְלָהּ וְלֹא שָׁאַל מִן הַבַּעַל (רַשְׁבָּ"א אֶלֶף רמ"א וּתְשׁוּבַת הָרַמְבַּ"ן סִי' קמ"ד): </i>
הַנּוֹתֵן לַחֲבֵרוֹ מַתָּנָה עַל מְנָת לְהַחֲזִירוֹ, וְהָלַךְ הַמְקַבֵּל וְקִדֵּשׁ בָּהּ אִשָּׁה, הֲרֵי זוֹ מְקֻדֶּשֶׁת:
הַמְקַדֵּשׁ בְּאִסוּרֵי הֲנָאָה דְּרַבָּנָן לְגַמְרֵי, שֶׁאֵין לוֹ עִקָּר בִּדְאוֹרָיְתָא, מְקֻדֶּשֶׁת. וְאִם בְּחָמֵץ דְּאוֹרָיְתָא וְשָׁעוֹת דְּרַבָּנָן, אוֹ בְּחָמֵץ דְּרַבָּנָן וְשָׁעוֹת דְּאוֹרָיְתָא, סָפֵק מְקֻדֶּשֶׁת. וְאִם בְּאִסוּרֵי דְּאוֹרָיְיתָא לְגַמְרֵי, כְּגוֹן חָמֵץ דְּאוֹרָיְתָא בְּשָׁעוֹת דְּאוֹרָיְתָא, אֵינָהּ מְקֻדֶּשֶׁת. <i>הגה: קָהָל שֶׁתִּקְּנוּ וְעָשׂוּ הַסְכָּמָה בֵּינֵיהֶם שֶׁכָּל מִי שֶׁיְּקַדֵּשׁ בְּלֹא עֲשָׂרָה אוֹ כַּיּוֹצֵא בָּזֶה, וְעָבַר אֶחָד וְקִדֵּשׁ, חַיְשִׁינָן לַקִּדּוּשִׁין וּצְרִיכָה גֵּט. אַף עַל פִּי שֶׁהַקָּהָל הִתְנוּ בְּפֵרוּשׁ שֶׁלֹּא יִהְיוּ קִדּוּשִׁין וְהִפְקִירוּ מָמוֹנוֹ, אֲפִלוּ הָכִי יֵשׁ לְהַחֲמִיר לְעִנְיַן מַעֲשֶׂה (מַהֲרִי"ק שֹׁרֶשׁ פ"ד). אִשָּׁה שֶׁנָּדְרָה הֲנָאָה מֵאָדָם אֶחָד אוֹ מִכָּל מַה שֶּׁיִּתְּנוּ לָהּ שֶׁלֹּא בִּפְנֵי פְּלוֹנִי וּפְלוֹנִי, וְעָבַר אֶחָד וְקִדְּשָׁהּ, אֵינָהּ מְקֻדֶּשֶׁת, דְּהָוֵי כְּאִלּוּ קִדְּשָׁהּ בְּאִסוּרֵי הֲנָאָה. וְדַוְקָא שֶׁקִּדְּשָׁהּ בְּתוֹרַת כֶּסֶף, אֲבָל אִם קִדְּשָׁהּ בִּשְׁטָר, הָוֵי קִדּוּשִׁין (רַשְׁבָּ"א סִי' תר"ב וְתר"ג): </i>
עָבַר וּמָכַר אִסוּרֵי הֲנָאָה וְקִדֵּשׁ בִּדְמֵיהֶם, מְקֻדֶּשֶׁת. וְאִם מְכָרָם לְיִשְׂרָאֵל, וְלֹא יָדַע הַלּוֹקֵחַ שֶׁהֵם אִסוּרֵי הֲנָאָה, וְלָקַח הַמּוֹכֵר דְּמֵיהֶם וְקִדֵּשׁ בִּדְמֵיהֶם, סָפֵק מְקֻדֶּשֶׁת. בַּמֶּה דְּבָרִים אֲמוּרִים, בִּשְׁאָר אִסוּרֵי הֲנָאָה, חוּץ מֵאֶלִילִים שֶׁאִם מְכָרָהּ וְקִדֵּשׁ בְּדָמֶיהָ אֵינָהּ מְקֻדֶּשֶׁת:
בְּכוֹר, בַּזְּמַן הַזֶּה, אִם קִדְּשׁוּ בּוֹ בְּעָלִים הָוֵי סְפֵק מְקֻדֶּשֶׁת:

Siman 29



Siman 30



Siman 31



Siman 32



Siman 33



Siman 34



Siman 35



Siman 36



Siman 37



Siman 38



Siman 39

הַמְקַדֵּשׁ אֶת הָאִשָּׁה עַל מְנָת שֶׁאֵין עָלֶיהָ נְדָרִים, וְנִמְצָא עָלֶיהָ אֶחָד מִשְּׁלשָׁה נְדָרִים אֵלּוּ שֶׁדֶּרֶךְ בְּנֵי אָדָם לְהַקְפִּיד עֲלֵיהֶם: שֶׁלֹּא תֹּאכַל בָּשָׂר, אוֹ שֶׁלֹּא תִּשְׁתֶּה יַיִן, אוֹ שֶׁלֹּא תִּתְקַשֵּׁט בְּמִינֵי צִבְעוֹנִים, אֵינָהּ מְקֻדֶּשֶׁת.<i> וְאֵינָהּ צְרִיכָה גֵּט (טוּר)</i>. וְהוּא הַדִּין לִנְדָרִים שֶׁבֵּינוֹ לְבֵינָהּ דְּהָוֵי בִּכְלַל נְדָרִים שֶׁדֶּרֶךְ בְּנֵי אָדָם לְהַקְפִּיד עֲלֵיהֶם. נִמְצָא עָלֶיהָ נֶדֶר חוּץ מֵאֵלּוּ, אַף עַל פִּי שֶׁהוּא אוֹמֵר: מַקְפִּיד אֲנִי אֲפִלּוּ עַל זֶה, הֲרֵי זוֹ מְקֻדֶּשֶׁת. וְאִם אָמַר לָהּ: עַל מְנָת שֶׁאֵין עָלַיִךְ כָּל נֶדֶר, אֲפִלּוּ נִמְצָא שֶׁנָּדְרָה שֶׁלֹּא תֹּאכַל חָרוּבִין, אֵינָהּ מְקֻדֶּשֶׁת. וְיֵשׁ מִי שֶׁאוֹמֵר שֶׁחוֹשְׁשִׁין שֶׁמָּא תֵּלֵךְ אֵצֶל חָכָם וְיַתִּיר לָהּ <i>וְלָכֵן אֲסוּרָה לְהִנָּשֵׂא בְּלֹא גֵּט: </i>
הָיוּ עָלֶיהָ נְדָרִים, וְהָלְכָה אֵצֶל חָכָם וְהִתִּירָהּ, מְקֻדֶּשֶׁת. וַאֲפִלּוּ הִיא אִשָּׁה חֲשׁוּבָה. בַּמֶּה דְבָרִים אֲמוּרִים, שֶׁהִתִּירָהּ חָכָם קֹדֶם שֶׁנּוֹדְעוּ לַבַּעַל, אֲבָל אִם נוֹדְעוּ לַבַּעַל קֹדֶם שֶׁהִתִּירָהּ, מִיָּד נִתְבַּטְּלוּ הַקִּדּוּשִׁין. וְיֵשׁ מִי שֶׁאוֹמֵר, שֶׁאִם הִיא אִשָּׁה חֲשׁוּבָה, אֲפִלּוּ אִם קֹדֶם שֶׁנּוֹדְעוּ לַבַּעַל הִתִּירָהּ חָכָם, הִיא סָפֵק מְקֻדֶּשֶׁת.<i> וְאִם קִדְּשָׁהּ עַל מְנָת שֶׁאֵין עָלֶיהָ נְדָרִים, וּבָעַל סְתָם, עַיֵּן לְעֵיל סִימָן ל"ח סָעִיף ל"ה: </i>
הַמְקַדֵּשׁ אֶת הָאִשָּׁה עַל מְנָת שֶׁאֵין בָּהּ מוּמִין, וְנִמְצְאוּ בָּהּ אֶחָד מִן הַמּוּמִין הַפּוֹסְלִים בְּנָשִׁים, אֵינָהּ מְקֻדֶּשֶׁת. נִמְצָא בָּהּ מוּם אַחֵר חוּץ מֵאוֹתָם הַמּוּמִין, אַף עַל פִּי שֶׁאָמַר: מַקְפִּיד אֲנִי אֲפִלּוּ עַל זֶה, הֲרֵי זוֹ מְקֻדֶּשֶׁת:
וּמַה הֵן הַמּוּמִין הַפּוֹסְלִים בְּנָשִׁים, כָּל הַמּוּמִין הַפּוֹסְלִים בְּכֹהֲנִים פּוֹסְלִים בְּנָשִׁים, וְיוֹתֵר עֲלֵיהֶם בְּנָשִׁים: רֵיחַ רַע, וְזֵעָה, וְרֵיחַ הַפֶּה, <i>וְיֵשׁ אוֹמְרִים דְּאַף רֵיחַ הַחֹטֶם (מָרְדְּכַי בְּשֵׁם הָר"ם)</i>, וְקוֹל עָבֶה, וְדַדֶּיהָ גַּסִים מֵחַבְרוֹתֶיהָ טֶפַח, וְטֶפַח בֵּין דַּד לְדַד, וּנְשִׁיכַת כֶּלֶב וְנַעֲשָׂה הַמָּקוֹם צַלֶּקֶת <i>(פֵּרוּשׁ, שֶׁנִּתְרַפְּאָה הַמַּכָּה וְקָרַם עָלֶיהָ עוֹר וְלֹא נִשְׁאַר אֶלָּא רֹשֶׁם הַמַּכָּה)</i>, וְשׁוּמָא <i>(פֵּרוּשׁ, וירואה בְּלַעַ"ז רַשִׁ"י)</i> שֶׁעַל הַפַּדַּחַת, אֲפִלּוּ הָיְתָה קְטַנָּה בְּיוֹתֵר, וְאַף עַל פִּי שֶׁאֵין בָּהּ שֵׂעָר, וְזוֹ הִיא הַשּׁוּמָא שֶׁיְּתֵרָה אִשָּׁה עַל הַכֹּהֲנִים, וְהוּא שֶׁעוֹמֶדֶת תַּחַת כִּפָּה שֶׁבְּרֹאשָׁהּ, פְּעָמִים נִרְאֵית וּפְעָמִים אֵינָהּ נִרְאֵית, שֶׁאִם תָּמִיד נִרְאֵית, הֲרֵי רָאָה וְנִתְפַּיֵּס, וְאִם תָּמִיד אֵינָהּ נִרְאֵית, אֵינוֹ מוּם. <i>הגה: וְאִם יֵשׁ מֶרְחָץ בָּעִיר, אֲפִלּוּ מוּמִין שֶׁבַּסֵּתֶר אֵין מְבַטְּלִים. בַּמֶּה דְבָרִים אֲמוּרִים, כְּשֶׁדֶּרֶךְ הַבָּנוֹת לֵילֵךְ לַמֶּרְחָץ בְּגָלוּי, אֲבָל בְּמָקוֹם שֶׁאֵין הַבָּנוֹת הוֹלְכוֹת לַמֶּרְחָץ, רַק בַּלַּיְלָה וּבְהֵחָבֵא, אֲפִלּוּ מוּמִין שֶׁבְּגָלוּי מְבַטְּלִין. נִכְפֶּה, אִם הוּא לִזְמַן קָבוּעַ, הָוֵי מוּם שֶׁבַּסֵּתֶר; וְאִם אֵינוֹ לִזְמַן קָבוּעַ, הָוֵי מוּם שֶׁבְּגָלוּי. וְעַיֵּן לְקַמָּן סִימָן קי"ז עוֹד מִדִּינֵי מוּמִין. יֵשׁ אוֹמְרִים דְּנִכְפֶּה וְרֵיחַ הַפֶּה אֵין חִלּוּק בֵּין מֶרְחָץ בָּעִיר אוֹ לֹא (רַבִּי יְרוּחָם נָתִיב כ"ג): </i>
הַמְקַדֵּשׁ אִשָּׁה סְתָם, וְנִמְצְאוּ עָלֶיהָ אֶחָד מִן הַמּוּמִין הַפּוֹסְלִים בְּנָשִׁים, אוֹ נִמְצָא עָלֶיהָ אֶחָד מִנְּדָרִים שֶׁדֶּרֶךְ בְּנֵי אָדָם לְהַקְפִּיד עֲלֵיהֶם, הֲרֵי זוֹ מְקֻדֶּשֶׁת מִסָפֵק:
קִדְּשָׁהּ עַל מְנָת שֶׁאֵין בָּהּ מוּמִין, וְהָיוּ בָּהּ מוּמִין וְהָלְכָה אֵצֶל רוֹפֵא וְרִפֵּא אוֹתָהּ, אֵינָהּ מְקֻדֶּשֶׁת. אֲבָל אִם הִתְנָה הָאִשָּׁה <i>(עַל מְנָת)</i> שֶׁאֵין בּוֹ מוּמִין, וְהָיוּ בּוֹ מוּמִין וְהָלַךְ אֵצֶל רוֹפֵא וְרִפְּאוֹ, הֲרֵי זוֹ מְקֻדֶּשֶׁת, שֶׁאֵין גְּנַאי לָאִישׁ בְּמוּמִין שֶׁכְּבָר נִתְרַפְּאוּ, וְהָאִשָּׁה אֵינָהּ מַקְפֶּדֶת עַל זֹאת:
קִדְּשָׁהּ עַל מְנָת שֶׁלֹּא יִהְיוּ בָּהּ מוּמִין, וְנִמְצְאוּ בָּהּ מוּמִין וְרִפְּאָן הָרוֹפֵא, הֲרֵי זוֹ מְקֻדֶּשֶׁת לְמַפְרֵעַ:

Siman 40



Siman 41



Siman 42



Siman 43



Siman 44



Siman 45



Siman 46



Siman 47



Siman 48



Siman 49



Siman 50



Siman 51



Siman 52



Siman 53



Siman 54



Siman 55



Siman 56



Siman 57



Siman 58



Siman 59



Siman 60



Siman 61



Siman 62



Siman 63



Siman 64



Siman 65

מצוה לשמח חתן וכלה ולרקד לפניה ולומר שהיא נאה וחסודה <i>(פירוש מן ותשא חן וחסד לפניו) אפילו אינה נאה. הגה: ומצינו שרבי יהודה בר אילעי היה מרקד לפני הכלה ומבטלין תלמוד תורה להכנסת כלה לחופה (דברי הרב) (פ"ק דמגילה ופ' האשה שנתארמלה).</i>
אסור להסתכל בכלה, <i>(אבל מותר להסתכל בתכשיטין שעליה או בפריעת ראשה) (טור).</i>
צריך לתת אפר בראש החתן במקום הנחת תפילין זכר לאבילות ירושלים דכתיב "לשום לאבילי ציון פאר תחת אפר". הגה: ויש מקומות שנהגו לשבר כוס אחר שבע ברכות וזהו מנהג נוהג במדינות אלו שהחתן שובר הכלי שמברכין עליו ברכת אירוסין <i>(כל בו)</i> וכל מקום לפי מנהגו. עוד נוהגים להתענות ועיין לעיל סי' ס"א. ודין זריקת אוכלין לפני חתן וכלה, עיין בא"ח סי' קע"א.
מת וכלה שפגעו זה בזה מעבירין את המת מלפני הכלה ליתן לה את הדרך.

Siman 66



Siman 67



Siman 68



Siman 69



Siman 70



Siman 71



Siman 72



Siman 73



Siman 74



Siman 75



Siman 76



Siman 77



Siman 78



Siman 79



Siman 80



Siman 81



Siman 82



Siman 83



Siman 84



Siman 85



Siman 86

אֵין מְקַבְּלִין פִּקָּדוֹן מֵאֵשֶׁת אִישׁ; וְאִם קִבֵּל, יַחֲזִיר לָאִשָּׁה.<i> וְאִם אָמְרָה: שֶׁל פְּלוֹנִי הֵם,נֶאֱמֶנֶת (טוּר). הָלְכָה הָאִשָּׁה לִמְדִינַת הַיָּם, וּבָא הַבַּעַל וְתָבַע מִן הַנִּפְקָד וְאוֹמֵר שֶׁאִשְׁתּוֹ גָּנְבָה מִמֶּנוֹ, לֹא יִתְּנֵם לוֹ עַד שֶׁתָּבוֹא הָאִשָּׁה אוֹ תָּמוּת, כֵּן נִרְאֶה לִי.</i> וְאִם אָמְרָה בִּשְׁעַת מִיתָתָהּ: שֶׁל פְּלוֹנִי הֵם, אִם נֶאֱמֶנֶת לוֹ, יַעֲשֶׂה כִּדְבָרֶיהָ; וְאִם לָאו, יִתֵּן לְיּוֹרְשֶׁיהָ.<i> וְכֵן אִם מֵתָה וְלֹא אָמְרָה כְּלוּם. (טוּר)</i> וְיֵשׁ מִי שֶׁאוֹמֵר, שֶׁאִם הִיא נוֹשֵׂאת וְנוֹתֶנֶת בְּתוֹךְ הַבַּיִת, אֵינָהּ נֶאֱמֶנֶת לוֹמַר שֶׁל פְּלוֹנִי הֵם. <i>הגה: מִיהוּ, כָּל זְמַן שֶׁהִיא חַיָּה יַחֲזִיר לָאִשָּׁה (טוּר), מִיהוּ, אִם הֶחֱזִיר לַבַּעַל, פָּטוּר הַנִּפְקָד, אֲפִלּוּ אֵינָהּ נוֹשֵׂאת וְנוֹתֶנֶת תּוֹךְ הַבַּיִת (מָרְדְּכַי פֶּרֶק חֶזְקַת הַבָּתִּים): </i>
הַבַּעַל שֶׁלָּוָה מֵהָאִשָּׁה וְאַחַר כָּךְ גֵּרְשָׁהּ, אֵין לָהּ עָלָיו כְּלוּם. <i>הגה: וְכָל שֶׁכֵּן אִם לֹא גֵּרְשָׁהּ (דַּעַת עַצְמוֹ). וְיֵשׁ אוֹמְרִים דַּוְקָא אִם הָיוּ הַמָּעוֹת טְמוּנִים כְּשֶׁלָּוָה מִמֶּנָּה, אֲבָל לֹא הָיוּ הַמָּעוֹת טְמוּנִים, וְלָוָה מִמֶּנָּה, צָרִיךְ לְשַׁלֵּם לָהּ אֲפִלּוּ לְאַחַר שֶׁגֵּרְשָׁהּ (טוּר). וְהוּא הַדִּין אִם תְּקָפָם מִיָּדָהּ, דְּמֵאַחַר שֶׁלֹּא הָיוּ הַמָּעוֹת טְמוּנִים, נֶאֱמֶנֶת לוֹמַר: שֶׁלִּי אוֹ שֶׁל פְּלוֹנִי הֵם (סְבָרַת הָרַב). מִיהוּ, אִם נוֹשֵׂאת וְנוֹתֶנֶת תּוֹךְ הַבַּיִת, אוֹ שֶׁהַבַּעַל מַאֲמִינָהּ עַל שֶׁלּוֹ, אֵינָהּ נֶאֱמֶנֶת (טוּר). וְעַיֵּן לְעֵיל סִימָן פ"ה סָעִיף י"ב. לָוָה מִמֶּנָּה בִּשְׁטָר, הִיא אוֹמֶרֶת: לֹא הָיוּ הַמָּעוֹת טְמוּנִים, וְהוּא אוֹמֵר: טְמוּנִים הָיוּ, עָלֶיהָ לְהָבִיא רְאָיָה אוֹ פָּטוּר לְשַׁלֵּם (נִמּוּקֵי יוֹסֵף פֶּרֶק חֶזְקַת הַבָּתִּים). וְעַיֵּן בְּחשֶׁן הַמִּשְׁפָּט סִימָן ס"ב, אִשָּׁה שֶׁהָיוּ שְׁטָרוֹת יוֹצְאִין עַל שְׁמָהּ מַה דִּינָן. אִשָּׁה שֶׁמָּכְרָה אוֹ מִשְׁכְּנָה מִטַּלְטְלִין, אִם הַקּוֹנֶה אוֹ הַמַּלְוֶה אֵינוֹ יוֹדֵעַ שֶׁהֵם שֶׁל בַּעַל, אֵין צָרִיךְ לְהַחֲזִיר אֵלָיו, אֲפִלּוּ רוֹצֶה הַבַּעַל לְהַחֲזִיר לוֹ דָּמָיו וְטוֹעֵן שֶׁהִיא גְּנָבָן לוֹ (הַגָּהוֹת מַיְמוֹנִי פֶּרֶק כ"ב דְּאִשּׁוּת). וְיֵשׁ אוֹמְרִים דְּאִם הִיא נוֹשֵׂאת וְנוֹתֶנֶת תּוֹךְ הַבַּיִת, הַבַּעַל נֶאֱמָן וְצָרִיךְ לְהַחֲזִיר לוֹ בְּלֹא דָּמִים (רַבֵּנוּ יְרוּחָם נָתִיב כ"ג). וְנִרְאֶה לִי, דַּוְקָא בְּשֶׁאֵין דַּרְכָּהּ לְמַשְׁכֵּן אוֹ לִמְכֹּר בְּלֹא רְשׁוּת בַּעֲלָהּ, אֲבָל אִם דַּרְכָּהּ בְּכָךְ, מַה שֶּׁעָשְׂתָה עָשׂוּי; וְכֵן נִרְאֶה לְהוֹרוֹת. וְעַיֵּן לְקַמָן סִימָן צ': </i>

Siman 87



Siman 88



Siman 89



Siman 90



Siman 91



Siman 92



Siman 93



Siman 94



Siman 95



Siman 96



Siman 97



Siman 98



Siman 99



Siman 100



Siman 101



Siman 102



Siman 103



Siman 104



Siman 105



Siman 106



Siman 107



Siman 108



Siman 109

שְׁכִיב מְרַע שֶׁאָמַר: תְּנוּ מָאתַיִם זוּז לְאִשְׁתִּי כָּרָאוּי לָהּ, נוֹטַלְתָּן לְבַד מִכְּתֻבָּתָהּ. וְאִם אָמַר: תִּטֹּל מָאתַיִם זוּז בִּכְתֻבָּתָהּ, לֹא תִּטֹּל שְׁתֵּיהֶן, אֶלָּא יָדָהּ עַל הָעֶלְיוֹנָה; אִם מָאתַיִם זוּז יוֹתֵר, נוֹטַלְתָּן; וְאִם כְּתֻבָּתָהּ יוֹתֵר, נוֹטַלְתָּן:
הָא דְּאָמְרִינָן דְּכִי אָמַר "בִּכְתֻבָּתָהּ " יָדָהּ עַל הָעֶלְיוֹנָה, בְּשֶׁלֹּא חִלֵּק נְכָסָיו. אֲבָל אִם חִלֵּק נְכָסָיו, נִתְבָּאֵר מִשְׁפָּטוֹ בְּסִימָן ק "ו:
אִם אָמַר: תְּנוּ מָנֶה לְאִשְׁתִּי, סְתָם, יֵשׁ מִי שֶׁאוֹמֵר דְּיָדָהּ עַל הָעֶלְיוֹנָה. וְיֵשׁ מִי שֶׁאוֹמֵר דְּהָוֵי מַתָּנָה לְבַד מִכְּתֻבָּתָהּ.<i> וְאִם אָמַר בְּפֵרוּשׁ: תְּנוּ לָהּ בְּמַתָּנָה, נוֹטַלְתָּן לְכֻלֵּי עָלְמָא לְבַד מִכְּתֻבָּתָהּ (רִיבָ"שׁ סִימָן ת"פ): </i>
שְׁכִיב מְרַע שֶׁצִּוָּה שֶׁיִּתְּנוּ לְאִשְׁתּוֹ בְּגָדִים, נוֹטֶלֶת כָּל בְּגָדֶיהָ בֵּין שֶׁל חֹל בֵּין שֶׁל שַׁבָּת.<i> הגה: וְיֵשׁ אוֹמְרִים דְּאִם נָתַן לָהּ בְּמַתָּנָה בִּשְׁעַת מוֹתוֹ, אַף צְמִידִים שֶׁבִּבְגָדֶיהָ בִּכְלָל. אֲבָל אִם כָּתַב לָהּ כָּךְ בְּשָׁעָה שֶׁנְּשָׂאָהּ, אֵין צְמִידִים בִּכְלָל (מהרי"ו סִימָן קמ"ד).</i> וְאִם אָמַר: "מַלְבּוּשִׁים", גַּם הַסַרְבָּל וְאוּנְקְלִי וּמִטְפָּחוֹת וְסוּדָר בִּכְלָל, דִּבְכָל דָּבָר שֶׁאָדָם לוֹבֵשׁ וּמִתְעַטֵּף, נִקְרָא מַלְבּוּשׁ:

Siman 110



Siman 111



Siman 112



Siman 113



Siman 114



Siman 115



Siman 116



Siman 117



Siman 118



Siman 119



Siman 120



Siman 121



Siman 122



Siman 123



Siman 124



Siman 125



Siman 126



Siman 127



Siman 128



Siman 129



Siman 130



Siman 131



Siman 132



Siman 133

צָרִיךְ שֶׁיִּהְיוּ שְׁנֵי עֵדִים כְּשֵׁרִים בִּשְׁעַת מְסִירַת הַגֵּט, <i>וְשֶׁיִּמְסֹר לָהּ הַגֵּט בִּפְנֵי שְׁנֵיהֶם בְּיַחַד (ב"י)</i>. וְכֵן צָרִיךְ לְהַחְתִּים עָלָיו עֵדִים לְכַתְּחִלָּה, אֲבָל בְּדִיעֲבַד אִם לֹא הָיוּ אֶלָּא עֵדֵי חֲתִימָה, וּמָסְרוֹ בֵּינוֹ לְבֵינָהּ, כָּשֵׁר. וְכֵן אִם הָיוּ עֵדֵי מְסִירָה וְלֹא הָיוּ בּוֹ עֵדֵי חֲתִימָה, כָּשֵׁר. וְיֵשׁ אוֹמְרִים שֶׁאִם נוֹדַע שֶׁנִּתַּן לָהּ בְּלֹא עֵדֵי מְסִירָה, אַף עַל פִּי שֶׁעֵדִים חֲתוּמִים בּוֹ, פָּסוּל. וּמִיהוּ, כְּשֶׁרוֹאִין אוֹתוֹ חָתוּם, תּוֹלִין שֶׁבְּוַדַּאי נִמְסַר בְּעֵדֵי מְסִירָה. <i>הגה: וְעַיֵּן לְעֵיל רֵישׁ סִימָן ק"ל דְּלוֹקְחִין כַּת אַחַת שֶׁל עֵדִים לַחֲתִימָה וְלִמְסִירָה, וְלֹא שְׁנֵי כִּתּוֹת: </i>
צָרִיךְ שֶׁיִּהְיוּ גַּם הַחֲתִימוֹת יְבֵשׁוֹת בִּשְׁעַת נְתִינַת הַגֵּט:
רְגִילִין לִתֵּן הַגֵּט בְּמִנְיַן עֲשָׂרָה:

Siman 134



Siman 135



Siman 136



Siman 137



Siman 138



Siman 139



Siman 140



Siman 141

הָאִשָּׁה יְכוֹלָה לַעֲשׂוֹת שָׁלִיחַ לְקַבֵּל גִּטָּהּ מִיַּד שְׁלִיחַ בַּעְלָהּ. בַּמֶּה דְּבָרִים אֲמוּרִים, שֶׁעָשְׂתָה שָׁלִיחַ אַחֵר לְקַבֵּל מִמֶּנּוּ. אֲבָל אִם אָמְרָה לִשְׁלִיחַ הַבַּעַל: יִהְיֶה גֵּט זֶה פִּקָּדוֹן אֶצְלְךָ, אוֹ שֶׁאָמְרָה לוֹ: הֲרֵי אַתָּה שָׁלִיחַ לְקַבְּלוֹ לִי, <i>וְיֵשׁ אוֹמְרִים אֲפִלּוּ לֹא אָמְרָה לוֹ רַק: תִּתְקַּבֵּל (בֵּית יוֹסֵף בְּשֵׁם הָרַמְבַּ"ן וְהָרַשְׁבָּ"א)</i>, הֲרֵי זוֹ סְפֵק מְגֹרֶשֶׁת, עַד שֶׁיַּגִּיעַ גֵּט לְיָדָהּ, וּמִשֶּׁיַּגִּיעַ לְיָדָהּ תִּתְגָּרֵשׁ וַדַּאי. <i>הגה: אָמְרָה הָאִשָּׁה לִשְׁלוּחָהּ לְקַבֵּל הַגֵּט מִיַּד בַּעְלָהּ, אֵין לְקַבְּלוֹ מִיַּד שְׁלוּחוֹ. אֲבָל אָמְרָה: קַבֵּל גֵּט מִבַּעְלִי, יָכוֹל לְקַבְּלוֹ מִיַּד שְׁלוּחוֹ (תְּשׁוּבַת רַשְׁבָּ"א אֶלֶף ר"נ). וְיֵשׁ אוֹמְרִים שֶׁאֵין הָאִשָּׁה יְכוֹלָה לַעֲשׂוֹת שָׁלִיחַ לְקַבֵּל מִיַּד שְׁלִיחַ בַּעְלָהּ: </i>
נַעֲרָה הַמְאֹרָסָה, אַף עַל פִּי שֶׁמִּתְגָּרֶשֶׁת בְּקַבָּלַת גִּטָּהּ בְּיָדָהּ כְּמוֹ קַבָּלַת אָבִיהָ, אָבִיהָ יָכוֹל לַעֲשׂוֹת שְׁלִיחַ קַבָּלָה; אֲבָל הִיא אֵינָהּ יְכוֹלָה לַעֲשׂוֹת שְׁלִיחַ קַבָּלָה, אֶלָּא אִם כֵּן אֵין לָהּ אָב, אוֹ שֶׁנִּשֵּׂאת:
קְטַנָּה, אֲפִלּוּ אֵין לָהּ אָב, אוֹ שֶׁנִּשֵּׂאת, אֵינָהּ יְכוֹלָה לַעֲשׂוֹת שְׁלִיחַ קַבָּלָה; אֲבָל אָבִיהָ יָכוֹל לַעֲשׂוֹתוֹ, אִם הִיא אֲרוּסָה:
הַמְקַדֵּשׁ קְטַנָּה עַל יְדֵי אָבִיהָ, וְגֵרְשָׁה כְּשֶׁהִיא קְטַנָּה <i>בְּעוֹדָהּ אֲרוּסָה וְאָבִיהָ חַי (טוּר)</i>, אָבִיהָ מְקַבֵּל גִּטָּהּ, וְלֹא הִיא שֶׁלֹּא מִדַּעְתּוֹ. וְיֵשׁ אוֹמְרִים שֶׁהִיא יְכוֹלָה לְקַבֵּל גִּטָּהּ:
נִשֵּׂאת, אֵין אָבִיהָ יָכוֹל לְקַבֵּל גִּטָּהּ.
קִדְּשָׁהּ אָבִיהָ כְּשֶׁהִיא קְטַנָּה, וּמֵת, אוֹ שֶׁנִּשֵּׂאת, אִם מַבְחֶנֶת בֵּין גִּטָּהּ לְדָבָר אַחֵר, דְּהַיְנוּ שֶׁנּוֹתְנִים לָהּ צְרוֹר וּזְרַקְתּוֹ, אֱגוֹז וְנוֹטַלְתּוֹ, וְיֵשׁ אוֹמְרִים דְּהַיְנוּ מִשֶּׁתַּגִּיעַ לְעוֹנַת הַפָּעוֹטוֹת, <i>דְּהַיְנוּ בַּת שִׁית אוֹ בַּת שֶׁבַע, כָּל חַד וְחַד לְפוּם חֻרְפֵהּ (טוּר)</i>, מִתְגָּרֶשֶׁת עַל יְדֵי עַצְמָהּ. וְאִם אֵינָהּ מַבְחֶנֶת, וְגֵרְשָׁהּ עַל יְדֵי עַצְמָהּ, אֵינָהּ מְגֹרֶשֶׁת. אֲבָל עַל יְדֵי אָבִיהָ מִתְגָּרֶשֶׁת, אֲפִלּוּ אֵינָהּ מַבְחֶנֶת. וְיֵשׁ מִי שֶׁחוֹלֵק וְאוֹמֵר שֶׁכָּל שֶׁאֵינָהּ מַבְחֶנֶת אֵינָהּ מִתְגָּרֶשֶׁת אֲפִלּוּ עַל יְדֵי אָבִיהָ. <i>הגה: וְעַיֵּן לְקַמָּן בְּסֵדֶר הַגֵּט סָעִיף צ"ו כֵּיצַד כּוֹתְבִין לִקְטַנָּה הַמִּתְגָּרֶשֶׁת עַל יְדֵי אָבִיהָ: </i>
כָּל הֵיכָא שֶׁיֵּשׁ לִקְטַנָּה יָד לְקַבֵּל גִּטָּהּ, יֵשׁ לָהּ תּוֹרַת חָצֵר <i>אוֹ ד' אַמּוֹת (הַגָּהוֹת מַיְמוֹנִי פ"ה) לְקַבְּלוֹ, כְּשֵׁם שֶׁיֵּשׁ לִגְדוֹלָה: </i>
כְּשֶׁהִיא עוֹשָׂה שָׁלִיחַ לְקַבָּלָה, צְרִיכָה לַעֲשׂוֹתוֹ בִּפְנֵי שְׁנֵי עֵדִים. וְצָרִיךְ לְקַבֵּל הַגֵּט בִּפְנֵי שְׁנַיִם, אֲפִלּוּ אִם הַשְּׁנַיִם הַמְּעִידִים עַל הַשְּׁלִיחוּת הֵם מְעִידִים עַל קַבָּלַת גִּטָּהּ, אוֹ אֶחָד מֵעִיד עַל הַשְּׁלִיחוּת וְאֶחָד עַל הַקַּבָּלָה וְאֶחָד מִצְטָרֵף עִם כָּל אֶחָד לִהְיוֹת מֵעִיד עַל זֶה וְעַל זֶה. <i>הגה: וּלְכַתְּחִלָּה לֹא יִמְסֹר הַבַּעַל הַגֵּט לְיַד הַשָּׁלִיחַ, עַד שֶׁיְּבָרֵר תְּחִלָּה שֶׁנַּעֲשָׂה שְׁלִיחַ קַבָּלָה בְּעֵדִים (מָרְדְּכַי רֵישׁ הִתְקַבֵּל בְּשֵׁם מוהר"ם): </i>
מַה שֶּׁצָּרִיךְ שְׁנֵי עֵדִים עַל הַקַּבָּלָה, דַּוְקָא כְּשֶׁאֵין הַשָּׁלִיחַ כָּשֵׁר; אֲבָל אִם הוּא כָּשֵׁר, מִצְטָרֵף עִם עֵד אֶחָד. וְיֵשׁ מִי שֶׁנִּרְאֶה מִדְּבָרָיו שֶׁחוֹלֵק עַל זֶה.<i> וְהוּא הַדִּין לִשְׁלִיחוּת לְהוֹלָכָה: </i>
בַּמֶּה דְּבָרִים אֲמוּרִים שֶּׁצָּרִיךְ עֵדֵי קַבָּלָה, כְּשֶׁאָבַד הַגֵּט אוֹ נִקְרַע. אֲבָל אִם הָיָה הַגֵּט יוֹצֵא מִתַּחַת יַד שְׁלִיחַ קַבָּלָה, אֵינוֹ צָרִיךְ עֵדֵי קַבָּלָה. <i>וְעַיֵּן לְקַמַּן סִימָן זֶה סָעִיף י"ג: </i>
אֵין שְׁלִיחַ לְהוֹלָכָה צָרִיךְ עֵדִים, אִם הוֹדוּ הַשָּׁלִיחַ וְהַמְשַׁלֵּחַ. וְאִם הַמְשַׁלֵּחַ כּוֹפֵר, הֲרֵי זֶה סָפֵק. וְיֵשׁ אוֹמְרִים שֶׁשְּׁלִיחַ הוֹלָכָה צָרִיךְ לְמַנּוֹתוֹ בְּעֵדִים. <i>הגה: מִיהוּ, הַשָּׁלִיחַ נֶאֱמָן לוֹמַר שֶׁעֲשָׂאוֹ בְּעֵדִים, וְאֵין צָרִיךְ עֵדוּת עַל כָּךְ (רַבִּי יְרֻחָם ח"ג נכ"ד). וְנוֹהֲגִים לְהַצְרִיךְ הַרְשָׁאָה וְעֵדִים עַל הַרְשָׁאָה שֶׁנַּעֲשָׂה שָׁלִיחַ. וְעַיֵּן לְקַמָּן סָעִיף כ"ד: </i>
בַּמֶּה דְּבָרִים אֲמוּרִים שֶׁאֵין שְׁלִיחַ הָאִישׁ צָרִיךְ עֵדִים, כְּשֶׁמָּסַר לָהּ גֵּט שֶׁחֲתוּמִים בּוֹ עֵדִים. אֲבָל אִם אֵין עֵדִים חֲתוּמִים בּוֹ, וְהָלַךְ הַשָּׁלִיחַ וּמְסָרוֹ לָהּ בִּפְנֵי עֵדִים, הֲרֵי זוֹ סְפֵק מְגֹרֶשֶׁת:
יֵשׁ מִי שֶׁאוֹמֵר, שֶׁשְּׁלִיחַ הוֹלָכָה וּשְׁלִיחַ הוֹבָאָה אֵין צָרִיךְ לַעֲשׂוֹתוֹ בְּעֵדִים, וְיֵשׁ מִי שֶׁחוֹלֵק. <i>הגה: כֶּפֶל דְּבָרִים הֵן בְּכָאן, כִּי בָּבָא זוֹ נִתְבָּאֵר סָעִיף י"א. וְיֵשׁ מַחֲלֹקֶת בְּדִין זֶה בְּדֶרֶךְ אַחֵר, דְּיֵשׁ אוֹמְרִים דִּשְׁלִיחַ הוֹלָכָה אִם מָסַר לָהּ הַגֵּט בֵּינוֹ לְבֵינָהּ, וְאִי אֶפְשָׁר לַחֲזֹר וְלִתְּנוֹ לָהּ בִּפְנֵי שְׁנַיִם, דִּמְגֹרֶשֶׁת מֵאַחַר שֶׁהַגֵּט יוֹצֵא מִתַּחַת יָדָהּ בְּחוֹתְמָיו (טוּר בְּשֵׁם הָרַמְבַּ"ם). וְיֵשׁ אוֹמְרִים דְּפָסוּל (טוּר בְּשֵׁם הַגְּאוֹנִים). מִיהוּ, אִם הַגֵּט מְקֻיָּם בְּחוֹתְמָיו, מִתַּחַת יָדָהּ, אֵינָהּ צְרִיכָה שֶׁתָּבִיא עֵדֵי מְסִירָה בְּפָנֵינוּ, רַק שֶׁאוֹמֶרֶת שֶׁקִּבְּלָה אוֹתוֹ בִּפְנֵי שְׁנַיִם כָּרָאוּי (טוּר). וְהוּא הַדִּין בִּשְׁלִיחַ קַבָּלָה מִן הַבַּעַל: </i>
בֵּין שְׁלִיחַ קַבָּלָה בֵּין שְׁלִיחַ הוֹלָכָה אֵין צָרִיךְ שֶׁיִּשְׁמַע מִפִּיהֶם שֶׁמְּמַנִּים אוֹתוֹ שָׁלִיחַ. לְפִיכָךְ, בֵּין הָאִישׁ בֵּין הָאִשָּׁה יְכוֹלִים לַעֲשׂוֹת בִּפְנֵי עֵדִים שָׁלִיחַ הָעוֹמֵד בְּמָקוֹם אַחֵר, וְהָעֵדִים כּוֹתְבִים וְחוֹתְמִים שֶׁמִּנָּה לִפְלוֹנִי שָׁלִיחַ.<i> וְעַיֵּן לְקַמָּן סָעִיף ל"ה: </i>
בַּעַל שֶׁעָשָׂה שָׁלִיחַ לְהוֹלָכָה, צָרִיךְ שֶׁיֹּאמַר לוֹ: תֵּן גֵּט זֶה לְאִשְׁתִּי, אוֹ שֶׁיֹּאמַר לַסוֹפֵר וְלָעֵדִים שֶׁיִּכְתְּבוּ וְיַחְתְּמוּ גֵּט וְיִתְּנוּ לְאִשְׁתּוֹ, אוֹ לָשׁוֹן שֶׁמַּשְׁמָעוֹ שֶׁיְּגָרְשׁוּהָ, כְּמוֹ: גָּרְשׁוּהָ אוֹ שַׁלְּחוּהָ אוֹ שִׁבְקוּהָ אוֹ תִּרְכוּהָ אוֹ כִּתְבוּ אִגֶּרֶת וּתְנוּ לָהּ; אֲבָל אִם אָמַר: פַּטְּרוּהָ, פַּרְנְסוּהָ, עֲשׂוּ לָהּ כַּדָּת, עֲשׂוּ לָהּ כַּנִּמּוּס, עֲשׂוּ לָהּ כָּרָאוּי, לֹא אָמַר כְּלוּם. אָמַר לָהֶם: עִזְבוּהָ, הוֹצִיאוּהָ, הַתִּירוּהָ, הַנִּיחוּהָ, הוֹעִילוּ לָהּ, הֲרֵי זֶה סָפֵק:
הָאוֹמֵר: כִּתְבוּ גֵּט לְאִשְׁתִּי, הֲרֵי אֵלּוּ כּוֹתְבִין וְנוֹתְנִין לַבַּעַל בְּיָדוֹ, וְאֵין נוֹתְנִין לְאִשְׁתּוֹ עַד שֶׁיֹּאמַר לָהֶם לִתֵּן לָהּ. וְאִם נָתְנוּ לָהּ, אֵינוֹ גֵּט. בַּמֶּה דְּבָרִים אֲמוּרִים, בְּבָרִיא. אֲבָל בִּמְסֻכָּן, וְהוּא אָדָם שֶׁקָּפַץ עָלָיו הַחֹלִי בִּמְהֵרָה וְהִכְבִּיד עָלָיו חָלְיוֹ מִיָּד, וְהַיּוֹצֵא בְּקוֹלָר, אֲפִלּוּ עַל עִסְקֵי מָמוֹן, וְהַמְפָרֵשׂ בַּיָּם וְהַיּוֹצֵא בְּשַׁיָּרָא, וְאָמַר: כִּתְבוּ גֵּט לְאִשְׁתִּי, הֲרֵי אֵלּוּ יִכְתְּבוּ וְיִתְּנוּ לָהּ, שֶׁהַדָּבָר יָדוּעַ שֶׁלֹּא נִתְכַּוֵּן זֶה אֶלָּא לִכְתֹּב וְלִתֵּן לָהּ:
בָּרִיא שֶׁאָמַר: כִּתְבוּ גֵּט לְאִשְׁתִּי, וְכָתְבוּ וְנָתְנוּ לָהּ, וְהָרַג עַצְמוֹ מִיָּד, כְּגוֹן שֶׁהִשְׁלִיךְ עַצְמוֹ מִן הַגַּג, אוֹ הִפִּיל עַצְמוֹ לַיָּם, הֲרֵי זֶה גֵּט כָּשֵׁר. וְאִם לֹא כְּתָבוּהוּ, כּוֹתְבִין וְנוֹתְנִין לָהּ כָּל זְמַן שֶׁיֵּשׁ בּוֹ נְשָׁמָה. עָלָה לַגַּג וּדְחָפַתּוּ הָרוּחַ וְנָפַל וָמֵת, אֵינוֹ גֵּט:
סָפֵק מֵעַצְמוֹ נָפַל סָפֵק הָרוּחַ דְּחָפַתּוּ; אִם לְאַלְתָּר נָפַל, הֲרֵי זֶה גֵּט; וְאִם לֹא נָפַל לְאַלְתָּר, הֲרֵי זֶה סָפֵק:
וְכֵן מִי שֶׁהָיָה מֻשְׁלָךְ לַבּוֹר וְאָמַר: כָּל הַשּׁוֹמֵעַ קוֹלִי יִכְתֹּב גֵּט לְאִשְׁתִּי, וּפֵרַשׁ שְׁמוֹ וְשֵׁם אִשְׁתּוֹ, שֵׁם עִירוֹ וְשֵׁם עִירָהּ, הֲרֵי אֵלּוּ יִכְתְּבוּ [וְיִתְּנוּ] לָהּ. וְאַף עַל פִּי שֶׁהֶעֱלוּהוּ וְלֹא הִכִּירוּהוּ, הֲרֵי זֶה כָּשֵׁר, שֶׁזֶּה כִּשְׁעַת הַסַכָּנָה הוּא, שֶׁכּוֹתְבִין וְנוֹתְנִין אַף עַל פִּי שֶׁאֵין מַכִּירִין. וְיֵשׁ אוֹמְרִים דְּהָנֵי מִלֵּי שֶׁרָאוּ לוֹ דְּמוּת אָדָם וְחָזוּ לֵהּ נַמֵּי בָּבוּאָה דְּבָבוּאָה, הָא לָאו הָכִי חָיְשִׁינָן שֶׁמָּא שֵׁד הוּא, שֶׁדֶּרֶךְ הַשֵּׁדִים לִמָּצֵא בְּבוֹרוֹת וְכֵן בַּשָּׂדוֹת:
אִם הָיוּ שָׁם שְׁלשָׁה, וְאָמַר: כָּל הַשּׁוֹמֵעַ קוֹלִי יִכְתֹּב גֵּט לְאִשְׁתִּי, אֶחָד כּוֹתֵב וּשְׁנַיִם חוֹתְמִים, וְאֵין צָרִיךְ מַעֲמַד כֻּלָּם, דְּאַף עַל גַּב דְּאָמַר: כָּל, לֹא הֲוֵי כְּאוֹמֵר: כֻּלְּכֶם כְּתֹבוּ:
הָיוּ רַבִּים עוֹמְדִים בְּיַחַד, וְאָמַר: הוֹלִיכוּ גֵּט לְאִשְׁתִּי, אֵיזֶה מֵהֶם שֶׁיִּרְצֶה יוֹלִיךְ אוֹתוֹ בִּשְׁבִיל כֻּלָּם וְעַיֵּן בְּסָמוּךְ סוֹף סָעִיף כ"ג. וְאִם אָמַר: שְׁנַיִם מִכֶּם יוֹלִיכוּהוּ, יוֹלִיכוּ שְׁנַיִם. אֲפִלּוּ הָיָה בִּכְלָלָם אָב וּבְנוֹ, דַּעְתּוֹ גַּם עַל הַבֵּן, וְנַעֲשָׂה הַבֵּן שָׁלִיחַ בִּמְקוֹם הָאָב:
וְהוּא הַדִּין לָאוֹמֵר לִשְׁלֹשָׁה: שְׁנַיִם מִכֶּם יִכְתְּבוּ גֵּט לְאִשְׁתִּי וְיַחְתְּמוּ וְיִתְּנוּ לָהּ, וְהָיָה בָּהֶם אָב וּבְנוֹ, בֵּין שֶׁחָתַם הַבֵּן עִם הָאַחֵר, בֵּין שֶׁחָתַם הָאָב עִם הָאַחֵר, הֲרֵי זֶה גֵּט כָּשֵׁר:
אָמַר לַחֲבוּרָה: כֻּלְּכֶם הוֹלִיכוּהוּ, אֵינוֹ גֵּט עַד שֶׁיּוֹלִיכוּהוּ כֻּלָּם. וְהָאִדָּנָא תִּקְּנוּ חֲכָמִים שֶׁהָאוֹמֵר לְרַבִּים לְהוֹלִיךְ גֵּט לְאִשְׁתּוֹ, יֹאמַר: כָּל אֶחָד מִכֶּם יוֹלִיךְ גֵּט לְאִשְׁתִּי:
מַה שֶּׁכָּתוּב בְּתִקּוּן שְׁטָרוֹת שְׁטַר הַרְשָׁאָה בְּשׁוֹלֵחַ גֵּט מִמָּקוֹם לְמָקוֹם, אֵין צָרִיךְ, אֶלָּא לְפִי שֶׁכָּתוּב בָּהּ שֶׁנּוֹתֵן הַבַּעַל רְשׁוּת לַעֲשׂוֹת כַּמָּה שְׁלוּחִים אֲפִלּוּ לֹא יֶחֱלֶה וְלֹא יֵאָנֵס. <i>הגה: וְלָכֵן אִם נֶאֱבַד שְׁטָר הַרְשָׁאָה אוֹ נִפְסַל, וְהוּא שְׁעַת הַדְּחָק, נוֹתְנִין הַגֵּט בְּלֹא הַרְשָׁאָה (מַהֲרִי"ק שֹׁרֶשׁ כ"ו). וְהַשָּׁלִיחַ נֶאֱמָן עַל הַשְּׁלִיחוּת וְלוֹמַר שֶׁעֲשָׂאוֹ שָׁלִיחַ בְּעֵדִים, כְּמוֹ שֶׁנֶּאֱמָן לוֹמַר בְּפָנַי נִכְתַּב וּבְפָנַי נֶחְתַּם וְעַיֵּן לְקַמָּן סִימָן קמ"ב סָעִיף ג'. אֲבָל לְכַתְּחִלָּה כּוֹתְבִין הַהַרְשָׁאָה בְּדִקְדּוּק, וְנִזְהָרִין שֶׁלֹּא לִכְתֹּב בָּהּ רָאשֵׁי תֵּיבוֹת (בְּתִקוּן מהר"י מִינְץ בְּשֵׁם מהרא"י). גַּם שֶׁלֹּא לְשַׁנּוֹת בָּהּ בִּדְבָרִים הַכְּתוּבִים בַּגֵּט, כְּגוֹן אִם כָּתוּב בַּגֵּט שֵׁם זַנְבִיל בְּב', לֹא יִכְתֹּב בַּהַרְשָׁאָה בְּוָי"ו (ג"ז שָׁם), וְכָל כַּיּוֹצֵא בָּזֶה. וְנֻסַּח הַרְשָׁאָה, עַיֵּן בא"ה סִימָן קמ"א וּלְמַטָּה סָעִיף ל'. וּשְׁאָר דִּינִים וְסֵדֶר הַשְּׁלִיחוּת, עַיֵּן לְקַמָּן בְּסֵדֶר הַגֵּט. עֵדֵי הַרְשָׁאָה לֹא יִהְיוּ קְרוֹבִים זֶה לָזֶה, וְלֹא לָאִישׁ וְלֹא לָאִשָּׁה, וְלֹא לְעֵדֵי הַגֵּט (סֵדֶר גִּטִּין סי' ע"ג). וְאִם נִמְצְאוּ עֵדֵי הַרְשָׁאָה פְּסוּלִים, נִתְבַּטֵּל כָּל הַשְּׁלִיחוּת, שֶׁהֲרֵי הֵם מְעִידִים עַל עִקַּר הַשְּׁלִיחוּת וְשֶׁבִּפְנֵיהֶם עָשָׂה הַבַּעַל לַשָּׁלִיחַ, וְלֹא דָּמֵי לִשְׁאָר פְּסוּלֵי הַרְשָׁאָה, כֵּן נִרְאֶה לִי. וְנָהֲגוּ שֶׁהָרַב הַמְסַדֵּר הַגֵּט מְקַיֵּם הַהַרְשָׁאָה. וְיֵשׁ אוֹמְרִים דְּיֵשׁ לְקַיְּמָהּ בִּשְׁלֹשָה; מִיהוּ, אִם אֵינוֹ נִכָּר רַק חֲתִימָה אַחַת, סָגֵי (גַּם זֶה בַּסֵדֶר). וְיֵשׁ נוֹהֲגִין לִכְתֹּב כְּתָב (שֶׁל) [אֶל] מְקוֹם הַנְּתִינָה, לְהוֹדִיעַ אִם יֵשׁ שִׁנּוּי בְּאֵיזֶה דָּבָר בַּהַרְשָׁאָה (שָׁם בְּשֵׁם מהר"ר ז"ךְ): </i>
אִם הַבַּעַל אוֹ הַשָּׁלִיחַ רַךְ בַּשָּׁנִים, טוֹב לְהַצְרִיךְ לְדַקְדֵּק אַחֲרָיו אִם הֵבִיא סִימָנִים כְּשֶׁעוֹשֶׂה שָׁלִיחַ, שֶׁאֵין קָטָן עוֹשֶׂה שָׁלִיחַ וְלֹא נַעֲשֶׂה שָׁלִיחַ; וְאִם יֵשׁ לוֹ זָקָן בְּפָנָיו, אֵין לָחוּשׁ.<i> הגה: אֲבָל אֵין צָרִיךְ לְדַקְדֵּק כָּל כָּךְ בְּעֵדֵי חֲתִימָה, דְּעֵדֵי מְסִירָה כַּרְתֵּי, וּרְגִילִים לִהְיוֹת הַרְבֵּה גְּדוֹלִים אֵצֶל נְתִינַת הַגֵּט (בֵּית יוֹסֵף בְּשֵׁם א"ח). וּלְפִי מַה שֶּׁנּוֹהֲגִין לְיַחֵד עֵדֵי מְסִירָה, יְדַקְדֵּק בָּהֶם שֶׁיִּהְיוּ גְּדוֹלִים: </i>
נָהֲגוּ לְהַקְנוֹת לְעוֹשֵׂה שָׁלִיחַ, לְהוֹדִיעַ שֶׁגָּמַר בְּלִבּוֹ. וְאִם אָמַר: בְּלֵב שָׁלֵם אָמַרְתִּי וְגָמַרְתִּי לַעֲשׂוֹת דָּבָר זֶה, אֵין צָרִיךְ קִנְיָן:
עַל שְׁטַר שְׁלִיחוּת קַבָּלָה יַחְתְּמוּ שְׁנֵי עֵדִים כְּשֵׁרִים. וְצָרִיךְ שֶׁיִּהְיוּ בְּנֵי אָדָם יְדוּעִים שֶׁתִּהְיֶה חֲתִימָתָן נִכֶּרֶת בִּמְקוֹם הַנְּתִינָה, וְאַף אִם יְקַיְּמוּהָ בְּהֶנְפֵּק, צָרִיךְ שֶׁיִּהְיוּ חֲתִימוֹת הַדַּיָּנִים נִכָּרוֹת וִידוּעוֹת לִבְנֵי מְקוֹם הַנְּתִינָה. <i>וְעַיֵּן בְּטוּר אֶבֶן הָעֶזְר סִימָן קמ"א נֻסַּח שְׁטַר שְׁלִיחוּת הַקַּבָּלָה: </i>
צָרִיךְ לִזָּהֵר וּלְדַקְדֵּק, שֶׁתִּהְיֶה הָאִשָּׁה שֶׁעוֹשָׂה שְׁלִיחַ קַבָּלָה גְּדוֹלָה בְּשָׁנִים וּבְסִימָנִים. וְאִם אֵין (הַנָּשִׁים יוֹדְעוֹת) [הַשָׁנִים יְדוּעוֹת] כִּי עִם עַל פִּי הָאָב, צָרִיךְ רִבּוּי שְׂעָרוֹת שְׁחוֹרוֹת וּגְדוֹלוֹת כְּדֵי לָכֹף רֹאשָׁן לְעִקָּרָן:
בִּשְׁעַת נְתִינַת הַגֵּט בְּיַד שְׁלִיחַ קַבָּלָה, יֵשְׁבוּ בֵּית דִּין כְּשֵׁרִים שֶׁאֵינָם קְרוֹבִים זֶה לָזֶה וְלֹא לַבַּעַל וְלֹא לָאִשָּׁה, וְנָהֲגוּ לִזָּהֵר גַּם כֵּן שֶׁלֹּא יִהְיֶה קָרוֹב לַשָּׁלִיחַ, וְיַכִּירוּ חֲתִימוֹת הַהַרְשָׁאָה, וְאַחַר כָּךְ יָבִיא הַבַּעַל הַגֵּט, וְיִקְרְאוּהוּ וְיַחְזִירוּהוּ לוֹ, וִיבַטֵּל כָּל מוֹדָעוֹת וְיִפְסֹל עֵדִים שֶׁיָּעִידוּ דָּבָר שֶׁגּוֹרֵם בִּטּוּל הַגֵּט, וְיִתְּנֵהוּ לְיַד הַשָּׁלִיחַ וְיֹאמַר לוֹ: הִתְקַבֵּל גֵּט זֶה לִפְלוֹנִית אִשְׁתִּי וַהֲרֵי הִיא מְגֹרֶשֶׁת מִמֶּנִּי <i>(מְעַכְשָיו)</i> וּמֻתֶּרֶת לְכָל אָדָם. וְיֵשׁ מִי שֶׁאוֹמֵר, שֶׁלֹּא יַטִּיל בּוֹ שׁוּם תְּנַאי. וְיַחְזְרוּ לִקְרוֹתוֹ אַחַר הַנְּתִינָה, וְהַדַּיָּנִים יִכְתְּבוּ עֵדוּתָם<i> וְיִהְיוּ הַחֲתִימוֹת נִכָּרוֹת וִידוּעוֹת (טוּר)</i>, וְיִתְּנֶנּוּ לְיַד הַשָּׁלִיחַ. <i>הגה: וְנֻסַּח (הַגֵּט) [הַשְּׁטָר] שֶׁנּוֹתְנִים לוֹ, עַיֵּן בְּטוּר סִימָן זֶה. וְכָל זֶה הוּא מִדִּינָא, אֲבָל יֵשׁ אוֹמְרִים שֶׁנָּכוֹן לְהַחֲמִיר שֶׁלֹּא לְגָרֵשׁ עַל יְדֵי שְׁלִיחַ קַבָּלָה כְּלָל (טוּר בְּשֵׁם הָר"פ), וְכֵן נוֹהֲגִין: </i>
בְּנֻסַח הַרְשָׁאַת שְׁלִיחַ הוֹלָכָה, צָרִיךְ לְהוֹסִיף עַל הַנֻּסָח שֶׁכָּתוּב בְּטוּר אֶבֶן הָעֵזֶר: בְּפָנֵינוּ עֵדִים חֲתוּמֵי מַטָּה מָסַר פְּלוֹנִי בֶּן פְּלוֹנִי גֵּט כְּרִיתֻת בְּיַד פְּלוֹנִי בֶּן פְּלוֹנִי לְהוֹלִיכוֹ לְאִשְׁתּוֹ פְּלוֹנִית בַּת פְּלוֹנִי וְלִתֵּן אוֹתוֹ בְּיָדָהּ. וְכָךְ אָמַר בְּפָנֵינוּ פְּלוֹנִי בֶּן פְּלוֹנִי הַבַּעַל לִשְׁלוּחוֹ פְּלוֹנִי בֶּן פְּלוֹנִי: הוֹלֵךְ גֵּט זֶה לְאִשְׁתִּי פְּלוֹנִית בַּת פְּלוֹנִי בְּכָל מָקוֹם שֶׁתִּמְצָאֶנָּהּ וְתֵן אוֹתוֹ בְּיָדָהּ אוֹ בְּיַד שְׁלוּחָהּ אוֹ בְּיַד שְׁלִיחַ שְׁלוּחָהּ וּתְהֵא יָדְךָ כְּיָדִי וּפִיךָ כְּפִי <i>וְדִבּוּרְךְ כְּדִבּוּרִי (הַגָּהוֹת מָרְדְּכַי דְּגִטִּין) הגה: וְאִם יֵשׁ תְּנַאי בַּגֵּט, מַזְכִּירוֹ כָּאן וְכוֹתְבִין: עַל תְּנַאי כָּךְ וְכָךְ, וְכֵן חוֹזֵר וּמַזְכִּירוֹ בַּסוֹף אַחַר שֶׁכָּתַב וּמֻתֶּרֶת לְכָל אָדָם (גַּם זֶה בַּהַגָּ"ה הַנַּ"ל) </i>וַעֲשִׂיָּתְךָ כַּעֲשִׂיָּתִי וְנוֹתֵן אֲנִי לְךָ רְשׁוּת לַעֲשׂוֹת שָׁלִיחַ וּשְׁלִיחַ שָׁלִיחַ עַד מֵאָה שְׁלוּחִים אֲפִלּוּ בְּלֹא אֹנֶס וְתֵכֶף שֶׁיַּגִּיעַ גֵּט זֶה לְיַד אִשְׁתִּי הַנִּזְכֶּרֶת אוֹ לְיַד שְׁלוּחָהּ אוֹ לְיַד שְׁלִיחַ שְׁלוּחָהּ מִיָּדְךָ אוֹ מִיַּד שְׁלוּחֲךָ אוֹ מִיַּד שְׁלִיחַ שְׁלוּחֲךָ תְּהֵא מְגֹרֶשֶׁת מִמֶּנּוּ וּמֻתֶּרֶת לְכָל אָדָם וְנוֹתֵן אֲנִי לְךָ רְשׁוּת לְמַנּוֹת שָׁלִיחַ וּשְׁלִיחַ שָׁלִיחַ עַד מֵאָה אֲפִלּוּ בְּלֹא אֹנֶס עַד שֶׁיַּגִּיעַ גֵּט לְיָדָהּ וְתֵכֶף שֶׁיַּגִּיעַ גֵּט זֶה לְיַד אִשְׁתִּי הַנִּזְכֶּרֶת אוֹ לְיַד שְׁלוּחָהּ אוֹ לְיַד שְׁלִיחַ שְׁלוּחָהּ מִיָּדְךָ אוֹ מִיַּד שְׁלוּחֲךָ אוֹ מִיַּד שְׁלִיחַ שְׁלוּחֲךָ תְּהֵא מְגֹרֶשֶׁת מִמֶּנִּי וּמֻתֶּרֶת לְכָל אָדָם.<i> הגה: וְכוֹתְבִין גַּם כֵּן בַּהַרְשָׁאָה שֵׁם הָעִיר עִם הַנְּהָרוֹת שֶׁלָּהּ, כְּמוֹ בַּגֵּט (בְּסֵדֶר גִּטִּין). וְכֵן כּוֹתְבִין כָּל כִּנּוּי הָאִישׁ וְהָאִשָּׁה, כְּמוֹ בַּגֵּט (מהרא"י סִימָן ט"ז וְי"ז). וְיֵשׁ אוֹמְרִים דְּכוֹתְבִים אַף כִּנּוּי הַשָּׁלִיחַ (בְּסֵדֶר בְּשֵׁם מהר"ר ז"ךְ). וְיֵשׁ אוֹמְרִים שֶׁאֵין לְהַאֲרִיךְ בַּהַרְשָׁאָה בִּדְבָרִים שֶׁאֵינָם צְרִיכִין (פִּסְקֵי מהרא"י סִימָן ט"ו). וְיֵשׁ אוֹמְרִים שֶׁאֵין לָחוּשׁ לְהַאֲרִיךְ בְּדָבָר שֶׁעִקַּר הַשְּׁלִיחוּת תָּלוּי בּוֹ, מֵאַחַר שֶׁכָּל אֶחָד יָכוֹל לִכְתֹּב כְּפִי צַחוּת לְשׁוֹנוֹ וְאֵינוֹ תִּקּוּן חֲכָמִים (ב"י). וְעַיֵּן לְקַמָּן בְּסֵדֶר הַגֵּט סָעִיף כ"ו כֵּיצַד כּוֹתְבִין בְּהַרְשָׁאַת מוּמָר. שְׁלִיחַ הוֹלָכָה שֶׁמֵּבִיא הַרְשָׁאָה וְכָתַב בָּהּ שֶׁהוּא שְׁלִיחַ קַבָּלָה, אִם הַשָּׁלִיחַ אֵינוֹ מַכְחִישׁ הַהַרְשָׁאָה רַק שֶׁאוֹמֵר שֶׁנַּעֲשָׂה שְׁלִיחַ הוֹלָכָה וְקַבָּלָה, אָז הַשְּׁלִיחוּת כָּשֵׁר וְנַעֲשָׂה שְׁלִיחַ הוֹלָכָה וְנוֹתֵן הַגֵּט לָאִשָּׁה. אֲבָל אִם הַשָּׁלִיחַ אוֹמֵר שֶׁלֹּא נַעֲשָׂה שְׁלִיחַ קַבָּלָה מֵעוֹלָם, הֲרֵי הַהַרְשָׁאָה מַכְחֶשֶׁת אוֹתוֹ וְנִתְבַּטֵּל כָּל הַשְּׁלִיחוּת, גַּם הַגֵּט עַצְמוֹ פָּסוּל מֵאַחַר שֶׁמּוּכַח שֶׁמְּסַדְּרֵי הַגֵּט הָיוּ עַמֵּי הָאָרֶץ וְלֹא יָדְעוּ שֶׁאֵין הַבַּעַל עוֹשֶׂה שְׁלִיחַ קַבָּלָה, יֵשׁ לָחוּשׁ לְכַמָּה מִינֵי פְּסוּלִין (ב"י מ"כ מַעֲשֶׂה בכה"ג נַעֲשָׂה בִּפְנֵי ר"א מִזְרָחִי), וְכֵן כַּיּוֹצֵא בָּזֶה שֶׁנִּכָּר שֶׁאוֹתָן שֶׁסִּדְּרוּ הַגֵּט הָיוּ הֶדְיוֹטוֹת (רִיבָ"שׁ): </i>
הַכֹּל כְּשֵׁרִים לִשְׁלִיחוּת הַגֵּט, בֵּין לְקַבָּלָה בֵּין לְהוֹלָכָה, אֶחָד הָאִישׁ וְאֶחָד הָאִשָּׁה, חוּץ מֵחֵרֵשׁ שׁוֹטֶה וְקָטָן, עֶבֶד וְנָכְרִי. וְיֵשׁ מִי שֶׁאוֹמֵר, שֶׁאִם הָעֶבֶד הוּא שְׁלִיחַ הוֹלָכָה, הָוֵי סָפֵק:
הָיָה הַשָּׁלִיחַ קָטָן כְּשֶׁנָּתְנוּ לוֹ הַגֵּט, וְהִגְדִּיל וְהֵבִיאוֹ; אוֹ חֵרֵשׁ וְנִתְפַּקֵּחַ, שׁוֹטֶה וְנִשְׁתַּפֶּה, עֶבֶד וְנִשְׁתַּחְרֵר, נָכְרִי וְנִתְגַּיֵּר, פָּסוּל. אֲבָל אִם נָתַן לוֹ הַגֵּט כְּשֶׁהוּא פִּקֵּחַ, וְנִתְחָרֵשׁ וְחָזַר וְנִתְפַּקֵּחַ, שָׁפוּי וְנִשְׁתַּטֶּה וְחָזַר וְנִשְׁתַּפֶּה, כָּשֵׁר, כֵּיוָן שֶׁתְּחִלָּתוֹ וְסוֹפוֹ בְּכַשְׁרוּת:
הַנָּשִׁים וְהַקְּרוֹבִים, כְּשֵׁרִים לִשְׁלִיחוּת הַגֵּט. <i>הגה: וְיֵשׁ מִי שֶׁכָּתַב, דִּבְמָקוֹם שֶׁאֶפְשָׁר, לְכַתְּחִלָּה לֹא יְהֵא הַשָּׁלִיחַ קָרוֹב לָאִישׁ וְלֹא לָאִשָּׁה וְלֹא לַדַּיָּנִים שֶׁנּוֹתְנִים הַגֵּט לִפְנֵיהֶם (בְּסֵדֶר גִּטִּין)</i>. וַאֲפִלּוּ הַפְּסוּלִים מִדִּבְרֵי סוֹפְרִים, בַּעֲבֵרָה, כְּשֵׁרִים לִשְׁלִיחוּת הַגֵּט. אֲבָל הַפְּסוּלִים בַּעֲבֵרָה מִדִּבְרֵי תּוֹרָה, פְּסוּלִים לַהֲבָאַת הַגֵּט אֶלָּא אִם כֵּן נִתְקַיֵּם הַגֵּט בְּחוֹתְמָיו. וְיֵשׁ פּוֹסְלִים אַף בְּנִתְקַיֵּם בְּחוֹתְמָיו. <i>וְדִין מוּמָר, כְּדִין פְּסוּלֵי עֵדוּת מִדְּאוֹרָיְתָא כֵּן מַשְׁמַע בְּהַגָּהוֹת אַלְפָסִי דְּגִטִּין: </i>
הָיוּ פְּסוּלִים כְּשֶׁנִּתְמַנּוּ שְׁלוּחִים, וְחָזְרוּ בִּתְשׁוּבָה קֹדֶם שֶׁנְּתָנוּהוּ לָאִשָּׁה, כְּשֵׁרִים:
הַשּׁוֹלֵחַ הַגֵּט בְּיַד גּוֹי שֶׁיִּתְּנֶנּוּ לִפְלוֹנִי, וּמִנָּה הַבַּעַל בִּכְתָבוֹ לְאוֹתוֹ פְּלוֹנִי שָׁלִיחַ לְהוֹלִיךְ הַגֵּט לְאִשְׁתּוֹ, כָּשֵׁר, מִפְּנֵי שֶׁהַגּוֹי אֵינוֹ עוֹשֶׂה אֶלָּא מַעֲשֵׂה קוֹף בְּעָלְמָא. הגה: מִיהוּ, יֵשׁ חוֹלְקִין וּסְבִירָא לְהוּ דְּאֵין לְמַנּוֹת שְׁלִיחַ הוֹלָכָה עַל יְדֵי כְּתָב, גַּם לֹא רָאִיתִי נוֹהֲגִין כֵּן:
נָתַן הַגֵּט לַשָּׁלִיחַ וְאָמַר לוֹ: הוֹלֵךְ גֵּט זֶה לְאִשְׁתִּי, אָמַר לוֹ הַשָּׁלִיחַ: אֵינִי מַכִּירָהּ, אָמַר לוֹ הַבַּעַל: תְּנֵהוּ לִפְלוֹנִי שֶׁהוּא מַכִּירָהּ וְיִתְּנֵהוּ לָהּ; הָרִאשׁוֹן לֹא נַעֲשָׂה שָׁלִיחַ לְגֵרוּשִׁין רַק לְהוֹלִיךְ הַגֵּט לְאוֹתוֹ פְּלוֹנִי, <i>וְלֹא יָכוֹל לְשַׁלְּחוֹ לוֹ עַל יְדֵי שָׁלִיחַ (טוּר)</i>, וְאוֹתוֹ פְּלוֹנִי הוּא שָׁלִיחַ לְגֵרוּשִׁין וְנוֹתְנוֹ לָהּ, אוֹ מְשַׁלְּחוֹ בְּיַד אַחֵר אִם חָלָה אוֹ נֶאֱנַס. וְאִם נָתַן לָהּ הַגֵּט, הָרִאשׁוֹן אוֹ שְׁלוּחוֹ, הֲרֵי זֶה סְפֵק מְגֹרֶשֶׁת. <i>הגה: הַשּׁוֹלֵחַ גֵּט לְאִשְׁתּוֹ וְאֵין הַשָּׁלִיחַ מַכִּירָהּ, יִתְּנֵהוּ לָהּ עַל פִּי שְׁנַיִם שֶׁזֹּאת אִשְׁתּוֹ (טוּר): </i>
נָתַן הַגֵּט לְשָׁלִיחַ וְאָמַר לוֹ: לֹא תִּתְּנֵהוּ לָהּ עַד שְׁלֹשִׁים יוֹם, אִם חָלָה אוֹ נֶאֱנַס בְּתוֹךְ שְׁלשִׁים, יָכוֹל לַעֲשׂוֹת שָׁלִיחַ שֶׁיִּתְּנֵהוּ לָהּ לְאַחַר שְׁלֹשִׁים יוֹם, אַף עַל פִּי שֶׁאֵינוֹ עַכְשָׁו שָׁלִיחַ לְגֵרוּשִׁין, הוֹאִיל וּלְאַחַר שְׁלֹשִׁים יִהְיֶה שָׁלִיחַ לְגֵרוּשִׁין, וּבִלְבַד שֶׁיֹּאמַר הַבַּעַל: נֶאֱמֶנֶת עָלַי שֶׁלֹּא פִּיַּסְתִּי, אִם הִיא נְשׂוּאָה. וְיֵשׁ מִי שֶׁאוֹמֵר, שֶׁלֹּא יִמְסֹר מִיָּד לְשָׁלִיחַ שֵׁנִי, אֶלָּא יִמְסֹר שְׁלִיחוּתוֹ לְבֵית דִּין, וְהֵם לֹא יַעֲשׂוּ לַשֵּׁנִי שָׁלִיחַ עַד אַחַר שְׁלֹשִׁים יוֹם:
הַשּׁוֹלֵחַ גֵּט לְאִשְׁתּוֹ, וְאָמַר לוֹ: הוֹלֵךְ גֵּט זֶה לְאִשְׁתִּי, אוֹ שֶׁאָמַר לֵיה: אַתָּה הוֹלֵךְ, לֹא יִשְׁלְחֶנּוּ בְּיַד אַחֵר, אֶלָּא אִם כֵּן חָלָה אוֹ נֶאֱנַס, אוֹ שֶׁפֵּרַשׁ לוֹ שֶׁיּוּכַל לְמַנּוֹת שָׁלִיחַ וּשְׁלִיחַ שָׁלִיחַ עַד כַּמָּה שְׁלוּחִים. <i>פֵּרַשׁ לוֹ שֶׁלֹּא יִשְׁלְחֶנּוּ בְּיַד אַחֵר, לֹא יוּכַל לַעֲשׂוֹת שָׁלִיחַ, אֲפִלּוּ חָלָה אוֹ נֶאֱנַס (כֵּן מַשְׁמַע בְּטוּר)</i>. וְיֵשׁ מִי שֶׁחוֹלֵק וְאָמַר דִּבְהוֹלֵךְ סְתָם יָכוֹל לְשָׁלְחוֹ עַל יְדֵי אַחֵר, אַף עַל פִּי שֶׁלֹּא חָלָה. וּבְאַתָּה הוֹלֵךְ, לֹא יִשְׁלְחֶנּוּ עַל יְדֵי אַחֵר, אֶלָּא אִם כֵּן חָלָה אוֹ שֶׁפֵּרַשׁ לוֹ שֶׁיּוּכַל לְמַנּוֹת שָׁלִיחַ:
דִּין שָׁלִיחַ שֵׁנִי כְּדִין שָׁלִיחַ רִאשׁוֹן, שֶׁאֵינוֹ יָכוֹל לְמַנּוֹת שָׁלִיחַ אֶלָּא אִם כֵּן נֶאֱנַס אוֹ שֶׁפֵּרַשׁ לוֹ:
כְּשֶׁמְּמַנֶּה הַשָּׁלִיחַ שָׁלִיחַ אַחֵר, אִם הוּא צָרִיךְ לוֹמַר "בְּפָנַי נִכְתַּב וּבְפָנַי נֶחְתַּם", צָרִיךְ לְמַנּוֹתוֹ בִּפְנֵי בֵּית דִּין. וְאִם אֵינוֹ צָרִיךְ לוֹמַר: "בְּפָנַי נִכְתַּב וּבְפָנַי נֶחְתַּם", אֵין צָרִיךְ לְמַנּוֹתוֹ בִּפְנֵי בֵּית דִּין, אֲבָל צָרִיךְ לְמַנּוֹתוֹ בִּפְנֵי עֵדִים.<i>וְעַיֵּן לְקַמָּן סִימָן קמ"ב סָעִיף ט': </i>
שָׁלִיחַ שֶׁעָשָׂה שֵׁנִי, וְשֵׁנִי שְׁלִישִׁי, אִם מֵת הַבַּעַל נִתְבַּטְּלוּ כֻּלָּם. אֲבָל אִם הַבַּעַל קַיָּם, אַף עַל פִּי שֶׁמֵּת הַשָּׁלִיחַ הָרִאשׁוֹן, לֹא נִתְבַּטֵּל שְׁלִיחוּת הַשְּׁאָר, מֵאַחַר שֶׁהַבַּעַל קַיָּם:
אִם מֵת שָׁלִיחַ שֵׁנִי, יָכוֹל שָׁלִיחַ רִאשׁוֹן לִטְּלוֹ מִיּוֹרְשָׁיו שֶׁל שֵׁנִי, וְיוֹלִיכֶנּוּ אוֹ יִשְׁלְחֶנּוּ בְּיַד אַחֵר:
שְׁלִיחַ קַבָּלָה אֵינוֹ יָכוֹל לְמַנּוֹת שָׁלִיחַ, וַאֲפִלּוּ נֶאֱנַס, וַאֲפִלּוּ נָתְנָה לוֹ רְשׁוּת לְמַנּוֹת שָׁלִיחַ, מִשּׁוּם דַּהֲוָה לֵיהּ מִלֵּי, וּמִלֵּי לֹא מִמְסְרָן לְשָׁלִיחַ. וְיֵשׁ מַתִּירִין אִם נָתְנָה לוֹ רְשׁוּת לְמַנּוֹת שָׁלִיחַ. <i>וְאָז יוּכַל לְמַנּוֹת אַחֵר בְּלֹא בֵּית דִּין, רַק לִפְנֵי שְׁנַיִם (ב"י בְּשֵׁם הָרַשְׁבַּ"ץ): </i>
אִם עָשְׂתָה שְׁלִיחַ קַבָּלָה, וְחָזְרָה וְעָשְׂתָה שָׁלִיחַ, אֲפִלּוּ עֲשָׂרָה זֶה אַחַר זֶה, אוֹ שֶׁעָשְׂתָה עֲשָׂרָה בְּבַת אַחַת, כָּל שֶׁהִגִּיעַ הַגֵּט לְיַד אֶחָד מֵהֶן, מְגֹרֶשֶׁת. <i>וַאֲפִלּוּ נָתַן בְּיַד אֶחָד מֵהֶם גֵּט פָּסוּל, וְלַשֵּׁנִי גֵּט כָּשֵׁר, מְגֹרֶשֶׁת (מָרְדְּכַי רֵישׁ הַשּׁוֹלֵחַ): </i>
הַשָּׁלִיחַ שֶׁשִּׁנָּה בִּשְׁלִיחוּתוֹ מִמָה שֶׁאָמַר לוֹ הוּא אוֹ הִיא, לֹא עָשָׂה כְּלוּם. כֵּיצַד, אָמַר לֵיהּ: תְּנֵהוּ לָהּ בְּמָקוֹם פְּלוֹנִי, וּנְתָנוֹ לָהּ בְּמָקוֹם אַחֵר; אַל תִּתְּנֵהוּ לָהּ אֶלָּא בַּעֲלִיָּה, וּנְתָנוֹ לָהּ בַּבַּיִת, אוֹ אִפְּכָא; אוֹ אַל תִּתְּנֵהוּ לָהּ אֶלָּא בְּיָמִין, וּנְתָנוֹ לָהּ בִּשְׂמֹאל, אוֹ אִפְּכָא; לֹא עָשָׂה כְּלוּם:
יֵשׁ מִי שֶׁאוֹמֵר, שֶׁאִם אָמַר לוֹ: אַל תְּגָרְשֶׁנָּה אֶלָּא בִּימִינְךָ, אֵינוֹ יָכוֹל לְשָׁלְחוֹ בְּיַד אַחֵר, אֲפִלּוּ אִם חָלָה, דַּהֲוָה לֵהּ כְּאִלּוּ פֵּרַשׁ: לֹא יְגָרְשֶׁנָּה אַחֵר אֶלָּא אַתָּה:
אָמַר לֵהּ: תֵּן גֵּט זֶה לְאִשְׁתִּי, הֲרֵי הִיא בְּמָקוֹם פְּלוֹנִי, וּנְתָנוֹ לָהּ בְּמָקוֹם אַחֵר, הֲרֵי זֶה גֵּט, שֶׁאֵין זֶה קְפֵידָא אֶלָּא מַרְאֶה מָקוֹם:
אָמַר לוֹ: תְּנֵהוּ לָהּ בְּיוֹם פְּלוֹנִי, וּנְתָנָהּ לָהּ בְּתוֹךְ הַזְּמַן, אֵינוֹ גֵּט. אַל תִּתְּנֵהוּ לָהּ אֶלָּא בְּיוֹם פְּלוֹנִי, וּנְתָנוֹ לָהּ בֵּין מִלְּפָנָיו בֵּין מִלְּאַחֲרָיו, אֵינוֹ גֵּט:
הָאִשָּׁה שֶׁאָמְרָה לִשְׁלוּחָהּ: קַבֵּל לִי גִּטִּי בְּמָקוֹם פְּלוֹנִי, וְקִבְּלוֹ בְּמָקוֹם אַחֵר, אֵינוֹ גֵּט. אֲבָל אִם אָמְרָה: הָבֵא לִי גִּטִּי בְּמָקוֹם פְּלוֹנִי, וְהֵבִיאוֹ לָהּ בְּמָקוֹם אַחֵר, כָּשֵׁר:
אָמְרָה לוֹ: הִתְקַבֵּל לִי גִּטִּי בְּבָבֶל וּפְעָמִים תִּמְצְאֶנּוּ בְּדַמֶּשֶׂק, בְּכָל מָקוֹם שֶׁיְּקַבְּלֶנּוּ הָוֵי גֵּט, וּבִלְבַד לִכְשֶׁיַּגִּיעַ לְבָבֶל לַמָּקוֹם שֶׁאָמְרָה הִיא:
אָמַר הַבַּעַל לְשָׁלִיחַ: טֹל מִמֶּנָּה חֵפֶץ פְּלוֹנִי וְתֵן לָהּ גֵּט זֶה, הֲרֵי זֶה לֹא יְשַׁלְּחֶנּוּ בְּיַד אַחֵר. וְאִם שְׁלָחוֹ בְּיַד אַחֵר וְנָתְנָה הָאִשָּׁה לַשָּׁלִיחַ הַחֵפֶץ תְּחִלָּה וְאַחַר כָּךְ נָתַן הַגֵּט, הֲרֵי זוֹ מְגֹרֶשֶׁת. וְאִם נָתַן לָהּ הַגֵּט תְּחִלָּה וְאַחַר כָּךְ נָתְנָה הַחֵפֶץ, אֲפִלּוּ בְּיַד שָׁלִיחַ רִאשׁוֹן אֵינוֹ גֵּט. אָמַר לוֹ: תֵּן לָהּ הַגֵּט וְטֹל מִמֶּנָּה חֵפֶץ פְּלוֹנִי, הֲרֵי זֶה לֹא יְשַׁלְּחֶנּוּ בְּיַד אַחֵר, שֶׁאֵין רְצוֹנוֹ שֶׁיִּהְיֶה פִּקְדוֹנוֹ בְּיַד אַחֵר. וְאִם שְׁלָחוֹ בְּיַד אַחֵר, הֲרֵי זֶה גֵּט, בֵּין שֶׁנָּתְנָה תְּחִלָּה בֵּין שֶׁלֹּא נָתְנָה אֶלָּא בַּסוֹף. וְיֵשׁ אוֹמְרִים שֶׁכְּשֶׁאָמַר לוֹ: טֹל מִמֶּנָּה חֵפֶץ פְּלוֹנִי וְתֵן לָהּ הַגֵּט, אִם שְׁלָחוֹ בְּיַד אַחֵר, אֲפִלּוּ נָתְנָה לוֹ הַחֵפֶץ תְּחִלָּה וְאַחַר כָּךְ נָתַן לָהּ הַגֵּט, מֵאַחַר שֶׁלֹּא נָתְנָה הַחֵפֶץ בְּיַד שָׁלִיחַ רִאשׁוֹן קֹדֶם שֶׁתְּקַבֵּל הַגֵּט מִשָּׁלִיחַ שֵׁנִי, אֵינָהּ מְגֹרֶשֶׁת. כֵּיצַד יַעֲשֶׂה, יִטְּלֶנּוּ הָרִאשׁוֹן מִיָּדָהּ, וְיַחֲזֹר וְיִתְּנֶנּוּ לָהּ בְּתוֹרַת גֵּרוּשִׁין, אַחַר שֶׁהִגִּיעַ לְיָדוֹ הַחֵפֶץ:
כָּל תְּנַאי שֶׁהִתְנָה הַבַּעַל עִם הַשָּׁלִיחַ, כְּגוֹן אַל תְּגָרְשֶׁנָּה אֶלָּא בַּבַּיִת אוֹ בָּעֲלִיָּה וְכַיּוֹצֵא בָּזֶה, אִם לֹא הִרְשָׁהוּ הַבַּעַל לְמַנּוֹת שָׁלִיחַ אֵינוֹ יָכוֹל לְשַׁלְּחוֹ בְּיַד אַחֵר לְכַתְּחִלָּה, שֶׁמָּא לֹא יְדַקְדֵּק הַשֵּׁנִי בִּשְׁלִיחוּתוֹ וְיִתְבַּטֵּל הַגֵּט. <i>הגה: מִיהוּ, אִם עָשָׂה שָׁלִיחַ שֵׁנִי, אֲפִלּוּ לֹא הִגִּיד לוֹ הַתְּנַאי אוֹ הֶחֱלִיף לוֹ, אִם נִתְקַיֵּם הַתְּנַאי הָוֵי גֵּט (רִיבָ"שׁ סִימָן שי"ו). אִם הִתְנָה שֶׁתִּמְחוֹל לוֹ כָּל זְכוּת שֶׁיֵּשׁ לָהּ עָלָיו, אַף עַל גַּב דִּלְעִנְיַן דִּינָא יֵשׁ לָדוּן מַהוּ בִּכְלַל "כָּל זְכוּת", מִכָּל מָקוֹם יֵשׁ לְהַחֲמִיר לְעִנְיַן גֵּט שֶׁתִּמְחוֹל כָּל זְכוּת שֶׁיֵּשׁ לָהּ עָלָיו וְאַחַר כָּךְ תָּדוּן עִמּוֹ מַהוּ בִּכְלָל, וְכֵן כָּל כַּיּוֹצֵא בָּזֶה (שָׁם סִימָן שי"ז): </i>
שָׁלִיחַ הַמֵּבִיא גֵּט בְּמָקוֹם שֶׁאֵינוֹ צָרִיךְ לוֹמַר "בְּפָנַי נִכְתַּב וּבְפָנַי נֶחְתַּם", נוֹתְנוֹ לָהּ וּמִתְגָּרֶשֶׁת בּוֹ וְנִשֵּׂאת אַף עַל פִּי שֶׁאֵין מַכִּירִין חֲתִימוֹת הָעֵדִים, וְגוֹבָה כְּתֻבָּתָהּ מִבְּנֵי חָרֵי. וְאִם בָּא עֵד אֶחָד וְעִרְעֵר לוֹמַר שֶׁהוּא מְזֻיָּף, אֵין שׁוֹמְעִין לוֹ. בָּאוּ שְׁנַיִם וְעִרְעֲרוּ, אֲפִלּוּ נִשֵּׂאת כְּבָר, תֵּצֵא. וְאִם בָּא הַבַּעַל וְעִרְעֵר וְאָמַר: לֹא גֵּרַשְׁתִּי מֵעוֹלָם, וְגֵט שֶׁהוּבָא לָהּ מְזֻיָּף הוּא, יִתְקַיֵּם בְּחוֹתְמָיו; וְאִם לֹא נִתְקַיֵּם וְלֹא נוֹדְעוּ עֵדָיו כְּלָל, תֵּצֵא וְהַוָּלָד מַמְזֵר, שֶׁהֲרֵי אֵינָהּ מְגֹרֶשֶׁת. אָבַד הַגֵּט, הֲרֵי זוֹ סְפֵק מְגֹרֶשֶׁת:
חֲמוֹתָהּ וּבַת חֲמוֹתָהּ וְצָרָתָהּ אֲפִלּוּ הָיְתָה נְשׂוּאָה לְאַחֵר, וִיבִמְתָּהּ אֲפִלּוּ הִיא אֲחוֹתָהּ, וּבַת בַּעְלָהּ, אֵינָן נֶאֱמָנוֹת לְהָבִיא אֶת גִּטָּהּ בְּמָקוֹם שֶׁאֵין צָרִיךְ לוֹמַר: "בְּפָנַי נִכְתַּב וּבְפָנַי נֶחְתַּם ", דְּשֶׁמָּא מְזֻיָּף הוּא וְהֵם מְכַוְּנוֹת לְקַלְקְלָהּ. וְאִם הוּא בְּמָקוֹם שֶׁצָּרִיךְ לוֹמַר: "בְּפָנַי נִכְתַּב וּבְפָנַי נֶחְתַּם ", וַאֲמָרוּהוּ, נֶאֱמָנוֹת, וְאִם הוּא בְּמָקוֹם שְׁאֵין צָרִיךְ לוֹמַר וְאֲמָרוּהוּ, יֵשׁ אוֹמְרִים שֶׁנֶּאֱמָנוֹת, וְיֵשׁ אוֹמְרִים שֶׁאֵינָן נֶאֱמָנוֹת:
עָשְׂתָה שָׁלִיחַ לְקַבָּלָה בְּעֵדִים, וְהַגֵּט יוֹצֵא מִתַּחַת יָדוֹ, וְהַבַּעַל אוֹמֵר: מְזֻיָּף הוּא, אִם נִתְקַיֵּם בְּחוֹתְמָיו אוֹ בְּעֵדֵי מְסִירָה, הֲרֵי זוֹ מְגֹרֶשֶׁת. וְאִם הוּא מוֹדֶה שֶׁכְּתָבוֹ, אֶלָּא שֶׁאוֹמֵר שֶׁלֹּא נְתָנוֹ בְּתוֹרַת גֵּרוּשִׁין אֶלָּא בְּתוֹרַת פִּקָּדוֹן, וְהַשָּׁלִיחַ אוֹמֵר שֶׁקִּבְּלוֹ <i>(בִּשְׁבִילָה)</i> שֶׁתִּתְגָּרֵשׁ בּוֹ, הַשָּׁלִיחַ נֶאֱמָן, אֲפִלּוּ אִם שְׁלָשְׁתָּם בְּעִיר אַחַת. וְיֵשׁ אוֹמְרִים שֶׁאִם שְׁלָשְׁתָּם בְּעִיר אַחַת, הַבַּעַל נֶאֱמָן, דְּאִם אִיתָא דִּבְתוֹרַת גֵּרוּשִׁין יַהֲבֵהּ, לְדִידָהּ הֲוָה יָהֵיב לָהּ. וְדַוְקָא כְּשֶׁטּוֹעֵן שֶׁלְּפִקָּדוֹן נְתָנוֹ לוֹ, אֲבָל אִם טוֹעֵן שֶׁעֲשָׂאוֹ שָׁלִיחַ לְהוֹלָכָה, וְרוֹצֶה לַחֲזֹר בּוֹ קֹדֶם שֶׁיַּגִּיעַ לְיָדָהּ, אֵינוֹ נֶאֱמָן. וְאִם אֵינָם בְּעִיר אַחַת, הַשָּׁלִיחַ נֶאֱמָן, וְהוּא שֶׁבָּאִים בְּפָנֵינוּ עֵדִים שֶׁעֲשָׂאַתּוּ שָׁלִיחַ קַבָּלָה, וְהַשָּׁלִיחַ אוֹמֵר שֶׁמְּסָרוֹ לוֹ בִּפְנֵי עֵדִים. <i>הגה: יֵשׁ אוֹמְרִים דַּוְקָא שֶׁהַגֵּט יוֹצֵא מִתַּחַת יָדוֹ, אֲבָל אֵין הַגֵּט בְּיָדוֹ אֵינוֹ נֶאֱמָן, אֲפִלּוּ הָיָה לוֹ עֵדִים שֶׁרָאוּהוּ תַּחַת יָדוֹ (כֵּן מַשְׁמַע מֵהַטּוּר לְדַעַת הָרֹא"שׁ)</i>. וְלִסְבָרָא זוֹ טוֹב לִזָּהֵר שֶׁלֹּא לְגָרֵשׁ עַל יְדֵי שָׁלִיחַ כְּשֶׁהַבַּעַל וְהָאִשָּׁה בְּעִיר אַחַת, מִשּׁוּם דְּמָצֵי מִפָּק מִנֵּיהּ חֻרְבָה, שֶׁאִם יִטְעַן שֶׁלֹּא נְתָנוֹ לוֹ לְגֵרוּשִׁין, שֶׁהוּא נֶאֱמָן. <i>הגה: וְאֵין חִלּוּק בָּזֶה בֵּין שְׁלִיחַ הוֹלָכָה לִשְׁלִיחַ קַבָּלָה (כ"כ הָרִי"ף). מִיהוּ, בִּזְמַן שֶׁהַרְשָׁאָה בְּיָדוֹ שֶׁנַּעֲשָׂה שָׁלִיחַ לְגָרֵשׁ, אֵין חִלּוּק בֵּין אִם הַבַּעַל בָּעִיר אוֹ לֹא (מהר"ם פַּדָּוואָה סִימָן ג')</i>. וְאִם הָאִשָּׁה אוֹמֶרֶת: בְּפָנַי קִבְּלוֹ שָׁלִיחַ לְגֵרוּשִׁין, נֶאֱמֶנֶת. וְיֵשׁ אוֹמְרִים דַּוְקָא כְּשֶׁהַגֵּט בְּיַד הָאִשָּׁה:
הָיָה הַגֵּט יוֹצֵא מִיַּד הָאִשָּׁה וְהִיא אוֹמֶרֶת: שָׁלִיחַ זֶה נְתָנוֹ לִי לְגֵרוּשִׁין, וְהַשָּׁלִיחַ אוֹמֵר: כֵּן נְתַתִּיו לָהּ וּלְגֵרוּשִׁין, וְהַבַּעַל אוֹמֵר: לֹא נְתַתִּיו לוֹ אֶלָּא לְפִקָּדוֹן, הַשָּׁלִיחַ נֶאֱמָן וְהִיא מְגֹרֶשֶׁת. וְאִם אָבַד הַגֵּט וְאֵין עֵדִים שֶׁרָאוּ אוֹתוֹ בְּיָדָהּ, אַף עַל פִּי שֶׁהַבַּעַל אוֹמֵר: לְגֵרוּשִׁין נְתַתִּיו לַשָּׁלִיחַ, וְהַשָּׁלִיחַ אוֹמֵר: נְתַתִּיו לָהּ, הֲרֵי זוֹ סְפֵק מְגֹרֶשֶׁת; שֶׁהֲרֵי הֻחְזְקָה אֵשֶׁת אִישׁ, וְאֵין כָּאן אֶלָּא עֵד אֶחָד וּבַעַל. וַאֲפִלּוּ אָמְרָה הָאִשָּׁה: בְּפָנַי נְתָנוֹ לוֹ לְגֵרוּשִׁין וּנְתָנוֹ הַשָּׁלִיחַ לִי, הוֹאִיל וְהַבַּעַל וְהַשָּׁלִיחַ מְסַיְּעִים אוֹתָהּ אֶפְשָׁר שֶׁתָּעִיז פָּנֶיהָ, וְשֶׁמָּא לֹא נִתְגָּרְשָׁה:
שְׁלִיחַ קַבָּלָה שֶׁקִּבֵּל הַגֵּט לְאִשָּׁה, וּשְׁלָחוֹ לָהּ בִּפְנֵי שְׁנֵי עֵדִים, וְהִגִּיעַ הַגֵּט לְיָדָהּ וּנְטָלַתּוּ, וַהֲרֵי הַגֵּט יוֹצֵא מִתַּחַת יָדָהּ, וְהִיא אֵינָהּ יוֹדַעַת אִם בַּעְלָהּ שְׁלָחוֹ לָהּ אוֹ שְׁלִיחַ קַבָּלָה שֶׁלָּהּ אוֹ שְׁלוּחוֹ שֶׁל בַּעַל, הֲרֵי זוֹ מְגֹרֶשֶׁת. וְאִם בָּא הַבַּעַל וְעִרְעֵר שֶׁלֹּא כְּתָבוֹ, אוֹ שֶׁהוּא גֵּט בָּטֵל, יִתְקַיֵּם בְּחוֹתְמָיו, שֶׁהֲרֵי עֵדִים מְעִידִים שֶׁהַגֵּט שֶׁנָּתְנוּ לָהּ יָצָא מִתַּחַת יַד שְׁלוּחָהּ שֶׁיָּדוֹ כְּיָדָהּ, וְאַף עַל פִּי שֶׁהִיא אֵינָהּ יוֹדַעַת הֲרֵי הָעֵדִים יָדְעוּ. וְאִם לֹא נִתְקַיֵּם, אֵינָהּ מְגֹרֶשֶׁת. וְיֵשׁ אוֹמְרִים שֶׁאִם שְׁלָשְׁתָּם בְּעִיר אַחַת, אִכָּא לְמֵיחַשׁ שֶׁמָּא יֹאמַר הַבַּעַל: לְפִקָּדוֹן נְתַתִּיו. <i>וַאֲפִלּוּ אֵינָן בְּעִיר אַחַת, יֵשׁ אוֹמְרִים דְּאֵין הַשָּׁלִיחַ נֶאֱמָן רַק כְּשֶׁהַגֵּט בְּיָדוֹ (כֵּן מַשְׁמַע מֵהַטּוּר לְדַעַת הָרֹא"שׁ) דְּהָוֵי כְּשָׁלִישׁ שֶׁיִּתְבָּאֵר בְּחֹשֶׁן הַמִּשְׁפָּט סִימָן נ"ו:</i>
כֵּיוָן שֶׁהַשּׁוֹלֵחַ גֵּט לְאִשְׁתּוֹ אֵינוֹ גֵּט עַד שֶׁיַּגִּיעַ לְיָדָהּ, הוּא חַיָּב בִּמְזוֹנוֹתֶיהָ וּבְכָל תְּנָאֵי כְּתֻבָּה עַד שֶׁיַּגִּיעַ לְיָדָהּ אוֹ לְיַד שְׁלִיחַ קַבָּלָה. וְאִם מֵת קֹדֶם שֶׁיַּגִּיעַ, אֵין גֵּט לְאַחַר מִיתָה:
הַשּׁוֹלֵחַ גֵּט לְאִשְׁתּוֹ, וּבִטְּלוֹ קֹדֶם שֶׁיַּגִּיעַ לְיָדָהּ, הֲרֵי זֶה בָּטֵל. וְאִם הִגִּיעַ לְיָדָהּ, אֵינוֹ יָכוֹל לְבַטְּלוֹ, אֲפִלּוּ בְּתוֹךְ כְּדֵי דִּבּוּר. <i>הגה: יֵשׁ אוֹמְרִים דְּמוּמָר אֵינוֹ יָכוֹל לַעֲשׂוֹת שָׁלִיחַ לְהוֹלִיךְ גֵּט לְאִשְׁתּוֹ, דְּחַיְשִׁינָן שֶׁמָּא יְבַטְּלֶנּוּ (מהרי"ו סִי' קכ"ו). וְאַף אִם מְקַבֵּל עָלָיו בְּחֵרֶם וּבִשְׁבוּעָה שֶׁלֹּא לְבַטְּלוֹ, לָא מְהַנֵּי, דְּחָיְשִׁינָן שֶׁמָּא יַעֲבֹר עַל שְׁבוּעָתוֹ. וְיֵשׁ אוֹמְרִים דְּהַמוּמָר עוֹשֶׂה הַשָּׁלִיחַ תְּחִלָּה שָׁלִיחַ לְקַבָּלָה וְאוֹמֵר לַשָּׁלִיחַ: זְכֵה בְּגֵט זֶה לְאִשְׁתִּי פְּלוֹנִית וּבוֹ תְּהֵא מְגֹרֶשֶׁת וְכוּ', וְנוֹתְנוֹ לַשָּׁלִיחַ, וְאַחַר כָּךְ חוֹזֵר וְלָקְחוֹ מִן הַשָּׁלִיחַ וְעוֹשֶׁה אוֹתוֹ שָׁלִיחַ לְהוֹלָכָה, וְאוֹמֵר: הוֹלֵךְ גֵּט לְאִשְׁתִּי וְכוּ' (ת"ה סִימָן רל"ז וּבִפְסָקָיו סִימָן מ"ב), וְכֵן נוֹהֲגִין. אֲבָל לֹא יַעֲשֶׂה הַשָּׁלִיחַ תְּחִלָּה שָׁלִיחַ לְהוֹלָכָה וְאַחַר כָּךְ שָׁלִיחַ לְקַבָּלָה. וּכְבָר נִתְבָּרֵר כָּל זֶה לְעֵיל סִימָן ק"מ סָעִיף י"א: </i>
לְכַתְּחִלָּה אֵין לוֹ לְבַטְּלוֹ אֶלָּא בִּפְנֵי הַשָּׁלִיחַ עַצְמוֹ אוֹ בְּפָנֶיהָ, אֲבָל בְּדִיעֲבַד אֲפִלּוּ בִּטְּלוֹ שֶׁלֹּא בִּפְנֵיהֶם, מְבֻטָּל, וְהוּא שֶׁיְּבַטְּלֶנּוּ בִּפְנֵי שְׁנַיִם. <i>הגה: וְאֵין הַבַּעַל נֶאֱמָן לוֹמַר שֶׁבִּטְּלוֹ, אֶלָּא אִם כֵּן הַשָּׁלִיחַ אוֹ הָאִשָּׁה מוֹדִים בַּדָּבָר אוֹ שֶׁיֵּשׁ לוֹ עֵדִים שֶׁבִּטְּלוֹ (ב"י וְכֵן הוּא בְּהַגָּהוֹת אֲשֵׁרִ"י בְּפֶּרֶק הַשּׁוֹלֵחַ). יֵשׁ אוֹמְרִים דְּאֵלּוּ הַשְּׁנַיִם שֶׁמְּבַטֵּל לִפְנֵיהֶם הַשָּׁלִיחַ צְרִיכִים לִהְיוֹת בְּיַחַד, אֲבָל זֶה שֶׁלֹּא בִּפְנֵי זֶה, לֹא. אֲבָל אִם מְבַטֵּל הַגֵּט עַצְמוֹ, אֲפִלּוּ לְאַחַר שֶׁנִּכְתַּב, מְהַנֵּי אֲפִלּוּ זֶה שֶׁלֹּא בִּפְנֵי זֶה (רִיבָ"שׁ סִי' רל"ב): </i>
שְׁלָחוֹ עַל יְדֵי שְׁנַיִם אוֹ עַל יְדֵי עֲשָׂרָה, יָכוֹל לְכַתְּחִלָּה לְבַטֵּל זֶה שֶׁלֹּא בִּפְנֵי זֶה, וְאוֹתָם שֶׁבִּטֵּל שְׁלִיחוּתָם בָּטֵל, וְאֵינָם יְכוֹלִין לְעַשׂוֹת שְׁלוּחִים אֶלָּא אִם כֵּן יִתְמַנּוּ פַּעַם אַחֶרֶת. וּבַעֲשָׂרָה שֶׁעֲשָׂאוּם שְׁלוּחִים, <i>(בֵּין)</i> לִכְתֹּב וְלִתֵּן גֵּט בֵּין שֶׁעֲשָׂאָם שְׁלוּחִים לְהוֹלָכָה, אִם בִּטֵּל מִקְצָתָם לֹא נִתְבַּטְּלוּ כֻּלָּם. וְיֵשׁ מִי שֶׁאוֹמֵר, דְּבִשְׁלִיחוּת, אִם בִּטֵּל אֶחָד מֵהֶם נִתְבַּטְּלוּ כֻּלָּם:
בַּמֶּה דְּבָרִים אֲמוּרִים שֶׁהוּא בָּטֵל, כְּשֶׁבִּטְּלוֹ בְּפֵרוּשׁ. אֲבָל אִם לֹא בִּטְּלוֹ בְּפֵרוּשׁ, אַף עַל פִּי שֶׁגִּלָּה דַּעְתּוֹ שֶׁחָפֵץ בְּבִטּוּלוֹ, כְּגוֹן שֶׁאָמַר לוֹ הַשָּׁלִיחַ: לֹא נְתַתִּיו לָהּ עֲדַיִן, וְאָמַר: בָּרוּךְ הַטּוֹב וְהַמֵּטִיב, וְכַיּוֹצֵא בָּזֶה, אֵינוֹ בָּטֵל. וְלֹא עוֹד, אֶלָּא אֲפִלּוּ הָיָה מְחַזֵּר לָרוּץ אַחַר הַשָּׁלִיחַ לְבַטְּלוֹ, וְלֹא הִסְפִּיק לְהַגִּיעַ אֵלָיו עַד שֶׁהִגִּיעַ לְיָדָהּ, אֵינוֹ בָּטֵל. <i>הגה: וְכֵן אִם אוֹמֵר לַשָּׁלִיחַ: הַחֲזֵר לִי גֵּט זֶה וַאֲנִי נוֹתֵן לְךְ גֵּט אַחֵר, אֵינוֹ אֶלָּא גִּלּוּי דַּעַת וְאֵינוֹ בָּטֵל (מָרְדְּכַי רֵישׁ הִתְקַבֵּל). כָּתַב כְּתָב אַחַר הַשָּׁלִיחַ שֶׁלֹּא לִתֵּן הַגֵּט, הָוֵי בִּטּוּל, דְּיָכוֹל לְבַטֵּל עַל יְדֵי כְּתִיבָה (תְּשׁוּבַת הָרַ"ן בַּבֵּית יוֹסֵף). הַשּׁוֹלֵחַ גֵּט לְאִשְׁתּוֹ וְאָמַר לַשָּׁלִיחַ: אִם תִּרְצֶה הָאִשָּׁה לָבֹא אֵלַי אֲקַיְּמֶנָּה, וְאִם לֹא פְּטֹר אוֹתָה בַּגֵּט, וְהָלַךְ הַבַּעַל מִן הָעִיר הַהִיא, וְאַחַר כָּךְ בָּאתָה הָאִשָּׁה עִם הַשָּׁלִיחַ לְאוֹתָהּ הָעִיר, יָכוֹל הַשָּׁלִיחַ לִתֵּן הַגֵּט, דְּהָא לֹא בָּאתָה הָאִשָּׁה אֶל הַבַּעַל, כִּי יָצָא מִן הָעִיר קֹדֶם בּוֹאָהּ. וַאֲפִלּוּ הָיָה הַבַּעַל בָּעִיר, אִם לֹא יוּכַל לְהִתְפַּיֵּס עִמָּהּ יוּכַל הַשָּׁלִיחַ לִתֵּן הַגֵּט, דְּמַה שֶּׁאָמַר תְּחִלָּה: אִם תָּבֹא אֵלַי אֲקַיְּמֶנָּה, אֵינוֹ אֶלָּא דְּבָרִים בְּעָלְמָא, וְלֹא הָוֵי אֶלָּא גִּלּוּי דַּעַת, שֶׁאֵינוֹ כְּלוּם (טוּר בְּשֵׁם תְּשׁוּבַת הָרֹא"שׁ): </i>
בְּאֵיזֶה לְשׁוֹנוֹת מְבַטֵּל גֵּט, אָמַר: בָּטֵל הוּא, אִי אֵיפְשִׁי בּוֹ, גֵּט זֶה לֹא יוֹעִיל, לֹא יַתִּיר, לֹא יַעֲזֹב, לֹא יְשַׁלַּח, לֹא יְגָרֵשׁ, יְהֵא כַּחֶרֶס, הֲרֵי הוּא כַּחֶרֶס; אִם אָמַר אֶחָד מִלְּשׁוֹנוֹת אֵלּוּ וְכַיּוֹצֵא בָּהֶם, הֲרֵי זֶה בִּטְּלוֹ. אֲבָל אִם אָמַר: גֵּט זֶה אֵינוֹ גֵּט, פָּסוּל הוּא, אֵינוֹ מוֹעִיל, אֵינוֹ מַתִּיר, אֵינוֹ מְשַׁלֵּחַ, אֵינוֹ מְגָרֵשׁ, חֶרֶס הוּא; לֹא אָמַר כְּלוּם. אָמַר: גֵּט זֶה בָּטֵל, וְלֹא אָמַר: הוּא, אוֹ שֶּׁאָמַר: גֵּט זֶה בָּטַל, שֶׁמַּשְׁמָעוֹ פֹּעַל עָבַר, כְּמוֹ "חָמַק עָבַר" <i>(שִׁיר הַשִּׁירִים ה, ו)</i> הֲרֵי זֶה סָפֵק:
יֵשׁ מִי שֶׁאוֹמֵר, שֶׁאִם אָמַר: יְהֵא פָּסוּל, בִּטְּלוֹ. <i>אָמַר: לֹא תֵצֵא לִצְמִיתוּת, הָוֵי בָּטֵל, וּכְאִלּוּ אָמַר: הַיּוֹם אֵין אַתְּ אִשְׁתִּי וּלְמָחָר אַתְּ אִשְׁתִּי (ב"י בְּשֵׁם תְּשׁוּבַת הָרַ"ן סִימָן מ"ג): </i>
אִם לֹא גִּלָּה דַּעְתּוֹ מִתְּחִלָּה שֶׁרוֹצֶה לְבַטְּלוֹ, וְאָמַר אֶחָד מִלְּשׁוֹנוֹת שֶׁאֵינָם מוֹעִילִים לְבַטֵּל הַגֵּט, מִכָּל מָקוֹם עִרְעוּר הוּא, לְפוֹסְלוֹ, וְצָרִיךְ שֶׁיִּתְקַיֵּם בְּחוֹתְמָיו:
הַשּׁוֹלֵחַ גֵּט בְּיַד שָׁלִיחַ וּבִטֵּל הַגֵּט, הֲרֵי זֶה חוֹזֵר וּמְגָרֵשׁ בּוֹ כְּשֶׁיִּרְצֶה, שֶׁלֹּא בִּטֵּל מִתּוֹרַת גֵּט אֶלָּא מִתּוֹרַת שְׁלִיחוּת. לְפִיכָךְ, אִם הָיָה הַגֵּט בְּיַד הַבַּעַל וּבִטְּלוֹ, כְּגוֹן שֶּׁאָמַר: גֵּט זֶה בָּטֵל הוּא, אֵינוֹ מְגָרֵשׁ בּוֹ לְעוֹלָם. וְכֵן אִם פֵּרַשׁ בְּעֵת שֶׁבִּטְּלוֹ, וְהוּא בְּיַד הַשָּׁלִיחַ, וְאָמַר: גֵּט שֶׁשָּׁלַחְתִּי הֲרֵי הוּא בָּטֵל מִלִּהְיוֹת גֵּט, אֵינוֹ מְגָרֵשׁ בּוֹ; וְאִם גֵּרַשׁ, הֲרֵי זוֹ סְפֵק מְגֹרֶשֶׁת:
מִי שֶׁשָּׁלַח גֵּט לְאִשְׁתּוֹ, וְחָזַר וּבִטְּלוֹ בִּפְנֵי שְׁנַיִם אֲחֵרִים; וְכֵן מִי שֶׁמָּסַר מוֹדָעָא עַל הַגֵּט, מַכִּין אוֹתוֹ מַכַּת מַרְדּוּת, מִפְּנֵי שֶׁגּוֹרֵם לִהְיוֹת מַמְזֵרִים:
שָׁלִיחַ שֶׁהֵבִיא גֵּט, אֵין חוֹשְׁשִׁין שֶׁמָּא בִּטְּלוֹ הַבַּעַל אוֹ שֶׁמָּא מָסַר מוֹדָעָא, וְנוֹתְנוֹ לָאִשָּׁה בְחֶזְקָת שֶׁהוּא חַי, אֲפִלּוּ הִנִּיחוֹ זָקֵן אוֹ חוֹלֶה.<i> וְיֵשׁ אוֹמְרִים דַּוְקָא חוֹלֶה בִּידֵי שָׁמַיִם, אֲבָל הֻכָּה וְנַעֲשָׂה טְרֵפָה, דִּינוֹ כְּגוֹסֵס (הַגָּהוֹת אַלְפָסִי)</i>. אֲבָל אִם הִנִּיחוֹ גּוֹסֵס, לֹא יִתְּנֶנּוּ לָהּ, שֶׁרֹב גּוֹסְסִים לְמִיתָה; וְאִם נְתָנוֹ לָהּ, הֲרֵי זוֹ סְפֵק מְגֹרֶשֶׁת. וְיֵשׁ מִי שֶׁאוֹמֵר, דְּהָא דְּאָמְרִינָן בְּזָקֵן, דַּוְקָא בְּפָחוֹת מִבֶּן שְׁמוֹנִים אוֹ מִבֶּן מֵאָה וָמַעְלָה, אֲבָל מִבֶּן שְׁמוֹנִים <i>(טוּר בְּשֵׁם הָרְמַ"ה)</i> עַד בֶּן מֵאָה, דִּינוֹ כְּגוֹסֵס:
עִיר שֶׁהִקִּיפוּהָ חַיִל מֵאוֹתוֹ מַלְכוּת, וְהָיוּ בְּמָצוֹר, וּסְפִינָה הַמְטֹרֶפֶת בַּיָּם, וְהַיּוֹצֵא לִדּוֹן בְּדִינֵי נְפָשׁוֹת, הֲרֵי אֵלּוּ בְּחֶזְקַת חַיִּים; וְאִם הָיָה גֵּט אֶחָד מֵהֶם בְּיַד שָׁלִיחַ, נוֹתְנוֹ לְאִשְׁתּוֹ וְתִהְיֶה בְּחֶזְקַת מְגֹרֶשֶׁת. אֲבָל עִיר שֶׁכְּבָשׁוּהָ כְּבָר, אוֹ עִיר שֶׁהִקִּיפוּהָ חַיִל מִמַּלְכוּת אַחֶרֶת, וּסְפִינָה שֶׁאָבְדָה בַּיָּם, וְהַיּוֹצֵא לֵהָרֵג בְּדִינֵי כּוּתִים, וּמִי שֶׁגּוֹרָרְתוֹ חַיָּה אוֹ שְׁטָפוֹ נָהָר אוֹ נָפְלָה עָלָיו מַפֹּלֶת, נוֹתְנִים עֲלֵיהֶם חָמְרֵי חַיִּים וְחָמְרֵי מֵתִים, וְאִם הָיָה גֵּט אֶחָד מֵהֶם בְּיַד הַשָּׁלִיחַ אֵינוֹ נוֹתְנוֹ לְאִשְׁתּוֹ, וְאִם נְתָנוֹ לָהּ, הֲרֵי זוֹ סְפֵק מְגֹרֶשֶׁת. וְאִם נוֹדַע שֶׁמֵּת הַבַּעַל קֹדֶם שֶׁיַּגִּיעַ גֵּט לְיָדָהּ, אֵינוֹ גֵּט:

Siman 142



Siman 143

המגרש על תנאי אם נתקיים התנאי הרי זו מגורשת ואם לא נתקיים התנאי אינה מגורשת ואפילו הוא כהן מותרת לו וכבר נתבארו משפטי התנאים בסי’ ל”ח:
המגרש על תנאי כשיתקיים התנאי תהיה מגורשת בשעה שיתקיים לא בשעת נתינה הגט לידה לפיכך יש לבעל לבטל הגט או להוסיף על תנאו או להתנות תנאי אחר כל זמן שלא נתקיים התנאי הראשון אע”פ שהגיע לידה ואם מת הבעל או אבד הגט או נשרף קודם שיתקיים התנאי אינה מגורשת ואם נשאת תצא ואם אמר לה הרי את מגורשת מעכשיו או מהיום על תנאי כך וכך או שאמר לה הרי את מגורשת ע”מ כך וכך <i>(וע”ל סי’ קמ”ד סעיף ד’ וי”א דע”מ לאו מעכשיו דמי)</i> כשיתקיים התנאי תהיה מגורשת משעת נתינת הגט לידה לפיכך אינו יכול לבטל הגט ולא להוסיף על תנאי משהגיע לידה ואם אבד או נשרף <i>(ואפילו מת הבעל)</i> קודם שיתקיים התנאי ה”ז מקיימת התנאי אחר מותו וכבר נתגרשה משעת נתינת הגט לידה ולכתחלה לא תנשא קודם קיום התנאי ואם נשאת יפרוש ממנה עד שיתקיים התנאי ומיהו בתנאי שהוא בידה והוא בשב ואל תעשה לא חיישינן שמא תעבור עליו ולפיכך מותרת להינשא מיד בתנאי דעל מנת או מעכשיו וי”א דאפילו לא אמר מעכשיו ולא מהיום ולא על מנת דינו כאומר מהיום משום דזמנו של גט מוכיח עליו הילכך אזלינן בה לחומרא. <i>(וי”א דאםילו בתנאי דמעכשיו יכול לבטלו ויש להחמיר) (עיטור וכן משמע בהרא”ש):</i>
אמר לה ע”מ שתתני לי ר’ זוז מכאן ועד שלשים יום ומת בתוך השלשים יום קודם שנתנה לו אינה יכולה לקיים התנאי שאם תתן ליורשיו אינו כלום וכיון שכן כיון ששלמו ל’ יום ולא נתנה לו בטלו הגירושין וחולצת או מתייבמת ואם אמר לה ע”מ שתתני לי מאתים זוז ולא קבל לה זמן ומת קודם שתתן לו אע”פ שאבד הגט או נקרע קודם שימות הרי זו לא תנשא לזר עד שתחלוץ:
אמר לה ע”מ שתתני לי ר’ זוז מכאן ועד ל’ יום ונתנה לו בתוך שלשים יום בעל כרחו והוא אינו רוצה לקבל ה”ז גט פסול עד שתתן מדעתו:
אמר לה ע”מ שתתני לי ר’ זוז מכאן ועד ל’ יום וחזר ואמר לה בתוך השלשים יום הרי הם מחולים לך אינה מגורשת שהרי לא נעשה התנאי וי”א דה”מ כשלא אמר ה לה אלא הרי הם מחולים לך לבד אבל אם אמר לה להוי גיטא בלא שום תנאי הרי זו מגורשת ואין צריך ליטלו ממנה.
אמר לה ע”מ שתתני לי כלי פלוני או בגד פלוני ואבד אותו כלי אוא אותו בגד או נגנב אע”פ שנתנה לו אלף זוז בדמיו אינו גט עד שתתן אותו כלי או אותו בגד עצמו או שיאמר לה ליהוי גיטא בלא שום תנאי ויש מי שאומר שאם הוא מתרצה בקבלת הדמים הוי גט.
אמר לה ע”מ שתתני לי ר’ זוז מכאן עד ל’ יום אפילו לא נתנה לו עד יום שלשים בסופו מגורשת ואם אמר לה בתחלת יום הראשון לחודש ונתנה לו בסוף ליל ראשון לחדש השני ה”ז ספק מגורשת.
ח. התנה עליה שתעשה דבר זה סתם ה”ז כמפרש יום אחד הואיל ולא פירש כמה זמן תעשה כיצד אמר לה ה”ז גיטך ע”מ שתעשי עמי מלאכה ע”מ שתשמשי את אבא ע”מ שתניקי את בני אם עשתה עמו מלאכה או אם שמשה את אביו יום אחד או שהניקה את בנו יום אחד בתוך הזמן שהבן יונק בו והוא בתוך כ”ד חודש ה”ז גט: <i>הגה וי”א דצריכה חשמש האב כל ימי חייב וצריכה להניק התינוק עד סוף כ”ד חודש (וטר בשם הרא”ש) ואם מתו לאחר שהתחילה לקיים התנאי רק יום אחד הוי גט (טור) מת הבן או מת אביו קודם שתניק או שתשמש אינו גט אמר לה ע”מ שתניקי את בני או ע”מ שתשמשי את אבי שתי שנים הרי זו משלמת הזמן שפירש מת הבן או האב בתוך הזמן שפירש או שאמר האב אין רצוני שתשמשני אינו גט שהרי לא נתקיים התנאי וכן כל כיוצא בזה וי”א דכל שאין העיכוב ממנה הוי גט ונ”ל דאזלינן בכל זה לחומרא:</i>
י”א דכי אמרינן דהניקה או שמשה יום אחד הוי גט לאו דוקא יום אחד דאפילו בשעה אחת סגי ויש מי שאומר דיום אחד דוקא בליל שבת ויומו:
הנותן גט לאשתו ע”מ שתתן לו מאתים זוז וחזר והתנה עליה תנאי אחר בפני עדים שתשמש אביו בתי שנים לא ביטלו דבריו האחרונים את דבריו הראשונים אלא ה”ז כאומר לה עשי אחד משני תנאים רצת משמשת רצת נותנת ואין אחד מהראשונים ואחד מהאחרונים מצטרפים אבל אם התנה עליה שתתן לו ר’ זוז והתנה בפני שנים שתתן לו ג’ מאות זוז כבר ביטל התנאי של ר’ זוז וצריכה ליתן ג’ מאות זוז וכן כל כיוצא בזה: <i>הגה וי”א דכל זה דוקא בשלא מסר לה הגט לא בתנאי ראשון ולא בתנאי שני אלא אחר שני התנאים מסר לה הגט בפני עדים הראשונים והאחרונים אבל מסר לה הגט בשעת תנאי הראשון או השני אותו תנאי דוקא (הר”ן פרק מי שאחזו):</i>
ה”ז גיטך והנייר שלי אינה מגורשת שאין זה כריתות ע”מ שתתני לי את הנייר ה”ז מגורשת ותתן:
התנה על דבר שא”א לקיימו כגון על מנת שתעלי לרקיע או שתרדי לתהום או שתבלעי קנה של ד’ אמות אינו תנאי והגט גט אבל אם התנה בדבר שאפשר לקיימו אפילו באיסור כגון ע”מ שתאכלי בשר חזיר הוי תנאי שאפשר שתאכלנו ותלקה ואין זה מתנה על מה שכתוב בתורה שאינו מתנה שתאכלנו עכ”פ שאם לא תאכלנו לא תתגרש בד”א כשהאיסור תלוי בה לעבוד עליו אבל אם תלוי באחרים שאמר לה ע”מ שתבעלי לאבא לא הוי תנאי שאביו לא ישמע לה לעשות איסור:
אמר לה ע”מ שלא תבעלי לאבא ונבעלה לו אינו גט אבל כל זמן שאין עדים שנבעלה לו אין חוששין שמא נבעלה לו <i>(ומותרת להנשא)</i> ואין חוששין שמא תבעל לו <i>(טור):</i>
אמר לה ע”מ שלא תנשא לאבא ונשאת לו הוי גט שאין לו בה נישואין:
אמר לה ע”מ שתנשאי לפלוני אם נשאת לו הרי זו מגורשת אבל אמרו חכמים לא תנשא לו שלא יאמרו נשותיהם נותנים במתנה זה לזה: <i>הגה ואפילו לא התנה עמה בפירוש שתנשא לפלוני אלא שניכר שגירשה משום זה כגון שאותו פלוני נתן לו ממון כדי לגרשה והוא מעלה לה מזונות כדי שיקחנה וכל כיוצא בזה <i>(הגהות מרדכי בקידושין)</i> ואם נשאת לא תצא ואם נשאת לו תחילה וגירשה מותרת לכל שהרי נתקיים התנאי נשאת לאחר קודם שתנשא לאותו פלוני תצא ממנו ולא יחזיר עולמית וצריכה ממנו גט והולד ממנו ממזר: הגה נשאת אח”כ לאותו פלוני שהתנה עמה הבעל הוי גט למפרע ואין הבנים ממזרים <i>(טור )</i> אבל לא יחזיר עולמית משום דהוי כמחזיר גרושתו <i>(טור בשם הרמ”ה)</i> נתקדשה לאחר תצא ולא תחוזר לו אלא אחר מיתת הבעל או שיתן לה גט אחר בלא תנאי <i>(ג”ז שם)</i></i>
אמר לה ע”מ שלא תנשאי לפלוני עד זמן פלוני הרי זה גט ויש מי שאומר שלא תנשא עד שימות אותו פלוני ויש מי שאומר שמותרת לינשא מיד כיון שבידה לקיימו שא”א לינשא לו אלא מדעתה ואין תקנה להחזירה <i>(לאותו פלוני)</i> אא”כ יקדשנה המגרש ויחזור ויגרשנה סתם <i>(או שמת הבעל קודם שנשאת לשום אדם) (בב”י בשם הרשב”ץ)</i> ואם נשאת לאחר וגירשה אותו האחר סתם עדיין לא הותרה לאותו פלוני ואם נשאת לו נתבטל הט ובניה אף מהשני ממזרים:
זינתה עם אותו פלוני הולד כשר והגט כשר שלא התנה אלא על נישואין:
אמר לה ע”מ שתבעלי לפלוני נתקיים התנאי שנבעלה לו בין בזנות בין בנשואין ה”ז גט ולכתחלה לא תבעל לו דהא אינה מגורשת עד שתבעל לו נמצאת תחילת ביאה באיסור:
ע”מ שלא תבעלי לפלוני הוי גט ולא תנשא עד שימות אותו פלוני דחיישינן שמא תבעל לו באונס:
צריך שלא יתנה עליה תנאי שעומדת בו כל ימיה כגון ע”מ שלא תאכלי בשר או שלא תשתי יין לעולם או כל ימי חייכי שאם התנה כך אין זה כריתות אבל אם אמר לה כל ימי חיי או כל ימי חיי פלוני או עד חמשים שנה ה”ז גט ויש מי שכתב שאפילו הרחיב הזמן יותר מכדי חיי האדם כיון שהוא דבר פסוק הרי זה גט:
אמר לה ע”מ שלא תלכי לבית אביך עד זמן פלוני אע”פ שהגט כשר והתנאי קיים אין לשום אדם להשתדל בגט שינתן בתנאי זה כי א”א לעמוד על נפשה מללכת לבית אביה ונמצא גט בטל ובניה ממזרים ואם המגרש הוא מאותם שכופין להוציא ולא רצה לגרש אלא בתנאי זה כופין אותו לגרש בלא תנאי זה:
אמר לה ע”מ שלא תנשאי לפלוני ולא קבע זמן אינו גט שאין זה כריתות דומה לאומר ע”מ שלא תשתי יין לעולם או כל ימי חייכי וי” א שכיון שאין התנאי נמשך אלא כל ימי חייו הוי ליה כאומר ע”מ שלא תשתי יין כל ימי חיי פלוני שהיא מגורשת ונקטינן כדברי שניהם להחמיר:
אמר לה ע”מ שלא תשתי יין זה לעולם או שלא תעלי באילן זה או בכותל זה לעולם ונשפך היין ונקצץ האילן ונפל הכותל אין זה כריתות מאחר שלא הותרה לעולם במה שנאסרת וי”א שכיון שאין התנאי נמשך אלא כל זמן שהיין קיים או האילן או הכותל קיימים ה”ז כריתות ונקטינן כדברי שניהם להחמיר:

סדר הגט



סדר חליצה

