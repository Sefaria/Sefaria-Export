Tashbetz Katan
תשב"ץ קטן
Warsaw, 1902
https://www.nli.org.il/he/books/NNL_ALEPH002085545/NLI

תשב"ץ קטן





Siman 1

מהר"ם ז"ל רגיל לעולם בליל שבת לאכול עם שקיעת החמה ואינו ממתין ממש עד הלילה. וגם אינו אוכל מיד כשבאים מבית הכנסת בעוד היום גדול כמו שרגילין לעשות בנשואין כשהולכין לבית הכנסת בעוד היום גדול. אלא אוכל עם שקיעת החמה. ואפילו כשהוא מתענה אוכל עם שקיעת החמה. כי אפילו זה קרוי השלמה מה שאומר בפרק בכל מערבין (דף מא) מתענה ומשלים. כי כן הפירוש משלים עד לאחר בית הכנסת ובלבד שלא יאכל בעוד היום גדול. אבל כשהוא מתענה תענית חלום בערב שבת מתענה עד צאת הכוכבים דכיון שהוא חמור כל כך עד שיתענה תענית חלום אפילו בשבת לכתחלה. כל שכן אם התחיל להתענות בע"ש שצריך להמתין עד צאת הכוכבים. כי מי סליק לעילא:
[מיהו נראה אם הוא בין השמשות והתפלל כבר ערבית דלא הוי עדיף תענית חלום מתעניות הכתובים. ואע"ג דאמרינן מתענה ומשלים ר"ל משלים אם ירצה אבל לא ישלים אם לא ירצה כדעבד ר"י (מרדכי ספ"ג דעירובין) עובדא בעשרה בטבת שחל להיות בע"ש וטעם תבשיל. בפירוש רבינו אלחנן דאפילו תענית רשות מתענה עד צאת הכוכבים. והא דאמרינן (תענית יב) כל תענית שלא שקעה עליו חמה אינו תענית דמשמע הא שקע שרי אפילו קודם צאת הכוכבים. לאו מילתא היא. דשקעה דהתם היינו גמר שקיעה דהוא צאת הכוכבים דתרי גווני שקיעות נינהו כדפי' בתוס'. ואף על גב דבתשעה באב איכא למאן דאמר בין השמשות שלו בכניסתו שרי שאני עיולי מאפוקי יומא. לענין ט' באב פסקינן בפ' מקום שנהגו (דף נד) דט' באב בין השמשות שלו אסור. משמע בין בכניסה בין ביציאה לפיכך צריך להזהר אדם שלא יאכל בערב תשעה באב משעה ששקעה החמה. ע"כ]:
ואומר שאפילו בחול מי שמתענה שאינו צריך להתענות עד צאת הכוכבים. לבד מאותם תעניות שבתורה ובתענית חלום. וראיה כתובה בספר צפנת פענח. אנשי משמר ואנשי מעמד היו מתענים ולא משלימין (תענית דף יב) לפי דלצעורי נפשייהו קא מכווני והא אצטערו אף כאן לצעורי נפשיה קא מכוון והא אצטער:

Siman 2

ואומר לאשתו בכל ערב שבת הפרשת חלה הדליקי את הנר ושים בנר של חלב שמן. כי אומר שאסור לישב אצל נר של חלב אפילו מהותך בלא שמן. וראה פ"א שלא היה לו שמן לתת בתוכו וסחט אגוז לתוכו. ואינו אומר עשרת. לפי שמעשר אינו נוהג בחוצה לארץ. וערבת ג"כ אינו אומר לפי שהוא בעצמו מערב עירובי חצרות:

Siman 3

ואומר שמותר להדליק הנר בערב שבת בביתו ולאכול בחצר או באיזה מקום שירצה. ואמר שאביו רבי ברוך אמר לו שרבינו שמחה משפיר"א היה רגיל לעשות כן בקיץ להדליק הנר בביתו ולאכול בחצר [מיהו היינו דוקא בארץ אשכנז שאוכלים מבעוד יום כל כך אבל כבר פסקו כל גדולי צרפת שאין אוכלים מבעוד יום כל כך כדאמרינן ובלבד שלא יקדים ובלבד שלא יאחר. ולפי זה אין לאכול אלא במקום הנר. ועוד סמך למנהג מדאמרינן הדלקת נר בשבת חובה משום שלום בית. ואם היה מותר להקדים כל כך ולאכול בעוד היום גדול מה צורך שלום בית יש כאן. ע"כ]:

Siman 4

ואומר שאין צריך להבהב הפתילה לא בערב שבת ולא בערב יום טוב. דאין הלכה כר' אליעזר דאמר בפ' במה מדליקין (דף כח) פתילת הבגד וכו' אלא הלכה כר' עקיבא וכו':

Siman 5

ואומר דכשנופל נר או פתילה על השולחן בליל שבת. התלמוד שלנו (שבת דף קכ) מתיר לנער את השולחן ואם כבתה כבתה. ואע"פ שבירושלמי אוסר אם לא שכבתה כבר. אנן סבירא לן כתלמוד דידן נגד הירושלמי. [ומיהו טוב ליזהר שלא לעשות כי אם על ידי נכרי]:

Siman 6

ואומר אותם הבחורים ההולכים ללמוד ממקום למקום שלא אצל נשותיהם שצריכים להדליק בערב שבת נר ולברך עליו. משום דהדלקת נר בשבת חובה משום שלום בית. פי' שלא יכשל בעץ או באבן או בשום דבר. אבל מי שהוא אצל אשתו בעיר אינו צריך להדליק בחדרו מפני שאשתו מדלקת בשבילו:

Siman 7

מהר"ם ז"ל היה עושה שתי פתילות בשבת אחת כנגד זכור ואחת כנגד שמור:

Siman 8

ואומר כשמדליקין הנר בערב שבת יכול להתנות שאין מקבלין עליהם שבת עדיין עד שיתחיל ש"צ להתפלל תפלת ערבית:

Siman 9

ואומר שאסור ליתן כלי בליל שבת תחת הנר כדי לקבל שמן הנוטף מן הנר ומבטל כלי מהיכנו. אבל מותר לתת אותו מבעוד יום ואסור לטלטלו משם:

Siman 10

ואומר שמותר מבעוד יום לתת מים בנר כי כן המסקנא בתוספות כל מה שעושין מבעוד יום אין בו משום גרם כיבוי:

Siman 11

ואומר שאם ירצה הגוי ליקח שמן מהנר בליל שבת שמותר לישראל למחות על ידו כדאיתא במסכת שבת (דף קכא) אין אומרים לגוי כבה ואל תכבה. וה"פ אין צריך לומר לגוי אל תכבה אבל אם רוצה ישראל יכול לומר אל תכבה:

Siman 12

ואומר שצריך למחות לעבדו ולשפחתו גוים שלא להדליק את הנר בשבת בשבילו. ואם ידליקו שאסור להשתמש לאורו כדאיתא בפרק כל כתבי (דף קכב) נכרי שהדליק נר בשביל עצמו מותר לישראל להשתמש לאורו ואם בשביל הישראל אסור להשתמש לאורו. [מיהו הירושלמי אומר (שבת טו) דאין מטריחין אדם לצאת מביתו אם הדליק הגוי מדעתו בשביל הישראל. ע"כ]:

Siman 13

ואומר שאסור ליקח הפמוט או המנורה שמדליקין עליה נר של שעוה מעל השולחן בשבת שחרית וה"ה בלילה. ואפילו אם שם עליה ככר מבעוד יום כי לא אמרו ככר אלא למת בשבת:

Siman 14

נראה דהא דאמרינן (לעיל סי' ח') כשמדליקין הנר בע"ש יכול להתנות. היינו דוקא לבני הבית. אבל האשה עצמה המדלקת אסור לה לעשות שום מלאכה אחר שהדליקה. דכיון שברכה על הנר אין לך קבלה גדולה מזו. ואין מועיל להתנות. וכן איתא בפסקים דרבינו יודא:

Siman 15

מהר"ם ז"ל היה רגיל ליטול ידיו אחר קידוש לעולם. וכן בשבת וי"ט לעולם נוטל ידיו בבקר אחר בורא פרי הגפן. כי סבור ליה שמזיגת כוס הוי הפסק כדאיתא בברכות (דף נ"א) מוזגין את הכוס ואחר כך נוטלין לידים. [מיהו בערבי פסחים מוכח דלא צריך. גבי ההוא דקאמר זימנין דחביבא ליה רפתא מקדש אריפתא. ע"כ]:

Siman 16

שתו לפניו יין בין השמשות בשבת ולא מיחה בידן. [מיהו זה ודאי אסור. דאי בין השמשות של ע"ש קודם קידוש. אסור. ואי בשל מוצאי שבת. אסור לשתות יין עד אחר הבדלה. ואם בין מנחה למעריב. אע"פ שנהגו לשתות מים כמו אדם שאין לו קרובים שמתו באותה שנה. מ"מ יין אסור לשתות לעולם בין השמשות כיון שהוא ספק לילה של מוצאי שבת דאסור לשתות יין קודם הבדלה. ע"כ]:

Siman 17

ואומר מי שהניח בע"ש פירות בתנור של בית החורף לצלות. רק שיהיה קודם תפלת המעריב. מותר ליקח אותם מן התנור מתי שירצה. לפי שנאכלין חיין:

Siman 18

מהר"ם ז"ל כשהיה בוצע בשבת ברכת המוציא. נוטל הב' לחמים בב' ידיו ואינו חותך כ"א חתיכה אחת. וחותכה קודם שיברך ברכת המוציא. וחותך חתיכה גדולה שיעור אכילתו. ומביא ראיה ממס' שבת פרק כל כתבי (דף קיז) רב כהנא נקיט פיתא בב' ידיו ובצע אכולא שירותא. ואינו חותך כל כך הלחם בעומק שאם יחזיק הלחם בקטן שיהא הגדול עולה עמו. ומביא ראיה מפרק העור והרוטב (דף קכז) מחלוקת דרבי מאיר ורבי שמעון. בזמן שהוא אוחז בקטן ואין הגדול עולה עמו אם הוא כפרוס. רבי מאיר אומר שהוא כמוהו (פי' שאינו כפרוס) ור' שמעון אומר שאינו כמוהו (פי' שהוא כפרוס). ור' מאיר ור' שמעון הלכה כר' שמעון. א"כ הוא חותך כל כך בעומק שאם יחזיק בקטן ולא יהא הגדול עולה עמו הוי כפרוס ואינו יכול לבצוע עליו בשבת. [ומיהו יש נוהגין שלא לבצוע כלל עד לאחר הברכה שמא תפול פרוסה ממנו. ע"כ]:

Siman 19

מהר"ם ז"ל היה רגיל לבצוע בסעודה ג' בב' לחמים. [מיהו נהגו העולם לבצוע לעולם בלחם אחד שלם. ע"כ]:
אמנם אינו רגיל לברך בפה"ג קודם ברכת המוציא בסעודה ג'. וכן מוכח בערבי פסחים (דף קו) אין לי אלא בלילה פירוש שמברך על היין. ביום מנין תלמוד לומר את יום. וע"כ הוא אומר שמשוה היום ללילה מה בלילה אינו צריך לברך כ"א פעם אחת אף ביום אינו צריך לברך כ"א פעם אחת:

Siman 20

מהר"ם ז"ל כשהוא מאחר בשבת מלאכול סעודה ג' עד סמוך למנחה קטנה אז מתפלל תפלת המנחה ואחר כך אוכל סעודה ג'. ואינו חובה לעשות כן. אמנם הוא רגיל לעשות כן. כי סבירא ליה סעודה קטנה סמוך למנחה קטנה כמו סעודה גדולה סמוך למנחה גדולה. [מיהו בתוספות ר"י פסק דסעודה קטנה סמוך למנחה קטנה שריא. וכששוהין בבית הכנסת בשחר עד לאחר מנחה גדולה. יש רוצה לומר שאסור לאכול סעודת שחרית עד שיתפלל תפלת המנחה. משום דסברי דסעודה של שבת שחרית קרויה סעודה גדולה וקיימא לן דסעודה גדולה סמוך למנחה גדולה אסור. וזה אינו דסעודה גדולה לא מקרי אלא כגון של חופה ושל ברית מילה כדפי' רבינו ברוך בספר התרומה. ועוד יש טועים לומר כששוהים בשבת או ביו"ט בתפלת שחרית עד לאחר שש שעות. שיש להתפלל מנחה קודם למוסף. כדאמרינן היו לפניו ב' תפלות. אחת של מוסף ואחת של מנחה. מתפלל של מנחה ואח"כ של מוסף. ומוכיחים מירושלמי דמיירי נמי במנחה גדולה. מיהו שגגה היא בידם. כדפי' הר"ר אליאב כהן. דההיא דהיו לפניו שתי תפלות וכו'. מיירי באדם שמוטל עליו להתפלל מנחה מיד כגון הרוצה ליכנס לסעודה גדולה. אבל בסעודה קטנה כגון בשבת שחרית כדפרישית דאפילו בלא מוסף אין מוטל עליו תפלת המנחה עד אחר סעודה. הלכך תפלת מוסף קודמת. ואחר כך יאכל. ואחר כך יתפלל מנחה בשעתה. ומהאי טעמא כששוהין ביו"כ בתפלת מנחה עד לאחר שש שעות ומחצה מתפללין לעולם תפלת המוספין. ע"כ]:

Siman 21

ובחורף כשהימים קצרים אז היה אוכל סעודה ג' מיד אחר ברכת המזון כי כבר עברה מנחה גדולה:

Siman 22

מהר"ם היה רגיל לבצוע בסעודה ג' בב' לחמים (וכן לעיל סימן יט) כי אמר שכך כתב הרמב"ם ז"ל לפי שיש ג' פעמים בפסוק היום. ואומר שהיה אדם צריך לכל הפחות לחם אחד שלם. דכך מוכיח במכלתא ביום ו' ירד להם ב' עומרים לכל אחד ואחד ומעומר אחד עשו ב' לחמים. הרי לב' עומרים ד' לחמים. אחד אכלו בע"ש בבקר. והשני בליל שבת. והשלישי בבקר. והרביעי לסעודה ג':

Siman 23

כשחל י"ד בניסן להיות בשבת היה מהר"ם אוכל סעודה ג' על שולחנו בבקר ולערב אוכל פירות. כי שמא לא יצא במה שאכל סעודה ג' בבקר קודם מנחה גדולה. לפר"ת שפירש שסעודה ג' אינה אלא לאחר מנחה גדולה. כדאיתא במסכת שבת (דף קיח) קערות שאכל בהם ערבית ידיחן שחרית. שחרית ידיחן במנחה. ושמא יצא במה שאכל סעודה ג' בבקר. שאמר משם דודו רבי נתן שאמר לו שיש בתרגום ירושלמי של זה הפסוק אכלוהו היום ג' פעמים היום מן הדין אנא ידע דבר ישראל חייב למיכל ג' סעודות בשבת חד ברמשא וחד בצפרא וחד בערבית א"נ לאפסוקי ולברוכי בין מיכלא למיכלא [ונהגו העולם לעשות סעודה ג' במנחה בי"ד בניסן שחל להיות בשבת בפירות. ואינו יוצא באותה של שחרית. ובשאר שבתות צריך לסעוד סעודה ג' אחר מנחה גדולה ולא להפסיק בסעודה של שחרית. ע"כ]:

Siman 24

ואומר שצריך אדם לעשות סעודה ג' כשחל י"ד בניסן להיות בשבת. קודם זמן מנחה קטנה. כדי שיאכל מצה לתיאבון בלילה. ורבינו תם היה מצריך לעשות מצה עשירה שנילושה במי ביצים כשחל להיות י"ד בניסן בשבת כדי לעשות בה סעודה ג'. אבל מהר"ם ז"ל אינו רוצה ללוש בבצים. לפי ששאלו לרש"י עיסה הנילושה בבצים אם יכולים לאכול בפסח ולא אמר בה לא איסור ולא היתר. איסור לא אמר בה לפי שמי פירות אין מחמיצין. היתר לא אמר בה לפי שנופחת במי בצים. לכך אמר מהר"ם שטוב לסחוט תפוחים או אגסים וללוש במימיהם וכן הוא רגיל לעשות:

Siman 25

אומר ר' יצחק בעל החוטם. דסעודה ג' בשבת אדם יוצא במיני תרגימא:

Siman 26

במדרש יש כשאדם יושב על שלחנו ומקדש, בא מלאך ואומר לו וסר עונך וחטאתך תכופר. ויש לפרש הטעם מה שייך לומר וסר עונך וחטאתך תכופר על הקדוש. כי קיימא לן כל היודע עדות בחבירו ואינו מעיד לו עבר בואם לא יגיד ונשא עונו. כ"ש וכ"ש שיש להעיד להקב"ה שברא את העולם ושבת ביום השביעי. וזהו בקדוש. ואם אינו מקדש אז הוא עובר בואם לא יגיד ונשא עונו וכשמקדש אז סר ממנו אותו עון לפיכך אומר לו המלאך וסר עונך וחטאתך תכופר:

Siman 27

ואומר מהר"ם ז"ל שמותר להחם פשטיד"א בשבת אצל האש מרחוק במקום שאין היד סולדת בו. ואינו חושש שמא יקריב ממש אצל האש. כדאיתא בפרק כירה (דף מ) סכה אשה ידה בשמן ומניחה על גבי בנה הקטן. ובסתם שמן זית הוא נקרש. אבל אינו יכול להניחה על גבי התנור ממש לפי שהוא תולדה דאור. כדאיתא בבמה טומנין (דף מח) גבי ההוא עובדא דמנח כוזא על גבי קומקמא בשבת נזייה רבה אמר ליה מאי שנא ממיחם על גבי מיחם. אמר ליה התם אוקומי קא מוקים הכא אולודי קא מוליד. וגם יש בירושלמי הרחקה עשו לכלי ראשון. אבל אם יש דפין עשוין על גבי התנור כמו שיש ברוטנבורג ובהרבה מקומות אז מותר להניח על גבי הדפין:

Siman 28

ואומר שאסור לנגב כוס שהיה בתוכו יין או מים במפה או בשום דבר בשבת. משום דחיישינן דאתי לידי סחיטה או לידי לבון. ולא דמי למי שמנגב ידיו במפה או בחלוקו ולא חיישינן דילמא אתי לידי סחיטה לפי שידיו מלוכלכות. ואפילו ידים אומר מהר"ם ז"ל שצריך לנגבם היטב זו בזו קודם שינגבם במפה או בחלוקו משום דאתי לידי סחיטה או לידי לבון:

Siman 29

ואומר שמותר לו לאדם ליטול קשין לפניו וגם לשברם כדי לחטוט בהם שיניו. כדאיתא בפרק המביא כדי יין (דף לג) אוכלי בהמה אין בהם משום קטימה (פירוש שמותר לשברם):

Siman 30

ואומר שמותר לו לאדם לערוך מטתו בשבת כדי לשכב עליו כדאיתא בפרק תולין (דף קמא ודף קמג) ואם היה על הקש כר או כסת מבעוד יום מותר לנערן אפילו בידו:

Siman 31

ואומר שמותר ליגע בשבת במעמד שלפני ארון הקודש שהנרות עומדות עליו. בין אם הוא של אבן בין אם הוא של עץ. רק שלא ינענעו. ואף על פי שתשמישו מוקצה ובסיס לדבר האסור. אפילו מוקצה עצמו אינו אסור ליגע בו אלא אם כן מטלטלו:

Siman 32

ואומר שמותר ליגע בתנור של בית החורף שהוחם בשבת:

Siman 33

וראה מהר"ם ז"ל יושב אצל האש בשבת. לפי שהאש נעשה בהיתר מע"ש. וגם ביום כשהגוי אינו מכירו ועושה האש לצורך עצמו. כדאמר במסכת שבת (דף קכב) גוי שהדליק הנר בשבילו מותר לישראל להשתמש לאורו [מיהו אם מכירו אסור שמא ירבה בשבילו כדאיתא בכל כתבי (דף קכב) ואפילו אם אין לחוש שמא ירבה עכשיו מכל מקום אסור שמא ירבה בשבילו לשבת הבאה. ע"כ]:

Siman 34

ואומר שמותר ליטול ידיו מן הנהר בשבת לפי שהוא כמו כרמלית. רק שינגבם באותו מעמד שלא יוליך המים בידו ד' אמות:

Siman 35

ואומר שאסור לישראל לכבד ביתו בשבת. אבל אם תעשה שפחתו גויה מעצמה אין צריך למחות על ידה:

Siman 36

ואומר שאותן כוסות שעושין על ידי פרקים שנוטלין אותם מן הרגל ומחזירין אותם בדוחק. אסור בין לפרקן בין להחזיר בשבת. ואם רפויין הן מותר לפרקן ולהחזיר בשבת:

Siman 37

ומותר לאדם ליטול ידיו ולשפוך המים בעליה הבנויה על המים. אף על פי שיש נקבים בתקרה שהמים נופלים למטה. לפי שכשם שהמחיצה עולה למעלה כך יורדת למטה:

Siman 38

ובתי כסאות העומדים על החומה של העיר אסור לעשות צרכיו בהם. אם הצואה נופלת בחפירת העיר. ומת שמותר לעשות צרכיו באותן העומדים על המים. זהו לפי שקל הוא שהקילו חכמים במים. שאפילו מחיצה תלויה מותרת במים. ור"י אומר אם רוצה לעשות צרכיו באותן כסאות העומדים על החומה צריך לנעוץ קנים נגד הנקב למטה בארץ גבוהים עשרה טפחים ושיהא בין קנה לקנה פחות מג' טפחים. ומהר"ם נ"ע אומר רק שיהא דף בשפוע תחת הנקב שלא יפול להדיא לארץ. ובזה יש די ואינו צריך לנעוץ קנים:

Siman 39

ומותר לשפוך מים על בגדיו אם נפל עליהם יין שמאבד את הצבע:

Siman 40

ומותר לשפוך מים בשבת באבן המקלחת אפי' לחצר שאינה מעורבת. אבל לא למקלחת לרה"ר:

Siman 41

וחלב שהגויה חולבת בשבת. יקנה ממנה בדבר מועט בתפוח או באיזה דבר שירצה. ואפילו אם אינו שוה פרוטה מותר [מיהו בשבת עצמו אסור לאוכלו. ואע"ג דהגוים חולבים בשביל עצמם. מכל מקום אסור מידי דהוה אפירות הנושרין ואמשקין שזבו. ע"כ]:

Siman 42

ומותר לטלטל בשבת דבר שהוא מוקצה עם דבר שאינו מוקצה. רק שיהא הדבר המוקצה בטל אגב הדבר שאינו מוקצה. שלא יהא המוקצה חשוב יותר. כדאיתא במסכת שבת (פרק כירה דף מג) כדאמרינן מטלטלין כנונא אגב קיטמיה אע"ג דאיכא עליה שברי עצים. אבל מעות דחשיבי לא בטלי [ודוקא כששניהם נתונים בתוך דבר אחד דהוי אותו דבר בסיס לדבר האסור ולדבר המותר כדמוכח פרק קמא דביצה (דף ב) גבי טבלא. ע"כ]:

Siman 43

לא תחלוב אשה חלב מדדיה לתוך הכוס או לתוך הקערה ותניק את בנה בשבת. ומשמע בכלי אסור דתולדה דמפרק הוא. הא בקרקע מותר לחלוב מדלא אמר לא תחלוב סתם:

Siman 44

מהר"ם אומר שמותר לילך בטלית קטן בר"ה בשבת כדאמרינן בפרק תולין (דף קלט) היוצא בטלית שאינה מצוייצת כהלכתה חייב חטאת. ופרש"י דדוקא טליתות שלהן לפי שהציציות היו צבועות מתכלת והוו חשיבי ולא בטלי לגבי טלית. לכך חייב חטאת כשלא היו מתוקנים כהלכתן דהוי משאוי. אבל לדידן לא חשיבי ובטלי לגבי טלית, אמנם רבינו חננאל פירש שאפילו בטליתות שלנו הציציות חשיבי שהם עשויות לשם מצוה ולא בטילי לגבי טלית. אבל לשני הפירושים מותר לילך בטלית קטן בשבת לר"ה כשהציציות מתוקנין כהלכתן. אמנם מהר"ם היה מחמיר על עצמו מלילך בטלית קטן לרה"ר בשבת דילמא מפסיק אחד מן הציציות והוה ליה טלית שאינה מצוייצת כהלכתה. וכן עמא דבר:

Siman 45

ואומר שמותר לעשו' רפואה בשבת כעין פייאנו"ר ומשום לחישה ליכא איסור כדאית' בירוש' דמס' שבת (דף יד) שמותר ללחוש בשבת. ומביא אבי העזרי ראיה משבת (דף קנז) דמשום מדידה ליכא איסורא. דאיתא התם שמואל יתיב וקמשח אמר ליה אימור דקאמרי רבנן במדידה של מצוה אבל במדידה שאינה של מצוה מי אמרי. ובכאן נמי מדידה של מצוה היא. על כן היה מתיר מהר"מ אבל היה אומר שרבי יהודה היה אוסר. ומותר ללחוש על העין בשבת. וגם מותר למדוד את החגורה בשבת למי שחש בראשו דמתעסק בעלמא הוא. כדתנן בשלהי שבת (דף קנז) ומודדין את המקוה וכו'. ובירושלמי יש לוחשין לעקרבים ותולעים שבמעים ולעין בשבת:

Siman 46

ואומר שאסור לטלטל מלבוש של כלאים בשבת וביו"ט. ומביא ממסכת ביצה (דף יד) משלחין כלים בין תפורים בין אינם תפורים אע"פ שיש בהם כלאים שהם לצורך המועד. ומקשה עלה בגמרא בשלמא תפורים חזו למלבוש אלא שאינם תפורים למאי חזו. ומסיק התם בקשין דחזו להציע תחתיו. מכלל דלא חזו כלל אסור לטלטלם:

Siman 47

ואומר שמותר ללבוש שני סרבלים זה על גב זה בשבת. לפי שהוא דרך מלבוש. ולחגור ב' חגורות בשבת אחד על הקוט"א ואחד על השור"א קוט"א כדאיתא בפרק במה אשה (דף נט) תרי המייני קאמרת. ופי' התוס' דוקא זו על גב זו אבל אחת על הקוט"א ואחת על השור"א קוט"א מותר. ועוד מביא ראיה מפרק כל כתבי (דף קכ) שמונה שם כל י"ח מיני בגדים שיכול ללבוש בשבת מפני הדליקה ומונה פונדא וחגורה. ופונדא עצמו חגור הוא:

Siman 48

ועל ששאלתם על הנשים אם יכולות לצאת בסודרין שעל ראשן בשבת. מותרות הן דתנן בפרק במה אשה (דף סה) ערביות יוצאות רעולות מדיות פרופות. וכל אדם. אלא שדברו חכמים בהווה. ובלבד שיהיו שני ראשי הסודר קשורים יחד ומהודקין שלא ישאנו הרוח. כדאמרינן בהמיינא בכה"ג היכא דלא מיהדק. לפרש"י. ואפילו רבינו תם ור"ח מודו הכא דאסור. דבקל נוטלו הרוח אא"כ מיהדק:

Siman 49

ואומר שמותר לעשות מפתח של כסף בסוף החגורה ולחגור אותה בשבת. ודוקא אם הוא נוי לחגור בה אבל לא של ברזל ושל נחושת אפילו היא לנוי [מיהו נהגו היתר גם בשל ברזל רק שתהא יד המפתח סדוקה כדי שיוכל להכניס הרצועה תוך בית יד המפתח. וגם טוב שיעשנה קטנה דהוי קצת לנוי. ע"כ]:

Siman 50

וכן טבעת שיש עליה חותם. מותר לאיש לישא אותו בשבת. [מיהו בירושלמי מוכח דאסור. מ"מ אין מוחים בידם דמוטב שיהיו שוגגין ואל יהיו מזידין ע"כ]:

Siman 51

ואומר אם יש לו לאדם כיס מתוקן בקוט"א שלו כמו שעושין בצרפת הן מעור הן מבגד או אפילו מן המלבוש עצמו. אסור ללבוש בשבת:

Siman 52

ואומר חלוק ומכנסים שקשורים יחד שאין להתירן בשבת. לפי שכל קשר שאין מתירין ביומיה פטור אבל אסור. ומהרגילות הוא שרוחצין אותם קשורים יחד ומניחין כן אפילו שבוע:

Siman 53

ואומר שאסור ליכנס בספינה בשבת אם אינה קשורה. ואם נכנס בספינה קודם השבת ושבת בתוכה מותר לעשות צרכיו על דופני הספינה:

Siman 54

ואומר אדם ששכח עליו כיסו בערב שבת ובתוכו מעות ונזכר בשבת מכיסו. יניחו לפול לארץ. ואפי' אם יש בתוכו גם כה"ק. דמעות חשיבי ולא בטלי. גם אם שכח מעות בכנף חלוקו. יתיר חלוקו ויניחנו לפול לארץ. ואל יאמר לגוי להצניע מעותיו או כיסו. כי כל מה שאסור לישראל לעשות. אסור לומר לגוי לעשות:

Siman 55

ואומר שאם חפץ אחד או שום דבר מונח על מעות בשבת וצריך לו מותר ליטלו משם. לפי שדבר מוקצה אינו אסור כ"א לטלטלו אבל ליגע מותר. וכלי שמלאכתו לאיסור. אם צריך לגופו או למקומו. מותר לטלטלו. אבל של עץ ושל אבן אפי' אם צריך להם. אסור לטלטלם בשבת לפי שאינם כלי:

Siman 56

ואומר שאין אדם יכול לעמוד ברה"ר בשבת ולנעול ביתו ולהכניס המפתח לפנים מתחת הדלת או מלמעלה או מצדדין. לפי שאפילו משהו אסור להכניס או להוציא מרשות הרבים לרשות היחיד או איפכא. וכן מכרמלית לרשות הרבים או איפכא:

Siman 57

ואומר שמותר לקרות כתבים שהובאו בשבת רק שלא יגע בהם [מיהו יש נוהגים היתר ליגע בכתבים. רק שלא יקחנו הוא מיד הגוי. ע"כ]:

Siman 58

ואומר שאין יכולין לשכור סופר או מלמד בשבת. ולהזכיר לו סכום המעות. אתה רוצה ליקח כך וכך. ומה שאומר הגמרא בשבת (דף קנ) משדכין על התינוקות ליארס בשבת ועל התינוק ללמדו ספר. ה"פ שיכול לדבר אליו אם הוא רוצה להשכיר את עצמו. אבל סכום המעות אינו יכול להזכיר לו כלל [מיהו מדקיהיב טעמא חפציך אסורים. הא חפצי שמים מותרים. משמע דמותר לגמרי אף להזכיר סכום המעות. ע"כ]:

Siman 59

ומותר לטלטל מניפה בשבת כדי להבריח זבובים. ובלבד שיזהר שלא יהרוג שום זבוב. שאפילו כלי שמלאכתו לאיסור מותר לטלטלו לצורך גופו או לצורך מקומו:

Siman 60

ועל קוריי"ל שתולין בצואר הנערים מפני עין הרע. אם הוא מומחה מותר ואם לאו אסור [מיהו נהגו העולם היתר. ע"כ]:

Siman 61

וששאלתם על הטבעת החלולה ויש בה אבן או עופרת המשמיע קול. אם מותר להניחו בשבת. רב אלפס פסק בעירובין כרבה דאמר לא אסרו אלא קול שיר. ואפילו לר"י דפסק כעולא דאמר אולודי קלא אסור. ה"מ היכא דבעי לקלא כגון ההוא גברא דטרף אבבא כדי שישמעוהו וישמעו לו [מיהו גם בלא קול אסור להניח בשבת בין לאיש ובין לאשה. ואעפ"י שנהגו הנשים להניחם. מוטב שתהיינה שוגגות ולא מזידות לכן אין מוחין בידם:
ע"כ]:
וכן נשים המשחקות באגוזים על גבי קרקע. אסור משום אשווי גומות. אם לא ישימו מטלית תחתיהם. וגם כשמכין זו בזו והקול נשמע יודעין שהרויחו והוי לצורך. ולמלא מים מן הבור בגלגל אפשר שיש צורך לקול. שמתוך כך יודעין מתי הוציאו ויבואו אחרים לדלות. א"נ משום דיש השמעת קול גדול לאוושא מלתא טובא. אבל קול טבעת חלולה אין שום צורך באותו קול ולא אוושא מלתא היא כלל לית דין ולית דיין דאסור דודאי מותר:

Siman 62

וששאלתם על משמוש ברזא או צרור בפי טבעת אם מותר. אמר רבה (שבת דף פא) אסור למשמש בשבת כדרך שהוא עושה בחול. ופרכינן מתקיף לה מר זוטרא ליסתכן. ומשני כלאחר יד ופירש"י על ידי שינוי. כגון שאוחז הברזא או הצרור בשתי אצבעותיו. ומשמע אבל בלא שינוי דאסור הוא בכל היד כדרך שעושה בחול. ואם הוא תוחב כולו בגוף מותר להתפלל בעודו בגוף הואיל ואינו נראה מבחוץ כלל. ואסור לצאת בה בשבת אפי' בעודה בגוף כיון דמכנסה תדיר כדי לחזור ולהוציאה. הואיל ואפשר במשמוש גרידא ועל ידי שינוי. ובהכי סגי דלא ליסתכן. לא שרינן ליה להכניסו כולו אפילו על ידי שינוי לצאת בו בשבת [משמוש הצרור ר"ל הנצרך לפנות ואינו יכול אסור למשמש בצרור משום השרת נימין]:

Siman 63

ואסור לשפוך מים צוננים במים חמים בשבת:

Siman 64

ואם נפל צואה או שתן על בגדיו בשבת. אם הם בגדי צמר יכול לקנח בסמרטוט וישפוך עליו מים. אבל אם הם שופ"ש של פשתן. מקנחן בסמרטוט. ונוטל ידיו ומקנחן היטב זו בזו ואחר כך משים אותן על הבגד. אבל לשום מים על הבגדים אסור משום ליבון [מיהו אסור לשפוך מים על בגד. בין של צמר בין של פשתן משום דשרייתו זהו כבוסו. ע"כ]:

Siman 65

ומותר להטיל מים בשלג בשבת. מידי דהוה אדריסת רגל שמותר:

Siman 66

אומר רבינו אבי העזרי שמותר לשבור הקרח בשבת כדי לטול המים המונחים תחתיו. דגדולה מזו אמרו בפרק חבית (דף קמו) שובר אדם את החבית וכו':

Siman 67

ומותר לסגור החלון מפני הרוח שלא יכבה הנר:

Siman 68

ואומר. אדם שחלל שבת בשוגג בהוצאת חפץ לרה"ר. בנגיעת האש או באיזה דבר שיהיה. יש לו ליתן ה' דינרים היילו"ש לצדקה ובזה תכופר לו. כי בזמן הבית היה חייב חטאת. וחטאת בת דנקא. והוא עולה לג' היילו"ש. אמנם עיקר מצותו בסלע. כדאיתא (בכריתות כז) וזהו עולה לה' דינרים היילו"ש אותן יתן לצדקה. וגם הוא טוב שיתענה בה"ב. ונהגו העולם להתענות למחרתו של שבת:

Siman 69

מהר"ם ז"ל היה מכניס בשבת רצועה בכובע שלו ובחגורו שלא יפילו הרוח:

Siman 70

ועל הגנה הזרועה אם יכול לטלטל מן הבית לתוכה או ממנה לבית. אם רובה זרועה אסור לטלטל ממנה לבית או מן הבית לתוכה. דהויא לה קרפף. ואפילו ר' שמעון מודה דקרפף ובית שתי רשויות הן ואפילו אם הן של אדם אחד. אבל אם מיעוט הגנה נזרעה. אותו מיעוט בטל ברוב והוי כאלו לא נזרע והוי כמו חצר ומותרת לבית. וכגון דלא הוי מקום הזריעה יתר מבית סאתים [אבל אם היתה מקום הזריעה יתר מבית סאתים. אסור לטלטל בכולה ואפי' במקום שאינו זרוע. וכל שכן ממנה לבית שהוא אסור. אבל אם אין מקום הזריעה יותר מבית סאתים אז מותר לטלטל בכולה אף במקום הזריעה. כיון דלא הוי מקום הזריעה כ"א המיעוט. אבל ממנה לבית אסור אם יש במקום הזריעה בית סאתים. ואפילו לא הוי כ"א מיעוט. ואם מקום הזריעה פחות מבית סאתים אז יש חילוק אחר. שאם מקום הזריעה מעוט אז הוא מותר לטלטל אפי' ממנה לבית. אבל אם מקום הזריעה היה רוב הגנה. אם על היקף הגנה הוי יותר מבית סאתים אז אסור לטלטל אפילו בתוכה כ"א ד' אמות וכל שכן ממנה לבית. אבל אם אין כל ההיקף כ"א בית סאתים ונזרע אז מותר לטלטל בכולה. אבל ממנה לבית אסור כיון דנזרע רובו. ע"כ] חלוקים אלו רבים מאד, ודין רחבה שאחורי הבתים שלנו אם זרועות דבר זה פירשנו בכל הצדדים בפסקים דעירובין:

Siman 71

מבוי שנתקן כהלכתו. ונשברו קורותיו או נפלו לחייו בשבת. אסור לטלטל במבוי. כדאיתא בפרק כל גגות (דף צד) ר' יוסי אומר אם מותרים לאותו שבת מותרים לעתיד ואם אסור לעתיד אסורים לאותו שבת. והלכה כר' יוסי לאסור. כך פוסק בגמרא א"ר ששת לאסור. וכן אמר רבי יוחנן. תניא נמי הכי אמר רבי יוסי כשם שאסורים לעתיד כך אסורים לאותה שבת. אבל עירובי חצירות אם עירב דרך הפתח ונסתם הפתח בשבת יכול לטלטל מעל החומה. או אם יש חלון אחד בחומה יכול לטלטל דרך אותו חלון:

Siman 72

גוי הדר עם ישראל יחידי בחצר. אינו יכול לאסור על ישראל לפי שדירה של גוי אינה אוסרת עליו. ומותר לו לישראל לטלטל בחצר של גוי:

Siman 73

שני יהודים הדרים בבית אחד ויש לכל אחד ואחד בית שאוכל בו לבדו. אם יש שם מקום הפסק מחיצות ביניהם צריכים לערב. לפי שהלכה כרב דאמר (ערובין דף עב) מקום פיתא גורם:

Siman 74

ואומר מהר"ם ז"ל שאותם יהודים הדרים בכרכים המוקפים חומה שאין שם כ"א בית אחד של יהודים. שאין צריכים לשכור הרשות מכל העיר ומותרין לטלטל בכל העיר:

Siman 75

ואומר שני יהודים הדרים בעיר אחת שאין די להם במה שקונים הרשות מן שר העיר לעשות עירוב. אלא צריכים לשכור מכל בית ובית שדרים שם גוים. אע"פ שכל הבתים של השר הם. הואיל ואינם אוכלים פרס הימנו (פי' שאינם אוכלים משלו) צריכים לשכור מכאו"א (כדאמרינן בעירובין בפרק הדר (דף עב) האחין (השותפין) הדרים בחצר בזמן שאוכלים משל אביהם שהם מקבלים פרס אין צריכים לערב. אבל אם אוכלים משל עצמם צריכים לערב). ושוכרין אפי' מעבדו או משפחתו של הגוי ואפילו בפחות משוה פרוטה. כדאמרינן בפרק הדר (דף סד) אפילו שכירו ולקיטו (כלומר אפילו עבדו ושפחתו) יכולין לערב בשבילו אף כאן יכולין לשכור ע"י עבד ושפחה ובמה מערב אפילו בפחות משוה פרוטה כדאיתא בעירובין (דף פ) בזמן שהם מרובים מזון שתי סעודות לכולן. בזמן שהם מועטים בגרוגרת לכל אחד ואחד. ואם יש דירות במקום גבוה עומדות באויר שצריכות לעלות במדרגה או על ידי סולם. אין צריכים לשכור מהם. כדאיתא שם סולם תורת מחיצה עליו ותורת פתח עליו ושניהם להקל:

Siman 76

ואדם המערב בשביל חבירו יכול לערב בפרוסות ומה שהגמרא אומר (דף פ) והיא פרוסה אין מערבין בה לפי שכל אחד אומר אני נותן יותר. אבל כשהאחד נותן בשביל חבירו אינו חושש אם היא שלמה או פרוסה ואעפ"כ לא רצה מהר"ם לסמוך על זה ועירב בשלמה:

Siman 77

ומערב בפת אפילו בעיר שיש בה עירובי מבואות כי לא חשיבי יותר מחצר גדולה שדרים בה הרבה בני אדם שצריכים לערב. ומערב לעולם מע"ש לע"ש כדי שלא תשתכח תורת עירוב מישראל [מיהו נהגו העולם משנה לשנה. ע"כ]:
ומברך ברכת המוציא על הפת של עירוב כדאמרינן הואיל ואתעבדא בזה מצוה חדא נעביד בה מצוה אחריתי:

Siman 78

שכח ולא הניח עירובי תבשילין ביום טוב שחל להיות בע"ש חבירו מכין בשבילו אבל אם שכחו כל הקהל להניח עירובי תבשילין אינו יכול לאפות כ"א פת אחד ולבשל קדירה אחת ולמלאות קיתון אחד של מים:

Siman 79

ואומר שצורת הפתח צריך שיהא לו היכר ציר ומביא ראיה מפ"ק דעירובין (דף נד):

Siman 80

ואומר אדם שמודד אלפים אמה לתחום שבת יש לו למדוד מן הלוכו אלפים פסיעות בינוניות ואם אין לשם כ"א אלפים אמה בינונים אין לו לסמוך על זה ללכת כולן כי שמא יש מותר דהאמה מן הדין אין לה להיות כ"א ששה טפחים והטפח ד' גודלין נמצאת האמה בת כ"ד גודלין (מיהו לפר"ת אין לחוש דפי' דאלפים אמה שאמרו הן ואלכסונן אפילו מכל רוח, ע"כ):

Siman 81

מהר"ם ז"ל כשאינו מבדיל על שלחנו מבדיל מעומד ונוטל אבוקה בידו אף על פי שיש לו נר כדאיתא בערבי פסחים (דף קג) אבוקה להבדלה מצוה מן המובחר וכשהוא מברך בורא עצי בשמים נוטל ההדס בימינו. וכן משמע בברכות פרק אלו דברים (דף נג) דדבר שיש לו לברך עליו יש לו ליטלו בימינו:

Siman 82

וכשהוא מבדיל במוצאי שבת או במוצאי יום טוב על שולחנו מכסה את הפת כמו שעושים בשבת אמנם אינו מצריך ב' לחמים במוצאי שבת או במוצאי יו"ט:

Siman 83

כשחל ט' באב במוצאי שבת אין מבדילין והר"ר שמואל מבומבערג זצ"ל היה אומר בקול רם בלא כוס בורא מאורי האש. ולא היה אומר בורא עצי בשמים והמבדיל וכו' ובליל ב' מבדיל על הכוס בבית הכנסת ובביתו על השלחן בפ"ה והמבדיל וכו'. יש מחמירין על עצמן כשמבדילין על השלחן ושותין אע"פ שלא פסקו בין הבדלה לסעודה אלא אוכלין מיד שוב כששותין מברכין בפ"ה משום דאמרינן דיש הבדלה בלא סעודה וכשהוא סועד לא בטלה ברכת היין שבתוך הסעודה. ולא נהירא לרבינו מפני שהוא מסב על השולחן ולא פסק בין הבדלה דסעודה ועולה ברכת היין דהבדלה לכאן ולכאן:

Siman 84

ויבדל ה' לומר לך כמנין ויבדל עושין הבדלות בשנה:

Siman 85

ואסור להדליק נר במוצאי שבת קודם אתה חוננתנו אבל אם בירך ברוך אתה ה' אלהינו מלך העולם המבדיל בין קודש לחול וביום טוב המבדיל בין קדש לקדש אז מותר להדליק מיד:

Siman 86

שאל רבי יהודה ממגנצ"א לרבינו אפרים למה מברכים על ההדס יותר מעל בשמים אחרים כמו עשבים המריחים או פירות. והשיב איני מברך על ההדס שוטה שלכם אלא יש לי זכוכית קטנה של בשמים ועליה אני מברך. ואני ברוך קבלתי דלברך על ההדס מצוה מן המובחר וסמך לדבר ותחת הסרפד יעלה הדס וסמיך ליה כל שומר שבת וגו':

Siman 87

ואין לברך על הלבנה אלא במוצאי שבת כשהוא מבושם אם לא שאם ימתין יעבור הזמן במוצאי שבת ויהיה יותר מט"ו ימים מן המולד (כי יכול לברך על המולד עד תחלת י"ו). כדאמרינן במסכת סופרים (פ"כ) אין מברכין על הלבנה אלא במוצאי שבת כשהוא מבושם:

Siman 88

ומותר לנשים לעשות מלאכה במוצאי שבת לאחר הבדלה. וכן היו נשים נוהגות כדאיתא בירושלמי הני נשי דנהיגי דלא למעבד עבידתא באפוקי שבתא עד דתתפני סדרא מנהגא. בתר דתתפני סדרא לאו מנהגא הוא (פי' אין זה מנהג טוב) ואסרו חג במלאכה מנהגא. אבל אנשים בר"ח לא [נהגו העולם שלא לעשות מלאכה כל מוצאי שבת. ע"כ]:

Siman 89

מהר"ם היה רגיל לאכול במוצאי שבת כדי ללוות המלכה:

Siman 90

ואומר שמותר לכתוב שאלות ותשובות וכיוצא בהן שהאדם כותב לעצמו ביום ו' ואפי' לאחר חצות. לפי שהיא מלאכת שמים. אבל סופרים שכותבים בשכר אין להם לכתוב לאחר חצי היום כדאיתא בפסחים (דף נ) העושה מלאכה בערב שבת ובערב יום טוב מן המנחה ולמעלה אינו רואה סימן ברכה לעולם. ומנחה רוצה לומר מנחה גדולה מו' שעות ומחצה:

Siman 91

ויכול אדם לשתות מים בע"ש לאחר ו' שעות:

Siman 92

ומותר לשתות מים ערב פסח אפילו לאחר ט' שעות ומביא ראיה מפרק בכל מערבין (דף ל) דקתני הנודר מן המזון מותר במים משום דמים לא זייני וכיון דלא זייני מותר לשתותם:

Siman 93

וסכין שנשתמש בו חמץ יום שלפני ערב הפסח לאחר ד' שעות אסר מהר"ם להגעילם ערב פסח ולהכשירם לפסח אם לא שהיו מלובנים באור. כי הוא אומר שצריכים להיות בלא שימוש חמץ מעת לעת ואותו מעל"ע צריך שיהא כולה קודם ד' שעות ביום שלפני ערב פסח אז מותר להגעיל ולהכשיר לפסח. אבל אם נשתמש בהן חמץ אחר ד' שעות ואפי' ביום שלפני ע"פ אינו יכול להכשירן לפסח אם לא ע"י ליבון והגעלה כאשר כתבתי:

Siman 94

והוא מורה לאחרים שנותן טעם לפגם מותר בפסח. אבל לעצמו מחמיר:

Siman 95

ועל כוס של כסף שתשמישו בצונן. אם ידוע הוא שאין משתמשין בו אלא צונן לא בעי הגעלה בפסח. כדאיתא בפרק כל שעה (דף ל) כל הכלים שנשתמשו בהן חמץ בצונן ישתמש בהם מצה. אמנם העולם הורגלו להגעילן לפי שפעמים ששופכין לתוכן יין חם ומורתח. ואל תטוש תורת אמך:

Siman 96

ועל ששאלתם על מה סומכין בזה המלכות ללוש טפי מעשרון קבא מלוגנאה בפסח. ר' יצחק ברבי יהודה התיר להם לפי שהתנורים שלנו גדולים. ועל זה אנו סומכים מנהג זה באשכנז:

Siman 97

שאלו להריב"א מהו ליתן מעות לשפחתו לקנות לעצמה בפסח. והשיב דמותר והביא ראיה מפרק בתרא דע"ז (דף סג) אומר לפועלים צאו ואכלו כו' ואינו חושש לא משום שביעית ולא משום יין נסך ולא משום דקפרע דמי איסורא. והכא נמי גבי איסורא דחמץ לא שנא:

Siman 98

ולברך על ההלל בב' לילי פסח ר"י הביא ראיה מן הירושלמי וממסכת סופרים שיש לו לברך ב' פעמים. אחת קודם אכילה. ואחת לאחר אכילה. וכן אני נוהג [והכי איתא בירושלמי גבי הא דתניא כל הברכות כולן פותחות בברוך חוץ מברכה הסמוכה לחברתה. ופריך והרי גאולה (פי' הברכה שמברכין בליל פסח בסוף האגדה אשר גאלנו) דהויא ברכה הסמוכה לחברתה לברכת הלל. ומשני שאני התם דאם אמר הלל בבית הכנסת יצא. והשתא אשר גאלנו לא חשיבא ברכה הסמוכה לברכת הלל. והדר פריך והרי סופה. ומשני שתים הנה. אחת להבא ואחת לשעבר. ופריב"א והרי סופה פי' יהללוך שבסוף הלל דאמאי אינה פותחת בברוך הרי אינה סמוכה לחברתה דאי משום ברכה שלפני הלל כבר עשה הפסקה בסעודה ומשני שתים הנה. כלומר שתי ברכות צריך על ההלל של פסח אחת קודם אכילה ואחת לאחר אכילה והשתא הוי ברכת יהללוך סמוכה לברכת הלל שאחר אכילה והיינו לשעבר ולהבא דקאמר בירושלמי כשיטת ריב"א. אך קשה על זה דקתני והרי גאולה משמע דקאי סופה אברכת גאולה ולא אברכת הלל. לכך נראה לרבינו שמשון דהכי פריך והרי סופה דברכת גאולה שחותמת בא"י גאל ישראל ואמאי והלא ברכה קצרה היא ואמאי חותמת דקס"ד שאינו אומר אלא אשר גאלנו וגאל את אבותינו ולא כן יגיענו ואם כן ברכה קצרה היא ואמאי חותמת בברוך ומשני שתים הנה וכו' כלומר משתי גאולות קא מיירי אחת לשעבר אשר גאלנו ואחת להבא גאולה לעתיד שאומר כן יגיענו וכו' דהשתא ארוכה היא ולכך חותמת בברוך. אמנם אין לברך כלל על ההלל בליל פסח לא בתחלה ולא בסוף כיון שמפסיקין באמצע הסעודה וכן נהגו ר"י ור"ת וכ"כ רבינו יחיאל מפרי"ש שאין מברכין כלל. והא דפריך בירושלמי והרי גאולה דמשמע דמברכי קודם הלל בליל פסח פירש רבינו יהודה דהיינו לאדם העושה סדר בבית אחר ואינו אוכל כלל באמצע ההלל ואינו מפסיקו אבל אדם שעושה סדר בביתו ומפסיקו בסעודה שאוכל באמצע הלל אין מברך. ע"כ]:

Siman 99

סדר של פסח
מהר"ם ז"ל כשנוטל ידיו קודם ב"פ האדמה אינו מברך על נטילת ידים ומה שנהגו לברך זה היה בא"י לפי ששם נזהרים מטומאות לטהרות וכל שטבולו במשקין צריך נטילת ידים. אבל עכשיו שאין אנו נזהרים מטומאות וטהרות לכך אין צריך לברך באותה נטילה. וסו"ד אין מברכין בשום נטילה בלילי פסח חוץ מאותה שנוטל קודם ברכת המוציא. ולאחר אכילת ירקות מברך ברכה אחרונה בורא נפשות רבות. אבל אחר המרור אינו מברך בורא נפשות רבות לפי שדברים הבאים בתוך הסעודה מחמת הסעודה אין טעונין ברכה לא לפניהם ולא לאחריהם. גם מזה הטעם אין מברכין על המרור ב"פ האדמה. וטובל הכריכה של מצה ומרור בחרוסת משום קפא. וזהו זכר למקדש כהלל שהיה הלל כורכן ואוכלן ביחד:
ואומר במקום שאין מרור יקח ווערמוט"א לשם מרור בפסח. והוא מברך ברכה מעין שלש אחר כל כוס חוץ מכוס שני לפי שהוא סמוך לסעודה והמצה האמצעית בוצע חציה לברך על אכילת מצה וחציה לאפיקומן. ואומר שאם נאבד האפיקומן שיכולין לסמוך על מה שאכלו כבר ואין צריכים יותר. ואם הוחלפו המצות זו על זו כל אחת תתן לחברתה במתנה שלה ודי בכך. הכל מודים בפסח שמניח הפרוסה לתוך השלימה ובוצע מאי טעמא לחם עוני כתיב. היה רגיל ר"י שמניח פרוסה לתוך השלימה ובוצע משתיהן יחד ואין זו מצות חבילות מידי דהוה איקנה"ז. ופעמים שלא היה רוצה לשנות המנהג והיה מברך על הפרוסה המוציא ולא היה מפרידה לגמרי וחוזר ובוצע ומברך על אכילת מצה ובוצע. והר' מנחם מיונ"י והר' י"ט והר' רבי משה בן מיימון אמרו דסגי בשתי מצות ובוצע אחת לשנים ושומרה תחת המפה לאפיקומן ומברך על הפרוסה המוציא ועל אכילת מצה ובשלימה יעשה כריכה מצה ומרור. וטעמייהו משום דמה דרכו של עני בפרוסה כל ימות השנה והיינו המוציא. (ועוד לא מצינו כריכה בשתים בהדי הדדי). ומיהו מנהג שלנו לעשות ג' מצות. וגם שמעתי מפי מו' הר' יצחק מווינ"א שאמר משום רבינו שמואל הטעם לפי שד' צריכים להודות היוצא מבית האסורים וישראל יצאו מבית האסורים בפסח ובתודה יש ד' מיני לחמים ג' מינים של מצה ואחד של חמץ ונותנין אחד מכל מין ומין לכהן הרי ג' מצות מן החמץ וכנגדן היו עושין ג' מצות לזכר בעלמא. ופי' רבינו אבי העזרי שבוצע האמצעית ושומר חציה לאפיקומן ואין לומר יבצע העליונה משום דאין מעבירין על המצות משום דאין מצוה בשבירת מצה לשנים וכי אתי למבצע המוציא בוצע אשלימה ואפרוסה על אכילת מצה דלחם עוני כתיב (דהיינו פרוסה) וכן נראה. וכשהוא מתחיל לפיכך אנחנו תופס הכוס בידו ואינו מניחו על השלחן עד לאחר שבירך ב"פ הגפן. ומברך קודם קריאת ההלל לקרא את ההלל וכן לאחר שפוך חמתך וכו' אז הוא מברך לקרא את ההלל. ואינו אומר יהללוך כי אם מעולם ועד עולם אתה אל ובישתבח חותם בברכה אבל ביהללוך אינו חותם כי מה לו לחתום בברכה אחת ב' פעמים, ושותה כוס רביעי לאחר שיאמר כי לו נאה כדי שלא יהא צמא קודם שישכב. ואומר שיכולין לברך הטוב והמטיב בליל פסח כמה פעמים שירצה ואינו נראה כמוסיף על הכוסות כ"א כשמברך בורא פרי הגפן כמו שבירך על הראשונה. ואומר שיכול אדם ליתן לברך ברכת המזון בלילי פסח למי שירצה כמו שאר לילות של ימות השנה:

Siman 100

מהר"ם ז"ל עומד בעצמו בשם כשמתקנין לו המצות ואינו מניח ללוש כ"א מדה אחת לבד ולאפותה מיד:

Siman 101

וכשהוא מתפלל לפני התיבה ביום ראשון של פסח למוסף קודם שמתחילין הציבור להתפלל י"ח אומר בקול רם מוריד הטל. לפי שבארץ ישראל אומרים מוריד הטל כשאין אומרים משיב הרוח ומוריד הגשם:

Siman 102

ואומר בקרובות של פסח משבי משיבי ואומר ממתנת מועדי ואומר כאומן בן נטל ואומר להפריח בטל שושנה ואומר שאתה הוא. ואינו אומר הפסוקים שבתוך הקרובות.

Siman 103

תפילין בט' באב מותרים להניחן משום דדמי לאבילות ישנה כאבל ביום שני שלו שמניח תפילין בבקר. אמנם הר"מ נ"ע אינו מניח תפילין בבקר בט' באב משום בצע אמרתו שקרע פורפירא דיליה. ואומר מחי ומסי:

Siman 104

וטלית קטן לובש בט' באב אבל לא גדול:

Siman 105

ט' באב שחל להיות בשבת ודוחין אותו עד לאחר השבת. אומר הרבי יצחק מווינ"א דאותו שבת אסור בתשמיש המטה. מידי דהוה אקובר מתו ברגל דדוחין אבלו עד לאחר הרגל. ואעפ"כ דברים שבצנעא נוהג:

Siman 106

אין להתענות לכתחלה בע"ש דאמרינן במגילת תענית הנשבע להתענות ע"ש הרי זו שבועת שוא שמקצת ע"ש כשבת. ואם מתענה משלים עד הלילה כדמסיק בשלהי בכל מערבין (דף מא) הלכה מתענה ומשלים וכן פסקו בספרי. ואמרו בירושלמי זעירא אמר אפי' יחיד שגזר על עצמו תענית בע"ש מתענה ומשלים:

Siman 107

תענית בה"ב באייר קודם ל"ג בעומר ובמרחשוון אחר י"ז בו:

Siman 108

ומי שנדר להתענות בה"ב אחר חצי שנה או אחר תקופה יכולין להתיר לו הנדר קודם שיחול הואיל ואתי הוא ממילא:

Siman 109

כל ימי גריד אחד בס"פ איזהו נשך (דף עה) מכאן מי שנדר להתענות ונאנס ואינו יכול להתענות יפרע ביום קצר אע"פ שבשעת הנדר היה היום ארוך יותר מעתה:

Siman 110

ט"ו בשבט אסור בתענית ובהספד. וצבור שקבלו עליהם ג' ימים בה"ב ופגע תענית הראשון בט"ו בשבט יש לחוש לר"ה שבו לדחות התענית לשבת הבאה שלא מצינו תענית בר"ה ותנן (ר"ה דף ב') ד' ראשי שנים הם באחד בניסן באחד באלול ובא' בתשרי ובא' בשבט דברי ב"ש וב"ה אמרי בט"ו בו וכל דקתני בהדי הדדי אמרינן דומיא דהדדי נינהו הכא נמי כיון דג' מינייהו לית בהו תענית והספד רביעי נמי לא. (מרבי ברוך הוא זה. וגם זה ממנו):

Siman 111

אחד י"ד שבאדר הראשון ואחד י"ד שבאדר השני זה וזה שוים שאסורים בהספד ותענית. כל המתענה בשבת יאמר עננו באלהי נצור. וכן פסק האלפסי. ואם שכח בחול יאמר באלהי נצור:

Siman 112

אסור לומר לאחרים אני מתענה. וראיה מירושלמי ההיא איתתא דהות מתה כבר הוה נפיק לה אור של גיהנם מאודנא לאודנא חד אמר משום דהות משתעי בשעת תענית עשיתי ב' תעניות או ג' וחד אמר משום דהות משתעי לאחרים התענית:

Siman 113

מהר"ם ז"ל אינו רגיל להתענות בשבת של עשרת ימי תשובה ובשני ימים טובים של ר"ה מתענה:

Siman 114

ואם סילק השולחן אינו רגיל לשתות אחר כך אפי' בתענית יחיד אם לא שהתנה כי ב' לשונות יש בתלמוד סילק אסור לאכול [פר"י דשתיה מותרת אפילו בלא תנאי דאין קבע לשתיה. ע"כ] ובמקום אחר יש סילק מותר לאכול עד שישן והרבה גאונים חולקים והוא סבירא ליה לחומרא. ואע"פ שהתנה אינו שותה אחר שינה כי כך מקשה לשם והתניא מותר ומתרץ במתנמנם ומדלא מתרץ במתנה אלמא משמע דתנאי אינו מועיל לפי התלמוד. אבל רבינו אבי העזרי מתיר ומביא ראיה מירושלמי שמותר לאכול אחר שינה ע"י תנאי:

Siman 115

ואומר שגאון אחד אמר ולואי שיהו כל ישראל מתענין בשני י"ט של ר"ה אבל הוא כתב בתשובה אחרת האוכל לשם שמים תבא עליו ברכה וגם המתענה לשם שמים שלא יבא לידי קלות ראש מתוך מאכלו ושתייתו תבא עליו ברכה:

Siman 116

וכשהוא יושב בתענית לאחר שהתפלל תפלת מעריב אומר רבון העולמים גלוי וידוע לפניך וכו' כדאיתא בברכות פרק היה קורא (דף יז) ומסיים בלא ברכה:

Siman 117

ירושלמי גרסינן התם מאן דמצי למיכל חולין בטהרה בכולא שתא ליכול ואי לאו ליכול בהני עשרה ימים בין כסא לעשור. מכאן הוכיח רבינו אבי העזרי שאין לאכול פת של גוים בין כסא לעשור. והר' שמואל מבומבערג אמר דלאו דוקא חולין בטהרה דלית בה איסור אך טוב לטהר עצמו. אבל פת של גוים דמשום איסורא אי נהיג איסורא בהני י' ימים בכולא שתא נמי לא ליכול:

Siman 118

מהר"ם ז"ל היה רגיל לאכול בליל ראשון של ר"ה ראש של איל זכר לאילו של יצחק. ואינו נזהר מלאכול שומים ובצלים ולא אגוזים ולא שום דבר:

Siman 119

מהר"ם ז"ל מתפלל כל ברכה ראשונה עד למען שמו באהבה ואז מתחיל מסוד חכמים וכו' ואומר זכרנו לחיים בשב"א כי לחיים בפת"ח משמע לא חיים והכי משמע בנדרים (דף י') כיון דאמר לחולין בפת"ח ולא אמר לחולין בשב"א משמע לא ואינו אומר לחיים טובים עד וכתוב לחיים טובים דומה לסוחר כושי מתחלה שואל מעט ואח"כ שואל הרבה לכך מתחיל לחיים ואח"כ לחיים טובים וכן עשה דוד המלך בתחלה שאל על השגגות שנאמר שגיאות מי יבין וכו'. ואם שכח לומר זכרנו ומי כמוך חוזר לראש. וכן בהמלך הקדוש. ובאחרונות וכתוב לחיים ובספר חיים חוזר לרצה. אבל באמצעיות אם שכח לומר המלך המשפט חוזר לתחלת הברכה כי אמצעות אין להם סדר. אמנם בכל התפלה אם שכח לומר איזה דבר ורצה להבין ולכוון לתפלת החזן מראש ועד סוף יוצא בכך רק שיכוין כל תיבה ותיבה מפי החזן. ובעננו אינו חוזר כי כל ימים שאין בהם מוסף אומר מעין המאורע בשומע תפלה ואם לא אמר אין צריך לחזור [יש רוצים לומר כששכח החזן לומר עננו בין גואל לרופא ומתחיל לומר ברכות אחרות שיאמר עננו במקום שיעמוד אפי' אמר ברכות הרבה אח"כ ולא יחזור לרפאנו וקשה דאמרינן במגילה (דף יז) קראה למפרע לא יצא וכן בתפלה לכך נראה שיאמר עננו ואח"כ יחזור לרפאנו לסדר הברכות. ומה שאמרנו אמצעיות אין להם סדר היינו שאינו חוזר לסדר האמצעיות דהיינו אתה חונן דאילו בג' ראשונות אם טעה במחיה מתים או באתה קדוש חוזר לברכה ראשונה וכן בג' אחרונות. ולענין יחיד ששכח עננו בשומע תפלה אומר אותו באלהי נצור קודם עושה שלום. וכן המתענה בשבת יאמר עננו באלהי נצור. ע"כ]:
ובשני ימים טובים של ר"ה מתפלל קדיש ראשון בניגון קדיש ראשון של שבת. כי אמר שאין לשורר קדיש של ראש השנה ושל יו"כ כמו קדיש של שאר יו"ט. ודוקא קדיש ראשון אבל כל השאר אומר כשאר יום טוב. והחיות ישוררו אומר בר"ה [ויש שאין אומרים והחיות ישוררו וסמכינן על ההיא דאמרינן בערכין (דף י) דישראל אין אומרים שירה בר"ה ויו"כ. מיהו אין זה ראיה דדוקא ישראל אין אומרים שירה אבל מלאכי השרת אומרים שירה. אמנם בשביעי של פסח אין אומרים והחיות ישוררו משום דבשביעי של פסח לא אמרו מלה"ש שירה כדאיתא בערכין (דף י) ובקשו המלאכים לומר שירה א"ל הקב"ה מעשי ידי טובעים בים ואתם אומרים שירה לפני. ומ"מ לא נהגו לאמרו בצרפת גם בר"ה גם ביו"כ. ע"כ]. ובתפלת יוצר מתחיל. מלך דר. זכרון תרועת אם הוא בשבת. ובחול יום תרועת מלך חק לישראל הוא לזכותם מלך. נא נצור חסד שולחו לו ואינו אומר לניני. קשוב קול תקיעה. בשבת זכרון תרועה מזוכרי לך. בשבת בזכרון שופר. תמוכים. אנקת. לבדיה. יום ראשון של ר"ה שחל להיות בשבת אומרים שמו מפארים ואתן לפועלי צדק. וביום שני תעיר ותריע ואדרת ממלכה ואאפיד. למוסף תשיב לנדן בנגון. קרן במשכם בשבת בזכרם. דברות אלה דברי הברית:
גלה בזכרון כמו היום גלותי. אסומה טלולה גשומה אם שחונה. כי יש במסכת יומא (דף כג) שאין טוב כשיש גשמים הרבה בשנה לכך מתפלל החזן שתהא השנה אסומה וטלולה אבל אם יש לה להיות שחונה אז תהיה גשומה. אם לא למענו יעש ויסיר חרון אף וכעס. ראה כי אין איש. לפתותך בשופר בשבת בזכרון שופר. ואומר בכל מקום לפתותך כי בספרי איתא אשרי העם יודעי תרועה וכי אין האחרים יודעים תרועה אלא שיודעים לפתותך בתרועה. ואומר בסוד שיח שרפי קודש המקדישים שמך בקדש דרי מעלה עם דרי מטה קוראים ומשלשים קדושה ככתוב וקרא. ואין לפרש עילום שמך. ואין לומר ואין פירוש כי יש פירוש לשמו כדאיתא בקדושין (דף עא) סבר למדרשי' בפרקין אמר ליה ההוא סבא לעלם כתיב. לכך יש לומר אין לפרש. מרבעות לכסא מרעישות כסא. חמש מאות חמש עשרה כלומר ת"ק פעמים ט"ו. בסבך. וככל. ויחון עם המיחדים. ועמך. תחתיות ארץ. יורשי בחוניו לפארו בארץ. כי מקדישיך בערכך. ואין לומר כערכך כי אין ערך להקב"ה. אהבת איתן אדונינו. והר' פרץ ז"ל היה אומר אבינו. ובבן הנעקד. הודאי שמו וכן תהלתו. ודאי שם הוא ויוצא שם במלוי של ד' אותיות וגם הוא בגימטריא אהיה. הכל יכול ומכלכלם יחד. בצל שדי. שהוא היה והוה ויהיה. הקצר בזעם. כי הקוצר הוא לשון קצירה. ויעשו כולם אגודה אחת בלב שלם. מהר"ם אמר משל למלך בשר ודם שבא לעיר ובאו עמו דוכסים והגמונים אין מזכירין כלל שום שר שבא עם המלך כ"א המלך. כמו כן בר"ה בשביל ר"ח שבא עם המלך כלומר עם ר"ה אין מזכירין כלל משל ר"ח ואין אומר ובראשי חדשיכם בר"ה. ושעיר לכפר מלבד עולת החדש ושעיר לחטאת ושני תמידין כהלכתן. ורבינו תם היה אומר מלבד עולת החדש ומנחתה וגם אומר ושני שעירים לכפר. עלינו לשבח [במחזור ויטרי יש יחיד אינו אומר עלינו לשבח. וה"ר פרץ ז"ל אומר דנכון לאמרו כי זהו תחלת המלכיות. דאם לא כן על כן נקוה לך אמאי קאי. ע"כ]. ומושב יקרו. הורם מה יאמרו הבינם מה ידברו השיבם מה שישאלו עיני עמך בך תלויות ועיניהם לך מיחלות. לשכך כעס וחמה ואינו אומר גשים מול שד להלחמה. משום דלא לימא אינש גירא בעינא דשטנא דלא אתי לאגרויי ביה. משום ר' אליעזר מגרמיזא ותוציא לאור משפטנו ואין לומר היום כי גמר דין אינו אלא ביום כפורים. ואינו אומר אם לזול אם ליוקר רק תופס בזכרונות של יום שני. סוגר דלת בעד תמימים בזעם עד בא קצם. כי הפסוק ויזכור אלהים את נח אינו שייך כלל לאותו חרוז אם לזול אם ליוקר. ואומר ופקדנו בפקודת ישועה. לחלות ולחנן פני אדוני האדונים. כי לה' המלוכה ומושל ואינו אומר והיתה לה' המלוכה ומושל כי לא מצאנוהו פסוק:
דיני תקיעה
בישיבה תוקע ג' פעמים קשר"ק ג"פ קש"ק וג' פעמים קר"ק ובמלכיות תוקע קשר"ק פעם אחת. ואז יש לומר ומקשיב קול תרועתנו כי מסתמא יש להם תרועה אם התרועה עצמה היא טובה או הג' שברים עולים לתרועה אחת ובזכרונות תוקע קש"ק פעם אחת ובשופרות תוקע קר"ק פעם אחת. ואז יש לומר ומקשיב לקול תקיעתנו בשניהם כי שמא הג' שברים אינם עולים לתרועה טובה ותרועה עצמה טובה או שמא איפכא כי אין אנו יודעים אמיה דסיסרא אי ילולי יליל זהו במהרה זה אחר זה או גנוחי גנח זהו באריכות. לכך אינו אומר בזכרונות ובשופרות לקול תרועתנו [זהו מנהג הכתוב במחזור ויטרי. אבל קשה לר"ת דא"כ סותרים זה את זה לכך תיקן ר"ת לתקוע בכל פעם קשר"ק קש"ק קר"ק לאפוקי נפשיה מפלוגתא. ע"כ]:

Siman 120

מברך שהחיינו בשני הימים קודם התקיעה ובשתי הלילות בקידוש. אמנם הוא רגיל להמתין מלשתות יין חדש עד ליל שני של ר"ה ומברך שהחיינו לאפוקי נפשיה מפלוגתא כי יש גדולים שאמרו שאין לברך זמן ביום שני אמנם אפי' לא היה לו יין חדש מברך זמן [לאפוקי מאותן שאין אומרים זמן כלל בליל שני של ר"ה ונותנים טעם לדבריהם משום דקדושה אחת היא והויא להו השני ימים כיום ארוך ולא דמי לשני ימים טובים של גליות דב' קדושות הן. ומיהו רש"י מצא במחזור ויטרי שיש לומר זמן ביו"ט שני של ר"ה דמאי אמרת קדושה אחת היא וכיומא אריכא הוי אדרבה היא הנותנת שהרי אימת הוי קדושה אחת כשבאו עדים מן המנחה ולמעלה ואף על גב דלאחר חורבן הוי יום ראשון עיקר כדאמרינן משחרב ביהמ"ק התקין רבן יוחנן בן זכאי שיהיו מקבלין את העדים כל היום כולו, מ"מ מה שאנו נוהגים בהן קדושה אחת היינו מחמת תקנה הראשונה שהתקינו שלא יהיו מקבלים עדות לאחר המנחה ואז הוי יום שני עיקר כדאמרינן התם שלא היו נוהגין אותו היום קודש רק שלא יזלזלו בו משום שהתחילו לנהוג בו ביום קדש בבקר שהיו מצפים לביאת העדים קודם המנחה. ע"כ]:

Siman 121

ולתקיעת שופר בעינן דעת שומע ומשמיע. ואם אמר המשמיע איני פוטר את פלוני בתקיעתי לא יצא:

Siman 122

ובערב יום כפורים ור"ה והושענא רבה. וכשהוא בעל ברית. מהר"ם ז"ל שופך על ראשו ט' קבין מים שהם רי"ו ביצים במקום טבילה כי אותה טבילה אינה כי אם בשביל טהרה ולא בשביל חובה. ארחץ בנקיו"ן כפי בגימטריא רי"ו רמז ט' קבין שהם רי"ו ביצים הוי טהרה ונקיות:

Siman 123

וטבילה ביום כפורים אינו צריך לברך לפי שאינה באה בשביל טהרה. והר' יצחק פי' המברך על הטבילה ערב יום כפורים הרי זו ברכה לבטלה:

Siman 124

ואדם יכול לטבול בערב יום כפורים מתי שירצה. רק שיהיה קודם לילה:

Siman 125

ובתשובת הגאונים יש שכל אחד צריך לבדו תרנגול ביום הכפורים לכפרתו. ונהגו העולם לעשות תרנגול לזכר ותרנגולת לנקבה. ולומר קודם שחיטה גבר תחת גבר. תהא תמורתי. תהא חליפתי. תהא תחתי תהא כפרתי. תהא פורש למיתה ואני לחיים. ואומר אותו פסוק שיש באיוב (מענה יט) אם יש עליו מלאך מליץ אחד מני אלף להגיד לאדם ישרו ויחוננו ויאמר פדעהו מרדת שחת מצאתי כופר. וזה אינו הפסק בשחיטה מפני שצורך שחיטה היא. ולשלוח אותם לעניים אחר שחיטה:

Siman 126

ומה שהעולם נוהגים לזרוק בני המעים בערב יוה"כ. זהו כדי לרחם על העופות. וקצת יש להביא ראיה מההיא דשחיטת חולין פרק כל הבשר (דף קי) רמי בר תמרי דהוא רמי בר דיקולא איקלע למערבא במעלי יומא דכפורא חזי להנהו עורבי דקא שדו כבדי וכוליתא. אמר שקול האידנא שכיח היתרא טפי. (בפרק כל הבשר לא נמצא זה המאמר כצורתו בפנים אך הוא מעשה אחר בפרק גיד הנשה דף צה):

Siman 127

ובערב יום כפורים בסעודה המפסקת אינו אוכל מהר"ם ז"ל כ"א תרנגולת ודבר רך ושריית פת ביין לפי שהוא כמעוכל:

Siman 128

ירושלמי רבי יהודה בן בתירא איקלע לנציבין בערב יומא רבא אזל ריש גלותא לאזמניה אמר ליה הא אכלי ופסקת אמר ליה אשגח עלי דלא לימרו הני רבנן לא אשגח עלוהי אשגח עלוהי. ואכל מכל תבשיל ומפת ושתה מכל כוס וכוס שמע מינה דמותר לאכול אחר סעודה מפסקת:

Siman 129

בערב יום כפורים ובערב תשעה באב מותר לשתות אחר שסילק את השולחן רק שתהא החמה זורחת. אבל בתענית של כל השנה שאוכל בלילה אסור לשתות אחר שסילק את השולחן אם לא שהתנה בשעה שהוא יושב על השולחן או קודם לכן שרוצה לאכול ולשתות עד עלות השחר [ומיהו היינו דוקא אכילה דאסורה בלא תנאי אבל שתיה שריא משום דאין קבע לשתיה וא"כ גבי שתיה אע"ג דלא התנה נמי כהתנה דמי. ע"כ]:

Siman 130

ואדם יכול ללקות בערב יום הכפורים מתי שירצה רק שיהיה קודם הלילה:

Siman 131

ובערב יוה"כ קודם שאומר כל נדרי אומר בישיבה של מעלה ובישיבה של מטה על דעת המקום וע"ד הקהל אנו מתירים להתפלל עם העבריינים:

Siman 132

ובליל כפור מתעטף בטליתו מבעוד יום ומברך משום דלילה לאו זמן ציצית הוא אבל כשמתפלל סליחות קודם שיעלה עמוד השחר מתעטף בטליתו ואינו מברך וכשהיום מאיר ממשמש אז בטליתו ומניחו על ראשו ומברך להתעטף בציצית כי עיקר ברכה כך היא להתעטף בציצית ולא על מצות ציצית. [ומיהו יש מברכים אף בלילה משום דכסות יום חייב אף בלילה. ע"כ]:

Siman 133

ובערב יום הכפורים צריך לומר אל רחום שמך ואבינו מלכנו שלא אמרו בבקר:

Siman 134

ואומר בכל נדרי מיום כפורים זה עד יום כפורים הבא עלינו ואינו אומר וקינוסי אלא וקונסי ואומר דאיתחרטנא בהון. לאחר שאומר ג' פעמים כל נדרי א"א ככתוב בתורתך כי אם ונסלח. ואומר סקילה ושרפה הרג וחנק. ואומר בשחרית מסטין בכפל אסור. פירוש אם הוא אסור בכבל עדיין הוא יכול להסטין בפיו לכך יש לומר בכפל שקורין בלשון אשכנז מוילבאנד כמו בכפל רסנו מי יבא. ובסדר יום הכפורים אומר על קרניו ארבע ושבע על טהרו. דקרנות קדומות לשבע של טהרו. ואומר אנא השם. ואומר ואף הוא מתכוין לגמור ואז אומר תטהרו. ואומר כתימור דקה מן הדקה לפי שביום הכפורים היה מקטיר דקה מן הדקה. ובמוסף אומר מעט מן הפיוטים. ובמנחה אין עולין לדוכן כדאיתא בשאלתות דרב אחאי משום שכרות גזרה אטו שאר מנחות. ולכל הפחות צריך לומר אלהינו ואלהי אבותינו ברכנו בברכה. שבדין היה לעלות לדוכן כדאיתא בשאלתות דרב אחאי. והאידנא דנהגינן ברחמי צריך לעלות לדוכן. וזה אין אנו עושים מטעם שפירשתי. וצריך לומר אחר הפטרה שניה על התורה ועל העבודה כמו שעשה בראשונה. ואומר בתפלת נעילה זוכר יצוריו ואין אומר חתימה אלא במקום כתיבה ובכל מקום שיש לומר וכתבנו אומר וחתמנו. ואומר אבינו מלכנו כמו כן במנחה. וביום הכפורים לאחר שאמר אלהי עד שלא נוצרתי אומר אלהי נצור לפי שאומר אותו כל השנה:

Siman 135

ספר ב' במסורת למען ספר שמי. הזכירני נשפטה יחד ספר אתה למען תצדק. ומכאן אומר מהר"ם ז"ל שיש לומר ביום הכפורים שהוא יום המשפט סליחות שיש בהם משפט דשמות:

Siman 136

מותר לו לאדם לרחוץ עיניו ביוה"כ מפני שהיא רפואה לעינים. כדאיתא במסכת שבת פרק שמונה שרצים (דף קח) טיפת צונן שחרית וטיפת חמין ערבית יפה לעינים מכל קילורין ורפואה שבעולם. ומותר ביום הכפורים כדאיתא במסכת יומא בפרק יוה"כ (דף עז) היו לו חטטין בראשו סך כדרכו ואינו חושש. אבל לרחוץ פיו ושיניו אסור שאפילו חצי שיעור אסור מן התורה כלומר אפילו כל שהוא לפי ששמא יבא מעט לגרונו [ומיהו טוב שלא לרחוץ עיניו ביום הכפורים דלא הויא רפואה גמורה. ע"כ]:

Siman 137

ומי שהתענה ב' ימים לשם יום הכפורים צריך לעשות לעולם ב' ימים הואיל וקבל עליו יום שני לשם יום כפורים. אבל אם לא התענה לשם יום כפורים כ"א בשביל שהוא רגיל להתענות או בשביל תענית חלום אינו צריך להתענות לעולם. וכן בב' ימים דר"ה. אבל אם התנה אין צריך להתענות לעולם בשני ימים טובים של ר"ה. כי אינו דומה ליום כפורים שהוא איסור כרת והואיל ואסרו פעם אחת אסור לו לעולם:

Siman 138

מהר"ם ז"ל אינו ישן בבית הכנסת בליל כפור:

Siman 139

ואינו אומר תחנות מיום כפורים עד אסרו חג של סוכות. אבל מאסרו חג ואילך אומר. ובכל חדש ניסן אינו אומר כלל תחנות לפי שאירעו בו נסים הרבה. ומר"ח סיון עד לאחר אסרו חג של שבועות אינו אומר תחנות:

Siman 140

אין לומר אשר קדשנו במצותיו וצונו על עשית סוכה לפי שעשייתה אינה גמר מצותה כי האכילה והשתיה זו היא מצותה. וראיה ממנחות פרק התכלת (דף מב) רב נחמן שמע לההוא דקמברך על עשית ציצית אמר מאי ציצי דקא שמעו הכא. כלומר לפי שהעשייה אינה גמר מצותה כי אם העיטוף. וזה הכלל כל מקום שהעשייה הוא גמר מצוה כגון מזוזה כשמניח אותה בפתח יש לברך על עשייתה וכן כולם:

Siman 141

סכך פסול אם הוא באמצע הסוכה והוא של ז' טפחים פוסל אבל ג' על ג' לא. דף של ג' טפחים יכול להניח על הסוכה אפילו לכתחלה. ומן הצד אינו פוסל כ"א ד' אמות. ופחות אני עושה אותו כמו דופן עקומה. מיהו אין יושבים תחתיו אפי' בפחות מד' אמות:

Siman 142

ולעולם מברכין לישב בסוכה קודם ברכת המוציא ואפי' בחול כדאיתא במסכת סוכה פרק לולב וערבה (דף מו) נכנס לישב בסוכה כלומר מיד כשנכנס בה כדי לאכול יש לו לברך לישב בסוכה. אבל הנכנס כדי לישן אין לו לברך לפי שאין קבע לשינה שפעמים האדם סבור לישן ואינו ישן [מיהו העולם נוהגין שלא לברך לישב בסוכה עד לאחר ברכת המוציא בחול. ובשבת וביו"ט מברכין אחר הקידוש קודם ברכת המוציא. ע"כ]:

Siman 143

רבינו יעקב בר שמשון רצה לומר דוקא בליל ראשון של סוכות יש לברך זמן לבסוף לפי שקאי אתרווייהו אעשיית סוכה ואיום טוב. אבל בליל שני צריך לומר זמן קודם סוכה. לפי שהזמן לא קאי כ"א איום טוב. אבל אבי העזרי אומר שזה אינו שהרי בכל מקום אומר הספר יקנה"ז אע"פ שהזמן אינו בשביל קדוש ולא בשביל הבדלה. ועוד אתמר פרק החליל (דף נו) הלכתא סוכה ואח"כ זמן. ואינו מחלק בין ליל א' לליל ב'. לכך יש לומר זמן לבסוף בין בליל א' בין בליל ב'. וכן היה נוהג מהר"ם ז"ל:

Siman 144

פירות מותר לאכלם חוץ לסוכה אמנם מהר"ם ז"ל מחמיר על עצמו שאינו אוכל חוץ לסוכה אפי' פירות לפי שיש בפרק בתרא דיומא (דף עט) ב' לשונות חד אמר פירות לא בעי סוכה וחד אמר פירות בעי סוכה והוא עושה כדברי המחמיר. אבל פירות כביצה אוכל בטוב חוץ לסוכה ואפילו פת כדאיתא בפרק הישן (דף כו) אוכלים אכילת עראי כד כריך בר בי רב ועייל לכלה. ופרש"י שזהו כביצה. ונראה ששתה מהר"ם ז"ל יין חוץ לסוכה לפי ששתיה היא לגמרי עראי [ומיהו המסקנא הוא דפירי לא בעי סוכה. והמחמיר תבא עליו ברכה כדאמרי' בסוכה (דף כו) גבי ההוא דרבי צדוק שהביאו לפניו כותבת ודלי של מים ואמר העלם לסוכה לפי שרצה להחמיר על עצמו. ודוקא פירות הוא דלא בעי סוכה אע"פ דלא הוי פת בסוכה אם השלים במיני תרגימא יצא ומיני תרגימא היינו בשר וכיוצא בו ומדמהני השלמה שמע מינה בעו סוכה. ודלא כפי' הקונ' שפירש מיני תרגימא היינו פירות דודאי פירות לא בעי סוכה ולא מהניא ביה השלמה. עכ"ל]:

Siman 145

והמקיז דם חייב לאכול בסוכה:

Siman 146

ומתיר לשום מטה או ספסל על הקערה ביום טוב בסוכה כדי להגן מן המטר שסכך פסול למטה מעשרה אינו פוסל:

Siman 147

ואוכל בשמיני עצרת לילה ויום בתוך הסוכה ואם אירע יום שמיני בשבת אוכל סעודה ג' בסוכה:

Siman 148

ולעולם במוצאי סוכות הולך בסוכה ונוטל רשות ממנה ואומר יהי רצון שנזכה בשנה הבאה לסוכה של לויתן:

Siman 149

בקרובות של סוכות אומרים תוכפים ברוך ולוחשים לשון תכיפה. ואומר בכל המועד פסוקים במוסף כמו שקורין בספר תורה ואומר בהושענא רבה למען תמים. לוא לנו מלא וי"ו כי בענין אחר לא תמצא הוי"ו:

Siman 150

וביום שלפני הושענא רבה קורין לרביעי וביום החמישי וביום הששי ובהש"ר קורין וביום הששי וביום השביעי כי לעולם קורין לרביעי ספיקא דיומא:

Siman 151

שאל רב ברוך לרבינו נסים גאון מפני מה אנו מברכין זמן בשני ימים טובים של ר"ה על תקיעת שופר. ועל נטילת לולב אין אנו מברכין כ"א פעם אחת זמן. והשיב לו. זמן סוכה שהוא דאורייתא כיון שבירך פעם אחת זמן בלילה אינו צריך לברך ביום דאתי דאורייתא ומפיק דאורייתא. ומה שאנו מברכין זמן על הלולב ביום ראשון של סוכה לפי שהזמן שבירך בליל סוכה היה בשביל עשיית סוכה ולא בשביל נטילת לולב. אבל הזמן דראש השנה שהוא מדרבנן זמן שבירך בלילה אינו פוטר את של יום שהוא דאורייתא. וכן מוכח בפרק בכל מערבין (דף מ) שזמן של ראש השנה ויום כפורים הוא דרבנן [משמע שאין מברכין זמן ביום טוב שני על נטילת לולב וכן פירש במחזור ויטרי. דכל עיקר ברכת שהחיינו דלולב הוי בחול בשעת עשייה והלכך אפי' אי נמי יום טוב ראשון הוי חול מכל מקום יצא בברכת שהחיינו שבירך ביום ראשון בלולב. ומיהו שמעתי ממורי הר' שמואל מאייבר"א דאי יום ראשון הוי חול לא יצא בברכת שהחיינו שבירך ביום ראשון בלולב לפי שאז אינו אלא שעת עשייה ולא שעת נטילה]:

Siman 152

ולולב שנשבר קצת מן הכף אם אין לו אלא הוא יכול לצאת בו כיון שהוא שעת הדחק כדאיתא פ' לולב הגזול (דף לא) אנשי כרכים היו מורישים לולביהם לבניהם אף על פי שיבש פסול. ואין שעת הדחק ראיה:

Siman 153

ובכל הימים של סוכה לבד מיום ראשון אם יש לו אתרוג חסר מותר לברך עליו ולצאת בו הואיל ויוצא בשאול וביבש נמי יוצא בחסר כדאמר רבי חנינא מטבל ביה ונפיק. ואפילו ביום ראשון אם אין לו אחר אלא חסר מותר לברך עליו ולצאת בו כדאיתא בפרק יש נוחלין (דף קלז) האחין והשותפין שיש להם אתרוגים בתפיסת הבית ונטל אחד מהם אתרוג ויצא ובירך עליו אף על פי שהאחד קטן מחבירו כי הם אינם מקפידים זה על זה. ומסיק התם דוקא אתרוג אבל תפוח ורמון לא. ומה לו להזכיר כאן תפוח ורמון היה לו לומר אבל חסר לא. אלא מכאן ראיה שיוצא אפי' בחסר. ועוד מביא ראיה ממסכת סוכה (דף לא) אנשי כרכין היו מורישים לולביהם לבניהם אע"פ שלולב היבש פסול בשעת הדחק יוצא בו כמו כן כאן אע"פ שחסר פסול בשעת הדחק יוצא בו. אבל באתרוג שנקבוהו עכברים אפילו בשאר הימים אינו יכול לברך עליו ולצאת בו לפי דממאיס:

Siman 154

וכשהוא נוטל לולב והאתרוג הופך הכף של הלולב והפיטמא של אתרוג למטה עד לאחר שיברך כדי שיהא הברכה עובר לעשייתה:

Siman 155

ומנענע בהודו תחלה וסוף והכי פירושו תחלה בהודו ראשון וסוף בהודו אחרון [מיהו יש מפרשים תחלה בהודו וסוף כי לעולם חסדו וכן עמא דבר. ע"כ]:
ומנענע באנא ה' הושיעה נא ולא באנא ה' הצליחה נא. כי הפסוק כן הוא אז ירננו עצי היער וגו' ואחר כך הודו לה' כי טוב כי לעולם חסדו ואמרו הושיענו וגו':

Siman 156

ומה שאנו מסבבין את הבימה ז' פעמים בהושענא רבה זהו כנגד ז' פעמים שסבבו את יריחו. ומהר"ם ז"ל מביא ראיה מן המסורת ואסובבה ב' במסורת אקומה נא ואסובבה ואידך ואסובבה את מזבחך ה'. כלומר כנגד שסבבתי את העיר ז' פעמים זהו יריחו אסובבה את מזבחך ה':

Siman 157

וכהן או לוי יכולים בטוב להיות חתן תורה או חתן בראשית אע"ג דאיתא בפ' הנזקין (דף נט) כהן אחר כהן לא יקרא ולוי אחר לוי לא יקרא זהו דוקא קודם שקראו חובת היום. אבל לאחר שקראו חובת היום אין קפידא [מיהו נהגו העולם שלא לעשות כן כיון שהוא מצוה, ע"כ]:

Siman 158

ומה שנהגו העולם בלילי שמחת תורה לחזר כל החומש. אמר הר"ם ז"ל שאין בזה שום נפקותא כלל לפוטרם משום דבר:

Siman 159

ואומר שיכולים בטוב לשרוף פתילה או נר של שעוה לשנים ביום טוב כדאיתא בפרק המביא (דף לב):

Siman 160

ועל מלבוש שריגניז"א שרגילים ללובשו ביום טוב לפי שיש שמחה יתירה לכך לובשין שלא תזוח דעתו עליו ולכך לובשו על גבי בגדיו כדי שיזכור יום המות:

Siman 161

ומותר לקנות בחוה"מ כוסות וקערות ודברים הצריכים לאכילה ושתיה כדאיתא בפרק מקום שנהגו (דף נה) מביאין כלים מבית האומן כד מבית הקדר וכוסות מבית הזגג:

Siman 162

ומותר לקנות ברזלים לסוס בחול המועד:

Siman 163

ומותר לתת לקדירה כרכום ע"י שינוי ביום טוב:

Siman 164

ואסור לכתוב אפילו בפנקס בחול המועד אם לא שישנה האותיות. אבל אם הוא משבר האותיות. פריב"ם דמותר כדאיתא במועד קטן (דף י) אומן מכליב פי' כשיני כלב כלומר כמו שיני כלב. והיו"ד יעשה רק נקודה אחת במקום היו"ד לפי שאינו יכול לשבר היו"ד:

Siman 165

ולתקן מנעלים בחול המועד אסור ואינו יכול לתפור בחול המועד אבל לקנות חדשים מתיר ריב"א. אמנם מהר"ם ז"ל אומר בשם הר' שמואל מווירצבורג שרבינו אבי העזרי אוסר לקנות חדשים בחול המועד ולא אמר לו רבו שום ראיה. אבל נראה למהר"ם ז"ל להביא ראיה שיש במועד קטן (דף יג) אין מביאין כלים מבית האומן בחול המועד כלומר אפילו כלים שהם שלו כבר אינו יכול להביאם כל שכן כלים חדשים שאינם שלו שאינו יכול לקנות [מיהו העולם נהגו לקנות כלים חדשים. ע"כ]:

Siman 166

ואומר שאין להלוות בחול המועד כי דומה הלואה לפרקמטיא. אמנם למערופיא שלו יכול להלוות בחנם אותו שבוע שלא יבא לאבד המערופיא שלו ודבר אבד מותר בחול המועד. וכן היה רגיל מהר"ם ז"ל:

Siman 167

מחיצה או פתח או פותחת שנשברו מותר לתקנם בחול המועד:

Siman 168

נשים מותרות במלאכה כל ימות השנה לבד מתשעה באב וחול המועד וראשי חדשים. אבל האנשים מותרים במלאכה בראשי חדשים ומה שהנשים אסורות זהו בשביל המצוה שלא רצו להתפרק נזמי הזהב אשר באזניהם לעגל:

Siman 169

ובחנוכה ובאסרו חג מותרות במלאכה:

Siman 170

בחנוכה במשתאות לאכול זהו סעודת הרשות כדאמרינן במסכת שבת פרק במה מדליקין (דף כא) עשאום י"ט להלל ולהודאה. ואומר מהר"ם ז"ל דוקא להלל ולהודות אבל לא למשתה ולשמחה וכל שכן לחנוך הבית שהוא סעודת הרשות:

Siman 171

ואינו אומר בעל הנסים השם לפי שאין תפלה בהודאה. ואומר רק להודות ולהלל לשמך הגדול:

Siman 172

ומה שנותנים ג' מחצאות בפורים זהו רמז לשקל דכתיב בפרשת כי תשא ג' פעמים מחצית השקל:

Siman 173

ובמקום שאין מנין יכול לעכב לעצמו מעות פורים שלו וליתנו במקום שירצה:

Siman 174

כשחל פורים ביום א' אומר במוצאי שבת בתפלת שמונה עשרה על הנסים אף על פי שלא קראו המגילה עדיין. ואחר המגילה אומר ויהי נועם ואתה קדוש ויתן לך [ומיהו לא נהגו העולם לומר ויהי נועם רק ואתה קדוש. ע"כ]:

Siman 175

ואפי' במקום שאין מנין אם יש לשם ד' או ה' או יותר אם יש אחד מהם שיודע את המגילה והאחרים אינם יודעים האחד פוטר את כולם כדאמרינן פרק כל הבשר (דף קו וברכות דף מז) סופר מברך ובור יוצא אבל אם כולם יודעים אותה אם אין שם מנין אם ידעו כולם יקראו לעצמם:

Siman 176

ומי שקורא את המגילה לחולה או ליולדת צריך לברך לפניה ולאחריה אף על פי שכבר יצא ידי חובתו בבית הכנסת כדאמרינן כל הברכות כולן אע"פ שיצא מוציא חוץ מברכת הלחם וברכת היין שהן ברכות הנהנין:

Siman 177

והוא מברך על מקרא מגילה ושעשה נסים ושהחיינו וסימנך מנ"ח. והרב את ריבנו אינו ביום של פורים אך שהוא אומר בנחת זמן בתוך כך שהקהל עונין אמן:

Siman 178

וששאלת אם יש לעשות פורים ראשון באדר הראשון ולהתענות ביום שלפניו לא כי אין לעשות בו פורים כלל וכל שכן שאין צריך להתענות ביום שלפניו. והא דתנן בפרק קמא דמגילה (דף ו) אין בין אדר ראשון לאדר שני אלא מקרא מגלה ומתנות לאביונים בלבד ומסיק תלמודא דהכי קאמר אין בין ארבעה עשר שבאדר הראשון לארבעה עשר שבאדר השני אלא מקרא וכו' הא לענין הספד ותענית זה וזה שוין. היינו אם קראו את המגילה באדר הראשון ונתנו מתנות לאביונים ושוב נמלכו ב"ד לעבר את השנה אז צריכים לחזור ולקרות ולעשות פורים באדר השני. כך הפירוש וכן מוכח בכל ההלכה. [מיהו כבר נהגו רבותינו לעשות פורים באדר ראשון בי"ד בו לענין אכילה ושתיה ולעשות סעודה גדולה. מדתנן אין בין אדר הראשון לאדר השני אלא מקרא מגילה ומתנות לאביונים ומסיק תלמודא דהכי קאמר אין בין ארבעה עשר של אדר הראשון לארבעה עשר של אדר השני אלא מקרא מגילה ומתנות לאביונים הא לענין הספד ותענית בי"ד של אדר הראשון כמו בארבעה עשר של אדר שני. ודקדקו רבותינו שבדורות האחרונים כיון דלענין הספד ותענית זה וזה שוין א"כ יש להרבות בסעודה בארבעה עשר של אדר ראשון כמו בארבעה עשר של אדר השני. וכן היה רגיל רבינו יחיאל מפרי"ש להרבות בשמחה ובסעודה בארבעה עשר של אדר ראשון ולהזמין בני אדם עמו כדמשמע נמי לשון המשנה דאין בין וכו' מיהו סעודה גדולה א"צ לעשות. ומיהו אין להתענות בשלשה עשר של אדר ראשון. ומה שפירש בפנים דהא דתנן אין בין אדר ראשון וכו' היינו אם קראו וכו' טעות סופר הוא כדמוכח התם בהדיא כדפרישית]:

Siman 179

ומה שנוהגין ליתן לשפחות מעות פורים אסור להרגילם בעיר שלא הורגלו בכך. ושמעתי שרבינו אפרים ז"ל היה קורא עליהם וכסף הרביתי להם וזהב עשו לבעל. אבל במקום שכבר הרגילום אין לבטל הדבר מפני דרכי שלום כדתנן (גיטין דף סא) מפרנסין עניי גוים עם עניי ישראל מפני דרכי שלום ומחזיקין ידיהם בשביעית ושואלים בשלומם כבשלום ישראל:

Siman 180

וששאלת אם מגילה צריכה היקף גויל ועמוד. בתשובת רבינו תם כתוב כיון דנקראת ספר ונקראת אגרת עבדינן לחומרא ויהבינן לה דין ספר לכל מילי לבר מחד מלתא דיהבינן לה דין אגרת לענין דאם לא הטיל בה רק י' חוטי גידין וכל השאר תפור מחוטי פשתן כשרה. אבל לענין עבוד לשמה והיקף גויל וחטוטרת חיתי"ן ותליית הה"א וקו"ף וכל גוף האותיות בצורתן ובזיונן של שעטנ"ז ג"ץ ובחסירות וביתרות הכל כספר תורה. ועמוד נמי צריכה כדאיתא בפרק קמא דבבא בתרא (דף יד) ומניח חלק למגילה לתופרה מצד אחד כדי לגול עמוד ומצד אחד כדי לגול כולה ובספר התרומה כתוב שיש לכתוב ארבעים ושמונה שיטין לכל עמוד במגלה כמו בספר תורה. ובמס' סופרים (דף ב) ראיתי בענין אחר או ארבעים ושנים כנגד המסעות או ששים כנגד ס' רבוא או ע"ב כנגד שם של ע"ב (התם גר' כנגד ע"ב זקנים) או צ"ח כנגד צ"ח קללות שבמשנה תורה. ומיהו במגילה נראה דאין להקפיד במנין השורות רק שלא תהא ננקדת. ושלא יהא ברכותיה כתובים בתוכה. ושלא תהא בין הכתובים שאין לקרות בה בצבור:

Siman 181

המגילה אינה צריכה להיות ווי העמודים. ואפילו ספר תורה אין צריך להיות כך. וסופר אחד עשה מעצמו כך ונהגו העולם אחריו כך. ואדרבא אלו יהיה שום ספר תורה לכתוב יש להזהר שלא יהא שום עמוד מתחיל בוא"ו כי אם וא"ו של בי"ה שמ"ו וא"ו של ואעידה בם. ושלא יהא שום עמוד מתחיל באלו האותיות כדי שיהא היכר לאלו האותיות. ואי איישר חילי אבטליניה לאותו מנהג של ווי העמודים כי כמה פעמים בא לידי קלקול גדול שמקטינים האותיות ומרחיבין אותם אשר לא כדת כדי שיבוא הוא"ו בראש העמוד [מיהו יש ליישב מנהג הסופר דווי העמודים דפי' התם מי שלא עשה ווי העמודים בדיעבד כשר. ובי"ה שמ"ו בדיעבד פסול. ע"כ]:
(והזיונים צריכים ליגע באות ולית דין צריך בשש):

Siman 182

מהר"ם ז"ל היה עומד בשעת קריאת התורה ומביא ראיה מספר נחמיה וכפתחו עמדו כל העם. לפי הפשט משמע עמדו בעמידה ממש. [מיהו תלמודא מפרש בסוטה (דף לט) עמדו לכוון בשתיקה אבל לישב מותר. וכן משמע בירושלמי (דמגילה דף עד) גבי ההוא דהוה סמיך בשעת קריאה (בשעה שהיה קורא בתורה) ואמר ליה אידך כנתינתה כך קריאתה מה נתינתה באימה ובעמידה אף קריאתה באימה ומעומד. משמע דוקא הקורא בתורה צריך לעמוד אבל האחרים מותרים לישב וכן נהגו. ע"כ]:

Siman 183

ואומר שאסור לחזור הסדר או ללמוד שום דבר בשעה שהחזן קורא הסדר ומביא ראיה מאותו פסוק עצמו דנחמיה וכפתחו עמדו כל העם לשון שתיקה. עוד מביא ראיה מההיא דאיתא התם (ברכות דף ח) רב ששת מיגרס גריס אמר אינהו בדידהו ואנן בדידן לפי שהיה מאור עינים. ודוקא מי שאין לו אומנות אלא הוא מותר ללמוד בשעת קריאת התורה:

Siman 184

ואומר מי שלא חזר הסדר שנים מקרא ואחד תרגום קודם שבת או בשבת עצמו יכול לחזור אחר השבת עד יום שבת ואינו קרוי עבר זמנו כדאיתא בפרק ערבי פסחים (דף קו) מי שלא הבדיל במוצאי שבת מבדיל והולך כל השבת כולו והגמרא שואל עד כמה אמר רבי זירא עד יום רביעי ומסיק התם חד בשבתא תרי בשבתא ותלתא בשבתא בתר שבתא רביעי בשבתא חמישי בשבתא ששי בשבתא קמי שבתא [מיהו בתוספת רבינו יהודה בברכות פרק קמא (דף ח) פירש דדוקא לענין גיטין אבל לענין לחזור הפרשה דבעינן שישלים פרשיותיו עם הצבור אינו פוטר את עצמו בחזרה אחר השבת כלל כיון שהתחילו הצבור לקרות פרשה אחרת במנחה. ומטעם זה אפילו חזר הפרשה מאחד בשבת יצא ושפיר מקרי עם הציבור כיון שהתחילו הצבור הפרשה במנחה ודוקא מיום ראשון ואילך אבל בשבת במנחה אף לאחר שקראו הפרשה משבת הבאה לא יצא כיון שבאותו היום קראו הפרשה שעברה. ע"כ]. אמנם מ"מ מצוה לחזרה אחר אכילה. כדאיתא בירושלמי שלשה דברים צוה רבי לבניו אל תאכלו ביומא דשבתא קודם שתחזרו הפרשה וכו'. נראה למהר"ם ז"ל שאינו מועיל כל כך שחוזר שלשה פעמים מקרא כמו שיחזור שנים מקרא ואחד תרגום כי מן הדין היה לנו לחזור את הסדר בתרגום ירושלמי לפי שמפרש את העברי יותר בטוב מתרגום שלנו אך אין מצוי בינינו. ואף כי אנו נמשכים אחר מנהג הבבליים. ולאחר שיחזור הסדר בשבת אין צריך לחזור הפרשה מסדר שניה וההפטרה:

Siman 185

ואומר שאין חובה לקרות הפרשה ליחיד בשני וחמישי ואפילו בשבת במקום שאין מנין רק אם חוזר הסדר שנים מקרא ואחד תרגום כדאיתא במגילה (דף כג) אין קורין בתורה פחות מעשרה. וראה להר"מ ז"ל שקרא הפרשה ביום חמישי בע"פ כי אמר מה שיש בגיטין (דף ס) דברים שבכתב אסור לאמרם בעל פה רוצה לומר במקום שהוא חובה. וקשה מקריאת שמע שהיא חובה ואומרים אותו בעל פה לכך נראה דדוקא להוציא אחרים ידי חובתן הוא דאמרינן דברים שבכתב אי אתה רשאי לאמרם בעל פה אבל לגבי עצמו מותר כדפירשו התוספות בגיטין אבל בכאן אינו חובה תדע שאין מברכין ברכת התורה ביחיד לכך יכול לאומרה בעל פה:

Siman 186

ואומר שאינו יכול לקרות בחומש בבית הכנסת לפטור הציבור כדאיתא במסכת גיטין פרק הנזקין (דף ס) מהו לקרות בחומשים בצבור אינו אסור אלא מפני כבוד (מפני שהיה להם לכל אחד ואחד חומש לבדו) ומשמע דוקא מפני כבוד הצבור שלא יאמרו עניים הם אבל אם מחלו על כבודם מותר. ופירשו התוספות דוקא להם היה מותר שכל ספריהם היו בגלילה אבל ספרינו שאינם בגלילה ודאי אסור:

Siman 187

וכשקורין בשתי ספרי תורות כשנותנין לו השניה לקרות אינו פותח ואינו מסיר המפה ממנה עד שיגללו הראשונה במפה:

Siman 188

וכשהוא נוטל הס"ת מן הבימה היה מראה הכתב לעם שכך איתא במ"ס:

Siman 189

בירושלמי פרק בא לו כאן את אמרת הלך אחר תורה וכאן את אמרת מוליכין התורה אצלו אלא ע"י בני אדם גדולים התורה מתעלה. מכאן ראיה שאין אסור לקרוא לתורה עשיר מכובד לפני תלמיד חכם. מפני שעל ידי אנשים גדולים התורה מתעלה:

Siman 190

ואומר שבטוב יכולין לקרות לספר תורה הבן אחר האב או שני אחין זה אחר זה ואין מניחין אלא בשביל עין הרע:

Siman 191

והיכא שקראו ששה לספר תורה וסיימו הסדר ואמר החזן קדיש אין צריך לקרוא עוד אחר אלא החזן יאמר פעם אחרת קדיש אחר המפטיר כי המפטיר עולה למנין ז' כדאיתא פרק שלישי דמגילה (דף כג) הכל עולה למנין ז' אפילו עבד אפילו אשה ואפילו קטן. וכן פירש רבינו תם:

Siman 192

וכשמשכים ללמוד מברך אשר קדשנו במצותיו וצונו לעסוק וכו' והערב נא ואשר בחר וכו' וכל הפרשה צו עד סוף כל הפרשה. אבל כשהוא ישן ביום ולומד אחר כן אין מברך כלל:

Siman 193

הרב רבי אליעזר ממיץ ז"ל היה נוהג לברך על כל פעם ופעם שהתחיל ללמוד. כיון דהוי היסח הדעת דומיא דסח בין תפלה לתפלה:

Siman 194

נשאל לרבי יצחק מווינא אדם שמשכים קודם תפלה לכתוב אם חייב לברך ברכת התורה כמו ללמוד. והורה לחיוב ורק שלא יהיו אגרות הרשות:

Siman 195

גרסינן בירושלמי כל היגע בתלמודו בבית הכנסת ברית כרותה לו שלא ישכח במהרה:

Siman 196

כהן שהמיר דתו וחזר בתשובה פסק ספר הזהיר שאינו יכול לעלות לדוכן והביא ראיה מפרק בתרא דמנחות (דף קט) כהנים ששמשו בבית חוניו לא ישמשו בבית המקדש. והרי הן כבעלי מומים ואוכלים בקדשים. ומזאת הראיה עצמה מתיר רש"י לכהן שחזר בתשובה לעלות לדוכן. אמנם מהר"ם ז"ל אומר שאין אומרים לו לעלות לדוכן. ואם עלה אין למחות בידו. ואליבא דכולי עלמא מותר לקרותו ראשון לספר תורה. ויכולין להעלות את בנו לדוכן ולקרותו ראשון לספר תורה אפילו אם לא חזר אביו בתשובה:

Siman 197

מהר"ם ז"ל אומר אם כהן מתפלל לפני התיבה ביום טוב. אם יש שאר כהנים בעיר לעלות לדוכן אין לו לעלות. ומביא ראיה מפ' אין עומדין (דף לד). ואם אין שם כהן אלא החזן. יעקור רגליו מעט בעבודה ויתפלל עד ולך נאה להודות. ואז ילך לפני התיבה במקום שהכהנים עומדים ויברך ברכת כהנים. ויעמוד אחד ויקרא לו. וצריך המקרא שיכוין לבו אל התפלה משעה שהתחיל החזן תפלת שמונה עשרה ובענין אחר אינו יכול לקרות לו:

Siman 198

ואינו אומר פסוקים כגון יברכך ה' מציון ושאר פסוקים בשעה שהכהנים מברכין ברכת כהנים. כדאיתא בסוטה (דף לט ודף מ) וכי יש עבד שמברכין אותו ואינו שומע. ובשעה שהכהנים עולים יאמר אלהינו ואלהי אבותינו ברכנו בברכה בלחישה ואומר כהנים בקול רם ועם קדושיך בלחישה. אם שנים הם קורין אותם כהנים ואם אין שם אלא א' אין קורין אותו אלא הוא הופך מעצמו. ונהגו העולם לומר בקול רם:

Siman 199

ואינו אומר אחר ברכת כהנים ושמו את שמי על בני ישראל. מפני שאפילו ברכת כהנים לא היה לנו לומר מן הדין. שבימיהן היו עולין לדוכן בכל יום. וכנגד זה אנו אומרים ברכת כהנים:

Siman 200

וסדר שלא לקרא לוי במקום שאין כהן כי אם דוקא ראשון במקום כהן. כי יש שני פירושים על אותו ענין אם אין שם כהן נתפרדה החבילה. פירוש אחד שיכול לקרותו בכל מקום שירצה שאינה חובה לקרותו דוקא שני כי אפילו שלישי או שביעי יכול לקרותו. ופי' שני שאינו יכול לקרותו כלל. ועכשיו אין אנו יכולין להכריע. אבל לכל הפירושים יכול לקרותו ראשון אם ירצה. וריב"א מביא ראיה שיש לקרותו במקום כהן מדקאמר ריב"ל מימי לא ברכתי לפני כהן ולא בירך ישראל לפני:

Siman 201

ואומר שאין להשלים מנין עם קטן אפילו אם תופס חומש בחיקו:
ומה שנהגו העולם להשלים מנין עם הקטן וחומש בידו. הראיה שלהם שכשהיו מעברים השנים היו מביאין שם ספרי תורות. מכל מקום אין זה ראיה כי לשם לא היו מצטרפין לשום השלמה. [והא דאמרינן בירושלמי קטן וספר תורה עושה אותן סניף זהו אסמכתא לאותן התופסים חומש ביד הקטן. ומיהו אין הגירסא כך אלא הכי גרסינן קטן לספר תורה עושין אותו סניף. פירוש לקריאת התורה דקיימא לן דאין קורין בתורה פחות מעשרה ועל זה אמרו דקטן עושין אותו סניף להשלים העשרה לקריאת התורה. ומיהו אין משם ראיה לעשות הקטן סניף לתפלה ולברכת המזון. דשאני קריאת התורה דאפילו קטן עולה למנין שבעה. עד כאן לשון התוספות בברכות:
ומיהו נראה למהר"ף ז"ל דיש משם ראיה לעשות קטן סניף להשלים לתפלה ולברכת המזון כמו לקריאת התורה. כיון דלענין עשרה שוה קריאת התורה לתפלה א"כ לענין סניף דקטן נמי לא שנא. ומה שהביא ראיה מירוש' דקאמר ר' יוסי זמנין הוה קאימנא קמי אבא חלפתא וקמי חביבי ר' יוסי בר זבינא ולא זמנין עלי עד שהבאתי שתי שערות. התם היינו לענין שלשה אבל לענין י' אפילו קטן נמי. וכן משמע ברב אלפס שמתחלק בין שלשה לעשרה לעשות סניף. ועוד אשכחן במקום אחר לענין ירק שיש חילוק בין שלשה לעשרה. ומיהו לכתחלה אין לעשות כן כי אם בשעת הדחק שאין מנין בכל העיר. ע"כ]:

Siman 202

ומוחה לילך בסכין ארוך לבית הכנסת לפי שהתפלה מארכת ימיו וזה מקצר ימיו. וכן מוחה לילך עם כיסו לבית הכנסת כדאיתא בברכות פרק הרואה (דף סב) לא יכנס אדם להר הבית באפונדתו כו'. [מיהו אין לחוש כ"א בגלוי]:

Siman 203

ואסור לאדם לאכול או לשתות בבקר קודם שיתפלל. כדאיתא בפרק קמא דברכות (דף י) ואותי השלכת אחרי גוך אחרי שנתגאה זה היאך יקבל עליו עול מלכות שמים. ומכאן פסק רבינו אבי"ה שמותר לשתות מים בבוקר קודם התפלה כי כאן אין שייך לומר אחר שנתגאה וכו' כי מאי גאוה שייך במים. ודוקא בחול מותר. אבל בשבת ויו"ט שצריך לברך על היין על שולחנו קודם אכילה אסור לשתות. [מיהו נראה דאפילו מים אסור לשתות דכיון דממלא נפשו ממה שהוא צריך. אחרי שנתגאה קרינן ביה ע"כ]:

Siman 204

ואסור לדבר מן ברוך שאמר עד סוף ישתבח. אבל שואל מפני היראה ומשיב מפני הכבוד כמו בק"ש באמצע הפרקים ובסוף מזמור שואל מפני היראה ומשיב מפני הכבוד שלום לכל אדם. והלכה כרבי יהודה דאמר שואל מפני היראה ומשיב וכו'. אמנם מהר"ם ז"ל היה רגיל כשהיה מפסיק בין ברוך שאמר לישתבח אומר אותן ג' פסוקים ברוך ה' אלהי ישראל מן העולם כו' עד אמן והלל לה' וברוך ה' לעולם אמן ואמן עד ויברך דויד וכשחוזר להתחיל ממקום שהפסיק אומר אלו ג' פסוקים לפי שהם כמו ברכה:

Siman 205

ואסור לדבר בהלל אלא אם כן כמו שאמרנו בקריאת שמע. ואין חילוק בין שאר לשונות ללשון הקודש בכל מקום שאסור לדבר בשאר לשונות אסור לדבר בלשון הקדש ובכל מקום שמותר לדבר בלה"ק מותר לדבר בלשון אחר:

Siman 206

רש"י אמר שאין לברך קודם קריאת הלל בר"ח. ומביא ראיה מפ' בתרא דתענית (דף כח) רב איקלע לבבל בריש ירחא חזא דקא קרו הלילא סבר לאפסוקינהו כיון דחזא דקא מדלגי דלוגי אמר שמע מינה מנהג אבותיהם בידיהם. וכיון שהוא מנהג אין לברך קודם קריאת ההלל כדאיתא בפ' לולב וערבה (דף מד). אבל ר"י אומר שזה אינו. שהרי יום שני של יו"ט מברכין ומקדשין על השולחן. והוא הדין קודם קריאת ההלל אע"פ שהוא מנהג. כדאיתא שלחו מתם הזהרו ביו"ט שני וכו' לפי זה יש לברך. וכן נוהגין אנו (אומר מהר"ם ז"ל). [ולא דמי לההוא דאמרינן אמנהגא לא מברכינן הני מילי גבי נטילת ערבה:
אבל במנהג קריאה ודאי מברכין. ע"כ]:

Siman 207

אמנם הר"ם ז"ל אמר שבספר מיימון יש במקום שיש מנין אם יש יחידים שאין יכולים לבוא או שלא היו בבית הכנסת בשעת קריאת ההלל. אפילו הם שלשה אין להם לברך על קריאת ההלל. וכן עשה כשהיה באישפרוק"א. לפי שפרשו מן הצבור כיחידים דמו:

Siman 208

ואין אומרים הלל כי אם בשלשה. כדי שהאחד יאמר לשנים הודו. אבל אם אין לשם כ"א שנים כל אחד ואחד יאמר לבדו הודו. [וטוב להקדים ולאומרו עם הצבור אף קודם שיתפלל פסוקי דזמרה ושמונה עשרה ברכות. ע"כ]:

Siman 209

ומברך לעולם לקרוא את ההלל לפי שאם היה מברך לגמור והיה מחסר תיבה אחת או אפילו אות אחת היה ברכה לבטלה. [מיהו נהגו העולם לברך לגמור בשעה שגומרין ההלל. ע"כ]:

Siman 210

אין אומרים בכל חדש ניסן תחנות. אבל אומרים למנצח בכל חדש ניסן לבד מן ערב פסח עד לאחר אסרו חג. [מיהו נהגו העולם לאמרו (פי' בא"ח) אם אין אומרים הלל בו ביום. עד כאן]:

Siman 211

כשחל ערב יו"ט או אסרו חג של יו"ט להיות ביום א'. אין אומרים בשבת שלפניו צדקתך:

Siman 212

ואומר יום טוב שחל להיות בשבת צריך לומר ברכה אחת מעין שבע. אבל אין לומר אלהינו ואלהי אבותינו רצה במנוחתנו קדשנו במצותיך וכו' בשמחה ובששון שבת ומועדי קדשך. ואין לומר מקדש השבת וישראל והזמנים. לפי שלא נתקנה ברכה מעין שבע כי אם בשבת:

Siman 213

ואין לומר באתה בחרתנו באהבה מקרא קדש כ"א מקרא קדש. והוא הדין בקידוש של יום טוב:

Siman 214

אם שכח ביום טוב יעלה ויבוא מחזירין אותו בברכת המזון ובתפלה הן ביום הן בלילה. לבד מחול המועד שאין מחזירין אותו בברכת המזון כי אם בתפלה וביום טוב נמי אינו חוזר כי אם בסעודת שחרית ושל לילה. אבל אם אוכל פעם אחרת באמצע היום אינו חוזר. [ויש מפרשים דאפילו ביו"ט אינו חוזר כ"א בליל ראשון של פסח וליל ראשון של סוכות כדאמרי' יליף חמשה עשר חמשה עשר מחג המצות מה להלן ליל ראשון חובה מכאן ואילך רשות אף כאן וכו'. והא דאמרינן בברכות ביו"ט מחזירין אותו בברכת המזון זהו דוקא בליל ראשון של פסח ושל סוכות. כך פירשו בסוכה בתוספות שאנ"ץ דחובה, מיהו רבינו יהודה פסק דביו"ט מחזירין אותו אף ביום ובכל ימי חג המצות וחג הסוכות. והא דאמרינן מכאן ואילך רשות היינו מחמת סוכה וכן בפסח מחמת מצה אבל מחמת יו"ט חייב לאכול גם ביו"ט. ואם תאמר א"כ היכי משכחת לה דהוי רשות כיון דצריך לאכול מחמת י"ט. יש לומר דשפיר משכחת לה כגון שאכל חוץ לסוכה בהיתר כגון שירדו גשמים צריך לאכול פת כזית בסוכה דומיא דפסח. ומהאי טעמא צריך ליזהר שלא לאכול סעודה ראשונה בליל סוכות מבעוד יום עד שיהא ודאי לילה. דילפינן חמשה עשר חמשה עשר מחג המצות וכתיב בה במצה בערב תאכלו מצות על כן צריך שיאכל כזית משחשכה בה. ונכון לאכול כל סעודת לילה הראשונה בסוכה אפי' ירדו גשמים דהא פירש"י דביום טוב מחזירין אותו בברכת המזון בין ביום בין בלילה כדקאמר טעמא משום דאי בעי לא אכיל. ואע"ג דאסור להתענות בראש חדש ובחול המועד מ"מ אי בעי לא אכיל פת אבל ביו"ט לא סגי דלא אכיל פת דומיא דשבת. ע"כ]:

Siman 215

הר"ם ז"ל אומר דבירושלמי יש. שאלה ששים יום מעל"ע כגון אם נפלה תקופת תשרי בלילה ימנה ס' יום מאותו הלילה ובליל ס' יאמר שאלה. והוא הדין אם נפלה ביום שלא יתחיל כי אם ביום ששים [כיון דקיימא לן כר' יוסי דאמר יום תקופה מתחיל. אם כן אם נפלה תקופת תשרי בחצי היום יתחיל לומר ותן טל ומטר בליל ס' יום תקופה ויום ס' מן המנין. ע"כ]:

Siman 216

בברכת אשר יצר אינו אומר אפילו שעה אחת. כי אע"פ שנסתמו יכול לחיות יותר משעה אחת. ואין אומרים באיזהו מקומן אשם ודאי שכולם ודאים הם לבד אשם תלוי. ובהבכור נאכל לכהנים אינו אומר לכל אדם לפי שכבר נאמר הבכור נאכל לכהנים כלומר שאינו נאכל רק לכהנים. וברבי ישמעאל אומר וכן שני כתובים המכחישים זה וכאן בפת"ח תחת הכ"ף:

Siman 217

מהר"ם ז"ל אינו מברך בבקר כשנוטל ידיו על נטילת ידים ואשר יצר עד בואו לבית הכנסת. ואם בירך קודם לכן אינו מברך פעם אחרת כשיבא לבית הכנסת אלא תופס במקום שהניח. [מיהו זה מנהג אשכנז שאומרים כל הברכות בבית הכנסת. אבל אנו שמתחילין בברוך שאמר מברכין על נטילת ידים ואשר יצר בשעת נטילה. ע"כ]:

Siman 218

ואומר בברוך שאמר ברוך עושה בראשית. ואינו אומר מעשה. לפי שיש בספר היכלות שאין להיות כי אם פ"ז תיבות וסימן לדבר ראשו כתם פ"ז ואין לשם מעשה בראשית:

Siman 219

בברכות של שחרית מתכוין בשמע ישראל עד אחד אח"כ אומר ברוך שם כבוד מלכותו לעולם ועד כדי לצאת ידי חובתו. כי אמר שיש בספר שתקן רבינו ברוך ממגנצ"א ששלח לרבינו יהודה חסיד ושאל היאך היה עושה בפסח ובשבועות ובנשואין שקריאת שמע נמשך לפעמים עד לאחר שלש שעות ובכן עבר זמן קריאת שמע ומתי היה פוטר עצמו מקריאת שמע. והשיב לו רבינו יהודה חסיד שהיה מתכוין לצאת ידי חובתו בשמע ישראל בברכות של שחרית ואחר כך היה אומר ברוך שם כבוד מלכותו לעולם ועד. כדאיתא במסכת ברכות (דף יג) היה קורא שמע ישראל ה' אלהינו ה' אחד וזו היא קריאת שמע של רבינו יהודה הנשיא. וכן פסקו התוספות שכן הלכה:

Siman 220

מפסיק בין אלהי העמים אלילים ובין וה' שמים עשה. וכן בין ויברך אלהים ובין את יום השביעי. ובעל הכל כי פי ה' דבר הפ' דגושה דאי לא כן הוא מחרף ומגדף. וכן הוא ירחם עם עמוסים. טעמו של ירחם מלמטה תחת החי"ת. לפי כשטעמו לעיל אז הוא כמו ירוחם. ואומר בסדר קדושה ונזכה ונחיה. ואינו אומר כדי שנזכה ונחיה. כדאיתא בפרקי אבות אל תהיו כעבדים המשמשים את הרב על מנת לקבל פרס וכו'. ובברכת הלבנה אומר פועל אמת ולאחר הברכה אומר ברוך "יוצרך" ברוך "עושך" ברוך "קונך" ברוך "בוראך" זהו ר"ת יעק"ב מפני שצורתו של יעקב חקוקה בלבנה:

Siman 221

ויחיד שמתפלל יוצר אומר והאופנים וחיות הקדש לפי שהוא ספור דברים בעלמא [ונהגו העולם שאין לאומרו. אך אומרים עונים ואומרים ביראה קדוש וברוך. ולא דמי לסדר קדושה שאומר הכל לפי שיש שם תרגום נראה כמו ספור דברים בעלמא. ע"כ]:

Siman 222

ואסור להתפלל בתוך קדושה. אבל כשהוא אומר הקדושה מיושב בתוך כך שהשליח צבור אומר אופן כמו ביום טוב ובנשואין אם לא התפלל עדיין יכול להתפלל:

Siman 223

אדם ששכח להתפלל מעריב. למחרתו לאחר שהתפלל תפלת יוצר ושמונה עשרה ברכות מתחיל אשרי ואחר כך מתחיל ש"ע עבור מעריב. אמנם לא יתפלל כל תפלת מעריב. אבל אם שכח תפלת המנחה ולא התפלל עד הבקר לא יתפלל תפלת המנחה כלל הואיל ועבר זמן שתי תפלות:

Siman 224

ומי שעבר תפלת המנחה עד הלילה מתפלל מעריב קודם ולאחר שמונה עשרה ברכות של מעריב יתפלל תפלת המנחה. אבל הפסיד שכר של תפלת המנחה בשעתה:

Siman 225

וספק אם אמר משיב הרוח ומוריד הגשם אמרינן בתוך ל' יום חוזר לראש דודאי לא אמרו הואיל שאינו רגיל בו. אבל לאחר ל' יום אינו חוזר לראש שכבר רגיל בו ולא שכח לאמרו. אבל הר"ם ז"ל היה רגיל לאמרו בשמיני עצרת צ' פעמים אתה גבור לעולם משיב הרוח ומוריד הגשם כנגד ל' יום שהיה צריך לאמרו בכל ג' פעמים. ועכשיו אם הוא מסופק אם אמר משיב הרוח אינו חוזר לראש לפי שבודאי אמרו. ומביא ראיה מבבא קמא פרק כיצד הרגל (דף כד) רחק נגיחותיו חייב קרב נגיחותיו לא כל שכן. אף כאן אם אמרו ל' יום ג' פעמים בכל יום ואחר ל' יום אם הוא מסופק אם אמרו או לאו אינו חוזר לראש לפי שבודאי אמרו וכבר רגיל בו הואיל ואמרו צ' פעמים. לא כ"ש אם אמרו צ' פעמים בשעה אחת כמו שעולה לשלשים יום שהוא רגיל בו. ואם הוא מסופק אינו חוזר לראש ולא לתחלת הברכה. והוא הדין לותן טל ומטר שצריך לומר צ' פעמים. ואם ספק אם אמר אם לאו אינו חוזר לראש ולא לתחלת הברכה [ומיהו לא חזינן לרבנן קשישי מארץ צרפת דעבדי הכי דאין הנדון דומה לראיה דדוקא גבי שור המועד דהוי טעמא משום דאתחזק ליגח והלכך אם הוחזק בשלש פעמים רחוקות כ"ש בקרובות. אבל משיב הרוח שאינו רגיל בו והדבר תלוי בהרגל לשונו כשהורגל לשונו על סדר תפלתו כשמתחיל התפלה כסדר הברכות מגן אברהם אתה גבור אבל כשמרגיל לומר אתה גבור לבד בלא ברכה ראשונה דמגן אברהם משום הכי לא הוי חזקה כשאומר אותו כסדר. ע"כ]:

Siman 226

בירושלמי דתענית כל ל' יום טל ומטר ספק אם אמרו אם לאו חוזר ומתפלל כי עדיין אינו שגור בפיו ומסתמא לא אמרו. אבל לאחר ל' יום לא יחזור בו כי כבר שגור בפיו ומסתמא אמרו:

Siman 227

מהר"ם ז"ל אומר לעולם ה' שפתי תפתח בין בשחרית בין בערבית קודם תפלת ש"ע כיון דתקינו רבנן יתיה בתפלה כתפלה אריכתא דמיא ולא הוי הפסק. אבל אינו אומר כי שם ה' אקרא וכו' בשום פעם. כיון דלא תקינוהו רבנן הוי הפסק. ובמוסף ובמנחה אומר כי שם ה' אקרא וכו' אבל בתפלת מעריב אינו אומר דהוי הפסק אפילו לר' יוחנן דאמר תפלת ערבית רשות מ"מ כיון שהוא מתפלל מודה רבי יוחנן שמצוה לסמוך גאולה לתפלה [מיהו נהגו העולם שלא לסמוך בתפלת ערבית וקדיש יוכיח דהוי הפסק. ע"כ]:

Siman 228

ואומר מי שמתחיל להתפלל שמונה עשרה עם השליח צבור שיש לו לומר קדושה עם החזן. וכשמתחיל להתפלל שמונה עשרה לאחר שסיים שליח צבור קדושה. אם אינו יכול להגיע למודים עם החזן. אם הוא עומד באמצע ברכה כששליח צבור אומר מודים כורע. ואם לאו אינו כורע:

Siman 229

וכשאדם מתפלל שמונה עשרה צריך חבירו להתרחק ממנו ד' אמות בין מלפניו בין מלאחריו בין מן הצדדים. כדאיתא בברכות פרק אין עומדין (דף לא) אני האשה הנצבת עמכה בזה. מכאן שאסור לישב בד' אמות של תפלה. ופירשו בתשובת הגאונים דדוקא ביושב ובטל. אבל אם היה עוסק בתפלה כמו כן שפיר דמי אפי' לישב תוך ד' אמות מותר:

Siman 230

אדם שהתפלל פעם אחת שמונה עשרה ומתפלל פעם אחרת ונזכר בתוך התפלה שהתפלל כבר. אין צריך להשלים תפלתו ופוסק אפילו באמצע ברכה:

Siman 231

אם שכח בשבת לומר אתה קדשת או ישמח משה. והתחיל לומר אתה חונן או אחרת משאר ברכות. אין צריך להפסיק באמצע הברכה. אלא יסיים הברכה שהתחיל ואח"כ יאמר אתה קדשת. או ישמח משה. או תכנת:

Siman 232

מה ראו חכמים לתקן תפלת אתה קדשת וישמח משה ואתה אחד בשבת. וביו"ט לא תקנו כ"א אתה בחרתנו בין ליוצר בין למנחה. ואומר ה"ר נתן מזלגשט"ט שתקנו חכמים שלש תפלות של שבת כנגד שלש שבתות שבת בראשית שבת מתן תורה כי כו"ע מודו שבשבת נתנה תורה. וכנגד שבת שלעתיד לבא. ותדע שכך הוא שהרי אתה קדשת מיירי בשבת בראשית. וישמח משה במתן תורה. ואתה אחד בשבת שלעתיד לבא. כי כתוב בו אברהם יגל יצחק ירנן וכו':

Siman 233

רבינו תם פירש דאין לחוש לסמוך גאולה לתפלה בשבת משום דכתיב ה' צורי וגואלי וסמיך ליה יענך ה' ביום צרה:

Siman 234

מה שאין אומרים מזמור לתודה בשבת לפי שאין תודה קרבה בשבת:

Siman 235

ואומר אין כערכך ואין זולתך ביוצר של שבת ובכל מקום:

Siman 236

ויחיד אין לו לומר ברכה אחת מעין שבע מגן אבות בדברו לפי שלא נתקנה אלא לאמרה בצבור בשביל עם שבשדות מה שאינו שייך ביחיד [לפיכך אין לו לפתוח ולתחום בברכה אלא מתחיל מגן אבות בדברו וכו' עד זכר למעשה בראשית]:

Siman 237

וצריך לומר אתה חוננתנו בכל מוצאי שבת ויו"ט:

Siman 238

מהר"ם ז"ל אומר שאין לומר שלום בשמאלו שלום בימינו לאחר שהתפלל שמונה עשרה ברכות. ומה שיש במסכת יומא בפ' הוציאו לו (דף נג) נותן שלום לשמאלו תחלה ואח"כ לימינו. פירש רבינו אבי העזרי שאין הפירוש כך שיאמר בפה שלום בשמאלי שלום בימיני. אלא כך הוא הפירוש. כשהוא אומר עושה שלום במרומיו הופך לשמאלו וכשהוא אומר הוא יעשה שלום עלינו הופך לימינו [ונהגו העולם לומר שלום כשהופך לשמאלו ושלום כשהופך לימינו. ואחר כך אומר עושה שלום במרומיו וכו'. ע"כ]:

Siman 239

והאי כללא נקוט בידך בכל עת שקורין במנחה בספר תורה יש לומר בתפלת שמונה עשרה. שים שלום. לפי שיש בו תורת חיים ואהבת חסד. וא"א אלהינו ואלהי אבותינו ברכנו במנחה. לפי שלא היו נושאים כפיהם במקדש במנחה. אבל בתענית צבור במנחה צריך להתפלל אלהינו ואלהי אבותינו ברכנו בברכה. לפי שהיו נושאים כפיהם במקדש בתענית במנחה. וכל זמן ששליח צבור מתפלל ברכת ש"ש ברבים גם יחיד אומר אותה:

Siman 240

ואין לומר אמן אל מלך נאמן. כי אל מלך נאמן הוא במקום אמן ועוד כל העונה אמן אחר ברכותיו הרי זה בור. כדאיתא בפרק שלשה שאכלו (דף מה) דתני חדא העונה אמן אחר ברכותיו הרי זה בור ותניא אידך הרי זה חכם. ומשני לא קשיא כאן בברכת בונה ירושלים כאן בברכות אחרות. פירוש בברכת בונה ירושלים הרי זה חכם, בשאר ברכות הרי זה בור:

Siman 241

מי שהולך בדרך כשקורא קריאת שמע יעמוד במקום אחד עד שיאמר ואהבת. והוא הדין אם מתפלל פסוקי דזמרה שיש לו לקרות עד ואהבת עם החזן המתפלל לפני התיבה:

Siman 242

אדם ההולך בדרך אינו צריך להתפלל תפלת הדרך כי אם פעם אחת בתפלת היום. ואף אם ינוח בעיר אחרת באמצע הדרך שעה אחת כשיצא משם אין צריך להתפלל:

Siman 243

ושאלתי למהר"ם למה תפלת הדרך חותמת בברוך הואיל ואינה פותחת בברוך. ואמר לי שהוא מסמיך אותה לאחת מן הברכות הפותחות בברוך כגון לאחת מאותן ברכות של לשכוי בינה:

Siman 244

אם אדם רוצה לילך פרסה אחת. שהוא ד' מילין. שהם שמונת אלפים אמות. יתפלל תפלת הדרך. אבל פחות מכן אין צריך לברך. ואם יש לו לילך פרסה ושכח לאומרה יכול לומר עד פרסה:

Siman 245

שבועות מתחיל האל בתעצומות עזך בשביל מתן תורה. לפי שהתורה נקראת עוז שנאמר ה' עוז לעמו יתן. ובסוכות ובשמיני עצרת ובשמחת תורה מתחיל הגדול בכבוד שמך. לפי שאמר הפסוק יספת לגוי נכבדת ונדרש בפסיקתא על סוכות ושמיני עצרת ושמחת תורה. ובפסח מתחיל הגבור לנצח לפי שהקב"ה נראה כגבור על הים. וכל זה נהג מנהג באשכנז. ובראש השנה וביוה"כ המלך היושב על כסא לפי שהקב"ה יושב בדין:

Siman 246

ושואל מהר"ם ז"ל בשלום כל אדם קודם התפלה בבית הכנסת. ומה שהספר אומר אסור בשאילת שלום קודם תפלה. רוצה לומר כשמשכים לפתחו. אבל אם מצאו בדרך או בבית הכנסת מותר לשאול:

Siman 247

וכשהוא אומר שמע ישראל ה' אחד אינו מנענע ראשו כדאיתא שם (יומא דף יט וברכות טו) הקורא את שמע לא ירמוז בעיניו:

Siman 248

קבלה היא מרבינו יהודה חסיד זצ"ל אדם היוצא מן ביתו שחרית קודם שיתפלל יש לו לומר פסוק זה שמע ישראל ה' אלהינו ה' אחד:

Siman 249

בתנחומא פרשת צו אמר רבי יהודה בן גוריון כל העונה אמן בעולם הזה יזכה לענות אמן בעולם הבא שנאמר ברוך ה' אלהי ישראל וגו' עד את כל הארץ אמן ואמן. אמן בעולם הזה ואמן בעולם הבא:

Siman 250

אמר ר' צדוק חייבין צבור לשתוק ולשמוע כל הברכה מפי החזן ואחר כך עונה אמן. כי העונה אמן ולא שמע הברכה הרי זו אמן יתומה ואמן חטופה:

Siman 251

גדול העונה אמן יותר מן המברך. כי המברך אינו מזכיר כ"א הזכרה אחת והעונה אמן מזכיר שתים דאמן בגימטריא ידו"ד אדנ"י:

Siman 252

והחזן צריך לומר יהא שמיה רבא עם הקהל אבל לא ברוך ה' המבורך לאחר שאומר ברכו. ומביא ראיה כי שם ה' אקרא הבו גודל לאלהינו:

Siman 253

ובכל פעם לאחר שהתפלל שמונה עשרה ברכות של ערבית יושב מעט קודם שמתפלל עלינו לשבח. וכשהוא מתפלל עלינו לשבח ומגיע לוגורלנו ככל המונם מפסיק מעט ואז אומר ואנו כורעים ומשתחוים כדי שלא יהא נראה דקאי על הראשונים. ואינו אומר אבל אנו כורעים לפי שיהושע יסד עלינו לשבח והוא רמוז ביה למפרע "הוא" אלהינו "ואנו" כורעים "שלא" שם "עלינו" לשבח הרי רמוז בו הוש"ע. ואומר ומושב יקרו לפי שכך הוא בספר היכלות והאומר בענין אחר טועה. ואומר אין עוד לפי שכך הוא בפסוק:

Siman 254

בתפלה תקח לפותחו כיון. ואומר מפי עד שאמר לו שראה מכתיבת ידו של רבינו מאיר שליח צבור מחצרים ובאים עמוד אצל צדדה מקיש לשמע צלצל. ואומר שכך יש להיות מן הדין כי מה ענין צרדא לשם. ואומר החויה שהוא שם דבר ואומר ולא שנו בה והיא מעשרת לשון עושר. כמו ברכת ה' היא תעשיר. ומוסיף בנחת (פירוש ברכה אחת היתה נתוספת בשבת). ואומר משיח אלמים במלך עליון:

Siman 255

באשרי תמצא בכל פסוק לאחר האתנחתא וי"ו חוץ משני פסוקים חנון ורחום וקרוב ה' שאין בהם וי"ו אחר האתנחתא. וסימנך ח"ק בגימטריא גיהנם. ורמז לך שכל האומרו שלש פעמים בכל יום אינו רואה פני גיהנם:

Siman 256

ירושלמי כל האומר פרשת המן בכל יום מובטח הוא שלא יתמעטו מזונותיו ואני ערב:

Siman 257

בויהי נועם נעלם זי"ן לומר לך כל האומרו ז' פעמים אינו יכול להזיק לו כלי זיין:

Siman 258

מהר"ם ז"ל כשהוא מתפלל ויהי נועם אומר לעולם אורך ימים וכו' ב' פעמים. ואז יש בו כמנין כהנים בגימטריא לפי שכהני חשמונאי ובניו היו הולכים למלחמה ואמרו ז' פעמים ויהי נועם וב"פ אורך ימים אשביעהו ונצחו:

Siman 259

וכשהוא שוכב לישן ביום אומר ויהי נועם כדאיתא במסכת שבועות (דף טו) רבי יהושע קרי להנהו פסוקי וגני. ואינו אומר אותה ברכה דמפיל חבלי שינה:

Siman 260

כשהר"ם ז"ל קורא את שמע לפני מטתו אינו קורא כי אם פרשה ראשונה ואחר כך המלאך הגואל. ואומר לישועתך בכל ששה פנים. לישועתך קויתי ה'. לישועתך ה' קויתי. קויתי לישועתך ה'. קויתי ה' לישועתך. ה' לישועתך קויתי. ה' קויתי לישועתך. ואומר ויהי נועם. ואומר מיכאל וכו'. והשכיבנו עד ופרוס עלינו סוכת שלומך ואינו מסיים שומר עמו ישראל לעד. ואומר ויאמר ה' אל השטן. ואומר ברכת כהנים. ואומר המפיל חבלי שינה כו' בעמידה ואומר מזמור שמחתי באומרים לי כדי להזכיר ירושלים. ואינו מברך קודם קריאת שמע שלפני מטתו (סבירא ליה כרבינו תם שפירש שקריאת שמע שאומר בבית הכנסת עיקר לפי שאומר אותה בברכותיה ועוד יש ראיות הרבה):

Siman 261

וחפרת ב' במסורת וחפרת בה וכסית את צאתך ואידך וחפרת לבטח תשכב. מכאן אמרו חכמים שצריך לבדוק נקביו קודם שינה:

Siman 262

מהר"ם ז"ל מסופק אם יש לברך על הטליתות הנמצאים בבית הכנסת בלא דעת בעלים כדאיתא לשם (מנחות דף מ"ד וחולין דף קי וקלו) טלית שאולה פטורה מן הציצית ומה שיש שם (פסחים דף ד) ניחא ליה לאיניש דליתעביד מצוה בממוניה זהו לענין חמץ שהוא אינו חפץ לבדוק יותר וניחא ליה במה שיבדקו אחרים. אבל גבי טלית ניחא ליה למשאיל לברך הוא בעצמו משיברכו אחרים. אבל אם נתנו במתנה על מנת להחזיר יכול לברך. והוא הדין לענין תפילין [מיהו נהגו העולם לברך על כל טליתות הנמצאים אם אינם מכופלים דאע"ג דטלית שאולה פטורה מן הציצית מכל מקום יכול לחייב עצמו מידי דהוי אלולב דנשים מברכות ע"כ]:

Siman 263

ובכל פעם כשמתעטף בטליתו מברך:

Siman 264

טלית קטן כשמתעטף עצמו בו אם לא סח בין טלית קטן לטלית גדול אינו צריך לברך כמו לענין תפילין. ושיעורו שיכול להתעטף בו ראשו ורובו כדאיתא שם (מנחות דף מ) שהקטן מתעטף בו ראשו ורובו והגדול יוצא בו עראי אבל אם אין קטן מתעטף בו ראשו ורובו אין מברכין עליו כלל:

Siman 265

ואסור להתעטף בטלית של פשתן. והוא מחלוקת במנחות (דף לד) אם יש לברך עליו [ואפילו כשיש בו ציצית של פשתן או של משי גזירה אטו ציציות של צמר ותניא סדין בציצית בית שמאי פוטרים פירוש פוטרים אפילו במינו גזירה אטו שאינו מינו ואע"ג דבית הלל פליגי עלייהו דבית שמאי והלכה כבית הלל בכל מקום. מכל מקום בהא הלכה כבית שמאי דסתם תלמודא כוותייהו דקאמר גזירה משום כסות והיינו אליבא דבית שמאי כדפירש רבינו תם ולא כבית הלל והוא מששה דברים דהלכה כבית שמאי לגבי בית הלל. ע"כ]:

Siman 266

ואסור להתעטף בטלית של בוקרא"ן (ס"א בוקשאמר"ן) לפי שצריך לעשות הכנף מין כנף [מיהו יעשה בו ציצית של צמר כי צמר פוטר בין במינו בין בשאינו מינו. ע"כ]:

Siman 267

ובטלית של משי מחייב הר"ם ז"ל ציצית של משי. כדאיתא במנחות פרק התכלת (דף לד) הכנף מין כנף כי צמר ופשתים אינם פוטרים אלא במינם דדוקא בימיהם שהיה להם תכלת פטרו [ומיהו ציצית של צמר פוטר אף של משי ודוקא להם שהיה להם תכלת. ע"כ]:

Siman 268

ארבע ציציות בטלית ובכל ציצית שמונה חוטין הרי שלשים ושנים. שמצות ציצית שקולה כנגד כל התורה כולה שהתורה מתחלת בב' ומסיימת בל' בראשית לעיני כל ישראל:

Siman 269

וטלית בת חמש כנפות או שש או שבע מחייב הר"ם ז"ל בציצית כי אינו ממעט מאשר תכסה בה כי אם בת שלש לפי שבכלל ה' ד'. ולא בכלל ג'. [מיהו אין משימין ציציות כי אם בארבע כנפות אבל לא בחמש ולא בשש כדתניא אידך ארבע כנפות ולא חמש והשתא קשיין אהדדי דתניא פרק התכלת (דף מג) אשר תכסה בה לרבות בעלת חמש אלא שמע מינה דהא דאמרי' בעלת חמש היינו להתיר תכלת בארבע דוקא. ע"כ]:

Siman 270

ונשים פטורות מתפילין ומציצית כי שניהם מצות עשה שהזמן גרמא הוא כי תפילין אין זמנם בשבת וציצית אין זמנם בלילה. ומכל מקום אין למחות בידם מלהתעטף בציצית ולברך עליו דיכולות לחייב עצמן כדמוכח בקדושין (דף לא) אמנם אין להן להניח תפילין לפי שאינן יודעות לשמור עצמן בטהרה:

Siman 271

וב' זוגות של תפילין מניח הר"ם ז"ל ב' של יד וב' של ראש. אחת כרש"י ואחת כרבינו תם לקיים דברי שניהם. ומברך על של יד להניח תפילין לפי שיש בפסוק להניח ברכה אל תוך ביתך:

Siman 272

ירושלמי אמר ר' ינאי תפילין צריכין גוף נקי ומפני מה לא הוחזקו בהן מפני הרמאים דההוא בר נש דאפקיד זוזי גבי חבריה וכפר ליה ואמר ליה לא הימנת לך וכו'. ופסק רבינו חננאל דכל בן ברית דכל הראוי לק"ש ראוי לתפילין:

Siman 273

ועל הבחורים המהרהרים בקריאת שמע לא יניחו תפילין דאפילו חולי מעיים אסור להניחן וכל מי שאינו יכול לשמרן שלא יפיח בהם ושלא יישן בהם כל שכן שלא ינהג בהם קלות ראש בתאות נשים:

Siman 274

ואומר שחדר ועליה שאיש ואשתו ישנים בו פטורים מן המזוזה ומביא ראיה מפרק קמא דיומא (דף יא) באמת אמרו בית הכסא ובית הבורסקי ובית המרחץ פטורים מן המזוזה מפני שהנשים מתקשטות בהן. והואיל שאלו פטורים מן המזוזה מפני שהנשים מתקשטות בהן כל שכן חדר שאיש ואשתו ישנים בו. אבל כל שאר הפתחים מן הבית כולם חייבים במזוזה:

Siman 275

ומי שמטיל מים בלילה צריך להרחיק ד' אמות משם וליטול ידיו ולחגור עצמו כדי שלא יהא לבו רואה את הערוה ולברך לקטנים אשר יצר ולגדולים על נטילת ידים ואשר יצר:

Siman 276

ועל הדברים הצריכים נטילה אשר שאלת אם סגי בנקיות בעלמא בלא מים. דבר שאי אפשר לברר בראיה ברורה אין לעשות פירוקא לסכנתא וטוב להחמיר להצריך נטילה. ואלו הן הצריכים נטילה אחריהם. א' ההולך מבית האבל. ב' ההולך מבית המרחץ. ג' הנוטל צפרנים. ד' החולץ מנעליו. ה' הנוגע ברגליו. ו' החופף את ראשו. ז' ההולך מבית הכסא. ומיהו לענין נקיות אמרי' בברכות (דף טו) מי שאין לו מים חופף את ידיו באבן או בצרור או בקיסם דכתיב ארחץ בנקיון כפי בכל מידי דמנקי. ומיהו בכל מקום נטילה שלא לצורך אכילה כהנך דברים דמצריך לעיל סגי בנקיות בעלמא. אבל לענין אכילה בעינן נטילת ידים במים דוקא. מיהו אדם היוצא בדרך והתנה בנטילת שחרית מועיל הנטילה כל היום רק שישמרם מטנוף וממשמוש למקום מטונף וגם אין לסמוך על זה כי אם בשאין לו מים תוך ד' מילין לפניו לדרכו אבל אם יוכל למצוא מים בתוך ד' מילין לפניו ימתין. והני מילי לענין אכילה אבל לענין שתיה ולענין תפלה אינו צריך להמתין אלא יקנח בצרור או בקיסם:

Siman 277

ואין ליטול שחרית ידיו ממי שלא נטל. כדאיתא בערבי פסחים (דף קיב) אל תטול ידך שחרית ממי שלא נטל דקשה לרוח רעה:

Siman 278

מהר"ם ז"ל אומר שאין ליקח מים ראשונים מן העכו"ם:

Siman 279

וכשנוטל ידיו מן הנהר מברך על שטיפת ידים:

Siman 280

מהר"ם ז"ל רגיל כשבא מבית הכסא ורוצה לאכול נוטל ידיו ומברך אשר יצר ואח"כ נוטל פעם אחרת לאכילה ומברך על נטילת ידים. ויש שנוהגין ליטול פעם אחת ולברך אשר יצר תחלה ואח"כ על נטילת ידים. והר"ם ז"ל אומר שזה הפסק. [מיהו נוהגין לברך כדרכן ונטילה אחת לשתיהם ולא הוי הפסק. ע"כ]:

Siman 281

שאלו תלמידיו של רש"י לרש"י הנוטל ידיו לאחר בית הכסא צריך ליטול ידיו פעם שניה לאכילה או לא. והשיב אף אני שאלתי את מורי ורבי הר' יעקב ב"ר יקיר והשיב לי שצריך ב' נטילות. על הראשונה מברך אשר יצר ועל השניה על נטילת ידים. אבל סבירא לי אומר רש"י דנטילה אחת עולה לכאן ולכאן:

Siman 282

ומותר ליטול ידיו במים חמין קודם אכילה רק שלא תהא היד סולדת בהן:

Siman 283

ואינו נוטל מכלי שבור או נקוב ככונס משקה למטה מרביעית. ואם היה שבור מלמעלה אפי' הכי אינו נוטל ידיו. [ודוקא לאכילה אבל לנקיות אין לחוש דלא גרע מקיסם. ע"כ]:

Siman 284

ומסיר הטיט שתחת צפרניו קודם נטילה כי מיעוטו ומקפיד עליו חוצץ בנטילה כמו בטבילה. ובשבת דוחק את הבשר שתחת הצפורן כדי שלא יגרר את הצפורן כשמסיר הטיט:

Siman 285

ואומר שאין אדם צריך ליטול ידיו מרביעית כ"א לאכילה. לפי שתפלה אם אין לו מים יכול לקנח ידיו באבן או בצרור כדכתיב ארחץ בנקיון כפי כל מידי דמנקי:

Siman 286

מהר"ם ז"ל אומר שיטול אדם ידיו מכלי פעם אחר פעם אע"פ שלא היה לשם ב' רביעיות כי הוא נוטל ידיו עכשיו משירי טהרה:

Siman 287

ואינו מנגב ידיו בחלוקו וגם אינו מניח כליו תחת מראשותיו לפי שהוא קשה לשכחה:

Siman 288

ואינו מדבר בשעת נטילה עד אחר ברכת המוציא משום היסח הדעת כדאיתא בברכות (דף מ) תיכף לנטילה ברכה:

Siman 289

צריך לרחוץ השני נקבים:

Siman 290

ואינו מצריך לטעום הפת במלח ולא בשום דבר כשמברך ברכת המוציא כשהיה הלחם טוב כדאיתא בירושלמי ולית דין צריך בושש:

Siman 291

ועל המוליאות של בשר או של דגים או של כל דבר רק שלא יהיו פירות מברך עליהם המוציא כי אומר שקמחא עיקר. [מיהו אם הוא אוכל המוליאות של תפוחים בתוך הסעודה לאחר שבירך המוציא אין צריך לברך כלל על התפוחים שבתוך הטרט"א לפי שהפת פוטרת את הכל והוו דברים הבאים בתוך הסעודה ואינם טעונים ברכה לא לפניהם ולא לאחריהם ולא דמי לפירות הבאים בתוך הסעודה דמברכין לפניהם לפי שאין רגילות ללפת בהן את הפת אבל האי מולייתא אפילו היה אוכל אותה שלא בתוך הסעודה אין צריך לברך על התפוחים משום דקמחא עקר. ע"כ]:

Siman 292

ועל מוליאות של פירות כגון של תפוחים או של שאר פירות נוטל קצת לחוץ קודם אכילה ומברך בורא פרי העץ. או אם יש לפניו פירות מברך על הפירות ופוטר המוליאתא:

Siman 293

ואין לעשות כף מן הלחם ולאכול בו אלא אם כן שיאכל מן הפת בכל פעם כדאיתא במסכת סופרים אין אוכלין באוכלים אלא אם כן שיאכל מן הפת עמהם וגם אין לחתוך בשר עם הלחם שלא יהא נמאס. [ומיהו אם אוכל מן הלחם בכל פעם אין לחוש. ע"כ]:

Siman 294

ואדם שישב לשתות ורוצה לאכול מיד אין צריך לברך בורא פרי הגפן כתוך הסעודה כדאיתא בברכות (דף מב) יין שלפני המזון פוטר היין שלאחר המזון. והטעם לפי שלשתות פוטר לשרות אבל לשרות אינו פוטר לשתות:

Siman 295

וזמן אין לברך כי אם בשעת קידוש כדאיתא בירושלמי רבי מפזרן ור' חייא מכנסן ורבי אף על פי שמפזרן מכנסן על הכוס:

Siman 296

ובמחזור ויטריי"ש עכשיו שאנו אומרים סברי מורי אחד מברך לכולן. אמנם רבינו חננאל פי' שאין לחלק שאינו פוטר בשום ענין מדקאמר הש"ס הביאו לו יין בתוך הסעודה כל אחד מברך לעצמו ולא מחלק אם כן ראוי לומר בכל ענין אינו פוטר את האחרים לפי שאין בית הבליעה פנוי. ומאותו טעם עצמו צריך כל אחד ואחד לברך לעצמו הטוב והמטיב (ואם דעתו לשתות לבדו יין שלא ליתן ממנו לאחרים א"צ לברך הטוב והמטיב כי הפירוש כך הוא הטוב לדידיה ומטיב לאחריני כלומר המסובין ששותין עמו). וכשבני אדם יושבין בחבורה לשתות יין כל אחד ואחד צריך לברך לעצמו לפי שעכשיו אין לנו הסיבה:

Siman 297

ולשתות יין ישן אחר חדש או להפך אינו מברך הטוב והמטיב אלא ב"פ הגפן. וכל ל' יום של תסיסתו קרוי חדש. [מיהו אין לחלק בין יין ישן ליין חדש כי לעולם מברכין הטוב והמטיב רק שלא יהא גרוע יותר מדאי. ע"כ]:

Siman 298

ואומר אם אדם שותה בתוך הסעודה יין הוא לבדו ואין דעתו ליתן לאחרים ממנו אפילו אם יש לו כמה יינות וכמה בני אדם מסובים אצלו אין לו לברך הטוב והמטיב על היין השני כי אם ב"פ הגפן. ודוקא על היין הראשון בשביל כולם:

Siman 299

וגם אומר הר"ם ז"ל בשם רבינו יחיאל שצריך לברך הטוב והמטיב אפילו כשהוא רוצה לשתות לבדו כי הטוב לדידיה והמטיב לאחריני. הפירוש אינו ר"ל שיפטור אחרים בברכתו אלא ר"ל שיהנו אחרים מאותו דבר שהוא נהנה. ומביא ראיה מירושלמי דאיתא התם אומרים לו ילדה אשתך זכר מברך הטוב והמטיב ומיירי התם אפילו אם אינו בעיר שאשתו שם. והטעם הואיל והוא נהנה מדבר שהיא נהנית מברך הטוב והמטיב. ולא נהירא לי כלל:

Siman 300

ואם אדם נכנס לבית חבירו ויש שם חבורות הרבה האוכלין וכל אחד מושיט לו כוס מברך על כל אחד ואחד ב"פ הגפן כי בכל פעם הוא נמלך:

Siman 301

וששאלת על שכר שבמקומך פעמים שאין שם יין אם חמר מדינה הוא. הא לא קאמר חמר עיר אלא חמר מדינה כגון בווישטפל"א שאין חמר באותו מלכות. אבל הכא שכל המלכיות מלאים יין וגם בעירך יש יין כל השנה וסבור אני שרוב שתייתך יין ואם בסוף שנה נחסר לכם יין הא יש חמרא בכל סביבותיך כי בכל השנה אתה ממשיך כמה פרסאות לכבוד עצמך ואי אתה ממשיך פרסה אחת לכבוד קונך הלא בב' לוגין מלאין הנקנים בי"ב פשוטים היה לך די זמן מרובה ולמה תכניס ראשך בפלוגתא דרבוותא הלא ידעת כי דבר גדול ומצוה גדולה לקדש על היין וכמה רב שכרו כדאיתא בפרק בני העיר (דף כז):

Siman 302

ואדם השותה יין אינו צריך לברך ברכה אחרונה בכל פעם כ"א בסוף השתיה אם לא נמלך:

Siman 303

וברכת המזון טעונה כוס אפילו ליחיד. אם כן כששנים אוכלים יחד כל אחד ואחד טעון כוס לעצמו. וצריך לתפוס הכוס בידו לברכת המזון. והר"מ ז"ל אומר בשם רבינו יחיאל מפרי"ש שברכת המזון טעונה כוס אפילו ליחיד מדקאמר בערבי פסחים (דף קיב) הנכנס לביתו במוצאי שבת אם אין לו שם אלא כוס אחד מניחו לאחר המזון ומשלשלו כולו לאחוריו היה לו להבדיל על אותו הכוס וכל אחד יברך בלא כוס לבדו. אלא ודאי ברכת המזון טעונה כוס ואפי' ליחיד:

Siman 304

בפרק כל הבשר (דף קו) ר' אמי ור' אסי הוו יתבי אייתו לקמייהו כלכלה דפירי קאים רבה בר בר חנה גבייהו ולא יהבו ליה ואמר מדלא יהבו לי שמע מינה אין מזמנין לפירות. מכאן פוסק הר"מ ז"ל שנים שאוכלים פת ובא אחד גבייהו חייבים ליתן לו כדי שיברכו עמו בזמון מדקאמר ש"מ אין מזמנין על הפירות הא אם אוכלים דגן היה צריך לאכול עמהם מעט כדי להצטרף עמהם:

Siman 305

ואדם שהתחיל לאכול במקום אחד וסיים אכילתו במקום אחר יכול לברך באיזה מקום שירצה רק שלא יהיה בחדר אחד. [וזה אינו דאדרבה צריך לברך במקום גמר סעודתו ואם יהיה במקום אחר לא יברך אלא במקום שני. ע"כ]:

Siman 306

כשאדם אחר מברך ברכת המזון הר"ם ז"ל אינו נוטל ידיו ואינו מברך בלחש. [ומורי הר"ר פרץ זצ"ל היה מברך בלחישה לפי שאין אדם יכול לכוין כל תיבה ותיבה מפי המברך. ומ"מ לא היה מצריך לברך אלא עד שיגיע המברך להזן את הכל משום דאיכא למ"ד דברכת המזון בזימון נמשכת עד נודך. ע"כ]:

Siman 307

והר"ם ז"ל כשהיה אוכל ואדם אחר עמו ובא אדם שלישי ונתן לו לשתות בקש ממנו שיאכל עמו מעט לפי שכבר חייב בזימון לפירוש התוספות. ואינו רוצה לזמן עליו על ידי שתיה לבד לפי שפסק רב אלפס שאין לזמן על ידי שתיה. ואם אדם חשוב הוא שאינו רוצה לזמן אותו לאכול עמו בדבר מועט מבקש אחר שיאכל עמו כזית פת כדי לברך בזמון ואם אין לו שלישי שיאכל עמו פת אין מזמן עמו ע"י שתיה הואיל ונפק מפומיה דרב אלפס. [מיהו בתוספות רבינו יהודה פסק כי ההיא דתני בירושלמי שנים שאכלו דגן ואחד ירק מצטרפים. ומיהו רבינו שמשון מקוצי אומר דאין הלכה כאותה ברייתא משום דקא מסיק עלה בירושלמי מתניתא כרשב"ג היא כלומר יחידאה היא ורבנן פליגי עליה. ועוד ראיה אחרת מחמת קושיא דקשיא דר' יוחנן אדר' יוחנן דאמר ר' יוחנן להוציא אחרים ידי חובתן עד שיאכל כזית דגן משמע דוקא להוציא אחרים אבל להצטרף אפילו לירק ובירושלמי יאמר עד שיאכל כזית דגן משמע אבל להצטרף לא אפילו לירק אם כן קשיא אהדדי אלא ש"מ לא קשיא כאן בעשרה כאן בשלשה לעשרה אפילו ירק נמי כיון דאיכא רובא דמנכר אבל בשלשה אינו מצטרף בירק וכ"ש דבשתיה אין מצטרף. ע"כ (ע' בב"י ובד"מ)]:

Siman 308

ולעשרה מצטרף אפילו שלשה על ידי שתיה ושבעה שאכלו. אבל ד' לא משום דבעינן רובא דמנכר:

Siman 309

וקטן אינו מצטרף לא לעשרה ולא לשלשה עד שלש עשרה שנים ויום אחד:

Siman 310

וכשהוא אוכל שני מיני פירות או שלשה או אפי' מין אחד אם אינו כולו לפניו בשעה אחת מברך על כל אחד ואחד ברכה לבדו ברכה ראשונה מפני היסח הדעת אבל לא ברכה אחרונה. וכשהוא אוכל פירות ודעתו לשתות יין באחרונה מברך קודם ברכה אחרונה על הפירות בורא נפשות רבות ואחר כך מברך בורא פה"ג על היין כדי להרבות בברכות. [מיהו כשאדם אוכל בבית חבירו כגון בברית מילה ובפורים די לו בברכה אחת על כולן ואפילו קודם שיביאו לו יין אחר לפי שתלוי בדעת בעה"ב ואינו עושה היסח הדעת כלל כדאמרינן בברכות (דף מב) אנן אתכא דריש גלותא סמכינן. ע"כ]:

Siman 311

ואפילו כשהוא אוכל יחידי בלא זימון נוטל ידיו לברכת המזון ועושה לכוס שטיפה הדחה מלא חי וסימנך חמש"ה:

Siman 312

שאלתי להר"ם ז"ל אם חובה ליתן ללוי לברך ברכת המזון במקום שאין כהן. והשיב לי לא דבמקום שאין כהן יש דין לישראל כמו ללוי לכל דבר. ומה"ר יצחק מדור"א אומר שבירושלמי יש אמר רבי יהושע בן לוי מימי לא ברך לפני ישראל. ואומר מהר"ם ז"ל שאינו מאמין שהוא בירושלמי ואם הוא לשם שמא בשביל שהוא גדול:

Siman 313

וראה הר"ם ז"ל שבירך ברכת המזון על יין פגום שהחזיר לקנקן שהיה בתוכו יין חי ושפך מן הקנקן לתוך הכוס ובירך עליו ברכת המזון כי אמר קמא קמא בטיל ויין שבתוך הקנקן רבה עליו ומבטלו. ובפעם אחרת בירך על הפגום אע"פ שלא היה יין הרבה בתוך הקנקן ולא היה יכול לומר קמא קמא בטיל ובשעת הדחק היה. [ומיהו נהגו העולם להוסיף מעט מים או יין כדאמרינן בירושלמי ר' פלימו טעם כסא ומתקן. ופירש רבינו יחיאל דמתקן בתוספת יין מעט שאינו פגום או מעט מים. ומה שאי' בערבי פסחים (קז) יש קפידא אחצבא פגימא. פרש"י דוקא קפיד. אבל אם אין לו אחר מותר ויכול לברך ברהמ"ז ואפילו על יין פגום. ומיהו קפידא דפגום אינו אלא לגבי ברכות דטעונות כוס אבל לגבי ברכת נהנין ב"פ הגפן לבדו אין לחוש כלל בפגימה. ע"כ]:

Siman 314

ואחר שאמר בעל הבית הב לנו ונברך אינו אוכל ואינו שותה עד אחר ברכת המזון:

Siman 315

כל האותיות יש בברכת המזון חוץ מן אות ף. לפי שאין מלאך המות א"ף שצ"פ קצ"ף אנ"ף שולט במי שמברך אותה בשעתה ובכונה:

Siman 316

ומתחיל ברכת המזון בא"י אמ"ה הזן את העולם ואינו אומר חסדו עמנו כי חסדו עם כל דור ודור. ואומר נודך ואינו אומר ברית ותורה חיים ומזון ולא וזכור לנו. ובירושלמי יש מהו לומר אבינו רוענו זוננו בשבת. ואומר עיקר ברכה כך היא. לכך נהגו לומר בשבת נחמנו עד תחזירנה למקומה ואומר אבינו רענו ולא מלכנו עד ותבנה ירושלים ואז אומר רצה והחליצנו ומוסיף מנחם ציון ובונה ירושלים. [יש אומר בשבת נחמנו ובסוף הברכה מנחם ציון ונותנים טעם לדבריהם שאין לומר רחם משום דדומה לתחנה. ומיהו אין לחוש כיון שהוא מטבע הברכה כמו זוננו פרנסנו והא דאמרינן בברכות (דף מה) ובשבת מתחיל בנחמה ומסיים בנחמה לא שיזכיר בלשון נחמה אלא שעיקר הברכה קרויה נחמה ולעולם יתחיל רחם ומסיים בונה ירושלים. ע"כ]:
ובכל פעם שמזכיר ירושלים בתפלה כורע. ואינו אומר חי לעד וקיים לנצח. האל אבינו ואינו אומר המלך החי כי אין לומר החי כי אם בבית האבל. והוא יגמלנו. ואינו אומר ונאמר כי אם ואמרו אמן. ואומר כל טוב בחול"ם. ובזאת הברכה יש שלש מלכיות בא"י אמ"ה אבינו מלכנו המלך הטוב:

Siman 317

ואם שכח נחמנו בשבת והתחיל הברכה חוזר לראש:

Siman 318

וכשדעתו של הר"ם ז"ל לשתות יותר אחר ברכת המזון אינו מברך מיד ברכה מעין שלש לאחר ברכת המזון לפי שדעתו לשתות:

Siman 319

ואינו מברך זמן על שום דבר בראיה כי אם כשאוכלו:

Siman 320

ירושלמי דפרק עשרה יוחסין ישמעו ענוים וישמחו א"ר בון בשם רב עתיד אדם ליתן דין וחשבון על שחזתה עינו מיני מגדים ולא אכל ור' אלעזר חש לההיא שמעתתא והוה מצמצם פריטי למיכל בהון מכל מילי חדת בשתא. והטעם כדי להרבות בברכות:

Siman 321

ואסור לדבר אחר כל ברכה כגון הדלקת נר וברכת המוציא ומהרבה ענינים עד שיסיים הענין:

Siman 322

הא לך סד"ר ברכו"ת מפי הר"ם ז"ל:
על פירות האילן אומר בורא פרי העץ וכן הבוסר כשהוא כפול הלבן ומפול הלבן ולמעלה מברך עליהן בורא פרי העץ. ולאחריהם על בוסר של ענבים מברך עליהם ברכה אחת מעין שלש בא"י אמ"ה על העץ ועל פרי העץ ועל תנובת השדה ועל ארץ חמדה טובה ורחבה שרצית ושהנחלת את אבותינו רחם ה' אלהינו עלינו ועל ישראל עמך ועל ירושלים עירך ועל ציון משכן כבודך והעלנו לתוכה ושמחנו בבנינה ונברכך עליה בקדושה ובטהרה בא"י על הארץ ועל הפירות. ובשבת ובי"ט מזכיר בה מעין המאורע. כך פירש הר' מימון ז"ל וכן משמע בירושלמי:
ועל הבוסר שהוא פחות מפול הלבן מברך עליו ב"פ האדמה כמו קפריסין דמברכין עליו ב"פ האדמה לפי שאינו עיקר הפרי. ולאחריו מברך בא"י אמ"ה בורא נפשות רבות וחסרונם על כל מה שברא להחיות בו נפש כל חי בא"י חי העולמים. כך מסיים בירושלמי. ושאר אילנות משהוציאו פרי אע"פ שהם עדיין קטנים מאד חשוב הוא לברך עליהם בורא פרי העץ כאלו נגמר הפרי ועל גרעינין של גודגדניות שאנו לועזים צירוש"י וגרעיני אפרסקין ושל תפוחים ושל כל מיני פירות מברך עליהם ב"פ העץ כאלו אוכל הפרי כדתנן קליפי אגוזים והגרעינים כלם חייבים בערלה ש"מ דגרעינים מקרי פרי. ועל היין שהקרים פי' אייגי"ר כגון ריחא וטעמא חלא מברך לפניו שהכל נהיה בדברו ולבסוף בורא נפשות רבות. אבל ריחא חלא וטעמא חמרא חמרא. וכן פסק רשב"ם ומברך עליו ב"פ הגפן ולאחריו אחת מעין שלש:
שקדים כשהן רכים (ס"א דקין) אוכלין אותן בקליפותיהם ולא נטעי אינשי אדעתא למיכל כשהן דקין כי אם בשביל לאכול גרעין שלהם מברך עליהם שהכל נהיה בדברו. ואותן השקדים המרים פי' בה"ג קטנים ב"פ העץ גדולים ולא כלום. ומיהו בפ"ק דחולין (דף כה) תנן גבי מעשר שקדים המרים קטנים חייבים גדולים פטורים מתוקים גדולים חייבים קטנים פטורים ור' ישמעאל ברבי יוסי אומר זה וזה לפטור ואמרי לה זה וזה לחיוב והורה רבי חנינא בציפורי כמאן דאמר זה וזה לפטור:
אגוזים מטוגנים בדבש במחזור ויטרי פסק ב"פ העץ דאשתני לעילויא ולא כדברי האומר שהכל נ"ב משום דדובשא עיקר דאדרבה אגוז עיקר:
ערמונים וחבושים כיון שאין דרכן ליאכל חיין אלא מבושלין האוכלן חיין מברך שהכל נ"ב ומבושלין מברך ב"פ העץ:
על התותים שגדלים בסנאים ובעשבי השדה שקורין במביר"ן ובלעז מור"ש דמיא ופרי הקטן הנקרא ארפר"ש בלשון אשכנז ובלעז פריז"ש והוא אדום. כתבו בתוספות שיש לברך עליהם ב"פ העץ. וכן היה נוהג ר"ת בשם אביו ר' מאיר. אבל רבינו יוסף כתב שיש לברך עליהם ב"פ האדמה לפי שמצא בתשובת הגאונים כל אילן דיבש בסיתוא וכלו גווזא וטרפיה לגמרי והדר פארי משרשא מברכין על פירותיו ב"פ האדמה. ומיהו נוהגים העולם כמו התוספות. כללא דמלתא לדעת איזה דבר נקרא פרי העץ כל דאי שקלת לפירא איתא לגווזא והדר מפיק מקרי פרי העץ ואי לא הדר מפיק מקרי פרי האדמה:
השותה שמן זית אינו מברך עליו משום דאזוקי מזיק ליה ואפילו נותן לתוך אניגרון אינו מברך על השמן משום דהוה ליה שמן טפל ואניגרון עיקר ותנן (ברכות דף מד) כל שהוא עיקר ועמו טפל מברך על העיקר ופוטר את הטפל אבל אם נותן שמן הרבה לתוך אניגרון ושותה לרפואה כגון דכייבין ליה חינכא אז השמן עיקר ומברך רק על השמן בורא פרי העץ וכן כתב בה"ג. ואע"ג דלרפואה קא עביד כיון דאית ליה הנאה מיניה בעי לברוכי. וכן כל דבר דאית ליה הנאה מיניה בעי לברוכי ואע"ג דלרפואה קא עביד. לכך השותה מים לרפואה שאינו מברך לא לפניהם ולא לאחריהם כדתנן (ברכות דף מד) השותה מים לצמאו מברך כו' ואמרו בגמרא לאפוקי היכא דחנקתיה אומצא דאמרינן דלא בעי ברוכי והכי שדר רב פלטוי גאון ריש מתיבתא דלשתיה לא בעי לברך מקמי' שהכל נהיה בדברו משום דאניס אבל לבתר דשתה מברך בורא נפשות רבות. וכתב רבינו יהודה מפרי"ש וזה לשונו. ואין נראה לי דטעמא הוי משום דלא מתהני מה לי לפניו מה לי לאחריו אלא ודאי לא צריך לברוכי כלל לא לפניו ולא לאחריו עכ"ל. ורפיא בידיה. מיהו השותה ואוכל דברים שאין דרכו לאכול ולשתות אלא לרפואה נראה שהם מודים ודברי הכל שאין מברכין לא לפניהם ולא לאחריהם:
על פירות הארץ ב"פ האדמה. הכוסס חטה מברך בורא פרי האדמה. טחנה מברך ב"פ האדמה. אפאה בשלה בזמן שהפרוסות קיימות בתחלה מברך המוציא ולסוף ברכת המזון. אין הפרוסות קיימות בתחלה מברך בא"י אמ"ה במ"מ ולבסוף ברכה אחת מעין שלש על המחיה ועל הכלכלה ועל תנובת השדה וכו' וחותם בה על המחיה ועל הכלכלה וכו'. וכן דייסא וכן קמח נלוש כגון מוס"ר בלשון אשכנז בתחלה מברך בורא מיני מזונות. ולבסוף מעין שלש. וכן על פנקוכ"א או ורומזינ"א וכל כיוצא בזה דאית ביה תוריתא דנהמא בתחלה מברך בורא מיני מזונות ולבסוף על המחיה דאמר רב יהודה אמר שמואל כל שיש בו מחמשת המינין פי' חיטין ושעורין ושבולת שועל ושיפון וכוסמין בתחלה מברך עליו בורא מיני מזונות ולבסוף ברכה מעין שלש על המחיה ועל הכלכלה. ואותן שטיינקוכא"ן שעושין בפסח ממצות מברך עליהם המוציא כיון שנעשה מן לחם. אבל תבשיל שנותנין בו קמח להקפות המאכל כדי שיהא המאכל עב קצת ההוא לדבוקי בעלמא הוא דעבידא ובטל הקמח:
אורז ודוחן בתחלה מברך עליהם ב"פ האדמה והיכא דבשלו במ"מ. ולבסוף קאמר תלמודא ולא כלום. ופרש"י ולא כלום שאין צריך לברך עליו ברכה מעין שלש אלא בורא נפשות רבות לאפוקי מה"ג שכתבו שאורז ודוחן מברך עליהם בתחלה שנ"ב. קמחא דחיטי פירוש קמח קליות אומר ר"י ב"פ האדמה ולאחריו פסק ר"י ב"נ רבות. וכן הכוסס את החטה מברך לאחריו ב"נ רבות שלא מצינו בשום מקום שתקנו ברכה מעין שלש על האדמה ועל פרי האדמה דבפרקין דמפרש מעין שלש מאי היא לא מפרש רק על העץ ועל פרי העץ ועל המחיה ועל הכלכלה אבל על האדמה ועל פרי האדמה לא קאמר. כך כתב בה"ג. אבל ר"י נסתפק בדבר מדקאמר כל שהוא מין דגן ולא עשאו פת וכו' עד וחכמים אומרים ברכה אחת מעין שלש משמע אפי' אכלו חי דומיא דז' מינין דמדכר בהדי' מברך על האדמה ועל פרי האדמה בכוסס את החטה. אבל מבחוץ הגיהו מכתיבה אחרת ב"נ רבות. וכיון דאיכא פלוגתא בברכה אחרונה אין לאכול שום קליות או חטים שלוקות שלא נתמעכו יפה אלא בתוך הסעודה שברכת המזון פוטרתם מברכה אחרונה. וכן יש בירושלמי ר' ירמיה לא אכיל סלת מיומוי שנסתפק מברכה אחרונה. ומה שלא אכל אותן אפילו בסעודה דלמא סבירא ליה כרב ששת דלקמן דהביאו לפניו תאנים וענבים בתוך הסעודה מברך לפניהם ולאחריהם והא נמי להנך דמי. ומיהו לדידן כל דבר שבתוך הסעודה קודם ברכת המזון ברכת המזון פוטרו מברכה שלבסוף כמו שאפרש לקמן בעזי"ת. מיהו אם מסתפק בברכה ראשונה מה היא. מהם אומרים שהכל נ"ב או בפה"א. פר"ח שמברך בתחלה שהכל נ"ב דכיון דברכה ראשונה אין לה עיקר מן התורה כלל ואינה אלא משום שאסור ליהנות מן העה"ז בלא ברכה והיכא דמסתפק מברך שהכל נ"ב. וכן פירש רבינו יוסף ז"ל דהיכא דמסתפק על פרי אחד אם הוא פרי עץ או פרי האדמה מברך לכתחלה ב"פ האדמה. דקיימא לן על פרי העץ אם בירך ב"פ האדמה יצא ואע"ג דתנן דוקא דיעבד הא נמי כיון דמסתפק כדיעבד דמי. אבל בברכה אחרונה אם הוא מסופק בה לא יאכל כי אם על השולחן כדפרישית:
ואותן פאטרא"ס ורושל"ס חייבים בחלה ובהמוציא הואיל ואיכא עליהם תוריתא דנהמא. וצריך עיון על אותן ניל"ש דהוו כמו גובלא בעלמא דמברכין עליהם ב"מ מזונות. ואפילו למר זוטרא דקבע סעודתא עלייהו ומברך עליהן המוציא וג' ברכות. היינו משום שאינו דק כ"כ כמו עיסת ניל"ש. ואין לאכול אותה רק בתוך הסעודה וכן היה עושה רבינו תם. ושמעתי שמורי הר' יחיאל לא היה אוכל אותם פאטרא"ס ורושל"ס אלא בתוך הסעודה שלא היה ברור לו אם היה עליו תוריתא דנהמא:
חביצא פירש ר' שלמה ז"ל שלקו"ק שמפררין לחם בתוך האילפס. ובערוך פי' פירורי לחם שנדבקין יחד על ידי חלב ודבש או על ידי דבש או מרק. וכן פר"ת. ומסקינן אפילו פירורי לחם פחותים מכזית והוא דאיכא עליהן תוריתא דנהמא מברכין עליהם המוציא. ולאחריו ברכת המזון. ותוריתא דנהמא פי' בערוך וז"ל שיש עליו תואר לחם וידוע כי הוא לחם. אבל אם הוא נימוח וליכא עליה תוריתא דנהמא מברכין עלייהו ב"מ מזונות עכ"ל, ולאחריה מעין שלש:
האוכל לחם אפילו פחות מכזית מברך המוציא. מיהו לאחריו אינו מברך ברכת המזון אלא אם כן אוכל כזית. והכי איתא בירושלמי בפרק כיצד מברכין כל האומר לאחריו שלש ברכות אומר לפניו המוציא התיבון הרי פחות מכזית שאין אומרים לאחריו שלש ברכות מעכשיו לא יאמרו לפניו המוציא א"ר אחא בר יעקב לשאר מינין נצרכה. פי' לשאר מיני מאכל כגון מעשה קדירה ופת אורז ודוחן ופת הבאה בכיסנין שלא קבע סעודתו עליהם שאין אומרים עליו שלש ברכות אין אומרים לפניו המוציא. ומיהו נסתפק ר"י אם מברכין על פחות מכשיעור ב"נ רבות אם לאו. משום דר' צדוק בפרק הישן (דף כו) שלא בירך אחר אכילה פחות מכביצה דסבירא ליה כר' יהודה דאמר כביצה ואנן קיימא לן כר' מאיר דאמר כזית ואיכא למימר ברכת המזון הוא דלא בירך וברכה מעין שלש לא מברכינן עלייהו כדאיתא בירושלמי. ומיהו שמא בירך בורא נפשות רבות. וכתב רבינו יהודה מסתברא שלא נתקנה ב"נ רבות אלא אמילתא דשייך בה שלש ברכות או מעין שלש אם אכל כשיעוריה הלכך אם אכל פחות מכזית מברך עליו ברכה ראשונה דאסור ליהנות בעולם הזה בלא ברכה ואפילו אכל משהו אבל לאחריו אינו מברך כלום עד שיאכל כזית:
ועל היין ועל שאר משקין מסופקים התוספות אי מברכים לאחריו אפילו בכזית אי נמי דוקא בכביצה. דלמא מודה ר"מ לר' יהודה בשתיה מדדרש ליה ושבעת זו שתיה ושביעה היינו בכביצה כדדריש ר"י אכילה שיש בה שביעה ואיזו זו בכביצה. או שמא יש חילוק בין שביעה דאכילה לשביעה דשתיה ושביעה דשתיה אפילו בכזית ומברך עליו. וטוב ליזהר ולשתות או פחות מכזית או שיעורא רבה כדי לצאת מידי ספיקות הללו כדי שיברך לאחריהם. אבל אם אכל בריה שלמה מפרש בירושלמי אפילו אכל פריד"א של ענב או של רמון כיון שהוא בריה שלמה אע"פ שהוא בריה פחות מכזית מברך. ואפי' על בריה שלמה ירא שמים אל יאכל פחות מכזית אלא בסעודה דברכת המזון פוטרת כך פר"י פרק הישן (דף כו). צנון ב"פ האדמה. זנגביל"א ופלפלא יבישתא וידופל"א וגלנג"ן וזפרי"ן ושיירגי"ל וכל מיני בשמים יבשים שאין דרכן ליאכל בלא תערובות א"מ לא לפניהם ולא לאחריהם. מושק"ט ב"פ העץ. קניל"א ומסמר נרופל"א שקורין ניגלין ב"פ האדמה. המלתא דאתי מבי הנדואה פירש"י ליטוארי"ו ב"פ האדמה. ובערוך פי' שהוא זנגבילא רטיבתא בשמים שחוקים שקורין גומלנא ווארצ"א נראה לברך עליהם ב"פ האדמה כמו המלתא. וכל מיני בשמים אם אינו יודע אם הוא פרי או לאו מברך עליהם שהכל נ"ב. שכר אחד שעורים ואחד שאר שכר מברך עליו שהכל נ"ב. וכן דבש תמרים וכן חומץ מברך עליו שהכל נ"ב. ויין תפוחים ומי תותים וכל הזב מכל פירות שבעולם מברך עליהם שהכל נ"ב. חוץ מהענבים שבזמן שהענבים מבושלים מברכין עליו בורא פרי הגפן. וכן סופי ענבים שלא נתבשלו לעולם בין הענבים עצמם בין היוצא מהם מברך עליהם שהכל נ"ב חוץ מה שזב מן הענבים מבושלים. שלקות קרא חייא מברך שהכל נ"ב. וסלקא וכרבא וכיוצא בהם שהם טובים מבושלים יותר מחיים דאשתני לעילויא מברך עליהם בורא פרי האדמה. ושומין וכרישין וכיוצא בהם שהם טובים חיין יותר ממבושלים חיין מברך עליהם ב"פ אדמה מבושלים שהכל נ"ב. ואפילו אם יש אדם שאוכלן ברצון מבושלים יותר מחיין מברך עליהם ב"פ האדמה דבטלה דעתו אצל כל אדם. וכל מיני קטניות ולפתות שטובים חיין ממבושלין מברך בורא פרי האדמה. כרישין מבושלים עם הבשר דודאי אשתני לעילויא כי עינינו רואות שטובים הם מאוד יותר מבתחלה ששומן הבשר ממתיקם והאוכל בעינייהו שאין אוכל מן הפת או אינו אוכלן טפילה לדבר אחר מברך ב"פ האדמה:
כללא דמלתא כל דאשתני לעילויא כשנתבשל ואין דרך לאוכלו חי אלא מבושל כשהוא חי מברך שהכל נהיה בדברו וכשהוא מבושל אם הוא פרי עץ מברך ב"פ העץ ואם הוא פרי האדמה ב"פ האדמה. ואם הוא אפכא בשהוא חי מברך ב"פ העץ או ב"פ האדמה וכשהוא מבושל שהכל נ"ב. יין מבושל מברך עליו ב"פ הגפן. כדמשמע בירושלמי דמסכת תרומות שמשביחו:
מיא דסילקא פירוש מים שנתבשלו בהם תרדין כי סילקא מברך עליהם ב"פ האדמה. ומיא דליפתא כי ליפתא ומיא דכולהו שלקי כי שלקי:
אין הבוצע רשאי לבצוע עד שיכלה אמן מפי רוב העונין. ויש לחתוך הלחם מעט ולהניחו מחובר בלחם עד שיבצע. ולא כאותם החותכים לאחר הברכה דהוי הפסק טובא בין ברכה לבציעה. ואינו רשאי לבצוע עד שיביאו מלח או לפתן לפני כל אחד ואחד ואם הפת נקיה אינו צריך. אבל בשבת יברך ואחר כך יחתוך כדי שיהא שלם לחם משנה כי כשחותך נופלים פירורין ממנו ואינו שלם. ואם הפת מתובל בתבלין לא צריך ואם מליח הוא כעין לחם שלנו אין צריך. כדאמרינן לית דין צריך בשש. וכן פר"ח. ואסור לדבר אחר הברכה עד שיאכל אבל טול בריך פי' שהבוצע אומר לבני הסעודה טול ברכת המוציא לא חשיב הפסק. וכן גביל לתורי פירוש לושו המורסן לשורים לא הוי הפסק. אבל אם סח דברים אחרים דלא שייכי לסעודה צריך לחזור ולברך. ובירוש' איכא פלוגתא כמה בוצע איכא דאמר בכזית ואיכא דאמר אפילו בפחות מכזית. רב אמי ורב אסי כי מיקלע להו רפתא דעירובא מברכי עליה המוציא אמרו הואיל ואיתעביד בה מצוה חדא תתעבד בה מצוה אחריתי. ופרש"י בככר שערבו בו אתמול עירובי חצירות היו בוצעין עליו למחר בשבת דכיון דהוה קיים העירוב בין השמשות תו לא צריך כדמשמע בפרק במה מדליקין (דף לד) הביאו לפניו פתיתין גדולים ושלמים קטנים אידי ואידי של חטים הלכה כר' יוחנן דאמר שלמה מצוה מן המובחר ויבצע על השלמה ואפילו אם היתה הפתיתה פת נקיה ושלמה פת הדראה כיון ששתיהן מין חטים הם. אבל פרוסה קטנה של חטים עדיפא משלמה גדולה של שעורים. וירא שמים מניח פרוסה לתוך השלמה ובוצע משתיהם. ואם יש שתי שלמות ממין אחד אחת גדולה מחברתה מברך על הגדולה. פת שעורים ופת כוסמין אף על פי שהכוסמין יפין מן השעורים של שעורים קודמת. לפי שהיא משבעת המינים. הכי תניא בתוס' ירושלמי פת טהורה ופת טמאה מברך על הטהורה. פת נקיה טמאה ופת קיבר טהורה מברך על איזה מהם שירצה. (דיני בציעת מצה בפסח תמצא למעלה בהלכות פסח סי' צ"ט):
ובשבת חייב אדם לבצוע על שתי ככרות רבי זירא בצע אכולא שירותא. כיון דכל יומא לא עביד הכי והשתא קא עביד לא מיחזי כרעבתנותא. אם אמר על הפת ברוך המקום שבראה יצא דהלכה כרבי מאיר. וכן פוסק בירושלמי. וצ"ע אם פוסק כר' מאיר אפי' אם לא הזכיר פת ואם אמר בתחלה כך יצא ידי ברכת המוציא. ואם אמר כך בתוך הסעודה יצא ידי ברכת המזון. פסק רב האי גאון כר' יוחנן דאמר כל ברכה שאין עמה מלכות אין זה ברכה ואם דלג מלכות יחזור ויברך. ואף על גב דאמר אביי כוותיה דרב מסתברא קיימא לן כרבי יוחנן והא דאייתי אביי סייעתא לרב מדלא קאמר מלכותא איכא למדחי אטו תנא כי רוכלא ליחשיב וליזל:
על גבינה ועל חלב ועל ביצים ועל בשר ועל כל דבר שאין גדולו מן הקרקע אומר לכתחלה שהכל נ"ב ולבסוף ב"נ רבות. על כמהין ופטריות מברך שהכל נהיה בדברו דכי רבו רבו מארעא מינק לא ינקי. על תמרי דזיקא וכן על כל פירות שהרוח מנשב אותם מסקינן דמברך ב"פ העץ. הביאו לפניו מינים הרבה ואין בהם מז' מינים כגון אתרוגים ותפוחים וכיוצא בהם מברך על החביב תחלה ב"פ העץ. וא"צ לחזור ולברך על השני דכיון דברכותיהם שוות. אבל אם יש בהם מז' המינים קיימא לן כר' יהודה דמין ז' עדיף ומברך עליהם אע"פ שהאחרים חביבים עליו יותר. וכשאין ברכותיהם שוות כל המוקדם בפסוק מוקדם לברכה. ואם יש לפניו פרי העץ ופרי האדמה מברך על פרי עץ תחלה ואח"כ על פרי האדמה. וכן פסקו הגדולים. ודלא כרב האי גאון ורש"י שפירשו שברכת צנון תקדים לשל זית אם ירצה דהתם אתיא כרב אבל אמוראי דלקמן סברי להו כר' יהודה וקיימא לן הכי. ואם יש לפניו ב' מינים אחד ברכתו שהכל ואחד ברכתו ב"פ האדמה ב"פ האדמה קודמת. וזיתים ותמרים קודמים לגפן ורמון ותאנים. שזית ראשון לארץ ותמרים שני לארץ ואלו שלישיים ורביעיים לארץ דכתיב ארץ חטה ושעורה וגפן ותאנה ורמון ארץ זית שמן ודבש. דבש, קורא הפסוק תמרים. היה לפניו תבשיל שיש בו קמח כוסמין או קמח שיפון או שבולת שועל וגפן ותאנה ורמון. נ"ל כיון דמברך תחלה על התבשיל ב"מ מזונות דברכתו קודמת. ואע"ג דהני ממין ז' וכוסמין ושבולת שועל ושיפון לאו ממין ז' נינהו מ"מ כיון דחשיבי דעבדי מינייהו פת ומברכין עליהם המוציא וברכת המזון נראה דברכותיהם קודמות. אמר רב פפא הילכתא דברים הבאים בתוך הסעודה אין טעונים ברכה לא לפניהם ולא לאחריהם. פר"י כגון דגים בשר וירק וכל דבר מליח שרגילין לאכול עם הפת בתוך הסעודה אע"פ שאוכל בלא פת. וכן דייסא ורומזיל"ש וכיוצא בהם. כיון שרגילים להיות בתוך הסעודה אין צריך לברך. וכן כל המשקין הבאין בתוך הסעודה מחמת סעודה חשיבי ואין טעונין ברכה לא לפניהם ולא לאחריהם חוץ מן היין הואיל וקובע ברכה לעצמו טעון ברכה לפניו ולא לאחריו. כדתנן במתניתין ולא לאחריו. וכדמוכח בערבי פסחים (דף קג) בעובדא דתלמידיה דרב דמר בריך אכסא קמא ואכסא בתרא דברכתא אלמא לא בריך בתרי כסי שבתוך הסעודה על הגפן ועל פרי הגפן. דאי בריך אכסא הוי הפסק בלא ברכת המזון. ומהאי טעמא לא מברכינן בפה"א אמרור משום דהוי דברים הבאים בתוך הסעודה ואע"ג דאתי לשם מצוה מ"מ חשיב הבא מחמת סעודה כמו פסח שנאכל על השביעה דאין מלפתין בו את הפת. ותניא בתוספתא שמברכין עליו על אכילת פסח ולא שהכל נ"ב. אבל מה שפי' ר"י דברים הבאים מחמת סעודה שמלפתין בו את הפת. לא נהירא. דמתניתין היא כל שהוא עיקר ועמו טפלה מברך על העיקר ופוטר את הטפלה. ועוד מדפריך עלה יין נמי נפטרי' פת אלמא בלא טפלה איירי דאי פריך מיין ששורה בו פת נפטרי' פת מאי קשיא ליה היכא אמרי' דלא פטר ליה כי איתא בכהאי גוונא:
דברים הבאים בתוך הסעודה שלא מחמת סעודה טעונין ברכה לפניהם ולא לאחריהם כגון פירות שאין רגילים ללפת בהן את הפת ואינם באין להשביע כי אם לעכל המאכל אפי' אכלם בתוך הסעודה טעונים ברכה לפניהם ולא לאחריהם. לאחר הסעודה פי' שמשכו ידיהם מן הפת קודם ברכת המזון כל מה שהביאו לפניהם כל מיני מליח בשר ודגים בין פירות טעונים ברכה לפניהם ולאחריהם. ודין שלישי זה אינו נוהג בזמן הזה כי אין אנו מושכין את ידינו מן הפת עד ברכת המזון. אם כן מה שאנו אוכלים בסוף טעונין ברכה לפניהם ולא לאחריהם:
דייסא בתוך הסעודה הוי כמו דברים הבאים מחמת הסעודה ואין טעונים ברכה לא לפניהם ולא לאחריהם. וכן פי' בערוך. ולא כפירוש רש"י דמפרש טעונין ברכה לפניהם ולא לאחריהם. וא"ת ומאי שנא דייסא מפת הבאה בכיסנין דאמרי' בסמוך דטעונה ברכה לפניהם ולא לאחריהם. וי"ל דייסא באה להשביע והוא עיקר הסעודה אבל פת הבאה בכיסנין באה להתענג להקל מכובד המאכל כדאמרינן הנהו כיסנין מעלי לליבא:
לחמניות שקורין ניילי"ש בלעז דלא פטר להו פת מברכין לפניהם דלא חשיבי מחמת סעודה טפי מפת הבאה בכיסנין בתוך הסעודה שטעונים ברכה לפניהם ולא לאחריהם. ויש להסתפק בדבר אם אדם אוכל בתחלת סעודתו פת ופירות והם עיקר סעודתו אם יברך עליהם אם לאו. כי סברא הוא שלא יברך עליהם כדאמרינן בירושלמי רב הונא אכל תמרים עם פת א"ל רב חייא בר אשי פליג את על רבך רבך שבקן בתר מזוניה ואת מברך עלייהו תחלה וסוף. א"ל אינון עיקר מגיסתי. פי' הן עיקר אכילתי. והיכא דבאמצע סעודה אוכל פירות עם הפת. איכא למימר היכא שאין דרכו ללפת בו את הפת טעונין ברכה לפניהם. והא דא"ל שבקן בתר מזוניה ולא לאמצע מזוניה משום ברכה דלבסוף קאמר ליה. וצריך עיון. וירא שמים האוכל פירות בתוך הסעודה יאכל מהם תחלה בלא פת ואח"כ יאכלם בין בפת בין בלא פת:
ועל היין שבתוך המזון פירשתי לעיל שאין צריך ברכה לאחריו. ולאפוקי ממחזור ויטרי שכתוב בו שאין ברכת המזון פוטר אלא מיני מזון ולפתן. ועל היין של ברכת המזון צריך לברך אחריו ברכה מעין שלש. לאפוקי מה"ג שכתוב בהן שאין צריך:
כתוב במחזור ויטרי שיש לברך על המים שבתוך הסעודה. והטעם פי' ריב"ן דדוקא כל מיני משקה דזייני פת פוטר חוץ מיין. הואיל וקובע ברכה לעצמו. אבל מים דלא זייני לא פטר דתנן הנודר מן המזון מותר במים ובמלח. ואין נראה דאין הטעם בכך שהרי היין פוטר כל מיני משקין אע"פ שברכתו ב"פ הגפן ולא דמי להו. אלא משום חשיבות פטר להו הכי נמי פת דחשיב טפי פטרי לכולהו חוץ מן היין. והר"ר יוסף פי' דשאר משקין לא חשיבי באים מחמת סעודה חוץ מיין דגריר ומתאוה אינש לאכול על ידו להכי פריך יין נמי נפטריה הפת. ופי' דעל כל משקין יש לברך באמצע הסעודה. אבל ר"ת ור"י לא היו נוהגים לברך על שום משקה בתוך הסעודה חוץ מיין. וכן נוהגין בצרפת. ומי שמברך על מים בתוך הסעודה יש לו לברך על כל פעם ופעם דחשיב נמלך:
יש רגילין להסיר המפה קודם ברכת המזון מדאמרינן בכיצד מברכין (דף מב) סילק אסור לאכול אלמא שהיו רגילין להסיר השלחן קודם ברכת המזון. ואין נראה דדוקא בימיהם שהיה לכל אחד שלחן לפניו מסירין מלפני הכל ולא מלפני המברך. אבל עתה שכולנו סמוכים על שלחן אחד אין נראה לסלק המפה והלחם עד אחר ברכת המזון:
בירך על היין שלפני המזון פוטר את היין שלאחר המזון. פי' שהיו קובעים לשתות קודם אכילה פוטר את היין שהיו שותים בקבע לאחר שגמרו לאכול קודם ברכת המזון. ומוקי לה בגמרא (ברכות דף מב) בשבתות ויום טוב ובשעת הקזה ובשעה שאדם יוצא מבית המרחץ. אבל בזמן הזה אין אנו רגילים לקבוע לשתות בקבע לאחר אכילה קודם ברהמ"ז. אחר שמשכו ידיהם מן האכילה צריך לחזור ולברך עליו כמו בשאר ימות השנה לדידהו:
אותם בני אדם המבדילים על השלחן. פסק רבינו יוסף ז"ל שאין צריך לחזור ולברך ב"פ הגפן בתוך הסעודה אע"ג דהבדלה יכולה להיות שלא במקום סעודה כיון דהשתא במקום סעודה הבדיל אין צריך לברך. דהא תנן בירך על היין שלפני המזון פוטר את היין שלאחר המזון היכא דדעתו לשתות. וה"ה הכא כיון דדעתו לשתות בתוך הסעודה. ועוד על כרחך לא קמבעיא לן בפרק כיצד מברכין (דף מב) אלא בבירך על היין שבתוך המזון אם פטר היין שלאחר המזון משום דזה לשתות וזה לשרות ולא אתי לשרות ומפיק לשתות. אבל איפכא פשיטא דפטור דלשתות עדיף ופטר דלשרות. ועוד משמע אפילו לר' יוחנן דאית ליה יש קידוש שלא במקום סעודה אפילו הכי אית ליה אף ידי יין יצא שיצא ביין של קידוש ידי ברכת ב"פ הגפן. ואע"ג דר' יוחנן איתותב הני מילי בשנוי מקום אבל באותו מקום עצמו פשיטא דיצא. וה"ה להבדלה כדפרי' וכ"ש דביין קידוש יצא לדידן דקיימא לן דאין קידוש אלא במקום סעודה:
אותם בני אדם שמקדשין בבית הכנסת כמו שנוהגין בכל הקהלות הקדש. אין לו למקדש לטעום דכיון דאין קידוש אלא במקום סעודה הרי הוא טועם קודם קידוש. ואפילו על הקטנים אני קורא תגר שהחזן נותן להם לשתות מן היין דנהי דקטן אוכל נבילות אין ב"ד מצווין עליו להפרישו מ"מ לא ספינן ליה בידים. כדאמרינן בפרק חרש (דף קיד) ואי איישיר חילי אבטליניה. שאם בימי חכמים היו עושים כן היינו לאפוקי אורחים ידי חובתן דאכלו ושתו בבי כנישתא אבל עתה אינו כן. אמנם חוזר אני לקיים את המנהג דלא שייך למימר לא ספינן להו איסורא לקטנים אלא באיסור לבד כגון נבלות וטרפות וכיוצא בהם נפקא לן בפרק חרש מלא תאכלו להזהיר גדולים על הקטנים. אבל קידוש היום מצות עשה הוא ולא אתיא מהתם. ומנשים נמי לא אתיא דמה לנשים דאינהו גופייהו בנות עונשין. ומכל שישנו בשמירה ישנו בזכירה לא נפקא לן קטנים כיון דאינהו גופייהו ליתנהו בשמירה:
המבדיל על שלחנו יזהר שלא יהא שום לחם על השלחן ואם יש לחם על השלחן יכסנו כדאמרינן בערבי פסחים (דף ק) ושוין שאין מביאין השלחן אלא אם כן קידש ואם הביא פורס מפה ומקדש. וא"ל ה"ר בר נחמני בשם ה"ר משה מגר"ן דהכי פי' אע"פ שנחלקו בית שמאי ובית הלל בפ' אלו דברים (דף נב) בהלכות סעודה הי מינייהו קדים שוין זה וזה שאין מביאין הפת ערב שבת קודם קידוש. לפי שכל המוקדם בפסוק מוקדם בברכה ואם יביא את הפת יצטרך לברך על הפת קודם קידוש. אבל אם הביא פורס מפה על הפת והוי כמאן דליתיה ואז מקדש. ואם בני אדם ישבו או הסבו לשתות בזמן הזה כל אחד מברך על היין ואין אחד יוצא בברכת חבירו לפי שאין אנו רגילין לקבוע עצמנו לשתיה כמו בימיהם. אבל ישבו לאכול לחם אע"פ שלא הסבו אחד מברך לכולם דישיבה לדידן כהסבה בימיהם דמי לפי שאין אנו רגילים בהסבה. ואם בני אדם מהלכים בדרך ואוכלים ולא ישבו כל אחד מברך לעצמו. בא להם יין בתוך המזון כל אחד מברך לעצמו ואפי' אם יושבים או הסבו לאכול לפי שאין בית הבליעה פנוי ואינם שומעים לברכה ובעינן דעת שומע ומשמיע:
כתב במחזור ויטרי שאם אמר באמצע סעודה סברי מורי והם שומעים למברך ומניחין לאכול כולם יוצאים בברכת המברך. ואין נראה לרבינו אלחנן ז"ל דכיון דתקינו דכל אחד מברך אין לשנות. ואף על פי כן נהגו העולם כמו שכתוב במחזור:
המריח בפירות כמו אתרוגים וחבושים ולאו דוקא הני אלא ה"ה כל פירות מברך בא"י אמ"ה אשר נתן ריח טוב בפירות. והני מילי כשלקחן מתחלה להריח או לאכול ולהריח אבל אם אכלן ולא נתכוין להריח אלא אגב אורחיה העלה ריח אינו מברך. דאמרי' בפרק אלו דברים (דף נג) כל היכא דלאו לריח עביד לא מברכין עליה. כגון בשמים של בית הכסא שאינן אלא להעביר ריח רע וכן כל כיוצא:
אתרוג של מצוה כתב רבינו אבי העזרי המריח בו מברך אשר נתן ריח טוב בפירות. ורבינו שמחה אומר דלאו לריחא עביד ואין מברכין עליו:
הנכנס לחנות של בשם והריח ריח אפי' יושב שם כל היום כולו אינו מברך אלא פעם אחת נכנס ויצא מברך על כל פעם ופעם. ונראה דבאין דעתו לחזור מיד מיירי. אבל אם דעתו לחזור מיד לא אסח דעתיה. ובשמים של בשם נמי לריח עביד דניחא ליה דנירחו אינשי וניתי ונזבני מיניה:
על ההדס וכיוצא בו שאינו לאכילה אלא עיקרו לריח מברך בורא עצי בשמים ושמן בשמים של אפרסמון מברך בא"י אמ"ה בורא שמן ערב. קנה וקנמון וגלבין וכיוצא בהן בורא עצי בשמים. ועל ריח מושק"ט ביזומגי"ן (בלשון אשכנז) ושושנים מברך בורא עשבי בשמים. ויש לו לברך קודם לעשייתן פי' קודם שיריח:
אמר רב משרשיא האי נרקוס דגינוניתא (פי' ליליא. חבצלת השרון מתרגמינן נרקום) מברך בורא עצי בשמים. דדברא פי' אותם שגדלים בשדה מברך בורא עשבי בשמים:
האי מאן דנפיק ביומי ניסן וראה אילני דמלבלבי (פירוש שמוציאין פרח) אומר בא"י אמ"ה שלא חיסר בעולמו כלום וברא בו בריות נאות ליהנות מהם. כך היא הברכה בפר"ח ולא גרסינן בריות טובות ואילנות טובות. וכתב רבינו יוסף שאם לא ראה עד כי כבר גדלו הפירות באילנות נראה שצריך לברך כן פר"ח. היכא דאכל פירי ומיני מזוני ושתה חמרא מברך בא"י אמ"ה על המחיה ועל הכלכלה ועל הגפן ועל פרי הגפן ועל העץ ועל פרי העץ ועל תנובת השדה וכו' וחותם על הארץ ועל המחיה ועל הפירות ולא הויא חתימה בשתים לפי שהארץ מוציאה המחיה והפירות:
שלשה שאכלו כאחד חייבים לזמן אבל אכל טבל וכו' אין מזמנים. רשב"ם אומר אם יש בני אדם בחבורה ואחד נזהר בפת של נכרים ואחד אינו נזהר בפת של נכרים אע"פ שאותו שנזהר אינו יכול לאכול עם חבירו. מכל מקום כיון שאותו שאינו נזהר יכול לאכול עם אותו שנזהר מצטרפין לזימון. והביא ראיה מדאמר ריש לקיש במסכת ערכין (דף ב) הכל חייבים בזימון כהנים לוים וישראלים. ופריך פשיטא. לא צריכא דכהנים אכלו תרומה וקדשים וזר אכל חולין מהו דתימא כיון דזר לא מצי אכיל תרומה וקדשים לא מצטרף קמ"ל כיון דכהן מצי אכיל חולין שפיר דמי. ומשם משמע שאם ג' בני אדם מודרים הנאה זה מזה לא מצטרפים לזימון וכן כהן וזר שאוכלים יחד כהן אוכל חלה וזר אוכל פת של נכרים והכהן נזהר מפתם לא מצטרפי:
שנים שאכלו יחד אם רצו לזמן אין מזמנים אלא שמצוה שכל אחד מברך לעצמו אבל אם אחד סופר ואחד בור סופר מברך ובור יוצא. וצריך שיכוין הסופר להוציא וגם הבור מכוין לצאת בברכתו דבעינן שיכוין שומע ומשמיע. ונשים יוצאות בברכת המזון שלנו אע"ג דלא ידעי מאי קאמרי כמו בור שיוצא בברכות המזון דסופר. ומיהו אין מזה ראיה דמצינו למימר דמיירי שהבור מבין בלשון הקדש אבל אינו יודע לברך. ורש"י הביא ראיה מהלועז ששמע אשורית יצא. ומיהו יש לומר פרסומי ניסא שאני כדאיתא התם אמר רבינא אנן האחשתרנים בני הרמכים מי ידעינן מאי ניהו:
שלשה שאכלו כאחד אע"פ שעדיין לא אכלו אינן רשאין ליחלק. פי' ועדיין לא אכלו אלא שברכו ברכת המוציא ועדיין לא אכלו שיעור אכילה. ירושלמי פליגי תרין אמוראין חד אמר נתנו דעתם לאכול זהו בתחלה וחייבים לזמן אבל רשאין ליחלק אכלו כזית זהו בסוף ואין רשאין ליחלק. וחד אמר אכלו כזית זהו בתחלה ורשאין ליחלק גמרו לאכול זהו בסוף ואין רשאין ליחלק. ור"ח ורב אלפס גרסי ג' שישבו לאכול אע"פ שכל אחד אוכל מככרו אינן רשאין ליחלק. שלשה שאכלו ויצא אחד מהם לשוק קורים לו ומזמנים עליו. והוא דקרו ליה ועני. פי' שהוא כ"כ בקרוב שאם יקראוהו שיכול לשמוע הברכה. וה"ה לעשרה ויצא אחד מהם לשוק:
שלשה שאכלו אחד מפסיק לשנים ושנים אין מפסיקין לאחד. פי' אין חייבין להפסיק. ומיהו אי בעו למיעבד לפנים משה"ד להפסיק הרשות בידם כדעבד רב פפא לאבא מר בריה. וכשהאחד מפסיק באכילתו עד היכן יש לו להפסיק. רב נחמן אומר עד נברך רב ששת אמר עד ברכת הזן. פירוש עד ועד בכלל. פי' לרב נחמן שיגמור נברך לרב ששת שיגמור ברכת הזן. ואז היחיד אוכל לפניו והם גומרים ברכת המזון. ומסקינן ומבעיא לן להיכן חוזר. פי' שהיחיד לאחר שגמר סעודתו ופסק במקום שפסק. וקיימא לן כרב ששת הלכתא שמפסיק עד סוף ברכת הזן. ולאחר שגמר ברכת הזן מתחיל בברכת הארץ דהיינו במקום שפסק ואינו צריך לזמון שכבר יצא ידי זמון ופי' טוב וישר מאד. ורש"י פי' עד היכן ברכת זימון שצריכים להיות ג' ושנים לא יאמרוה. א"כ משמע מתוך פירושו שיחיד אין לו לומר ברכת הזן. ופירושו רחוק והכי איתא בתוספות ובאלפסי פירש עד היכן ברכת המזון כעין פירוש ר"י אך שינה קצת בפירוש השמועה והגרסא אבל להיכן חוזר רב זביד משמיה דאביי אומר חוזר לראש ואומר נברך שאכלנו משלו ובטובו חיינו. וכן פי' בה"ג. ועוד פי' בה"ג היכא דקא בעי למיפק חד מינייהו ובעו חברי' למיעבד ליה לפנים משורת הדין פוסקין סעודתייהו ומזמנים עליו עד הזן וגומר איהו ברכת המזון ונפיק וחוזרים ואוכלים וגומרים סעודתייהו:
שנים שאכלו מצוה שיחזרו אחר זימון ואי אתי עלייהו גברא מצוה שיתנו לו לאכול ולשתות כדי שיצטרף עמהם לזימון וכן משמע בריש פרק כל הבשר (דף קו) וכן לענין עשרה מצוה לחזר אחריהם כדאמרינן פרק שלשה שאכלו (דף נ) רבינא ורב חמא בר בוזי איקלעו לבי ריש גלותא קם רב חמא וקמהדר אבי מאה. אמר ליה רבינא לא צריכת הכי אמר רבא הלכה כר' עקיבא דאמר אין בין ק' לי' ומ"מ שמעינן מהכא דמצוה לחזר אחר עשרה. אפילו אם כבר גמרו לאכול מצטרף השלישי עמהם כל כמה דלא אמרו הב לן ונבריך. אבל אי כבר אמרו הב לן ונבריך או משו ידייהו מים אחרונים שוב אינו מצטרף עמהם כדאמר רב ושמואל הוו יתבי בסעודתא אתי רב שימי בר חייא גבייהו הוה מסרהב למיכל א"ל רב מי סברת לאיצטרופי בהדן אנן כבר גמרינן לסעודתא א"ל שמואל אלו מייתי ליה לאבא ארדלייא וגוזלייא מי לא קאכלינן וכו' וקיימא לן דגדול מברך ואפילו אתא לבסוף מיהו אי בעי גדול יהיב רשותא לאחרינא מברך. כדאשכחנא ר' ור' חייא ורב הוו יתבי בסעודתא כו' עד א"ל רבי חייא לרב בר פחתי עיין בברכת מזונא קאמר לך. בא ומצאן כשהם מברכים ולא אכל ולא שתה עמהם אשכחינהו דקאמרי נברך אומר ברוך ומבורך שמו לעולם ועד. אשכחינהו דקא אמרי ברוך שאכלנו משלו אומר איהו אמן ותו לא. ואי הוו בי עשרה ואשכחינהו דקא אמרי נברך אלהינו אומר איהו ברוך אלהינו ומבורך שמו לעולם ועד. כך כתוב בבה"ג:
העונה אמן אחר ברכותיו הרי זה בור חוץ מאחר בונה ירושלים שבברכת המזון. וכן כתוב בבה"ג ובפי' רש"י. ולאו דוקא בונה ירושלים והוא הדין אחר כל סיום ברכות כמו בסוף שמונה עשרה ובסוף ישתבח שהוא סוף פסוקי דזמרה ובסוף יהללוך דהלל וכן כל כיוצא בהן. אלא לא נהגו העולם לומר אמן אלא אחר בונה ירושלים שבברכת המזון. רב אשי עני ליה בלחישא כי היכי דלא לזלזולי בברכת הטוב והמטיב:
בעל הבית בוצע אע"פ שאורח גדול ממנו ואורח מברך ברכת המזון אע"פ שבעל הבית גדול ממנו. אבל אם אין בעל הבית עמהם אז גדול בוצע ומברך ואם רוצה בעל הבית לברך כגון שהוא גדול. הרשות בידו. וכן מברך אורח יהי רצון מלפני אבינו שבשמים שלא יבוש מורי בעל הבית הזה בעולם הזה ולא יכלם לעולם הבא ויצליח מאד בכל נכסיו ויהיו נכסיו מרובים ומצליחים וקרובים לעיר ואל ישלוט שטן במעשה ידיו ולא במעשה ידינו ואל יזדקר לא לפניו ולא לפנינו שום דבר חטא והרהור עבירה ועון מעתה ועד עולם:
ידים מזוהמות פסולות לברכה ודוקא בימיהם שהיה מלח סדומית מצויה ביניהם אבל לדידן לא. מיהו מאן דרגיל במים אחרונים אסור לברך עד שיטול כדאמרינן בכיצד מברכין (דף מג) כיון דרגילין במשחא משחא מעכב לן והמברך ברכת המזון נוטל מים אחרונים תחלה ואין המסובין רשאין לטעום עד שיטעום המברך. ובירושלמי משמע דוקא כגון שהיו כולם זקוקים לכוס אחד או לככר אחד אבל אם כל אחד יש לו ככרו בידו אוכלין אע"פ שלא אכל המברך. ואם כל אחד כוסו בידו שותין אף על פי שלא שתה המברך. וכן משמע בערבי פסחים (דף קו) דההוא סבא גחין ושתי קודם שבירך רב אשי. וכן משמע מהכא שאין צריך לשפוך מכוס של ברכה לכוס של כל אחד ואחד. ומיהו היכא שהכוסות שלהן פגומות אז טוב לשפוך מכוס של ברכה לכוס של כל אחד כדי שישתו מכוס שאינו פגום שאין שתיתה מעכבת כיון ששתה המברך:
ירושלמי ההוא דנסיב תורמוסא ומברך עלה והוה נפיל מיניה מברך תניינות. פי' כיון שאותו שנתכוין לאכול נפל ואבד אם רוצה ליקח אחר ולאכול צריך לחזור ולברך עליה. ופריך מה בינו לבין אמת המים. פי' שאדם שותה מן הנהר ואותן מים שהיו לפניו בשעת ברכה אזלי להו ואתו אחרים. ומשני תמן דעתו לכך כי יודע הוא שאלו ילכו להם ויבאו אחרים תחתיהם. והמברך ברכה לבטלה אומר בירושלמי שיש לו לומר ברוך שם כבוד מלכותו לעולם ועד. כל העונה אמן יותר מדאי אינו אלא טועה. פי' שמאריך בו יותר מדאי שנראה כאלו הן שתי תיבות:
על דבר שהוא מה' מינים כגון חטה ושעורה ושבולת שועל ושיפון. בתחלה מברך בא"י אמ"ה ב"מ מזונות ולבסוף בא"י אמ"ה על המחיה ועל הכלכלה ועל תנובת השדה ועל ארץ חמדה טובה ורחבה שהנחלת והורשת לאבותינו לתתה לנו לאכול מפריה ולשבוע מטובה רחם ה' אלהינו עלינו ועל ישראל עמך ועל ירושלים עירך ועל ציון משכן כבודך ועל מקדשך ועל היכלך ועל נחלתך כי אתה נותן מחיה לכל. בא"י על הארץ ועל המחיה:
על פרי העץ שהוא מז' מינים בתחלה מברך בא"י אמ"ה ב"פ העץ. ולבסוף בא"י אמ"ה על העץ ועל תנובת השדה ועל ארץ חמדה טובה ורחבה שהנחלת והורשת לאבותינו לתתה לנו לאכול מפריה ולשבוע מטובה. רחם ה' אלהינו עלינו ועל ישראל עמך ועל ירושלים עירך ועל ציון משכן כבודך ועל מקדשך ועל מזבחך ועל היכלך ועל נחלתך ותבנה ירושלים עיר קדשך במהרה בימינו והעלנו בה ושמחנו בתוכה כי אתה טוב ומטיב לכל בא"י על הארץ ועל הפירות:
על היין אומר לבסוף בא"י אמ"ה על הגפן ועל פרי הגפן ועל העץ ועל פרי העץ ועל תנובת השדה ועל ארץ חמדה טובה ורחבה שהנחלת והורשת לאבותינו לתתה לנו לאכול מפריה ולשבוע מטובה רחם ה' אלהינו עלינו ועל ישראל עמך ועל ירושלים עירך ועל ציון משכן כבודך ועל מקדשך ועל מזבחך ועל היכלך ועל נחלתך. ותבנה ירושלים עיר קדשך במהרה בימינו והעלנו בה ושמחנו בתוכה כי אתה טוב ומטיב לכל. בא"י על הגפן ועל פרי הגפן:
על שאר פירות שאינם מז' המינים מברך בסוף בא"י אמ"ה בורא נפשות רבות וחסרונן על כל מה שברא להחיות בו נפש כל חי. בא"י חי העולמים:

Siman 323

כשראה ימים או נהרות או גבעות משונים בגובה ובעומק ורוחב מששת ימי בראשית היה מברך בא"י אמ"ה עושה מעשה בראשית. ודוקא לאחר ל' יום, וכל ברכה שאין בה מלכות אינה ברכה:

Siman 324

אמר רב יהודה אמר שמואל כל טבח שאינו יודע הלכות שחיטה אסור לאכול משחיטתו. ואלו הן הלכות שחיטה:
שהייה דרסה חלדה הגרמה ועיקור
שהייה בוושט בין במיעוט קמא בין במיעוט בתרא טרפה. ובקנה דוקא במיעוט בתרא אבל במיעוט קמא דקנה כשרה. מידי דהוה אחצי קנה פגום והוסיף עליו כל שהוא וגמרו שהוא כשר. ואפילו בעוף. פירש"י ושיעור שהייה כדי שחיטת בהמה אחרת גסה לגסה דקה לדקה עוף לעוף. ושהיות מצטרפות. ולמה שהייה אסורה משום שהדם נבלע באברים אי נמי משום דבעינן שחיטה אחת ולא שתי שחיטות:
דרסה שהתיז את הראש בבת אחת ולא הוליך ולא הביא. ואם יש בסכין חוץ לצואר כמלא צואר כשר לשחוט בו בהולכה לחוד או בהובאה לחוד. אבל אם הוליך והביא אפי' באזמל שיש לו קרנים כל שהוא כשר. ולמה דרסה אסורה משום דכתיב ושחט. כמו זהב שחוט הכל לשון משיכה הולכה והובאה:
חלדה שהחליד הסכין בין סימן לסימן או בין עור לסימן או בין צמר מסובך לעור. וחלדה פסולה בין בקנה בין בושט בין במיעוט קמא בין במיעוט בתרא. ולמה חלדה אסורה משום דבעינן שחיטה מפורעת. דכתיב חץ שחוט מה חץ בגלוי אף שחיטה בגלוי:
הגרמה שלא שחט במקום שחיטה בקנה למעלה מטבעת הגדולה בשפוי כובע או למטה מכנפי הריאה. וכן בושט למעלה עד תורבץ הושט דהיינו תפיסת יד או למטה משישייר. ואפילו שחט שליש והגרים שליש פסולה. כך פי' רש"י. זה הכלל כל הגרמות פסולות ואפי' הגרים כל שהוא. ולמה הגרמה אסורה לפי ששחט שלא במקום הסימנים. ששחיטה מן הצואר היא שבו ושט וקנה ודם הנפש יוצא בו וכתיב וזבחת במקום שז"ב הדם ח"ת לשון שבירה. אי נמי במקום שש"ח חטהו שזהו צואר שנאמר וחטא את הבית:
עיקור שנעקרו הסימנים מן הלחי או שנפסקה הגרגרת באמצע ברובה פסולה. ואם מסופק מתי נעקר אם קודם שחיטה או לאחר שחיטה פסולה. ואפי' סימן השמוט הוא שחוט ואפילו אם לא תפס בסימנים. השוחט בשנים או בשלשה מקומות שחיטתו כשרה:
בדיקת הסכין צריך להראות הסכין לחכם מפני כבוד החכם. וצריך לבדוק הסכין אבשרא ואטופרא ואתלת רוחתא קודם כל שחיטה ושחיטה כדכתיב ושחטתם בזה ואכלתם. אם שכח ולא בדק הסכין לאחר שחיטה שחיטתו כשרה. ואם בדק ונמצא פגום שחיטתו פסולה. ולמה שמא בעור נפגם. ואם שחט הרבה בהמות ובדק הסכין בין כל אחת ואחת והיה הסכין טוב ובאחרונה נמצא פגום היא אסורה וכלן מותרות. ואם שבר בה עצמות ואחר כך בדק ונמצא פגום כולם מותרות:
אוגרת לא ישחוט שהיא בשתי רוחות. מסוכסכת ברוח אחת אל ישחוט לכתחלה אבל בדיעבד כשרה. וכגון שלא הביא את הפגימה נגד הקתא או הביא ולא הוליך אם היא הפוכה כנגד ראש הסכין. והוא דקיימא ארישא דסכינא הא לאו הכי אפי' דיעבד פסולה:
עולה ויורד לכתחלה כשר לשחוט בו. וצריך לבדוק הסימנים לאחר שחיטה ואם לא בדק פסולה:
ואלו דיני הסימנים. צריך לשחוט רוב שנים בבהמה או בעוף. ומיהו בסוף כשר בדיעבד ברוב אחד. ולכתחלה צריך לשחוט את הורידין בעוף. ומותר לקשור קשר על הפגימה ביום טוב. ומברך בא"י אמ"ה אקב"ו על השחיטה:
כסוי הדם צריך שיתן עפר תחוח למעלה ועפר תחוח למטה. או אפר כירה דכתיב וכסהו בעפר עפר לא נאמר אלא בעפר. ולא יכסנו ברגל שלא יהיו מצות בזויות עליו. ומברך בא"י אמ"ה אקב"ו על כסוי הדם בעפר:

Siman 325

בדיקת ה' אוני כשהבהמה תלויה ברגליה תלתא מימינא ותרתי משמאלא. אי חליף טרפה ואי יתיר כשרה. והני מילי דקיימי בדרי דאוני. ואי חסר אונא אחת בימין. העינוניתא דורדא מצטרפת וכשרה ואם בשמאל טרפה כדפרי'. ואם חסרה העינוניתא דורדא טרפה. וכן אם יש לה שתים דהוה לה יתירתא דלא קיימא בדרי דאוני וטרפה. וכפי' רש"י והתוספות חוץ מרבינו אפרים זצ"ל. וכל מקום שהסרכא כגון תרי אוני דסריכי או אונא הסרוכה לדופן במיצר החזה מקום רביתא דסביך בבשרא וכיוצא בהן. כי מנפחינן לה לריאה וסלקא בנפיחה כשרה. והיכא שהאומא סרוכה לדופן הוא דלא סמכינן אנפיחה להכשירה. כי כן כתוב בתוספ' ובספר התרומה. ויש ליזהר בין סירכא לרירא כי יש טבחי דממשמשין באצבעותיהם עד דפרקי. העינוניתא דורדא כל היכא דסרוכה טרפה. ואונא באומא יש אוסרין ויש מתירין. אמנם הר"ם ז"ל עשה כדברי המחמיר ואינו אוכל לא אונא באומא ולא חלון. ואם אונות דבוקות זו על זו ונראות כתרתי ויש הפרש ביניהם אפילו כל שהוא כשרה. ותרי בועי דסמיכי אהדדי טרפה וחדא דמתחזי כתרתי אי שפכי אהדדי בנקיבת קוץ באחת מהם כשרה. ואין מקיפין בבועי. פי' ריאה דאית בה תרתי בועי. חדא נקובה וחדא לא נקובה ולא ידעינן אי מקמי שחיטה אינקבא או לאחר שחיטה אינקבא לא אמרינן ננקבא להאי אחריתי וניחזי אי דמיין אהדדי. מפני שנקבי הבועות עשויות להשתנות ושמא מראה אחר היה מתחלה ועכשיו נשתנה. ומי שאינו בקי בהקפה יטריף:
בועה בשיפולי אומא טרפה. אין לה היקף בשר כלל דמיא לתרתי בועי ואיכא למיחש למראית העין. ובועא שנראית משני צדדים בקולשיה כשרה בסומכיה טרפה. דוקא כנגד הסמפונות דריאה. וטעמא משום דחיישינן דילמא לא קיימא דאמרינן בפרק אלו טרפות (דף מז) ריאה שנימוקה וקרום שלה קיים כשרה וכו' עד והוא דקיימי סמפונות. ואם כל הריאה דבוקה יחד שאין הטבח יכול להכניס ידו לבדקה זה קורין פלומעיר"א וכשרה. וסימן אומר לדבק טוב הוא:
מצא רבי יעקב גאון לרבינו צדוק גאון ורבינו אבודימי גאון וכמה חכמים גאונים ותנאים הורו לכל ישראל. שכל זמן שמוציא הטבח הריאה ומנענעה ג' פעמים וד' פעמים ונשמטים הסרכות מאליהן כשרה ואין בה שום ספק. וכן מצינו בה"ג של נשיאים אבותינו הגאונים ראשי הישיבות וראשי גליות ז"ל:

Siman 326

אין לשחוט תרנגולת או בהמה בסכין של נכרים או בסכין שלא טבל כדאמרי' סכין של נכרים אסור להשתמש בו. ור"ל הפירוש שאסור להשתמש בו שום מיני תשמיש עד לאחר טבילה. ואם שחט בסכין של נכרים בעי קליפה במקום שחיטה:

Siman 327

שמוטת גף בעוף במקום חבורו בכתף טרפה. והוא דאיעכול ניביה. אבל אם נשמט ממקום אחר כשר. ואם נשבר במקום אחד ויצא העצם לחוץ יחתוך אותו האבר וישליכו כי הוא אבר מן החי והשאר מותר. [שמוטת גף בעוף במקום חבורו בגוף טרפה דחיישינן שמא ניקבה הריאה שקורין פק"ח. אבל אם נשמט במקום אחר כשרה. אך האבר עצמו אסור. ושמוטת ירך בעוף טרפה אע"ג דלא איעכול ניביה. ואם נשבר למטה מן הארכובה שקורין ניטו"ל כשרה רק שישליך האבר לחוץ. ואם למעלה מן הארכובה טרפה ואם יש שום ריעותא למעלה סמוך לארכובה אע"ג דאינו נשבר טרפה משום חששא דצומת הגידין. וכן אם נשמט מהאי טעמא דודאי מקום צומת הגידין מתחיל מן הניטו"ל כדאיתא בפרק בהמה המקשה (דף עו) גבי דין ערקומא כדפירש שם בקונטרס. ע"כ]:

Siman 328

מחט שנמצא בקורקבן אסר מהר"ם זלה"ה וז"ל היה שום נקב בחלל הקורקבן ולא יצא המחט לחוץ אלא שנמצא שוכב בריוח ארוך ורוחבו בדופן בקורקבן אסור. ואסר שאר אווזות שנתערבו עם אותה אווזא שנמצא בה המחט בקורקבן מפני שהאווזא היתה חתיכה הראויה להתכבד ולא היתה יכולה לבטל ברוב מפני שהחתיכה הראויה להתכבד אפי' באלף לא בטיל. [ומיהו התוספות פסקו בהדיא דמחט הנמצא בחלל הקורקבן ובדקו לצד חוץ ואינו ניקב מבחוץ. ודאי מותר ואפילו נכנס המחט קצת בעובי הקורקבן. ולא שנא קופא לבר ולא שנא קופא לגאו רק שיהא הכל בתוך הקורקבן ולא יהיה מן המחט לחוץ. ומה שמפליג תלמודא בקופא הני מילי לגבי כבד. אבל לגבי קורקבן אין חילוק משום דאימור אוכלין ומשקין דחקוהו. כדמפרש בפרק אלו טרפות (דף נא) גבי מחט שנמצא בעובי בית הכוסות. ומיהו יש לדקדק מאד שיהא הקורקבן שלם מבחוץ בלא נקב. ע"כ]:
פשטיד"א שנאפית עם פשטיד"א אחרת שנעשית מן אותן אווזים שנמצא במחט בקורקבן שלה. כולם אסרם הר"ם ז"ל דסבירא ליה ריחא מילתא היא:

Siman 329

והרבה בהמות או כבשים שנשחטו ונבדקו יחד ונמצאו כשרים ואח"כ חתכום לחתיכות גדולות הראויות להתכבד ונתערבו החתיכות ונמצא ריאה אחת טרפה ואינו יודע איזו מהן היתה. כולן טרפות מפני שכל אחת ואחת היתה חתיכה הראויה להתכבד:

Siman 330

יהודי שהביא בשר מבית נכרי אסור בלא סימן אף על גב דלית הלכתא כוותיה דרב דבשר שנתעלם מן העין אסור. הני מילי היכא דליכא ריעותא כגון ההיא דפרק גיד הנשה (דף צה) מברא אתי לאפאי יומא טבא לגו אזל אודיק בבזעא דדשא חזיא לחיותא דתלא טרף אבבא נפוק אתו כולי עלמא לאפי' אתא טבחא נמי לא עלים רב עיניה מיניה ואף על פי כן לא אכיל רב מההוא בשרא. אבל במקום דאיכא ריעותא כגון באלו מציאות (דף כג) בההוא דיו דשקיל בשרא. פסק רבינו שמואל מוורדי"ן דאסור שאפילו מאן דפליג עליה דרב מודה בהא. מדפריך והאמר רב בשר שנתעלם מן העין וכו', אלמא כולי עלמא מודו היכא דאיכא ריעותא דאסור. ואפילו אם יש ליהודי טביעת עין אינו מועיל לפי שאין אדם נאמן בטביעת עין כי אם צורבא מרבנן דלא משני בדבוריה כי אם בתלת מילי במסכתא בפוריא ובאושפיזא. [מיהו מסקינן בפרק גיד הנשה (דף צו) דהני מילי לענין ממונא. אבל לענין איסורא אין חילוק בין צורבא דרבנן לאחר, דקאמר התם גבי ההוא אית לך סימנא בגויה אמר ליה לא אית לך טביעות עינא בגויה אמר ליה אין א"ל אם כן זיל שקול. ע"כ]:

Siman 331

פשטיד"א אסור להניח נכרית לישא אותה לבדה לתנור משום דאמר רב (חולין דף צה) בשר שנתעלם מן העין אסור. אבל אם נתן בה סימן מותר. [אין הלכה כרב דקאמר תלמודא ורב היכי אכיל בישרא ולא קאמר ואנן היכי קא אכלינן בישרא. משמע דלית הלכתא כרב. ע"כ]:

Siman 332

וששאלתם לאפות פשטידא עם הפת אי ריחא מילתא היא אפי' בדיעבד או לכתחלה דוקא. רבינו אבי העזרי מתיר בדיעבד דהלכה כר' יוסי דאינו אוסר אלא בשל שעורים מפני שהשעורים שואבות:

Siman 333

אין למלוג תרנגולת במים שהוחמו בכלי שלא נטבל. אמנם אם מלגו בדיעבד כשרה. [וכן עיקר דכלי שני אינו מבשל ואינו מבליע כלל. ומיהו יש רוצים לומר דאע"ג דאינו מבשל מ"מ הוא מבליע. ונפקא מינה שאם היה כאן כלי של איסור בן יומו ועירו בתוכו מים חמין דהשתא הוי כלי שני ואח"כ נתנו לתוכו חתיכה של היתר דהחתיכה אסורה כיון שהמים חמים דהאיסור נפלט מן הכלי ונבלע בחתיכה. אכן פר"י דלא שנא דודאי כי היכי דכלי שני אינו מבשל כמו כן אינו מבליע. ואם תאמר א"כ למה הורגלו לרחוץ בית השחיטה במים צוננין משום הדם קודם מליגת התרנגולת כיון דאין כלי שני מבליע. וי"ל דהיינו משום דלפעמים לוקחים מי המליגה ומחמים אותם על גבי העור להדיח בהן קערות ויהיה הדם אוסר הכל. ע"כ]. וגם אין להחזיר התרנגולת למי המליגה לאחר שהוציאה לחוץ לכתחלה כי שמא כלי שני מבשל כדי קליפה. ומפעם ראשונה לא היה קפידא משום שהיו בו עדיין הנוצות אבל כשהחזירה למי המליגה כבר נפלו קצת מן הנוצות. אמנם בדיעבד אם החזירה במי המליגה מותר:

Siman 334

תרנגולת שנמלגה בקערה מותרת אפילו אם היא בת יומא. כי כלי שני הוא וכלי שני אינו מבשל [ודוקא כשעירו המים בכלי בתחלה ואחר כך נתנו בו התרנגולת. אבל אם נתנו התרנגולת בכלי תחלה ואח"כ המים על התרנגולת אז המים רותחין אוסרין התרנגולת כדי קליפה. ע"כ]:

Siman 335

הר"מ ז"ל אומר חתיכה של חלב שנמלחה עם חתיכות הרבה של בשר אם החלב דבוק לחתיכה אחת פעמים שאותה חתיכה שדבוק בה מותרת ואותה שמונחת אצלה אסורה. כגון שבאותה חתיכה שהוא דבוק יש ס' אז מותרת אותה חתיכה שהוא דבוק בה. ומ"מ צריך לקלוף אותה לצד החלב ואותה שהיתה מונחת אצלה שהחלב דבוק בה אם היתה מונחת לצד החלב אסורה. אבל אם לא היתה מונחת לצד החלב אפילו אין בה ס' מותרת. כי חלב אינו מפעפע מחתיכה לחתיכה בלא רוטב. ואם החלב אינו דבוק לשום חתיכה אותה שמונחת לצד החלב אסורה אם אין בה ס' לבטל אבל כל שאר החתיכות מותרות. והטעם לפי שהחלב אינו מפעפע בלא רוטב אבל אם נגע חתיכה אחת או שתים בלא רוטב אפי' הכיר אותן שנגעו בחלב ולבסוף נתערבו יחד שאינו מכיר אותן אם יש ס' מן הכשרות שלא נגעו בחלב יותר מאשר נגעו בחלב כולן מותרות. דחד בתרי בטיל בדבר יבש אפילו ראויין להתכבד דכיון דלא אסירי אלא מחמת בליעה:

Siman 336

התוספות פסקו כהאי לישנא דמלח בכלי שני לא בשלא. דרב נחמן קאי כוותיה דאמר מילחא צריך בישולא כבשרא דתורא. [מיהו בתוס' פסקו בשם ר"י כאידך לישנא דאמר בכלי שני נמי בשלא. דבשל תורה הלך אחר המחמיר. וכן נהגו שלא ליתן מלח בקערה בשבת אלא אם נתקרר הרבה. ע"כ]:

Siman 337

וששאלתם מה שמולחין באמבטי על גבי עצים והציר נוטף אם יש שום איסור באותה אמבטי. אסורה אותה אמבטי להשתמש בה רותח או לכבוש בה שום דבר כבוש דקיי"ל כבוש הרי הוא כמבושל. כדמשמע בפ' כל הבשר (דף קיא) כלי שאינו מנוקב שמלחו בו בשר אסור לאכול בו רותח:

Siman 338

וראה תשב"ץ שהתיר הר"ם ז"ל אווזות שנמלחו עם הכבד כי אמר דדם משרק שריק:

Siman 339

ואומר בשני ראשי אווזות שנמלחו עם האווזות ולא ניטל הקרום שלהם התיר הר"ם הכל. ואומר דבהלכות גדולות יש מוח אסור לכך המוח אסור ואינו אוסר את האווזות. לפי (שלט) שעצם של הראש מפסיק בין המוח לבשר:

Siman 340

בשר שנמלח ושהה שיעור מליחה ונטף מן השק שהוא בתוכו לתוך הקערה מותרת ואינה צריכה רק הדחה ולית דין צריך בשש:

Siman 341

מעשה בכחל ובשר שנמלחו בכלי מנוקב ושהו שם כדי מליחה ושוב הושמו בכלי שאינו מנוקב ונטף ציר מהם ושאלו להר"ם ז"ל והתיר שניהם:

Siman 342

בשר ששהה ג' ימים מעת לעת שלא נמלח שוב אין דמו יוצא על ידי מלח אלא על ידי בישול. כך נמצא בתשובת הגאונים. אבל בצלי אומר אני שהוא מותר דדם האברים שלא פירש מותר ואם יוצא על ידי האש נורא שאיב ליה:

Siman 343

וראיתי שהתיר הר"ם ז"ל בשר שלא נמלח עד לאחר שלשה ימים בצליה:

Siman 344

דין כחל וכבד פרש"י לחומרא. וכן נוהגין:

Siman 345

ציר של בשר שנפלה לקדירה חולבת אפי' בצונן צריכה הגעלה משום דמליח כרותח:

Siman 346

ציר של בשר שנפלה לחמאה מתיר בס'. אע"פ שיש אומר שאינו בטל אלא במאתים. וזה ר"ל במינו אבל בשאינו מינו בששים:

Siman 347

קדרה של נחושת שנאסרה משום בשר בחלב לעולם אסורה לכתחלה עד שיגעילנה. ובדיעבד מותר מה שבשלו בתוכה אם אינה בת יומא. אבל קדרה של חרס אין לה תקנה עולמית. [ומיהו נראה עיקר שאין חילוק בין כלי חרס לשאר כלים לענין פגם. וא"כ גם כלי חרס מותר בדיעבד כשאינו בן יומו. ומה שאמרו דאין כלי חרס יוצא מידי דפיו לעולם אינו רוצה לומר שאין לו תקנה להיתר אלא רוצה לומר שאין תקנה להגעילו כשהוא בן יומו. ע"כ]:

Siman 348

רבי שמשון כתב בתשובה טפת חלב שנפלה על הקדרה מבחוץ לצד האש נראה להתיר יותר ממה שהיה נופל שלא לצד האש שנבלע מיד בקדרה. ומכל מקום בין מצד האש בין שלא לצד האש אם יש שם ס' אז הוא מותר ואם לאו אסור אפילו כנגד הרוטב. אמנם אם יש הפסד מרובה כגון בערב שבת או בערב יום טוב מתיר רבינו שמשון אם יש ס' של היתר שהיה בקדרה. (ומיהו נהגו העולם שאם נפלה הטיפה כנגד הרוטב או מותר על ידי ס' בין לצד האש בין שלא לצד האש. אבל אם נפלה הטיפה למעלה מן הרוטב שלא כנגד האש אסור אפילו אם יש ברוטב ס' לפי שהטפה מתפשטת בקדרה קודם שתכנס ברוטב ונעשית הקדרה נבלה. אבל כנגד האש מותר לפי שהאש שורפו רק שיקנחנו מיד. והני מילי בטיפה אחת בעלמא אבל אם נפל חלב בשפע כמו חצי כף אסור אפי' כנגד האש אפי' אם יש ברוטב ס' אם נפל למעלה מן הרוטב. אבל כנגד הרוטב שרי ע"י ס'. ע"כ):

Siman 349

אם נפל חלב רותח על סכין או כלי אחר בצונן אין צריך כי אם לגרר רק במקום שנפל עליו הטפה. כי מה שאנו אומרים עירוי ככלי ראשון זהו כשנופל בקלוח אבל בכאן הואיל ופסק כשנפלה הטפה אינו צריך כי אם לגרר באותו מקום בלבד. ודוקא כשנפל על הקתא אבל אם נפל על הברזל נועצו עשר פעמים בקרקע ודיו. [ומיהו נכון הוא להגעיל כל הסכין אם נפל על הברזל. אפ"ג דתתאה גבר ותתאה צונן. מ"מ העילאה שהוא חם מבליע כדי קליפה והוי ליה חם מקצתו וגבי מתכת חם מקצתו חם כולו. ע"כ]:

Siman 350

ועל הזבוב שנמצא בתמחוי שהוא כלי שני וחלקו ממנו לשאר קערות. הכל מותר דשמא בכלי שני נפל וכלי שני אינו מבשל. ועוד דנהי דבריה לא בטלה הני מילי היא גופה אבל אם נמצאת הבריה משליכין אותה והטעם בטל בס'. ואם כן אפילו היה כלי שני מבשל הכל מותר דמבטל הטעם בס' כמו שפירשנו. ועוד י"ל דילמא לאחר שנתקרר התבשיל נפל ואיכא ספיקות טובא. [ומיהו אם נפל הזבוב בכף מכלי ראשון הכף אסורה. ואם החזיר אותו כף לתוך הקדרה אפילו הדיחה לאחר שהשליך בה את הזבוב צריך שיהא בקדרה ששים נגד כל הכף. ע"כ]:

Siman 351

דג טמא שנמצא בקערה אפילו אין בה ס' מן הדג טמא זורק את הדג טמא והשאר שבקערה מותר. רק אם היה ס' בקדרה ועירו כל מה שהיה בקדרה בפעם אחת לחוץ. [בפנים פי' גבי דגים דוקא כשעירו כל מה שבמחבת בפעם אחת. ומיהו נראה להתיר אפילו לא עירו הכל בבת אחת כיון שהיה בו ס' בין הכל. ואף על גב דלפעמים שנשאר במחבת בפעם שניה מעט דגים טהורים והדג טמא ביניהם ואין בדגים טהורים ס' ונאסרו אותן הדגים שנשארו במחבת. מ"מ כיון שחזרו ועירו אותם שנשארו במחבת עם הדגים שעירו בפעם ראשון ונתערבו יחד והראשונים רבו על השנים נתבטלו ברוב. ואע"ג דבריה לא בטלה הני מילי כשאסורין מחמת עצמן אבל הני דנאסרו מחמת בליעת דג טמא כי האי גוונא לא חשיב בריה. וכן פי' רבינו ברוך בספר התרומה. ע"כ]:

Siman 352

מצאתי בשם רבינו ברוך שסיפר שפעם אחת אכל רבינו אפרים ז"ל מדג שקורין בורבט"א ובלילה נראה לו זקן אחד בעל שיבה ובעל שער והדר פנים ומגודל זקן והביא לו קופה מלאה שרצים. ואמר לו קום אכול ונרתע מאד א"ל והלא שרצים הם אמר לו כך אלו מותרים כמו השרצים שאכלת היום. בהקיצו ידע שאליהו זכור לטוב נגלה אליו ומהיום והלאה פירש מהם. [מיהו יש מפרשים דתרי גווני הוו ונמצאו בצרפת שיש להם קשקשת תחת האזנים. וגם יש ארצות שבכל הדג יש קשקשת אך שנושרים בשעת עלותו מן המים ונראים בתוך המפה כשנותנים אותה תוך הרשת. אך מורי רבינו יחיאל לא היה אוכל הדגים המבושלים עמו. ע"כ]:

Siman 353

ואינו אוסר חמאה מפני שהגוים מניחים אותה בשוק אצל החלב דאם כן יאסור נמי פת אלא היא בטלה בששים:

Siman 354

ר"ת ור"ח מתירין לאכול חמאה של גוים. גם בתשובת הגאונים שלי כתוב להיתר. אמנם בתשובת רבינו נתן מאישפור"ק זצ"ל כתוב עד עכשיו היו נוהגים היתר אבל משהתחילו להביאם מתמ"ת ומגי"ש ומזייפין אותה אנו מנדין כל מי שאוכל אותה. ויישר כחם של אותן שאינן אוכלים. ומכל מקום הואיל ונפק מפומייהו דרבותינו להתיר לא נחמיר כולי האי לאסור הכלים שנתבשלה בהם למי שאינו רגיל לאכלם לבד מעיירות העומדות על גבולי צרפת. ומנהג רווחא הוא בכל ארץ אשכנז שלא לאכלם:

Siman 355

אינו אוכל שום בשר אחר גבינה כי אם בשר עוף אבל אחרי חלב אוכל מכל בשר. [מיהו נהגו העולם שלא לחלק בין גבינה לחלב ואוכלין בשר בין אחר גבינה בין אחר חלב ע"י קנוח והדחה בין בשר עוף בין בשר אחר. ע"כ]:

Siman 356

ירושלמי דפסחים פרק אלו דברים אמר ר' יוסי האי דאכיל חלב ודעתיה למיכל קופר (פי' בשר) בעי למיכל פריסתא. מכאן הוכיח הר' שמואל מבונבער"ג כשאדם אוכל גבינה ורוצה לאכול בשר צריך לאכול ב' חתיכות לחם בינתים:

Siman 357

סכין שחתכו בו גבינה ורוצים לחתוך בו בשר או איפכא אינו צריך כ"א הגעלה דהתירא בלע:

Siman 358

ואומר סכין ששחט בו אסור לחתוך בו רותח אחר כך עד שיגעילנה או על ידי עירוי:

Siman 359

ועל ששאלתם אם אני מדמה כל דבר חריף לקורט של חלתית לאסור אפילו נחתך בסכין שאינו בן יומו. הרי בספר התרומות דימה כרישין ובצלים וצנון ושומין וכיוצא בהן לקורט של חלתית ואנו נוהגים כך הואיל ונפק מפומיה דרבינו. [ומיהו מורי הר' יחיאל מפרי"ש היה מחלק לקולא. ולא היה מדמה כרישין ובצלים וצנון ושומין וכיוצא בהן לקורט של חלתית. ע"כ]:

Siman 360

סכין שקנה מגוי. בין גדול בין קטן בין שיש בו גומות בין שאין בו גומות. לחתוך בו רותח צריך ליבון ואח"כ טבילה. אבל לחתוך בו צונן די בנעיצת עשר פעמים בקרקע קשה. וא"צ טבילה אם הוא של גוי ולא קנאו ישראל. אבל אם קנאו הישראל אפילו לחתוך בו צונן צריך טבילה. ואם הוא מסופק אם הסכין חדש או ישן שקנה מן הגוי צריך ליבון ואח"כ טבילה. [מיהו בסכין קטן שאין בו גומות נהגו העולם להגעיל כיון שאין תשמישו על ידי האור אבל סכינים ארוכים טעונים ליבון שלפעמים הגוי צולה בו בשר כמו בשפוד. ומיהו אף בתשמישו ע"י האור סגי בהשחזה ובהגעלה כמו בליבון. דהשחזה מסירה הקליפה וההגעלה מפלטת הבליעה וטפי לא עביד ליבון. ע"כ]:

Siman 361

עוד אומר הר"ם ז"ל מותר להטביל כלים בתוך כלי בתוך הבאר. מדאמרינן בפרק חומר בקודש (דף כ"ב) מטבילין כלי בתוך כלי לתרומה אבל לא לקדש וכיון דמותר לתרומה כ"ש לחולין. ובלבד שיהיו המים שבבאר צפין על כל הכלי החיצון בשביל השקה שאז יהיו המים שבבאר ושבכלי הכל אחד:

Siman 362

ומצריך לטבול רחיים של פלפלין משום דאזלינן בתר המעמיד:

Siman 363

וששאלתם על בית יד של עץ שבמחבת אם הוא חוצץ בטבילה. דבר פשוט הוא דכל ידות הכלים שאין עתידים לקוצצן ולהסירן לא חייצי כמו מוכני בזמן שאינה נשמטת דהויא חיבור:

Siman 364

אסור לאכול מפירות של ערלה במקום שהוא יודע שהם של ערלה אפילו הם של גוים. אבל אם אינו יודע שהם של ערלה כי אם מפי הגוי מותרים. כי אין הגוי נאמן לאמר פירות של ערלה הם. וספק מותר כדאמרינן בקדושין פ"ק (דף ל"ט) ספק לי ואנא איכול. אבל ודאי ערלה אסור כי ערלה נוהגת בשל גוים:

Siman 365

וששאלת על יהודי שיש לו כרם אם יכול ליטע זמורות שלא נשאו פרי. אין חילוק בין נשאו פרי בין לא נשאו פרי דאפי' נשאו פרי ונטען במקום אחר חייבים בערלה ומונים להם משעת נטיעה. וכל פירות שגדלו בהם בתוך שלש שנים משעת נטיעה אסורין עולמית. וכשגדלין בו בכרם רבעי בשנה רביעית מחלל על פרוטה ושוחק הפרוטה ומשליכה לנהר והפירות מותרים מיד אחר החילול. ודלא כהלכות גדולות שכתבו שאיסור הפירות משנה רביעית עד שנה חמישית. מההיא דכל הנלקט מזה היום מחולל על המעות משמע דשרי לאלתר בתר חלולו. ומ"מ ליטע מותר אפילו יחור של ערלה שלא נשא פרי מעולם כדתנן במס' ערלה (פ"א מ"ט) ומייתי לה בפרק כל הצלמים (דף מ"ח) נוטעין יחור של ערלה וכו'. [ומיהו יש ליתן בו סימן שהוא של ערלה שלא יטעו ויאכלו מערלה כדתנן במסכת מעשר שני פרק ה' ומייתי לה בפרק מרובה (דף ס"ט) כרם רבעי מציינין אותו בקזוזות של אדמה ושל ערלה בחרסית וכו'. ואם לא נטע זמורות נטיעה גמורה אלא הבריך מן הזקנים בארץ ולא הפסיקה ועדיין היא מעורה בזקנים. אין פירות הבריכה אסורין משום ערלה דמזקנה ינקי ובתר זקנה גרירא. אבל אם הפסיק הבריכה מן הזקנה מונה לבריכה שני ערלה משעה שהפסיקה. כדתנן בסוף פ"ק דערלה (דף ע"א) אילן שנעקר ובו בריכה והוא חי ממנה חזרה הזקנה להיות כבריכה הבריכה שנה אחר שנה ונפסקה מונה משעה שנפסקה. ע"כ]:

Siman 366

וששאלת אם השכיר ישראל לגוי כרמו שנה אחת והגוי נטע בתוכו זמורות באותה שנה שהיה בידו אם מותר הישראל אחר כך בפירות שנטען בתוך ג' שנים ובשנה הרביעית בלא חלול. לא. כי ערלה נוהגת אף בשל גוים כמו שמוכיח ר"י מכמה ראיות בפ"ק דקדושין (דף ל"ו) כל שכן הכא דבקרקע ישראל קיימי דשכירות לא קניא כדאמרינן בפ"ק דע"ז (דף כ"א) ובפ"ק דפסחים (דף ד):

Siman 367

וששאלת אם יכול היהודי להשכיר אותו כרם לגוי עד שיעברו שני ערלה ואח"כ יקח היהודי הכרם ברשותו. לא. כי פירות הערלה אסורים בהנאה ואסור הישראל לאכלם אף למכרם לגוי כי הפירות של ישראל הם דשכירות לא קניא. וכיון דבקרקע דידיה קיימי פירי דידיה הוו ואסירי בהנאה. ולא דמי להנך שתילי ערלה דסוף פ"ק דע"ז (דף כב) דגוי אוכל שני דערלה וישראל אוכל שני דהיתרא ושרא ליה רבא אף בלא התנו מעיקרא לעשות כן. שאני התם דשותפין הוו תרווייהו או בקבלנות או שותפי ממש הוו בגוף הקרקע ולהכי שרי דהכי דינא שזה טורח בחלקו ומעדר וזומר בכל יום או יום אחד. או שנה אחת או ג' שנים ואוכל מה שטורח ואח"כ חבירו עושה כמו כן לחלקו. לכך שרי רבא. אבל הכא דקרקע דישראל הוו ואילנות נמי דידיה הוו דבתר תלת שנין אמר ליה לגוי הסתלק מארעאי ומאילני. נראה דאפילו התנו מעיקרא אסור. ואפי' אם הישראל מכר לגוי אותן נטיעות קודם שהוציאו פירות שיהיו לגוי כל ג' שנים או ד' שנים אסור כיון דבתר שני ערלה לא מצי הגוי למעקרינהו וצריך להניחן בקרקע של ישראל דישראל נינהו וגוי ארסטון בתוכו בעלמא הוא:

Siman 368

וששאלת מה יעשה בפירות של ערלה. תנן בפרק בתרא דתמורה (דף לג) אלו הן הנשרפין הערלה וכלאי הכרם הראוי לישרף ישרף הראוי ליקבר יקבר. לישרף כמו פירות. ליקבר כמו משקין של פירות שאינן ראויין לישרף יקברו:

Siman 369

לקוץ אילן המזיק לבית מותר. כדאיתא בפרק החובל (דף צב) שמואל אייתי ליה אריסיה תמרי אמר ליה וכו' למחר אייתי לי מקורייהו כלומר הבא לי משרשם עקור אותם. וכן איתא שם אם היה מעולה בדמים מותר אלמא שמותר לקוץ אפילו נושא פרי:

Siman 370

ירושלמי דכלאים גרסינן. הזאב והכלב והשועל והעזים והצביים והיעלים והרחלים והסוס והפרד והחמור והערוד אע"פ שדומין זה לזה כלאים זה בזה. ותו גרסינן התם איסי בן יהודה אומר אסור לרכוב על גבי פרדה מקל וחומר דכלאי בגדים ומה בגדים שמותרין זה על זה אסור בתערובות סוס וחמור שאוסרין זה על זה אינו דין שיהיו אסורין בתערובות. ופריך והכתיב והרכבתם את שלמה בני על הפרדה ומשני אין למדין משם:

Siman 371

הר"ם ז"ל אינו מתיר להכניס פשתן תחת קמלו"ט כי שמא הקמלו"ט עשוי מצמר של רחלים או שמא מעורב בו מחוט של צמר רחלים והוי כלאים:

Siman 372

ואינו מכניס עור תחת בגד צמר אא"כ שנתפר בקנבוס ויש לו ראיה ממסכת כלאים (דף לג):

Siman 373

אסור להניח לתפור בגדיו בבית העכו"ם אם לא שהישראל יושב אצלו דחיישינן שמא יתפור בפשתן:

Siman 374

קילורא דיין נסך אסור בהנאה כי כן המסקנא דתוס' דאפילו סתם יינם של עכו"ם אסור בהנאה. אבל יינו של ישראל שנתנסך מותר בהנאה גם ליקח בחובו יין נסך מן הנכרי מתיר ר"ת:

Siman 375

למזוג לעכו"ם יין נסך אסור ואם ימחו לא יקבלו לכך מוטב שיהיו שוגגין ואל יהיו מזידין. וכמה פעמים תמהתי איך פשט ההיתר. ומיין שלנו מותר למזוג ולמה לא:

Siman 376

וששאלת אם יכול היהודי להשכיר מרתפו לעכו"ם להשים בתוכו יין נסך, אסור. כדתנן בפרק השוכר (דף סב) השוכר את החמור להביא עליו יין נסך שכרו אסור. ואין חילוק בין בזמן הזה לימי התלמוד. אלא לענין ליקח יין בחובו מותר מפני שהוא כמציל מידו:

Siman 377

עכו"ם שהוציא את הברזא ויצא מן היין קצת מעט טיפה בלא קילוח בעלמא חמרא אסור ולית דין צריך בשש. ואפילו לרש"י דפריש דעד הברזא חמרא אסור בשתיה מכאן ואילך שרי ואפילו בשתיה הרי הוא עצמו פסק דלית הלכתא כרב פפא דקים ליה כיחידאה:

Siman 378

מעשה היה שנפלו השוליים של חבית מצד אחד ונעץ העכו"ם סכין בין נסר לנסר והגביה השוליים מצד אחד ונגע הסכין ביין ואסר הר"ם ז"ל את היין בשתיה. דכל מגעו של עכו"ם ביין בדבר אחר בכוונה אסור בשתיה. אבל שלא בכוונה מחלוקת רש"י ור"ת ר"ת מתיר ורש"י אוסר. והר"ם ז"ל פוסק כרש"י לחומרא לאסור מגעו על ידי דבר אחר שלא בכונה. [ומיהו יש נוהגין היתר במגע עכו"ם ע"י דבר אחר שלא בכוונה כר"ת. ע"כ]:

Siman 379

מעשה באחד ששלח יין ע"י עכו"ם וישראל עמו ונתפס הישראל בדרך והיה ב' ימים במשמר. והוליך העכו"ם היין יחידי והתיר הר"ם ז"ל היין אם היה החבית מגוף:

Siman 380

וששאלת על משוך בערלתו אם מגעו משוי יין נסך. דבר פשוט הוא שאין מגעו יין נסך דאפי' לרב נחמן דאמר תינוק בן יומו עושה י"נ דלא פלוג רבנן בין עכו"ם בר כונה ללא בר כונה. אבל בר ישראל משוך בערלתו דהוא ואבותיו מעולם הוחזקו בקדושה. לא. ואיסור יין נסך אינו תלוי במילה אלא בעובד עבודת האלילים והעצבים אע"פ שנימול מגעו יין נסך וזה אע"פ שנמשכה ערלתו לבו לשמים ואפילו מומר לערלתו מותר כדאיתא בפרק הערל (דף ט) מי שמצטער על משיכתו ונמול עד עכשיו:

Siman 381

חבית של עכו"ם או לגינו אם ישראל רוצה להשתמש בתוכה צריכין הגעלה או עירוי ג' ימים ממים צוננים מעת לעת ובכל יום מים חדשים:

Siman 382

ומה שהמניקות עכו"ם נותנות יין נסך לתינוקות לשתות או שאר דברים של איסור אין למחות בידם. דקטן אוכל נבילות אין בית דין מצווין להפרישו. אך נראה דאף דאינו מצווה אמנם אסור לומר לעכו"ם להאכילו ולהשקותו דבר אסור דלא ספינן להו איסורא בידים כדאמרינן בפ' חרש (דף קנד):

Siman 383

אם שלח יין או בשר על ידי עכו"ם וישראל עמו והישראל הלך לעשות צרכיו ומניח הבשר או היין ביד העכו"ם יחידי ולא הודיעו שמפליג מותר:

Siman 384

כהן שנולד לו בכור מבהמה לא יאכלהו בלא מום וכשיפול בו מום יכול לעכבו לעצמו ויאכלנו. דכהנים חייבים בבכור בהמה טהורה דלא נפטרו כהנים ולוים אלא מפטר חמור ומפדיון הבן כדאיתא בפ"ב דבכורות (דף יג):

Siman 385

ועל ששאלת אם כהן עני שנולד לו בכור אם יכול לתנו לכהן עשיר. רשאי הוא. אמנם אם לא ירצה לקבלו הרשות בידו דמצי אמר ליה הואיל ולא חייבתך תורה מתנה הוא דקא יהבת לי ולא בעינא דכתיב ושונא מתנות יחיה:

Siman 386

ספק בכור שנולד מפרה זקנה שהיתה חולבת מכבר וקיימא לן דחלב אינו פוטר אם מת אותו ספק בכור בלא מום טעון קבורה עם עורו כמו ודאי בכור שמת כדאיתא בפרק טבול יום (דף קד):

Siman 387

הזרוע מצריך ליתן לכהן אפילו בזמן הזה. [ומיהו א"צ ליתן כרש"י במסכת שבת בפ"א גבי ההיא דרב חסדא דהוה נקיט מתנתא דתורתא בידיה. ופ"ה דהשתא נהוג כר' יאשיה גם במתנות דאין נוהגין אלא בארץ אך בימי רב חסדא לא נהוג כי אם בראשית הגז ולא במתנות. אבל עכשיו נהוג כר' יאשיה גם במתנות. וכי היכי דבימי האמוראים נהוג כר' יאשיה בראשית הגז ולא מיחו בידייהו הכי נמי השתא נהוג כר' יאשיה ולא מחינן בידייהו. כן פ"ה בפ"ק דשבת. וא"כ עכשיו אין ליתן שום מתנה לכהן. ע"כ]:

Siman 388

הר"ם ז"ל אומר מה שקורא הש"ס (ב"ב דף קכו) בוכרא סכלא בכור לאם ואינו בכור לאב. לפי שהוא מפסיד ממונו ואינו מרויח שצריך ליתן ה' סלעים לכהן ואינו מרויח כנגד זה ליטול כפלים מפשוט בשביל בכורתו. אבל בכור לאב ולאם אם הוא מפסיד שצריך ליתן ה' סלעים לכהן כנגד זה הוא מרויח שנוטל כפלים מפשוט. ובכור לאב שאינו בכור לאם שאינו צריך ליתן לכהן כלום ונוטל כפל מפשוט הרי הוא מרויח ואינו מפסיד:

Siman 389

על פדיון הבן צריך שתי ברכות על פדיון הבן ושהחיינו:

Siman 390

בבראשית רבה יש אמר ר' שמעון ב"ר צדוק יש לו לאדם להטפל עם בנו עד י"ג שנה לאחר מכאן צריך לומר בא"י אמ"ה שפטרני מענשו של זה:

Siman 391

מי שקנה עיסה מן הגוי ולש עמה קצת משלו. אם של ישראל פחות מכשיעור חלה אע"פ שיש משל גוי הרבה פטור מן החלה אבל אם בשל ישראל כשיעור חלה ובשל גוי פחות מכשיעור חלה חייב בחלה. אבל אין ליטול מיניה וביה דקיימא לן כשמואל דקאמר בפ"ק דר"ה (דף י"ג) לכל אין בילה חוץ משמן ויין. וא"כ שמא לא יעלה לידו כ"א משל גוי ויפריש מן הפטור על החיוב אלא כיצד יעשה ילוש מעט בצק אפילו פחות מכביצה וישים תוך חלל הכלי שהעיסה בתוכו אצל העיסה ואותו מעט יעשהו חלה ויברך עליו:

Siman 392

בימים טובים של כל השנה מפריש חלה וקורא לה שם ותאפה ויתננה לכהן קטן או לכהן גדול שטבל מקריו או אפי' לא טבל כדאמרינן שם רבה בטלה ברוב ואכיל לה בימי טומאתו. כמו כן י"ל לפרר אותה לפירורין עם פת של חולין. אבל אם אין שם כהן לא תאפה ביום טוב משום דליכא מאן דחזיא ליה:

Siman 393

אבל בפסח אם אין שם כהן לא יקרא לה שם עד שתאפה וישרפנה לאחר יום טוב כי אין שורפין קדשים ביום טוב. ומה שהש"ס אומר שאין מגביהין תרומות ומעשרות ביו"ט. משום דאין מירוח ביו"ט אבל לישה יש ביו"ט לפיכך מפרישין חלה ביום טוב:

Siman 394

ספירת העומר מברך בלילה ואח"כ אומר יהי רצון וכו' [ומותר לברך בין השמשות על ספירת העומר משום דספיקא דרבנן לקולא וספירת העומר בזמן הזה דרבנן. ע"כ]:

Siman 395

ואומר תינוק שנולד ספק לח' חדשים ספק לז' חדשים מלין אותו אפילו בשבת. כדאיתא בפרק רבי אליעזר דמילה (דף קלד) ערלתו ודאי ולא ערלתו ספק כלומר דאין מחללין עליה את השבת. ומקשה התם ואמאי נמהלי ממה נפשך אי בר שבעה הוא שפיר קא מהיל ואי לא בשרא בעלמא קא חתיך ומשני לא נצרכא אלא למכשירי מילה ואליבא דרבי אליעזר דאמר ר' אליעזר מכשירי מילה דוחין את השבת אבל לא בשביל ספק ערלה. אבל מילה עצמה דוחה אפי' מספק:

Siman 396

ועומד בשעה שמלין את התינוק ומביא ראיה מויעמוד כל העם בברית. ומן התלמוד כדאמרינן בפרק ר' אליעזר דמילה (דף קלז) המל מברך בא"י אמ"ה אקב"ו על המילה והעומדים שם אומרים כשם שנכנס לברית כך יכנס לתורה ולחופה ולמעשים טובים:

Siman 397

אינו נראה לי כלל מנהג כשר שנוהגין ברוב מקומות שהאשה יושבת בבית הכנסת עם האנשים ומלין התינוק בחיקה ואפילו אם בעלה מוהל או אביה או בנה דלאו אורחא ליכנס אשה מקושטת בין האנשים ובפני השכינה. וכי האי גוונא פרכינן בפ' האיש מקדש (דף נב) אשה בעזרה מנין פן יתגרו בה פרחי כהונה. ועוד דאפילו בעיקר מילה לא נצטווית למול אפי' בנה דכתיב אשר צוה אותו אותו ולא אותה ואם כן למה לי כולי האי שימולו לתוך חיקה ולחטוף מאנשים המצוה. ומי שיש בידו למחות ימחה והמחמיר תבא עליו ברכה ושלום. מאיר ב"ר ברוך זלה"ה:
באשר כתב מורנו צעקתי ימים רבים ולית דמשגח. כי נראה מכוער מאד. אף על גב דטרידי בעבידתייהו ולא מהרהרי. הרואים חושדים ואפי' אדם עם אשתו. ועוד אין כל אדם יודע שהיא אשתו. ועוד וכי בחנם היתה עזרת נשים לבד. ונראה דמצוה הבאה בעבירה היא כדכתיב הנה שמוע מזבח טוב. וכל איש הירא דבר ה' יש לו לצאת מבית הכנסת פן יראה כמסייע ידי עוברי עבירה. והזהיר מורי רבינו טוביה ר' יקותיאל בר משה זלה"ה על הדבר כאשר כתב הרב. וגם נראה לי ומוספני על דבריו אחרי ארי ולא אחרי אשה. ואפילו נזדמנה לו אשתו מסלקה לצדדים. הכי איתא בפרק עושין פסין (דף יח) ולהכי אמרינן מנוח עם הארץ היה דכתיב וילך מנוח אחרי אשתו ואפילו בשוק כ"ש בבית הכנסת ובחיקה. ושלום. מאיר ב"ר ברוך זלה"ה:

Siman 398

מהר"ם אמר אדם הנודר לחבירו ליתן לו בנו למול או להיות בעל ברית שצריך לקיים לו. ואע"ג דאמרינן דאין אדם מקנה דבר שלא בא לעולם בכאן שהוא מנהג בני אדם שנודרין בניהם זה לזה למול או להיות בעל ברית ומקיימין. גם בכאן יש לקיים. כדאיתא בבבא מציעא (דף עד) האי סיטומתא קני פי' רושם של חביות וכו' ובאתרא דנהיגי למקני ממש קנין. כלומר הסיטומתא בשביל שהוא מנהג אף בכאן הואיל ומנהג הוא כמו שפירשתי צריך לקיים. [מיהו רבינו יחיאל מפרי"ש היה אומר דמתנה בעודה מעוברת אינו כלום משום דהוי דבר שלא בא לעולם ובדבר שיועיל קנין הוי מנהג. אבל בדברים שלא יועיל קנין לא הוי מנהג. ולא דמי לסיטומתא דהתם הוי דבר שבא לעולם ואתא המנהג להחשיב הסיטומתא כאילו היה קנין גמור. אבל בדבר שלא היה מועיל בו קנין כגון דשלב"ל לא מצינו שמועיל המנהג. ע"כ]:

Siman 399

ואדם שנהג איסורא בדבר אחד מחמת חומרא ויודע שהוא מותר ואינו תלמיד חכם אלא מבני המדינה. אי אתה רשאי להתירו בפניו ואם נאנס מלקיים צריך ג' הדיוטות להתירו כמו נדר. אבל נהג איסור מחמת טעות שסבור שהוא אסור והוא מותר מתירין אפילו בפניו במקום שנהגו:

Siman 400

זה חברנו הר"ר שמשון אמר לי שנדר על דעת רבינו ה"ר פרץ ועל דעת הר"ם ז"ל ועל דעתי שלא יעשה שום קיום ושום הבטחה לחמיו ולזוגתו שלא לבגוד בהם ועל דעת שלא יוכלו להתירו אלא אם כן נתיר לו שלשתנו יחדו. אם יתחרט חלקי אני מתיר לו. ומדעתי הוא שכל מי שרוצה להתיר לו נדרו ושבועתו שיתיר לדבר מצוה לעשות שלום בין איש לאשתו וחמיו. כי חקרתי שבענין אחר א"א להיות שלום ביניהם ואחרי שהשלום תלוי בכך דבר פשוט הוא דלדבר מצוה יש התרה בלא דעת הרבים שנדר לדעתם כעובדא דההוא דהוה מקרי דרדקי דאדרי' רב אחא אדעתא דרבים (גיטין דף כב) ואהדריה דלא אשכח דדאיק כוותיה. ואע"פ שאמר על מנת שלא יוכל אדם להתירו אלא שלשתנו אפ"ה מהניא חרטה ואם מתחרט מאותו תנאי יתירו לו גם אותו ויתירו לו אחרים. דאטו האומר על מנת שלא יהיה לו התרה וכי אין לו התרה כי אם נימא שאין לו התרה אם כן בפרק השולח (דף כב) דקאמר דמדרינן ליה ופרכינן. נימא דמדרינן ליה על מנת שלא יהא לו התרה. אלא אפילו כי האי גוונא יש לו התרה וכמו שהנדרים יש להם התרה כך התנאים שלהם יש להם התרה. זה לשון הר"ם ז"ל:

Siman 401

הר"ם ז"ל אומר האומר שני פעמים לא אוכל לא אוכל או לא אעשה לא אעשה אסור לאכול או לעשות. ומביא ראיה ממסכת נדרים (דף י) ומשבועות (דף לו) האומר ב' פעמים הן הן או לאו לאו הרי זו שבועה. [ומיהו דוקא נראה כגון שהזכיר שבועה קודם שאמר לאו לאו או הן הן דקרא דומיא דהכי נמי איירי דכתיב הנני מקים את בריתי אתכם וכתיב בתריה ולא יהיה מבול וגו' וברית שבועה הוא. ע"כ]. ודוקא אם לא הפסיק אותו שום אדם בינתים כמו לא אוסיף עוד לקלל לא אוסיף עוד להכות. אבל אם אמר לו אדם אכול ואמר לא אוכל ופעם שניה אמר לו אכול ואמר לא אוכל אין בכך כלום. וכן לענין עשיה אמר עשה ואמר לא אעשה. ופעם אחרת אמר לו עשה ואמר לא אעשה אין בכך כלום:

Siman 402

ואמר שמי שנשבע שלא לשחוק בשום שחוק שבעולם עבור מעות. אסור לו להפיל גורלות ולא שום אדם בשבילו. דאיתא במסכת שבת (דף קמט) אין מטילין חלשים בשבת משום קוביא. ונראה דוקא מנה קטנה כנגד מנה גדולה כדמוכח בפרק השואל (דף קמט):

Siman 403

מי שנדר בקנס שלא לשחק ועבר הנדר צריך לפרוע הקנס:

Siman 404

ירושלמי דנדרים ההוא דאתא לקמיה דר' יהושע בן לוי להתיר לו נדרו א"ל מה נדרת אמר לו נדרנא דלא קא מרווחנא אמר ליה מאן נדר כי האי גוונא אמר ליה קוביוסטוס הייתי. פי' שחקן בקוביאות אמר ליה ברוך שבחר בדברי חכמים שאמרו שצריך לפרט הנדר כי מעתה איני רוצה להתיר לך. מכאן ראיה שאין להתיר נדר של שום שחוק. מהר"ם ז"ל:

Siman 405

אם נדר אדם מעות לצדקה יכול ליתנם אפי' לקרוביו. וכן המעשר כולו יכול ליתן לקרוביו:

Siman 406

ואדם שנדר דבר לצדקה אחת אינו יכול ליתנה לצדקה אחרת אבל הגבאי יכול לשנותה כדאיתא בפ' קמא דערכין (דף ו) ישראל המתנדב מנורה או נר בבית הכנסת אסור לשנותה ואמרינן התם לא שנו אלא לדבר הרשות אבל לדבר מצוה מותר לשנותה. ומדעת הגבאים ומדעת הקהל מותרים לשנותה. [מיהו כשפירש שם העני למי יתן. אסור לשנותה. ע"כ]:

Siman 407

נדר שום דבר לצדקה אחת. יכול לשנותה. פירוש יכול להלוותה כדאיתא בפרק קמא דערכין (דף ו) והני מילי קודם שבא ליד הגבאי אבל משבא ליד הגבאי אסור להלוותה ולשנותה. אבל אם נתן נכרי שום דבר לצדקה אין הגבאי רשאי לשנותה לפי שאם היו משנים היה הנכרי צועק ששינו. ואם נדר צדקה בעיר אחת. אם יש להם גדול העיר אינו יכול ליתנה בעיר אחרת כדאיתא במגילה בפרק בני העיר (דף כז) בני העיר שהלכו לעיר אחרת ופסקו עליהם צדקה צריכין ליתן ליד הגבאי. ומפרש התם משום חשדא שלא יחשדו אותם שלא ירצו ליתן וכשילכו משם יטלו אותם מיד הגבאי והני מילי כשאין להם חבר בעיר. אבל אם יש להם חבר בעיר אסור כלומר שאסור להוליך משם לעיר אחרת:

Siman 408

אדם שקבל עליו שבועה או חרם או נדר סתם שלא פירש בו שום זמן החרם או השבועה או הנדר קיימין עליו לעולם אם לא התירו לו. כי בפירוש דוקא אמרינן (נזיר דף ה) סתם נזירות שלשים יום אבל בשבועות וחרמים ונדרים לא אמרי' סתם שבועות וחרמים ונדרים ל' יום:

Siman 409

מהר"ם אמר דתקיעת כף לא הוי כקנין ואין כופין. וראיה מהכותב (דף פו) דאין כופין אותו על מצות לא תעשה הכא נמי מתי יכפוהו. קודם הזמן אין לכופו ואחריו אין לכופו כיון שעבר הזמן עבר על לא תעשה:

Siman 410

בנזיר אמרינן סתם נזירות שלשים יום דגלי קרא יהיה יהי"ה בגימטריא ל' יום. ולא אמרינן סתם נדרים שלשים יום. [וראיה מפ"ק דנדרים (דף ד) דקאמר נזירות אית ליה קיצותא אבל נדרים לית ליה קיצותא. ומוכח שם דהא דקאמר דנדרים לית ליה קיצותא לחומרא קאמר כלומר דמסתמא הוי לעולם. ע"כ]:

Siman 411

ואדם שנשבע בשום דבר או בשולחן אין זו שבועה כי אפילו מי שנשבע על הספר או משים ידו עליו אין זו שבועה. כדאמרינן בנדרים (דף יד) הנודר בתורה לא אמר כלום והוא דמנחא על גבי ארעא כלומר שאינה נטולה בידו. והש"ס מוקי חילוק בין תלמיד חכם לעם הארץ. ואין לפרסם הדבר. ורבינו האי גאון פסק מי שנשבע בנטילת חפץ אפילו בטלית או בתפילין צריך לקיים שבועתו ואין יכולים להתיר לו אפילו לדבר מצוה [מיהו בתוספות פסקו דלדבר מצוה מתירין אפי' על דעת הרבים ובלא דבר מצוה מתירין נמי אך שלא יהא על דעת רבים. ע"כ]:

Siman 412

וכתב שאם נדר אדם לגרש אשתו יגרשנה ואח"כ יחזור וישאנה ובשביל שעברו כבר ימים רבים שלא למדו מסכת נדרים בישיבה החמיר בשבועות ובנדרים. אמנם ר"ח פסק בספר חפץ שעשה שלדבר מצוה יש לו התרה. כי מה שכתב רבינו האי גאון אם נדר לגרשה יגרשנה שמא דוקא ר"ל באשת ישראל שיכול לעשות לה בטחון להחזירה אבל באשת כהן שאינו יכול להחזיר שמא שם היה מודה שיש לו התרה:

Siman 413

כתב רבינו ברוך ז"ל בשם הר"ר אליעזר ממיץ הא דאמרי' צדקה מחייב עלה לאלתר. הכי משמע כשמאחרה מחמת צרות עין. אבל אם מאחרה כדי ליתן להגון אינו עובר בבל תאחר:

Siman 414

לענות ב' במסורת בתרי לישני בפרשת נדרים לענות נפש ואידך בשיר על מחלת לענות. פסק הר"ם ז"ל מכאן אשה שנדרה שלא לילך במחול או שלא לשורר או שלא לשמוע קול שיר שבעלה מפר לה ביום שמעו לפי שהבעל מפר לה נדרי עינוי נפש וזה קרוי עינוי נפש. כדאיתא בפרק קמא דמועד קטן (דף ט) עושה אשה תכשיטיה במועד כו' א"ל האלהים אפילו אמך ואפילו אמא דאמך היינו דאמרי אינשי בת שיתין כבת שית לקל טבלא רהטא. וכ"ש שאם נדרה שלא להתקשט בבגדי צבעונין שהבעל מפר לה כדאמרי' בנדרים (דף עט) ואלו הן נדרי עינוי נפש שלא להתקשט בבגדי צבעונין:

Siman 415

מהר"ם ז"ל אומר כשהאדם גומר בדעתו לקדש השם וימסור נפשו על קידוש השם כל מה שעושין לו הן סקילה הן שריפה הן קבורת חיים הן תליה אינו כואב לו כלום. והביא ראיה מן המסורת הכוני ב' במסורת הכוני פצעוני. הכוני בל חליתי. כלומר כשהם הכוני ופצעוני בל חליתי כלומר לא היה כואב לי. ומביא ראיה מספר היכלות שרבי חנניא בן תרדיון היה במקום קיסר ששה חדשים והרג שיתא אלפי דוכסים והגמונים ולסוף ששה חדשים נלקח למעלה ושרפו אחד כדמותו במקומו. ותדע שכן הוא שאין לך אדם בעולם שאם היה נוגע באצבע קטנה באש היה צועק אפילו אם היה בדעתו לעכב עצמו לא היה יכול ורבים מוסרים עצמם לשרפה ולהריגה על קדוש השם יתברך ואינם צועקים לא אוי ולא אבוי וגם אומרים העולם כיון שמזכיר שם המיוחד תחלה מובטח הוא שיעמוד בנסיון ולא יכאב לו:

Siman 416

ואומר שאסור לכתוב על העוגה שנותנים לנערים משום פתיחת הלב משמות של הקב"ה שאינם נמחקים:
אבל משמות של מלאכים מותר:

Siman 417

ואומר שאם רצה לכתוב אלהים וכתב אל וכתר למעלה וכגון אל' ודעתו היה לכתבו במקום שם, שאסור למחקו כדאיתא בפרק שבועת העדות (דף לה) (שד משדי) אל מאלהים אינו נמחק. (ופירש הוא שם) כמו במסכת שבת בפרק הזורק (דף נז) כתב שמ משמעון נח מנחור חייב לפי שהוא שם במקום אחר. וגם זה היה בדעתו לכתוב (שדי שלם או) אלהים שלם ואזלינן בתר מחשבתו. אבל אם היה בדעתו לכתוב ש' במקום שדי וא' במקום אלהים מותר למחקו. (וצריך עיון בשבועות. כי כל דברי הסעיף הם מגומגמים. ומצוה לתקן):

Siman 418

ואינו כותב שלום שלם בכתבים לפי שהוא שם כדאיתא בפ"ק דשבת (דף י) ויקרא לו ה' שלום פי' השם שהוא שלום. והטעם מפני שהעולם משליכין אותן ואינם חוששין לשמרן:

Siman 419

ואינו קורא שם של ד' אותיות בתלמוד כ"א השם:

Siman 420

ותפילין וכתבים שיש בהם שמות צריך שיתנם תיק בתוך תיק אם צריך לילך לבית הכסא. וצריך לקנות כלים של עור שקורין פוריי"ל שיש להם שני עורות:

Siman 421

וששאלת על עור שעיבדו לכסות בו את הספר אם יכול לשנותו לתקן בו מנעלים. קיי"ל כרבא בפרק נגמר הדין (דף מח) גבי האורג בגד למת דהזמנה לאו מילתא הוא כמו סודרא דאזמני' למיצר ביה תפילין מותר למיצר ביה תכשיטין. אלא א"כ אזמני' וצר ביה ואפילו לרשב"ג דאמר גבי עור של תפילין הזמנה מילתא היא שאני גבי תפילין דיש בהם קדושה בגופייהו דשי"ן של תפילין הלכה למשה מסיני אבל גבי אורג בגד למת אפשר שיודה דהזמנה לאו מילתא היא. ועור שעיבדו לכסות בו את הספר דבר פשוט הוא שמותר לשנותו דהזמנה לאו מילתא היא כמו אורג בגד למת דשרי רבא לשנויי.

Siman 422

מהר"ם ז"ל מצריך קריעה על אביו ועל אמו אפי' על שמועה רחוקה:

Siman 423

ואסור לאכול תוך שנתו בנישואין ואפי' עם המשמשין. אם לא שהאבל אוכל בביתו על שולחנו. ולא עם שום חבורה אם לא שאורחים באו לו בביתו. ונ"ל כי יש במועד קטן (דף כב) סעודת מרעות יש אוסרין ויש מתירין ואין אנו יודעין באיזה מרעות מותר ובאיזה אסור לכך אסור לאכול עם שום חבורה אם לא לאותם שפירשתי. ויש שם אבל נכנס הוא לסעודת מצוה. ופירש הרבי אברהם אב בית דין כגון שהשמחה תלויה בו אז מותר כגון מי שמשיא יתום או יתומה שהשמחה אינה יכולה להיות בלעדיו וכן לברית מילה כשהוא אבי הבן או מוהל או בעל ברית או כשהחתן עצמו אבל אז מותר. [ויש מפרש שאין זה קרוי סעודת מצוה כ"א בעבור החדש או בעיבור השנה שאין בה שמחה כלל. אבל בחופה ובברית מילה ששם שמחה עליהם אסור לאכול. ומיהו נהגו העולם לאכול עם המשמשין. ע"כ]:

Siman 424

ואדם שמתאבל על אביו ועל אמו אם יש לו בגדי שבת ישנים מותר ללבשם לאחר ד' שבועות. אבל אין לו לעשות בגדים חדשים בתוך שנתו אלא אם כן שמניח לאחרים ללבשם ב' ימים או ג' ימים קודם שילבשם. ומיהו הכל הוא מותר לאחר ד' שבועות הן ללבוש ישנים הן לעשות חדשים אלא שאינו מנהג:

Siman 425

ומתענה בכל שנה יום שמת בו אביו ואמו. ואומר קדיש לאמו בחיי אביו. אבל מהר"ם ז"ל אומר שאין אומרים קדיש לאם בחיי אביו אע"פ שאמו עשאה לו צואה לומר לה קדיש אם אביו מקפיד כי כבוד האב קודם לכבוד האם. [ומיהו נהגו העולם לומר לעולם קדיש אפילו בחיי האב. ע"כ]:

Siman 426

מעשה באחד ששמע שמועה קרובה לאחר שהתפללו הצבור תפלת מעריב ועדיין לא שקעה החמה ולבסוף ז' ימים רצה לצאת לחוץ כי אמר מקצת היום ככולו. והר"מ ז"ל אמר שזה אין לו לעשות שתי קולות בשעה אחת לעשותו לילה ולעשותו יום אי אפשר ביום אחד. אבל בשני ימים יכול להיות שעושה אותה שעה לילה ולמחר יום דהא יש יום שאנו מתפללין מנחה ולמחר באותה שעה אנו מתפללים מעריב כדאיתא במס' ברכות (דף כז) דעבד כמר עבד ודעבד כמר עבד:

Siman 427

בה"ג יש היכא דשכיב שיכבא ביום טוב האחרון מותר להתאבל דאתי אבילות דאורייתא ודחי יום טוב האחרון דרבנן. כדאיתא בפ"ק דביצה (דף ד) שלחו מתם הזהרו ביו"ט שני דילמא לגזרו שמדא ואתי לקלקולא. וזה אינו שהרי ז' ימי המשתה דרבנן ודחו ז' ימי אבילות דאורייתא. אלא רב יהודאי גאון מאור עינים היה וכתבו התלמידים הרבה משמו מה שלא היה:

Siman 428

ורבינו יואל הלוי פסק שמותר ליהודים לשאת את המת לבית הקברות ואפילו ביום טוב ראשון שמתוך שהותרה הוצאה לצורך הותרה נמי שלא לצורך רק שיהא צורך קצת. וכאן יש צורך מצוה. ומיהו יש מנהגים חלוקים:

Siman 429

ומי שמת לו מת בחולו של מועד צריך לקרוע אבל לא לחלוץ ולא להתאבל. ושום אדם אינו יכול לתפור בח"ה. ולא לתקן מנעליו ולא לתקן מנעלים חדשים:

Siman 430

הרב ר' שמואל עמד מאבילותו ערב יום טוב מבעוד יום והלך לבית הכנסת ולא התפלל מנחה בבית האבל כמו שעושין בבית האבל בערב שבת. ונתן טעם לדבריו מפי הגאון אביו שיום טוב מפסיק ומבטל תורת ז' ול'. וכמו שמבטל ז' ול' ורוחץ ומסתפר כך ערב יום טוב מבטל גזירת ז' ועומד מאבלותו מבעוד יום ורש"י הודה לדבריו:

Siman 431

ירושלמי דסוף מועד קטן ר' קריסטני דמך במועדא עבדו ליה הבראה וסברי דמדעת רבנן עבדי ובדקו ואשכחו דשלא מדעת היה. ותו גרסינן ר' פלוני דמך בראש חדש וכו'. מכאן משמע שאין לעשות הבראה לא בחול המועד ולא בראש חדש:

Siman 432

ירושלמי דפרק מי שמתו פרשה ציון בידיה אין מנחם לה משמע הא יש לה מנחם לא פרשה בידיה מכאן ראיה שאין לאבל לבצוע לעצמו:

Siman 433

ירושלמי מעשה באחד ששלח את בנו מטבריא לצפורי ללמוד תורה שמע שעשה גמילות חסדים. פירוש מתעסק היה למתים שלח ליה המבלי אין קברים בטבריא שלחתיך לצפורי. מכאן ראיה לאותם ההולכים ללמוד תורה במקום אחר שאין צריכים לבטל תלמודם מפני קבורת המת:

Siman 434

מעשה שבאה גויה וספרה לפי תומה ליהודית שמתה אחותה. ושאלו לר' מוינא. והשיב שנאמין הגוי להחמיר דכיון שהגויה לא היה לה שום ריוח בדבר פשיטא דנאמנת וחייל עליה אבילות:

Siman 435

סתם רחיצה שאסרו באבל לא אסרו אלא בחמין אבל בצונן מותר. וראיה מירושלמי אבל שבא מן הדרך ורגליו מטונפות מותר לרחוץ בצונן שאין רחיצת צונן רחיצה:

Siman 436

ירושלמי פ"ק דשבת ישב לגלח ראשו ואמרו לו מת אביו הרי זה משלים את ראשו אחד המגלח ואחד המתגלח:

Siman 437

ומותר לאבל לכתוב בימי אבלו על ידי שינוי כמו לכל אדם בחולו של מועד:

Siman 438

ומתיר לומר צדוק הדין או הספדות על מת אפילו בתוך ד' אמותיו כיון שהוא מענינו של מת. ומה שיש בפ"ק דברכות (דף ג) אין אומרים בפני המת אלא דבריו של מת מפני לועג לרש חרף עושהו. זהו דוקא דברי תורה אבל בדבר שהוא מענינו של מת לא:

Siman 439

ואין לשאול בשלום חבירו בבית הקברות כשיש שם מת. אבל כשאין שם מת אז יכול לשאול בשלום חבירו ברחוק ד' אמות מן הקברים כדי שלא יהא לועג לרש. וקצת יש להביא ראיה מההיא דתוספות דתענית פרק בתרא בט' באב אין שאילת שלום לחברים אבל לעמי הארץ יש שאילת שלום בכובד ראש ובשפה רפה:

Siman 440

בספרי גרסינן כפר לעמך ישראל אלו החיים. אשר פדית אלו המתים. מכאן שהמתים צריכים כפרה. מכאן הביא ראיה הר"ר שמריה זצ"ל שמצוה להניח צדקה עבור מתים:

Siman 441

מעשה היה לפני הררמ"ט כשנפטר ה"ר יצחק בר אברהם. וצוה לקברו בטלית מצוייצת והיו שם מקצת גדולי צרפת רבינו שמשון מבעלי התוספות והרבה רבנים ולא אמרו לו דבר. אך לא היה נראה לרבותינו מפרוונצ"ה וחולק על הררמ"ט. עד שבא תלמיד אחד מתלמידי רבי יב"א והעיד שהוא אמר בסיום בשעה שהיה לומד עניני ציצית הלואי והייתי יודע יום מותי הייתי מצוה שיקברוני בטלית מצוייצת כהלכתה. מיד צוה לקוברו בטלית מצוייצת ולא היה אדם מערער בדבר:

Siman 442

פעם אחת נפטר מת אחד בבית אחד ושתה אחד מן המים שהיו בבית בשעת פטירת המת. וכשראה החכם גער בו שלא לשתות בשעת פטירת המת. ולאחר שעה קלה יצאה נשמתו של אותו ששתה. ושאלו לחכם מה ראית שגערת בו אמר אני ראיתי את המלאך המות ששפשף את סכינו במים שהיו באותו הבית לאחר פטירת המת:

Siman 443

נשכחתי כמת מלב. באלו שלש תיבות יש י"ב אותיות מכאן למת שנשכח לאחר י"ב חדש ומכאן ליאוש שנשכח לאחר י"ב חדש. י"א נשכחת"י כמ"ת מל"ב. בגימטריא חו"ץ מ"ן אש"ת נעורי"ם והי"א חביב"ה. ומכאן לאשת נעורים החביבה שאינה נשכחת מלב לעולם:

Siman 444

הר"ם ז"ל אומר. בספר האמונות יש. כתוב אחד אומר ובלע המות לנצח. משמע שיהא מבולע לעולם. וכתוב אחד אומר כי הנער בן מאה שנה ימות. ומשני אותם שמתים עכשיו קודם שיבא משיח הם יעמדו בתחית המתים ועליהם נאמר ובלע המות לנצח. כי לא ימותו עוד לעולם ועד. אבל אותם שחיים בשעת ביאת הגואל עליהם נאמר כי הנער בן מאה שנה ימות כי ימותו לבסוף. אמנם יחיו כל כך דאפילו בן מאה קרוי נער כדכתיב והנער בן מאה שנה ימות:
(נעת"ק מספ"ר רבינ"ו ברוך):

Siman 445

הא דאמרינן חזקיהו גנז ספר רפואות והודו לו. וא"ת מאין בא לו ספר רפואות. וי"ל כשהיה נח בתיבה היו עמו שדין רוחין ולילין והיו מזיקין אותו עד שנעשו רובם חולים וגם מפני רוח רע. עד שבא מלאך אחד ולקח אחד מבני נח והביא אותו לגן עדן ולמד אותו כל רפואות שבעולם. ואותם רפואות כתבו בספר וזהו נקרא ספר רפואות:

Siman 446

מש"ה עבד"י מ"ת אותיות שניות שבת. מכאן שמשה רבינו נפטר בשבת:

Siman 447

כשחוזרים מבית הקברות לבתיהם אומרים ובלע המות לנצח ומחה ה' אלהים דמעה מעל כל פנים וחרפת עמו יסיר מעל כל הארץ כי ה' דבר:
הנשים הולכות לבתיהן תחלה. לפי שמלאך המות והשטן מרקדין לפניהם. ונוטלין ידיהם בבית הקברות. וקדמונים החרימו שלא ליטול מן הנהר. כי פעם אחת בקשו גוים עלילה והרגו כמה יהודים. ואחר כך קרובי האבל מברין אותו כגון ביצים ועדשים שאין להם פה כאבל שאין לו פה. מכאן שהוא גלגל החוזר בעולם. הכל בא מן העפר והכל שב אל העפר. והמברה הוא בוצע ומברך ברכת המוציא שנאמר פרשה ציון בידיה אין מנחם לה משמע הא יש לה מנחם לא הות פרישא. ואין מברין לאשה. כשהמת קבור אז ילקטו עשבים ויאמרו ויציצו (ויפרחו) מעיר כעשב הארץ. ויש לוקחים וזורקים עפר ואומרים זכור כי עפר אנחנו:
מה שנוהגין לתלוש העשבים מן הקרקע בשעה שנפטרים מן המת נרמז בהאי קרא ויציצו (ויפרחו) מעיר כעשב הארץ שיהיו מציצין המתים כמו עשב בתחיית המתים. ולפי שנמשלו לעשב תולשין העשב. ומה שמשליכין אחוריהם ולא לפניהם לפי שראיתי במדרש שהנשמה מלווה את הגוף של מת עד הקבר ואינה רשאה לחזור לאחוריה עד שיתנו לה הקהל רשות וזריקה לאחוריה הוא סימן רשות כמו תלכי למנוחיכי:
(מדרש) מה שמטהרין המת לפי שכשהנשמה יוצאה מן הגוף רואה פני שכינה ומחמת פחד פולטת זרע ומטמאה את הגוף. ומה שנוטלין ידיהם כשבאין מן המת לקוברו. זהו סימן שלא מת בעון הקהל. כלומר ידינו לא היו במיתת האיש הזה. כדאמרינן גבי עגלה ערופה ורחצו ידיהם ואמרו ידינו לא שפכו ועינינו לא ראו כפר לעמך ישראל. מה שאנו שופכין המים לחוץ. כשמתה מרים הנביאה פסק הבאר דכתיב ולא היה מים לעדה שבזכותה היה הבאר הולך. ואנו מרמזין לזה שהוא גדול וכדין הוא שיפסקו המים בשבילו. יהי רצון שנזכה ונחי"ה וניר"ש טוב"ה וברכ"ה וחיי"ם ושלו"ם וכ"ל טו"ב לחיי העולם הבא:

Siman 448

וששאלתם זכר ונקבה שנתארסו יחד אם יכולים לדור בבית אחד. יש לחוש שמא יתיחדו [מיהו היכא שיש רוב בני אדם אין לחוש. ע"כ]. וכלה בלא ברכה אסורה לבעלה כנדה. גם יש לחוש פן יבואו לשנאה מחמת שרואין זה את זה דכתיב ויפל ה' אלהים תרדמה על האדם:

Siman 449

מפי ה"ר משה פסקו שלא לקדש ארוסתו עד אחר ברכת אירוסין. לפי שכל הברכות כולן עובר לעשייתן מברך עליהן. אמנם בתשובת הגאונים יש. מה שאנו מקדשין קודם ברכת אירוסין דדילמא הדר ביה הבעל ולא ירצה לקדש והויא ברכה לבטלה. ויש לעשות כתשובת הגאונים [וכן עמא דבר לפי שאין ביד המברך לקיים המצוה. ומהאי טעמא נמי מברך האב להכניסו אחר ברכת המילה לפי שאין בידו לקיים המצוה בשל אדם אחר. ע"כ]:

Siman 450

ואדם שקדש ארוסתו על ידי שליח אין לו לקדש אותה פעם אחרת בשעת החופה. כדי שלא להוציא לעז על קדושין הראשונים ואתי למשרי אשת איש לעלמא. שהעולם יסברו שקדושין על ידי שליח אינם כלום. [ומיהו היכא דקדושין הראשונים היו בלא מנין. יכול לקדש פעם אחרת בשעת נישואין כדי לברך ברכת אירוסין בעשרה. ע"כ]:

Siman 451

ואומר שני אחים שקדשו שתי אחיות ובשעת כניסתן לחופה החליפו זה את זה וכו' מפרישין אותן ג' חדשים שמא מעוברות הן. ומקשה עלה בגמרא והא אין אשה מתעברת מביאה ראשונה ומשני כגון שבעלו ושנו. ולמה אינו מתרץ שהמשנה איירי בבעולה כי אין קנין לבעולה כ"א בעילה לבד:

Siman 452

הר"ם ז"ל אומר אדם הנושא אלמנה או גרושה אם עשה נשואין בערב שבת צריך להתייחד עמהם בעוד יום לפי שאין קנין לא לאלמנה ולא לגרושה כי אם יחוד. ואין קנין בשבת. [מיהו לא סבירא לן הכי דודאי הברכה והטלית היא החופה ואז הוא קנין. וצ"ע במה שמקשה לפנים. ע"כ]. ומביא ראיה מירושלמי דאמר מתקנין לו אשה אחרת שמא תמות אשתו ויהיה בלא אשה והתורה אמרה וכפר בעדו ובעד ביתו. ומקשה התם והא אין קנין בשבת ומשני אין שבות במקדש. גיטין וקדושין אינם אסורים אלא משום שבות הדא אמרה ארמלן מכנסן מבעוד יום ולמה אלמנה יותר מבתולה לפי שבתולה יש לה חופה וחופה קונה לכל דבר אבל אלמנה אין לה קנין כי אם יחוד. ודוקא כשהיא טהורה מתייחד עמה. וראיה מיבמות אבל אם הוא רוצה להמתין שלא יתייחד עמה עד מוצאי שבת יכול לכונסה אפי' בערב שבת בלא יחוד. ואם היא טמאה אין לה להתייחד עמה עד שתטבול:

Siman 453

ושידוכין שמשימין כשמזווגין בני אדם יחד. אומר מהר"מ ז"ל שהתוספות פסקו אם אחד חוזר חבירו קנה והרויח כל השידוכין דלא חשיב אסמכתא. לפי שבייש אותו שלא יכול למצא זווג חשוב כ"כ בטוב כמו שהיה עושה קודם לכן:

Siman 454

שדכן אין לו אלא שכר טרחו (נעתק ממהר"ם ז"ל):

Siman 455

וששאלת כמה כתובה זה תלוי במנהג המלכיות. וירצבור"ג וכל פרוותא נהגו נדוניא ותוספת ק' ליטרין כל ליטרא וליטרא שני זקוקים. וברינוס כמדומה לי ששמעתי ק' זקוקים לבד מנה ומאתים שהוא עיקר כתובה. ואתם אם אין לכם מנהג יש לכם לנהוג כמקום הנשואין. ואם תשאו במקום שאין לו מנהג תנהגו כמנהג הקהלה הסמוכה לכם שאתם נגררים אחריה. ואם גם להם אין מנהג אז תגבו אותם ק' ליטרין ממטבע היוצאת בעיר מלבד מאתן זוזי שהם עיקר כתובת בתולה שהם ת"ק פונדיונות של כסף סך הכל ק' ליטרין ממטבע של מדינה. ות"ק פונדיונות. כי כל זוז וזוז משקלו שנים ומחצה למשקל הברזל. וכשתבא לגבות כתובתה יש להשביעה שלא עכבה כלום ושלא נתנה ושלא בזבזה מן הנכסים שלא כדין לא בחיי בעלה ולא לאחר מיתתו. ויש לשום לה הכל ואפילו כרים וכסתות אין לה לטול כי אם בשומת כתובה ואפי' בגדיה יש לה לשום. כדאיתא בסוף פרק נערה (דף נד) אבל המס שלה אין לה לנכות מה שנתנה. והיתומים יכולים ליתן לה מקרקעי או מכל מטלטלין שירצו דדינה בזיבורית:

Siman 456

ולבת קטנה יש ליתן לה עישור נכסים דוקא מן הקרקעות שהניח ולא מן המטלטלין. כגון אם הניח אביהם שוה ק' זקוקים קרקעות ואפילו אם הניח שוה אלף זקוק לא יתנו לה אלא י' זקוקים שהוא עשור נכסי הקרקעות דפרנסה אינה כתנאי כתובה. [ומיהו כיון דפרנסה שמין לדעת האב. וראינו דעת האב בכל יום שהיה נותן נדוניא לבתו גם מטלטלין. א"כ יש לשום עשור נכסים מכל הנכסים הן מקרקעי הן ממטלטלי. ואף על גב דאמרינן הלכתא ממקרקעי ולא ממטלטלי בין לכתובה בין למזוני בין לפרנסה. היינו דוקא בימיהם אבל עכשיו תקנו הגאונים בין ממקרקעי בין ממטלטלי ואין להוסיף יותר מעשור נכסים. אבל אם אומדין דעת האב בפחות פוחתין. כן נראה למהר"ף. ע"כ]:

Siman 457

ואם כתבו הפרט בכתובה בטעות כגון שבא לכתוב נ"ח וכתב נ"ז ולא הרגישו עד לאחר הנשואין הכתובה פסולה מפני שהיא מוקדמת ואמרינן המוקדמין פסולים. והחופה אינה בטעות לפי שהבעל הקנה לה תנאי כתובה וצריך לכתוב לה כתובה אחרת דאסור להשהותה בלא כתובה אבל אם כתב בנ"ט אינה פסולה אם הזמן בנ"ח לפי שהמאוחרין כשרים:

Siman 458

הר"ם ז"ל רגיל לפסוק שהאדם יכול לכוף אשתו לילך עמו מאותה עיר שנשאת לעיר אחרת באותה מדינה. אבל ממדינה למדינה לא. כי מה שהש"ס אומר (כתובות דף קי) מנוה היפה לנוה הרע ומהרע ליפה אינו יכול להוציאה. זה רוצה לומר ממדינה למדינה [לפי' הקונטרס משמע דאפילו באותה מדינה קאמר מיפה ליפה אין מוציאין. וכן משמע דהא דקאמר מנוה הרע לנוה היפה אין מוציאין אפילו באותה מדינה נמי קאמר מדקא יהיב טעמא לנוה היפה שהנוה היפה בודק וכו'. ע"כ]:

Siman 459

ומיחייב האיש להשכיר עצמו למזונות אשתו בכל ענין בין שחמיו עשיר בין שאינו עשיר ואינו יכול למכור בגדי אשתו ולא בגדי בניו ולא למשכנם. כדאיתא בב"ק בפרק הגוזל (דף קב) אחד המקדיש ואחד המעריך אין לו לא בכסות אשתו ולא בכסות בניו מדקאמר אין לו לא בכסות אשתו ולא בכסות בניו משמע בכל ענין דאין לו. ואם משכנה בגדיה חייב הבעל לפדותם ואפילו אם משכנה בשביל מזונותיה. אם לא שיאמר פסקתי לה מזונות ממקום אחר. ואם אמר פסקתי לה מזונות ממקום אחר נאמן בשבועתו ואינו חייב לפדותה. ומה שיש במס' כתובות (דף ק"ז) מי שהלך למדינת הים ועמד אחד ופרנס את אשתו הניח מעותיו על קרן הצבי. זה רוצה לומר שאמר אלוה לבעליך והוא יפרע לי בטוב. אבל אם אמר אני מלוה ליך ואת תפרעי לי אז חייב הבעל לפרוע ואם לא נשבע בעלה שהניח לה מעות למזונותיה אז הוא חייב לפרוע. כי המלוה יתבע מן האשה והיא תתבע מבעלה. והני מילי כשלותה שלא בבית דין אבל אם לותה בב"ד אינו יכול לומר פסקתי לה מזונות וצריך לפרוע בכל ענין. כדאיתא שם שמקשה מיתיבי הממאנת וכו' ואין לה מזונות ומקשה הש"ס השתא הוא בעי לגרשה ולא יהיה לה מזונות. ומשני התם כשלותה בב"ד אלמא דוקא זאת אינו חייב במזונות לפרוע מה שלותה בב"ד משום שרוצה לגרשה אבל אחרת שאינו רוצה לגרשה חייב לפרוע כל מה שלותה בב"ד. [מה שלא יתכן שלא יפרע הבעל אא"כ לותה בב"ד היינו דוקא כשאין המפרנס מוחזק משל בעלה. אבל אם הוא מוחזק משל בעלה אינו צריך פסק דין:
ע"כ]:

Siman 460

בברכת נשואין אומר קול ששון. קול שמחה. קול חתן. וקול כלה. לפי שכך הוא הפסוק בירמיה:

Siman 461

מה שפורסין צניף על ראש חתן וכלה בשעת הברכה לפי שגם זה נקרא כניסת חופה. כי חופה לשון כסוי. וי"א על שם ותקח הצעיף ותתכס דרבקה:

Siman 462

מה שנותנין הבגדים לכלה להראותה שמקיים מצות ציצית דכתיב גדילים תעשה לך וסמיך ליה כי יקח איש אשה. ונ"ל שמכאן סמכו בזה המלכות של אשכנז שלא להתעטף בציצית עד לאחר הנשואין:

Siman 463

הא דחתן מברך להתעטף בציצית על טלית של הקדש והלא טלית שאולה פטורה מן הציצית כל ל' יום. ופי' הר' שמרי"ל בן הר' ברוך זצ"ל כיון שנתנו אותו ההקדש הרי הוא כמתנה על מנת להחזיר ושמה מתנה:

Siman 464

מה שהחתנים נודרים מפות לספר תורה. ראיה ממסכת עירובין דאיתא שם בפרק הדר (דף סד) פתח אידך ואמר המחזיק בנכסי הגר מה יעשה ויתקיימו בידו יקנה בהן ספר תורה כי תהו בהו אינשי שבא לו ממון בלא עמל ויגיעה וישלוט בו עין הרע אפילו בממון שלו. בשביל זה יש לו לקנות דבר מצוה. ואמר רב ששת אף בעל בנכסי אשתו כמו כן יש לו לעשות ממנו דבר מצוה. הר"ם ז"ל אומר כי מה שאומר החתן הרי את מקודשת לי כדת משה וישראל. לפי שמצינו בהרבה מקומות שאירס הקב"ה לישראל בתורה וכל אותן אירוסין ונישואין וכתובה אנו עושים והיכא נקראת התורה אירוסין דכתיב תורה צוה לנו משה מורשה וארז"ל א"ת מורשה אלא מאורשה הרי התורה הושוה בהרבה מקומות לכלה. לכך מתחיל החתן בה' הרי את מקודשת כנגד ה' חומשי תורה וכנגד ה' דברים שנתינת טבעת מביא. לנשואין. לגטין. לחליצה. ליבום. למיאון. ולפי שהתורה מתחלת בב' לפיכך הכתובה מתחלה בב'. וכמו שהיו במתן תורה ז' קולות דכתיב הבו לה' וגו' קול ה' על המים וגו' כנגדן תקנו ז' ברכות. וכמו שיש בעשרת הדברות י"ד אזכרות כך יש בשבע ברכות. וכמו שהיו נ' ימים מיציאת מצרים עד מתן תורה כך נתן הקב"ה נ' שערי בינה. וכמו כן הכתובה נ' שקלים דכתיב כסף ישקול כמוהר הבתולות. ואמרו רבותינו ז"ל זהו נ' שקלים:

Siman 465

וכמו שהתענו בו ישראל כמו כן החתן מתענה. ובמתן תורה היו נשואין דכתיב אהבת כלולותיך. עשרה פעמים נקראו ישראל כלה לפני המקום שבע פעמים בשיר השירים ושלשה פעמים בס"א. כנגד עשרת הדברות. וכנגדן מקבצין עשרה לברכת חתנים שנאמר ויקח בועז עשרה אנשים. וכמו שנאמר ויכתבם על שני לוחות אבנים ויתנם (בידו) [אלי] כך החתן חותם ונותן הכתובה מידו. וכמו שהיו ישראל במצרים שנים עשר חדש משעה שנאמר ושאלה אשה משכנתה כמו כן נותנין לאשה שנים עשר חדש לפרנס את עצמה בתכשיטיה. ומה שאנו שופכין כוס של ברכה על פני הבית סימן טוב שישפיע להם הקב"ה ברכה שנאמר והריקותי לכם ברכה עד בלי די עד שיבלו שפתותיו מלומר די. חת"ן בגימטריא ח"ן נשי"ם לפיכך יש לו חן לפי שדומה למלך. חת"ן ע"ל הכל"ה בגימטריא התורה לומר כל המשמח חתן וכלה כאלו עסק בתורה. כדאמרינן בכתובות (דף יז) מבטלין ת"ת להוצאת המת ולהכנסת כלה לחופה. פרי"ה ורבי"ה בגימטריא חתן וכלה. זכר בגימטריא ברכ"ה נקב"ה בגימטריא קלל"ה. ארו"ר המ"ן בגימטריא ברו"ך מרדכ"י. בתול"ה בגימטריא אפרסמו"ן. לומר שיש לשלוח לכלה בשמים. בחו"ר היר"א בלשון אשכנז. לומר לאיזה בחור אנו חייבים לשמח ולעשות כל מה שאמרנו להירא את דבר ה' אבל בחור עם הארץ ואינו ירא את דבר ה' אסור. וכל הנהנה מסעודת תלמיד חכם וחבר כאלו נהנה מזיו השכינה שנאמר ויבא אהרן וכל זקני ישראל וגו'. ואין אדם עולה לגדולה אלא א"כ מוחלין לו את כל עונותיו. ובמדרש יש ג' מוחלין להם עונותיהם מלך נשיא חתן. מלך דכתיב בן שנה במלכו פירוש כבן שנה בלא עון. נשיא דכתיב מפני שיבה וגו' וסמיך ליה וכי יגור אתכם גר וגר שנתגייר כקטן שנולד דמי. חתן דכתיב וילך עשו אל ישמעאל ויקח את מחלת וכי מחלת שמה והלא בשמת שמה שנאמר ואת בשמת בת ישמעאל אלא מלמד שנמחלו לה עונותיה. בג"ן בגימטריא כל"ה. כל המשמח חתן וכלה יבא בגן עדן. חת"ן בגימטריא שחקי"ם לומר כל המשחק לפני חתן וכלה זוכה ליהנות ממן שמשחקים ברקיע שחקים. חתן נוטריקון ח' חורין ת' תלמיד חכם נ' נשיא. מלמד שנעשה חורין ממלאך המות ואינו צריך לעמוד מפני תלמיד חכם ולא מפני נשיא. ודומה למלך ונשיא מה מלך ונשיא אינם הולכים יחידים אף חתן לא ילך יחידי. וג' אותיות מלך וג' אותיות חתן מה מלך חיילין מקיפין אותו אף חתן שושביניו מקיפין אותו. מה מלך שולחין לו מנות אף חתן שולחין לו מנות. מה שאנו נוהגין למסור כלה לחתן ג' פעמים נגד כי יקח איש אשה ובא אליה ושנאה. וכי יקח איש אשה ובעלה. וכי יקח איש אשה חדשה. רמז ג' מסירות. מה דאנו אומרים עשר"ת הדברו"ת ולא עשרת הדברים. לפי שדברות עולה בגימטריא תרי"ג מצות חסר אחת. היא יראת ה' ששקולה כנגד כולם ועל האדם לעשות ולא מן המקום דכתיב מה ה' אלהיך שואל מעמך כי אם ליראה אותו. בן י"ח לחופה דכתיב והו"א כחתן יוצא מחופתו והו"א בגימטריא י"ח. חת"ן ע"ל כל"ה בגימטריא תרי"ג וגימטריא מש"ה רבינו. כשמשה רבינו קבל התורה היתה הכלה והחתן זה הקב"ה. וזהו שיסד הפייטן בקבלת כלה כתובת חתן. ומה שאנו נוהגים להושיב החתן והכלה על הספסל במוצאי שבת רמז מיבמות בפרק בית שמאי (דף ק) דאמרינן התם הוה עובדא בנרש ואותביה רבה אבי כורסיה. פי' ספסל. ומה שזורקין נרות דולקות רמז למתן תורה שנאמר ויהי קולות וברקים. נקוט האי כללא בידך כל המנהגים של חתן ושל כלה אנו למדין ממתן תורה שה' היה מראה עצמו כחתן נגד כלה שהם ישראל. הטבע"ת בגימטריא הקדושין. והיו תואמי"ם בגימטריא חתן וכלה. ונקה שלשה במסורת. ג' מוחלין להם עונותיהם חתן נשיא חולה. חתן דכתיב ונקה האיש מעון. נשיא דכתיב אשר שלח ידו במשיח ה' ונקה. חולה דכתיב. על משענתו ונקה. הר"ם ז"ל. וכל המשמח חתן וכלה יזכה לראות בשמחת לויתן שנאמר לויתן זה יצרת לשחק בו:

Siman 466

ואומר שחתן אינו פטור מק"ש בזמן הזה. ובדורות הראשונים שהיו מכוונים בק"ש לכך היה חתן פטור לפי שהיה טרוד ולא היה יכול לכוין. אבל עכשיו בלאו הכי אין אנו יכולים לכוון. לפיכך הוא חייב לקרות:

Siman 467

מהר"ם ז"ל אומר אדם שטבע במים שאין להם סוף והלכה אשתו ונשאת בלא התרת חכם שיש לנדות האשה והבעל עד שיגרשנה. כדאיתא בפרק בתרא דיבמות (דף קכא) ההוא דהוה קא אזיל ואמר מאן איכא בי חסא טבע חסא אמר רב נחמן האלהים אכלו כוורי לחסא. מדבוריה דרב נחמן אזלא דביתהו דחסא ואינסבה ולא אמר לה ולא מידי. משמע דוקא מדיבוריה דרב נחמן. מכאן ראיה שאין לה להנשא אלא על פי חכם. ואם נשאת כופין את שניהם האשה והאיש לגרש. ומי שמעכב האיש או האשה יש לנדות. וחכם שהתיר יש לנדותו כדאיתא בפרק בתרא דיבמות (דף קכא) ההוא גברא דטבע באגמא דסמקי אנסבה רב שילא לדביתהו אמר ליה רב לשמואל תא נשמתיה אמר ליה נשייליה ברישא שלחו ליה מים שאין להם סוף אשתו אסורה או מותרת שלח להו אשתו אסורה ואגמא דסמקי מים שיש להם סוף או מים שאין להם סוף שלח להו מים שאין להם סוף. ומר מאי טעמא עבדת הכי שלח להו מטעא טעינא אנא סברי כיון דקוו וקיימי כמים שיש להם סוף דמי. ולא היא כיון דאיכא גלי אימא גלי אשפלוהו. קרי שמואל עליה דרב לא יאונה לצדיק כל און. וקרי רב עליה דשמואל ותשועה ברוב יועץ. אלמא משמע ראיה מכאן שיש לנדות החכם שמתיר לה לינשא לאשה שטבע בעלה במים שאין להם סוף. שהרי רב ושמואל רצו לנדות רב שילא בשביל שנתן רשות לינשא לאשה שטבע בעלה במים שאין להם סוף אם לא שהניחו בשביל שטעה רב שילא שסבור שאגמא דסמקי כמים שיש להם סוף [ומיהו במסקנת הספר אינו כן דמסיק בהדיא דבדיעבד מותר אפילו שלא על פי חכם ואפילו במים שאין להם סוף. ומה שאמרנו בפנים על ההוא דחסא ודוקא משום דאינסבא על פי רב נחמן לא משמע כן כלל. דהא מניה דההיא דחסא שמעינן הא דאמור רבנן מים שאין להם סוף הני מילי לכתחלה אבל אינסבא לא מפקינן לה מניה. משמע דאינסבא דקאמר היינו שלא מחמת דיבור חכם מדקאמר הא דאמור רבנן מים שאין להם סוף אשתו אסורה היינו לכתחלה אבל אינסבא לא מפקינן לה. משמע דקאי אהא דקאמרי רבנן בעלמא. ועוד מדקאמרינן אינסבא ולא קאמר אנסובה משמע מדעתה אינסבא בלא התרת חכם. ועוד מדקאמר באורך לישנא והלכתא לא שנא צורבא מרבנן ולא שנא וכו' דיעבד אין לכתחלה לא. והתם מיירי בלא דיבוריה דרב נחמן. וכן פסק בהדיא בספר המצות דאם נשאת לא תצא במים שאין להם סוף. ע"כ]:

Siman 468

עוברת על דת הבעל אסור לקיימה שהרי בעיא היא בסוטה פרק ארוסה (דף כח) אם הבעל יכול לקיימה ולא פשט מידי. אעפ"י שהספר דוחה לשם סתמא דמילתא כיון דעוברת על דת היא מינח ניחא ליה. דמשמע אבל אם היה רוצה הבעל היה יכול לקיימה ולא היו מקנין לה אנן אשינויא דחיקא לא סמכינן להקל. ועוד ראיה מפרק בתרא דגיטין (דף צ) כשם שיש דעות באנשים וכו' עד ויש לך אדם שזבוב נופל לתוך תמחוי ומוציאו ואוכל זהו מדת כל אדם רע שרואה אשתו יוצאת וראשה פרוע וטווה בשוק ופרומה משתי צדדיה ומדברת עם בני אדם וכו'. בזו מצוה מן התורה לגרשה אבל אם אין אנו יודעין הדבר כי אם על פיה ושואלת תשובה מותר לקיימה כי הפה שאסר הוא הפה שהתיר. ומיהו בכתובות לא משמע כן. ותשובה יש לה לעשות כמו שכתב רבינו יהודה חסיד כמי שבא על הנדה. והבעל אינו צריך לעשות תשובה כי היה שוגג:

Siman 469

כתב הר' משה המורדת על בעלה ואינה חפצה לא להיות עמו ולא לקבל גט הימנו. בעיא ליה ומצערא ליה והוא היה ברצון אצלה. א"כ נראה לי שיש לדבר על לבה אחרי שאינה חפצה להיות אצלו תקבל גט ולמחול על כתובתה וישא אחרת. ואם אינה רוצה למחול כתובתה נתיר לו לישא אחרת והיא תשב בכאן באלמנות חיות. וכן יש בתשובת רבינו אב"ן כי דבר פשוט לכל הוא דכל כי האי גוונא לא יעלה על לב איש ליבטל מפריה ורביה וכ"ש היכא דאיכא למיחש דילמא נפיק מניה חורבא שלא יצא וכו' ושלום. מאיר בר ברוך ז"ל:

Siman 470

יש בתשובת רבינו גרשום אשה ששהתה אצל בעלה עשר שנים ולא ילדה נהי דאין כופין אותה ליטול כתובה וגט. מתירין לו לישא אחרת דאדעתא דהכי לא גזר רבינו גרשום:

Siman 471

נשאל לר"י אם כהן מותר לגרש אשתו על תנאי אם מתי. והשיב דמותר דאיתא בפרק הזורק (דף פא) כתב גט לאשתו לגרשה ונמלך ב"ש אומרים פסלה מן הכהונה ובית הלל אומרים לא פסלה מן הכהונה אע"פ שנתן הגט על תנאי ולא עשה התנאי והלכה כבית הלל:

Siman 472

כשכותבין גט או שטר בראש חדש אייר ביום ראשון צריך לכתוב בראש חדש אייר שהוא יום שלשים בניסן ולא בסתם בשלשים בניסן או בראש חדש אייר כדפרישית. וכן משמע בפרק מי שהיה נשוי (דף צד) וביום שני יש לכתוב באחד באייר. [מיהו טוב לדחות שלא לכתוב גט ביום ל' דלמא אתי למטעי. ע"כ]:

Siman 473

בשני חסר יו"ד בחמישי מלא יו"ד:

Siman 474

וששאלתם אשה שהיא בחזקת טהרה ומצאה כתם אם יכולה לתלות. לא ידענא מאי מספקא לך דהא פשיטא דתולה בכל מקום שהיא יכולה לתלות ומתניתין היא בפרק הרואה כתם (דף נח). [ואפילו אם ראתה ומצאה כתם בתוך ימי ליבונה יכולה לתלות בכל מה שתרצה ובלבד שספרה כבר ג' ימים ע"כ]:

Siman 475

ואשה ששמשה שלא בשעת וסתה ולמחר בדקה ומצאה דם אינה צריכה כפרה כדי שלא יהא לבה נוקפה ותפרוש פעם אחרת דכל כי האי גוונא אנוסה היא. ובפרק ידיעות הטומאה (דף יח) קריא ליה אונס ואונס רחמנא פטריה. אבל שמשה בשעת וסתה ולמחר בדקה ומצאה דם כמזיד דמי ותרווייהו עברי בלאו האיש משום בועל נדה והיא משום ששמשה בנדתה. ואזהרה לבני ישראל שיהו פורשין מנשותיהם סמוך לוסתן. וצריכין שניהם תשובה כי גם הבעל צריך לדקדק אחרי אשתו:

Siman 476

אשה שבעלה מחשב ימי וסתה ובא עליה. אמרינן בירושלמי הדא אמרה אסור לאשה לעמוד בטומאתה פירוש לעכב טומאה. וכן הנהיג רבינו שמשון זצ"ל את בתו לטבול ואפי' בימי החורף בזמן טבילתה אע"פ שאין בעלה בעיר:

Siman 477

תן חלק לשבעה וגם לשמונה תן חלק לאשתך לשבעת ימי נדותה ותזכה לבן הנמול לשמונה:

Siman 478

וצריך ללבוש לכלה בכל יום בגדים לבנים בין היא גדולה בין היא קטנה ח' ימים קודם טבילה ולבדוק עצמה בלילה ובבקר. [ומיהו לא נהגו העולם לעשות כן ללבוש בכל יום]:

Siman 479

ועל אשה המוכת שחין דבר פשוט הוא שכתמיה טהורין כיון דשחיני וכיבי שבה ודאי מפקי דמא ומצבעה בהון סדינה וחלוקה. ועל המקור שלא בשעת וסתה ספק ואין ספק מוציא מידי ודאי וכ"ש כתמים שהם דרבנן שתולין להקל. ולא מבעיא שלא בשעת וסתה אלא אפילו בשעת וסתה ולא בדקה ושוב מצאה כתם על סדינה או על חלוקה אם בדקה באותו מקום ומצאה טהורה. כיון דקיימא לן וסתות דרבנן כמו שפסק ר"י בפרק כל היד (דף טו) דאמרינן אורח בזמנו בא והכתם תלינן בשחין או במכה שבה וכ"ש בימי ליבונה דתלינן. ועוד דאפילו עיר שיש בה חזירים אין חוששין כ"ש זו דתלינן. [מיהו דוקא לאחר ג' ימים מליבונה אבל תוך ג' ימים מליבונה אם מצאה כתם לא תלינן אלא בטלו הימים שעברו. כדפריש רבינו ברוך. ע"כ]:

Siman 480

ואדם שנתן רשות לאשתו למנוע מן הטבילה מפני הצינה אחרי שהוא מדעת שניהם הרשות בידה. כי רבינו תם פסק דטבילה בזמנה אינה מצוה. אבל היכא שהוא אומר לה לטבול והיא אינה רוצה ההיא הויא מורדת מתשמיש. ומיהו אם היא חולה ואינה יכולה לסבול הצנה בימות החורף אי אפשר לה ולא הויא מורדת ומחמין לה עששיות כמו לכהן גדול. וכן ראיתי בצרפת. (נעתק מכתב יד מהר"ם ז"ל):

Siman 481

שלא לעשות טבילה לנשים כי אם מקוה. נהרא מכיפיה מתברך פר"ת דהכי הלכתא. ומתוך כך התיר לטבול בנהרות וכו' כל השנה כולה ולא חיישינן שמא ירבו נוטפין על הזוחלין. ולי נראה דאסור לטבול בנהרות ולא קיימא לן כשמואל דאמר נהרא מכיפיה מתברך כיון דפליג דידיה אדידיה. שמואל הלכה למעשה אתא לאשמועינן כדאמרינן אין המים מטהרין בזוחלין אלא פרת ביומי תשרי דנהי דנהרא מכיפיה מתברך לא עבדינן כההיא עובדא גזירה משום הרדלית של גשמים. דאי שרינן לטבול בנהרות יאמרו העולם שנוטפין מטהרין בזוחלין דסברי דרובן נוטפים ולא ידעי דנהרא מכיפיה מתברך ואתי למכשר לאטבולי בהרדלית של גשמים דהיינו מי גשמים הזוחלים מדלוייה דהר. והנהו לא מטהרי בזוחלין דכולהו נוטפין נינהו. וכי האי גוונא אשכחן לשמואל דאמר לרב יהודה הלכה כר"ג ואת לא תעביד עובדא עד דאיכא רוב כשרין אצלה בפ"ק דכתובות (דף יב):

Siman 482

ואומר אשה טהורה שטבלה עם אשה טמאה או לאחריה אין בזה קפידא וטהורה לבעלה:

Siman 483

ואשה שטובלת צריכה חברתה עמה לראות אם טבלה כדין. או בעלה או נערה יתרה על בת שתים עשרה שנה ויום אחד. אבל לא גויה הואיל ואיתחזק איסורא:

Siman 484

ראובן שהלוה לשמעון על משכון והלך ראובן ולוה המעות מגוי ברבית. ראובן עצמו צריך לפרוע הרבית ואפילו אם התנה עם שמעון כשאצטרך ממעותי אלוה אותם ברבית ועליך לפרוע. אינו מועיל כלל התנאי. כי הרבית מישראל קא שקיל כי אין שליחות לגוי. אבל אם אמר מתחלה קודם שעלה שום רבית על המשכון שאינו שלו אלא של פלוני מותר. [מיהו נהגו העולם היתר בכל. ע"כ]:

Siman 485

ועל ענין רבית שטוען שמעון על ראובן פעם אחת משכנתי לך משכון של גוי ולאחר זמן פדיתי המשכון ממך ונתתי לך הרבית מיד ליד ואח"כ לא נתן לי הגוי רבית כלל. ועתה אני תובע ממך שתחזיר לי את הרבית וראובן השיב באותו הפעם כשפדית המשכון ממני אמרתי לך אם נותן לך הגוי רבית אז תתן לי ואם לאו אל תתן לי ואתה אמרת כן הגוי נותן לי רבית. פסק ר"ת שאפילו אם נתנו לו הגוי לשמעון אסור ליתנו לראובן שהלוה לו המעות ואסור לראובן לקבלו אם לא שבשעה שלוה שמעון המעות מראובן על המשכון שהיה מסתלק לגמרי מהמשכון ודומה כאלו מכרו לו ואין לו עסק לשמעון עם זה המשכון אז יש לו ליתן לראובן כל מה שנתן לו הגוי:

Siman 486

ואומר מי שהשאיל לחבירו משכון ללות עליו מעות ברבית. על השואל לפדות משכונו ששאל. והשואל עצמו צריך לפרוע הקרן והרבית:

Siman 487

וללות חטים מחבירו אם יש לו חטים קצת אז מותר ללות ממנו כדאיתא בפרק איזהו נשך (דף עה) אם יש לו סאה לוה עליו כמה סאין ואם אין לו כלל יתן לו חבירו במתנה מעט ואז יכול ללות ממנו כל מה שירצה:

Siman 488

ראובן תבע לשמעון מעות הלויתני על משכוני ואני רוצה לפדותו. וזה השיבו נחלט בידי כי הלויתיך לזמן קבוע לפדותו או להחלט ובקשתני זמן אחר ואמרת קני מעכשיו אם לא אפדנו לזמן הקצוב בינינו והלה אומר לא יצא מפי קני מעכשיו. ראיתי בספר רבינו ברוך שמחלוקת גבי אסמכתא בין היכא שבא המשכון לידו להיכא שלא בא. ונראה אע"ג דבעלמא הוי אסמכתא ולא קניא הכא קני כיון שהוא תפוס במשכון וגם עשה לו טובה שהלוהו וישבע שמעון שראובן אמר קני מעכשיו ויקנה המשכון ויהיה שלו. וראיה מביא מאותה דפרק איזהו נשך (דף סו) גבי מתניתין הלוהו על שדהו כו' רב נחמן אמר אפילו לאחר מתן מעות קונה. ומסיק דאמר קני מעכשיו. וכן פסק ר"י התם. עכ"ל מהר"ם ז"ל:

Siman 489

ועוד זה מפיו מי שמת והניח כתובת אשה ובעל חוב גובה האשה כתובתה וגם בעל חוב ואין משיירין לו אף כדי קבורה. וראייתו מהלכות גדולות מי שמת ולא הניח שיעור כתובת אלמנתו אלא שליש ואין לו תכריכין ולא הוצאות קבורתו. ושאלתם מי קוברו אלמנתו קוברו או קופה של צדקה. אלמנה עניה במה נתחייבה לקבור בעלה והיכן מצינו אשה שחייבת לקבור את בעלה ואפי' הניח לה כל כתובתה וכ"ש שלא הניח לה אלא שליש כתובה. ובדין הוא שיקבר מקופה של צדקה ואין לו עליה שוה פרוטה ליתן ודיה שאבדה שני שלישי הכתובה וכן הלכה. ועוד הביא ראיה מתוס' דכתובות מי שמת והניח נכסים מטלטלין ויש לו עליו כתובת אשה ובעל חוב כל הקודם זכה ונקבר הוא מן הצדקה:

Siman 490

הנותן כל נכסיו לאשתו שיהא שלה הכל לאחר מותו ולא שייר לעצמו כלום אינה רשאה לבזבז ולא ליתן לשום אדם לאחר מותו לפי שהיא ממש אפוטרופא הואיל ויש לה דין אפוטרופא כדאיתא בפ' יש נוחלין (דף קלא) הכותב כל נכסיו לאשתו לא עשאה כי אם אפוטרופא. הואיל ויש לה דין אפוטרופוס אם יש ליורשים עדים שמפסדת ומבזבזה ממונם יכולים היורשים לסלקה. כדאיתא בפ' הנזקין (דף נב) האי אפוטרופא דמפסיד יש מחלוקת אמוראים. חד אמר מסלקינן ליה וח"א לא מסלקינן ליה. ומסיק התם כמאן דאמר מסלקינן ליה. אבל אם שייר לו קצת שלא נתן לה הכל מתנה גמורה היא ואינו יכול לסלקה. וכן משמע הכותב כל נכסיו לאשתו משמע דוקא הכל אבל שייר קצת מנכסיו לא:

Siman 491

ומותר לקבל דבר מועט מן הנשים רק שידע שאין הבעל מקפיד. אבל אם הוא יודע שהבעל מקפיד אסור לקבל ממנה שום דבר כדאיתא בפרק הגוזל בתרא (דף קיט) וכולן שאמרו להטמין אסור. ומונה לשם הנשים:

Siman 492

ראובן שטען על שמעון לאחר שמתה אשתו ואומר הלויתי לאשתך כך וכך ושמעון משיב איני יודע. הר"ם ז"ל אומר שהוא פטור מן הדין מן הכל ואפילו בלא שבועה לפי שהוא טענת שמא. וכל טענת שמא לא שייך בה שבועה. [מהר"ף אומר שזה טעות סופר הוא דהא דאמרינן דאין נשבעין על טענת שמא. היינו דוקא כשהתובע טוען טענת שמא. אבל על טענת ודאי כזו יש לו לשבע שאינו יודע כדאמרינן התם מנה לי בידך והלה אומר איני יודע פטור. ופירש"י בשבועה שאינו יודע. ומיהו הכא אין לחוש דהוי על הלואת אשתו. ע"כ]:

Siman 493

ועל המעות שנתן ראובן ליד אשת שמעון ותובע אותן משמעון והוא משיב שהוא כדבריו אך לא באו לידו המעות. ישבע שמעון שאין לו משל ראובן כלום ושלא נתנה לו אשתו ויפטר:

Siman 494

ואין אדם יכול לקנות חוב מחבירו שיש לו ביד גוי אלא אם כן שיאמר לגוי במעמד שלשתן תן לזה חבירי מה שאתה חייב לו וכשתעשה זה תהיה פטור ממני ואין לי עסק בך מן החיוב הזה:

Siman 495

ואם הוא יודע ששכח אחד מבעלי חוביו הרי הוא מוזהר בעשה ובלא תעשה להראותם לו. בעשה דהשב תשיבם ולא תעשה דלא תוכל להתעלם:

Siman 496

מי שמלוה במחצית שכר לחבירו יכול לחשוב וליקח משכנותיו ממנו עבור כל הקרן. ויתרה בו שלא ילוה כי אם על משכונות ואם הלוה ושנה והפסיד. ההפסד יהיה שלו:

Siman 497

במדרש יש עשר תעשר לרבות מעשר כספים:

Siman 498

הר"ם ז"ל היה רגיל לפסוק לאדם שתובע חוב מחבירו וחבירו הנתבע טוען שמטה כבר עברה ואיני יכול לפרוע לך ולעבור על דת משה. אם הטוען אומר פרוזבול היה לי ואבדתי אותו מהר"ם ז"ל היה מחייב את הנתבע לפרוע אבל אם לא טען פרוזבול פטור. וכן פסק בספר יראים דפטור הנתבע אפילו משבועה. [אך ר"י פסק בגיטין דיכול לומר פרוזבול היה לי ואבד ואפילו שבועת היסת לא בעי. ע"כ]. מיהו ה"מ בתביעה שבשטר אבל בתביעה בלא שטר שהנתבע יכול ליפטר בשבועה אפילו בשאר שנים. נראה בזה דיכול הנתבע ליפטר בטענת שביעית מן השבועה. ואין התובע נאמן לומר פרוזבול היה לי ואבד דהשביעית משמטת גם לפטור משבועה. וגם כדאי הוא ספר יראים לסמוך עליו לענין שבועה:

Siman 499

קטנים אפילו הם פחותים מי"ג שנה יכולים לקנות ולמכור וליתן במתנה. ודוקא מטלטלין כדאיתא בפרק הניזקין (דף נט) הפעוטות מקחן מקח וממכרן ממכר במטלטלין. ומוקי לה בגמרא הפעוטות פירוש קטנים כבר שית או כבר שבע או כבר תמני כל חד וחד לפום חורפיה. מקחן מקח וממכרן ממכר. וגם כשהוא מפרש בגמרא אם מתנתו מתנה ובעי הכי מתנתו מאי ומסיק מתנתו מתנה אחד מתנת בריא ואחד מתנת שכיב מרע ואחד מתנה מרובה ואחד מתנה מועטת אע"פ שיש חילוק אם יש להם אפוטרופוס או אם אין להם אפוטרופוס. אבל יש להן אפוטרופוס אין מקחן מקח ואין ממכרן ממכר. פסק רב האי גאון אע"ג שיש שם אפוטרופוס מקחן מקח וממכרן ממכר ומתנתן מתנה. ומהר"ם ז"ל אומר הטעם שאין מקחן מקח וכו' כשיש להם אפוטרופוס לפי שהאפוטרופוס יודע בטוב לקנות ולמכור יותר מהם אבל מתנה אינו יכול לומר שהאפוטרופוס יודע יותר בטוב ליתן כי מה יש לו בממונם. ועוד טעם דאין מקחן מקח משום דקרבא דעתיה לגבי זוזי דמוכר אבל מתנתו מתנה דלא יהיב בחנם. אבל במקרקעי אין מקחן מקח ואין ממכרן ממכר ואין מתנתו מתנה עד שיבא לי"ג שנה ויום אחד. ודוקא במקרקעי שקנה לו האפוטרופוס אבל מה שירש מנכסי אביו או שירש מאמו או מנכסי קרוביו אינו יכול למכור עד שיהא בן כ' שנה כדאי' בבבא בתרא פרק מי שמת (דף קנה). אבל מתנתו מתנה מבן י"ג שנה ויום אחד ואם יודע בטיב משא ומתן אפילו בנכסי אביו יכול למכור כשהוא בן י"ג שנה ויום אחד:

Siman 500

וששאלתם אם הקטנים יש להם ליקח מן הנכסים כדרך שלקחו הגדולים בחיי אביהם ואח"כ יחלקו הנכסים הנותרים. לא כי אלא יחלקו בשוה ביניהם כדתנן בפרק יש נוחלין (דף קלט) הניח בנים גדולים וקטנים אם אמרו הקטנים הרי אנו נושאים כדרך שנשאתם אין שומעים להם אלא מה שנתן להם אביהם נתן ויחלקו בשוה הנכסים שהניח להם אביהם:

Siman 501

וצריך לכתוב בשטר אני מקנה מעכשיו לבנותי שיטלו חלק בקרקע פלוני או בחפץ פלוני לאחר מיתה מכל נכסי כחלק אחד מן הזכרים בני שיהיו לו בשעת מיתה. שאם לא היה כותב בנכסים שיהיו לו בשעת מיתה לא היו נוטלות כי אם בנכסים שהיו לו בשעת מתנה. כדאיתא בפרק יש נוחלין (דף קלב) האומר תטול אשתי כאחד מן הבנים נוטלת כא' מן הבנים הבאים אחרי כן ובנכסים של עכשיו. וגם היו הזכרים יכולים לומר אבינו הרויח הממון מיום המתנה עד עתה. ומה שהיה לו בשעת המתנה הפסיד לכך אם לא היה כתוב בשטר בנכסים שיהיו לו בשעת מיתה אינו מועיל לפי שאין אדם מקנה דבר שלא בא לעולם:

Siman 502

הר"ם ז"ל רגיל לפסוק דשותפות קודם למצרנות וגם משכנתא קודם למצרנות וכגון שמשכן לו ביתו שנה אחת קודם שרצה למכרה (כי סתם משכנתא שתא) ורגיל לפסוק אם אין המצרן בעיר שאין צריכין לשלוח אחריו שיכול לקנות הבית כל מי שירצה ואין לו למצרן דין ודברים על הקונה. אבל אם המצרן בעיר בשעת הקנין אפילו אם יש למצרן כמה בתים וכמה דירות בעיר ואדם אחר שלא היה מצרן קנה את הבית היה יכול להוציאו מידו שצריך ליתנו לו כמו שקנה אותו:

Siman 503

ורגיל להחמיר למלוה מעות על הקרקע שלא הלוהו לשם כך שיהא קודם למצרנות כדכתבתי לעיל (בסימן שלפני זה) דמשכנתא קודם למצרנות:

Siman 504

ראובן שתובע את שמעון לדין. ואומר לו שלחת לי על יד גוי לבנות ביתך וכן עשיתי ותן לי מעותי ושמעון אומר להד"ם, פטור. כי אין שליחות לעכו"ם. ושמעון אפילו שבועה אינו צריך כי טענתו טענת שמא ועל טענת שמא אין צריך שבועה וראובן יכול ליקח בטוב עציו ואבניו שבנה בבית:

Siman 505

וכמו כן אדם שנתן מעות או חפץ לחבירו לשמור. אע"ג שיש בפרק הגוזל קמא (דף קד) אין שולחין מעות בדיוקני כלומר על ידי כתב ידו. האלפס פסק שיכול לשלוח פקדון על ידי כתב ידו משום דהכי נהיגי תגרי. ודוקא בכתב ידו אבל אם כותב לו אחר הכתב אין לו לשלוח המעות על ידו ואם שלח על ידו ונאבדו חייב השולח לפרוע. [ודוקא כשכתב תן לזה ותפטר. ע"כ]:

Siman 506

ואדם שהפקיד פקדון אצל חבירו ובא אדם אחר ורצה לעכב הפקדון ביד הנפקד בשביל תביעה שהיה לו על המפקיד. אינו רשאי הואיל שלא זכה בב"ד מתביעתו שיש לו על המפקיד. ומה שיש שם מנין לנושה בחבירו מנה וחבירו בחבירו שצריך לפרוע לראשון מדר' נתן. דמשמע שם שיכול לעכב. זהו שכבר זכה בתביעתו בב"ד אבל בענין אחר לא. אמנם אם יש להקהל תביעה עליו בשביל מס יכולין לעכב הפקדון ביד הנפקד:

Siman 507

וששאלת על ראובן שמסר פקדון לשמעון ובא לוי וצוה על פי ב"ד שלא להחזירו לראובן כי ראובן חייב לו מנה אם יכול שמעון לתפסו בהיתר לצורך לוי. אם דבר ברור הוא שראובן חייב לו ואין שמעון כופר או שאינו יכול לכפור אז שמעון חייב ללוי מדר' נתן. ועוד האמרינן התופס לבעל חוב במקום שחב לאחרים לא קנה הא במקום שאינו חב קנה. ואדרבה נראה דמצוה קא עביד שמעון אי תפיס אי ראובן גברא אלמא הוא ולא ציית דינא שמוציא גזילה מתחת ידו של ראובן ומחזיר ללוי ומונע ב"ד מן הטורח:

Siman 508

ולמעבד דינא לנפשיה קיימא לן כרב נחמן דאמר אפילו היכא דליכא פסידא עביד אינש דינא לנפשיה. אמנם אומר אני דקיימא לן כר' יוחנן דהיינו דוקא חפץ המבורר שהוא שלו רשאי הוא לכנוס בבית חבירו המחזיק ספריו או בגדיו וליקח אותם בעל כרחו. אבל אם הלוה לשמעון מנה ואינו רוצה לפרוע אינו רשאי למשכנו כדאיתא בפרק המקבל (דף קיג) ובתשובה אחרת הארכתי:

Siman 509

וששאלת אם ראובן שולח הרשאתו ביד שמעון לתבוע את לוי נראה שאינו יכול לדחותו אלא ירד עמו לדין. ואם נתחייב לו ממון או שבועה לא יעשה צווי ב"ד עד שיעשה לו ראובן דין גם כן במקומו:

Siman 510

וכשאדם עושה חבירו מורשה לתבוע שום תביעה מחבירו צריך לומר למורשה בפני עדים כל מה שיטעון פלוני עלי מעכשיו אני טוען להד"מ אם ירא שידחה אותו בעל דינו:
הר"ם ז"ל רגיל לפסוק שאם אדם תובע את חבירו לדין וחבירו מסרב לירד עמו לדין או שצריך לעשות לו צווי בית דין. שעל הנתבע לפרוע כל ההוצאות שהוציא מיום שכתבו עליו סרבנות. או אם הנתבע אלם כל כך שאין רשאין ב"ד לכתוב עליו סרבנות מ"מ חייב לפרוע יציאותיו מיום שכתבו עליו שאר רבנים גיזומים כגון אם לא תעשה לפלוני דין נכתוב עליך מרורות. ומביא ראיה מפרק בתרא דב"ק (דף קיב) שליח דבי דינא מהימן כבי תרי והני מילי לאזמוני אבל לכתוב עליו פתיחה לא משום דבעי למיתב אגר פתיחא. אלמא אע"ג שקשה לו שכותבין עליו סרבנות (כי פתיחא היא עניני נדוי) אעפ"כ צריך לפרוע השכר כיון שלא רצה לעשות צווי ב"ד בענין אחר. אם כן כמו כן צריך לפרוע יציאותיו שהוציא על פי ב"ד מאותו יום שלא רצה לעשות צווי ב"ד. [מיהו לא ראינו שום מעשה בזה לחייב שום יציאה. ע"כ]:

Siman 511

וגם רגיל כששולחים טענותיהם לבית דין שעל שניהם שכר השליח. ומביא ראיה מגט פשוט (דף קסח) כדאיתא התם שטרי בירורין התובע והנתבע נותנים השכר. ומפרש מאי בירורין שטרי טענותיהם כלומר שטוענים זה על זה בב"ד על ידי כתב אע"פ שקשה לו לנתבע לפי שהיה חפץ שיהיו שוכחין הטענות אעפ"כ צריך לפרוע חצי השכר בעל כרחו. וכן יכולים לכתוב בעל כרחו וצריך לפרוע חצי השכר כדאיתא בפרק זה בורר (דף לא) אם הוצרכו לשאול כותבין ושולחין בב"ד. [מיהו לא ראינו בזה המלכות מעשה לחייב היציאה. ע"כ]:

Siman 512

נשאלתי על אחד שהזמינוהו לדין גדולי העיר ופרנסיה אשר כל דברי העיר נחתכין על פיהם והנדון אומר לא נדון בעיר הזאת. והלא אימתכם מוטלת על הדיינין. וגם טענותי יסתתמו בפניכם כי טוב על הדיינין ועל הנדונין לילך במקום הסמוך. וכיוצא בזה ראיתי בר"י זקני נ"ע שהתיר להנדיב רבי אליעזר שלא לבוא לב"ד בטרווי"ש עם הנדיב ר' אברהם מפני שהיה ראש העיר והכל נשמעים אליו. ורבינו שמשון ב"ר אברהם התיר לחתנו ורבינו שמשון התיר בטרווי"ש שלא לבוא לב"ד מפני טעם כיוצא בו. וגם רבינו יהודה מפרי"ש התיר להח"ר אליעזר יום טוב בן אליעזר ואומר מזקנים אתבונן ומהם אלמד כי טובים צפרנן של ראשונים מכרסן של אחרונים. ואל תאמר אינו כן כי בכל יום ויום הדורות מתקלקלים ודייני לפי הדור. ומאחר שרבותינו דנו כך יש ללמוד שלא יכופו הנדון ויבררו דרך ישרה למקום הגון לנדונים כדי שלא יתעות הדין ויצא לאמתו ואיש על מקומו יבא בשלום. וצור ישראל יעמידנו על האמת. שמואל בה"ר אלחנן:

Siman 513

ובה"ג פי' שהנתבע יוכל לדחות עצמו ולומר לב"ד הגדול קא אזלינא אבל ר"ת פי' דכל שכן שהתובע יכול לכוף להנתבע לילך לב"ד הגדול אם לא ירצה הנתבע משום דעבד לוה לאיש מלוה. אמנם אם הנתבע אומר אדון בעירי אין הר"ם ז"ל רגיל לכופו לילך לב"ד הגדול. והוה פלוגתא דה"ג ור"ת מי יוכל לכופו ולומר לבית דין הגדול קא אזלינא. לפירוש ה"ג דוקא נתבע ולפירוש ר"ת אפילו תובע. וב"ד הגדול היינו גדול הדור אבל לבית הועד היינו קהלה שיש שם שני בתי דינין ומקל ורצועה. ואומר אני דכל תביעות לבד מהלואות והודאות כל מי שאומר נדון בבית הועד כופין אותו ודן בעירו. וראיה מפרק זה בורר (דף כג) מאי פריך ואפילו לוה מצי מעכב והאמר רבי אלעזר לא שנו אלא מלוה. אבל לוה כופין אותו ודן בעירו. לישני דמתניתין מיירי בשאר תביעות. ודוחק לומר דאמתניתין דפ"ק קאי דהא אוקימנא בהלואות. ועוד אמר דאפי' בהלואות מצי לאוקמי. וכגון שכופר ואומר לא הלויתני דלא שייך למימר עבד לוה לאיש מלוה אבל היכא דאמר הלויתני ופרעתיך ניחא דפריך שפיר במאי אוקימתא מתניתין דזה בורר. אי בשאר תביעות קשה מתרווייהו. דכל אחד ואחד יכול לכוף חבירו לדון בעירו. ואי בהלואות מוקמת לה שהאחד אומר הלויתיך והלוה אומר אין הלויתני ופרעתי. נהי דממלוה לא תקשי ליה דמצי מעכב. מכל מקום לכל הפחות מלוה תקשי ליה היכי מצי מעכב והאמר רבי אלעזר וכו'. וצ"ע בתוספות דזה בורר (דף לא):

Siman 514

וכשהוא מקבל טענות והבעלי דינין יושבים מעצמם הוא רגיל לומר להם עמדו ואח"כ אומר להם לישב. כדאמרינן אם רצה להושיב מושיבן פירוש אם רצו הדיינים לומר לבעלי דינין לישב יכולים לעשות. אבל הם מעצמם אינם יכולים לישב כדמוכח במסכת שבועות (דף ל) מועמדו שני האנשים:

Siman 515

ועל הדינים ששאלת איני משיב ליחיד השואל זולתי להדיינים שלא לעשות עצמי כעורכי הדיינין:

Siman 516

אדם שיש לו פסק דין על חבירו וחבירו אומר פרעתי נאמן. וכן משמע בהגוזל בתרא (דף קיב) דאיתא התם וכן כתבינן אדרכתא ומודעינן ליה ללוה כדי שידע שהחליטו לו נכסיו. ולכך אם אמר פרעתי אינו נאמן אבל פסק דין כותבין שלא מדעת לוה לכך אם אמר פרעתי נאמן. [ודוקא כשאין ביד המלוה פסק דין אבל אם יש למלוה פסק דין בידו אינו נאמן לומר פרעתי משום דאמר ליה שטרך בידי מאי בעי. דלא גרע ממלוה בשטר דאינו נאמן לומר פרעתי]:

Siman 517

ואדם שנתחייב שבועה בב"ד ושוב אמר לו נשבעתי לך. פסקו התוס' שאין צריך לישבע שכבר נשבע לו לפי שלא נתקנה שבועת היסת על שבועה. אמנם רבינו אבי העזרי פסק הואיל שאנו רגילים עכשיו לישבע בקהל שאינו נאמן לומר נשבעתי לך כבר. כדאיתא בפרק האומנין (דף פג) כאיסי בן יהודה דאמר אין רואה שבועת ה' תהיה בין שניהם הא יש רואה יביא ראיה ויפטר. ואינו יכול לומר נשבעתי לך הואיל שהוא במקום שיכול להביא ראיה אף כאן הואיל ורגילים לישבע בבית הכנסת אינו יכול לומר נשבעתי. [ומיהו מטעם זה נהגו העולם כשאדם שוכר סוס מחבירו לצאת לקראת חתן ונתקלקל הסוס והוא אומר שלא פשע ולא שינה מדרך הרוכבים אינו נאמן בשבועתו וצריך להביא ראיה דהוי מקום שיש ראיה כדפרישית לעיל. ע"כ]:

Siman 518

ונהגו העולם להשביע את המחוייבים שבועה ביום הכניסה הבא ראשון:

Siman 519

ואדם שנתחייב ממון לחבירו בב"ד ושוב אמר לו פרעתיך מה שנתחייבתי לך בב"ד נאמן. כדאיתא בפ"ק דב"מ (דף יז) אמר צא תן לו ואמר פרעתי ובאו עדים ואמרו שלא פרע הא אם לא באו עדים נאמן. [והני מילי כשלא נכתב הפסק בשטר כדפרישית לעיל סי' תקי"ט. ע"כ]:

Siman 520

ואומר הר"ם ז"ל אם חייב גוי לעשות לישראל שבועה מותר לקבלה ממנו. כדפירש ר"ת ובלבד שלא ישבע באלהיו בפירוש. לפי שמה שאסור ליקח שבועה מן הגוי זה אינו כי אם מדרבנן כדאיתא בפ"ק דבכורות (דף ב) אמר אבוה דשמואל אסור לעשות שותפות עם הגוי שמא יתחייב לו הגוי שבועה והתורה אמרה ושם אלהים אחרים לא תזכירו לא ישמע על פיך לישראל הוא דאסור מדאורייתא להזכיר שם ע"ז על פיו אבל לגרום זהו מדרבנן ומותר מפני שהוא כמציל מידם. ורבינו שמואל אוסר מק"ו משותפות. אמנם העולם רגילים כר"ת כדאיתא בפ"ק דע"ז (דף י) ומעלה בערכאות של עכו"ם מפני שהוא כמציל מידם אע"פ שאסור לילך בעש"ג כדכתיב כי לא כצורנו צורם ואויבינו פלילים וכדי להציל מידם מותר. אע"פ שמתכוין הגוי לשתוף כשהוא נשבע. אין בכך כלום לפי שדברים שבלב אינן דברים (והיינו דוקא בגוי עובד ע"ז כידוע):

Siman 521

לשכיר צריך ליתן מעות או דבר אכילה קודם. [גבי שכר שכיר על המשכיר לפרוע לו המעות ואפילו אין לו מעות לא יפטר בנתינת שוה כסף דגבי שכירות לא אמרינן שוה כסף ככסף כדאיתא בפרק המקבל (דף קט) שאין יכול לומר לשכיר טול מה שעשית מן השכירות ועל המשכיר לטרוח למכור ענינו ולהמציא לשוכר שכרו במעות. ע"כ]:

Siman 522

ראובן שלימד בנו של שמעון ושמעון נתן ספר אחד של הקדש לראובן ורוצה לעכבו עבור שכירותו. פסק הר"ם ז"ל שראובן המלמד יכול לעכב הספר למשכנו ולמוכרו עבור שכרו והקהל יתבעו מן שמעון לפדות הספר מיד ראובן:

Siman 523

מלמד שנתנו לו ספר בביתו ללמד בו הנער או לסופר להעתיק ונגנב או אבד. נראה לרבינו ברוך דחייב בההיא הנאה דתפיס ליה ונעשה שומר שכר. וכן כתב רבינו אב"ן. [מיהו יש אומרים שחרם ותקנת קדמונים שאין מלמדים וסופרים יכולים לעכב שום ספר עבור שכרם. וטעמא דוקא אומנים דאי לא תימא הכי כל נפקד שהוא שומר חנם אם יתחייב לו המפקיד אפילו פשוט יעשה שומר שכר. ואומר אני דהתם נמי בנפקד ליכא רווחא. ע"כ]:

Siman 524

ואמר לי שאדם יכול לאסור על חבירו שלא ילמוד בספרו:

Siman 525

ירושלמי דנדרים אלה המצות אשר צוה ה' וגו' מה אני בחנם אף אתם בחנם. יכול אף שכר מלמדים ושכר סופרים ת"ל ראה למדתי אתכם חקים ומשפטים חקים ומשפטים בחנם אבל לא שכר מלמדים ושכר סופרים מכאן ראיה שמותר ליקח שכר לימוד:

Siman 526

ומי שהשכיר סופר או מלמד או שכיר ורוצה השכיר לחזור בו הבעל בית יכול להתנות עמו ליתן לו יותר ולא יתן לו כדאיתא בב"מ פרק השוכר את האומנים (דף עה) שוכר עליהם ומטען:

Siman 527

ואם חלה המלמד או נאנס קצת מן הזמן שהיה לו ללמוד ולא יכול ללמוד שהיה אבל או שאר אונסין אינו חייב להשלים בסוף הזמן. כדאמרינן בפ"ק דקידושין (דף יז) חלה שלש ועבד שלש אינו חייב להשלים. [מיהו מנכין לו משכרו לפי הזמן שחלה אפי' חצי יום. ואע"ג דאמרינן התם חלה שלש ועבד שלש אינו חייב להשלים הני מילי גבי עבד עברי שפרעו לו כל שכרו מתחלה בשעה שקנה אותו ואין שום חוב ממון עליו כדאמרינן עבד עברי גופו קנוי אך שגזירת הכתוב הוא שיוצא בגרעון כסף אבל מלמד שהוא כשכיר יום לעולם אין נותנים לו שכר מאשר לא עשה אע"ג דנאנס. ע"כ]:

Siman 528

ואם חלה התלמיד הבעל בית יכול ליתן לו אחר ללמוד שלומד כל כך בטוב כראשון או יותר בטוב. אבל אינו יכול ליתן למלמד אחר שגרוע מזה. ושאר מלאכה אינו יכול ליתן למלמד כי אם ללמוד וצריך ליתן למלמד שכירותו משלם כי המלמד אינו מרויח במה שהולך בטל. ואדרבה הוא מתקלקל על ידי כך כדאמרינן הני אוכלוסי דמחוזא דאי לא עבדי חלשי. [אך אם התלמיד יש לו חולי תמיד והמלמד דר בעיר אין לו שכרו כפי מה שלומד וצ"ע בפרק השוכר. ע"כ]:

Siman 529

אשרי מי שבא לכאן ותלמודו בידו. פירוש וקיום מצות בידו. כשהצדיק נפטר מן העולם בא מלאך אחד ומזכיר כל מה שלמד לשמה. ועל זה אמרינן אשרי מי שבא לכאן ותלמודו בידו:

Siman 530

ירושלמי פ"ק דברכות א"ר שמעון בן יוחאי אילו הוינא קאים על טורא דסיני כד יהיב הקב"ה התורה לישראל הוי מיתבע קמי רחמנא דמתברי להני בר נשא תרין פומין חד להוי לעיין באורייתא וחד למעבד בה כל צרכין. חזר ואמר ומה חד לא יכיל עלמא למיקם בלא דילטורין אלו הוה תרי על אחת כמה וכמה:

Siman 531

ירושלמי דסוף חגיגה א"ר חגי א"ר זעירא בשם ר' שמואל אין מורין לא מהלכות ולא מהגדות אלא מן התלמוד:

Siman 532

בתשובת הגאונים יש עד שיבקש אדם שתכנס התורה לתוך מעיו יבקש שלא יכנסו מעדנים לתוך מעיו כי מחמת שאדם מרבה במעדנים בכל יום בא לידי עבירה:

Siman 533

ירושלמי דזרעים רבי מחוי ליה לרב תרעא דבי כנישתא דקא בני א"ל וכי לא הוה תמן בר אנש למילף באורייתא או חולים מוטלים באשפה קרא עליו המקרא וישכח ישראל את עושהו ויבן היכלות מכאן הביא הרב ר' שמואל מבונבער"ג ראיה שיותר טוב ליתן צדקה ללמוד נערים מליתן צדקה לבית הכנסת:

Siman 534

ראשית בכורי אדמתך וסמיך ליה לשמרך בדרך ולהביאך זו בשורה לשלוחי מצוה שאינם נזוקים לא בהליכתן ולא בחזירתן:

Siman 535

ירושלמי היו מביאין בכורים על השור והולך לפניו וקרנותיו מצופות זהב ועטרה של זהב בראשו והחליל מכה לפניהם הגיעו קרוב לירושלים עיטרו בכוריהם והפחות והסגנים יוצאים לקראתם כו' וכל בעלי אומניות שבירושלים עומדין לפניהן כו'. ואמרו בגמרא א"ר יוסי בשם ר' חנינא בוא וראה כמה גדול כחן של עושי מצוה שבפני זקן אין עומדין בפני עושי מצוה עומדין:

Siman 536

וכמה צריך לעמוד בפני זקן א"ר שמעון בשם רבי יוחנן פעמים ביום א"ר אלעזר פעם אחת ביום ותניא מנין לזקן שלא יטריח ת"ל זקן ויראת מכאן נראה שחייב אדם לעמוד בפני עושי מצוה:

Siman 537

ירושלמי דתרומות כשם שאסור להתיר את האסור כך אסור לאסור את המותר:

Siman 538

ור' מאיר דחייש למיעוטא היאך מקבלים גרים בזמן הזה ניחוש שמא עמוני ומואבי הוא וכתיב לא יבא עמוני ומואבי נראה דלא אסרה תורה אלא עמוני ודאי ומואבי ודאי כדאיתא בפרק עשרה יוחסין (דף עג) ודאי ממזר הוא דלא יבא הא ספק ממזר יבא:

Siman 539

בירושלמי ברכך גוי תהא עונה אחריו אמן. גוי פגע בר' ישמעאל וברכו אמר ליה מלתך אמורה ברוך תהיה מכל העמים פגע בו אחר וקללו אמר ליה כבר מלתך אמורה אורריך ארור:

Siman 540

מצאתי שכתוב בישעיה ראש וזנב נביא שקר וגו' ותרגום של ראש וזנב הוא ראש והגמון (בעל שררה קטנה):

Siman 541

יעקב אבינו נקרא ישראל לפי שהיה סוף האבות ובו כלל האבות והאמהות ישרא"ל יצח"ק שר"ה רבק"ה רח"ל אברה"ם לא"ה:

Siman 542

הר"ם ז"ל אומר שמותר להסתכל במראה כשהעכו"ם מספרו או הוא בעצמו שלא יחתוך את עצמו ואין כאן משום לא ילבש גבר שמלת אשה:

Siman 543

ואומר ששמע שרבינו שמשון משנ"ץ כשהיו עיניו כואבים היה מכסה פניו במסוה חוץ מן העינים והיה מסתכל במראה:

Siman 544

אותו ואת בנו אסורים באכילה ביומיה (בה"ג):

Siman 545

וששאלת אם מותר להושיב תרנגולת על הביצים. פליאה בעיני למה לא אי משום צער בעלי חיים הא תנן בפרק מקום שנהגו (דף נה) מושיבין שובכין לתרנגולים בי"ד בניסן:

Siman 546

להזהיר גדולים על הקטנים דלא ספינן להו איסורא:

Siman 547

ואינו אסור לילך בגלוי הראש. ומה שיש בכל כתבי (דף קיח) תיתי לי דלא מסגינא ד' אמות בגילוי הראש זהו מדת חסידות:

Siman 548

נוטל ידיו כשאוכל בשר ורוצה לאכול דגים דחמירא סכנתא מאיסורא:

Siman 549

וכשאדם שותה מים שהביאו מן הנהר צריך לשפוך קצת מן המים שהביאו לארץ קודם שישתה וכמו כן צריך לשפוך לאחר השתיה אם יש בני אדם אצלו:

Siman 550

הר"ם ז"ל אינו מקפיד על הזוגות הן לאכול הן לדבר אחר:

Siman 551

לאחר הטבת חלום אין אומרים ל"ך אכו"ל בשמח"ה לחמ"ך כי יש לו קבלה מרבינו יהודה חסיד שאין לאמרו לפי שיש בראשי אותיותיו אב"ל:

Siman 552

ואומר טבא הוא וז' פעמים אומר שבע זימנין לגזרו:

Siman 553

ואומר שיש למשמש ולהעביר היד על גבי בהמה בעודה חיה אם (לא) תשפיל גבה תחת היד ודאי כשרה ואם לאו טרפה:

Siman 554

אין מקיזין דם בהושענא רבה לפי שהוא יום דינא ולא בשום ערב יו"ט לפי שגזרינן כל ערב יו"ט אטו ערב שבועות. [מיהו כיון שהורגלו בו רבים שומר פתאים ה' מידי דהוי אערב שבת אע"ג דקאי מאדים בזווי כדאיתא בפרק מפנין (דף קכט). ע"כ]:

Siman 555

שאל רבינו יהודה כהן לרבינו קלונימוס מהו לשרוף שרץ טמא ולאכלו משום רפואה. והשיב לו דמותר דאין כאן אלא עפרא:

Siman 556

מצאתי תניא בתוספתא לא ישוך אדם מן הפרוסה ויחזירנה בקערה מפני סכנת נפשות:

Siman 557

הר"ם ז"ל אינו חושש ליטול צפרניו כסדר:

Siman 558

ואינו אוכל לב עוף אע"פ שהספר אינו מזכיר כי אם לב בהמה שקשה לשכחה מ"מ כמו כן מונע נמי לב עוף:

Siman 559

וששאלת עיקר מצוה ללכת לא"י איני יודע אלא כמו שמפורש בסוף מסכת כתובות (דף קיא) ואם מוחלין לו כל עונותיו מפורש במסכת כתובות ובלבד שיהא פרוש מכאן והלאה ויזהר מכל מיני עון ויקיים כל מצות הנוהגות בה שאם יחטא בם יענש יותר על העבירות שיחטא שם מבחוצה לארץ כי ה"א דורש אותה תמיד ועיני ה' בה והשגחתו בה תמיד ואינו דומה המורד במלכות בפלטין למורד חוץ לפלטין והיינו ארץ אוכלת יושביה וכן נמי ולא תקיא הארץ וגו' לפי שהיא מקיאה עוברי עבירה והיינו דכתיב ושממו עליה אויביכם דאפילו העכו"ם שבה אינם מצליחים מחמת שהם עוברי עבירה ועל כן ארץ ישראל עכשיו שממה היא ואין בה עיר מוקפת חומה ומיושבת כמו בשאר ארצות ואותם שהולכים לשם ורוצים לנהוג בה קלות ראש ובפחזותם להתקוטט שם קורא אני עליהם ותבואו ותטמאו את ארצי ומי בקש זאת מידכם רמוס חצרי אבל מי שהולך לשם לשם שמים להתנהג בקדושה ובטהרה אין קץ לשכרו ובלבד שיוכל להתפרנס שם דכל דסליק אדעתא למידר כדאיתא בפרק האיש מקדש (דף נ):

Siman 560

וששאלת אם אדם פטור [שם] מחיבוט הקבר. לא ידעתי:

Siman 561

וששאלת למה לא הלכו שם כל האמוראים אשיבך דלא הוה מותר להו דהוו צריכים לבטל מלמודם ולשוט אחר מזונותם דאמרינן בפרק מי שהוציאוהו (דף מז) דמותר לצאת מארץ ישראל לחוצה לארץ אחר רבו ללמוד תורה כל שכן שאין לילך מרבו מחו"ל לארץ ישראל להתבטל מלימודו ולשוט אחר מזונותיו:

Siman 562

וששאלת לפרש לך הדר בחוצה לארץ כמי שאין לו אלוה. משום דעיקר שכינה היא בארץ ישראל כסא מול כסא כדכתיב והתפללו אליך דרך ארצם תלפיות תל שכל פיות פונות שם:

Siman 563

מהר"ם ז"ל התענה בסוף ימיו שני ימים טובים של ראש השנה וקידש לבני ביתו קידושא רבה מטעם שהקידוש הוי דאורייתא:

Siman 564

וכל מי שרגיל להתענות בכל שנה תעניות שלפני ר"ה או לפני יום כפורים או מי שרגיל שלא לאכול בשר ושלא לשתות יין בין שבעה עשר בתמוז לט"ב ורוצה לחזור בו מחמת שאינו בריא צריך שלשה הדיוטות שיתירו לו. וראייתו מפ"ב דנדרים (דף מו) דברים המותרים ואחרים נהגו בהם איסור אי אתה רשאי להתירן בפניהם שנאמר לא יחל דברו. וכן משמע בירושלמי בפרק מקום שנהגו דהוי כמו נדר ונשאל לחכם ומתיר לו:

Siman 565

חולה שיש בו סכנה ואוכל ביום הכפורים אומר מעין המאורע בברכת המזון ודבר פשוט הוא כיון דבהתירא אכל אדרבה מצוה קא עביד דהוה לדידיה יום הכפורים כמו לדידן שאר ימים טובים:

Siman 566

אותם יהודים שהולכים על הדרכים ומוליכים כסף או זהב ותופרים אותם באבנט אם מותר להוליכו בשבת דע לך שהוא אסור. דתנן בפרק המצניע (דף צב) באפונדתו ובשפת חלוקו פטור וכל פטורי דשבת פטור אבל אסור:

Siman 567

וסכין ששחט בה טריפה לשחוט בו עוד ולחתוך בו צונן סגי בהדחה וכ"ש שחט בה כשרה. אבל לחתוך בו רותח סגי בהגעלה. וסכין שחתך בה בשר רותח לחתוך בו גבינה צוננת צריך נעיצה ושיפה כשאין בה גומות ולחתוך בה גבינה רותחת בעי הגעלה וכן איפכא. וסכין שחתך בה גבינה צוננת סגי בהדחה לחתוך בו בשר רותח וכ"ש לחתוך בו בשר צונן וסכין ישן של גוים לשחוט בה בעי נעיצה ושיפה ולחתוך בה רותח בעי ליבון:

Siman 568

כספים אין להם שמירה אלא בקרקע. בירושלמי קאמר נתנו במקום שהיה רגיל לשמור את שלו או במקום הרגיל לשמירה פטור ואם לאו חייב:

Siman 569

נמצא בספר חפץ הכי קאמר רב פלטוי ראש ישיבה מזיק פסול לעדות ולא מבעיא מזיק גמור ומפורסם אלא אפילו אינש דסני לחבריה ואמר בפני עדים אזילנא ומזיקנא לך הוי רשע והא דאמור רבנן לא נחשדו ישראל על כך הני מילי דסני ליה ושתיק אבל היכא דצוח בפרהסיא (דקא מזיק ליה) פסול לעדות והוא הדין לשבועה וכן נפסק דינו בשתי ישיבות:

Siman 570

פסק הר"ם ז"ל בשם רב סעדיה דכל האומר משטה אני בך צריך לישבע שכן היה בדעתו באותה שעה שהודה ולא אמרינן משטה אני בך אלא בנתבע. אבל בתובע לא. וראיה מפרק יש נוחלין וכן לא אמרינן אדם עשוי שלא להשביע את עצמו אלא בנתבע אבל בתובע לא:

Siman 571

רבינו גרשום מאור הגולה אומר בשם רבו רבינו ליאונטי"ן שאפילו בשבועה דאורייתא יכול אדם להפך על שכנגדו והאריך מאד בראיותיו על זה. וכן אנו נוהגין:

Siman 572

רבינו שלמה סיפר מעשה בשנים שבאו לדין לפני רבינו יצחק הלוי בבחרותו ומינה אחר עמו והפליגו בדין רבינו יצחק מחייב ושכנגדו מזכה שלא היה שם תנאי כפול. וכתב רבינו יצחק ראיותיו לפני הגאון רבינו ליאונטי"ן רבו של רבינו גרשום מאור הגולה ושמו רבינו יהודה בר מאיר הכהן הזקן והוא היה אב ב"ד בימיו ושכנגדו לא כתב כי אם יעברו אם לא יעברו והשיב המורה בקצרה הלכה כמקרא:

Siman 573

מעשה באחד שהלוה לחבירו מעות מ' ליטרין על מנת שיאכל עמו בחנם ויחזיר לו כל מעותיו ואכל עמו שנתים וזה פרע לו מעותיו ותבעו לדין עבור היציאה שאכל עמו וחייב הר"ם ז"ל עשרה זקוקים עבור היציאה:

Siman 574

הרב רבי מיימון כתב שתקנת הגאונים לאחר סיום התלמוד מפני הרמאים שאם אמר אחד איני חייב לך כלום אין זו תשובה נכונה אלא ב"ד אומרים לו אמור אם לוית אם לא לוית או אם הפקיד בידך או לא הפקיד בידך ויש לו לפרש היאך פרעו בפני ב"ד ויש דברים הרבה שאדם חושבו פרעון ואינו פרעון כמו קניא דרבא וכיוצא בו ויש לב"ד לשמוע אם הוא פרעון וישבע על דעתם ויזהרו שלא ילמדו מתוך דבריהם לשקר:

Siman 575

ואסור לכהנים לילך על קברות הגוים מקום שקוברין שם מתיהם. ולבית שהמת בתוכו. כי אין חילוק בין מתי ישראל ומתי או"ה לענין טומאה. ופעם אחת מת א"י אחד בערב שבת בבית המרחץ ואסר הר"ם ז"ל לכהנים לרחוץ. כי ר"ת פסק שאין הלכה כר' שמעון ב"י דאמר קברי עכו"ם אינם מטמאים באהל. כי רשב"ג פליג עליה במשנה דאהלות וקיימא לן כל מקום ששנה רשב"ג במשנתנו הלכה כמותו חוץ מערב וצידן וראיה אחרונה:

Siman 576

זה מצאתי במסכת סופרים שחוב הוא לומר אחר הדלקת נר חנוכה הנרות הללו אנו מדליקין על הישועות ועל הנסים ועל הנפלאות אשר עשית לאבותינו על ידי כהניך הקדושים וכל שמונת ימי חנוכה האלו אין לנו רשות להשתמש בהם אלא לראותם בלבד כדי להודות שמך על נפלאותיך ועל נסיך ועל ישועתך:

Siman 577

מספר המצות גדול מי נותן שכר הסופר. בשטרי הלואה נותן הלוה שכר הסופר ובשטרי מקח וממכר נותן הלוקח השכר. ואשה נותנת שכר הגט והחתן נותן שכר אירוסין ושטר כתובה המקבל וכל אריס או השוכר נותן שכר השטר אבל ברירת דין כגון לשלוח התובע ונתבע למורה שניהם נותנים השכר:

Siman 578

ובכל השטרות צריכין שיהיו מכירין את השמות שבשטר שזהו פלוני ב"פ וזהו פ' בן פלוני כי שמא יבואו שניהם ויעשו קנוניא ומשנים שמותיהם בשמות אחרים:

Siman 579

וכל מי שהוחזק שמו בעיר שלשים יום אין חוששין לו שמא יש לו שם אחר אבל מי שלא הוחזק שמו בעיר שלשים יום ואמר כתבו שטר לפלוני שאני חייב לו כך וכך אין כותבין עד שיביא ראיה שזהו שמו:

Siman 580

מעשה באחד שנגנב ממונו ונדב ק' דינר לאחיו שיעשה בהשבעת שדים שידע מי גנבו וכן עשה ולא רצה בעל הממון לפרוע וחייבו רבינו יצחק לשלם וכן כל כיוצא בזה:

Siman 581

ובענין הרפואות דרך בני אדם ליתן דמים יקרים ולא נאמר ששיחק בו. כך פסק רבינו יהודה ז"ל:

Siman 582

בדין הגבהה פירש רש"י שצריך להגביה ג' טפחים מן הארץ שיצא מתורת לבוד:

Siman 583

אמרינן בפ"ק דחגיגה (דף ג') איזהו שוטה המקרע כסותו או המאבד מה שנותנים לו שוטה אין מקחו מקח ואין ממכרו ממכר ואין מתנתו מתנה וב"ד מעמידין לו אפוטרופוס כדרך שמעמידין לקטנים:

Siman 584

בפרק הדר (דף פה) תנן השכור מקחו מקח וממכרו ממכר ומתנתו קיימת ואם הגיע לשכרותו של לוט (והוא השכור שעושה ואינו יודע מה הוא עושה) אין מעשיו כלום והרי הוא כשוטה או כקטן פחות משש:

Siman 585

והלכתא כי אחד מן השותפין שאמר לו לחבירו במקום שאין בו דין חלוקה או בדבר שאין דרכו לחלק כגון שפחה או כלי גוד או אגוד. פירוש מכור לי חלקך בכך וכך או קנה חלקי בשער הזה פוסק שם שהדין עמו וכופין את הנתבע למכור לחבירו או לקנות ממנו. ופסק ר"י ז"ל אפילו בדמים יקרים יותר משויו הרבה יכול לומר לו כן וכן מוכיח קצת הלשון מעלה אותו בדמים:

Siman 586

שטר חוב שנקרע כשר. נמחק או נתטשטש אם רישומו ניכר כשר. נקרע קרע ב"ד פסול ומפרש אביי קרע ב"ד דהוא שתי וערב:

Siman 587

האשה שלותה בשטר או ערבה בשטר ונשאת חייבת לשלם אחר שנשאת ואם היתה מלוה על פה אינה משלמת עד לאחר שתתגרש או עד שתתאלמן:

Siman 588

מדאמרינן בפרק הכותב (דף פה) ידענא בהאי אתתא דחשידא על שבועתא ופירש בה"ג נשבעת ואינה מקיימת לפיכך אדם שעבר על חרמות שלנו הוא חשוד על השבועה ושכנגדו נשבע ונוטל היו שניהם חשודים חזרה שבועה למחויב לה ומתוך שאינו יכול לישבע יחלוקו:

Siman 589

קיום שטרות בשלשה לפיכך אין מקיימין שטרות בלילה לפי שהוא כמו דין ובב"ד:

Siman 590

המבייש ת"ח אפילו בדברים נותן לו דמי בושת שלם ומעשה באחד דאפקר לר' יהודה בר' חנינא ואתא עובדא קמיה דריש לקיש וקנסיה ליטרא של זהב:

Siman 591

[מדפוס למברג שנת תרי"ח, סימנים תי"ו, תי"ז.] ועל ששאלת אם מותר ללבוש בגדי ראוו"י שקורין שטרי'פט שלא יכירוה כיהודי בדרך היינו פרהסיא ואמרינן בסוף פרק בן סורר ומורה (דף עד) דאפילו שלא בשעת השמד שנוי ערקתא ממסאנא אסור. ואותו מעיל שלובש העובד עבודה זרה כשהוא הולך לבית התרפות הר"ם ז"ל אומר שאסור לעשותו לשום דבר מצוה כדאיתא בפרק כל הצלמים (דף מז) המשתחוה לבהמה קרניה מהו לחצוצרות ומסיק התם דאסור וגם בפרק אחרון דזבחים (דף קיו) מה מזבח שלא נשתמש בו הדיוט אף עצים שלא נשתמשו בהן הדיוט אבל שלא לדבר מצוה המעיל מותר. [ובנרות של ע"ז נכון הוא שלא לעשות בהם שום דבר מצוה ואפילו ללמוד בהם אבל מותרים הם לדבר הרשות כמו ללכת לבית הכסא או לדברים אחרים מטונפו' וליהנו' לאורם לפי שאין בה ממש כלל עכ"ל]: