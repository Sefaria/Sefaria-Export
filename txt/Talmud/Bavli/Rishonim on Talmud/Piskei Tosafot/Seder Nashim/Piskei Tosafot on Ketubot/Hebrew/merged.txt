Piskei Tosafot on Ketubot
פסקי תוספות על כתובות
merged
https://www.sefaria.org/Piskei_Tosafot_on_Ketubot
This file contains merged sections from the following text versions:
-Vilna Edition
-https://www.nli.org.il/he/books/NNL_ALEPH001300957

פסקי תוספות על כתובות



Comment 1

יבם שעמד בדין וברח או חלה אחר שעמד בדין ונתרצה לייבם חייב במזונותיה. ד"ה לפיכך: דף ב' ע"ב

Comment 2

גט שכתוב בו שבוע שנה חדש שבת כשר. ד"ה דילמא לאפוקי:

Comment 3

גט מאוחר כשר. בא"ד:

Comment 4

בשעת קידושין אומר כדת משה וישראל. ד"ה אדעתא: דף ג' ע"א

Comment 5

אונס דלא שכיח כלל לכ"ע יש אונס. אונס דשכיח או שכיח ולא שכיח אין אונס. ד"ה א"ד:

Comment 6

ועתה נוהגין לישא אף בו' בשבת. ד"ה אי איכא:

Comment 7

ר"ת התיר בת ישראל שהמירה דתה לעבודת כוכבים ובא עליה עובד כוכבים שיכול לקיימה כשנתגייר וריב"ם חולק. ד"ה ולדרוש להו: דף ג' ע"ב

Comment 8

כשהיא קרקע עולם אינה חייבת למסור עצמה למיתה דאינה עושה מעשה. בא"ד:

Comment 9

חתן שבא על אשתו ישינה עמה באבלו (נ"ל טעות ולכן נקדתי כי אדרבה מוכח מהתוס' דיבור ובועל כו' דבאבילות אסור אפילו בעל וכן איתא להדיא בגמרא ע"ש אכן אחר העיון י"ל דר"ל אבילות דעלמא ואז מותר לישן אם בעל ודוקא בהא אבילות דמת לו מת אסור כיון דאקילו ביה רבנן אבל מ"מ מהתוספות אין להוכיח דבר רק מהגמרא ודו"ק):

Comment 10

נעילת סנדל ועטיפת ראש וכפיית מטה באונן מותר ומקילין טפי באנינות דאורייתא מאבילות דרבנן. ד"ה בועל: דף ד ע"א

Comment 11

אין חופה דוחה שאר אבילות כי אם אביו של חתן או אמה של כלה. ד"ה אבל:

Comment 12

מתה אשתו אסור לישא אחרת עד שיעברו שלש רגלים אין לו בנים נושא אחר ל' יום יש לו בנים קטנים נושא אחר ז' תוך ל' ובועל אחר שלשים. אם יש לו בנים קטנים מותר לישא ואפילו אם היא אבילה. בא"ד:

Comment 13

מת אביו ואמו יכול לכנוס תוך י"ב חדש אפי' יש לו בנים. בא"ד:

Comment 14

על כל מתים אסור לילך לבית המשתה כל ל' על אביו ואמו י"ב חדשים אא"כ של מצוה. ביבמות כתבתי מה קרוי סעודת מצוה. בא"ד:

Comment 15

דברים שבצנעה אסור אפילו בשבת בימי אבלו. ד"ה אבל דברים:

Comment 16

נדה אסורה בפריסת סדין לבעלה ואשה עושה לבעלה אפי' הכניסה לו ד' שפחות. ד"ה והצעת: ע"ב

Comment 17

הצעת כרים וכסתות מותר לנדה ואשה אינה עושה אותן לבעלה אם הכניסה לו ג' שפחות. בא"ד:

Comment 18

אבלים הנשארים בבית מיד אחר שיחזרו פניהם מן המת חל עליהם אבילות ד"ה עד שיסתום:

Comment 19

גולל מטמא כשפירש ולא כשטמון בקרקע. גולל הוא המצבה. בא"ד:

Comment 20

עי"כ דרך לשחוט עופות ובד' פרקים שוחטין בהמות. ד"ה אלא: דף ה

Comment 21

מוהל דלא מייץ דמא סכנתא היא ומעבירין ליה והוא דוחה שבת. ד"ה דם מיפקד: ע"ב

Comment 22

מלאכה שאינה צריכה לגופה הגם דשריא משום צערא אפ"ה גבי מצוה היא אסורה ומתירין יותר משום צער ממה שמתירין משום מצוה לר"ת: ד"ה לדם הוא:

Comment 23

פסיק רישיה דלא ניחא ליה אסור אלא במקום צער או מצוה. והערוך ור"ת חולקין. ד"ה האי מסוכרייתא: דף ו ע"א. מסננין יין בסודרין. בא"ד: (משנה היא בפרק תולין):

Comment 24

אסור לסחוט בשאר משקין כגון יין ושמן כמו במים. בא"ד:

Comment 25

אשה מערמת וטובלת בבגדיה. בא"ד:

Comment 26

הוצאת קטן לטייל מותר בי"ט. ד"ה מתוך: דף ז ע"א

Comment 27

לצורך עובד כוכבים שרי לדידן להוציא. בא"ד: (עיין בפנים דמשמע דאינו שרי אפי' אי הוי רה"ר שלנו כחצר שאינה מעורבת אכן בתוספות דפרק קמא דביצה משמע דשרי ע"ש):

Comment 28

מותר לבעול ולעשות סעודה בשבת. ד"ה והלכתא שם:

Comment 29

ברכת אירוסין לאשה המתקדשת ע"י שליח יש לספק בו. ד"ה שנאמר: ע"ב

Comment 30

התחיל סעודה בליל ה' והוא יומא קמא מברך גם למחר ז' ברכות וכן הותחלה יום ד' ולא נגמרה עד הלילה מברך ז' ברכות בלילה וביום. (זה אינו בתוספות שלנו ושאנ"ץ הוא):

Comment 31

בני אדם שלא נזדמנו לנישואין אין לברך שבעה ברכות. כשחתן הולך עם כלתו לעיר אחרת אין לברך אלא בבית חתנים. (ג"ז אינו בתוס' שלנו):

Comment 32

פנים חדשות הן בני אדם שמרבין בשבילן השמחה יותר. ד"ה והוא:

Comment 33

ברכות לעסוק בד"ת והערב נא ברכה אחת היא. ד"ה שהכל: דף ח

Comment 34

ברכות אבלים שבברכת המזון בעשרה: ד"ה כי תניא: ע"ב

Comment 35

ראה שזינתה אשתו אף בלא עדים אסורה לו. ד"ה קינוי: דף ט

Comment 36

המקדש בעד אחד אין חוששין לקידושיו. ד"ה ומי אמר:

Comment 37

מהיום אם מתי לא חל מאותה שעה ממש. ד"ה כל היוצא: ע"ב

Comment 38

אשת כהן שנאנסה לא הפסידה כתובתה. תד"ה אי למיתב:

Comment 39

היא אומרת משארסתני נאנסתי נאמנת: [ד"ה לא]

Comment 40

כותבין בכתובת בתולה כסף זוזי מאתן דחזי ליכי מדאורייתא. ד"ה אמר ר"נ: דף י

Comment 41

[החמשים] שקל אין נותנין יותר אף אם הוסיפו עליו במקום אחד אלא כשהוסיפו בכ"מ כמו בפדיון הבן: ד"ה נותן:

Comment 42

ירושלמי כתובה במטבע היוצא. בא"ד:

Comment 43

יש זכייה לקטן מן התורה לפי גירסת ספרים דב"מ והא דאין שליחות לקטן היינו דווקא בדבר שיש בו קצת חובה. ד"ה מטבילין: דף יא

Comment 44

ראוי לכתוב דחזי ליכי (מדאורייתא) בתוספות שמוסיפין לכהנות ולמיוחסות. ד"ה בית דין: דף יב ע"ב

Comment 45

איני יודע אם הלויתני מעולם פטור אבל הלויתני ואיני יודע אם פרעתיך חייב: ד"ה מנה לי:

Comment 46

אין אוסרים על יחוד אשת איש אם לא שיהיה נואף והיו מלקין על יחוד פנויה: ד"ה מעלה: דף יג

Comment 47

פירש א' מעשרה ובעל ותפס הבן מוציאין מידו. ד"ה פשיטא: ע"ב

Comment 48

יוחסין בעי' תרי רובי וספק ספיקא לא מהני. ד"ה אלמנה: דף יד

Comment 49

חוץ לבית לא חשיב קבוע אלא בבית. ד"ה דילמא: דף טו

Comment 50

בפיקוח נפש אין הולכים אחר הרוב וחיישינן למיעוט. (אינו בתוס' אבל מוכח הוא מהגמ'): [ועיין בגליון תוספות ישנים]:

Comment 51

ספק עובד כוכבים ספק ישראל אין חייב להחיותו: ד"ה אם רוב: ע"ב

Comment 52

מפרנסים עניי עובדי כוכבים עם עניי ישראל. ד"ה להחזיר:

Comment 53

הטוען אחר מעשה ב"ד לא אמר כלום מ"מ [אם אין כתובה בידה] נאמן לומר פרעתיך מנה במגו דאלמנה נשאתיך או פרעתיך הכל במגו דאין את אשתי. ד"ה וליחוש: דף ט"ז ע"ב

Comment 54

מת מצוה אין נוטלין אותו ממקום שנמצא. ד"ה מבטלין: דף יז

Comment 55

שימוש ת"ח גדול מלימודה. בא"ד:

Comment 56

מבטלים ת"ת לכל מתים אפי' אינו מת מצוה. ד"ה להוצאת:

Comment 57

מת בעיר מבטלין כולן מלאכתן בשעת הוצאתו. בא"ד:

Comment 58

מלאכה מבטלין אף למאן דלא קרי ותני אבל ת"ת לא מבטלין אלא דוקא למאן דקרי ותני. ד"ה אבל: ע"ב

Comment 59

אכלה בפני האב שנה ובפני הבן שנה ובפני הלוקח שנה הוי חזקה ר"ת פירש דהיינו שהיה הבן גדול בתחלת חזקה. (היינו דווקא לרשב"א עיין בפנים) ד"ה ואחת:

Comment 60

מודה מקצת גבי פקדון חייב שבועה. ורש"י חולק. ד"ה חזקה: דף יח

Comment 61

לא אמרי' מגו דחשיד אממונא חשיד אשבועתא: ד"ה ובכולי: ע"ב

Comment 62

בשבועה דרבנן לא אמרינן מתוך שאינו יכול לישבע משלם. בא"ד:

Comment 63

לא אמרינן מגו בב' עדים אלא במקום דאי בעי הוו שתקי. ד"ה אין נאמנים:

Comment 64

פלגינן דיבורא היכא דאינן מכחישין גוף העדות כמו פלוני רבעני. ד"ה ואין אדם:

Comment 65

בעדות בעינן תחלתו וסופו בכשרות. ד"ה מלוה:

Comment 66

בפרהסיא בכולהו יהרג ואל יעבור: ד"ה דאמר מר. דף יט

Comment 67

המוכר שטר חוב לחבירו וחזר ומחלו מחול. ד"ה וכגון: שטר ביד שליש אין יכול למחול. בא"ד: (כל מה שנקדתי לא מצאתי לא בתוספות שלנו ולא בשאנ"ץ ולע"ד טעות הוא דהא אפילו כשמכר השטר ושטר ביד הלוקח דאין לך שליש גדול מזה אפ"ה יכול למחול כ"ש כשהוא ביד שליש. ולע"ד שצריך להיות במעמד ג' הגם כי אינו מוכח גם זה מהתוס' כאן מ"מ הדין הוא אמיתי כדאיתא פר"ק דב"מ ודו"ק):

Comment 68

הנושה בחבירו מנה וחבירו בחבירו נוטלין מזה ונותנין לשני. ד"ה מנין:

Comment 69

כותבין שטר ללוה אע"פ שאין מלוה עמו למוסרו ללוה ולא למלוה. ד"ה אעולה:

Comment 70

על פה לא אתי ומרע לשטרא אפי' ע"י מגו. (וצ"ע כי זה לר"נ אבל למר בר רב אשי דקי"ל כוותיה בכל דוכתא בר ממיפך שבועה וחיורי לא הוי הכי עיין בפנים). ד"ה אמר רב נחמן: דף יט ע"ב
מודה בשטר שכתבו צריך לקיימו (אפשר שהוא שאנ"ץ ועיין במסכת שבת פרק המוציא דף ע"ח):

Comment 71

בדבר ספק אם תקפו מוציאין אותו מידו. ד"ה ואוקי: דף כ

Comment 72

לרש"י המע"ה היינו כל דאלים גבר. בא"ד:

Comment 73

ב' כתי עדים המכחישות זו את זו כל אחת באה בפני עצמה ומעידה דאוקמי' אחזקה. ד"ה אלא אמר ר"נ:

Comment 74

אותו ממון שמעידין עליו אוקי בחזקת בעלים הראשונים ומטלטלין בחזקת המחזיק (וצ"ע). ד"ה ואוקי ממונא:

Comment 75

אין מקיימין שטר [משטר] שביד המלוה ע"י דמוי חתימה לחתימה אם לא שמכיר על ידי טביעת עין. ד"ה דילמא:

Comment 76

אין לקיים מדומיא חתימתו לכתיבת ספר שכתב. (מרדכי): עדים יכולים להעיד ראינו שטר שנתקיים בב"ד ועד אחד בשטר לא חשיב שטר: ד"ה ור' יוחנן:

Comment 77

עד אחד בכתב ועד אחד על פה לא מצטרפו ואם אחד בשטר והשני אומר ראיתי שנמסר השטר מן הלוה למלוה מהני (כל מה שנקדתי צ"ע כי לפום ריהטא מתוס' משמע בהיפך ואין לישבו באופן אחר אם לא שנאמר שודאי לפסקים אלו דהא דמתרצין התוס' דאין מצטרפין כשאחד ראה מסירת השטר היינו דוקא לחד תירוץ אבל לפי האמת של ועוד אומר ר"י או לירושלמי אינו כן אכן ק"ק מנליה דפליגי וצ"ע גם י"ל הפשט מתוס' בע"א דמה שאומר התוס' דהתם איירי היינו מהדיוק לדקדק דמצטרפין בשראה מסירת השטר ואז הוי א"ש אבל לכל בר שכל היודע סוגיית התוס' רואה דאינו כן ואין להאריך ודו"ק) [א"ה במ"כ לא דק כי המעיין בתוס' ב"ב דף קסה ד"ה אמר אביי יראה בפשיטות דלק"מ ואלו הפסקים שפטו משפט צדק וק"ל]. בא"ד:

Comment 78

יכולין לשלוח בכתב עדותו לב"ד. בא"ד:

Comment 79

אינו שטר אם לא שנעשה מדעת הלוה אם לא שכתוב כתיקון חכמים ובלשון שטר: בא"ד:

Comment 80

לא לחתום איניש חתימת ידיה אלא אחספא או בריש מגילתא. ד"ה ודוקא: דף כא

Comment 81

הוציא עליו כתב ידו גובה ואינו נאמן לומר פרעתי. לר"י לאפוקי האלפס"י. ד"ה הוציא:

Comment 82

אפי' כתב הנפק צריך לקיימו. ד"ה עד ודיין:

Comment 83

פרוזבול א"צ קיום. בא"ד

Comment 84

כותבין הרשאה אפי' אמטלטלי דכפריה וכתבינן הנפק קודם שיעידו העדים על חתימתן. ד"ה האמר. ע"ב

Comment 85

דיינים שראו עדות בלילה אין יכולין לדון עליה אם לא ע"פ שמיעה: ד"ה וש"מ:

Comment 86

עדים הקרובים לדיינים יכולים להעיד. ד"ה הנח:

Comment 87

בדאורייתא אין המעיד נעשה דיין אך הרואה ביום נעשה דיין ובדיני נפשות אף הרואה אינו נעשה דיין ובדרבנן אף המעיד נעשה דיין: בא"ד

Comment 88

שנים שאמרו על אדם שפסול הוא כל העולם אין יכולים להכחישן. ד"ה תרי ותרי: דף כב

Comment 89

ג' שישבו לקיים השטר ומת אחד מהן ולא כתבו וחד ליתוהי כשר. ד"ה במותב:

Comment 90

קיום שטרות בשלשה אפי' לשמואל דסבר ב' שדנין דיניהם דין. ד"ה ודלמא:

Comment 91

קדשתי את בתי ולאח"ז אמר לפלוני וע"י מגו נאמן לעולם וצ"ע. ד"ה מנין:

Comment 92

אמרה טמאה אני ואח"כ אמרה טהורה אני ונתנה אמתלא לדבריה נאמנת. ד"ה חזרה: ע"ב

Comment 93

בשנים אין חוששין לגומלין. ד"ה כגון:

Comment 94

עד אחד אומר מת וע"א אומר לא מת ובאו בבת אחת אפילו אם ניסת תצא ע"א אומר מת והתירוה ואח"כ בא השני ואמר לא מת ניסת לא תצא אבל לא לכתחלה. ד"ה אי הכי:
אשה שאמרה לבעלה בפניו גירשתני נאמנת. גמ' הוא:

Comment 95

מסיח לפי תומו כשר בתרומה דרבנן אפי' ע"פ עצמו ושבויה אין בעלה נאמן מסיח לפי תומו. ד"ה וכן ב' אנשים: דף כד

Comment 96

הבא ואומר ישראל אני משיאין לו אשה ולא חיישינן שמא פסול הוא: ד"ה אבל:

Comment 97

וא"צ בדיקה אף להכשיר בתו לכהונה אם לא יצא עליו ערעור: בא"ד

Comment 98

אין עם הארץ חשוד לא על חדש ולא על שביעית: ד"ה שלי חדש:

Comment 99

כשכלי אומנתו בידו שמשתמש בהן בטהרה לא חיישינן לגומלין בכהן לר"ח ולא לרש"י. ד"ה בשכלי: ע"ב

Comment 100

הוחזקו ב' יוסף בן שמעון ואחד חתום כהן בשטר מעלין אותו ליוחסין: ד"ה אמנה:

Comment 101

הפשט ונתוח לא היו מניחים לעשות אלא למיוחסים המשיאים לכהונה: ד"ה חד אמר:

Comment 102

אין שם כהן לא יקרא לוי במקומו. (אינו בתוס' שלנו) [והוא בתוס' גיטין דף נט ע"ב ד"ה נתפרדה וע"ש]:

Comment 103

לכל הפירושים אין לקרות לוי במקום כהן אם יש ישראל גדול הימנו: ד"ה שקרא: דף כה ע"ב

Comment 104

במקום שאין ידוע שהוא קרובו נאמן לו להעיד לכהונה. (ולע"ד נראה דצ"ל אינו נאמן פירוש אע"ג דאיכא מגו דמצי למימר לאו קרוב אני. עיין בפנים). ד"ה הרי:

Comment 105

היו לו מאתים זוז נוטל מעשר ראשון. ולא מעשר עני. ד"ה אין בתר: דף כו

Comment 106

אין לתת מעשרותיו לעני אחד. בא"ד.

Comment 107

קול אינו פוסל במקום עד וחזקה. ד"ה ואתא:

Comment 108

חזקת האב והאם מועלת לבן להעמידו אחזקתיה: ד"ה אנן: ע"ב

Comment 109

האשה שנחבשה ע"י ממון מותרת לבעלה כהן ע"י נפשות אסורה לבעלה ישראל. ד"ה ע"י ממון וע"י נפשות:

Comment 110

ספק טומאה ברה"ר צריך האדם לטבול. ד"ה והלך באחד: דף כז

Comment 111

באו שנים לשאול שעשו טהרות זה אח"ז בשני שבילין אחד טמא ואחד טהור טהורות ולא יאכלם אדם אחד: ד"ה ואם:

Comment 112

אין לומר על אדם שיצטרך להביא עדים אם לא בהוכחה. ד"ה א"ל אית לי: ע"ב

Comment 113

כהן המגרש אשתו לא תדור עמו במבוי אבל ניסת לא ירחיק רק ג' בתים. ד"ה ואם היה: דף כח

Comment 114

כפר קטן כמבוי לענין גרושת כהן אבל כפר בינוני לא: ד"ה כפר:

Comment 115

מלקות קל יותר משמתא. ד"ה רב הונא:

Comment 116

אנו מאמינים לנשים בניקור ובחלה אף שהן מדאורייתא הואיל ובידה. ד"ה אילו:

Comment 117

מדאורייתא א"צ שום קיום לשטר ד"ה קיום:

Comment 118

מקום הקבר אינו מטמא בבית הפרס. (ר"ל ע"י נפוח) ד"ה בבית הפרס: ע"ב

Comment 119

אפילו ברה"ר טמא בית הפרס. בא"ד

Comment 120

אדם יכול לשמור עצמו מפשיעת עצמו אם לא שנגזר עליו. ד"ה הכל בידי שמים: דף ל

Comment 121

תולדות האדם והמאורעים שבאין עליו הכל בידי שמים: בא"ד

Comment 122

אין לתמוה על העבריינים ועובדי כוכבים שמתים על מטתם. ד"ה דין: ע"ב

Comment 123

גזל ולא נתייאשו הבעלים ובא אחר ואכלו ואין ראוי עוד כלום אינו גובה מן השני. [ר"ל כשתחב לו חבירו לתוך פיו עיין בפנים ודו"ק]: ד"ה ואי דלא:

Comment 124

גט שיכול לנתקו ולהביאו אצלו לא הוי גט ואינו קונה במציאה כשיכול לנתקה ואין מגרע זכיית מי שבידו. בא"ד:

Comment 125

אפי' אם זה נהנה וזה לא חסר פטור אם היה מזיק לו כל שהוא אפי' פחות משוה פרוטה צריך לפרוע לו כולו. ד"ה לא צריכא:

Comment 126

מיתה לזה ותשלומין לזה פטור. (זה דוקא לר"ת וריב"א חולק גם מר"י לא משמע הכי). ד"ה רב אשי:

Comment 127

הגבהה פחות מג' לא הוי הגבהה ומה שתפוס בידו ובפיו לא צריך הגבהה ג'. ד"ה דאי בעי: דף לא

Comment 128

משיכה אינה קונה ברה"ר רק להתחייב באונסין. ר"י וריצב"א חולק. ד"ה וברה"ר: ע"ב

Comment 129

התראת ספק לא שמה התראה היינו כשהמותרה עצמו ספק. ד"ה ניתרי: דף לג

Comment 130

כל זמן שעוסקים בדבר אחד זה אח"ז הכל קרוי תוך כדי דיבור. ד"ה ותרי:

Comment 131

חייב למסור עצמו אפי' כשמיסרין אותו ביסורין קשין לעבוד עבודת כוכבים. ד"ה אלמלי: ע"ב

Comment 132

לחד תירוץ אם א' שחט רוב שנים לאדם בשוגג אינו חייב גלות ובחבורה אחרת חייב. ד"ה דילמא:

Comment 133

המבשל בשבת בשוגג יאכל בו ביום במזיד לא יאכל גם לאחרים עד מ"ש (היינו דוקא לר"מ אבל ר"י ור"י הסנדלר חולקין עיין בפנים). ד"ה המבשל. דף לד

Comment 134

דינא דגרמי לא הוי אלא מדרבנן אפי' לר"מ אבל ר"ש דאמר דבר הגורם לממון כממון דמי אפי' בדאורייתא: ד"ה סבר לה:

Comment 135

שאל אביהן פרה והיתומים משתמשים בה חייבים בגניבה ואבידה. ד"ה מתה: ע"ב

Comment 136

טבחוה ואכלוה נתחייב האב ונשתעבדו נכסיו שהיה לו להגיד להם: ד"ה אבל:

Comment 137

לרש"י כל הנשים אסורות לשמש במוך ולהשחית זרע ור"ת פירש שלש נשים צריכות לשמש במוך ושאר נשים יכולות נמי לשמש במוך: ד"ה שלש: דף לט

Comment 138

צ"ע אם ב' חוטי לבן של פשתן וב' של צמר פוטרין בכל טליתות שלא במקום תכלת: ד"ה כגון: דף מ

Comment 139

אם תפס בבבל את המזיק לא מפקינן מיניה. אבל דבר אחר מפקינן מיניה. ד"ה אי תפס. דף מא ע"ב

Comment 140

כשיש אלמנה ובנים ובת האלמנה ניזונת והבת תשאל על הפתחים אבל כשאין אלא אלמנה ובנים או אלמנה ובת לא. ד"ה עשו: דף מג

Comment 141

מתנה דאית ביה אחריות אית ביה משום דינא דבר מיצרא. ד"ה משום: דף מד

Comment 142

נותן בעין יפה נותן. בא"ד:

Comment 143

שטר שיצא אחר שטר ובו כתוב תוספת לא ביטל את הראשון. ד"ה והלכתא:

Comment 144

אין לגייר גר קטן אא"כ תובע להתגייר או אביו מביאין אותו להתגייר. ד"ה הגיורת:

Comment 145

עיר שרובה עובדי כוכבים בטילה קדושת היקף חומה. ד"ה על פתח ב"ד: דף מה ע"ב

Comment 146

לוה שדה שאם ישטפנה נהר יפרע שדה וחצי צ"ע אי הוי רבית וכן י' גפנים בוסר בי"א אבל כשיושב בבית בשכר המתנת מעותיו הוי רבית. ד"ה אתיא: דף מו

Comment 147

נערה אפילו אינה סמוכה על שולחן אביה מציאתה של אביה משא"כ בקטן. ד"ה משום איבה: דף מז ע"א

Comment 148

תוספת שעה אחת קודם י"ט הוי דאורייתא: ד"ה דמסר:

Comment 149

מסירת האב לשלוחי הבעל או נישואין בלא סעודה שרי בי"ט: בא"ד:

Comment 150

חתן שמתה אשתו ואבי הכלה מוחזק בנדוניא לא זכה הבעל ותקנת ר"ת כשתמות תוך שנה ראשונה. ד"ה כתב לה:

Comment 151

לקח פרה ומתה או נטרפה אין המקח בטל: ד"ה שלא: ע"ב

Comment 152

זבין ולא איצטריך לזוזי הדרי זביני: בא"ד: ארוסה אין לה קבורה (גמ' הוא דף נג):

Comment 153

אין האשה יכולה לומר איני נפדת ואיני נותנת פירות. ד"ה זימנין:

Comment 154

נשתטה זנין אשתו ובניו ובנותיו אם פרנסם קודם לכן. הלך למדינת הים אין זנין (אשתו) בניו ובנותיו אפי' פרנסם מקודם. ד"ה ולא שאני: דף מח

Comment 155

בניו קטני קטנים לכ"ע חייב לזונן: ד"ה כשהם: דף מט ע"ב

Comment 156

רשאין בני העיר להסיע על קיצתן. ד"ה אכפייה:

Comment 157

בני העיר כופין זה את זה לצדקה. בא"ד:

Comment 158

מלוה על פה גובה מן היורשין. ד"ה הוא ואשתו:

Comment 159

אשה גובה כתובתה ממטלטלי דיתמי וכן ממטלטלי דמתנת ש"מ ולא ממטלטלי דמתנת בריא ומזונות לא גבי אפי' ממקרקעי ולא מלקוחות:

Comment 160

הכותב נכסיו לבניו או נתנן או נתנו היתומים הוא ניזון מהן אבל לאחר אין ניזון כי אם אשתו (נלע"ד דיש טעיות הרבה הגם כי ראיתי בג' פסקי תוספות ובכולם הוא כן מ"מ נראה טעיות חד מה שכתב אבל לאחר אין ניזון כ"א אשתו זה אינו דאפי' אשתו אין ניזונית והוא עצמו כתב בסימן דלעיל דמזונות לא גביא ממתנת בריא. ולע"ד צ"ל אין ניזון אפי' אשתו. גם מה שפסק הכותב נכסיו לבניו כי הוא ניזון מהם הוי נגד הילכתא דגמרא דהגמרא פוסק דלא כר' אילעא והיינו לפחות דהוא אינו ניזון מהם ולע"ד צ"ל היא ודו"ק). בא"ד:

Comment 161

אל יבזבז יותר מחומש בפעם ראשונה ומכאן ואילך יתן בכל שנה חומש מן הריוח. ד"ה אל יבזבז: דף נ ע"א

Comment 162

בן חמש למקרא לגלגל עמו ולא למוספי ליה כתורא ובן י' למשנה לגלגל עמו ולא ירד לחייו עד י"ב. בר שית מוספי ליה כתורא למקרא. ד"ה וספי וד"ה בר שית:

Comment 163

תינוקת לתעניתא בת י"ב ויום אחד ולית לן השלמה דרבנן: ד"ה ובת:

Comment 164

חינוכן שנה לפני גדלותן. בא"ד:

Comment 165

בעל הנותן מתנה לאשתו קנתה ואין הבעל אוכל פירות: ד"ה הבעל:

Comment 166

כתב לה דין ודברים אין לי בנכסיך ובפירותיהן מכרה ונתנה קיים: בא"ד:

Comment 167

פרנסה שמין באב היינו לגריעותא ולא למעליותא ליתן יותר מעישור נכסים אם האב וותרן. ד"ה ומאי עלייה: דף נ ע"ב

Comment 168

כשחכם פוסק הוראה יש לו לפסוק בלשון דליכא למיטעי: ד"ה וא"ל:

Comment 169

טעה בדבר משנה כל חכם מחזיר הדין אך אין דרך בעלי דינים לשמוע אלא לדיינין. ד"ה א"ל:

Comment 170

כל העומד לגזוז כגזוז דמי. ד"ה סוף: דף נא ע"א

Comment 171

בזמן הזה גביית כתובה ממטלטלין ומזונות ופרנסה וכתובת בנין דכרין. ד"ה ממקרקעי:

Comment 172

אדם יכול לפדות את עצמו ואת אשתו בהרבה יותר מדמיו. ד"ה והיו: דף נב

Comment 173

אין חייב לפדות את אשתו אלא פעם אחת ולר"ח צריך לפדות גם בפעם אחרת בכדי דמיה. ד"ה רצה:

Comment 174

הן הן דברים הנקנין באמירה בעמדו וקדשו ולא בקדשו קודם האמירה. ד"ה השתא: דף נג ע"א

Comment 175

לכ"ע דרשינן לשון הכתוב בשטרות ומדרש כתובה אפי' היכא שבא לגרע כחה (וצ"ע מה לשון לכ"ע כי אינו מכוון עם התוספות שלנו): ד"ה שאין:

Comment 176

מדור אלמנה כשאין שם אלא בית צר יכולים לגרשה משם וכשיש בתים טובים אין להחליף לה ממה שנשתמשה בחיי בעלה לגרוע או שמא אפי' לכיוצא בו: ד"ה בביתי: דף נד ע"א:

Comment 177

תבעוה לינשא ונתפייסה אין לה מזונות עוד מהיתומין. ד"ה לית:

Comment 178

כל ימי מיגר אלמנותה יש לה מזונות ואין יכולין לכופה ליטול כתובתה ובמקום שיש מנהג הלך אחר המנהג. ד"ה ושמואל:

Comment 179

יכולין ליתן עצה לסלק האלמנה ממזונות ע"י שיתן לה כתובתה כיון דתלוי בדעתה ולא מיקרי עורכי הדיינים. ד"ה דנייחד: דף נד ע"ב

Comment 180

אדם משעבד גופו לדבר שאין לו ולדבר שאינה בעולם. ד"ה אע"פ:

Comment 181

מה שכותבין ד' אמות שיש לי בחצירי ויודעין שאין לו כיון שהודה הוא הודאת בע"ד כו'. בא"ד:

Comment 182

מורדת פוחתין לה כתובתה ותוספת. ד"ה למורדת:

Comment 183

פגמה כתובתה לא תגבה גם תוספת אלא בשבועה אפילו כשהם בב' שטרות. ד"ה ולפוגמת:

Comment 184

מכרה ומשכנה מקצת כתובה יש לה מזונות וכן אם תבעה כתובה ולא תוספת. ד"ה ולתובעת:

Comment 185

עוברת על דת הפסידה כתובתה ותוס'. וממאנת שנייה ואיילונית אין להן כתובה [ויש לה] תוספת. ד"ה ולעוברת:

Comment 186

ב"ח גובה משבח ששבחו יתומים ולא משבח דמקבל מתנה. ד"ה ולשבח: דף נה

Comment 187

נשבעה על כתובתה סתם הוי כנשבעה גם על התוספת. ד"ה ולשבועה:

Comment 188

פגמה כתובתה נפגמה גם התוספת ושביעית משמטתה. ד"ה ולשביעית:

Comment 189

הקפת חנות ושכר שכיר משמט לרבי יוסי ואיכא למ"ד דפליג. בא"ד:

Comment 190

זכו בשדה זו לפלוני אפילו לא אמר כתבו וחתמו לא צריך לאימלוכי ביה (עיין בפנים). ד"ה כתובו:

Comment 191

בשטר מכר חוזר בשטר ולא במתנה ולר"ת במתנה חוזר. בא"ד:

Comment 192

מתנת ש"מ ע"י קנין ולא נכתב קנין בשטר אם מת קנה עמד חוזר ורשב"ם לא פירש כן. ד"ה מתנת ש"מ: ע"ב. (וצ"ע גדול דהא לכל הפירושים סובר שמואל דלא קנה אפי' כשלא נכתב קנין בשטר וקי"ל כשמואל עי' בתוס' וגם הם פוסקין כשמואל מאחר דפסקו דאם כתוב בו קנין לא קנה ולרב קנה כמתנת בריא וא"כ קשה ממ"נ וק"ל. ובתוספות שאנ"ץ מצאתי דמפרש חד תירוץ דלשמואל קנה כשמת אם לא נכתב הקנין בשטר ואז אתי שפיר):

Comment 193

כתוב בו קנין לא קנה ונהגו לכתוב ואמר לנו הוו עלי עדים וקנו ממני בכל לשון של זכות וטוב לכתוב וקנינא מיניה מוסף על מתנתא דא או ואף קנו ממני בכל לשון וכו'. בא"ד:

Comment 194

אמר לאחד תקנה זה לאחר ל' יום לא קנה. ד"ה ואין שטר:

Comment 195

מטבע נקנית אגב קרקע ולא הלוואה: ודלא כרש"י. ד"ה שאם אמר:

Comment 196

מורשה שליח שוייה. בא"ד:

Comment 197

מת המרשה קודם שיגיע ליד המורשה אין יכולים היתומים לתבוע מן הנפקד. בא"ד:

Comment 198

שבור כדי ע"מ שאין לי עליך דין נזק אין מועיל אבל למחול יכול וכן על מנת שתפטרני משאר כסות ועונה רשאי וכן באונאה ושביעית. ד"ה הרי: דף נו

Comment 199

אין עושין כתובה מטלטלי אם לא שיקבל אחריות אם יאבדו או יזולו: ד"ה אין עושין:

Comment 200

אסור לקדש בתו כשהיא קטנה: ד"ה בגרה: דף נז ע"ב

Comment 201

קנה עבד ונמצא לסטים מזויין ומוכתב למלכות אם נתן הדמים סבר וקבל ואם לאו אומר לו הרי שלך לפניך. ד"ה תנהו: דף נח

Comment 202

קונם שלא אעשה לך דבר פלוני לא הוי דבר שאין בו ממש. ד"ה קונם: דף נט

Comment 203

קונם שאעשה לפיך הוי דברים שבינו לבינה. ד"ה ר"ע:

Comment 204

לא אמרו אלמוה לשיעבודא דבעל שאינה יכולה להקדים אלא בעיקר מעשה ידיה ולא בדבר שאינו אלא לפירות: בא"ד:

Comment 205

משכונו ביד אחר יכול להקדיש ולא לאסור בקונם. ד"ה שדה: ע"ב (וכן פסק באגודה וצ"ע מנלי' דדילמא לפי האמת דקאמר הגמרא קונם מפקיע מידי שיעבוד כ"ש משכון דמה דמפרש התוספתא היינו קודם דקאמר בגמרא קונם מפקיע והוי ממש סברא הפוכה דהא הקדש קדושת דמים דאינו מפקיע מידי שיעבוד מפקיע מידי משכון וקונם דמפקיע מידי שיעבוד לא יפקיע מידי משכון. (וצ"ע):

Comment 206

קונם דאסור רק לאחד אלמוה רבנן לשעבודא דבעל או דאשה או דב"ח אבל איסור הנאה לכל העולם הוי כהקדש ומפקיע מידי שיעבוד ולא אלמנה (עיין מס' גיטין פרק השולח דף מ ע"ב ד"ה הקדש) ד"ה קונמות:

Comment 207

תינוק בריא יכול להניק עד ד' שנים וכחוש עד ה' שנים ולא יותר. ד"ה ר"י: דף ס

Comment 208

גונח יונק חלב בשבת אף באין סכנה: ד"ה גונח.

Comment 209

כל שאיסורו משום מראית העין אסור בחדרי חדרים באיסור מלאכה דאורייתא ולא באיסור דרבנן: ד"ה ממעכן:

Comment 210

ביצת נבילה אפילו שכמוה נמכרת בשוק אסורה כדתנן מס' עדיות [פ"ה מ"א]. (עיין מסכת עירובין פ' הדר דף סב ע"ב). ד"ה אפילו ביעתא: דף ס ע"ב

Comment 211

אין להורות במקום רבו אפילו מוחל הרב על כבודו. ד"ה כי:

Comment 212

גרושה מנקת ר"ת אסרה לינשא (ורבינו שמשון הזקן התירה). ד"ה והלכתא:

Comment 213

אלמנה כשרוצה לינשא או תובעת כתובתה אינה משועבדת עוד להניק. בא"ד:

Comment 214

כשהוא עשיר ויכול לקנות לה שפחות כפי צרכה יושבת בקתדרא ואינה מחויבת לעשות מלאכה לחד תירוץ. ד"ה ואחת דף סא

Comment 215

אין ליתן מפתח מידו ליד אשתו נדה ואין להקל בימי לבונה. ד"ה מחלפא:

Comment 216

קונם שאיני עושה לאבא לאביך לאחיך וליתן לפני בקרך אין יכול להפר: ד"ה לא יתן: דף סא

Comment 217

כשהנשים שמחות שיצאו בעליהן ללמוד ובלא פיתוי יוצאין כמה שרוצים ושלא ברשות יוצאים (כל) ל' יום (עיין בפנים כי אחר העיון משמע דר"י סובר דאף בפיתוי יוצאים כמה שרוצים). ד"ה אלא: דף סב

Comment 218

פי' ריב"ם פועלים שעושים מלאכה בעירן עונתן ב' בשבת. ובעיר אחרת וחוזרים כל יום לביתם אחת בשבת וכשאין חוזרין לביתם שוהין כל ז' מבחוץ (ור"י לא פי' כן). ד"ה והתניא:

Comment 219

[אין] פותחים להתיר נדר בנולד אבל אם אמר קונם פלונית שאבי' רע מת או עשה תשובה אין זה נולד. ד"ה אדעתא: דף סג ע"ב

Comment 220

אמרה איני ניזונית ואיני עושה חייבת במזיגת הכוס והצעת המטה כו' אך פטורה מכל מלאכות. ד"ה רב הונא:

Comment 221

חייב להשכיר את עצמו כדי לזון את אשתו [ור"ת לא פי' כן] ד"ה באומר:

Comment 222

מכריזין על מורדת פעם אחת בשבת: ד"ה דיקא: דף סג ע"א

Comment 223

מורדת [דמאיס עלי] נוטלין ממנה מה שתפסה ונותן גט לאלתר: ד"ה ואינהו:

Comment 224

אין יכולה לומר מאיס עלי אלא במקום דרגלים לדבר. ד"ה אבל

Comment 225

אין אשה נאסרת עד שיראו כדרך המנאפים. בא"ד:

Comment 226

אמרה טמאה אני לך אין להתירה ע"י טעמים דמפרש בשילהי נדרים: בא"ד:

Comment 227

אמרה מאיס עלי אין כופין הבעל ליתן גט. בא"ד:

Comment 228

היכא דלא פשיט הש"ס אמרינן מוציא מחבירו עליו הראיה: ד"ה משום: דף סד

Comment 229

לרש"י אם שניהם חפצים לייבם אין כופין אותו לחלוץ ואם רוצה לייבם ולא היא כופין אותו לחלוץ ולפי' ר"ת אם ניכרים שמתכוונין למצוה כגון שתובעין לחלוץ אפ"ה אין כופין לייבם ומרחיקין אותן מן הייבום. תבע לייבם אין כופין לחלוץ אלא מטעינן ליה אם אינה חפצה אבל אם אינו רוצה לא לחלוץ ולא לייבם נראה דכופין: ד"ה ודיני:

Comment 230

שכר שבת ע"י הבלעה מותר כגון שכר שנה חדש שבת: ד"ה דמחזי: ע"ב

Comment 231

אין פוסקין לאשה דבר שאינה רגילה בחיי הבעל: ד"ה רגילה: דף סה

Comment 232

אין לאב בחבלה דבת. ד"ה ה"ג. ע"ב

Comment 233

פסקה לבעלה בזה הלשון שום במנה ושוה מנה אין נותנת אלא מנה כתבה שום מנה סתם נותנת ל"א סלע ודינר. ד"ה שום: דף סו

Comment 234

כשהחתן מייחד תוספת לכתובה ובא לשומם ולכתוב שוים פוחת חומש. ד"ה וכשחתן: ע"ב

Comment 235

גמלי ערביא ואשלי דקמחוניא פירוש חבלים שסומכת עליהן [גובה כתובתה מהן] מכרן הבעל היא מוציאה מיד הלקוחות. ד"ה גמלי: דף סז

Comment 236

נטל לקט שכחה ופאה ונודע שהוא עשיר גובין הימנו (עיין בפנים כי משמע דדוקא רש"י סובר כן אבל לא ר"ת). ד"ה כאן: דף סח

Comment 237

נטל לקט שכחה ופאה אין מחייבין אותו למכור את כליו. ונוטל מקופת צדקה מחייבין אותו. בא"ד:

Comment 238

פרנסה טרפה ממשעבדי ששיעבדו האחים ולא האב ותנאי כתובה לא טרפא ממשעבדי ששעבדו האחין. ד"ה דאילו. ע"ב

Comment 239

רגיל ר"ת כשישב בדין ואחד מבעלי דינים מגזם לחבירו ואמר כך וכך תתחייב לי בדין היה אומר לו שקר אתה דובר כי לא יתחייב לך: ד"ה ואישתיק: דף סט

Comment 240

נידוי על תנאי צריך הפרה בדבר שהמנודה מסופק אם יוכל לקיים התנאי אבל במקום שבידו לקיים א"צ התרה. ד"ה ובשמתא:

Comment 241

מצוה לקיים דברי המת אפי' בבריא ודוקא שהושלש מתחילה לכך ודוקא שמת נותן בחיי מקבל אבל דברי ש"מ ככתובים דמיא בכל ענין. ד"ה הא: דף ע: מצוה לקיים דברי המת כופים היורשין אבל המקבל לא זכה בחפץ אם היתומים נתנוהו לאחר אבל דברי שכ"מ קנה המקבל החפץ אם נתנוהו לאחר מוציא הימנו המקבל אם בעין ואם אינו בעין גובה מאיזה שירצה. גי' תוס' שאנ"ץ:

Comment 242

פעוטות שיש להם אפוטרופוס אין מקחן מקח אך מתנתן מתנה: ד"ה אבל:

Comment 243

המדיר אשתו מליהנות לו לרש"י יש בכלל לשון זה הנאת תשמיש ור"ת פי' דדוקא מזונות בלבד: ד"ה המדיר:

Comment 244

[לר"ח] אין כופין להוציא אלא באומר איני זן ואיני מפרנס או בבאה מחמת טענה אבל היכא דתנן יוציא אין כופין אלא אומרים לו ב"ד חייבוך להוציא ואם לא תוציא מותר לקרותך עבריין: ד"ה יוציא:

Comment 245

דבר שאין רגילות למשפחתה אלא לעשיר כשהיא עמו יתן לה ולא כשאינה עמו (זהו ממש ההיפך מהתוס' וצ"ל כן דבר שאין רגילות למשפחת העשירים כמו בעלה אלא בבית אביה היתה רגילה מפני רוב עשרו כשהיא עמו לא יתן לה וצריכה לגלגל עמו וכשאינה עמו חייב ליתן לה כמנהגה בבית אביה). ד"ה והאידנא: ע"ב

Comment 246

לא אלמוה רבנן לשיעבודה דאשה קודם שנשאת ויכול להפקיע שיעבודה בקונם. ד"ה שהגיע

Comment 247

המודר הנאה מחבירו נותן לאחר והוא נותן למודר אבל הפקר לא התירו אלא לבא עמו בדרך ואין לו לאכול: ד"ה טפי:

Comment 248

אמר כל הזן אינו מפסיד שרי במודר הנאה אבל אין לומר ליחיד אם תזון לא תפסיד: ד"ה באומר: מתנה ע"מ להחזיר אם הקדישה בעודו בידו מוקדש כל זמן שלא החזירה: [עי' בגמ' ב"ב דף קלז ע"ב]:

Comment 249

אין נדר חל בדבר שאין יכול לקיים כמו קונם מכל פירות שבעולם אם לא שיתלה הנדר בדבר אחד ויכול לקיימו כמו קונם מכל פירות אם אעשה זה: ד"ה שלא: דף עא

Comment 250

חדש דקרא שלשים וכן (חדש) ט' חדשים דמעוברת וג' דהבחנה וחדש דרבנן חסר: ד"ה רבי יהודה:

Comment 251

עוברת על דת מצוה לגרשה ומיבעיא ליה אם אסור לקיימה: ד"ה אימא

Comment 252

לנדרי עינוי נפש מיפר בין לעצמו בין לאחרים ודברים שבינו לבינה לעצמו מיפר ולא לאחרים: ד"ה ה"ג: ע"ב

Comment 253

אין נשאלים לחכם על ההיקם אם קיים בעלה דבר נדרה אלא ביום שמעו ושוב אין נשאלין (עיין בפנים דקאמרי ואת"ל דנשאלין וכו'): ד"ה אבל:

Comment 254

אם רצתה להאכילו דבר איסור וידע ופירש אינה יוצאה בלא כתובה ויכולה לומר משחקת הייתי: ד"ה אי דידע: דף עב

Comment 255

יובל ב"ד מברכין על ספירתו וכן עומר אבל זבה לא שמא תראה ותסתור: ד"ה וספרה:

Comment 256

אין יכול להפר קודם שיחול הנדר (פי' אין להפר הנדרים שתדור לאח"ז): ד"ה יחזיר:

Comment 257

בחצר בלא קלתה נמי אין בה משום פריעת ראש. ד"ה אלא: ע"ב

Comment 258

קדשה בסתם ונמצאו בה מומין צריכה גט ואין לה כתובה: ד"ה על מנת:

Comment 259

קדשה ופירש קפידא שלא יהא בה נדר זה בכל מילי הוי קפידא אפי' לא קפדי אינשי: ד"ה ומידי דקפדי:

Comment 260

קדשה וגם כנסה על תנאי צריכה גט (זהו דווקא לרב). ד"ה אלא: דף עג

Comment 261

אין תנאי בחליצה ומותרת לשוק בהך חליצה אבל אם אמר לה התקדשי לי בזיקת יבמין צריכה גט מדרבנן הואיל וחליצה היתה על תנאי אינו מפקיע הזיקה מכל וכל לרבינא. ד"ה תנאי: דף עד

Comment 262

התקדשי לי במעות הלואה שאת חייבת לי אינה מקודשת. במחילת מלוה שמא מקודשת (זהו לר"י ולרש"י ודאי אינה מקודשת): ד"ה המקדש

Comment 263

הלכה אצל חכם והתיר נדרה קודם ידיעת הבעל מקודשת ולא אחר ידיעתו: ד"ה חכם: ע"ב

Comment 264

כל הטומאות כשעת מציאתן לחומרא אמרינן הכי ולא משום דנימא כמו שהן עתה כן היו מתחילה: ד"ה על: דף עו

Comment 265

היו בו מומין [גדולים לרשב"ג] כופין אותו להוציא ויתן כתובה וכן בבאה מחמת טענה: ד"ה כופין: דף עז ע"א

Comment 266

התנה ע"מ שיש בו מומין ואמרה סבורה הייתי לקבל במקום שיש ערמה אין לה כתובה אפי' לר"מ: ד"ה סבורה:

Comment 267

באושא התקינו (כו') האשה שמכרה כו' היינו בין שנפלו לה מן האירוסין או קודם בין מן הנישואין. ד"ה לימא: דף עח ע"ב

Comment 268

דברים שבלב הוי דברים היכא דאיכא הוכחה: ד"ה כתבינהו:

Comment 269

הרוצה ללות או לישא אשה והבריח נכסיו (לאחר) שלא ישתעבדו וכתב נכסיו לאחר קנאן. ד"ה עשאום: דף עט

Comment 270

פירי דפירי דאתי מעלמא לא תקינו ליה רבנן אלא דאתי מגופה: ד"ה פירא: ע"ב

Comment 271

עצי כלאי הכרם מותרים בזרוע ובא הוסיפו מאתים בפירות ולא בעצים: ד"ה אכלה. דף פ

Comment 272

השוכר פועל לעשות בשלו והראהו בשל חבירו נותן לו שכרו משלם אם לא שידע שיסתלק מן הקרקע שהראוהו כמו בעל בנכסי אשתו: ד"ה אסתלק:

Comment 273

שומרת יבם שמתה הנכסים בחזקת יורשי הבעל. ד"ה נכסים: ע"ב

Comment 274

אין ליבמה כתובה עד שתחלוץ: בא"ד

Comment 275

יבם אין רשאי למכור נכסי אחיו אפילו ישאר לה כדי שיעור כתובתה ומכרו בטל. ד"ה הרוצה. דף פא

Comment 276

אפילו לא הניח המת אלא משעבדי אינה גובה מיבם: בא"ד

Comment 277

כל אדם רשאי למכור נכסיו עד זמן שתטרוף אשתו ואפי' שדה שייחד לה בכתובתה [זהו לר"י ולא לרש"י עיין בפנים]: ד"ה מגרשה:

Comment 278

אין אדם מקנה דבר שלא בא לעולם. ד"ה התם: דף פב

Comment 279

הרי את מקודשת לי אחר שלשים יום ולא קדשה אחר בינתים מקודשת אפי' לא אמר מעכשיו שאם לא תתקדש חייבת להחזיר לו הדמים. ד"ה הא:

Comment 280

באשתו כשמייחד לה מטלטלים סתם אין אחריותן עליו: ד"ה התם: ע"ב

Comment 281

אע"פ שאין אדם מקנה דבר שלא בא לעולם מסתלק מדבר שלא בא לעולם. ד"ה כדרב כהנא: דף פג

Comment 282

אין אשה נוטלת כתובה בראוי ומ"מ מלוה ראוי הוי לגבי בכור ולא לגבי אשה. ד"ה לכתובת: דף פ"ד

Comment 283

תפיסה לא מהני אפילו מחיים אלא למזונות ולא לכתובה ור"ח פי' דמהני דבכולי הש"ס הלכה כמר בר ר"א בר ממיפך שבועה וחיורי. ד"ה והוא: ע"ב

Comment 284

כשתפס כשלא כדין והוי גזל לא מצי תו למימר לקוח בידי: ד"ה אית לך:

Comment 285

אמר השליח פרעתי למלוה צריך שבועה (עיין בפנים). ד"ה מגו:

Comment 286

לא שייך מגו כשאמר דבר שהוא כנגד העד. בא"ד:

Comment 287

לתקוני שדרתיך ולא לעוותי דווקא היכא שהזכיר לו דבר שהיה לו להיות נזהר. ד"ה לתקוני:

Comment 288

תופס לב"ח לא קנה אפילו עשאו שליח. ד"ה את תופס:

Comment 289

אותיות אין נקנין במסירה אלא מסירה ושטר לקיחה כדי לקנות החוב אבל לקנות הקלף קונה בלא שטר. ד"ה אית לך: דף פה ע"א

Comment 290

מגו שאין יכול עתה לטעון לא אמרינן מגו שהיה יכול מתחילה לטוענו: בא"ד:

Comment 291

מרענא לשטרא היינו שבעל השטר צריך שבועה אפי' ע"פ קרוב ופסול [היכא דקים ליה בגויה]: ד"ה מרענא:

Comment 292

כשנכתב הפסק אם תשבע תפטר צריך אח"כ עדות שקיימה: ד"ה אלמא:

Comment 293

לא טענינן ליתמי מידי דלא שכיח כגון נאנסו או אביהן מצא מציאה. ד"ה חדא: ע"ב

Comment 294

כשידוע שהופקד בידו אין נאמן שוב לומר לקוח הוא בידי: ד"ה ועוד:

Comment 295

אם אמר ציירי בסידנא וכך וכך הוא אינו סימן: ד"ה קיהיב:

Comment 296

שודא דדייני הדיין יתן למי שירצה [לפר"ת ודלא כרש"י]: ד"ה שודא:

Comment 297

מכירת שטר דרבנן: ד"ה המוכר:

Comment 298

אפי' נותן לו הלוה הרבה כדי שיחזיר לו השטר אין בו אונאה. בא"ד:

Comment 299

קטנה לא מיחייבא בדינא דגרמי. ד"ה תיזיל: דף פו

Comment 300

המוכר שטר חוב לחבירו וחזר ומחלו חייב רק כפי דמים שנתן. בא"ד:

Comment 301

לב"ח אי אית ליה זוזי לא מסלק אלא בזוזי ולניזק אפילו בארעא ולפועל דוקא בזוזי אפי' לית ליה: ד"ה לב"ח:

Comment 302

כשיש כדי לפרוע לב"ח או לכתובת אשה יהבינן לב"ח ואפי' לאחר מיתה ומטלטלין אפי' קדמה זמן הכתובה לב"ח. ד"ה לאשה.

Comment 303

כשתבעוהו לפרוע תלה מעותיו בעובד כוכבים ובשעת גבייה לא הוה ליה אפי' הכי חייב לפרוע מעות. ד"ה ההוא:

Comment 304

אין נזקקין לנכסי יתומים משום צררי והשעבוד חל גם על המעות וצריכים לפרוע כשידוע שלא פרעו (היינו דוקא לחד מ"ד וצ"ע גדול בפנים). ד"ה אמר:

Comment 305

מצות כיבוד אב ואם אין כופין עליה משום דמתן שכרה בצידה אבל דבר שהוא קלון להם כופין. ד"ה פריעת:

Comment 306

כופין אפילו במצוה דרבנן (ודלא כרש"י). בא"ד:

Comment 307

מגלגלין בשבועה דרבנן. ד"ה ר"א: דף פו ע"ב

Comment 308

האשה ששברה כליו של בעל אפילו בפשיעה פטורה מלשלם: בא"ד

Comment 309

כרגא דאלמנה וכסף דגולגלתא הוי בכלל מזוני. ד"ה לכרגא: דף פז

Comment 310

לוו לצורך קבורה מוכרין בלא הכרזה. ד"ה ולקבורה:

Comment 311

לא שייך מיגו בדבר שאין ידוע לו. ומת בעלה במלחמה ליכא מיגו דאי בעי' אמרה מת על מטתו. ד"ה דמיפרע: ע"ב

Comment 312

בשבועה דאורייתא מצי למימר השבע וטול [וה"ה השבע והפטר] ומציא אשה למימר לבעלה כשנשבעה על כתובתה דהיא שבועה מדרבנן השבע והפטר (ולא הוא השבע וטול). ד"ה מייתי: (וצ"ע בפנים דמשמע דאפילו אם ירצה הבעל להשביע לא מצי וצע"ג): דף פח

Comment 313

אין מוכרין שלא בפני ב"ח אלא שולחין [אליו אגרת] שלש פעמים ואי לא אתי מחליטין לנכסיה. ד"ה ורבא:

Comment 314

נתמנה מעצמה אפוטרופוס לכ"ע משביעין אותה ואין ממנין נשים אפטרופסין. ד"ה וקמיפלגי: ע"ב

Comment 315

אין משביעין האשה שבועת אפוטרופוס אם לא שתובעת כתובתה אפילו מינה אפוטרופוס. ד"ה לאפוקי:

Comment 316

כותבין שובר (ודלא כרש"י). ד"ה ש"מ: דף פט ע"א

Comment 317

במקום שידוע לנו שכתב לה כתובה ונשרפה חיישינן שמא כתב לה אחרת. ד"ה במקום:

Comment 318

האשה שאמרה לבעלה גירשתני נאמנת היינו דווקא כשאינה תובעת כתובתה אבל כשתובעת כתובתה לא מהימנא דמחמת חמוד ממון עשתה: ד"ה מגו:

Comment 319

תבעה כתובתה והוא אמר לא גירשתיך פטור משארה וכסותה כטוענו חיטין והודה בשעורים. ד"ה יכול: ע"ב

Comment 320

ב"ח מאוחר שקדם וגבה במטלטלין מה שגבה גבה ולא במקרקעי: ד"ה ש"מ: דף צ

Comment 321

מתה אחת בחייו ואחת במותו אפי' בחיי שניה נוטלין בני הראשונה כתובת אמן (וצ"ע היכן מוכח זה בפנים ונלע"ד דהוכחתן מדמקשה על רש"י לאחר מיתה פשיטא הא מת קתני דלמא לאחר מיתה ר"ל אחר מיתת שניה אז נוטלין בני הראשונה כתובת אמן אלא ודאי פשיטא להם דאפי' בחייה נוטלין ודו"ק. ד"ה וכ"ת: דף צא ע"א

Comment 322

גבי נכסים מועטין לענין שישאלו הבנים על הפתחים ל"ש בין מועטין ונתרבו או להפך זכו בהן היורשין ולענין בנין דכרין איכא פלוגתא: ד"ה כך. ע"ב:

Comment 323

שדה זו שאירש מאבא מכור לך קנה: ד"ה דזבנה:

Comment 324

היכא דאית ליה ללוה פסידא מגבי ליה ארעא אפילו אית ליה זוזי: ד"ה אי: דף צב

Comment 325

הנחתי לך מקום כו' לא שייך גבי לוקח ראשון אלא לגבי בעלים: ד"ה אבל: ע"ב

Comment 326

קרוביו של הערב לא יעיד ללוה ולמלוה וכל כה"ג: ד"ה דינא:

Comment 327

טוענין ללקוחות וליתמי פרעתי או מזוייף. בא"ד: אמר הלוקח אין לו עדים וראיה ואחר כך מצאן אין יכול להביא: [אינו בתוס' שלנו כאן ובפ"ק דב"ק דף ח ובפ' המוציא יין [דף ע"ח ד"ה ת"ק] תמצאנו]:

Comment 328

במקום שמפסיד הכל ליכא מי שפרע. ד"ה עד שלא: דף צג

Comment 329

היתה כתובתה מרובה משל חברתה ואין שם לפרוע הכל חולקין בשוה לפי המעות: ד"ה רבי אומר:

Comment 330

אין להשביע לכל ב"ח שמא יש ב"ח הקודמו ויטרוף ממנו וא"כ יכסוף (עיין בפנים). ד"ה שנמצאת: דף צד ע"א

Comment 331

אם מותר לקבל שבועה מן העובד כוכבים (עיין מס' גיטין פרק הניזקין דף נ' ע"ב ד"ה יתומים): בא"ד

Comment 332

ב' שטרות במקום שניכר מתוך השטר שאחד קודם עדיו בחתומיו זכין לו ובשאין ניכר זכה זה שמוסר לו ראשון: ד"ה כתב: ע"ב

Comment 333

שודא דווקא דיין מומחה כרב נחמן ואפילו במטלטלי שייך שודא [דלא כפר"ח]. ד"ה אימיה:

Comment 334

יורשי כתובתה חייבין בקבורתה אפילו במקום דאין יורשין כלום ויורשי הבעל יורשין אותה כגון דליכא אלא מטלטלין ולא שקלו כתובתה אפ"ה חייבין בקבורתה: ד"ה ואין חייבין: דף צה ע"ב

Comment 335

עבד שהניח תפילין לפני רבו [לא] יצא לחירות ומכל מקום אין רגיל להניחן כל שעה: ד"ה אבל: דף צו

Comment 336

יתומים שאמרו נתננו מזונות אלהבא עליהן להביא ראיה: ד"ה יתומים:

Comment 337

נתקבלה כתובתה או תבעה כתובתה בב"ד אפי' ממזונות שעברו [עליהן] להביא ראיה. ד"ה נשאת: ע"ב

Comment 338

שכיב מרע שאומר תנו מנה לפלוני בעל חובי נוטל שניהם המתנה והחוב אבל אם אמר תנו מנה לבעל חובי ולא אמר לפלוני אינו נוטל רק החוב כי רוצה לומר תנו מנה לבעל חובי בחובי: ד"ה רצה:

Comment 339

זבין קרקעותיו ואמר בשעת מכר למיזבן תורי כי לא איצטריכי ליה זוזי הדר זביני וכן היכא דזבין נכסי' אדעתא למיסק לארעא דישראל אבל מכר מלבושיו אדעתא למיסק לא מהני אם לא יתנה בפירוש ויש מקום דאפי' גילוי דעת לא צריך כמו במברחת דלעיל ומי שהלך בנו למד"ה ושמע שמת וכתב כל נכסיו לאחרים ושוב בא בנו אין מתנתו מתנה. ד"ה זבין: דף צז

Comment 340

מי שהלך למד"ה ואשתו תובעת מזונות אינה נשבעת כלל אלא בשעת גביית כתובה ואפי' אם מכרה למזונות שלא בבית דין אין משביעין אותם שלא גבתה יותר. ד"ה מוכרת: דף צח

Comment 341

אלמנה קודם גביית כתובה משביעין אותה שלא עכבה משל בעלה כלום ואם מכרה שלא בבית דין משביעין אותה שלא גבתה יותר ושלא זילזלה בנכסים. בא"ד:

Comment 342

חזקת בית דין הדיוטות לא הויא חזקה אם שמו קרקע לאלמנה: ד"ה דאמרי:

Comment 343

אין אונאה לקרקעות אבל בטול מקח יש והיינו דווקא כשהטעה בחצי כגון שוה ק' בר' אבל אם לא הטעה כל כך אפילו שוה פרוטה פחות מחציו המקח קיים. ד"ה אלמנה:

Comment 344

ראובן ששלח את שמעון לקבל מעותיו מעובד כוכבים וטעה העובד כוכבים והלך לו וא"י היכן הוא הכל לשליח שאם רצה יחזירנו לעובד כוכבים בלא דעת ראובן (עיין בפנים כי ר"ת פסק דהכל לבעל המעות): ד"ה. אמר רב פפא: ע"ב

Comment 345

פלוגתא דרב אלפס ורבינו האי כשאומר לשלוחו מכור לי כור והשליח מכר חצי כור אם המקח קיים או לאו: ד"ה אמר לאחד: דף צט ע"ב

Comment 346

הקונה במקום מצרן הוי כשליח ומ"מ עדיף משליח גמור לענין לתקוני שדרתיך: ד"ה ה"ג:

Comment 347

שליח דיינים אלים טפי. ד"ה רבא אמר: דף ק' ע"א

Comment 348

שליח שטעה בפחות משתות המקח קיים ומחזיר אונאה (וצ"ע כי הש"ס פוסק דשליח כאלמנה ואפי' בפחות משתות המקח בטל ודו"ק) בא"ד:

Comment 349

אחים שחלקו שטעו בשתות ואמרו נפלוג בשומת ב"ד מכרן בטל כדין דיינים וביותר משתות במטלטלין בטל ובמקרקעי אין אונאה עד פלגא: ד"ה אמר רב נחמן:

Comment 350

אחים שבאו לחלוק בוררין להם לחלוק בגורל. חלקו ובא להן אח והניחו לו קרקע אחת יגרילו אם יפול לו אותו קרקע מוטב ואם לאו יחלקו בתחילה (עיין בפנים): ד"ה בוררין:

Comment 351

כשבלאות קיימות נוטלת הממאנת ואם כילה הבעל אפילו הקרן אין לה עליו כלום ואפילו הפירות שליקט והן בעין אין לה. ד"ה אילימא: דף קא

Comment 352

נשבית ומיאנה וכן באלמנה שנשבית ומת בעלה אין היורשין חייבין לפדותה וכן נשבית ולוותה ופדאתה עצמה ומיאנה: בא"ד:

Comment 353

כתב אני פלוני בן פלוני חייב לך מנה הוי כחותם תחתיו אבל חתם עצמו לעיל ולמטה כתב חייב אני לך מנה לא מהני כלום (זה הלשון אינו מכוון עם התוספות ולע"ד צ"ל כך אבל אם חתם שמו למעלה ולמטה הימנו כתב אחר לא מהני כלום): ד"ה דאמרה. דף קא ע"ב

Comment 354

צררי לקטנה לא מתפסי אינשי [עיין בפנים]. ד"ה אימר צררי: דף קב ע"ב

Comment 355

המשכיר לא' רחיים כדי לטחון לו ושוב נזדמן לו רחיים אחרת לא יוכל לומר תן לי שכר רחיים כי יאמר לו אטחון לך בשכרך וצריך להניח לו הרחיים והמשכיר עם הרחיים שלו טוחן ומוכר ואם לא יוכל לטחון המשכיר עם הרחיים שלו כדי למכור יכול המשכיר לחזור מאחר דאית ליה פסידא וצריך השוכר להחזיר לו הרחיים או ליתן דמים: ד"ה ולא: דף קג

Comment 356

כל היכא דאמר מזומן לחיי עולם הבא היינו בלא דין ובלא ייסורין: ד"ה מזומן: ע"ב

Comment 357

הר"ר חיים כהן אמר אילו הייתי כשנפטר ר"ת הייתי מטמא לו: ד"ה אותו

Comment 358

חולי מעיים פטורין מן התפילין ורבינו הקדוש היה נוהג בקדושה ונזהר: ד"ה ומנח: דף קד

Comment 359

עד שאדם מתפלל שתכנס תורה לתוך גופו יתפלל שלא יכנסו לתוכו מעדנים: ד"ה לא נהניתי:

Comment 360

אחריות טעות סופר הוא מכי שלמי יומי אכרזתא אכיל הלוקח פירות (אלו השני דינין נקדתי בהיות כי אינו מוכח מהתוספות דהלכה כן רק מביאין דרבא ס"ל הכי. (עיין בפנים): ד"ה ה"ג. ע"ב

Comment 361

אין להיות לאדם אחד שתי שררות. ד"ה קשיא: דף קה ע"א

Comment 362

אין ליטול שכר מבעלי דינין אך יטול מצבור וגם דייני גזירות כל שעה ישבו בדין ולא היו עוסקין בשום מלאכה והיה מוטל על הצבור לפרנסם ולהכי מלמדי הלכות שחיטה נטלו שכר מתרומת הלישכה אע"פ ששכר לימוד אסורה. ד"ה גוזרי:

Comment 363

מלך במשפט יעמיד ארץ היינו דיין דאינו צריך לממון שהוא עשיר וגם אינו צריך לת"ח שהוא בקי. ד"ה מאי: ע"ב

Comment 364

לא לידון איניש לא למאן דרחים ליה ולא למאן דסני ליה כי ההוא דפרח גדפא ארישיה. ד"ה לא למאן.

Comment 365

תלמידי חכמים כפרה לכל ישראל בכל מושבותם כאלישע ותלמידיו ישבו לפניו וקרי ליה ביכורים ומזבח. ד"ה וכי:

Comment 366

לא היו שוחטין אלא מיוחסין לכן שוחטין הכהנים (אינו בתוס' שלנו) [תמצאנו בתוס' קידושין דף ע"ו ע"ב. ד"ה אין בודקין].

Comment 367

פוסקין מזונות לאשת איש כששמעו בו שמת בב' עדים. וכן ע"פ עד אחד אין יורדין לנחלה לירד ולמכור אבל לאכול הפירות הגדילים בארצו יורדין. ד"ה ששמעו בו שמת כ"ע ל"פ: דף קז

Comment 368

לוותה ואכלה ובא הבעל ואמר פסקתי לה מזונותי' נאמנת בשבועה (ודלא כרש"י דמפרש דהוא נשבע). ד"ה ואם בא:

Comment 369

לוותה ואכלה א"צ לפרוע אם לא פסקו לה ב"ד. ד"ה ואם בא ואמר לה צאי:

Comment 370

יבם שעמד בדין וברח או חלה ניזונת משלו כיון ששהה ג' חדשים ולא כנסה (ודלא כרש"י דמפרש דוקא ברח אבל חלה לא). ד"ה עמד: ע"ב

Comment 371

כלי חרס שמשימין בו עופרת אין נאסר בעופרת ביין נסך יותר משאר כלי חרס אלא דווקא כלי חרס שמחופה בזכוכית ואם כולו זכוכית אין נאסר ולענין חמץ בפסח חיוורי נמי אסירי דתשמישן בחמין. ד"ה הני וד"ה ירוקי:

Comment 372

מותר ליקח ממודר הנאה בפחות מעט. (אינו בתוס' שלנו) (דין זה הוא משנה במסכת נדרים דף לא וע"ש):

Comment 373

פורע חובו דמותר במודר הנאה פר"ת דוקא במזונות אשתו דאפשר שתתפרנס במקום אחר אבל שטר אחר לא. וריב"א פי' ה"ה בב"ח אחר וכן רש"י. ד"ה הא מני: דף קח ע"א

Comment 374

בנכסים מועטין הבנות יזונו והבנים ישאלו על הפתחים. ד"ה אדמון: ע"ב

Comment 375

טענו חיטין ושעורין והודה באחד מהן חייב ד"ה אי הכי:

Comment 376

הפוסק מעות לחתנו במעמדה ולא רצה ליתן אומרת לבעל או כנוס או פטור. ד"ה הפוסק:

Comment 377

דברים הנקנין באמירה היינו שקדשה מיד מתוך התנאי או לאחר הזמן והזכיר התנאי בשעת קידושין אבל התנו עתה וקדשה אחר זמן ולא הזכירו התנאי בשעת קידושין לא ואיירי נמי דווקא מנישואים ראשונים. ד"ה תשב: דף קט

Comment 378

לא אמרינן השני נוח לי כו' בדבר שמודה בהודאתו שכן הוא. ד"ה אדמון:

Comment 379

הדיינין אין נותנין לב לדעת מה שכתוב בשטר אם לא שראוי לדקדק. ד"ה ל"ש:

Comment 380

טוענין ליורש כל מה שהיה טוען אביו ושכיח ולא אמרי' מגו למפרע. ד"ה אם: ע"ב

Comment 381

אין טוענין ליתומים מזויף. (נקדתיו כי נ"ל טעות דלעיל פרק מי שהיה נשוי פסקו ההפך וכן בפ"ק דגיטין והתוס' אינם אומרים כאן דאין טוענין אלא אומרים לפי מה שפי' דאין טוענין א"ש אבל הדין אינו כן כדפסקו לעיל וצ"ע). בא"ד:

Comment 382

אדם יכול לומר ואי לא מהדרינא שטרא למריה להפקיע זכות הבא לידו אבל אין יכול לומר ואי לא מזבנינא ליה. ד"ה דרבנן:

Comment 383

קל יותר להמניע את המוכר למכרו מלהמניע את הלוקח ללקחו דזכות הוא לקנות. ד"ה ורבנן: דף קי

Comment 384

אין נזקקין לתובע תחלה היכא דאיכא הפסד לאידך. ד"ה סוף:

Comment 385

אין נזקקין לנכסי יתומים מיהו אם תפס ועתיד לגבות מהן כשיגדלו לא מחייבינן להחזיר. (זה אינו בתוס' שלנו):

Comment 386

בן יהודה שאירס אשה [ביהודה או בן גליל שאירס בגליל אין כופין אותה לצאת אבל בן יהודה שאירס בגליל או בן גליל שאירס ביהודה כופין אותה] לעלות אחריו. ד"ה שלש:

Comment 387

אין אנו חפצים שיהיו עבדים בירושלים יותר מדאי אלא מיוחסים. ד"ה ואין: ע"ב

Comment 388

הר"ר חיים אמר דאין מצוה עכשיו לדור בארץ ישראל. ד"ה הוא:

Comment 389

הוא אומר שלא לצאת כופין אותה שלא לצאת אפילו מנוה רעה ליפה ואפילו בשאר ארצות כופין אותה אבל לא מנוה רעה ליפה. ד"ה היא:

Comment 390

כסף לא משמע מטבע אלא נסכא. ד"ה ואימא:

Comment 391

לא יגלו לעובדי כוכבים סוד העיבור. ד"ה שלא: דף קיא ע"א

Comment 392

ר' חנינא היה שוקל אבנים אם היה כבדות אמר כבר נכנסתי לא"י. ד"ה ר"ח: דף קיב