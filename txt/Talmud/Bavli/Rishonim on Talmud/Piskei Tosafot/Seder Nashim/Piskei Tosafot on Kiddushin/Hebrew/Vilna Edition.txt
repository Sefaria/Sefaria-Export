Piskei Tosafot on Kiddushin
פסקי תוספות על קידושין
Vilna Edition
https://www.nli.org.il/he/books/NNL_ALEPH001300957

פסקי תוספות על קידושין



Comment 1

המקדש אשה בשטר שאמר לה בשעת נתינה הרי את מקודשת לי אבל בסתם לא מהני אלא א"כ דבר עמה על עסקי קדושין:

Comment 2

יכול לעשות הרשאה ליתן לעובד כוכבים כחו אך אין לכתוב בה וקנינא מיניה אלא וקנה פלוני העובד כוכבים: ד"ה ואשה: דף ג

Comment 3

המורשה הוא שליח ואם בא לעכב הפקדון מפקינן מיניה:

Comment 4

אב מקבל גט לבתו קטנה אף בעל כרחה: ד"ה שכן:

Comment 5

נתנה היא ואמר הוא הוי קדושין באדם חשוב: ד"ה הא נתן: ע"ב

Comment 6

נתן גט לאשתו ולא אמר לה הרי זה גיטיך ולא אמר לעדים ראו גט שאני נותן לה אפי' ריח גט אין כאן אבל היה מדבר עמה על עסקי גיטין והוא הדין אם אחרים מדברים עמה בפניה מהני:

Comment 7

שרי למימר לחבריה שקול זוזי ואוזפי לפלוני זוזי שאין הלוה נותן כלום לנותן וכן לומר שקול זוזי ואימא לפלוני דלוזפן זוזי: ד"ה דארווח ד"ו ע"ב:

Comment 8

בעינן בתנאי הן קודם ללאו ותנאי קודם למעשה ותנאי כפול: ד"ה לא החזיר:

Comment 9

חליפין אי בעי מעכב סודריה בידיה: ד"ה לבר:

Comment 10

בפדיון הבן אם הכהן מקבל על מנת להחזיר שמה מתנה:

Comment 11

אין שותפין עושין תמורה: ד"ה וחזר: דף ז

Comment 12

שתי בנותיו בפרוטה והם גדולו ועשאו שליח אין כאן קידושין: ד"ה שתי בנותיך: ע"ב

Comment 13

משכון שלא נתן על חוב אלא על הבטחת העתיד לא הוי משכון אבל אומר לחבירו הא לך משכון לכשאלונה ממך ולוה נתפס המשכון ואם אמר התקדשי בחפץ ואל תחזירהו עד שאתן לך מנה מקודשת דהוי כאילו אומר החפץ לך ממש עד שתחזירהו לי במנה ופועל החוזר בו ובאה החבילה ליד ב"ה אפי' לא נתן לו הפועל בתורת משכון כיון שב"ה תופס משלו והפועל עשה שלא כהוגן שחזר והוי בדבר האבד מותר לב"ה לעכב את שתפס: ד"ה מנה: דף ח ע"ב

Comment 14

האומר לחברו אני נותן לך מנה והניח לו משכון על אותו מנה אין בדבריו כלום וצריך ליזהר בשעת השידוכים שלא יאמר אם לא אקיים אתן לך מנה אלא יאמר אני מקנה לך מנה על דבר זה אם לא אקיים וגם שלא יהא אסמכתא: בא"ד

Comment 15

ב"ח קונה משכון להיות עליו כשומר שכר ולא להתחייב באונסין. ד"ה מנין:

Comment 16

צ"ע אם אמר לה אם אתן לך דבר זה מקודשת לי והיא אומרת הבה מיהב אי הוי קידושין: ד"ה הב אשקי דף ט

Comment 17

מידי דטעו ביה אינשי לכ"ע צריכין שומא כגון אבנים טובות ומרגליות ולכך אין לקדש בטבעת שבו אבן: ד"ה והלכתא

Comment 18

בשטר קדושין יכתוב פלוני אמר לפלוני בתך מקודשת לי ויחתום עדים: ד"ה כתב

Comment 19

צ"ע אדם הנודר לחתנו אי קני באמירה בעלמא בלא כתיבה ודוקא שקידשו מתוך אותן הדברים שלא שהו הקדושין אבל שהו לא ודוקא אבי הבת לבתו ובנשואין הראשונים אבל אח המשיא אחותו לא. ד"ה הן הן: ע"ב

Comment 20

אשה נקנית בהעראה כשפירש מיד אבל גמר ביאתו לא. ד"ה כל: דף י

Comment 21

נערה ארוסה אביה מקבל גיטה ולא נשואה. ד"ה ומקבל:

Comment 22

ליסטים מזויין או מוכתב למלכות וקבל המוכר כבר מעות אומר לו הרי שלך לפניך: ד"ה הנהו: דף יא

Comment 23

נהגו חתנים דדרו בבית חמיהן. ד"ה בכולהו: דף יב ע"ב

Comment 24

לא חיישינן לקלא כשיש אמתלא שהקול אינו אמת. בא"ד

Comment 25

קדשה בגזל דאחרים צריכי יאוש.

Comment 26

חטאת קודמת לעולה למצוה ולא לעכב. ד"ה האשה. דף יג

Comment 27

מלוה הכתובה בתורה היינו דבר שאם לא פירש בתורה לא יתחייב כעין ערכין. ד"ה מלוה. ע"ב

Comment 28

מלוה על פה גובה מן היורשין כשיש עדים שהודה בשעת מותו אבל בעדי הלואה לא דהמלוה לחבירו בעדים אין צריך לפורעו בעדים ואביו מצי למימר פרעתי. (ד"ה אמר רב פפא)

Comment 29

הנושה בחבירו וחבירו בחבירו מוציאין מזה ונותנין לשני. ד"ה ואידך: דף טו

Comment 30

גזל העובד כוכבים לא שרי בדבר שעובד כוכבים נתן עליו מעותיו. ד"ה בעובד גלולים. דף טו

Comment 31

פשרה צריכה קנין ולא מחילה. ד"ה אמר רבא.

Comment 32

לוה מעותיו מגר שאביו ואמו גרים ולידתם בקדושה יחזיר לו אבל גר שאמו מישראל אין צריך להחזירו לו וי"מ תורתו ולידתו שלא בקדושה יחזיר לו אבל לידתו בקדושה אין צריך להחזיר לו: ד"ה כאן שהורתו: דף יח

Comment 33

כופין האב לפדות בנו כשיש לו וכן את המשפחה כופין. ד"ה אמר אביי:

Comment 34

אומר אדם לבתו צאי וקבלי קדושיך אפילו לא אמר למקדש תחילה. ד"ה אומר אדם: דף יט

Comment 35

תן לפלוני מנה ותתקדש בתי לך מקודשת. בא"ד:

Comment 36

המקדש במלוה שיש עליה משכון מקודשת אף על פי שהמשכון בשעת הקידושין הוא בבית המקדש ואף ע"ג שאמר לה בשעת הלואה במחילת מלוה בלא משכון מקודשת וכן במשכון דאחרים (ד"ה מלוה):

Comment 37

גיורת שנתגיירה פחותה מבת ג' שנים ויום אחד אסורה לכהן: ד"ה בביאה: דף כא

Comment 38

הבא על העובדת כוכבים אית בה עשה דאורייתא אפי' פנוייה ודוקא בצנעא אבל בפרהסיא היו הקנאין פוגעין בו: ד"ה אשת.

Comment 39

יפת תואר אסורה במלחמה תמר לא היתה בת דוד אלא אמה היתה מעוברת כשלקחה דוד ור"ת פירש דביאה ראשונה מותרת במלחמה אך דלא ילחצנה במלחמה למנות שלשים יום סדר הפרשה: ד"ה שלא: דף כב

Comment 40

הגבהה קונה אפי' ברשות מוכר ברשות הרבים:

Comment 41

גר שמת והניח עבדים קטנים כל המחזיק בהם זכה בהם. ד"ה ואיכא דאמרי קטן: ע"ב

Comment 42

הרב שנתן מתנה לעבדו לא קנהו ואם נתנו לו אחרים מתנות זוכה הרב בין בפירות בין בגוף והבעל שנתן מתנה לאשתו קנתה ואפי' על ידי עצמו ואם נתנו לה אחרים אין לבעל כי אם פירות: ד"ה ורבי אליעזר: דף כג

Comment 43

המקנה לאשה על מנת שאין לבעלה רשות בה קנתה. ד"ה אלא בזוזי: דף כד

Comment 44

מסירה בעינן מיד מוכר ליד לוקח ולרש"י בהמה גסה מסירה ולא משיכה לר"ח כל שכן משיכה: מסירה קונה בר"ה ובחצר של שניהם משיכה קונה בסימטא ובחצר שאינו של שניהם: ד"ה בהמה גסה: דף כד ע"ב

Comment 45

הגבהה לרש"י ג' טפחים ולר"ת טפח. הגבהת בהמה תולה חבילי זמורות באויר והיא קופצת: ד"ה אי נמי: דף כו

Comment 46

מתנה דאית בה אחריות אית בה משום דינא דבר מצרא: ד"ה ולמה:

Comment 47

זוכין בסודר על ידי אחר. ד"ה אלא מאי: ע"ב

Comment 48

ערב י"ט של פסח של שנה רביעית ושביעית היה הביעור נותן תרומה ותרומת מעשר ומעשר ראשון ומעשר עני לבעליהן. היו פירותיהן רחוקים ממנו מניח שם לבעליהן: ד"ה מעשה בר"ג:

Comment 49

שאלת קרקע אין נקנה בחליפין. ד"ה ומקומו: דף כז

Comment 50

סתם קנין לכתיבה עומד ומכל מקום כל זמן שלא נכתב יכול למחות שלא לכתוב וכשמוכר חוזר בשטר גם הלוקח חוזר במקח: ד"ה חוזר

Comment 51

לא על כל ספקות מתגלגלים אם אדם מתחייב שבועה לחבירו אין יכול לגלגל עליו שלא גנבת לי דבר מעולם אלא בספק שיש לחוש קצת כגון אריסין ושותפין. ד"ה נאמרה: דף כח

Comment 52

הקורא לחבירו רשע מותר לשנאותו ולא לירד לאומנתו: ד"ה הקורא:

Comment 53

במקח וממכר שייך אמירה לגבוה כששם אותו בפחות משוין ומכוין לוותר להקדש: ד"ה משכו: דף כט

Comment 54

גיורת מעוברת בכור לכהן כהנת שנתעברה מן העובד כוכבים חייבת ה' סלעים כהן שמת תוך ל' והניח בן חלל חייב הבן לפדות עצמו:

Comment 55

כשישא אשה אין דרך לצאת לחוץ שצריך למשכן עצמו לפרנסה. ד"ה הא לן: דף כט ע"ב

Comment 56

יש להוכיח את בנו הגדול ולא יכהו:

Comment 57

ישלש אדם שנותיו וע"כ אומר קודם פסוקי דזמרה בכל יום מקרא ומשנה: ד"ה לא צריכא: דף ל

Comment 58

גמרת בבל בלול בכולן: בא"ד:

Comment 59

נשים מברכות על מצות עשה שהזמן גרמא ואשה עולה למנין: ד"ה דלא מפקדינא: דף לא

Comment 60

כשאביו מכובד כמוהו יאמר שלחוני בשביל אבא וכשהוא מכובד יותר הוי בשת לו: ד"ז בגמרא:

Comment 61

כשיש לאב ממון יפרנסהו משל אביו וכשאין לו יפרנסהו משלו: ד"ה אורי ליה: דף לב

Comment 62

אסור ליתן מעשרותיו לאביו אפילו להעדפה: ד"ז בגמרא:

Comment 63

אמר ליה אביו אל תחזיר אל ישמע לו בשאי אפשר לעשות ע"י אחרים: ד"ז בגמרא:

Comment 64

רב הונא קרע בגדיו בפני הבן לנסותו ומחל על כבודו אף אם יכעוס: ד"ז בגמרא:

Comment 65

זקן ורשע היה מצוה להכותו ולקללו: ד"ה זקן אשמאי: דף לב ע"ב

Comment 66

בעלי אומניות העסוקין בשל אחרים אין רשאין לעמוד בפני תלמיד חכם. ד"ה אין: דף לג

Comment 67

יש לקום מפני זקני עובדי כוכבים מפני דרכי שלום:

Comment 68

אין חייב לעמוד בפני רבו אלא שחרית וערבית [כשדר בבית הרב]. ד"ה אין תלמיד חכם: ע"ב

Comment 69

כסות המיוחד ללילה פטור מן הציצית אבל כסות יום חייב אף כשלבשו קודם היום אינו מברך עליו אלא כשיגיע זמנו וימשמש בהן מעט: ד"ה תפילין:

Comment 70

השר לא היה מתעטף קודם השחר בסליחות וצוה להתעטף בציצית של אחר:

Comment 71

לא עשה מעקה לא עבר על לאו דלא תשים אלא כשבנה שלא לעשות מעקה אך איכא עשה: ד"ה מעקה:

Comment 72

אשה אין חובת שמחה עליה אלא על בעלה והשרוי אצלה. ד"ה אשה: ע"ב

Comment 73

שני כתובין הבאין כאחד גמר גזרה שוה מינייהו וגם איפכא גמרינן מנייהו אם חייב בהן אם כן בעלמא הוה להפך: ד"ה אלא למ"ד: דף לה

Comment 74

נשים חייבות בקדוש היום דבר תורה. ד"ה משום:

Comment 75

הביא שתי שערות אחר רוב שנותיו אכתי הוי סריס: ד"ה הרי הוא: ע"ב

Comment 76

תרומות ומעשרות אין נוהגין בחו"ל כמו חלה אלא [בעיירות] הסמוכים לא"י ערלה וכלאים נוהגות בשל עובד כוכבים וספק ערלה מותר ספק חדש אסור ומה שאין אנו נזהרין מחדש משום דרוב תבואה נשרשת קודם הפסח ואי ודאי לא נשרשת צריך ליזהר ותימה דבהרבה כרמים יש הברכה ויש בה דין ערלה אך יש לומר אין חותכין אותן מחיבור ראשון: ד"ה כל מצוה: דף לו ע"ב

Comment 77

אין צריך ליזהר בחוצה לארץ לא מכלאי זרעים ולא מכלאי הכרם אלא מחטה ושעורה וחרצן במפולת ומהרכבת האילן: ד"ה לא קי"ל: דף לט

Comment 78

אי לבש גבר יצרו עליו ילבש שחורים. מה שלבו חפץ לא שמותר אלא כלומר אז יכנע לבבו. ד"ה ויעשה: דף מ

Comment 79

החוטף משל אחרים ואוכל בשוק הרי זה כלב ובאין בו שוה פרוטה או אין מקפידין ובשל עצמו אין קפידא דווקא בת"ח: ד"ה ויש אומרים אף: ע"ב

Comment 80

זכייה וקניינא בעי בהמנאת פסח ולא סגי בדבור בעלמא:

Comment 81

שליח כדיינים בפחות משתות מכרו קיים: ד"ה אבל: דף מב ע"ב

Comment 82

אין אונאה לקרקעות עד פלגא: ד"ה ה"ג

Comment 83

כל דב שבמשקל ומנין אפילו פחות מכדי אונאה חוזר איירי נמי בקרקעות:

Comment 84

לא שייך דברי הרב ודברי התלמיד דברי מי שומעין בדבר שאינו יודע שעושה אסור: ד"ה אמאי מעל:

Comment 85

נתן גנב לבכורות בנו מחייב גנב במשיכת שומר: בא"ד

Comment 86

סך שמן והוא של הקדש אין הגזבר חייב כיון דשליח נהנה: ד"ה שלא מצינו: דף מג

Comment 87

אומר לחבירו אתה חייב לי מנה והודה ולא אמר אתם עדיי או הלוה או המלוה יכול לומר שוב משטה אני בך ואי לא טעין לא טענינן ליה אבל אומר מעצמו אני חייב מנה לפלוני אפילו לא טעין משטה אני טענינן ליה: ד"ה ולא אמר:

Comment 88

לית הילכתא כבן ננס דאמר דהיאך אלו ואלו באין לידי שבועת שוא ולא כסומכוס דאמר ממון כו':

Comment 89

אמר לשניהם קדשו לי אשה הן הן שלוחיו ועדיו וכשקדש בשטר או אם מודה האשה שקבלה הקדושין אבל בכסף ואינה מודה נוגעים הן בעדות אחר שנתקנה שבועות היסת: ד"ה וכן בד"מ: ע"ב

Comment 90

קטנה מקבל אביה גיטה ולא היא שוטה אביה מקבל גיטה וכן קטנה שאינה יודעה לשמור את גיטה ור"ת הצריכה גט כשגדלה: ד"ה וכל שאינה:

Comment 91

קטנה לא שייך בה קידושין כי אם ע"י אביה: ד"ה צווח: דף מד

Comment 92

כפות בידיו ורגליו אפי' ניעור מהני או ישן וכפות באחד מהן:

Comment 93

נערה או קטנה שנתקדשה שלא לדעת אביה אין צריכה גט ומיאון: ד"ה קטנה: ע"ב

Comment 94

קטנה שהלך אביה למדינת הים יכולה להתקדש: ד"ה בפירוש אמר: דף מה ע"ב

Comment 95

נתקדשה לדעת אביה והלך למדינת הים וניסת אוכלת בתרומה עד שיבא האב: ד"ז בגמרא:

Comment 96

מגילה שלא בזמנה קורין בעשרה בזמנה אפי' ביחיד: ד"ה הוה עובדא:

Comment 97

מתה אינו יורשה ואין מטמא לה אם נתקדשה לדעת אביה והלך למדינת הים ונישאת: ד"ז בגמרא:

Comment 98

השואל חייב באונסים משעת משיכה: ד"ה אלא הא: דף מז ע"ב

Comment 99

מסירת אותיות היינו משיכה וימסור מיד ליד גם דעת המקנה בעי לאפוקי שטר הפקר לא קנה במשיכה: ד"ה דכ"ע לית להו:

Comment 100

אותיות אינם נקנות במסירה: בא"ד:

Comment 101

המוכר שטר לחבירו במעמד שלשתן אינו יכול למחול: ד"ה כי קאמר: דף מח

Comment 102

ישנה לשכירות מתחלה ועד סוף ואינו משתלמת אלא לבסוף: ד"ה דכ"ע ישנה:

Comment 103

י"מ דגט מקושר אין חלק בין שיטה לשיטה כי אם ככל גיטין דהוי מלא שיטה ביניהן והעדים חותמים בכתיבה דקה מאחוריו בין שיטה לשיטה גט מאוחר כשר:

Comment 104

ג' ענינים הן היכא דאיכא הוכחה קצת סגי בגלוי דעת בלא תנאי כפול ובליכא הוכחה כגון בכל גיטין בעי תנאי כפול ויש שאפילו גלוי לא בעי (דאמר) [כגון] מי שהלך בנו למה"י ושמע שמת בנו וכתב נכסיו לאחרים ואח"כ בא בנו חוזר בו וכן הכותב נכסיו לאשתו לא עשאה אלא אפוטרופוס וכן נדרי אונסין וזירוזין וזבין ולא צריך לזוזי: ד"ה דברים שבלב: דף מט ע"ב

Comment 105

לרש"י שידך ושלח סבלונות חוששין שמא הן הן הקידושין ור"י פירש חיישינן שמא קדשה כבר. ד"ה חוששין: דף נ ע"ב

Comment 106

באתרא דמקדשי והדר מסבלי אפילו מיעוטא חיישינן כמים שאין להן סוף דאשה אסורה מסבלי והדר מקדשי כולהו לא חיישינן: ד"ה ה"ג דמקדשי:

Comment 107

המרבה במעשרות ופירש ואמר דבר הצריך למעשר מעשר והשאר מתנה ללוי מעשרותיו מתוקנין:

Comment 108

שידך אחת מבנותיו ושוב אומר המשדך לאב בתך מקודשת לי המשודכת מקודשת אם אמר בתך הגדולה או הקטנה מקודשת לי ואין לו בנות כי אם מאשה אחת גדולה גדולה ממש קטנה קטנה ממש: ד"ה והלכתא: דף נב

Comment 109

אין דרך נשים ליכנס לעזרה אלא סוטה ונזירה (עיין בפנים): ד"ה וכי אשה: ע"ב

Comment 110

שתים שבקעו בקורדום של הקדש זה אחר זה כולם מעלו נתנו לחבירו הוא מעל ולא חבירו: ד"ה אין מועל: דף נה

Comment 111

שלמים טעונין נסכים ולא אשם. נסכי חובה לספלים ונסכי נדבה לאישים: ד"ה ודלמא אשם הוא: ע"ב

Comment 112

עבודת כוכבים תופס דמיו ואם מכרה וקידש בדמיהם אינה מקודשת: ד"ה המקדש בערלה: דף נו ע"ב

Comment 113

ציפורי מצורע קודם שלוח שניהם אסורים ואחר שילוח מותר המשולחת: ד"ה משעת שחיטה: דף נז

Comment 114

כשמשלח צפורים עומד חוץ לעיר ומשלחה שלא כנגד העיר: ד"ה כל שעומד: ע"ב

Comment 115

בן פקוע אינו טעון שחיטה:

Comment 116

שייך גבי יראת השם שלומדים ומלמדים תורה בחנם: ד"ה מימיו מי: דף נח ע"ב

Comment 117

האומר לשלוחו צא וקדש לי אשה והשליח אומר בשעת קידושין פלוני שלחני לקדשך והרי את מקודשת לי מקודשת לשני: ד"ה האומר

Comment 118

עני המהפך להשתכר ובא אחר ונטלה נקרא רשע כיון שימצא שישתכר במקום אחר אבל במידי דהפקר לא: ד"ה עני: דף נט:

Comment 119

נכסי העובד כוכבים שנקנו בכסף ונסתלק העובד כוכבים ובא אחר והחזיק בהן אפי' רשע לא מיקרי וריצב"א אומר שצריך לשלם מעותיו:

Comment 120

גט שנחתם אין יכול לבטלו שלא יגרש בו עוד אבל לא נחתם יכול לבטלו: ד"ה מתורת גט: ע"ב

Comment 121

ה"ז גיטך ע"מ שתעשה כך וכך במחוסר מעשה לא תנשא עד שתעשה ובאין מחוסר מעשה מותרת מיד: (ד"ז בגמרא):

Comment 122

אין אדם מקנה דבר שלא בא לעולם. ד"ה ואמר ר' חנינא. דף סב ע"ב:

Comment 123

כשיש שערות גדולות לאשה אפילו לא ידעינן שנותיה מחזיקין לה גדולה לחלוץ. ד"ה בני זה בן י"ג: דף סג ע"ב

Comment 124

מוחזק לו באח ואומר בשעת מיתה יש לי בנים אינו נאמן דשמא אין כח אז לפטרה: ד"ה רבי סבר: דף סד ע"ב:

Comment 125

אפי' אחר שתקנו הגאונים דכתובה גבי מטלטלי לא גבי ממקבל מתנה:

Comment 126

הרוצה להפקיע כתובה ימכור כל נכסיו בפרוטה:

Comment 127

אם ידוע שנעשה קנין אפילו ביחיד הוה קנין: ד"ה לא איברו: דף סה ע"ב

Comment 128

האומר לחבירו נתנסך יינך נאמן אם בעל הבית שותק אם לא יאמר תוך כדי דבור אינו יודע או יכחישנו ושתיקה כהודאה והני מילי בדבר שיש בו דעת אבל דבר שאין לו לידע כגון דאמר ליה יינך במקום פלוני נתנסך אינו נאמן אבל בידו כגון שהוא שומר עליו ואומר נתנסך יינך נאמן אפילו הלה מכחישו אם היה כבר שומר ובשעה שאומר לו פסק שמירתו נאמן אם אמר ליה מיד כשמצאוהו אבל אם לא אמר לו מיד ואח"כ אמר ליה אינו נאמן ובכל הני אי מהימן ליה כבי תרי עבירה גדולה להכחישו: ד"ה נטמאו טהרותיך:

Comment 129

כל דבר שיוכל להתברר עד אחד נאמן עליו אפילו אחר מכחישו: בא"ד

Comment 130

היכא דמחייב לאחריני לא הוי שתיקה כהודאה. שניהם מודים דנתקדשה בלא עדים לא הוי קידושין:

Comment 131

חזקת האב והאם מועילין גם לבן: ד"ה מאי חזית: דף סו

Comment 132

קדושין תופסין בחייבי לאוין: ד"ה מנא ה"מ: דף סז ע"ב

Comment 133

ממזר מותר בשפחה ובמשוחררת: (ד"ז בגמרא): דף סט

Comment 134

אומות הבאים לקבל תשובה מקבלין בחוצה לארץ ולא בא"י:

Comment 135

שאלת שלום ועצה מותר לאשה על ידי בעלה אבל לשלוח לה שלום ואפילו ע"י בעלה אסור: ד"ה אין שואלים: דף ע ע"ב

Comment 136

עובד כוכבים ועבד הבא על בת ישראל הולד כשר ואסור לכהונה: ד"ה כאן: דף עא ע"ב

Comment 137

אבוה דשמואל בא ממקום רחוק ע"י שם ושמש והוליד שמואל ומכל מקום לא שכיח: ד"ה מאי איכא: דף עג

Comment 138

עד אחד מחייב וגם פוטר המחוייב שבועה: ד"ה בד"א בזמן: ע"ב

Comment 139

שודא דדיינא נותן הדיין למי שירצה: ד"ה שודא: דף עד

Comment 140

נאמן אדם לומר בני ממזר הוא או פסול הוא: ד"ה כשם:

Comment 141

נאמנת אשה לומר לכשר נבעלתי: ד"ה אי התם:

Comment 142

אם עובד כוכבים הבא על בת ישראל הולד כשר הוי עובד כוכבים: ד"ה ר' ישמעאל: דף עה ע"ב

Comment 143

כהן בודק לישא מיוחסת להכשיר בניו לעבודה אבל לאכול תרומה אין צריך בדיקה: ד"ה צריך שיבדוק דף עו

Comment 144

לא הוזהרו כשירות לינשא לפסולין: בא"ד

Comment 145

שחיטה והפשט אע"פ שמותרות בזרים לכתחילה לא היו עושין כי אם כשרין מיוחסין: ד"ה אין בודקין: ע"ב

Comment 146

נשים האסורות לכהן גדול אסורות אף למשוח מלחמה:

Comment 147

גבי חליצה סגי אביו מישראל וא"צ גם אמו:

Comment 148

גוסס אע"ג דנדרו נדר והקדשו הקדש מכל מקום אין נותן גט ואפי' יש בו דעת ורמז לכתוב גט אין כותבין ור"י פירש דיכול לרמוז לתת לה גט: ד"ה לא צריכא: דף עח ע"ב

Comment 149

אמירתו לגבוה לא עדיף ממסירתו להדיוט: בא"ד

Comment 150

קדשה עצמה וחזר וקדשה אביה והרי היא בוגרת לפנינו אין כאן קדושין ביומא דמשלים שית: ד"ה מי איכא: דף עט ע"ב

Comment 151

כותבין בשטר שכיב מרע כד קציר ורמי בערסיה ובמתנת בריא כדמהלך על רגלוהי:

Comment 152

תפיסה אחר שנולד הספק לא מהני:

Comment 153

אפי' עם אשה אחת מתייחד כשאשתו עמו: ד"ה רש"א: דף פ ע"ב

Comment 154

סקבא דשתא רגלא לכך נהגו להתענות אחר הפסח ואחר סוכות: ד"ה סקבה דשתא: דף פא

Comment 155

אסור להתייחד אפי' עם ארבע וחמשה נשים מי שעסקו עמהן לא יתייחד אפילו באשתו עמו אע"ג דאיכא למימר בעבודתו טריד: ד"ה לא יתייחד: דף פב