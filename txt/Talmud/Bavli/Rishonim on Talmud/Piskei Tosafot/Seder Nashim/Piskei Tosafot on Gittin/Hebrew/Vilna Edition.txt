Piskei Tosafot on Gittin
פסקי תוספות על גיטין
Vilna Edition
https://www.nli.org.il/he/books/NNL_ALEPH001300957

פסקי תוספות על גיטין



Comment 1

נוהגין לכתוב שנים עשר שורות בגט: ד"ה המביא דף ב

Comment 2

טוענין מזויף ליתומים וללקוחות ולנפרע שלא בפניו ובגיטין לא משום עגונא: ד"ה ואם יש:

Comment 3

אפילו במקום דלא טענינן מזויף טענינן פרוע: בא"ד:

Comment 4

שטר כיס היוצא על היתומים נשבע וגובה מחצה דמלוה ולא דפקדון: (בא"ד) [ד"ה יטלנו]:

Comment 5

כל אדם נאמן על השחיטה אפי' נחתך ואין שחיטה ניכרת ואפי' נשים שיש בידם ללמוד ולשחוט: ד"ה עד אחד: ע"ב

Comment 6

אמר השליח ידעתי שחתמוהו לא מהני: ד"ה אטו: דף ג

Comment 7

לכתחלה מותר ליתן גט גם בעדי מסירה בלא חתימה אלא מפני תקון העולם: ד"ה (וגובה) [ור"א אומר]: ע"ב

Comment 8

בכל שטרות גובה ע"י עדי מסירה מנכסים משועבדים. (וכן פסק ר"ת אבל ר"ח פסק בהיפך דלא גבה ממשעבדי): (בא"ד) [ד"ה וגובה]:

Comment 9

אפילו דבר שהוא אמת אין לעשות אלא בעדות (גמור) [כשר]: ד"ה מודה: דף ד

Comment 10

צריך ליזהר שיהו עדי מסירה בשעת נתינת הגט: ד"ה דקי"ל:

Comment 11

לא אמר בפני נכתב ובפ"נ (אפילו לר' מאיר) יטלנו הימנה ויחזור ויתננו לה קודם שניסת ואם ניסת לא תצא: ד"ה (יטלנו) [כיצד יעשה]: דף ה ע"ב

Comment 12

צריך לומר בפני נכתב ובפני נחתם בשעת נתינה או לאחר נתינה תוך כדי דבור. וצ"ע אי מהני אחר כדי דבור בשעה שעסוקין באותו ענין וכן קודם נתינה: (בא"ד) ד"ה [יטלנו]:

Comment 13

לא ראה השליח אלא שכתבו שיטה אחת דיו [ר"ל שיטה ראשונה]: ד"ה אפילו:

Comment 14

בזמן הזה צריך לומר בפני נכתב ובפני נחתם בכל מקום אפי' באותה העיר: ד"ה שאני: דף ו

Comment 15

שלש תיבות אין כותבין בלא שרטוט: ד"ה אמר ר"י: ע"ב

Comment 16

מותר לכתוב אגרת בלא שירטוט לכתוב בו לשון צח ואסור דוקא כשמתכוין לכותבו לדרשה: בא"ד

Comment 17

אין לשרטט תפילין על כל שטה ונקרא הדיוט אלא עושה שרטוט אחד למעלה וכותב תחתיו מה שירצה ואם אין הסופר יכול לכתוב יפה בלא שירטוט ישרטט: בא"ד:

Comment 18

יריעה שאינה מסורגלת למעלה ולמטה ומצדדין פסול: בא"ד:

Comment 19

ספק חשיכה אין מערבין עירובי תחומין אלא עירובי חצירות: ד"ה עירבתם:

Comment 20

המוסר דין על חבירו הוא נענש תחלה בדאית ליה דינא בארעא. (גמרא היא מסכת ב"ק פ' החובל) ד"ה השכם: דף ז

Comment 21

אסור לשורר בבתי משתאות ולשכב ולקום בזימרא. ושיר כעין לשמח חתן וכלה מותר: בד"ה זימרא:

Comment 22

עטרות כלות אסורות דוקא לחתנים וכלות ולא לשאר אדם ועטרה לאו עטרה ממש אלא עטרות שעושין כעין כיפה: ד"ה עטרות:

Comment 23

דם הניתז ושעל הסכין חייב לכסות בשאין דם בלא הוא (עיין פרק כל המנחות דף יא ד"ה ר"י סבר): ד"ה אמר: ע"ב

Comment 24

עציץ של חרס בעי נקיבה ליחשב מחובר ושל עץ לא בעי נקיבה והוי כמחובר (ורש"י פי' איפכא דשל חרס לא בעי נקיבה וכו'): ד"ה עציץ:

Comment 25

עציץ הוי כמחובר אפילו מונח על גבי יתדות ומ"מ אם לקחו מהארץ והניחו ע"ג יתדות בשבת חייב משום תולש מדרבנן: ד"ה דלמא:

Comment 26

אנו במערב של ארץ ישראל לכן אנו מתפללין למזרח: ד"ה ר"י: דף ח

Comment 27

אין להתיר אמירה לעובד כוכבים משום מצוה כגון מילה באיסור דאורייתא אבל באיסור דרבנן שרי כגון לומר לעובד כוכבים להביא דבר דרך חצר שאינו מעורב ולצורך מילה דווקא: ד"ה אע"ג: ע"ב

Comment 28

יולדת תוך שלשה מחללין עליה השבת אפי' אמרה אינה צריכה. משלשה ועד שבעה אמרה צריכה מחללין ולא יותר: בא"ד:

Comment 29

אין לומר לעובד כוכבים להביא ספר בשבת דרך כרמלית: בא"ד:

Comment 30

המבשל לחולה בשבת אסור לבריא גזירה שמא ירבה בשבילו וע"י עובד כוכבים דוקא לצורך המילה שרי להרבות אבל לצורך דבר אחר לא ובי"ט דוקא התירו להרבות משום שמחת י"ט: בא"ד:

Comment 31

חצי שדה אני מוכר לך נוטל הלוקח הגרוע ויד בעל השטר על התחתונה (משנה היא פרק בית כור דף קז ב): ד"ה לעולם: דף ט

Comment 32

עדים שאין יודעין לחתום מקרעין להם נייר (וצ"ע). ד"ה (עדים) [מקרעין]: ע"ב

Comment 33

כתב על גבי כתב פסול: בא"ד:

Comment 34

אין יודעין לקרות קורין לפניהם ואומר שכן כתוב בשטר ודוקא שנים או סופר דדייני: ד"ה קורין:

Comment 35

האוכל פת כותי כאילו אוכל בשר חזיר: ד"ה מצת: דף י

Comment 36

קלפים שלנו שאינן מעופצין כותבין עליהם שטרות וס"ת ותפילין ומזוזה: ד"ה בדאפיצן: דף יא

Comment 37

תופס לבעל חוב וחב לאחרים לא קנה אפי' עשאו שליח: ד"ה התופס: ע"ב

Comment 38

תן לא הוי כזכי אלא כשמוסר לו מיד ליד אבל מעמד שלשתן קנה בכל ענין ואפי' בעל כרחו של נפקד תן והולך בחוב ובפקדון זכה במתנה אין יכול לחזור בו או התקבל לא יחזור תן והולך במתנה יכול לחזור בו: ד"ה כל:

Comment 39

אדם יכול להקדיש דבר אפילו פחות משוה פרוטה וחל עליו שם הקדש ודלא כרש"י דמפרש דאין חל עליו: ד"ה פחות: דף יב ע"ב

Comment 40

אין גט לאחר מיתה אע"ג שמינה המגרש השליח בחייו: ד"ה לא יתנו: דף יג

Comment 41

מצוה לקיים דברי המת כשהושלש מתחלה לכך לידו ובגר לא אמרינן מצוה לקיים דברי המת: ד"ה והא לא: שם

Comment 42

המוכר שטר חוב לחבירו וחזר ומחלו מחול אבל מכר או נתן במתנה במעמד שלשתן אינו מחול: ד"ה תנהו לפלוני: ע"ב

Comment 43

מעמד שלשתן לא קני בכתובה: בא"ד:

Comment 44

אם הנפקד עובד כוכבים ואמר ליה ישראל תנהו לישראל לא קנה א"ל ישראל לישראל תנהו לעובד כוכבים יתן כל זמן שלא חוזר בו אפי' לא אמר לו במעמד שלשתן אבל אם חוזר בו לא יתן אם לא שאינו יכול לשמט ממנו ואם הנותן עובד כוכבים קנה: ד"ה במעמד שלשתן: שם

Comment 45

אין נאמן לומר טעיתי במה שהודיתי במיגו דאי בעי אומר חזרתי ופרעתי: ד"ה ולא פש: דף יד

Comment 46

דברי שכיב מרע ככתובין וכמסורין דמו ואפי' אם מת מקבל בחיי נותן ואפי' נולדו יורשין אחר מיתת נותן. ד"ה הא: ע"ב

Comment 47

כל תיקו שבש"ס אוקי ממונא בחזקת מריה אם לא שפירש הש"ס יחלוקו (ודלא כרב האי גאון דפסק דכל תיקו שבש"ס יחלוקו): ד"ה וחכמים: שם

Comment 48

שודא יתן הדיין למי שירצה (ודלא כרש"י שמפרש שחדקדק הדיין מי היה אוהב יותר ולמי היה בדעתו ליתן): בד"ה וכאן אמרו: שם

Comment 49

תל חמשה ברה"ר והקיף עליו חמשה לא הוי רשות היחיד (נ"ל דהוא טעות כי אין ראוי למנותו בפסקי הלכות כי מה שמפרש התוספות דלא הוי רה"י היינו לרב חסדא דאמר גידוד ה' ומחיצה ה' אין מצטרפין אז לא הוי רה"י אבל לפי האמת פוסק הגמרא כמרימר דאמר מצטרפין וצ"ע): ד"ה גידוד: דף טו ע"ב

Comment 50

נטל יד אחת וטבל השניה טהורות: ד"ה הנוטל:

Comment 51

צריך לשפוך מים על ידיו מן הכלי שתי פעמים ואם נטל יד אחת משטיפה גדולה כשתים ידו טהורה אפילו אין בה רביעית אי אתי משירי טהרה טהור אבל אם נטל שתי ידיו בשטיפה אחת צריך רביעית בשטיפה זו: בא"ד:

Comment 52

שתי מקוואות שאין בכל אחת ארבעים סאה ונצוק או קטפרס מחברם אינו חבור אם לא שיש באחת מ' סאה. וצ"ע (והיינו דוקא לדעת רבינו תם אבל לדעת ר"י כשם אפילו אין באחת מהם מ' סאה כדמוכח מן התוספות בסוף הדבור: ד"ה הניצוק: דף טז

Comment 53

ב' מקואות וכותל אחת ביניהן כשפופרת וב' אצבעיות מתעגלים בה מלא מים מחברם נפרץ הכותל על רום כקליפות השום מים כרוחב השפופרת: (וצ"ע בפנים): בא"ד:

Comment 54

נצוק וקטפרס אין חבור אלא טופח להטפיח חבור לענין השקה (נ"ל טעות כי זהו לפי מאי דס"ד אבל לפי האמת טופח להטפיח אינו חבור לענין השקה עיין בפנים כי הוא חמור מאד וצריך התבוננות רב): בא"ד:

Comment 55

אמר לשנים כלכם הוליכו גט אחד מוליך במעמד חבירו ואין צריך שניהם אוחזין בו: (להדיא הוא בגמרא פרק התקבל דף סז א):

Comment 56

הבעל שאמר גרשתי את אשתי נאמן מכאן ולהבא כשאין אשתו מכחישתו. ד"ה מפני מה (בפסקים אחרים מצאתי וז"ל פרק יש נוחלין לא קאי הכי): דף יז

Comment 57

גט מאוחר כשר וחלין הגירושין לאותו זמן הנכתב. ד"ה ריש לקיש:

Comment 58

דרך לפרסמה ולהוציא קול שנתגרשה: בא"ד:

Comment 59

גרושה שזינתה מותרת לחזור וראיה מפ"ב דסוטה דף יח. ד"ה הנהו: דף יח

Comment 60

הקפת חנות ושכר שכיר פליגי אי משמט שביעית ומכל מקום משמע דהלכתא דאינו משמט: ד"ה מאימתי: שם

Comment 61

אי פגמה וזקפה כתובה לרב או פגמה לחוד או זקפה לשמואל משמט אף התוס': בא"ד:

Comment 62

אין נכון לכתוב הכתובה בע"ש ולחותמה במ"ש אא"כ קנו מיניה: ד"ה אף:

Comment 63

ביטל הגט חוזר ומגרש בו: ד"ה שמא: ע"ב

Comment 64

אומר הרי זה גיטך מעכשיו ואם לא באתי תוך ל' יום הוי גט אפילו בטלו אחרי כן: בא"ד:

Comment 65

הרחיק ב' שיטין מן השטר פסול: ד"ה אמרי שם:

Comment 66

מלאוהו בקרובים כשר ודוקא בתחלה ולא באמצע ובסוף: בא"ד. עידי הגט אין חותמין אלא זה בפני זה. (גמרא הוא בפ"ק): דף י:

Comment 67

אין מקיימין מעדים של מעלה אלא משל מטה: ד"ה אמרי: בא"ד:

Comment 68

אסור לכתוב ס"ת בדיו של עפצים. ד"ה דיו: דף יט:

Comment 69

אדרימנ"ט מותר לתת לתוך הדיו: ד"ה קנקנתום:

Comment 70

צריך לקרות הגט קודם הנתינה ואחר נתינה ואם לא קראהו אחר נתינה מגורשת לא נקרא כלל אסורה לינשא ואם נישאת לא תצא. ד"ה צריכה: ע"ב

Comment 71

גט שכתבו בשני דפין כשר פי' בקלף אחד בשני עמודים אבל בשתי חתיכות קלף פסולה: ד"ה ספר: דף כ ע"ב

Comment 72

אין צריך שיהא הגט מוקף גויל כס"ת וכן דיו אינו צריך: ד"ה לא:

Comment 73

כתובת קעקע היינו כתוב בדיו ובכחול ויקעקע ולרבי שמעון עד שיכתוב שם עבודת כוכבים ומדרבנן אסור אפילו אפר מקלה על מכתו: ד"ה כתובת קעקע (עי' בסמ"ג סי' ס"א כי הוא מתיר ליתן אפר מקלה ע"ג מכתו):

Comment 74

המוכר שדהו בעדים גובה מנכסים משועבדים: ד"ה וכותב:

Comment 75

כתב גט ונתן ביד עבדה ישן וכפות הוי גט: ד"ה והלכתא: דף כא

Comment 76

אב מקבל גט לבתו קטנה בעל כרחה וכן היא מתגרשת בעל כרחו של אב אם נתן הגט ביד הקטנה. (וצ"ע בפנים). ד"ה שכן אב:

Comment 77

כתב גט על דבר המתקיים על עלה של זית ודלעת כשר (ולא) [אבל] עלה של כרישין ובצלין וירקות: ד"ה על עלה: ע"ב

Comment 78

כתבו על קלף גדול ואח"כ חתכו ר"ת מחמיר לפסלו אבל נחתך מן הגט דבר מועט כדי ליפותו כשר: ד"ה יצא:

Comment 79

קונם לביתך שאיני נכנס ומת מותר ליכנס לביתו אבל בית אביו הוי לעולם ולכן יש להוכיח שיכול לכתוב בכתובת יתומה מבית אביה: ד"ה שלא תלכי:

Comment 80

הא דאמרינן דאין כותבין על נייר מחוק היינו דווקא כשהכתב על נייר מחוק והעדים על מחוק אבל אי שניהם על המחק כשר וראייתם מפ' גט פשוט (דף קסד א): ד"ה ולא על: דף כב:

Comment 81

אשה הבאה לינשא מביאה עידי מסירה כשנכתב הגט על דבר שהוא ראוי להזדייף דוקא: ד"ה מאן חכמים: שם

Comment 82

חרש שוטה וקטן כותבין גט כשגדול עומד על גבם ומזהירן לכתוב לשמה: ד"ה והא לאו: ע"ב

Comment 83

חליצה בעי שיכוונו שניהם: בא"ד

Comment 84

שוטה פסול לחליצה: בא"ד

Comment 85

צריך לומר לסופר כתוב ולעדים חתומו: (גמרא פ' מי שאחזו דף ע"א): בא"ד:

Comment 86

צריך שיכיר השליח שזה הבעל וזאת אשתו: ד"ה ממי נוטלו: דף כג

Comment 87

שווייה שליח מעיקרא והדר שוייה איהו שליח נעשה שליח לשניהם: ד"ה חצרה: דף כד

Comment 88

אמר ליה הבעל לשליח תהא שליח להולכה והדר עשאו שליח להולכה חשיב ניתן לגירושין כיון שציוהו וצ"ע. ד"ה וכי מטית: שם

Comment 89

לתירוץ אחד מתוספות אין המעשר מתמעט בשביל השנים שנותנים ממאה לתרומה מאחר שחטה א' פוטרת הכרי מן התורה: ד"ה עשרה: דף כה

Comment 90

כשקובע מקום למעשר שני בצפון או בדרום הוי כמו הפרשה. ד"ה ומיחל: ע"ב

Comment 91

האומר הרי זה גיטך מהיום אם מתי אין דעתו שיחול הגט מעכשיו אלא רצונו לומר שיחול קודם מיתתו ורש"י לא פי' כן. ד"ה מה היא:

Comment 92

צריך לכתוב הרי את מותרת לכל אדם: ד"ה וצריך: דף כו

Comment 93

אם נתגרשה בגט ישן תנשא לכתחלה: ד"ה לכשאכנסנה: ע"ב

Comment 94

כתב בגט לכשאכנסה אגרשנה ונכתב זמן הנתינה כשר אבל כתב זמן של עתה וכנסה אח"כ פסול: בא"ד:

Comment 95

לארוסתו יכתוב בגט ארוסתי. ד"ה ה"נ:

Comment 96

לתירוץ אחד מתוספות אין לדיינים לכתוב במותב תלתא קודם העדאת עדים על חתימת ידיהם דגבי הנפק יש לחוש למחזי כשקרא אע"ג דבשאר שטרות לא חיישינן. ד"ה ליתא:

Comment 97

אין הבעל יכול לבטל הגט שלא בפני שליח: ד"ה דבי דינא: דף כז

Comment 98

אשה נאמנת לומר לבעלה גרשתני ולא במקום שהגט מסייעה: ד"ה אין הבעל:

Comment 99

העדים נאמנים בסימן אפילו ראו הגט כבר והשליח דוקא שלא ראוהו עדיין: ד"ה כגון: ע"ב

Comment 100

תלמיד חכם שבא לקדש אשה יקח ע"ה בהדיה דעם הארץ יש לו טביעות עין אף שאינו נאמן: ד"ה ודוקא

Comment 101

עובד כוכבים מסיח לפי תומו בעדות אשה נאמן שאמר מת כבר ולא ביוצא למות או ליהרג: ד"ה וקתני: דף כח ע"ב

Comment 102

על הבעל לכתוב הגט דאפילו האשה כתבה מקנהו לבעל: ד"ה משום: דף כט

Comment 103

שומר שמסר לשומר פטור אך אין לעשות כן לכתחלה: ד"ה כאן:

Comment 104

הזכיר הבעל חוב לשליח ליקח השטר מן המלוה מצי אמר ליה לתקוני שדרתיך וכו'. ד"ה שקול: ע"ב

Comment 105

אמר לשליח שקול חפץ מידה והדר הב לה גיטה אסור לשליח לעשות שליח אפילו אם לא ישנה השני ממה שצוה הבעל ודלא כרש"י דמכשיר בשלא שינה (עיין בפנים): ד"ה רבי יוחנן:

Comment 106

אמר לשלוחו הולך גט לפלוני למסור לאשתו והשליח אמר אינני מכירה והוא אמר א"כ תנהו לפלוני והוא יתן לה והלך השליח ולא מצא אותו פלוני שצוה לו הבעל ליתנו רשאי השליח למסור לאחר לר"ת ולרש"י פליגי בה ב' לישני: ד"ה הכי גרס:

Comment 107

היו פירות מונחים ברשות הלוקח וקבל המוכר דמיהם אין יכולין לחזור בהם: ד"ה לא שנו: דף ל

Comment 108

בערב יום טוב ובערב שבת מותר לתרום שלא מן המוקף: ד"ה וכי: ע"ב

Comment 109

תרומת מעשר דוקא מאומד לרבי אלעזר ולרבנן קאמר בירושלמי המונה משובח והמודד משובח ממנו והשוקל משובח משלשתן ותרומה מצוה לתרום מאומד לכולי עלמא: ד"ה ניטלת: דף לא

Comment 110

תרומה נותן עיניו בצד זה ואוכל בצד אחר: ד"ה במחשבה:

Comment 111

יין הנעשה מבוסר יש בו דין יין נסך: ד"ה ובשעת:

Comment 112

רב נחמן בר יעקב הוא רב נחמן סתם ודלא כרש"י דמשמע דהוא רב נחמן בר יצחק: ד"ה אנא: ע"ב

Comment 113

דברים שבלב אינן דברים אפילו ידענו שנאנס מלפרשם: ד"ה מהו דתימא: דף לב

Comment 114

הנותן מתנה לחבירו ואמר הלה אי איפשי בה כל הקודם זכה: (ורש"י מחלק בין מטלטלין לקרקעות) (עיין בפנים): ד"ה מבוטלת:

Comment 115

בגט זכי לא מהני: ד"ה להולך: ע"ב

Comment 116

כתב ס"ת לשמה אינו חוזר ומבטלו: ד"ה רב ששת:

Comment 117

ואם בטל הגט בפי' הוי מבוטל אפי' לרב נחמן: ד"ה ורב נחמן:

Comment 118

אין דין בפחות משלשה ואם ביטל הגט בפני שנים מבוטל וצ"ע: בא"ד:

Comment 119

מלוה על פה לא גבי ממשעבדי אפי' הלוהו בפני מאה: ד"ה ובי תלתא: דף לג

Comment 120

יש לומר בשעת קדושין כדת משה וישראל: ד"ה כל:

Comment 121

יתומים שבאו לחלוק ושניהם רוצים ב"ד מעמידים להם אפוטרופוס אבל לא נתרצו שניהם לא ואם לא בא כי אם האחד חולקין: ד"ה יתומים: דף לד

Comment 122

כשיתומים באים לחלוק ב"ד מעמידים להן אפוטרופוס רק לשמור חלקיהן ודוקא ע"י גורל ובדבר שאין שייך גוד או אגוד דוקא חולקין: ד"ה בית דין:

Comment 123

שותף שבא לחלוק בלא דעת חבירו מסופק ר"י אם יכול לחלוק בקרקעות: בא"ד:

Comment 124

שנים שחלקו בלא השלישי והניחו לו קרקע אחד מפילין גורל אם יפול לו מוטב ואם לאו יחלוקו הם כבתחלה: בא"ד:

Comment 125

פר"ת שלא יכתבו בגט וכל שום וחניכה אם לא שיש לו חניכה ותקן לכתוב פלוני דמתקרי כך (ודלא כה"ג). ד"ה וכל שום: ע"ב

Comment 126

מומר לעבודת כוכבים המגרש יזכרו שם של יהדות בגט: ד"ה והא דאתחזק:

Comment 127

גר ששינה שמו בשם עובד כוכבים כשר: בא"ד:

Comment 128

הוחזק שני שמות בעיר אחת לכתחלה יכתוב שניהם ובדיעבד כשר באחד מהן אפילו בחניכה ואם הכינוי דומה לשם לכתחלה כשר בכנויו: בא"ד:

Comment 129

אין אדם פורע תוך זמנו ואפי' מיתמי אין צריך שבועה אבל לאלמנה מתפיס צררי אפילו תוך זמנו: ד"ה אין אלמנה:

Comment 130

שבועת אונסים ששכח בשבועתו אפי' עונש ליכא אך בפקדון צריך ליזהר שלא יבא לידי שבועה ויש בו עונש אם שכח: ד"ה לא היו: דף לה

Comment 131

בזמן הזה תקנו חרם במקום שבועה לענין השבעת כתובה. ד"ה דמוריא:

Comment 132

אפי' שבועה דרבנן הוי בנקיטת חפץ: ד"ה לא שנו:

Comment 133

שבועה דאורייתא הוי בכיבוי נרות (וצ"ע). בא"ד:

Comment 134

נדר חל אפי' על דבר שאין יכול לקיימו ומכין אותו ועובר לאלתר ואם יכול לקיים באותה שעה ושוב אינו יכול אינו עובר עד שיהנה: ד"ה ונודרת:

Comment 135

אין גובה היבמה כתובה עד שתחלוץ: ד"ה גט: ע"ב

Comment 136

אמר הבעל קיים ליכי שוב אינו מיפר: ד"ה אבל:

Comment 137

לענין נדר אשתו אין חולקין בין ברבים בין על דעת רבים כיון דאין תלוי בדעתה (זהו לחד תירוץ) בא"ד:

Comment 138

המודר הנאה מחבירו בפניו אין מתירין לו אלא בפניו ואם היפר מופר: ד"ה ליחוש:

Comment 139

צריך לפרט הנדר: ד"ה קסבר:

Comment 140

על דעת רבים אין לו התרה אם לא לדבר מצוה וברבים יש לו התרה: ד"ה אמר. דף לו

Comment 141

על דעת רבים היינו שאומר על דעת פלוני ופלוני ואפי' שלא בפניהם ועל דעת רבים סתם לא: ד"ה אבל:

Comment 142

על דעת יחיד אפי' שפירש על דעתו יכול להתיר: בא"ד:

Comment 143

בבית שני נוהג יובל (ודלא כרש"י): ד"ה בזמן:

Comment 144

עבד עברי אינו נוהג אלא בזמן היובל וכן בתי ערי חומה: בא"ד:

Comment 145

דבר שפשט איסורו בכל ישראל אפילו גדול אין יכול לבטל אם לא שיהא גדול ממנו בחכמה ובמנין אבל דבר שעמדו בנפשותיהן כגון שמנה עשר דבר אפילו אליהו אין יכול לבטל ודבר שלא פשט אפי' קטן יכול לבטל ודבר שלא תקנו שיתפשט בכל ישראל אלא במקום אחד גדול יכול לבטל ולא קטן: ד"ה אלא: ע"ב

Comment 146

רבינו תם כתב פרוזבול דלא בעינן חשוב לכל ישראל אלא גדול בדורו. ד"ה דאלימא:

Comment 147

פרוזבול המוקדם כשר והמאוחר פסול. בא"ד (משנה היא במסכת שביעית פי' מ"ה): כותבין פרוזבול על קרקע כל שהוא: (הוא להדיא בגמ'):

Comment 148

קרקע אין לו אונאה עד מחצה: ד"ה אלא. דף לז

Comment 149

חייב לחבירו מנה וחבירו בחבירו נוטלין ממנו ונותנין לשני: ד"ה מדרבי: בע"ח מכאן ולהבא הוא גובה: (אינו בתוס' שלנו):

Comment 150

הלוהו על חצרו ודר בו משמט אבל משכנו בשעת הלואתו לא משמט אע"ג דר' יצחק דאמר דבעל חוב קנה משכון איירי דוקא שלא בשעת הלואה וכן בחמץ שמקבל מעובד כוכבים בשעת הלואה אם קבל עליו אחריות עבר בבל יראה: ד"ה שאני משכון:

Comment 151

המלוה על המשכון שומר שכר ולא מחייב באונסים: בא"ד:

Comment 152

משכון בשעת הלואה אין יכול לקדש בו האשה (וצ"ע כי בפ"ק דקדושין (דף ח ב) פוסקים דיכול לקדש בו ובפ' האומנין (דף פב ב) פסקו כהכא ודו"ק): בא"ד:

Comment 153

נאמן לומר פרוסבול היה לי ונאבד בלא שבועה והיכא דאין רגילות לכתבו צריך שבועה (כל מה שנקדתי אינו בתוס' שלנו): ד"ה לא:

Comment 154

דבר תורה מעות קונות מישראל ולעובד כוכבים במשיכה. ד"ה אבל: דף לח

Comment 155

המקדיש עבד לדמיו אותו שהקדישו לדמיו יפדנו ויהיה שלו ואין לגזברים רשות למכרו לאחרים (לרש"י יש להם רשות וצ"ע): ד"ה גופיה: ע"ב

Comment 156

לא ליקני לוליבא לינוקא בי"ט ראשון: ד"ה קטנים: דף לט

Comment 157

בית הכנסת מותר לעשותו בית המדרש (דברי ריב"ל פרק בתרא דמגילה דף כז א): ד"ה הלכה

Comment 158

הלכה כרבי יהושע בן לוי לגבי רבי יוחנן: בא"ד:

Comment 159

מתנת שכיב מרע במקצת בעי קנין: ד"ה אמר: ע"ב

Comment 160

קונין בכליו של קונה: ד"ה משום:

Comment 161

קיימא לן זמנו של שטר מוכיח עליו (מביאין דברי רב דפוסק כן פ' המגרש): בא"ד:

Comment 162

נשים מברכות על כל מצות עשה שהזמן גרמא: ד"ה בשרבו: דף מ

Comment 163

אין מעשה קטן כלום להתיר עבדיו בבת ישראל. ד"ה וכתב ליה: ע"ב

Comment 164

הפעוטות ממכרן ממכר במטלטלין בכדי חייו (ב' מלות הנקודים אינם בפנים): בא"ד:

Comment 165

קונמות מפקיע מידי שיעבוד והיכא דאסרו רק על חבירו אלמוה לשעבודיה דבעל חוב אבל אסר אכ"ע וכן איצטלא דפרסוה אמיתנא לכולי עלמא לא אלמוה שעבודיה: ד"ה הקדש: המכנסת שום לבעלה ומכרוהו יתומים טרפה מלקוחות (אינו בתוספות). המלוה על המשכון שאין שוה נגד חובו גובה משאר נכסים (גם זה אינו בתוספות שלנו):

Comment 166

היזק שאינו ניכר לא שמיה היזק: ד"ה בהיזק: דף מא

Comment 167

הבעל שמכר בנכסי אשתו המכר בטל מיד אבל מכר הוא נכסיו המקח קיים עד זמן שתטרוף: ד"ה אשה:

Comment 168

מותר לרכוב על הפרדה (אינו להדיא בתוספות שלנו):

Comment 169

מותר למכור ספר תורה לישא אשה וללמוד תורה: (גמ' הוא במסכת מגילה פ' בני העיר דף כז א):

Comment 170

שפחה חייבת בשבת. ד"ה לא תוהו: ע"ב

Comment 171

אין נושאין נשים במועד: בא"ד:

Comment 172

אין אומרים לאדם חטא בשביל שיזכה חבירך היכא שפשע: ד"ה כופין

Comment 173

מזיק הבהמה וסופה לחזור ולהתרפא חייב לשלם. ד"ה ושור: דף מב ע"ב

Comment 174

בנו מן הפנויה יורש וכן בנו ממזר. ד"ה ואי אמרת: דף מג

Comment 175

מעלין שטרות לקיימן בערכאות של עובדי כוכבים לכתחילה: ד"ה וכותב: דף מד

Comment 176

אדם מותר לפדות את עצמו ואת אשתו ביותר מכדי דמיו ולא בתו: ד"ה דלא: דף מה

Comment 177

ספר תורה שכתבו עובד כוכבים למכור לישראל יגנז ודלא כרש"י: ד"ה אמרי: ע"ב

Comment 178

אשה אוגדת לולב ועושה ציצית ודלא כר"ת: ד"ה כל:

Comment 179

בעינן עיבוד לשמה ולא סגי בהזמנה מועטת: ד"ה עד

Comment 180

הזמנה לאו מילתא היא: בא"ד:

Comment 181

אין להרויח הרבה בתפילין (אינו מוכח כל כך להדיא בתוספות):

Comment 182

גרושתו שנישאת בטעות מותר להחזירה (וצ"ע בהמדיר):

Comment 183

על דעת רבים היינו שנים ולפי זה אין להתיר נדרים בזמן הזה. ד"ה רב נחמן: דף מו

Comment 184

ספק איילונית צריכה גט ולא ודאי איילונית: ד"ה המוציא: ע"ב

Comment 185

הפקר לעובד כוכבים ולא לישראל הוי הפקר אי שקיל ישראל. ד"ה אדעתא: דף מז

Comment 186

תקון לפרוש מהחיוב על הפטור: ד"ה טבל: ע"ב

Comment 187

בדאורייתא אין ברירה: ד"ה אי לאו: דף מח

Comment 188

אחין שחלקו אין להן דרך זה על זה דמוכר בעין רעה מוכר: בא"ד:

Comment 189

קנין פירות דאב לגבי בן לאו כקנין הגוף. בא"ד:

Comment 190

כל נזקין פטור בהקדש: בד"ה שור רעהו: דף מט

Comment 191

קבלן שנטל מעות ממלוה ונתן ללוה אין למלוה על הלוה כלום: ד"ה בקבלן: ע"ב

Comment 192

נעשה ערב אחר הנישואין או עבד מצוה וחסריה משתעבד: ד"ה מצוה: דף נ

Comment 193

אסור לעשות שותפות עם עובד כוכבים אבל נתחייב לו שבועה מקבל הימנו לר"ת ולרש"י אסור לקבל שבועה מהם: ד"ה יתומים: ע"ב

Comment 194

תנו מנה לפלוני ופלוני בעל חובי הקודם בשטר זכה: ד"ה תנו:

Comment 195

בכור ופשוט שבא עליהם ב"ח בכור נותן פי שנים: ד"ה גובה:

Comment 196

ב"ח מאוחר שקדם וגבה לא מהניא ממקרקעי. ד"ה הכא ב"ע:

Comment 197

פי' בקונטרס דסתם קנין לכתיבה עומד וקשה וכו' עד לכך נראה דקנין אלים טפי מכתיבה וכו'. ד"ה בשקנו: דף נא

Comment 198

לא חיישינן לצררי לגבי בני חרי או היכא דלא קנו מיניה לענין מזונות: בד"ה אימור:

Comment 199

לכתובה בעי שבועה בבני חורין ולא למזונות: בא"ד:

Comment 200

חשוד אממונא לא חשוד אשבועה: ד"ה ובכולי: ע"ב

Comment 201

בשיכול המוכר להוציא המעות שקבל הוי עליהן שומר שכר: ד"ה דאתי: דף נב ע"ב

Comment 202

הלוקח כלי לשגרו לבית חמיו ונאנס בהליכתו חייב בחזרתו הוי שומר שכר (גמרא היא פ' האומנין דף פא א):

Comment 203

כרגא וקבורת אשתו ובנות הוו כמזונות. ד"ה לכרגא:

Comment 204

לוה לצורך קבורה מוכרין בלא הכרזה: ד"ה ולקבורה:

Comment 205

אפוטרופוס שמנהו אבי יתומים לא ישבע: ד"ה הלכה:

Comment 206

אפוטרופוס שפשע חייב לשלם: בא"ד:

Comment 207

כל זמן שאין ידוע אם נאבד כלום ליתמי אין להשביעו בלא טענה: בא"ד:

Comment 208

הגביהו כדי לנסך ובא אחר ונסכו אומר לו הרי שלך לפניך: ד"ה מנסך:

Comment 209

טימא את הטהור ונגע בה שרץ חייב לשלם דהוי כמזיד: ד"ה שלא: דף נג

Comment 210

היזק שאינו ניכר לא שמיה היזק: ד"ה משום:

Comment 211

המבשל בשבת בשוגג יאכל הוא עצמו בו ביום במזיד לא יאכל ואפילו אחרים עד מוצאי שבת וזהו לר' מאיר ושוגג דר' יהודה כמזיד דר' מאיר ושוגג דר' יוחנן הסנדלר כמזיד דר' יהודה: בד"ה המבשל: ע"ב:

Comment 212

המטהר יין לחבירו ומצאו בפעם ראשונה ואמר לו נתנסך יינך נאמן אפי' מכחישו מאחר שהיה בידו אבל אחר לא מהימן ולדידיה מיהא אסור ואם שתק נאמן אפי' אחר ואם שתק מחמת שאינו יודע ההיא שתיקה לא הוי שתיקה: ד"ה אמר אביי: דף נד ע"ב

Comment 213

יאוש כדי לא קנה יאוש ושינוי השם קונה ובמקום מצוה אסור אלא במקום שקנוי לו קודם הקדש (עי' בפנים): ד"ה מ"ט: דף נה:

Comment 214

יהודה הרג את עשו: ד"ה ביהודה: ע"ב

Comment 215

בשעת גזירות מותר להרוג את עצמו כשדואג מן היסורין: ד"ה קפצו: דף נז ע"ב

Comment 216

כשיש סכנות נפשות פודים שבויין יותר מכדי דמיהן או במופלג בחכמה: ד"ה כל ממון: דף נח

Comment 217

חתימת האשה שטר של בעל או שנתרצית במכירת הבעל לא קנה לוקח אלא דוקא כשכתבה לו שטר מכירה בפני עצמו שהיא מכרה לו: ד"ה אבל:

Comment 218

פעוטות מתנתן מתנה במרובה ובמועט במטלטלי ובן י"ג ויום אחד אף במקרקעי: ד"ה אחת: דף נט

Comment 219

כהן נוטל חלק יפה במעשר עני ובצדקה ובסעודה אבל לא בחלק שחלק עם שותפו: ד"ה וליטול מנה: ע"ב

Comment 220

לדידן אפי' בשני ובחמישי אין לקרות לפני כהן: ד"ה אבל:

Comment 221

אפי' גדול מכל בני עירו לא יקרא לפני כהן ואם הכהן כפוף לו קורא לפניו אפי' בשבתות ויו"ט (עי' בפנים ד"ה ואפילו ובמסכת מגילה פ' בני העיר):

Comment 222

אין שם כהן קורא לוי במקומו הראוי לו: ד"ה נתפרדה:

Comment 223

אין שם יודע לקרות אלא אחד קורא האחד היודע ומברך לפניה ולאחריה וחוזר וקורא: ד"ה כי:

Comment 224

אין בבית הכנסת כי אם כהנים אחד קורא במקום שבעה ועל כל פרשה מברך לפניה ולאחריה: בא"ד:

Comment 225

שופר שבו הצדקה מניחין אצל ראש הישיבה לחלק לתלמידיו: ד"ה שיפורא: דף ס ע"ב

Comment 226

בני נהרא תתאי שתו ברישא (זהו לתירוץ ראשון של תוס' וכן לרש"י יש קצת הוכחה אבל לתירוץ שני הוי דינא כל דאלים גבר) ד"ה סלוקי:

Comment 227

מרחיקין צידת הדג מן הדג כשאומנותו בכך: ד"ה מצודות: ע"ב

Comment 228

האומן אינו מוכר בשביעית אלא שמלאכתו להיתר ובדאיכא למיתלי בהיתר: ד"ה משאלת: דף סא

Comment 229

עם הארץ שאינו קורא קריאת שמע בברכותיה ערבית ושחרית אין מזמנין עליו לדברי רבי מאיר ולחכמים כשאינו מניח תפילין ולבן עזאי כשאין לו ציצית: ד"ה איזהו ע"ה:

Comment 230

אסור לחרוש לעובד כוכבים בשביעית ומותר משום סכנת נפשות: ד"ה אין עודרים: דף סב

Comment 231

אין אסור אלא כפילת שלום לעובד כוכבים והירושלמי אוסר בכל ענין: ד"ה אשרתא:

Comment 232

אמר לעדים כתבו גט ונסתפקו בגט אין לכתוב גט אחר בלא רשותו וטוב ללמד לבעל שיצוה להם לעשות כמה שירצו עד שיצאו מן הספק. ד"ה כותבין: דף סג ע"ב

Comment 233

שליש נאמן כיון שמסר לידו על דעת כן מסר לו להאמינו אפי' ישקר. ד"ה שליש: דף סד (וצ"ע אם ניסת ובאו עדים והכחישו לשליש אי מהימן וסמכינן עליה שלא תצא ולפי זה מהימנינן לשליש בדברים העשויים להשאיל ולהשכיר ואמר לפקדון יהבינן ניהליה):

Comment 234

האומר לשלוחו צא וקדש לי אשה סתם הוא אסור בכל הנשים שבעולם אבל לאחר מותר ולא אמרינן שמא קדש את זאת ואפילו יתומה קטנה לא אמרי' שמא אביה קדשה לשליח בלתי ידיעתה: ד"ה אסור:

Comment 235

חזקה שליח עושה שליחותו אפילו לקולא היינו במקום שאם לא יעשנה השליח יבא המשלח לידי עבירה: ד"ה הני מילי: ע"ב

Comment 236

נערה קטנה היא ואביה מקבלין גיטה: ד"ה נערה:

Comment 237

סוטה קטנה ונערה אביה מקבל גיטה ודלא כרש"י שחולק וסובר דאינה מתגרשת כלל אפילו ע"י אביה: ד"ה וכל:

Comment 238

יתום האוכל אצל בעלי הבית מציאתו לעצמו: ד"ה אלא:

Comment 239

בתו אפילו אינה סמוכה מציאתה לאביה: בא"ד:

Comment 240

צריך ליזהר שלא לזכות בעירוב ע"י בנו הגדול הסמוך על שולחנו: בא"ד:

Comment 241

בזמן הזה יכול לחלל הקדש שום מנה על שוה פרוטה: ד"ה ואמה: דף סה

Comment 242

קטנה אינה חולצת עד שתביא שתי שערות: ד"ה וכנגדן:

Comment 243

למכור בנכסי אביו עד שיהא בן י"ח שנים: בא"ד: אמר לשליח תגרש אשתי במקום פלוני וגרשה במקום אחר מגורשת. (משנה היא):

Comment 244

הזכיר לשליח לערב בתמרים ועירב בגרוגרות הוי קפידא אם שינה השליח: ד"ה הא והא: ע"ב

Comment 245

תן לפלוני כך וכך יין והחמיץ החמיצה לפי חלקו ורש"י סובר שיכול לומר הנותן למקבל שלך החמיץ: ד"ה כדי: דף סו

Comment 246

מצוה מחמת מיתה לא בעי קנין: בא"ד:

Comment 247

יוצא בקולר יש לו דין שכיב מרע או מצוה מחמת מיתה לענין להקנות בלא קנין: בא"ד:

Comment 248

יכול ליתן שלום לחבירו המכירו בלילה בעיר או לומר לעדים בלילה כתבו גט לאשתי ודוקא בבורות שיחין ומערות שכיחי מזיקין: ד"ה וליחוש:

Comment 249

יש לפסול אומר אמרו וגם חתם סופר ועד: ד"ה מתניתין: ע"ב

Comment 250

עד מפי עד היינו ששומעין מפי עדים פלוני לוה מפלוני ולא נמסרה העדות למעידים: ד"ה אמרו: דף סז ע"א

Comment 251

עדים חשודים לשקר דבור בעלמא אך היכא שנגמר הדבר על פיהם חשוב כמעשה: ד"ה דיבורא:

Comment 252

לא ישאלו באורים ותומים כשיכול לשאול ע"י דבר אחר: ד"ה זיל: דף סח ע"א

Comment 253

כל מום שאינו עובר מאליו או ע"י רפואה קלה חשיב מום קבוע: ד"ה לברוקתא: דף סט

Comment 254

מותר לרפאות לעובד כוכבים כשיודע העובד כוכבים שהוא בקי ברפואה ואיכא איבה גם לא שייך בזה מגדל בן לעבודת כוכבים אלא במילדת ומניקה: ד"ה רב שימי: דף ע ע"א

Comment 255

צריך ליזהר בגט שכיב מרע שלא יתקלקל בין כתיבה ונתינה דאז אפילו נתפקח לבסוף אינו מועיל ופעמים ששכ"מ אינו בדעת. וצ"ע אם מועיל אז או הוי כישן: ד"ה התם דעתא: ע"ב

Comment 256

נשתתק בודקין ג' פעמים הן וג' פעמים לאו ואומרים לו נכתוב גט לאשתך אומר הן לאמך אומר לאו לאחותך אומר לאו לבתך [לאו] אומר בסירוגין: ד"ה בודקין. וגם מועיל בדיקות פרי ושואלים אם יתלשו לו פירות אילן מימות החמה בימות הגשמים או להפך: בד"ה אלא: דף עא

Comment 257

חרש וחרשת אינן בני חליצה: בד"ה והא:

Comment 258

יבמה צריכה לומר בלשון הקודש: בא"ד:

Comment 259

אם אמר מהיום ומת בו ביום צריך להחמיר בו דשמא לא מעכשיו קאמר: ד"ה מהיום: דף ע"ב

Comment 260

שכיב מרע שנתן גט סתם אם עמד חוזר לפי' ר"ח. ור"ש ור"ת פירשו דאינו חוזר: ד"ה אמר רב הונא: ע"ב

Comment 261

אין אונס בגיטין כגון אם לא באתי מכאן ועד י"ב חודש אבל אם מתי מחולי זה או אם לא אעמוד מחולי זה ומת או נפל עליו הבית או נשכו נחש או נפל מן הגג אונס דלא שכיח כלל לא הוי גט: ד"ה איתיביה. דף עג

Comment 262

לפרש"י מהיום אם מתי לכ"ע חל הגט מהיום ולא לפי' ר"ח ורבינו תם: ד"ה לא תתיחד:

Comment 263

האומר על מנת כאומר מעכשיו דמי: ד"ה רב הונא: דף עד

Comment 264

בכוליה הש"ס הלכה כרבה לגבי רב יוסף: ד"ה הא קי"ל: ע"ב

Comment 265

הלוהו בישוב יחזיר לו בישוב לכולי עלמא: ד"ה בכלל: דף עה

Comment 266

בעינן בכל תנאי תנאי כפול: ד"ה לאפוקי:

Comment 267

יש מקומות בעינן תנאי גמור ויש מקומות דלא בעינן אלא גילוי דעת ויש מקומות דאפילו גילוי דעת לא בעינן: בא"ד:

Comment 268

הילך אתרוג זה במתנה על מנת להחזיר מיד שבאתה לידו המתנה קנה ויוצא בו ולא הוי תנאי ומעשה בדבר אחד דהיינו שסותר זה את זה וחלין בבת אחת: ד"ה דתנאי: ע"ב

Comment 269

על מנת שתניקי את בני שתי שנים ומת הבן מיד לרש"י לא הוי גט ולר"י הוי גט: ד"ה מת הבן: שם

Comment 270

הרי זה גיטך לאחר שבוע היינו שנה ואפילו עומד בסוף שבוע. ד"ה לאחר: דף עז:

Comment 271

הצריך לתנאי הוא המתנה ואם התנה אחר אין צריך לקיים התנאי: ד"ה וכדרב:

Comment 272

אין קדושין ואין גרושין בשבת ובשכיב מרע התירו. ד"ה ותיזל: ע"ב

Comment 273

אמר לאשתו קני הרשות ועל ידו קני הגט לא הוי טלי גיטך מעל גבי קרקע: בא"ד:

Comment 274

הנותן מתנה לאשתו קנתה ואין הבעל אוכל פירות אבל בשאלה אוכל פירות: ד"ה מה שקנתה:

Comment 275

כתב לה אין לי דין ודברים בנכסייך הבעל אוכל פירות: בא"ד:

Comment 276

יש לחלק לענין שבת בין כרמלית גמור לכרמלית המיטלטל: ד"ה פליג:

Comment 277

הנותן גט צריך לומר הרי גיטך וגם תהא מותרת לכל אדם: ד"ה אינו גט: דף עח

Comment 278

תוך ד' אמות אפילו יכול לשמרה כמוה הוי גט ואפילו אינה יכולה לשמרו ולא בעי תוך ד' אמות משמרת לדעתה וחוץ לד' אמות צריך שתהא יכולה לשמרו ולא הוא (בתוספות שלנו אינו כל כך באריכות): ד"ה ר"י: ע"ב

Comment 279

אפילו זרק לתוך חצרה אינה חותרת לישא עד דמטא גט לידה: ד"ה ואת:

Comment 280

צריך ליזהר שתהא יד האשה פתוחה עד שיניח הבעל כל הגט לידה שאם תקפוץ ידה בעוד שהבעל אוחז ראש הגט בידו דמי קצת לטלי גיטך וכו': ד"ה אם יכול:

Comment 281

אנן קיימא לן דלא אמרינן גוד אסיק אלא במחיצות ניכרות: ד"ה והא: דף עט ע"ב

Comment 282

תבואה מונחת בבית המקנה והקונה אין עומד אצלה לא קני: ד"ה פנימית:

Comment 283

אויר כלי קנה לו: ד"ה דהא:

Comment 284

זינתה לא הפסידה בלאותיה הקיימין. ד"ה ולא בלאות:

Comment 285

שינה שם העיר שדרין בה פסול אבל לא עיר שנולדו בה: ד"ה ושם עירו: דף פ

Comment 286

אין השטר פסול כשמשנה דבר שאין צריך לכתוב: בא"ד:

Comment 287

ר"י הכשיר בשינוי שם הלידה וכשאין ברור מקום הלידה אין לכתוב וכן עמידתו אין צריך לכתוב: בא"ד:

Comment 288

רגילין לכתוב כתובה בעיר אחרת שאין מקום החופה והסופר לא יהיה שם כי אין קפידא כי אם בעדים (וצ"ע בפנים). ד"ה כי יתביתו:

Comment 289

גט מאוחר אינו כשר אלא אם כן יהיו באותה העיר הסופר והעדים או שמא עדיף טפי גט מאוחר שכותבין מקום שעומד בשעת כתיבה: בא"ד:

Comment 290

כתב לשם מלכות אחרת כשר וכל שכן טוב שכותבין למנין בריאת עולם: ד"ה זו דברי: ע"ב

Comment 291

לא קיימא לן כל המשנה ממטבע כו': בא"ד:

Comment 292

אכילת קבע אסור אפילו לא ראתה התבואה פני הבית: ד"ה ור"י: דף פא

Comment 293

אחר שנחתם הגט החתים עד שלישי כשר דהא דאין עדי הגט חותמין אלא זה בפני זה היינו כשאמר להן לשנים או לשלשה לחתום אבל משהגט נגמר לגמרי והחתים עד אחרינא לא וה"ר אלחנן פסלו: ד"ה צא והשלם: דף פב

Comment 294

שלא תינשא לפלוני מותרת בחייו לינשא ולא חיישי' שישאנה דנישואין אי אפשר בעל כרחה: ד"ה שר' אליעזר: ע"ב

Comment 295

היום אי את אשתי ולמחר את אשתי מגורשת לעולם: ד"ה מסתברא: דף פד

Comment 296

אמרה מאיס עלי לא כייפינן ליה לגרשה (זהו לר"ת ולרש"י ולר"י כייפינן). ד"ה הכא בדידה:

Comment 297

בתנאי בעינן שהמעשה אפשר לעשות ע"י שליח אבל בתנאי אין לחוש. ד"ה על מנת:

Comment 298

קרע כסותי ע"מ שאין לך עלי דין נזק לא מהני אם לא יאמר בלשון מחילה: ד"ה ותיפוק ליה: ע"ב

Comment 299

התלמיד אין לו להיות בעל ישיבה בעוד רבו קיים: ד"ה ר"י אומר:

Comment 300

מחקים כשרים בגט רק שיקיימם קודם שריר וקיים ומכל מקום נכון להחמיר: ד"ה אם כתבו:

Comment 301

כל התנאים מותר לכתוב בגט אם נתקיימו התנאים לדעת ר"י ולרש"י אסור: ד"ה כל:

Comment 302

רגילין לכתוב ספר תירוכין ואגרת שבוקין וגט פטורין: ד"ה ר' יהודה: דף פה ע"ב

Comment 303

לא לכתוב אגרת בלא וי"ו אלא ואגרת. ד"ה ולא:

Comment 304

די תיהוייין די תיצבייין ה' יודין. ד"ה די תהוויין:

Comment 305

די תיהויין ב' תיבות דיתבא תיבה אחת ולא לכתוב די יתבא: בא"ד

Comment 306

נהגו להאריך וי"ו דתירוכין ולהרחיק רגל ה' דלמהך ואין גט פסול אם לא עשה כן: ד"ה ולירכי

Comment 307

גט שלא ניכר היטב בין יו"ד לוי"ו יש לקרותו תינוק דלא חכים ולא טיפש: בא"ד:

Comment 308

יש להכשיר שטרות וגיטין שאין בהן ריוח למעלה ולמטה. ד"ה הכא נמי. דף פח: דבר המחוייב לעשות הוי כזביני ומהני כפייה אבל שלא כדין או ע"י עובד כוכבים הוי כמתנה דתלו ויהיב לא מהני (אינו בתוספות שלנו):

Comment 309

יכולין לכוף המומרים לעבודת כוכבים ע"י עובדי כוכבים ליתן גט כיון דב"ד ישראל עושין ומצווין: בד"ה ובעובד כוכבים: ע"ב

Comment 310

אשה אינה מעידה ולא דנה: ד"ה ולא לפני:

Comment 311

גזילות וחבלות היו דנין ע"י דאקבעי זימניה בארץ ישראל: ד"ה אי הכי:

Comment 312

אנו מקבלין גרים אע"פ דמומחין בעינן שליחותייהו עבדינן: ד"ה במלתא:

Comment 313

קלא דבתר נישואין או אירוסין לא חיישינן: ד"ה והאמר:

Comment 314

אמרה לא נבעלתי או אינה יודעת ממי אינה נאמנת אלא באומרת לכשר נבעלתי: ד"ה בעולה: דף פט

Comment 315

מעשה שיצא קול על אשה שנתקדשה והיה אותו האיש שיצא עליו הקול בחופתה כשנישאת לשני והתירה ר"ת לשני ואין צריך גט מראשון: ד"ה והלכתא: ע"ב

Comment 316

אין אשה מעיזה פניה בפני בעלה לומר גירשתני או פשטה ידיה וקבלה קדושין: בא"ד:

Comment 317

יצא קול על אשה שנתקדשה מאחד ואח"כ קבלה קדושי תורה מאחר מגרש ראשון ונושא שני ואם גרשה שני אסורה היא לראשון: ד"ה אמר.

Comment 318

הוציא קול פסול על הגט והצריכה גט אחר מפני הלעז לא הצריכה ר"ת להמתין ג' חדשים מגט שני ואין נראה לר"י: ד"ה והלכתא: דף צ

Comment 319

טווה בשוק ויוצאה וראשה פרוע חובה לגרשה מספק דמיבעיא לן התם בסוטה (דף כה א) אם מותר לקיימה: ד"ה עם בני אדם: ע"ב

Comment 320

רחצה עם בני אדם אין אדם סובל זה מאשתו וגם קלה שבקלות אינה עושה כן: בא"ד: