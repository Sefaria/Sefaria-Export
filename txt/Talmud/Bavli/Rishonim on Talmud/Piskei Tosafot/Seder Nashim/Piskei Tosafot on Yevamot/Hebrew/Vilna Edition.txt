Piskei Tosafot on Yevamot
פסקי תוספות על יבמות
Vilna Edition
https://www.nli.org.il/he/books/NNL_ALEPH001300957

פסקי תוספות על יבמות



Comment 1

אשת אחיו מאמו בכרת ולא בערירי. כרת עד ס' שנה ומיתה אחר ס' וקודם זמנו כרת הוא וזרעו נכרתין ולריב"א דוקא בערירי: ד"ה אשת אחיו: דף ב

Comment 2

איילונית הוי מקח טעות ואין צריכה גט אלא ספק איילונית. קטנה שלא קיבל עליו אחיו המת אפילו תהא איילונית היא מתיבמת. ד"ה או: ע"ב

Comment 3

ואם ערוה היא צרתה מותרת. נתקדשה בטעות יוצאה בלא גט ובלא מיאון. ד"ה ואי:

Comment 4

בת אשתו שנכנסה לחופה ולא נבעלה חייב על בתה ואין חייב על בת אנוסתו. ד"ה בתו: דף ג

Comment 5

צרת סוטה מותרת לאחיו של בועל. ד"ה לפי: ע"ב

Comment 6

נשים פטורות מציצית דהזמן גרמא ואסורות בכלאים. ד"ה דכתיב: דף ד

Comment 7

כסותך ולא של אחרים ושל סומא ושאין מכסה רובו. ד"ה מכדי: ע"ב

Comment 8

חוטי ציצית שוע טווי ושזורין. תוכף תכיפה אחת אינו חיבור. קשר עליון דאורייתא. ד"ה ואמר:

Comment 9

שני חוטי לבן דנוזי שרי בפשתים ודפשתים צמר ובמקום שאין תכלת אסירי. ד"ה דאפילו:

Comment 10

מיקל אדם כל שערות גופו דכעין תער. ד"ה שכן: דף ה

Comment 11

בעינן שמנה חוטין שליש גדיל ושני שלישי ענף. ד"ה גדילים: ע"ב

Comment 12

חוטי תכלת צמר לבדו בלא פשתן ולא שיהיו צמר ופשתן שועים וטוין יחד. ד"ה עד:

Comment 13

אביך ואמך אומרים השקינו מים תעשה כבוד אביך וכן הנח כבוד אביך בשביל המצוה. ד"ה כולכם:

Comment 14

אפילו עיקר כבוד אב לא דחי מצוה. ד"ה שכן: דף ו

Comment 15

מכשירי מצוה שאי אפשר לעשות מערב שבת דוחין שבת כמצוה עצמה. ד"ה טעמא: ע"ב

Comment 16

כהן שהרג נפש לא ישא כפיו. ד"ה שנאמר: דף ז
חטאת מצורע ואשמו טעונין נסכים ולא שאר אשמות. ד"ה לפי:

Comment 17

החיל אין עובד כוכבים וטמא נפש מת נכנסים לשם: עזרת נשים אין טבול יום נכנס לשם. ד"ה וראה: ע"ב

Comment 18

נשים אסורות ליתן מוך באותו מקום לפני תשמיש אלא אחר תשמיש. ד"ה שלש: דף יב ע"ב

Comment 19

עד רוב שנותיה יכולה למאן אם לא הביאה שערות אפילו בעל אם פירש שלא בעל לשם קידושין: ד"ה (ואפילו) [אחר]:

Comment 20

תוך י"ב שנים כלפני זמן אפילו הביאה סימנין. ד"ה רב זביד: דף יג
לא תתגודדו. חבורה על מת אסור דרך שריטה ועל ת"ח מותר לחבול. ד"ה דאמר: ע"ב

Comment 21

כל שאינו מחויב בדבר אין מוציא אחרים ידי חובתם. ד"ה כי: דף יד

Comment 22

הכפרים היו קורין בעירן המגילה: לא שייך לא תתגודדו בב' ב"ד בב' עיירות להיות חלוקין במנהגם. בא"ד:
הלכה כר' שמעון במוקצה מחמת מיאוס ומחמת איסור ואסור בהדליקו הנר באותו שבת. ד"ה לא

Comment 23

טופח להטפיח חיבור לענין השקה ולא למקוה אלא כשפופרת הנוד. ד"ה עירוב: דף טו

Comment 24

עובד כוכבים ועבד הבא על בת ישראל הולד כשר. ד"ה קסבר: דף טז ע"ב
שפחה ועובדת כוכבים ולדה כמותה. ד"ה עובד כוכבים:

Comment 25

שומרת יבם שנשא אחיו אחותה או קדשה קודם נפילה אין צריך להמתין עד שיכנוס היבם. ד"ה שומרת: דף יח ע"ב

Comment 26

אשת חמיו אסורה מפני מראית העין וכן ב' חורגין אבל בפרק משוח (דף מג ב) מתיר שני חורגין. ד"ה ומותר: דף כא

Comment 27

אשת אחי אבי אביו ואחות אבי אביו אסורה וכן אחות אם אמו. ד"ה אמימר: ע"ב

Comment 28

גר מותר באחות אביו. עריות מצד האם אסורה. אחין מן האב יעידו ולא מן האם. ד"ה ערוה: דף כב

Comment 29

כלת בן בנו ובת בתו אסור' עד סוף כל הדורות. ד"ה שניות: שם

Comment 30

אין הבן נעשה שליח להכות ולקלל אביו כשעשה תשובה. הזכיר שם שמים לבטלה או עשה דבר שנתחייב עליו נידוי אע"פ שעשה תשובה לא יפטר. ד"ה כשעשה. ע"ב
לא תכרות להם ברית דווקא בז' אומות ולא בשאר עובדי כוכבים. לא תחנם בכל עובדי כוכבים. ד"ה ההוא: דף כג

Comment 31

מת הבן תוך שלשים יום אשת ישראל חולצת ולא אשת כהן. ד"ה וספק: דף כד
ירושה אין חוזרת ביובל וכן היבם בנכסי אחיו. ד"ה למאי הלכתא: ע"ב

Comment 32

הנטען על הפנויה מצוה לכונסה. ד"ה משום:

Comment 33

הלל נייר אותו שאמר גיירני על מנת לעשות כהן גדול דבטוח דסופו לעשות לשמים. ד"ה לא:

Comment 34

אין אשה נאסרת לבעלה אלא בקינוי וסתירה או שיראה כדרך המנאפין. קלא דבתר נישואין לא חיישינן ועל ידי קול לא מפקינן מבעלה אלא מן הנטען אפילו אמרה טמאה אני וראו דברים שקרים אין להוציאה מבעלה. ד"ה אמר:

Comment 35

נאמן לומר אכלתי חלב במזיד. הבא על הערוה פסול לעדות וכן אוכל נבלות לתאבון. מלקין על לא טובה השמועה. ד"ה ואין: דף כה ע"ב

Comment 36

דן את הדין וכו' והעדים שהעידו מותרין ליקח אבל אמרו חכמים הרחק מן הכיעור וכו'. ד"ה לא:

Comment 37

נתגרשה כמה פעמים רשאה לישא. ד"ה אגירושין: דף כו

Comment 38

אין נקראת חליצה פסולה לענין חוזר במקום שאסור לייבם אלא היכא שנקלשה הזיקה וכמו אחות זקוקה ואחות חלוצה ובעלת גט ובעלת מאמר: ד"ה וחליצה: ע"ב

Comment 39

בידי אדם אפשר לצמצם ואף בידי שמים. ד"ה לא. דף כח

Comment 40

נערה מאורסה שמת אביה או בוגרת אין בעלה מפר. ד"ה אביה: דף כט ע"ב

Comment 41

הוציא עליו חתימת ידו גובה מנכסים בני חורין. ד"ה כתב: דף ל ע"ב

Comment 42

אחי יבם זרק לאשתו ספק גירושין ומת צרתה מותרת לשוק. נולד בדבר ספק איסור הותר אחרי כן כשהיה בחזקת היתר. ספק דרוסה חיישינן. ד"ה אשה:

Comment 43

צ"ע כתב בכתב ידו ואין עליו עדים אי מהני בקידושין. ד"ה למעוטי: דף לא ע"ב

Comment 44

נוהגין לשלוח עדותן בכתב ידם לבית דין. ד"ה דחזו:

Comment 45

עדים יכולין להעיד כך וכך ראינו בשטר או ראינו עדות שנתקבלה בבית דין. בא"ד:

Comment 46

עשה מאמר ביבמתו אין נותן לה גט לכתחלה למאמרו ולא לזיקתו. ד"ה גט: דף לב

Comment 47

אין קוברין רשע אצל צדיק. ד"ה (לקוברו) [בין]: דף לג ע"ב

Comment 48

אין יכול לקדש ולא לעשות שליח בקטנות שיחול כשיגדיל. ד"ה מתוך:
אשה ששהתה י' שנים יולדת כשדעתה לינשא. דין זה בגמ' ע"ב:

Comment 49

גר וגיורת שנתגיירו יחד צריכין להמתין ג' חדשים. ד"ה חוץ: דף לה

Comment 50

אם חלץ תוך ג' חדשים אין צריכה חליצה אחרת. שלא בשעת וסתה אנוס הוא. ד"ה ונמצאת: ע"ב

Comment 51

אינה לשחיטה אלא לבסוף. נשא ונתן ביום אידם אסור. ד"ה הלכתא: דף לו

Comment 52

אם אמר על מי שראוי ליורשו יירשני דבריו קיימין במקום בנים. ד"ה משום:

Comment 53

קידש מינקת ומעוברת חבירו צריך לגרשה ואפילו הוא כהן. ד"ה. ולא: ע"ב

Comment 54

מת תוך שלשים הוי נפל אפילו נפל מן הגג. נפל למים שאין להן סוף אשתו אסורה. גוסס אין מעידין עליו להשיא אשתו ספק בן ז' או בן ט' שניהם מתאבלים עליו. ד"ה הא:

Comment 55

הלכה כרבי מאיר בגזירותיו ולא בקנסותיו. ד"ה מי: דף לז

Comment 56

חתן שפירסה אשתו נדה הוא ישן בין אנשים והיא כו'. ד"ה יחודי: ע"ב

Comment 57

ספק ויבם בנכסי מיתנא לכ"ע חולקין שאין זה מוחזק יותר מזה. ד"ה וממון:

Comment 58

היכא דשייך לומר אי שתקת ואי לא מהדרינן למריה שלא יטול כלום. ד"ה דאמר: מי שודאי במקצת נכסים לא הוי מטעם זה מוחזק בכל נכסים. ד"ה הוי: דף לח

Comment 59

שומרת יבם שמתה נדוניא הויא בחזקת יורשי הבעל. אין לאשה בנכסי בעלה עד אחר חליצה. אין אדם מוריש ממון שחייב עליו שבועה לבניו. ייחד מטלטלי ואיתנהו בעינייהו נוטלת בלא שבועה. ד"ה ובית הלל:

Comment 60

נשואה הוי ידו כיד אשתו. ד"ה (וספק) [אע"ג]: דף לט

Comment 61

מכר המת נכסיו ויש ליבם בני חורין טורפת מהן. גירשה היבם ואחר כן נשתדפו שדות המת אינה גובה מבני חורין דיבם. ד"ה אשה:

Comment 62

לרש"י אם אין רוצה לייבם כופין אותו לחלוץ ור"ת פירש אין כופין ליבם אפי' כוון למצוה כופין לחליצה דמצות חליצה קודמת. ד"ה אמר רב: ע"ב

Comment 63

אין צריכין ב"ד לראות הרוק על הארץ אלא לצאת הרוק מפיה. הוא ארוך והיא גוצא וקלטתו הרוח סגי בהכי. ד"ה דמתחזיא:

Comment 64

בלילתו רכה כעין סופגנין והדר אפיה הוי לחם עוני אבל לא בלילתו קשה. ד"ה כיון: דף מ

Comment 65

גזרו שניות בחלוצה. ד"ה ש"מ: ע"ב

Comment 66

לרש"י דרך החולצת להוליך קרובתה עמה [ד"ה הך]: דף מא

Comment 67

עמד בדין וברח מחמת ממון או מרדין ניזונית משל יבם או אם חלה אחר העמדה בדין ודוקא נתרצה ליבום וברח אבל לא נתרצה אלא לחלוץ לא ודוקא ברח. ד"ה עמד: ע"ב

Comment 68

חלץ אחר שלשה אין צריכה להמתין ג' חדשים. אבל מת היבם צריכה להמתין שלשה חדשים. ד"ה לאחר: דף מב

Comment 69

גר מותר בגיורת. ד"ה גר:

Comment 70

אחר בעלה צריכה להמתין ג' חדשים חוץ מיום שמת בו ויום שנתארסה בו עד ג' ימים כדי קליטה:

Comment 71

גרושה מינקת צריכה להמתין שלשה חדשים. ד"ה סתם.

Comment 72

כל הנשים יתארסו והארוסות ינשאו חוץ מאלמנה לרבי יוסי מ"מ הלכה דכולן צריכות להמתין ג' חדשים. ד"ה רבי יוסי: ע"ב

Comment 73

סתם ואחר כך מחלוקת הוי סתמא כרבים לגבי יחיד. ד"ה סתם:

Comment 74

לגיהוץ ותספורת שלשים יום אחד זקנו ואחד שערות ראשו וכל שער שבו. ד"ה במקום: דף מג

Comment 75

אבל אסור לכבס כסותו במים תוך (שלשים) [שבעה] גיהוץ אסור ל' יום וגיהוץ לדידן שרי. ד"ה שמותר:

Comment 76

אפילו בתשעה באב מותר לארס. ד"ה מאי:

Comment 77

בשבוע שבו תשעה באב נמנעין בבנין שמחה וברבוי משא ומתן ולא אסור צרכי חופה. ד"ה מלישא:

Comment 78

אסור לארס תוך שלשים יום. אחר שלשים מותר לישא אפילו מת אביו ואמו ואפי' קיים פריה ורביה ואם יש לו בנים קטנים מותר לכנוס אחר ז' אסור לכנוס לבית שמחה תוך שלשים ובאביו ואמו שנים עשר חדשים אא"כ שמחה של מצוה. ד"ה שאני: ע"ב

Comment 79

אין בודקין אחר נושא אשה אלא מי שמשיא בתו לכהן העובד על גבי המזבח. ד"ה זיל איטמר: דף מה

Comment 80

עבד מותר בעובדת כוכבים. ד"ה אטבלה: ע"ב

Comment 81

אשה אינה מעידה ולא דנה. שלשה אנשים צריך הגר בשעת קבלת מצוה ולא בשעת טבילה אך מצוה היא לכתחלה וכן להטביל ביום. ד"ה מי לא:

Comment 82

דבר שנאכל כמו שהוא חי אין בו משום בישולי עובדי כוכבים. ביצה יש בו משום בישולי עובדי כוכבים וכן בשר מלוח ומותר לטלטלו בשבת. ד"ה רבי יוחנן: דף מו

Comment 83

טבילה שלפני הזאה אפילו בלילה ושלאחריה ביום. מקבלין גרים בזה"ז. ד"ה דאין הזאה: ע"ב

Comment 84

נכרת כל הגיד סגי בטבילה. גר שנתגייר מהול צריך להטיף דם ברית ולא הקטן לה"ג. ד"ה דרבי יוסי:

Comment 85

נאמן לומר על הקטן שהוא בכור ונאמן לומר בני זה ממזר הוא. ד"ה כך נאמן: דף מז
גר שאמר נתגיירתי ביני לבין עצמי אינו נאמן לפסול בניו. אך הוא אסור בבת ישראל. ד"ה ואין עדות:

Comment 86

מילה קודם טבילה: ד"ה מטבילין ע"ב

Comment 87

טבילת נדה מן התורה דכתיב במי נדה. ד"ה במקום:

Comment 88

עבד צריך טבילה כשמשתחרר ולא סגי בטבילה לשם עבדות טבילת שחרור היא קודם לגט. ד"ה שם:

Comment 89

ודאי חציצה אין חילוק בין נדה לטהרות אבל בספק חציצה יש חילוק. ד"ה וכל:
אין מלין גר בע"כ. ד"ה אלא: דף מח

Comment 90

לגלח בית השחי ובית הערוה אף במספרים אסור ושאר הגוף שרי במספרים ולרפואה הכל מותר לגלח כל הגוף מראשו ועד רגליו. ד"ה לא עשה:

Comment 91

גר תושב אין מוזהר על השבת ולצורך ישראל אסור לעשות מלאכה. ד"ה זה: ע"ב

Comment 92

עשה מאהבת המקום ויראתו שניהן טובים ומאהבת אדם ויראתו שניהם רעים או מאהבת שכר נגד המקום שאם לא יבא יהא תוהא עליו. ד"ה שאין:

Comment 93

אין ממזר אלא מחייבי כריתות. ד"ה שמעון התימני: דף מט
פר"ח דמסוטה הוי ממזר מדרבנן. ד"ה סוטה: ע"ב

Comment 94

הדורות נולדין באותו זמן ובאותו פרק שנגזר עליהן ולא קודם. ד"ה תדע: דף נ

Comment 95

בעד אחד אין אשה נאסרת אלא בקינוי וסתירה (אך) [או] בשני עדים. ד"ה אי ביאת: דף נא ע"ב

Comment 96

יש לנדות המצער שליח רבנן. ד"ה דמתפקר: דף נב

Comment 97

נהגו חתן דר בבית חמיו. ד"ה הדר בבית חמיו:

Comment 98

ארוסה שכתב בגט זמן דאחר נישואין מותר לגרש בו לכתחלה ואם זמן דקודם נישואין פסול לגרשנה נתגרשה בגט ישן תינשא. ד"ה לכשאכנסנה:

Comment 99

אין תנאי בחליצה ומותרת לינשא לשוק. ד"ה רבינא: דף נג

Comment 100

אין יבמה נקנית אלא בבא עליה בקישוי. ד"ה שאנסוהו: דף נג ע"ב

Comment 101

אין חייב למסור עצמו אלא כשעושה מעשה לאפוקי אם אמר לו הנח לזרוק עצמך על תינוק. ד"ה אין אונס:

Comment 102

קונה אשה בהעראה אם פירש מיד או שמפרש שיקננה בכך. ד"ה אשה: דף נה ע"ב

Comment 103

אין ראוי להתעבר בהעראה אלא בגמר למ"ד העראה זו הכנסת עטרה: ד"ה אינו:

Comment 104

ע"י ביאה גרועה כעין שוגג ואונס לא אכלה בתרומה ולא יורשה ומיטמא לה ומיפר נדריה ודוקא העראה קונה לכל דבר. ד"ה לדברים: דף נו

Comment 105

תחילתה באונס וסופה ברצון מותרת לבעלה. ד"ה ואי זו זו: ע"ב

Comment 106

אירס בוגרת או קטנה ובגרה ואחר כך נתמנה כהן גדול מותרת (לכהונה) [להכנס]. ד"ה הא לא: דף נט

Comment 107

פנוי הבא על פנויה לא עשאה זונה. ד"ה ורב: ע"ב

Comment 108

צריכין כהנים ליזהר מקברי עובדי כוכבים. מדורות עובדי כוכבים בחוצה לארץ טהורים. ד"ה ממגע: דף סא

Comment 109

נתגיירה פחותה מבת ג' אסורה לכהן דגיורת אפי' לא זינתה אסורה לו. ד"ה אין זונה:

Comment 110

רבקה היתה בת י"ד כשניסת ליצחק. יצחק בן ל"ז כשנעקד. ד"ה וכן: ע"ב

Comment 111

אפילו יש לו בנים מצוה לישא אשה בת בנים אך אין צריך למכור ס"ת לזה. ד"ה נפקא:

Comment 112

יש לו בן ובת או בן ובן הבת פטור מפריה ורביה. ד"ה וכ"ש: דף סב ע"ב

Comment 113

כשרוצה לצאת לדרך יפקוד אשתו וידבר על לבה אפילו היא נדה אך לא יבא עליה סמוך לוסתה. ד"ה חייב:

Comment 114

להשיא בנים סמוך לפירקן בקטנותן. ד"ה סמוך:

Comment 115

נושא בת אחותו שהיא בת מזלו וה"ה בת אחיו ד"ה והנושא:

Comment 116

כששואלין מס מן העני ואחד מלווהו ואם לא היה מלווהו היו פוטרין אותו עליו נאמר ומצאוהו רעות וגו' אבל להלוותו לקנות בו תבואה מצוה. ד"ה המלוה: דף סג

Comment 117

האומר איני זן ואינו מפרנס כופין ויוציא ויתן כתובה וכופין את הגדול לפטור יבמתו ואין כופין אלא היכא דמפרש להדיא דכופין אלא אומרים לו חכמים חייבוך להוציא ואם לא תוציא מותר לקרותך עבריין ואין כופין בשוטים. ד"ה יוציא: דף סד

Comment 118

באה מחמת טענה כופין ונותן כתובה וכן כל היכא דתני כופין להוציא. רבינו גרשון כתב דמוכה שחין אין לה כתובה ור"י דחה ראיותיו. ד"ה יוציא:

Comment 119

אין דרך להינשא למי שיש לו אשה. ד"ה דעתאי: [דף לד ע"ב]

Comment 120

כל זמן שלא הוחזקה אשה שאינה בת בנים יש לה כתובה. ד"ה תצא: דף סה

Comment 121

ניסת למי שאין לו בנים תצא שלא בכתובה לאלתר ובלא הכיר בה דבהכיר בה יש לה כתובה. בא"ד:

Comment 122

דברים שבינו לבינה היא נאמנת כיון דבאה מחמת טענה ואם טענה שאינו יכול לזקק היא נאמנת. האשה שאמרה לבעלה גירשתני נאמנת. אומרת גלוי לשמים שאינו יורה כחץ יעשו סעודה ויפייסו ויתפללו לשמים. ד"ה שבינו:

Comment 123

באה מחמת טענה נותן כתובה ותוספת. היא אומרת שאינו יכול לזקק והוא אומר בעיטתה גורמת כשתובעת כתובה אינה נאמנת אם הודה אחרי כן הבעל יתן גט וכתובה ולא תוספת ויחזיר נדונייתה שהכניסה ולא נדוניות גדולות שכותבין לכבוד הכלה אבל אם יכול להכניס עטרה ולא יותר יש לה תוספת. אם אין יכול לבועלה שרחמה צר המתין ג' שנים ימתין עוד שנה וכן בקישוי אין למהר לסתור בניינה כי רחמי שדי מרובין. ד"ה כי הא: ע"ב

Comment 124

אסור לישראל להאכיל בהמתו תרומה וכן להדליק ולהסיק ובכל הנאת כילוי אבל בהנאה מותרת לישראל. ד"ה לא יאכילנה: דף סו ע"ב

Comment 125

שוכר כנושא שכר. ד"ה דמחייב:

Comment 126

אסור להשכיר פרתו לומר אם תכחש או יוזלו פרות תחזיר דמיה. ד"ה אבל:

Comment 127

בעל שמכר נכסי אשתו אין כאן מקח כלל והוא עצמו יוציא מן הלקוחות. בן שמכר נכסי אמו ומתה אין יכול להוציא מלקוחות. ד"ה הבעל:

Comment 128

עובר פוסל את אמו מלאכול בתרומה ואינו מאכילה. ד"ה פוסל: דף סז

Comment 129

זר בן כהן או ממזר מאכיל את אמו. ד"ה למאי נ"מ:

Comment 130

מעשה ידי עבדים הוא של העובר ולא לבני משפחה. ד"ה אוכלין:
אין חולצין תוך ג' אפי' ידוע שאינה מעוברת. ד"ה אין חוששין: ע"ב

Comment 131

מזון האשה והבנות ממקרקעי ולא ממטלטלי. ד"ה מועטים:

Comment 132

החזיקו הבנות בנכסים מועטים ושוב מכרום הבנים מה שמכרו מכרו. ד"ה שקדמו:

Comment 133

דמי המכירה הן של הבנים. ד"ה מה שמכרו:

Comment 134

ביאת בן ט' ביבמה כמאמר. לא בעי כוונה ביבמה. ד"ה קניא ליה: דף סח

Comment 135

אם ידוע דהשתא בן ט' וספק היה בשעת ביאה לא מוקמי ליה בחזקת קטן כיון דהשתא ודאי בן ט' כשבא על ישראלית ופוסלה אם הוא פסול. ד"ה רישא:

Comment 136

אחזתו חמה ממתינין לו ל' יום למול. טומטום אין חייב לקרוע ולמול. ד"ה הערל: דף ע

Comment 137

נדרים אין חלין על דבר שאין בו ממש. ד"ה שאני נהנה: דף עא

Comment 138

הולכין בנדרים אחר לשון בני אדם כשידוע שחלוק על לשון תורה. ד"ה והני:

Comment 139

מעשר שני אין לוקחין בהן עבדים קרקעות ובהמה טמאה ומדרבנן אפי' מלבושין. ד"ה נכסי כהן: דף עג

Comment 140

תרומה נותנה לכהן והכהן שומרה כל זמן שירצה אף אחר הביעור מעשר שני וביכורים יבערם מן העולם אם לא הביאו לירושלים שורפו. עי"ט רביעי ושביעי היה הביעור נותן תרומה ותרומת מעשר ומעשר ראשון לבעלים מעשר שני וביכורים מתבערין בכל מקום. ד"ה וחייבים:

Comment 141

גיורת פחותה מבית שלש אסורה לכהן: [ד"ז גמרא דף ס' ע"ב]:

Comment 142

פצוע דכא אפי' ניקב ביצה אחת. ד"ה ניקבו: דף עה

Comment 143

פצוע דכא וכרות שפכה בידי שמים כשר נכרת ביצה אחת מוליד וכשר אם השניה שלימה וטוב להזהיר לרופאין לחתוך של שמאל: ד"ה שאין:

Comment 144

נשים המסוללות זו בזו פסולות אף לכהן הדיוט. ד"ה המסוללות: דף עו

Comment 145

ת"ח שאמר דבר קודם המעשה שומעין לו דווקא מיהו אם הדבר אינו נוגע בעצמו שומעין לו אף אחר המעשה. ד"ה אם: דף עז

Comment 146

בגופו חוצץ אפי' מיעוט שאין מקפיד. ד"ה רובו: דף עח

Comment 147

פצוע דכא מותר בגיורת. ד"ה נתינים: דף עט

Comment 148

לא קרי התראת ספק בספק קטן כשנודע אחרי כן שהיה גדול בשעת התראה. ד"ה נעשה: דף פ

Comment 149

בן שלשים אסור בשבת לטלטלו אפי' גמרו סימנין דאין יוצא מתורת נפל אלא על ידי עשרים. ד"ה והא:

Comment 150

סתם ולדות אין יוצאין מתורת נפל אלא בשלשים יום: בא"ד

Comment 151

לא הביא שערות עד רוב שנותיו הוי גדול וסריס ודאי וקודם לכן הוא קטן ויש לו דין בן ט' מעשרים ועד רוב שנותיו ואם הביא שערות מכ' ועד קודם רוב שנותיו הוי גדול ולא סריס. ד"ה עד: ע"ב

Comment 152

שערות בזקן אין מועילין לדין הבאת שתי שערות ואין חשוב זקן בהבאת שם ב' שערות אלא אם כן נתמלא זקנו מה שהביא אחר כ' שכבר הוא סריס אין בכך כלום. ד"ה דהביא:

Comment 153

יוליך הנאה לים המלח היינו שאין ממשות האיסור בעין או ביין נסך דאסור בשתיה ואינו נהנה מגוף האיסור אלא למכור והא דלא אמר ימכרו באיסור הנאה חוץ מדמי איסור שבו דחיישינן שמא ימכור אחרי כן לישראל. ד"ה כולן ידלקו: דף פא ע"ב

Comment 154

כבשים שהם קטנים לא חשיבי דבר שבמנין כמו שור נסקל גדול. ד"ה ר"י:

Comment 155

חתיכה הראויה להתכבד היינו כשאחר הביטול ראויה להתכבד אבל חטאת בטלה אחר שתתבטל אין ראויה כי הכהנים אין מחזיקין טובות זה לזה. ד"ה דברי הכל:

Comment 156

מין במינו לא בטיל בדבר לח שמתערב אלא בדבר יבש. ד"ה ר"י: דף פב
יי"נ לבור קמא קמא בטיל עד ס' אבל אם אין ס' בהיתר לאו. ד"ה אמר ר"י: ע"ב

Comment 157

דיינינן דינא דגרמי. המסכך גפנו על תבואת חבירו לא קידש. ד"ה קידש: דף פג

Comment 158

אין אדם אוסר דבר שאינו שלו על ידי מחשבה אבל נותן חלב לקדירת חבירו אסורה. הרואה ירק בכרם ואמר כשאגיע שם אלקטני והוסיף מותר כשאחזור אלקטנו אסור. ד"ה אין אדם: ע"ב

Comment 159

נשים שלוו קודם שפסקו להם בית דין אין הבעל חייב לשלם. ד"ה ולותה: דף פה

Comment 160

אלמנה לכהן גדול כשנשבית משלם הבעל הפירות לפדותה בהן משא"כ בשניה דלא משלם כלל. ד"ה אלמנה:

Comment 161

צריך עיון אם אמר לא אכלתי חלב לא שוגג ולא מזיד אם הוא נאמן במקום העדים. ד"ה ומה אם: דף פח

Comment 162

שתיקה כהודאה דמיא פירוש שניכר ורגלים לדבר אבל לא דחשיב כמודה אם אמר ליה אשתך זינתה. ד"ה דשתיקה:

Comment 163

קונמות דאסר אכ"ע יש להן פדיון כמו הקדש. ד"ה אי קסבר:

Comment 164

שנים אומרים מת וכל העולם אומרים שהוא חי פשיטא דתצא. ד"ה אתא:

Comment 165

כותבין בכתובה כסף זוזי מאתן דחזו ליכי מדאורייתא. ד"ה מאי טעמא: דף פט

Comment 166

תרם מן הרעה על היפה אפי' במזיד א"צ לחזור ולתרום אבל מן הטמא יחזור ויתרום. ד"ה אין תורמין:

Comment 167

ניסת על פי ב"ד ובא בעלה אף כי אין זכאי במציאתה כלל אם מתה יורשה. במת מצוה ויש שם ישראל וכהן יטמא ישראל ולא הכהן. ד"ה כיון: ע"ב

Comment 168

לא שייך קם ליה בדרבה מיניה במילי דבר כפרה רצה כהן למחול על תרומה שאכל הזר [בשוגג] אינו רשאי אפי' אכל תרומת עצמו מפריש עליו קרן. ד"ה אכל תרומה: דף צ

Comment 169

מדמברכי להתעטף בציצית אם כן בשעת עיטוף היא המצוה. ציצית חובת גברא. ד"ה כולהו: ע"ב

Comment 170

אשת ישראל שנאנסה פסולה לכהונה. ד"ה היתה:

Comment 171

סופר כותב כתובה ושולחה לעיר שבה החתן וכותב שם אותה העיר. גיטין מאוחרין כשרים כשהעדים והסופר באותה עיר בזמן הכתוב בגט. ד"ה היה במזרח: דף צא ע"ב

Comment 172

שינה שמו שהיו לו ב' שמות וכתב שם יהודה בגליל פסול. ד"ה ת"ש [שינה]:

Comment 173

לא חיישינן לכתוב מקום עמידתו אלא מקום עיקר דירתו. ד"ה שם עירו:

Comment 174

לא חיישינן לשום קול דבתר נישואין. ד"ה כל: דף צב

Comment 175

מיבמה לשוק הוי ממזר ותצא אפילו יש לה בנים. ד"ה אבל:

Comment 176

אשה שלא ידעה שהיה לה יבם ונתקדשה מותרת למקדש אחר חליצת יבם. ד"ה נותן: ע"ב

Comment 177

העדפה ע"י הדחק לאשה וילקח בהן קרקע והוא אוכל פירות והוי דברים בינו לבינה. ד"ה רבי עקיבא: דף צג

Comment 178

קנין כסף שהוא בעין קונה אחר שלשים וכן שטר שהוא ברשות קונה בסוף שלשים קנה בלא מעכשיו וכן משיכה כשהפרה באגם אפי' יצאת מן אגם תוך שלשים וחזרה שם בסוף שלשים וחזקה וחליפין לא מהני לקנות לגמרי. ד"ה קנויה לך:

Comment 179

בעי"ט ושבת שרי לתרום שלא מן המוקף. ד"ה אלא: ע"ב

Comment 180

עד אחד נאמן לומר מת בעלה להתייבם וכן היא עצמה אבל אינה נאמנת לומר מת בני ואח"כ בעלי להתייבם. ד"ה עד אחד:

Comment 181

גדולה שנאת שונא מאהבת אוהב. ד"ה כי: דף צד

Comment 182

אשה נאמנת לומר מת בעלי ואח"כ בני לינשא לשוק. בא"ד:

Comment 183

אין נאמנת לומר מתה אחותה שתכנס לביתה. ד"ה וליטעמיך:

Comment 184

גר אסור באחותו שנולדה בהיותו עובד כוכבים כשהורתו שלא בקדושה. הורתו בקדושה מותר באחותו שנולדה בהיותו עובד כוכבים. ד"ה נשא: דף צח

Comment 185

גר אסור באשת אב ולכתחלה אסור באחות אב. ד"ה אשת אביו: ע"ב

Comment 186

אסור באשה ואחותה מן האם ואשה ובת בתה אבל אשה ובת בנה או אשה ואחותה מן האב אינו מוציא וצ"ע לכתחלה. ד"ה אשה:

Comment 187

מלוה על פה גובה מיתמי אשה גובה כתובתה ממטלטלי דיתמי ומטלטלי דמתנת שכיב מרע ולא ממתנת בריא. ד"ה כתב: דף צט

Comment 188

מותר לישא אשת בן אחיו בת אחיו אינה מצוה כל כך. ד"ה ספק:

Comment 189

קטן היודע לישא כפיו חולקין לו תרומה. ד"ה אלו הן: ע"ב

Comment 190

סומא באחת מעיניו כשר לחליצה. ד"ה ש"מ: דף קא ע"ב

Comment 191

גר שאין אמו מישראל כשר לדון דיני ממונות בלא כפייה ולחליצת גרים פסול. ד"ה ואנא:

Comment 192

שטרא ריע לא יוכל בעל השטר לגבות בלא שבועה ומרעינא שטרא אפומיה אפי' הוא קרוב או אם כתב כן בשטר נאמנות שמאמינו שלא פרעו נשבע וגובה: ד"ה מרענא:

Comment 193

גר דן את חבירו דיני ממונות ואם אמו מישראל דן את ישראל. ד"ה לענין: דף קב

Comment 194

אם אביו ישראל דן אפילו חליצה וכן לענין יחס כהונה סגי באביו ישראל. בא"ד:

Comment 195

אינו מרופט כל כך כשר לחלוץ דיעבד. ד"ה גזירה:

Comment 196

קושרו עד שיהא יכול להלוך בו מאיליו. נהגו לקשור בקשר גמור היטב מתירתו בימין ותופסתו בשמאל ושומטת עקב בימין וגוררתו בשמאל התרה וחליצה בימין. גידמת חולצת בשיניה לא מיפסל אם לא חלצה בימין. ד"ה ואע"ג:

Comment 197

בעינן שנדע שמתכוונין לחליצה. ד"ה ודקתני: ע"ב

Comment 198

מנעל צריך שיהא מעור בהמה טהורה ואין להקפיד אם חלץ בעור בהמה טמאה. ד"ה ואנעלך:

Comment 199

ליכא עיכובא בחליצה מיושב. (קריאה) [קריעה] מעומד. ד"ה בין עומד: דף קג

Comment 200

רגלו הפוכה אינו חולץ דצריך למידחסיה לכרעיה. קיטע לא חליץ אם נפסק רגלו יש לקשור רצועות מארכובה ולמטה. ד"ה מאן:

Comment 201

אין חייב למסור עצמו כשאינו עושה מעשה והוא קרקע עולם. ד"ה והא:

Comment 202

אין קרוי מנעל אלא כשחופה רוב הרגל אבל חליצה סגי בשמיטת רוב עקב. ד"ה שאין: ע"ב

Comment 203

חכמה יראה ענוה שקולין אך ענוה גדולה מכולן: ד"ה המסוליים:

Comment 204

מצורע מטמא בבית אפילו לא ישב ותחת אילן דווקא בישב ומת מטמא אפילו עובר ומת מטמא בבית אחר כשיש פתח פתוח ומצורע דווקא באותו בית: ד"ה כיון:

Comment 205

עבודת כוכבים של עובד כוכבים סגי בביטול ולא של ישראל ואחר ביטול נמי לכתחלה לא דמאיס: ד"ה סנדל:

Comment 206

שוטה לאו בר חליצה הוא גט כותב חרש שוטה וקטן וגדול עומד על גביו וגבי שחיטה לא חשיב כוונה בעומד על גביו. ד"ה והא: דף קד ע"ב

Comment 207

גמילות חסדים מעט מועילין להציל מחבלו של משיח ולא מגזירת בני עלי. ד"ה רבא. דף קה:

Comment 208

ת"ח שיצא לצורך העם יש לו לקצר דרכו כל יכולתו תלמידי חכמים בזמן שהצבור צריך להן מפסיעין על ראשי עם יצא לצורך עם נכנס ויושב במקומו. ד"ה מי: ע"ב

Comment 209

קטנה לא חלצה ובעיא בדיקה. ד"ה רבא:

Comment 210

אין צריך חמשה לכתחלה אלא לפרסומי מילתא. ד"ה לכתחלה:

Comment 211

תובע דבר גדול במקום שלוקחין מעט אין לו אלא שכרו אבל כשלוקחין דבר גדול התם אין יכול לומר משטה אני בך ואע"פ שלא הוציא כלום עליו. ד"ה אין לו: דף קו

Comment 212

אין חולצין אלא אם כן מכירין דחיישינן לב"ד טועין שישיאו על ידי עדים ויאמרו שלא עשו כ"א בהכרה. ד"ה לפיכך:

Comment 213

לא יפסיק בלא אבה. לא אבה בלא וי"ו וכן לא אבה ה' השחיתך וישראל לא אבה לי. ד"ה מודה רבא: ע"ב

Comment 214

מצוה שיגיע הרוק לארץ. ד"ה עד:

Comment 215

אכל זמורות וגוף הקרקע בנכסי אשתו קטנה לא ישלם וכן ממאנת אפילו מה שאכל שלא כדין. ד"ה דאי אמרת: דף קז

Comment 216

מיאנה בבעל מותרת לאביו נתן לה גט אסורה לאביו. מיאון בשלשה. ד"ה מידי: ע"ב

Comment 217

אין לכתוב בגיטי מיאון לא רעינא ביה ולא צבינא ביה כו'. ד"ה אתי: דף קח

Comment 218

תבעוה לקטנה לינשא ואמרה מחמת בני אדם שאינן מהוגנין הוי שלא לדעת ואין צריך מיאון מחמת פלוני בעלי הוי לדעתה וצריכה מיאון. ד"ה מחמת:

Comment 219

אין לקדש יתומה עד שיביאו ראיה שהיא גדולה. ד"ה ויתרחק: דף קט

Comment 220

אין להשיא גרים להתגייר אבל אם מתאמצין להתגייר יקבלם. ד"ה רעה: ע"ב

Comment 221

אדם טוב מעיקרו לא יהפך להרע אם לא גרוע מעיקרו. ד"ה מ"ד אית ליה:

Comment 222

קטנה שהביאה שערות אינה ממאנת אפי' לא בעל. ד"ה הוא:

Comment 223

היא אומרת לא נבעלתי והוא אומר בעלתי צרתה אסורה עד אחר שלשים אם לא יודו שניהם שבעל ולהצריך גט לכנוסה אפילו תוך שלשים אפי' שניהן מודים שלא בעל. ד"ה היא: דף קיב

Comment 224

אפוטרופוס משעבד קרקע יתום לאשתו. ד"ה מאן: דף קיג

Comment 225

שוטה מתגרשת על ידי אביה. ד"ה יצתה: ע"ב

Comment 226

גונח יונק חלב בשבת משום צערא. ד"ה שבת: דף קיד

Comment 227

אין שייך מגו במקום שאין ידוע לו. ד"ה מי: דף קיד ע"ב

Comment 228

אם ראו לטבוע מיד אחר העלאה וניכר מעיד עליו ואם שהה הרבה אינו ניכר אבל אם שהה הרבה במים אפי' אחר זמן מרובה ניכר. ד"ה וחזנהו: דף קטו ע"ב

Comment 229

אם צורת פנים שלימה שרי אפי' אחר כמה ימים אם לא נשחתו. ד"ה וקאמרי:

Comment 230

הפקיד אצלו בעדים צריך סימן מובהק ובלא עדים יכול לומר לקוחין בידי. ד"ה וכן הויין:

Comment 231

מצא היתום סימן שהפקיד אביו ביד הנפקד לא מהני. בא"ד

Comment 232

אין אותיות נקנות במסירה. ד"ה אותיות: דף קטז

Comment 233

דברים שאין עשוין להשאיל ולהשכיר אפילו מאמינין זה לזה נאמן לומר לקוחין הן. אין שטר נקנה אגב קרקע אלא שטר השייך לקרקע. הנפקד שאומר על השטר לקוח בידי מעכב הקלף או חפץ כזה. בא"ד:

Comment 234

אשה שאמרה לבעלה גירשתני אינה נאמנת כשתובעת כתובתה אלא דווקא לענין נישואין. ד"ה וליהמנה:

Comment 235

יצא לדעת אין מורידין לנכסיו בשמעו שמת. ד"ה שאין: ע"ב

Comment 236

אחד אומר מת ואחד אומר לא מת לכתחלה לא תינשא ואפילו בזה אחר זה. ד"ה עד אחד: דף קיז ע"ב

Comment 237

עד אמר מת ואשה אמרה לא מת לא תינשא. ד"ה אשה: דף קיח

Comment 238

לא חיישינן למיעוט הלוקח בהמה מניקה מן העובד כוכבים פטורה מן הבכורה כשבנה כרוך אחריה. אפשר שחלב פוטר. כל שלא שהה שלשים יום באדם נפל ובבהמה שמנה ימים. הלכה כדברי המיקל באבל. ד"ה מחוורתא: דף קיט

Comment 239

אם כל גופו שלם אפילו אין כאן (אלא) פרצוף וחוטם ופדחת ניכר ומעידין עליו וע"י טביעת עין מעידין אפי' אחר כמה ימים וכשנחבל בפנים אין מעידין עליו אלא תוך ג' ימים ואם אין ידוע מתי נהרג יש לתלות בתוך ג' ימים. ד"ה אין מעידין. דף קכ

Comment 240

נחתך למעלה מן הארכובה וגוסס אין מעידין עליו להתירו מיד אך סופו למות. ד"ה למימרא: ע"ב

Comment 241

צורבא מרבנן אף כי קלא אית להו לא תנשא לכתחלה ולא סמכינן ארובא אם נפל במים שאין להם סוף כמו רוב גוססין למיתה ואין מעידין עליו. ד"ה ולא היא: דף קכא

Comment 242

נפל ליורה יין ושמן (אין) מעידין עליו. ד"ה אמרו לו: ע"ב

Comment 243

נפל לבור אריות אין מעידין עליו וכן מים שאין להם סוף: ירושלמי נפל לכבשן האש אין מעידין עליו דפליג אברייתא דהכא. ד"ה אין מזכירין:

Comment 244

ממשומר אין בוצרין בשביעית אלא מן המופקר ודווקא ע"י שנוי. שומרי ספיחים בשביעית היינו שמודיעין לעולם וממילא נמנעין. ד"ה של: דף קכב

Comment 245

אל יתן שלום לחבירו בלילה דווקא בשדה כעין יהושע. מזיקין שכיחין בבורות. ד"ה דחזו ליה:

Comment 246

נמצא כתוב בשטר פלוני מת או נהרג פליגי בה אמוראי. בא"ד:

Comment 247

כעין מסיח לפי תומו חשיב כמסיח כההיא דפונדקית. ד"ה פונדקית: ע"ב

Comment 248

עידי נשים לא בעו דרישה וחקירה. ד"ה אין בודקין: