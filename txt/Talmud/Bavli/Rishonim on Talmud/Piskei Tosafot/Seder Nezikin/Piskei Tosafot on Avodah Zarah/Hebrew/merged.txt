Piskei Tosafot on Avodah Zarah
פסקי תוספות על עבודה זרה
merged
https://www.sefaria.org/Piskei_Tosafot_on_Avodah_Zarah
This file contains merged sections from the following text versions:
-Vilna Edition
-https://www.nli.org.il/he/books/NNL_ALEPH001300957

פסקי תוספות על עבודה זרה



Comment 1

אסור למכור לעובד כוכבים מידי דבר תקרובת ולא מידי דלאו בר תקרובת ואסור להלוותן דוקא בלא רבית וברבית שרי לפני אידיהן וללות מהן ולפורען כשיכול לישמט מהן וכשאינו יכול לישמט שרי ולכן מותר לדידן וגם אין מחזיקין אלהותם אלא כשאר צדוקין: ד"ה אסור: דף ב

Comment 2

דבר שנאסר במנין משום טעם ועבר אותו טעם אין צריך מנין אחר להתירו כי בלא טעם לא נאסר ולא הוי דבר שבמנין:

Comment 3

עכשיו אפילו מלוה בשטר נפרעין מהן דהוי כמציל מידם: ד"ה ולפרוע:

Comment 4

עשרים וארבע שעות היום עשרים וארבע עונות בשעה עשרים וארבע עתים בעונה עשרים וארבע רגעים בעת מיהו יש רגעים קטנים כמו שיסד הפייט והרגע מתחלק לכמה רגעים:

Comment 5

מותר להושיט נבילה לישראל ודוקא כוס יין לנזיר דלא בדיל מיניה וכן אבר מן החי לעובד כוכבים. ד"ה מניין: דף ו ע"ב

Comment 6

נשא ונתן לפני אידיהן אסור: ד"ה תניא:

Comment 7

אזיל ומודי לאו דוקא דהוא הדין שלא בפני עובד כוכבים: ד"ה אמר אביי:

Comment 8

אין להתיר מה שאסר חבירו אבל השואל שאסרו לו יכול לישאל לאחר: ד"ה הנשאל:

Comment 9

לא כתב בשטר לבריאת עולם כשר וכן לא כתב חמשת אלפים אלא אלף אחרון או אם לא כתב כי אם פרט האחרון העודף על הכלל ולא כתב האלפים והמאות: ד"ה ספרא: דף י

Comment 10

העובדי כוכבים לא מורידין כו' ואין להורגם והמוסרים לעובדי כוכבים אנסין היו מורידין ולא מעלין: ד"ה חד: ע"ב

Comment 11

צער בעלי חיים אין אסור אלא כשמצערה בלי ריוח: ד"ה עוקרין: דף יא

Comment 12

אסור להשחית ולעקור גם בהמה טמאה: ד"ה עיקור:

Comment 13

יוצא ונכנס מותר אפילו שני אכסנאים שאין מכירין זה את זה: ד"ה דילמא: דף יב

Comment 14

ישראל מניח קדירותיו והולך לשוק אף כשיש שם קדירות אסור ולא חיישי' שמא יזרוק העבד לתוכה להכשיל את ישראל בחנם כיון שאין מרויח: ד"ה ושדי:

Comment 15

מצא מעות בראש עבודת כוכבים מותרין דמי עובד כוכבים שפרע בהן חובו לישראל מותרין אבל אם רוצה לקנות בהם שום דבר מישראל אסור למכור לו: ד"ה דכוותה:

Comment 16

כל שאסרו חכמים מפני מראית העין אסור בחדרי חדרים ודבר שהרואה יחשדהו לעבור דאורייתא אבל אבל אם יחשדהו שעובר מילי דרבנן לא:

Comment 17

כשיש סכנה בכל מתרפאין חוץ מעצי אשירה:

Comment 18

לא ישתה מים בלילה אפילו כשיש נרות: ע"ב

Comment 19

אסור ליהנות מריח פירות לפני עבודת כוכבים הני דעבדי לריח: ד"ה אלא:

Comment 20

אסור לדון בערכאות כנענים אפילו דנין כדיני ישראל אלא במקום שמציל מידם. (ד"ז בגמ'): דף יג

Comment 21

אין מחרימין בזמן הזה אפילו למ"ד סתם חרמים לכהנים. ד"ה אין מחרימים:

Comment 22

הקדיש קרקעות שוה מנה יחלל על שוה פרוטה וישליך לנהר אבל מטלטלין יאבדם מן העולם: ד"ה ואם:

Comment 23

דבר מועט שאין מתקיים מותר לקנות מהן: (ד"ז בגמ' דף ו):

Comment 24

בימיהן היו חורשין רק בפרות ולא בשוורין כי אסור לסרסן ומורדין ואינן בני מלאכה בהמה טהורה הראויה לאכילה מותר למכור להן מה שעכשיו מוכרין להן בהמות שדרכן למלאכה דנסיוני לא בקיאינן בהו ושאלה ושכירות אין רגילין להשאילן מניחין עבדים לרכוב סוס בשבת דחי נושא עצמו והאוכף בטל אגבו: ד"ה אימור: דף טו

Comment 25

בישראל חשוד יש להחמיר למכור לו שמא ימכור לעובד כוכבים: ד"ה מי: ע"ב

Comment 26

עכשיו מוכרין לעובד כוכבים שריונות כובעין דמגינין עלינו:

Comment 27

אסור לבנות לעבודת כוכבים מזבח תועבה: (ד"ז במשנה): דף טז

Comment 28

אסור ליתן להן מתנת חנם ואם מכירו מותר וכן אנו נוהגין: ד"ה רבי יהודה: דף כ

Comment 29

להקדים נתינת נבילה וטריפה לגר ממכירה דעובד כוכבים כי בארץ ישראל לא היו עובדי כוכבים מצויין ואין שוין אלא מעט: ד"ה ור"מ

Comment 30

הדר בבית יעשה בו מזוזה אף שהבית אינו שלו ושוכר ושואל פטור עד ל' יום: ד"ה הא אמר: דף כא

Comment 31

לא ימכור ג' בתים זה אצל זה לג' עובדי כוכבים כשישראל דר ביניהן דוקא [ד"ז מבואר במרדכי]:

Comment 32

וכן משכירין בתים לעובד כוכבים לבית דירה אע"פ שהכומר מביא לתוכה זבח טמא דבחוצה לארץ שרי: ד"ה אף

Comment 33

רבינו תם התיר שהעובד כוכבים שקבלו קודם השבת וחול המועד לבנות בית מיהו תניא אומני עובדי כוכבים בבית ישראל אסור בבתיהן מותר במה דברים אמורים בתלוש אבל במחובר אסור ובעיר אחרת ובקבלנות הכל מותר ולקבל לבנות בית ליטול שכרו במעות אסור אך העובד כוכבים מקבל שדה למחצה לשליש ולרביע וכן להשכיר לעובד כוכבים ריחיים ונוטל שכר מן החטין שברחיים ומן הפת שבתנור דנוטל מגוף השבח אבל ליטול שכרו במעות לא: ד"ה אריסא: דף כא ע"ב

Comment 34

ישראל ועובד כוכבים שותפין בתנור לא יאמר טול חלקך בשבת ואני בחול אלא צריך למכור חלקו לעובד כוכבים שותפו ויחזור ויקנהו ויתנה עמו שהעובד כוכבים יעשה בשבת והוא בחול או הישראל לא יתעסק בתנור ויאמר לעובד כוכבים התעסק בו בשבילי ובשבילך וקח כך וכך ממה שיגיע לחלקי וכן תנור של ישראל ועובד כוכבים מקבלו ממנו שרי. ד"ה לא: דף כב. אסור לקבל שכר שבת: בא"ד:

Comment 35

ישראל ועובד כוכבים שמקבלין שדה העובד כוכבים אוכל שני ערלה וישראל דהיתירא: (ד"ז בגמרא):

Comment 36

שני תלמידי חכמים המתווכחין זל"ז לבא לידי בירור הקב"ה אוהבן:

Comment 37

קרא לאהרן הרן. שם: כהנת פנויה שנתייחדה עם העובד כוכבים וכן אשת כהן מותר:

Comment 38

אנו מעמידין בהמות בפונדקאות של עובד כוכבים: ד"ה אין:

Comment 39

אשה שנחבשה בידי עובד כוכבים על ידי ממון מותרת לבעלה כהן: ד"ה על: דף כג

Comment 40

חזה ושוק של שלמים אינו נאכל אלא לכהנים ולנשיהם ולעבדיהן בבמות יחיד נאכלים גם לזרים: ד"ז בגמ': דף כה

Comment 41

אין ליתן בנו למינקת עובדת כוכבים להניק בביתה אלא אם כן ישראל יוצא ונכנס שם ביום ובלילה ישכב שם ואפילו בבית ישראל אסור אם אינו בביתו ותינוק הצריך רפואה אסור להניח בביתו: ד"ה כותית: דף כו

Comment 42



Comment 43

עבודת כוכבים אפילו בצינעא יהרג ואל יעבור או שאר עבירות בפרהסיא ובשעת הגזירה אפי' מצוה קלה: ד"ה יכול: דף כז ע"ב

Comment 44

לא ישא ויתן עם המינין מתורתן דאתי לאימשוכי: ד"ה לא

Comment 45

אדם בריא ויש לו מיחוש בגופו אסור להתרפאות בהן וכן חולה שיש בו סכנה ובאין בו סכנה מותר ודוקא רופא שאינו מומחה אבל רופא מומחה מותר וכן נהגו להתרפאות אפילו ביש בו סכנה וכן להקיז מהן דמומחין הן. ד"ה כל:

Comment 46

אין מבטלין את הנדר אלא בפני המדיר:

Comment 47

אין מתרפאין מן העובדי כוכבים ודוקא כשמזכיר שם עבודת כוכבים ודוקא כשאומר העובד כוכבים שלא יועיל לו דבר אחר אבל א"ל שיועיל לו אילן פלוני ולא הזכיר לו שם אשירה ואין יכול למצוא אלא בעבודת כוכבים מותר וכן ע"י לחש אסור להתרפאות מהן אלא א"כ יודע ודאי שאין מזכיר שם עבודת כוכבים: ד"ה שאני:

Comment 48

שני לדם יכול לאכולו דג ואינו סכנה ולא רפואה אך ביום א' סכנה: דגים קטנים טובים לגוף ובאותן שאין עתידין לגדל דעתידין לגדל אמר כל קטן מקטין:

Comment 49

אסור להסתפר מן העובד כוכבים ביחוד אפי' פתח פתוח לרשות הרבים ואפילו במקום רבים לא אלא בישראל עומד על גביו: איש לא יסתכל במראה ואפילו בחול וכשמספר עצמו מותר שלא יחבל בעצמו וכן כשמסתפר מן העובד כוכבים דאין אסור רק לשום נוי וקישוט דומיא דאשה: ד"ה המסתפר: דף כט:

Comment 50

יין הניתן לתוך הקדירה ונגע בה עובד כוכבים קודם שנרתח מותר:

Comment 51

יין מבושל אין נאסר במגע עובד כוכבים. יין מבושל הביאו בלא חותם והתיר ר"ת. חומץ אין בו משום מגע עובד כוכבים אך אין אנו בקיאין מתי קרוי חומץ וכן בוסר: ד"ה אי: ע"ב

Comment 52

כשנותן פי הנוד למטה ומשימו בשק ושולי השק כנגד פי הנוד הוי חותם בתוך חותם: (ד"ז בגמרא): דף לא

Comment 53

ישראל השולח יין לביתו בחותם אחד וחוזר ורואהו כשבא לביתו מותר אבל לא ישלח לחבירו בחותם אחד כיון שאין חוזר ורואהו מיהו אם הודיעהו בכתב ענין החותם וגם מודיע כן לעובד כוכבים השליח ענין החתימה מהני: ד"ה השולח: דף לא ע"ב

Comment 54

אין צריך לכתוב אותיות בחותם אלא סגי בהנחת טיט על פי מגופת החבית אכן מנהג כשר הוא לכתוב אותיות:

Comment 55

אסור לשתות בבית עובד כוכבים שכר תמרים ושעורים ואם נתאכסן בבית עובד כוכבים בעוברי דרכים ואפילו בעירו אם הלך בבית עובד כוכבים בשביל דבר אחר ונתן לו מן השכר לשתות מותר ומשקה דבש מותר ומי תותים ומי גדגדניות ומי תפוחים יש להחמיר ותבא עליו ברכה: ד"ה האי: דף לב

Comment 56

צריך לבדוק בשכר ומשקה דבש שעושין העובדי כוכבים אם נותנין בהם שמרים כדי להחמיץ ובמקום שאין רגילין לתת בהן שמרים מותר לקנות מהן. ובמקום ששכר או משקה דבש ומי תותים יקרין מן היין ופעמים נותנין בהן יין להגדיל המידה או לפעמים חזק יותר מדאי באותו מקום אסור הישראל לשתות ממנו אם לא שיראה שמושכו מן החבית דבחבית אין נותנין יין פן יתקלקל וכן לא ישלחם ע"י עובד כוכבים פן יערב בהם אך אין לאסור שמא נותנין העובדי כוכבים אותן משקין בחבית יין נסך דקנקנין שלהן שרי למרמי בהן שיכרא. ד"ה ומאוצר:

Comment 57

הקדמונים בצרפת היו מביאין בבציר יין בדרדורין והוא כלי עץ גדול ואינן זפותין אך האחרונים אסרוהו וכן יפה: ד"ה והא הכא:

Comment 58

קדירות הבלועות מבשר וחלב או חמץ מותר ליתן לתוכו דבר יבש אגוזים ותפוחים: בא"ד:

Comment 59

תקרובת עובד כוכבים אסור בהנאה. ד"ה והיוצא: דף לב ע"ב

Comment 60

קדירות של חרס וכוסות עץ ישנים משתמשין בהן על ידי שיכשוך וכן נודות עובד כוכבים של עור משכשכן ואפילו הן ישנים כיון שאינן מזופפין ואפי' נזפפו אם הסיר הזפת אבל מזופפין אפי' הן חדשים אסורין וצריך עירוי או הגעלה ואם רואה הישראל שהן צהובות והזפת מצוחצח מאד מותרין ע"י שיכשוך כלי עץ קני"ש אם היה בן יין משקה טופח ונגע בהן העובד כוכבים אסורין ובעי עירוי או להסיר הזפת ומיהו בדיעבד מותר בשיכשוך וכן ישנים ומזופפין אסורין ובדיעבד אם נתנו בהן יין יש להתיר כשרואה שהן שיעי בלא פילי אם שיכשכן קודם שנתן בהן יין ודרדורי עובדי כוכבים של עץ בעו הגעלה או עירוי ואפילו אינן זפותין: ד"ה כך היא:

Comment 61

רגילין לזרוק דם במלח בשעת עשייתו כדי ללבנו ומותר ואין לגמגם בו כלל וכן דיו יבש שנותנין בו יין ואפי' צלול לפירוש ר"ת דסתם יינן מותר בהנאה אך יש להחמיר לפי שבעודו לח נותנו לפיו הקולמוס אמנם בעיירות גדולות אין עושין מן יין אלא במים כי מי שהוא אומן יעשנו בטוב ממים מביין כי טובה הוא וצלול ואינו שמן: ד"ה האי: דף לג

Comment 62

כשעושה אש בפנים שאין יכול ליגע בחוץ מחמת חום חשיב כמו הגעלה: ד"ה קינסא: ע"ב

Comment 63

כל שאין מכניסו לקיום בין של עץ בין של חרס משכשכו במים וכוסות יין שנגע בהן עובד כוכבים די בשיכשוך שתה בהן עובד כוכבים מדיחן ג' פעמים וכל דבר הבולע קצת צריך הדחה שלש פעמים כוסות עץ וכסף אין צריך הדחה אלא פעם אחת וזכוכית וכלי חרס צריך הדחה שלש פעמים: ד"ה כסי:

Comment 64

כלי חרס הניתך באבר ויש בו יין ונגע בו עובד כוכבים סגי בשיכשוך ובהתכת זכוכית אסור ולרש"י הניתך באבר בעי הגעלה או עירוי:

Comment 65

כוסות זכוכית ששתו בהן כל השנה אסור לשתות בהן בפסח אפילו על ידי עירוי והדחה ואפילו נשתמשו בהן בצונן פעמים שורין בתוכן פתתי לחם וכבוש הרי הוא כמבושל וכן קדירה פלומי"ר דפעמים שורין בהן לחם:

Comment 66

כלי חרס יוצא על ידי חזרת כבשונות כבתחלה קודם צירופן קרוין כלי אדמה ואחר צירופן כלים חדשים: ד"ה שאינו: דף לד

Comment 67

נתכוון להתענות לא מהני אם לא קיבל עליו מבעוד יום קיבל עליו מאמש להתענות עד חצי היום אסור עד חצי היום ואם השלים עד הלילה מתפלל עננו כשהיה ר"י מתענה ביחיד היה אומר ביום שלפניו אחר תפלתו קודם אלהי נצור הריני לפניך בתענית יחיד למחר ור"ת פירש דאין צריך לקבל מאתמול דסגי בלילה שלפניו וסגי במחשב בלבו להתענות למחר ודוקא בשבועה צריך להוציא בשפתיו: ד"ה מתענין:

Comment 68

בגדי כהונה צריכין חדשים ולכך שימש משה באין בו אימרא: ד"ה שאין:

Comment 69

שמרי יין שמייבשין בתנור ומחמצין בהן התיר רבינו אפרים ורבינו תם אסר: ד"ה דרודיא:

Comment 70

אין מגלין טעמי תורה אלא לפני תלמידי חכמים הגונים וכשרים ולא לקטן: ד"ה מאי: דף לה

Comment 71

הלכה כרבי יהושע בן לוי לגבי ר' יוחנן וכר' יוחנן לגבי שמואל. מים מגולין מותרין לדידן וכן גבינות עובד כוכבים ומ"מ אסורין משום גזרה (ויש) [דיש] משהין חלב הקיבה בעור בפרובינץ מעמידין בפרחים: ד"ה חדא:

Comment 72

אוכלין פת עובד כוכבים במקום שאין פלטר ישראל ודוקא לחם אבל בשר ושלקות לא וצריך ליזהר פשטידא מבישולי עובד כוכבים מפני בשר שבתוכן: ד"ה מכלל: ע"ב

Comment 73

שמן זית עז וחריף ומפליט כמו רותחין ואפי' צונן שמואל האכיל לרב שמן:

Comment 74

שמנה עשר דבר פשטו בכל ישראל וגם עמדו בנפשם ואפי' אליהו אין יכול להתיר שמן לא פשט דבר שלא פשט מיחל חיילא לכל הפחות שצריך להתיר: ד"ה והתנן: דף לו

Comment 75

ואפילו קטן מתיר וגזרה שפשטה גדולה יכול להתיר ולא קטן: בא"ד:

Comment 76

אדם הנוגע באדם הנוגע במת הוי כחיבורין אבל אדם השלישי בשני טהור: ד"ה דיקרב: דף לז ע"ב

Comment 77

ספק טומאה ברשות הרבים טהור לטהרות אבל אדם בעי טבילה:

Comment 78

ה"ר אברהם פירש שלקות דוקא בישלן עובד כוכבים בביתו אבל בישלן בבית ישראל מותר ורבינו תם פירש דלא פלוג: ד"ה אלא: דף לח

Comment 79

נאכל כמו שהוא חי ועלה על שלחן מלכים אין בו משום בשולי עובד כוכבים וגם אין נאכל ואין עולה (ואין משמע כן בתוספות): ד"ה איכא:

Comment 80

חגבים אין טעונין שחיטה: ד"ה לעולם:

Comment 81

בני בבל זורקין עץ בתנור ובני א"י אומרים עץ זה לא מעלה ולא מוריד בהלכות בבל וא"י: ד"ה ואתא: ע"ב

Comment 82

שגר עובד כוכבים ואפה ישראל או להפך שרי. אנו נגררין אחר בני בבל וסגי בזריקת עץ וכשנאפה כמאכל בן דרוסאי לא מהני תו חיתוי אם לא חיתה ישראל כלל אסור למוכרו לעובד כוכבים ומותר לחלקו לעבדיו ושפחותיו: שם בא"ד:

Comment 83

אפי' כעין מלוח דג ישן שהדחתו זו היא בישולו שרי חזקיה דעל בישול גזרו ולא על מליח עובד כוכבים:

Comment 84

נכון להחמיר לראות ישראל מתחלה ועד סוף כשחולבין ואפילו אין דבר טמא בעדר:

Comment 85

סתם כלי עובד כוכבים אינן בני יומן כשמוליכין בבית עובד כוכבים להשחיז סכינין ואין ישראל שם והחזירן בו ביום אסורין ודוקא שהניחן שם כחצי היום אבל לפי שעה לא ואפי' הכי יש ליזהר וכן בסכינין שיש לעבדי ישראל שהולכין בהן לכאן ולכאן וכשישראל נותן תבשיל בקדירה או בקערה להוליכו מביתו יזהירנו לשייר בהן מאכל ובזה יבין שלא נשתמש בו: ד"ה אי:

Comment 86

סימני עוברי דגים דאורייתא ועל זה סמכינן לאכול דג בורבט"ו: ד"ה אמר רבא: דף מ

Comment 87

קונין מן העובד כוכבים מי תותים שקורין מיי"ט כשמושכין מן החבית: שם בגמרא ע"ב

Comment 88

עובד כוכבים מבטל עבודת כוכבים ואין ישראל מבטל עבודת כוכבים של עובדי כוכבים: (ד"ז בגמרא) דף מב

Comment 89

עובד כוכבים שיודע שבא עבודת כוכבים ליד ישראל מבטלה אבל מצאה ישראל וביטל עובד כוכבים לא נתבטלה:

Comment 90

אמירה לעובד כוכבים במקום מצוה כמו לעדות החדש שרי: ד"ה שאני: דף מג ע"ב

Comment 91

מותר להחתים צורת אדם בחוב וכן לחגור רצועה שיש בה צורת אדם וכן צורה בבגדי ריקמה אבל אסור לעשות צורת אדם הבולטת:

Comment 92

מטבעות שיש בהן צורת עבודת כוכבים שרי: ד"ה שעל:

Comment 93

רב יוסף שהיה סגי נהור רגיל היה לתרגם דברים שבכתב כו':

Comment 94

שלשה בתי בית המרחץ פנימי אין בו שאלת שלום אמצעי יש בו ולא דברי תורה חיצון יש בו אף דברי תורה: ד"ה תנא: דף מד ע"ב

Comment 95

אנו טוחנין בריחים של הכומרים ואופין בתנוריהן בשכר ובחנם כיון שאין בהם עבודת כוכבים: ד"ה נהנין:

Comment 96

תכשיטי ונויי עבודת כוכבים אסורין: (ד"ז בגמרא):

Comment 97

משמשי הר ותקרובתו מותר: ד"ה תנא: דף מה

Comment 98

המשתחוה לבית אסרו דהוה תלוש מעיקרו אילן שנטעו ועבדו לא אסרו אפילו נטע גרעינין: ד"ה והכא באילן: ע"ב

Comment 99

חצוצרות העשויות למסע מחנות אין באין אלא כסף: ד"ה קרניה: דף מז

Comment 100

מים הנובעין בשדה ויוצאין לחוץ הוו דרבים ואין נאסרין: ד"ה לא:

Comment 101

ערלה אין אסור אלא הפרי עצי איסורי הנאה אין אסור לרבנן אלא בספסל לכ"ע לכתחלה אין נוטעין אגוז ערלה: ד"ה ואין: דף מח ע"ב

Comment 102

אין איסור שבח עצים אלא באיסורי הנאה:

Comment 103

על ידי הולכה לים המלח לא מישתרי באכילה אלא בהנאה גם לא אמר הכי בשאר איסורי: ד"ה יוליך: דף מט

Comment 104

ביין נסך שבחבית אין מותר כי אם למכור כל החביות יחד ולא למכור כל חבית לבד לעובד כוכבים חוץ מיין נסך שבו: ד"ה ארג בו: ע"ב

Comment 105

נרות שעוה שמדליקין לפני עבודת כוכבים שכיבן הכומר מותרות חתיכות שעוה שנותנים לעבודת כוכבים מותרים בלא ביטול וכן ככרות שמקריבין ומלבושי כומרין. וגביעי עבודת כוכבי' בעו ביטול. ד"ה בעינן: דף נ

Comment 106

אסור במועד להשקות זרעים כמין סילון מפני הטורח: ד"ה ואין: ע"ב

Comment 107

מותר לשכור סוס וחמור מן כומרים עובדי כוכבים ודוקא גינה ומרחץ של עובד כוכבים אסור: דף נד

Comment 108

אנסוהו לעבוד עבודת כוכבים חייב למסור עצמו ואם לא מסר עצמו אפילו הכי פטור ממיתת ב"ד: ד"ה מתקיף:

Comment 109

לרש"י פינה ענבים לכאן ולכאן שלא נשארו ענבים בשולי הגת במקום שפינה קרי המשכה ולא יגע עובד כוכבים עוד בגיגית הדרוכה אבל אם יש ענבים בשולי גיגית לא הוי המשכה ור"ת פירש דדוקא כשיקלח היין לירד מן הגת הויא המשכה ואם נתן סל בתוך גיגית דרוכה ונכנס יין בתוך הסל הוי המשכה ואם נגע עובד כוכבים בזגין או בחרצנים נאסר כל מה שבגיגית וכשלוקח מעט יין מן הגיגית כדי לנסותו יקח ענבים ויין יחד שלא יחשב המשכה ומ"מ בדיעבד אם נגע העובד כוכבים בגיגית אחרי כן יש להתיר כי נתכוון רק לנסותו אך היין שבכוס אסור ואין להחזירו לגיגית ואם החזירו אינו אוסר: כל איסורין שבתורה אף במינו בנותן טעם חוץ מטבל ויין נסך שודאי נתנסך אבל סתם יינן שרי בששים עתה נוהגין לקנות יין מעובדי כוכבים מגיגית בעוטה ודרוכים ושהו שבוע ויותר:

Comment 110

צריך ליזהר שלא תהא בגיגית ברזא קטנה שאין מוציאה כי אם יין ולא ענבים ויש להחמיר לתת בגד על הגיגית משעת דריכה ולעשות עליה חותם (ועיין שם): ד"ה א"ר: דף נה ע"ב

Comment 111

כח עובד כוכבים שלא בכוונה שרי בשתייה אבל כשאוחז לולב ומזיז בו הוי מגע עובד כוכבים שלא בכוונה ואסור ר"ת פירש מגע עובד כוכבים ע"י דבר אחר שלא בכוונה שרי: ד"ה ה"ג: דף נז

Comment 112

עבדים שמתגיירין בעל כרחם עושין יי"נ עד שישתקע עבודת כוכבים מפיהן אבל נתגיירו מדעתן מותר ליגע ביין מיד ולא בעו שיקוע: ד"ה עד: ע"ב

Comment 113

עבדים מיד שמלו וטבלו מניחין אותן ליגע ביין מגע עובד כוכבים בזה"ז אסור בשתייה ומותר בהנאה למוכרו לעובד כוכבים וכשהיה עובד כוכבים נוגע ביין ר"ת מכרו לאותו עובד כוכבים עצמו. ליקח מן העובד כוכבים כדי למוכרו אסור כנבילה וטריפה דאסור להשתכר בהן אך ליקחנו בחובו ולמוכרו לעובד כוכבים יש לסמוך על הקדמונים שהתירו. יין שמזגו עובד כוכבים אסור אפי' בדיעבד: ד"ה לאפוקי:

Comment 114

אבל שפך בו מים ברשעו מותר בשתייה בדיעבד: בא"ד:

Comment 115

בית הכנסת והרחבה של רבים יכול אחד לאוסרה:

Comment 116

אין לעובד כוכבים להוליך ענבים לגת שהתחיל למשוך ועובד כוכבים שזורק אשכולות לגת או לגיגית שהתחיל למשוך יסייענו ישראל אם לא שיכול העובד כוכבים לזורקן מרחוק בבת אחת: ד"ה מהו: דף נט

Comment 117

הכניס עובד כוכבים אצבעו לחלל הנקב או אפילו על פי הנקב ולא בתוך החלל אסור בשתייה וכן אם תחב הברזא בחבית או נענע בתוך הנקב או הוציאה אבל אם הידק הברזא או למעלה בפי חבית בסתימת עץ עב שנותנין בחבית או בברזא קטנה שתוחבין בנקב אם הידקה עובד כוכבים לאחר שתחבה הישראל בנקב מותר אם הברזא רפויה והוציאה העובד כוכבים בלא שיכשוך וכן מקל גדול הניתן בתוך חבית וראש המקל חוץ ליין והוציאוהו עובדי כוכבים בלא שיכשוך הר"ש התיר ורבינו יחיאל לא הודה בדבר וטוב להחמיר: ד"ה אמר: ע"ב

Comment 118

שפך ישראל יין מכלי שבידו לכלי שביד עובד כוכבים והעובד כוכבים מנענע הכלי בשעת שפיכה מה שביד עובד כוכבים אסור ואף מה שביד ישראל למאן דאמר נצוק חיבור: דבר זה בגמרא:

Comment 119

עובד כוכבים שתחב אגרופו בנוד מלא יין מבחוץ מותר. הוליך עובד כוכבים כלי מלא אסור אם נושא בידו אבל על כתיפו או במוט או דרך טבעת הכלי שהיין בתוכו לא: ד"ה זיקא: דף ס

Comment 120

כשהעובד כוכבים מגלגל הגלגל על הקורה לבדו אסור ואם ישראל מסייעו מותר אפילו בכח ראשון אם יש סיוע בכוחו אך בסיוע קטן אינו כלום וכשמריקין יין מחבית לגיגית או כשמשפילין עגלה לקלח יין הרבה צריך הישראל לסייע לעובד כוכבים: ד"ה הוה:

Comment 121

מותר שיהדק העובד כוכבים הברזא או המגופה שעל פי חבית וחבית של עץ המחושקין ונסדק אפילו לארכו מותר לעובד כוכבים להדקן בחישוקין זה לזה כיון שאין היין זב ויוצא רק מעט וכשיין יוצא דרך סדק בשוליה יתן ישראל שם סמרטוט ויהדקנו העובד כוכבים ואם העובד כוכבים תחב שם סמרטוט ראוי להתיר לפי שפעמים בפנים מהודקין ואין עובד כוכבים יכול ליגע אך טוב להחמיר וסביב שולים מקום ריקן בדופני החבית שם מותר לתת עובד כוכבים הסמרטוט: ד"ה מעשה:

Comment 122

יין של ישראל ביד עובד כוכבים והודיעו שהפליג כדי שיפתח אסור ואפי' פתח פתוח לרשות הרבים וישראל דרין בעין כיון דאין ישראל דר באותה חצר יינו של עובד כוכבים ברשות עובד כוכבים אסור אפי' במפתח וחותם אחד אבל בעיר שדרין בו ישראל ופתח פתוח לרשות הרבים מותר ויין ישראל שרי במפתח וחותם אפילו בפתח נעול ואפילו עיר שכולה עובד כוכבים: ד"ה המטהר: דף סא

Comment 123

יינן של עובד כוכבים בחצר שישראל דרין שם מותר בלא מפתח וחותם ובחצר עובד כוכבים שאין ישראל דר שם אסור אפילו במפתח וחותם יין ישראל בחצר עובד כוכבים ואין ישראל דר שם ומפתח וחותם אחד מותר בלא יוצא ונכנס עובד כוכבים שנמצא בצד הבור אין לו מלוה על היין מותר וביש לו מלוה עליו אסור יין שקונין עובדי כוכבים באשכנז ומוליכין למדינת אנגילטר"ה בחותם אחד למכור לישראל התיר רבינו תם בסוף ימיו דלא טרח כל כך פן ירגיש ישראל: בא"ד:

Comment 124

מעשר אין ניתן אלא לאכילה ואסור בסחורה או לפרוע בו חובו ואין מוכרים ומשכנין: ד"ה העלה: דף סב ע"ב

Comment 125

עבודת כוכבים שוחק וזורה לרוח בדיעבד ולכתחילה לא: ד"ה (ליקלינהו) [אתי]:

Comment 126

כלאי זרעים אסור לזרוע ומותר באכילה ובהנאה: ד"ה אין עודרין: דף סג ע"ב

Comment 127

גר שמל ולא טבל ועמד בבית ישראל ימים רבים ונגע ביין התיר ר"י בשתייה אך לכתחילה לא יגע: ד"ה אין: דף סד ע"ב

Comment 128

יין שנפל על הענבים התלוין באשכולות ידיחם ואם נתלש האשכולות הוו כמבוקעות ואסור: ד"ה ואם: דף סה ע"ב

Comment 129

אין למכור תרנגולת טריפה חיה לעובד כוכבים אלא ימיתנה תחילה:

Comment 130

כלאים אין בטלין ברוב דכל חד היתירא הוא לבד מבשר בחלב דגלי קראי: ד"ה הבגד:

Comment 131

בגד שאבד בו כלאים לא יעשנו מרדעת כו' אבל כל כלאים ידועים מותר וכן כרים וכסתות רק לא יגע בבשרו: ד"ה הרי:

Comment 132

ג' איסורין ערלה הקדש עבודת כוכבים תבלין מצטרפין לאסור הקדירה והעיסה אם נפלו לפחות ממאתים: ד"ה תבלין: דף סו

Comment 133

צלי שנצלה בתנור עם נבילה אסור משום ריח ודוקא בתנורין קטנים או תחת מחבת שטורצ"א אבל בתנורין גדולים שלנו אין לחוש לריח אם אפו פשטי"דא בשר ושל גבינה יחד רק לא יגעו זה בזה וטוב להשים הפסק ביניהן ואם יצא שמנונית איסור ונגע בהיתר אסור או אם יצא שמנונית איסור על הכלי אסור ליתן עליה כל אותו היום אבל למחר שאינו בת יומא מותר וחיטה שנמצאת באחד מן המצות בי"ד בין קודם חצות בין אחר חצות אותה מצה אסורה והשאר מותרות. חמץ אינו אוסר במשהו אלא בשבעה ימים ובתוך ימי הפסח אפילו בתנור גדול יש לאסור כולן דמשהו מיהא איכא: ד"ה רבא: דף סו ע"ב

Comment 134

פת הנאפה בשבת יש להתיר בשעת הדחק וב' ימים טובים של ר"ה יש לאסור: ד"ה אמר רבא:

Comment 135

טעם כעיקר לאו דאורייתא לרש"י ור"ת פי' דהוי דאורייתא תיקו אע"ג דבתר הכי פשיט: ד"ה א"ר יוחנן: דף סז

Comment 136

נותן טעם לפגם מותר ואף בשרצים: ד"ה אמר: דף סח ע"ב

Comment 137

אוכלין חלות דבש של דבורים ואף כי רגלי דבורים מעורבין בהן דכעצמות דשרץ הן: ד"ה ההוא: דף סט

Comment 138

בירושלמי קאמר דבאלף לא בטל שרצים ואין לסמוך עליו במקום שחולק על תלמוד שלנו: ד"ה אידי:

Comment 139

הניח יינו והלך קפנדריא ויכול לחזור מיד מותר בלא הודיע שיפליג אבל ליכא קפנדריא לא דסתמא כהודיעו שהפליג הוי: ד"ה היכי דמי:

Comment 140

הפלגה הוי כדי שיפתח ויגוב: ד"ה מאי שנא:

Comment 141

נכון שאין לסמוך על מגופת טיט אלא יסתום החבית ויתן על הסתימה עור קבוע במסמרות ולכתוב אותיות חציין על העור וחציין על דופני קרשי חביות וכל הברזות יחתוך ויקבע עליהן עור במסמרות: ד"ה מאי: ע"ב:

Comment 142

הא דאסרינן הודיעו שמפליג היינו דוקא שיש לחוש שמא גנב מן היין ונתן מים תחתיו או החליף טוב ברע אבל במקום מעבר בני אדם אפי' הן עובדי כוכבים אין לחוש ולכך אפי' הודיעו שהפליג ולא חיישינן שמא נגע בו ברשעו ודוקא חביות ודרדורין שאין להן אלא פתח קטן ואין קל ליגע בתוכן אבל קנקן או גיגית דקל ליגע בתוכן אפי' אין ריוח לעובד כוכבים חיישינן כיון שהודיעו שהפליג: בא"ד:

Comment 143

לא הודיעו שהפליג לא אסור אלא א"כ יש שלשה ריעותא פתח פתוח וגם ליכא ביזעא בדשא וגם אית ליה לאישתמוטי אבל פתח פתוח או נעול ואיכא ביזעא או בלא ביזעא ולית ליה לאישתמוטי מותר ואפי' בשתייה:

Comment 144

ישראל ההולך להתפלל ואומר כן לעובד כוכבים כלא הודיעו שהפליג דמי: ד"ה שמע: דף ע

Comment 145

רש"י פירש דמשיכה קונה בישראל וכסף בעובד כוכבים ור"ת פירש איפכא ויש לחוש לדברי שניהם והמקנה בהמה לעובד כוכבים לפוטרה מן הבכורה יתן העובד כוכבים כסף לישראל וגם ימשכנה לסימטא או לרשותו של עובד כוכבים ואם אין רשות לעובד כוכבים יקנה לו הישראל חדר בביתו והעובד כוכבים ינעל ויפתח דבהכי קני ליה ואח"כ ימשך העובד כוכבים הבהמה לתוכו: וצריך להקנות לו דבר שיעשה אותה טריפה כגון הראש או הריאה מן הבהמה או מן העובר כשהיא ודאי מעוברת ודי בפרוטה אע"פ ששוה הראש או הריאה כפליים והוי ביטול מקח דאנן סהדי דגמר ומקני כדי לפוטרה: ד"ה רב אשי: דף עא

Comment 146

משפך של עובד כוכבים בעי ניגוב אבל של ישראל ונגיעת עובד כוכבים לא: ד"ה אם יש: דף עב ע"ב

Comment 147

במקום הפסד גדול יש להתיר נצוק ולא בהפסד קטן ונצוק היינו שהיין מקלח מן החבית ונגע עובד כוכבים בקילוח אבל משך הישראל יין מן החבית לכלי שיש בו יין נסך מותר אם יש בחבית ששים לבטל יין שבכלים דבטל בששים: ד"ה א"ל ר"ח:

Comment 148

כלי שיש בו יין כשר ונטל העובד כוכבים הכלי מבחוץ ושפך לחוץ ולא נגע בפנים מה שבחוץ אסור ושבפנים מותר: [ד"ה כחו]:

Comment 149

כששופכין יין מן החבית לא יסייעו העובד כוכבים אלא א"כ יש ישראל שמסייע הרבה עמו וכן כשמטה העגלה לקלח יפה וכשנשאר מעט בגיגית והעובד כוכבים מטה אותה צריך ישראל גדול לסייעו בכחו רב ולא ישראל קטן בסיוע מועט: ד"ה א"ל רבא:

Comment 150

מותר לשתות בקנישקנין ולו שתי פיות אפילו בזמה"ז: ד"ה איכא: דף עג

Comment 151

ראשון ראשון בטל עד שיפול שם כ"כ שאין בהיתר לבטל לאיסור: ד"ה כי אתא:

Comment 152

יין נסך שנפל לבור אחר שנפל שם קיתון מים סלק את מינו כמי שאינו והמים מבטלין: ד"ה חזקיה: ע"ב

Comment 153

דבר שיש לו מתירין לא מיקרי אלא בלא טורח והוצאה: ד"ה טבל:

Comment 154

האוסר במשהו היינו איסורי הנאה ודבר שבמנין ותרנגולת נבילה בטילה בשחוטה והמיקל לא הפסיד. חתיכה הראויה להתכבד בה אינה בטלה:

Comment 155

הגת ומחץ ומשפך של עץ ואבן מנגבן כשאינן מזופפין ובשל עובד כוכבים ושל ישראל מדיחן: ד"ה הגת: דף עד ע"ב

Comment 156

עירוי ככלי ראשון ואין לערות חמין על התרנגולת כשמולגין אותה: ד"ה דרש:

Comment 157

השולח חבית ריקנית ממקום למקום או הן בבית העובד כוכבים טוב לעשות בהן סימן בפנים שלא נתן בה יין: ד"ה רבא:

Comment 158

לנגב לחה אפר ומים ואפר ומים יבשה מים ואפר ומים ואפר ומים הלוקח גיגיות מן העובד כוכבים ינגבן אפילו לא נשתמשו בהן מאשתקד ובדיעבד אין לאסור בלא ניגוב במקום שצריך עירוי כמו בחביות וכיוצא בהן אם שהו בהן יין כשר בלא עירוי מותר בדיעבד דכדי קליפה דבלע בטל בששים: ד"ה איתמר: דף עה

Comment 159

גת לרש"י בהדחה של עץ ואבן ושל חרס ברותחין ור"י פירש דבעי ניגוב וכן ר"ת ועיגול של טיט או אבן שנותנין על הענבים בהדחה:

Comment 160

דורדי ודיקולי צריך ליישנן אבל מפות וסדינין של פשתן ששראום ביי"נ אפילו רותח מדיחן וטוב לכבסן בחמין של אפר ומים: ד"ה דכיתנא: ע"ב

Comment 161

כלים קטנים בעו ארבעים סאה ורביעית בטלוה אך מעיין בכל שהו לא בטלו ור"ת פירש דכלים הלקוחין מן העובד כוכבים בעו מ' סאה אפי' במעיין: ד"ה מים:

Comment 162

טריפ"ד א"צ להטביל אבל ריחים של פלפלין שיש בהן ברזל ואסכלה ושפוד וקרואיל ויעים צריך להטביל:

Comment 163

כלי זכוכית צריכין טבילה ככלי מתכות (ד"ז בגמרא):

Comment 164

קוניא בתוך הכלי צריך טבילה ולא כשהוא בחוץ וכן דלאים המחושקין שיש ברזל בחוץ לחזקן א"צ טבילה כלי שנקב למטה ואין מחזיק רביעית למטה מן הנקב ונתן לעובד כוכבים לתקנו צריך טבילה: ד"ה והלכתא ובדין תיקון כלי לאומן צ"ע בפנים ד"ה אי:

Comment 165

ישראל ששאל כלי מן העובד כוכבים א"צ טבילה אבל שאלו מחבירו שלקחו מעובד כוכבים צריך טבילה: ד"ה אבל שאולין:

Comment 166

משכון שאין ידוע אם משוקע בידו יטבילנו בלא ברכה וטוב להטבילו עם כלי אחר הצריך טבילה: ד"ה או:

Comment 167

מטבילו אחר הגעלה או אפילו קודם הגעלה מי חטאת שנטמאו מטהרין בהן: ד"ה מגעילין:

Comment 168

נשתמש בכלי קודם טבילתו מותר בדיעבד: ד"ה וכולן:

Comment 169

נותן טעם בר נותן טעם ועדיין היתר הוא מותר בכל איסורין: חתיכה עצמה נעשית נבילה ואוסרת אין מבטלין איסור לכתחילה ליהנות ולאכול מהן: המגעיל כלי ימתין שלא יהא בן יומו או יגעילנו בכלי המחזיק ששים כמוהו ובערב פסח קודם ד' שעות מותר להגעיל כלי חמץ אף בבן יומו: ד"ה מכאן: דף עו

Comment 170

נוהגין להטיל מים על הכלי אחר הגעלתו בקדשים בעי שתי שטיפות: בא"ד:

Comment 171

בת יומו היינו מעת לעת: ד"ה בת יומא:

Comment 172

סכין ששחט בה מקנחה בסמרטוט ושל עובד כוכבים שפה לחתוך בה צונן: ד"ה הסכין: דף עו ע"ב

Comment 173

סכיני דפסחא דהתירא בלעי אפילו נשתמשו באור סגי בהגעלה וסתם סכיני דעובד כוכבים ר"ת התיר בהגעלה וסכינין ארוכין שצולין בהן בשר מלבנן וכן שפוד ואסכלא שאין תשמישן אלא באור: ד"ה אמר:

Comment 174

עבד מותר בכותית: ד"ה אידכר: