Piskei Tosafot on Sanhedrin
פסקי תוספות על סנהדרין
merged
https://www.sefaria.org/Piskei_Tosafot_on_Sanhedrin
This file contains merged sections from the following text versions:
-Vilna Edition
-https://www.nli.org.il/he/books/NNL_ALEPH001300957

פסקי תוספות על סנהדרין



Comment 1

דרישה וחקירה לא בעי בכתובות אשה וגזילות וחבלות וירושות ומתנות:

Comment 2

גזילות וחבלות דנין ע"י דתפס או שאמר וקבע לי זמנא בא"י: ד"ה שלא: דף ג

Comment 3

דיינא דלא גמר דינא פסול לדייני אם לא ערכאות שנתמנו לדיינים. ד"ה אי אפשר:

Comment 4

שנים שדנו דיניהם דין אלא שנקראו ב"ד חצוף. ד"ה לרבא: שם

Comment 5

שבעים סנהדרין לבד המופלא שביניהם. ד"ה רבי יהודה: שם ע"ב

Comment 6

לא כתיב ולטוטפות אלא ולטוטפת. ד"ה לטטפת: דף ד ע"ב

Comment 7

יחיד דגמר וסבר דן האדם בע"כ וכן סתם ג' בני אדם ואפילו ב' אלא שנקראו ב"ד חצוף והיינו כשאמר שלא יבא לב"ד כלל או אם הוא לוה ואין רוצה לדון בעירו אבל אם אמר לא אדון בפני זה אלא בפני זה דוקא מדעתו. ד"ה דן אפילו: דף ה

Comment 8

מי שיש לו רשות יכול ליתן רשות וכן מי שנסמך יכול לסמוך לדיני קנסות והניתן לו רשות אין רשאי ליתן רשות בעירו של הנותן. ד"ה נקיטנא: שם

Comment 9

צריך ליתן רשות ליפטר בדיני ממונות אם טעה. ד"ה אי גמיר: שם ע"ב

Comment 10

נהרות שאין המים צלולין ועפר וטיט מעורב בהן פסולין למי חטאת. ד"ה פסולין: שם

Comment 11

אפילו ביעתא בכותחא לא לורי קמי רביה: מי שלא נטל רשות מרבו תוך ג' פרסאות אסור וחייב מיתה וחוץ לג' פרסאות אסור ואין חייב מיתה ואם נטל רשות מותר חוץ לג' פרסאות. ד"ה אלא: שם

Comment 12

אמר לשנים תדונו כמו שרגילין לעשות דין או פשרה עשו דין אין חוזרין בהן פשרה חוזרין בהן. ד"ה יפה כח: שם

Comment 13

בדין הולכין אחר רוב דעות בפשרה צריך שיסכימו שלשתן לדעת אחד. ד"ה ביצוע: דף ו

Comment 14

אמר כדשיימי תלתא אפילו תרי מגו תלתא כדאמרי בי תלתא עד דאמרי בי תלתא. שם בא"ד:

Comment 15

פשרה צריכה קנין ולא מחילה. ד"ה צריכה: שם

Comment 16

דקדקו בדין היטב ואין מחוסר אלא פלוני אתה חייב פלוני אתה זכאי אין לבצוע וכשמתחייב אחד מהן שבועה שרי לומר להן לעשות פשרה ואחר שאינו דיין רשאי לבצוע לעולם. (ד"ה נגמר הדין): שם ע"ב

Comment 17

יש דברים שאין מתחייבים בחלה עד אחר אפייה הסופגנים באילפס חייבים בחמה פטורין. ד"ה טחנה ואפאה: שם

Comment 18

אדם העוסק בתורה ולא קבע עתים שואלין ממנו אחר מיתתו קבעת עתים לתורה. ד"ה אלא על: דף ז

Comment 19

אין לרדות הצבור יותר מדאי ולהטיל אימות עליהם. ד"ה תהא: שם ע"ב

Comment 20

מנודה לתלמיד אין מנודה לרב כשמנדהו לכבוד עצמו אבל לשם שמים לא. ד"ה מפקינא: דף ח

Comment 21

אושפיזכני כשר לדונו אך יש להרחיק וכן הנהו דפרק שני דייני גזירות (דף קה ע"ב). ד"ה פסילנא: שם

Comment 22

דיני כתובה דנין בבבל. ד"ה מוציא שם רע: שם

Comment 23

אמרו עדים אשת פלוני זינתה בעי דרישה וחקירה לאוסרה על בעלה. ד"ה מיתיבי: שם ע"ב

Comment 24

מסית צריך עדה ועדים והתראה אך אין מהפכין בזכותו ומכמינין לו עדים ואין מתרין בו בפירוש אלא אומרים לו היאך נניח אבינו שבשמים ונעבוד לעצים ואבנים. ד"ה בעדה: שם

Comment 25

נתכוין פסול להעיד אך לא בא בפני ב"ד לא מיפסלו הכשירים בכך וכן אין עד נעשה דיין היינו עד המעיד אבל המתכוין להעיד ולא העיד לא. ד"ה בזמן: דף ט

Comment 26

אוכל נבילה לתיאבון פסול וכן הבא על הערוה אבל לא הגס והמתייחד עמה. ד"ה לרצונו: שם ע"ב

Comment 27

מלקין על יחוד כל עריות לבד מאשת איש: בא"ד

Comment 28

עדים שאמרו אנוסים היינו מחמת ממון אין נאמנים דלא פלגינן דיבורא בחד גופא: ד"ה ואין. שם

Comment 29

פלוני רבעני מהימן שריבע אבל לא שרבעו וכן לדידי אוזפיה ברביתא נאמן (הלוה) שהלוה לאחר ולא לדידיה בדרבנן לא פלגינן דיבוריה לפסול השטר: בא"ד

Comment 30

אין מעברין את השנה ביום שלשים של אדר. כשהשבעה גמרו להיות מעוברת אומר קודם שלשים. ד"ה ואיירי: דף י ע"ב

Comment 31

בת קול היינו כשקול יוצא מן השמים יוצא מתוכו קול אחר. ד"ה בת קול. דף יא

Comment 32

ארץ העמים מטמא באהל וגוש הבא משם אין מטמא אלא במגע ובמשא. ד"ה חוששין: דף יב

Comment 33

מברכין על החדש עד שתתמלא פגימתו עד י"ו דחידוש לבנה נמשך עד ט"ו: ד"ה שמור: דף יג ע"ב

Comment 34

ג' מב"ד הגדול שבירושלים היו מודדין הקרוב לחלל ועריפה אין צריך ג'. ד"ה ועריפת: דף יד

Comment 35

אין מוסיפין על העיר אלא במלך ונביא ואורים ותומים וב' תודות ושיר. מלחמות הרשות בעי מלך ומשוח מלחמה. ד"ה מתני': שם ע"ב

Comment 36

אחר תמיד בין הערבים היו הולכין סנהדרין לביתם. ד"ה אלימא: שם

Comment 37

בזמן הזה שאין מחללין רבעי בשוין לא בעי ג'. ד"ה נטע רבעי: שם

Comment 38

בטלו מרובה מן האבידה או מועט ובטל מסלע ואין שם ב"ד מתעלם (ד"ז בגמ') דף יח ע"ב

Comment 39

העראה בשלא כדרכה קונין ביבמה ואין צריך ביאה הראויה להתעבר. (ד"ז בגמ'): [יבמות דף נג ע"ב]: דף יט

Comment 40

סריס חמה אין חולץ אפי' אחר שנתרפא דבעינן ראויה בשעת נפילה:

Comment 41

קבלת עדים וגמר דין בעלי דין בעמידה. ד"ה ינאי המלך: שם

Comment 42

איכא למ"ד נשים יוצאות לפני המטה וליכא למיחש בשעת צער ואיכא למ"ד אחרי המטה. ד"ה נשים: דף כ

Comment 43

ערסא דגדא שרי כיון שהבית נקי ומטה מוצעת נקיה ויפה סימן טוב לבית ואין בו משום ניחוש כמו גד גדי וכו'. (ד"ז ברש"י): שם

Comment 44

בזמן הזה שהם מצוין בינינו ועבדים ושפחות בבית שמא יאמרו מכשף הוא לכך לא נהגו לכפות המטה גם אין בהן היכר כפייה לפי שבולטין:

Comment 45

מלך ישראל יכול לצוות שיתנו לעבדיו שדות ולא לעצמו ודוקא מלך על כל ישראל. ד"ה מלך: שם ע"ב

Comment 46

יפת תואר ביאה ראשונה מותר במלחמה ולא יותר. ד"ה דאי ס"ד: דף כא

Comment 47

אם של תמר היתה מעוברת כשלקחה דוד. בא"ד:

Comment 48

אפי' בבית הכסא שלנו שמכוסין אסור להרהר בהן וגבי חזקה דוקא יש חילוק. (ע"ב גמרא) (ועיין בברכות דף כה ע"א ד"ה ריח):

Comment 49

ז' לשונות (ו' דברים) אין להשתמש בהן לעולם: (ד"ז בגמ'): שם

Comment 50

כתב ליבונאה אינו אותיות שהוא לבן ותוך אותיות מלאים דהא הוי חק תוכות אלא על שם המקום נקראו כך או כך שמו: ד"ה כתב

Comment 51

אחרי יצירת הולד תפלה מועלת לעשותו זכר או נקבה וכן זווג ראשון פעמים מתחלף בתפלה שמא יקדמנו אחר. ד"ה ארבעים: דף כב

Comment 52

תספורת של כה"ג גרעיני זה בצד עיקרו של זה ולא של הדיוט: שם ע"ב

Comment 53

כהני דלעתיד אע"ג דבעו הזאה שלישי ושביעי טומאה מותר בצבור:

Comment 54

התוקף לחבירו בדין אחד אומר נדון כאן וא' אומר נלך למקום הוועד כל דבר שיש בו תובע ונתבע וגזילות וחבלות מקח וממכר ופקדונות כופין אותו והולך למקום הוועד. (ד"ז בגמ' דף כ"ג ודף ל"א):

Comment 55

אם ידוע שזה מלוה וזה לוה כגון שמודה מקצת או אמר פרעתי לוה לא מצי כייף למלוה:

Comment 56

מקום הוועד לאו היינו ב"ד הגדול שבישראל דהתם נתבע מצי טעין ולא התובע ור"ת פי' דשניהם מצו טענו הכי. בזמן הזה גדול הדור הוא חשוב ב"ד הגדול ובימיהם הוה הנשיא הגדול בתורה לכן נקרא כן:

Comment 57

אפי' למ"ד צריך לברר דבריו היינו לטרוח לאמת דבריו את לא מצא לא הפסיד. ד"ה ורבנן: דף כג ע"ב

Comment 58

השבע וטול ונשבע אין יכול לחזור אבל קודם שבועה חוזר. ד"ה שלח: דף כד ע"ב

Comment 59

דבר שבידו ולא גזים לא הוי אסמכתא דבר שבידו וגזים הוי אסמכתא ודבר שאין בידו כלל לא הוי אסמכתא ומשחקי בקוביאות אפי' הקנו זה לזה הוי אסמכתא אא"כ בב"ד חשוב או כשהמעות על הדף ושידוכין קונין אפילו בלא קנין. (ד"ה כל: דף כה)

Comment 60

חמסן (אפי') יהיב דמי פסול. ד"ה מעיקרא: שם ע"ב

Comment 61

תלוה וזבין זביניה זביני:

Comment 62

מותר לזרוע בשביעית משום ארנונא דהוי פקוח נפש. ד"ה משרבו: דף כו

Comment 63

על כל התורה יעבור ולא יהרג חוץ מעבודת כוכבים וגלוי עריות ושפיכות דמים:

Comment 64

אין עודרין עם הנכרי בשביעית אך אריס נכרי שמשלם קבלנותו מותר. ד"ה אגיסטון:

Comment 65

אסור לקנות פירות שביעית כדי למכור ולהרויח בהן או למכור בחנות דדומה לסחורה אבל ללקוט ולמכור שרי. ד"ה ימכרו:

Comment 66

העוברין על השבועה פסולין וכן העוברים על החרם:

Comment 67

שלישי בשני כשר שלישי בראשון פסול. משה לא יעיד על אשת פנחס. ד"ה רב: דף כח

Comment 68

ב' נשואין ב' בנות אחים או אחיות כשרים זה לזה. ד"ה גיסו: שם ע"ב

Comment 69

שונא כשר להעיד ופסול לדון ואחר שיחזור שנאתו כשר. (ד"ז בגמרא): דף כט

Comment 70

ש"מ שתבעוהו והודה אין צ"ל אתם עדיי. ד"ה כך: שם ע"ב

Comment 71

טוענין לאדם שעשוי שלא להשביע עצמו אבל משטה אני בך לא טענינן ליה אך לבניו טוענין כן: בא"ד

Comment 72

אמר בפניו מנה לך בידי ולא אמר אתם עדיי לא אמר כלום. קנו מידו כל זמן שלא נכתב השטר חוזר בשטר אע"פ שאין יכול לחזור בו: ד"ה הודה

Comment 73

פלוגתא דרבוותא אי כתבינן אודיתא ואם הנתבע מצי למימר לתובע השבע וטול ואם הלכה כמר בר רב אשי בכולי תלמודא (בר במיפך) שבועה ובאודיתא וחיוורי. ד"ה מר בר:

Comment 74

מומי בכור הראוי לבא בידי אדם עד א' נאמן ואפי' עד מפי עד. בד"ה בעדות: דף ל ע"ב

Comment 75

א' אמר שנים בגבה וא' אמר שנים בכריסה או ב' אומרים שנים בגבה וב' אומרים אחד בכריסה מהני (ד"ז בגמרא) [כאן ובב"ק ע ב]: שם ע"ב

Comment 76

נמצא אחד מהן פסול דעדותן בטילה היינו כשהפסול נודע או שהעידו תוך כדי דבור: ד"ה שב"ש: דף לא

Comment 77

במקום שיש שטר נזקקין לנכסי יתמי. ד"ה חייבים:

Comment 78

מגו למפרע לא אמרי' [ד"ה כיון]: ושליש נאמן אפי' איתחזק בבי דינא. ד"ה אין: שם ע"ב

Comment 79

הזקוק לחבירו לילך לדון בעיר אחר ונתחייב בדין אין משלם לו יציאותיו. ד"ה ויוציא:

Comment 80

נתעצמו לדין ואמר כתבו לי מאיזה טעם דנתוני כותבין לו ולא בעלמא. ד"ה ואם:

Comment 81

שטר הבא לפנינו תלינן מספק להכשירו. ד"ה חיישינן: דף לב

Comment 82

כי יתביתו בהיני כתובו בהיני כשנכתב השטר ביום הכתוב בו: בא"ד

Comment 83

דין מרומה אין דנין אותו. ד"ה כאן: ע"ב

Comment 84

עד שלא נחקרה עדותן יכולין העדים לומר מבודין אנו. ד"ה היכי: שם

Comment 85

טעה בדבר משנה חוזר. ד"ה כאן: דף לג

Comment 86

כשמומחה ממנו מחזירו חוזר וכשאין מומחה ממנו מה שעשה עשוי: שם

Comment 87

נשאל לחכם ואסר לו יכול לישאל לחכם אחר. ד"ה שעירבו: שם ע"ב

Comment 88

הלויתני אך אתה חייב לי נאמן דא"צ לפורעו בעדים. ד"ה אשרו: דף לה

Comment 89

החייב לחבירו ממתינין לו שלשים יום: בא"ד

Comment 90

נזקקין לתובע תחלה ואין נותנין זמן לחבלות: בא"ד

Comment 91

ביו"ט דנין כי ליכא עדיף מיניה. (ד"ה ומה יו"ט): דף לו

Comment 92

אין לקדש ביו"ט והנושא אלמנה יכניס מבעוד יום בע"ש:

Comment 93

סומא כשר לדיני ממונות ופסול לדיני נפשות. ד"ה לאתויי: דף לו ע"ב

Comment 94

יחוד מותר בנדה אם בעל כבר. ד"ה התורה: דף לז

Comment 95

פעמים זכות תולה וגם שכר מצות שעשה בעה"ז. ד"ה מיום שחרב: שם ע"ב

Comment 96

בני ארץ ישראל אין אומרים קדושה אלא בשבת. ד"ה מכנף: שם

Comment 97

קודם שנזדווגה חוה היה אדם יחידי ומשנזדווג ישבו יחד על כסא. ומכאן ראיה שמושיבין חתן וכלה על כסא. ד"ה בתחלה: דף לח

Comment 98

פועלי אמת י"ג פועל אמת ועל המקום קאי כמו וללבנה אמר כו'. ד"ה פועלי אמת: דף מב

Comment 99

שתה רביעית יין אל יורה איסור והיתר אך דיני ממונות שרי. ד"ה העוסקים: שם

Comment 100

כל עיירות המוקפות חומה יש להן דין מחנה ישראל. ד"ה בית הסקילה: שם ע"ב

Comment 101

עמד חוץ לעזרה והכניס ידו לפנים ושחט או שחט בסכין ארוכה כשר:

Comment 102

ואם עמד בפנים ושחט קדשים בחוץ חייב. ד"ה שכן אדם: שם

Comment 103

חוץ לעיר חיישינן על אדם שאין מכירו שמא שד הוא [בשדות] ובהרים ולא בעיר. ד"ה חיישינן: דף מד

Comment 104

כתב גט בקלף ואח"כ חתכו ונתנו לה פסול. ד"ה תלישה: דף מו ע"ב

Comment 105

מותר להלין את המת כמה ימים לכבודו. (ד"ז בגמרא): שם

Comment 106

סימן יפה למת שלא נקבר לפי כבודו ולא כשלא נקבר כלל: ד"ה קבורה

Comment 107

כל טומאה שאין נזיר מגלח עליו אין כהן מוזהר עליו וטומאת גולל אין מוזהר עליו: ד"ה משיסתום: דף מז ע"ב

Comment 108

גולל אין מטמא אלא צד המגולה גולל הוא מצבה על הארון: בא"ד

Comment 109

אבילות חל אחר שנתכסה הקבר מיד: בא"ד

Comment 110

גבו בגדים לצורך מת יכולין למוכרן לצורכו. ד"ה מותר: דף מח

Comment 111

הזמנה לאו מלתא היא וצריך עיבוד לשמה. ד"ה אע"פ: שם ע"ב

Comment 112

שי"ן של תפילין הלכה למשה מסיני: שם

Comment 113

מותרין ממזרין לטהר ואין להרחיק משפחות שאין ידועות. ד"ה הלכתא: דף נא ע"ב

Comment 114

פרנס שנתמנה על הצבור ועבר מחמת אונס חוזר לשררותו כשיעבור האונס: בא"ד

Comment 115

עבודת כוכבים אינה אסורה עד שתעבד:

Comment 116

גר שהורתו ולידתו שלא בקדושה אסור באחותו שנולדה כשהיא נכרית ואם הורתו בקדושה מותר בה. ד"ה נשא: דף נח

Comment 117

אסור להרוג מסור:

Comment 118

מי שדרכו להכות בני אדם דינא הוא לקוץ ידו ולא לפדותה בממון. ד"ה קץ ידא: שם ע"ב

Comment 119

המקשה לילד חותכין הולד אבר אבר יצא ראשו אין נוגעין בו. ד"ה ליכא: דף נט

Comment 120

גזירה הקצובה לזמן ועבר הזמן הותרה מאליה ואין צריך מנין אחר. ד"ה לכל: שם ע"ב

Comment 121

מומר לעבודת כוכבים אסור לאכול משחיטתו אך בשחיטה ראשונה שנעשה בו מומר מותר. ד"ה ריש לקיש: דף סא

Comment 122

אנסוהו לעבוד עבודת כוכבים ולא מסר עצמו למיתה פטור ממיתת ב"ד. ד"ה רבא: שם ע"ב

Comment 123

ע"ז שדרכה לעבוד מאהבה ויראה או שמפרש מאהבה ויראה פטור עליה: בא"ד

Comment 124

אסור להזכיר שם עבודת כוכבים. ד"ה שלא: דף סג ע"ב

Comment 125

מותר לקבל שבועה מן הנכרי. בן נח לא נצטוה על לפני עור. ד"ה אסור:

Comment 126

כל דבר האסור לצאת בו לרה"ר אסור בחצר אפי' לישב בו ולא יזוז ממקומו. ד"ה לחלוץ: דף סח

Comment 127

חולצין תפילין ואח"כ מדליקין ומפני טרדות חולי דרבי אלעזר איקרי סמוך לחשיכה. ד"ה היאך

Comment 128

אע"פ שאסור לשרוט בשרו על המת מפני התורה מותר. ד"ה היה:

Comment 129

קטן אין לו זכייה אלא כשדעת אחרת מקנה לו כמו לולב: נכרית שנתגיירה אין בנה צריך טבילה. ד"ה קטן ע"ב:

Comment 130

בדורות הראשונים היתה גדולה קודם י"ג לזכר וי"ב לנקיבה. ד"ה בידוע: דף סט

Comment 131

כוס של ברכה צריך חי פירוש מזוג ולא מזוג. ד"ה חי: דף ע

Comment 132

קים ליה בדרבה מיניה חייב להחזיר כדי לצאת ידי שמים. ד"ה לא: דף עב

Comment 133

בת ישראל שהמירה דתה ובא עליה עובד כוכבים ונתגייר עמה התיר ר"ת לקיימה דלא חשיב בעילה. ד"ה והא: דף מד ע"ב

Comment 134

רוצח וערוה אין חייב למסור עצמו אלא כשעושה מעשה וכן נתקשה כבר ותקעו בערוה וכן הנח להפך עצמך על תינוק ויתמעך: בא"ד

Comment 135

אין (חייב) [רשאי] למסור עצמו בשאר עבירות. ד"ה (בן נח) [קטול]: שם

Comment 136

מצוה להשיא בנו קטן סמוך לפרקו. ד"ה סמוך: דף עו ע"ב

Comment 137

כפתו במקום שהוא ולא הזיקו אין חילוק בין מקדים דבר לאש או אש לדבר אשקיל עליה בדקא דמיא אפי' הביאו שם וכן זרק חץ ותריס בידו וקם ונטלו. ד"ה כפתו: דף עז

Comment 138

טרפה שהרג בפני ב"ד חייב אם רואהו ביום ולא בלילה. ד"ה בפני: דף עח

Comment 139

זאב שטרף שה בעדר בטל ברוב ר"ת פי' ואם פירש מאליו כגון נמצא ביד עובד כוכבים מותר. ד"ה בשור: דף פ

Comment 140

שור הנסקל אינו נאסר מחיים עד אחר סקילה או שחיטה: בא"ד

Comment 141

כל דפריש מרובא פריש: בא"ד

Comment 142

בכל מקום עובר ירך אמו הוא בר מלענין טריפות או טרפה ארי. ד"ה עובר: ע"ב

Comment 143

עדות (שאתה) יכול להזימה בפני ב"ד חייב. ד"ה ונגמר: דף פא

Comment 144

הכחיש בהמת חבירו בהכחשה דהדר פטור בהכחשה דלא הדר חייב. ד"ה הכחישה: דף פד

Comment 145

אין ליטול קוץ לאביו שלא יבא לידי פסיק רישיה. ד"ה ורבי: דף פה

Comment 146

נוהגים להשים הרבה ערבות בלולב ואינו בל תוסיף (וכן בציצית). ד"ה אי: דף פח ע"ב

Comment 147

אין קרוי ענוי הדין אלא כשמשהין אותו אחר גמר דין. ד"ה ולא: דף פט

Comment 148

אליהו היה מנבא בשם הקב"ה לעבור ומהימנינא ליה. ד"ה אליהו: שם ע"ב