Piskei Tosafot on Bava Metzia
פסקי תוספות על בבא מציעא
Vilna Edition
https://www.nli.org.il/he/books/NNL_ALEPH001300957

פסקי תוספות על בבא מציעא



Comment 1

רבי לא למד המסכת אלא כמו שהיו חפצים התלמידים ואח"כ חברן על הסדר: ד"ה שנים: דף ב

Comment 2

כל דאלים גבר במקום שאין אוחזין ויחלוקו כששניהם אוחזין או הנפקד על ידיהם ואין דרך להקנות למה שהוא ביד חבירו: בד"ה ויחלוקו:

Comment 3

מיגו להוציא לא אמרינן אבל מיגו דאי בעי שתיק אמרינן: ד"ה וזה נוטל:

Comment 4

אין אומרים כשהוא ודאי במקצת שהוא ודאי בכולה: בא"ד:

Comment 5

הבטה בהפקר קנה במעשה כל דהו: ד"ה דבראיה:

Comment 6

המחוייב שבועה ועד אחד מסייעו פטור משבועה: ד"ה וליחזי: ע"ב

Comment 7

לקח מחמשה בני אדם ואינו יודע מאיזה מהם לקח נותן לכולם. (גמ' הוא ביבמות דף קיח ודברי ר"ע): ד"ה גבי חנוני: דף ג

Comment 8

אין לומר לתקוני שדרתיך אם לא שהשולח הזכיר לשליח התיקון במקצת או בתחילה או בסוף: ד"ה ולא אמרת:

Comment 9

אשבועה דרבנן לא אמרינן מתוך שאינו יכול לישבע משלם: ד"ה בכולו: ע"ב

Comment 10

מי שאמר שאכל חלב חייב קרבן אפי' העדים מכחישין אותו ואומרי' לאו חלב הוא אלא שומן: ד"ה מה לפיו:

Comment 11

אין אדם נאמן לפסול את עצמו: ד"ה מה אם:

Comment 12

הלכה כרב ששת דהילך פטור: ד"ה ורב ששת: דף ד

Comment 13

טענו חטים ושעורים והודה באחת מהן הוי מודה מקצת וחייב שבועה: ד"ה אי נמי: דף ה

Comment 14

שומר חנם פטור מכל חוץ מפשיעה ושואל חייב בכל חוץ ממתה מחמת מלאכה נושא שכר והשוכר במקצת חייב ובמקצת פטור: ד"ה ש"ח:

Comment 15

טענו בחיטין והודה בשעורים פטור אף מן השעורים שהודה: ד"ה והודה:

Comment 16

המלוה [את] חבירו בעדים אין צריך לפורעו בעדים: ד"ה מסרי:

Comment 17

מנה [לי] בידך והלה כפר הכל ועדים מעידים שחייב לו חמשים נותן לו חמשים וישבע על השאר שבועה דאורייתא כדין מודה מקצת: ד"ה אי איתא:

Comment 18

יכולה אשה שתאמר לבעלה איני ניזונת ואיני עושה: בא"ד:

Comment 19

כופר הכל חייב שבועת היסת ואי טוען איני יודע בכל ישבע שאינו יודע: ד"ה אין לך:

Comment 20

אע"ג דעל דעת ב"ד משביעין אין להשביע אדם בלשון דיכול לתקן שדעתו באופן אחר: ד"ה על דאית:

Comment 21

גזלן פסול לשבועה מדרבנן ולעדות הוא פסול מדאורייתא: ד"ה דחשיד:

Comment 22

חמסן לא פסול לעדות אלא מדרבנן וכן לשבועה ודוקא חמסן דחציף לחטוף מיד ליד בידיעת הבעלים אבל היכא דלא חציף ומעלי' חמסנותו אינו פסול אפי' מדרבנן: ד"ה בלא דמי:

Comment 23

משביעין שבועת היסת אפי' היכא דלא שייך אישתמיט כגון חפץ זה אשר בידך שלי הוא וכן משביעין שבועת היסת אקרקעות. ד"ה אלא: דף ו

Comment 24

שלח יד בפקדון והחזירה ונאנסה אח"כ פטור: ד"ה שבועה:

Comment 25

אין מגלגלין שבועה אלא בדבר הדומה: בא"ד:

Comment 26

גזל ולא נתייאשו הבעלים שניהם אין יכולין להקדיש זה לפי שאינו שלו וזה לפי שאינו ברשותו אבל פקדון שיש לו ביד אחרים יכול להקדיש אע"ג דאינו ברשותו: ד"ה הקדישה:

Comment 27

תפיסה אשר לא בא לידו בהיתר כי אם בספק (תפס) לא מקרי תפיסה: ד"ה פוטר: ע"ב

Comment 28

מי שאין לו תשעה צאן אין צריך לצרפן לגורן אחר דלא באו לעולם לכלל חיוב אבל מי שיש לו הרבה הנותרים שאינן מגיעין לכלל עשר צריך לצרפן: ד"ה ותשעה:

Comment 29

דבר שבמנין לא בטיל אינו אלא מדרבנן: ד"ה חפץ:

Comment 30

שה אחד פוטר כמה פטרי חמורים לקוח ושניתן במתנה פטור: ד"ה מפריש: דף ז

Comment 31

מעשר בהמה נאכל לבעלים: בא"ד:

Comment 32

נתן גט לידה פתוחה [ונשארה המשיחה בידו] ושוב קמצה [ידה בחוזק שאם מושך המשיחה לא יוכל להביאו אצלו] הוי כטלי גיטך מעל גבי קרקע דאינו גט: ד"ה אם יכול:

Comment 33

כתב למעלה מנה ולמטה מאתיים [למעלה מאתים ולמטה מנה] הכל הולך אחר התחתון נחתך שיטה מן התופס פסול: ד"ה דאית: ע"ב

Comment 34

בהמה גסה נקנית במשיכה ואפי' במסירה: ד"ה מנהיג: דף ח ע"ב

Comment 35

כלאים תלוי באזלה מחמתיה ולא בתפיסה: ד"ה רכוב [עדיף]:

Comment 36

מסירה לא שייך במטלטלין אלא הגבהה או משיכה: ד"ה ונקני: דף ט

Comment 37

הגביה לצד אחד מן הטלי' וצד השני נתון למעלה משלש קנאה וצ"ע: ד"ה הואיל:

Comment 38

משוך קופה זו וקנה כלים שבתוכה קני: ד"ה משוך: ע"ב

Comment 39

תלמיד חכם רכוב כמהלך דמי (מביאין הגמרא מפ"ק דקדושין דף לג ב) ד"ה ספינה:

Comment 40

תופס לבעל חוב במקום שחב לאחרי' לא קנאו ואפילו עשאו שליח: ד"ה תופס: דף י

Comment 41

פועל חוזר בו וידו על העליונה דאי אייקור פועלים בחצי יום לא יפחתו מחצי שכרו: ד"ה יכול:

Comment 42

מותר אדם להשכיר עצמו: ד"ה כי לי:

Comment 43

תן כזכי כשדעת אחרת מקנה אותו: ד"ה ולא אמר.

Comment 44

ארבע אמות של אדם קונות לו בגט ובמציאה ולא בגניבה: ד"ה ארבע:

Comment 45

המהפך לקנות לו קרקע ובא אחר שיכול לקנות לו קרקע אחרת וקנאה נקרא רשע אבל בהפקר ובמציאה לא נקרא רשע: ד"ה מעבירין:

Comment 46

זרק גט לארבע אמותיה מגורשת אפי' גם הוא יכול לשמרו וחוץ לארבע אמותיה דוקא שהיא יכולה לשומרו: ד"ה ר' יוחנן: ע"ב

Comment 47

יש שליח לדבר עבירה במקום שאין יודע השליח שהוא איסור: ד"ה אי בעי:

Comment 48

קידש אלמנה לכ"ג ובעל לוקה גם אקידושין ואם יש שליחות לדבר עבירה חלין הקידושין: ד"ה דאמר:

Comment 49

המקיף והניקף חייבין אך אינו לוקה אם אינו מסייעו: ד"ה אקפי:

Comment 50

חצירו המשתמרת קונה לו ואפילו אינו בחצר וקונה לו בלא אמירה. ד"ה ה"מ: דף יא

Comment 51

חבר שמת או הלך למרחוק פירותיו מתוקנים: ד"ה עישור:

Comment 52

שאלה ושכירות אין נקנית בחליפין: ד"ה מקומו: ע"ב

Comment 53

בית חבירו משתמר אין קונה לו: ד"ה וכי בצד:

Comment 54

בגט בבית המשתמר ועומדת אצלו קונה בעל כרחה ובמתנה אפי' אינה משתמרת ואינה עומדת אצלו ובמציאה דליכא דעת אחרת מקנה בעינן עומד אצלה או משמר: ד"ה חצר: דף יב: גבי מציאה עשו שאינו זוכה כזוכה שלא ילקט בן אחר אביו: [גמ' היא ודברי רבא]:

Comment 55

אין לזכות עירוב על ידי בנו הסמוך אצל שולחנו: ד"ה ר' יוחנן: ע"ב

Comment 56

יתום הסמוך לשולחן בעה"ב מציאתו לעצמו ונערה אפי' אינה סמוכה מציאתה לאביה: בא"ד:

Comment 57

הביאה סימנים אינה יכולה למכור עצמה: ד"ה מאי:

Comment 58

לא שייך למיחזי כשיקרא במקום שכותב חובתו וכותבין שטר ללוה ואין מלוה עמו: ד"ה כותבין:

Comment 59

טוענין מזוייף ליתומים וללקוחות ושלא בפניו: ד"ה הא: דף יג ע"ב

Comment 60

כתב לו אחריות וטרפה נגזל חוזר על הגזלן לגבות ממשעבדי אם לא שפי' בהדיא בשטר שלא באחריות טרפה בעל חוב אינו חוזר וגובה אפי' מבני חרי: ד"ה שעבוד: דף יד

Comment 61

עדים שקרובים למוכר ורחוקים ללוקח לא יעידו ללוקח וכן הקרובים לערב לא יעידו לו: ד"ה דינא הוא:

Comment 62

אמר הלוקח אין לי עדים וראי' ואח"כ מצא לא יביאם אלא המוכר ללוקח יביאם: בא"ד:

Comment 63

שבועה דאורייתא בנרות דולקות ובנודות נפוחים: בא"ד:

Comment 64

שדה שיש עלי' אנסין מצוה לקנותו ולהצילו מידו: ד"ה ויצאו:

Comment 65

הקונה שדה שיש עליו עוררין ולא נתן מעות חוזר וליכא מי שפרע במקום פסידא: ד"ה עד שלא:

Comment 66

יורד לתוך שדה של חבירו שלא ברשות ידו על התחתונה: ד"ה ויש לו: ע"ב

Comment 67

אין אדם מקנה דבר שלא בא לעולם כתב דאיקני קנה ומכר משתעבד: ד"ה תריץ:

Comment 68

סתם קנין לכתיבה עומד כשהקנה לו דבר שהוא בעין: ד"ה כגון: דף טו

Comment 69

בעל חוב גובה שבח שהשביחו יתומים ולא ממקבל מתנה: ד"ה בעל חוב:

Comment 70

נתן לחבירו שדה גזולה וחזר ולקחה מבעלים הראשונים קנה המקבל מתנה: ד"ה (האי שטרא) [ארצי]: דף טז

Comment 71

אין קונים ע"י מלוה וכן המוחל לאשה במה שחייבת לו וקדשה בו אינה מקודשת אבל בהנאת מחילת מלוה מקודשת וכן אדבר עליך לשלטון וכן במכר: בא"ד:

Comment 72

קניית בעל חוב כי מטא אדרכת' לידיה: [ונראה לע"ד דר"ל לענין פירות כרבא מדנקט גמ' אדרכתא א"כ ס"ל כוותיה אבל בגוף הקרן ליכא מאן דאמר דקונה]: ד"ה בשטרי: ע"ב

Comment 73

אמר הדיין חייב אתה ליתן לו אסור לבצוע עוד: ד"ה חייב: דף יז

Comment 74

הטוען [פרעתי] אחר מעשה ב"ד מנה ומאתים ומזון האשה והבנות לאחר מותו לא אמר כלום אבל בתוספות נאמן לומר פרעתי גם נאמן לומר פרעתי מנה מגו דאי בעי אמר אלמנה נשאתיך או פרעתי הכל במגו דאין את אשתי: ד"ה הטוען:

Comment 75

כותבין בכתובה בתולתא דא וגובה כתובתה ע"י עידי גירושין וכותבין שובר: ד"ה לא אמר: ע"ב

Comment 76

היא אומרת קדשתני והוא אומר לא קדשתיך הוא מותר בקרובותי' ואם נתן גט מעצמו כופין [אותו] ונותן [לה] כתובה [מביאין הגמ' מקדושין פרק האומר]: ד"ה מן האירוסין:

Comment 77

אין דרך לכתוב כתובה קודם קידושין: בא"ד:

Comment 78

אין לבטל גט שלא בפני השליח: ד"ה נפק: דף יח ע"ב

Comment 79

אשה נאמנת לומר לבעלה גרשתני ולא במקום שהגט בידה [אולי צ"ל מסייע]: ד"ה אין:

Comment 80

מאן דבעי לקדושי איתתא לידבר ע"ה בהדי' דבקי בטביעת עין אך שאינו נאמן: ד"ה אבל: דף יט

Comment 81

רגילות לגרש בפרהסיא: ד"ה וליחוש:

Comment 82

נתן במעמד שלשתן אין יכול למחול ולא תקנו מעמד שלשתן בכתובה: ד"ה שמע מיניה: דף כ

Comment 83

מכר חוב ומחלו יחזיר ללקוחות מעותיהן: בא"ד:

Comment 84

עידי מסירה כרתי: ד"ה שובר:

Comment 85

שני שטרות שזמנן שוה מי שנמסר לו תחילה זכה אין זמנן שוה מי שנחתם תחילה זכה: בא"ד:

Comment 86

וצ"ע אם נחתם גט שיחרור ובא העבד על בת ישראל קודם שמסר לו אם פסלה: בא"ד:

Comment 87

אין הולכין בממון אחר הרוב. ד"ה איסורא: ע"ב

Comment 88

מים שאין להם סוף לא תינשא לכתחלה: בא"ד:

Comment 89

ספק הינוח וכ"ש ודאי הינוח בדבר שאין בו סימן במקום מוצנע לא יטול: ד"ה כריכות: דף כא

Comment 90

המוצא מעות במקום שרבים מצויין שם אפי' יש לו סימן ואפילו בעלים לא ידעום שאבדום הרי אלו שלו. [מה שנקדתי נראה לי טעות לרמוז בפסקים מאחר דקיימא לן כאביי דסבר ליה יאוש שלא מדעת לא הוי יאוש כדאיתא להדיא בגמ' ובתוס' סי' צ"ג ומה שמפרשים התוס' ואפי' היינו לדעת המקשה וק"ל): ד"ה ת"ש: ע"ב

Comment 91

הפקר קודם גמר מלאכה פטור ממעשר ואחר גמר מלאכה חייב. הקדש קודם גמר מלאכה ונפדה חייב: ד"ה ופטורות:

Comment 92

מקבלין ממה שהביא האריס מביתו ולא מן הפרדס: ד"ה מר זוטרא: דף כב

Comment 93

יאוש שלא מדעת לא הוי יאוש: ד"ה מאחר: ע"ב

Comment 94

המוצא אומר במקום פלוני מצאתי והאובד אומר חפץ פלוני מצאתי: ד"ה אי:

Comment 95

הרואה אוכלים בדרך אינו עובר עליהן אלא מגביהן: ד"ה אין: דף כג

Comment 96

בשר שנתעלם מן העין [בחרוזות] מותר: ד"ה מחרוזות: ע"ב

Comment 97

חלב בשר יין תכלת אסור בחותם אחד ביד ישראל חשוד אבל ביד נכרי לא: ד"ה אתלתא:

Comment 98

הנשאל הוראה או דין יאמר מיד אבל אם באו לנסותו יאמר לא (ידעתי) [למדתי]: ד"ה במסכתא:

Comment 99

הנשאל אם שכב במטה יאמר לא: ד"ה בפוריא:

Comment 100

אורח ישבח בעה"ב בין אנשים המהוגנים ולא במקום אחר: ד"ה באושפיזא:

Comment 101

המוצא מעות במקום רוב כותים אפי' יודע שמישראל נפלו הרי אלו שלו: ד"ה כי קאמר: דף כד

Comment 102

מצא מציאה אפי' אחר י"ב חדש שנאבדה חייב להחזירה: ד"ה לבתר: ע"ב

Comment 103

הראהו דינר ונמצא רע אם הוא בקי לגמרי פטור אך חסיד ישלם וכן בזקן ואינו לפי כבודו ושקולאי ששברו בפשיעה חסיד יתן שכרן: ד"ה לפנים:

Comment 104

נמצא בשר שהשליך שם העוף אסור אע"ג דקיימא לן בשר שנתעלם מן העין מותר: ד"ה אתא:

Comment 105

מדה משקל מניין כולהו הוי סימן: ד"ה ש"מ: דף כה

Comment 106

ספק הינוח שנטלה בידו ולא הוליכה למקום אחר חייב בשמירתו: ד"ה ואם: ע"ב

Comment 107

חצירו אינו קונה לו בדבר שאין דרך למצא כגון מעות דהוי דבר קטן: ד"ה דשתיך: דף כו

Comment 108

אסור להכנס לעזרה ומעות בסדינו אבל בידו מותר: ד"ה בהר:

Comment 109

אין נשבעין על טענת ספק: ד"ה שנפל: ע"ב

Comment 110

אין דרך להראות אבידה אלא למי שיתן סימן: ד"ה מה שמלה: דף כז

Comment 111

ודאי רמאי לא יחזור לו אפי' בסימנים [להדיא היא ג"כ לקמן בגמרא]: ד"ה דרשהו: ע"ב

Comment 112

אין דרך להשאיל כיס וארנקי ודבר רפואה אין בו משום ניחוש: ד"ה כיס:

Comment 113

דמי אבידה ותבעום הבעלים יכול לשלם מעות אחרים אפי' הן בעין: ד"ה והוי שואל: דף כט

Comment 114

עוסק במצוה פטור רק כשמתעסק בה: בא"ד:

Comment 115

שומר אבידה שומר חנם: בא"ד:

Comment 116

המשתמש במשכון בהיתר ונאנס הוי שומר שכר: בא"ד:

Comment 117

בכולה גמרא הלכה כרבה לגבי רב יוסף: בא"ד:

Comment 118

מצא ספרים משתמש בהן לצרכו ולצרכם וכן כלי נחושת: ד"ה לצורכו: דף ל

Comment 119

שומר יש לו לעיין שלא יתקלקל אף בלא רשות בעלים: בא"ד:

Comment 120

מצא כלאים בבגדו פושטן אפי' בשוק: ד"ה אלא ע"ב

Comment 121

הפקר צריך ג' מדרבנן אך בשביתת כלים אנן סהדי דניחא ליה: ד"ה אפקרה:

Comment 122

מבריח ארי דפטור היינו שמצילו מדאגה בעלמא אבל מצילו מפני הפסד נותן לו שכרו: ד"ה אם יש: דף לא ע"ב

Comment 123

פורע חובו דפטור דוקא במזונות אשתו ולא שאר פריעת חוב לר"ת אבל הירושלמי חולק: בא"ד:

Comment 124

עריץ שגזל בית ישראל ובא חבירו וקנאה אם ירצה ליטלו ישלם לו כל הדמים ואפי' ידוע שאם לא מיהר לקנותו היה מחזיר לבעלים (רש"י חולק): בא"ד:

Comment 125

אלמנה מוכרת לאחרים שלא בבית דין ובב"ד יכולה לעכב לעצמה בפקדון וכן גבאי צדקה אפי' בב"ד דוקא לאחרים: ד"ה ב"ד: דף לב

Comment 126

ראה בחבירו דבר ערוה מותר לשנאותו: ד"ה לכוף: ע"ב

Comment 127

בפריקה מקבל שכר על שמדדה עמו וטעינה בשכר: ד"ה ונוטל: דף לג ע"א

Comment 128

אבידתו קודם לאבידת רבו וכבוד אביו: ד"ה אבידתו:

Comment 129

חייב לקרוע על כל איש כשר אפי' לא היה אצלו בשעת יציאת נשמה ות"ח קורעין זה על זה אפילו אינו יודע יותר ממנו קריעה שאינה מתאחה (גמ' פרק האורג קה ב): ד"ה ומקרעין:

Comment 130

מודה בקנס ואח"כ באו עדים פטור: ד"ה דילמא: דף לד

Comment 131

משוך פרה זו ותיקני לך מעכשיו לאחר שלשים יום קנה ואפילו עומדת באגם (גמר' פ' האשה שנפלו ודברי ר' יוחנן): ד"ה אי נמי:

Comment 132

אמר לתובע השבע וטול נשמע ואין הנתבע יכול לחזור בו: ד"ה וחזר: ע"ב

Comment 133

אין יכול להשביע במקום שיכול לברר בעדים: ד"ה שמא:

Comment 134

שמו לו קרקע והוריש אין היורש מחזיר ויורש פודה קרקע אביו: (עיין ברא"ש בחולק): ד"ה לוקח: דף לה

Comment 135

תחלתו בפשיעה וסופו באונס חייב [היינו] דוקא היכא שאם שמרו כראוי לא יארע אונס בו: (וכן לקמן בתוס' דף עח): ד"ה אין: דף לו

Comment 136

שומר שמסר לשומר והראשון רוצה לישבע או יש עדים בדבר פטור ואפי' [מסר] לחרש שוטה וקטן: ד"ה את: שם ע"ב

Comment 137

הפקידו אצלו בשתי כריכות ואין יודע של מי הגדול נותן מנה לזה וכן לזה לצאת ידי שמים היכא דהוי שמא ושמא כגון שאביהם המפקיד והם עצמם אומרים שמא הגדול שלי אבל כשהם טוענים ברי דהוי ברי ושמא מדינא חייב לשלם ובכרך אחד כגון זה בפני זה אינו נותן לשניהם ואפי' לצאת ידי שמים ואפי' בברי ושמא: ד"ה התם דף לז

Comment 138

לקח מה' ב"א ואינו יודע מאיזה מהן לקח נותן לכל אחד ואחד מן הדין דהלכה כר"ע מחבירו: בא"ד:

Comment 139

תורמין ומעשרין שלא מן המוקף בעיו"ט ושבת כבגמרא בהאשה רבה [דף צג]: ד"ה שמא: דף לח

Comment 140

הולכין אחר הרוב מעות שהן חולין [עיין בפנים כי מביאין הגמ' מפרק זה בורר ואומר אם נראה שהוא כמערי']: בא"ד:

Comment 141

היורד לנכסי שבוי אוכל כל פירות בחנם ואפי' השביחו ובאו הבעלים קודם שקצר נוטל שכר טרחו כאריס. [רש"י חולק]: ד"ה וכולם: דף לט

Comment 142

המביא גט נותנו בחזקת שהוא קיים ובשבוי חיישי' למיתה וכן לגבי יתומים: ד"ה דילמא: ע"ב

Comment 143

אין מורידין קטן לנכסי שבוי אפי' על ידי אפוטרופוס: ד"ה ומוקמינן:

Comment 144

אין נאמן לומר אני אחיך אם לא שאינו מכחישו כגון שאומר איני יודע: ד"ה שיצא:

Comment 145

היה התובע אומר אתה עשיר אלם אין נתבע צריך להביא ראייה אלא צריך לעשות שיעידו אותם שאמר תובע: ד"ה זיל: [עיין פרק שני דכתובות דף כו]:

Comment 146

השביחו היתומים את הנכסים השביתו לאמצע: ד"ה וכן: דף מ

Comment 147

שומרים חייבים בשמירתן משעת משיחה. ד"ה חדא: דף מא ע"ב

Comment 148

שומר שכר חייב אפי' נגנבה באונס תחת הקרקע: ד"ה אמר: דף מב [עיין בפנים דמשמע אדרבא ההיפך שהוא פטור אכן בב"ק (דף נז. ד"ה כגון) כותבין דחייב עיין שם וצ"ע]:

Comment 149

ודאי חמץ אינו פוטר משום חשש עקרב: ד"ה שאין:

Comment 150

המפקיד על דעת אשתו ובניו הוא מפקיד ואין פשיעה אבל אם פשעו ואין להם לשלם ישלם הנפקד: ד"ה כל: ע"ב

Comment 151

אפוטרופוס שפושע משלם ליתומים אך אינו צריך לישבע שלא פשע בשאין ידוע: ד"ה נימא: (דהלכתא כאבא שאול כדאיתא במסכת גיטין פרק הניזקין) (דף נב ב):

Comment 152

מוכר שקבל מעות ולא משך רשאי המוכר לשמש בו והוי שואל עלייהו (זה דוקא לתי' שני מתוס' אז הוי דינא כן לר"י אבל לא לר"ל אבל לפי תירוץ ראשון אפי' לרבי יוחנן אסור לשמש בו): ד"ה מאי: דף מג

Comment 153

כל פגול הוי בדבור ולא במחשבה: ד"ה החושב: ע"ב

Comment 154

זהב הוי פירא: ד"ה ושאני: דף מה

Comment 155

הודה ואמר מעות שיש לי ביד פלוני הן שלך קונה אותם בהודאתו [כן משמע בתוס' ד"ה וניקנינהו דף מו]:

Comment 156

סאה בסאה מותר ללות באומר עד שיבא בני ובדרך מקח אפי' סאה בסאתיים: ד"ה נעשה: דף מו

Comment 157

פירי לא עבדי חליפין:

Comment 158

בהמה חשיב כלי לקנות בה: ד"ה פירי: ע"ב

Comment 159

חליפין שוה בשוה מקני בפירי: ד"ה ולרב נחמן:

Comment 160

קונין בכליו של קונה: ד"ה קונים: דף מז ע"א

Comment 161

במקום שמפסיד לגמרי ליכא מי שפרע כשחוזר בו: ד"ה אי אמרת: שם ע"ב

Comment 162

שכירות קרקע נקנה בכסף: ד"ה בלן: דף מח

Comment 163

שכר הסופר ומשך קולמוס או התער אין חוזר עוד היכא שהוא קבלן (עיין ברא"ש): ד"ה והא בעי:

Comment 164

מעות קונות דבר תורה בישראל ומשיכה בנכרי: ד"ה נתנה: ע"ב

Comment 165

העובר על מי שפרע אין לקללו בחנם אלא על מה שחזר בו: ד"ה בעושה:

Comment 166

תלמיד חכם יוכל לקבל לטותא ולא יפסיד יוקרא (היינו לפי מאי דסבר רבא אבל לפי האמת נלע"ד דלא קאי הכי עי' בגמ' שם): ד"ה רבי

Comment 167

המלוה על המשכון אפי' בשעת הלוואתו אינו משמט:

Comment 168

האומר לחברו מתנה מועטת אני נותן לך אין יכול לחזור בו וכן אם נתייקר: ד"ה מודה: דף מט

Comment 169

הא ביתא קמך או אם הכניס דבר בחצירו ברשות לא קבל בעה"ב עליו לשומרו: ד"ה כל הא:

Comment 170

יתר משתות כשמתאנה תובע אונאתו שניהם חוזרין ואם אינו תובע אין המאנה חוזר דאמר ליה אי לאו דאוניתני מי מצית הדר: ד"ה ואלו: דף נ ע"ב

Comment 171

שתות קונה אם ירצה ופחות משתות בכדי שיראה וזה לר"ת אבל לרש"י שתות קונה בע"כ ופחות משתות לאלתר הוי מחילה וצ"ע: ד"ה אמר:

Comment 172

האומר לחבירו תמכרהו לי היאך שתרצה או קנה חפץ ומאמינו בכמה קנאו ונותן לו קצת ריוח אין עליו אונאה: ד"ה הנושא: דף נא ע"ב

Comment 173

על מנת שאין לך עלי אונאה אין לו עליו אונאה אבל ר"ח ושאלתות דרב אחאי והרא"ש פוסקין כרב דיש לו עליו אונאה: ד"ה במה:

Comment 174

מטבע שחסר כדי אונאה ודעתו לחזור אונאה אם יתבענו הלה בכדי שיראה מותר לכתחילה להוציאו ביפה יותר מכדי אונאה אפילו אם דעתו לחזור אסור פחות מכדי אונאה אפילו אין דעתו לחזור מותר לכתחילה: ד"ה אמר: דף נב

Comment 175

עושין משקל ממתכות לשקול בהן כסף וזהב רק שיחפו בעור אבל לא לשקול בו בשר ודבר לח: ד"ה שיהא: ע"ב

Comment 176

ערלה וכלאי הכרם בטלין במאתים מדרבנן דמדאורייתא יבש ביבש בטלין ברוב ובלח בששים כשאר איסורין: ד"ה ועולה: דף נג

Comment 177

תרומה ותרומת מעשר עולין בק"א וצריך להרים אחד לכהן ערלה וכלאי הכרם ושאר איסורין אין צריך להרים: ד"ה באחד:

Comment 178

לא אמר בפני נכתב ובפני נחתם תצא: ד"ה וחכמים: דף נה ע"ב

Comment 179

ואם נשאת יטלנו הימנה ויאמר בפני נכתב ובפני נחתם: ד"ה כיצד:

Comment 180

צריך לומר בפני נכתב ובפני נחתם לאחר נתינה בעודן עסוקין באותו ענין: (עי' פרק קמא דגיטין דף ה א): ד"ה יטלנו:

Comment 181

אין מוכרין דמאי לעם הארץ ומאכילין לעניים ולאכסנאי דמאי והתירו למכור לסיטון או לבעה"ב המוכר במדה גסה: ד"ה לא: דף נו

Comment 182

שכירות לא קניא אלא לגבי אונאה: ד"ה והאי: ע"ב

Comment 183

כל דבר שבמדה ובמשקל ובמנין אפי' פחות מכדי אונאה חוזר לבטל המקח אף במקרקעי: ד"ה כל

Comment 184

קרקע אין לו אונאה עד חציו: ד"ה אמר: דף נז

Comment 185

אמירתו לגבוה כו' אפי' טועה (עיין בפנים): ד"ה יצא:

Comment 186

מותר לחלל שוה מנה על שוה פרוטה בזמן הזה. שם בגמ' ואינו בתוס':

Comment 187

אסור לומר להדיוט תן מנה ועשרים להקדש ואלווך מנה: ד"ה לספק: ע"ב

Comment 188

תן מנה לפלוני ואקדש אני לך מקודשת: בא"ד (עיין לקמן פרק איזהו נשך):

Comment 189

שומר אפי' פשע אין משלם להקדש וכן קרקעות: ד"ה שומר:

Comment 190

מתנה שומר חנם להיות כשואל אף בלא קנין אבל בהקדש שפטור אף משבועה בעי קנין (היינו לר' יוחנן אבל לשמואל צריך קנין): ד"ה אמר: דף נח

Comment 191

אסור לבצור בשביעית אף מהפקר: ד"ה לשמור:

Comment 192

שומרים ספיחים ולא שהיו שומרים לגמרי דא"כ יהיה אסור לעומר כיון דלא הוי הפקר רק מודיעים לעולם שהן לעומר: בא"ד:

Comment 193

הבא על אשת איש עולה לאחר י"ב חדש ומלבין נמי אין נדון עוד וקרקפתא דלא מנח תפילין נדון עד י"ב חדש (לחד תירוץ מתוס'): ד"ה חוץ: ע"ב

Comment 194

הבא על הכותית בשביל אותה עבירה לבדה אין נדון כל כך אלא כשירד בשביל עבירות אחרות אין עולה עוד: בא"ד:

Comment 195

תשובה מועלת לכל דבר וגדולים בעלי תשובה: בא"ד:

Comment 196

מהיום אם מתי אין גט חל מיד אלא שעה אחת קודם למיתתו חל: ד"ה נוח: דף נט

Comment 197

אין רבית ואונאה לכותי:

Comment 198

גזל כותי אינו מותר (עיין בפנים): ד"ה לעבור: דף סא

Comment 199

אומר לחבירו הלוה לי מעות מן הכותי ואמור לו שיסמוך עלי או נותן משכון כדי ליתנם לכותי: ד"ה שתולה מעותיו: ע"ב

Comment 200

נותן מעות על פירות ושוב מקבל דמיהן: ד"ה צד: דף סב

Comment 201

ריבית ע"מ להחזיר מותר בכי האי גוונא כשבא לפדות מנכה פירות שאכל תחלה: ד"ה ריבית:

Comment 202

מותר למכור סחורה בהמתנה ביותר מדמיה רק שלא יפרש אם מעכשיו בפחות בסחורה שאין שומא ידוע כגון פרה וטלית אבל פירות שיצא שער אסור: ד"ה ואמר: ע"ב

Comment 203

טעה בחשבון לא הוי מתנה לדידן בכדי שהדעת טועה הוא: ד"ה בעישוריתא: דף סד

Comment 204

אסור ליתן מעות על הכרם ולומר כל כך וכך הינין אני מוכר אבל אמר הן רב הן מעט שיגדלו שרי: (היינו לתי' שני מתוס' אבל לתי' ראשון אסרה רב בכל ענין): ד"ה מה:

Comment 205

אסור להתנות על סחורה אם יהיה הפסד המעות הלואה ואם ריוח פקדון: ד"ה אי תקפה:

Comment 206

פסק עמו על הגדיש יכול המוכר לאכול פירות שיש לו ויתן אחרים: ד"ה האי: ע"ב

Comment 207

אסור ללות על ביתו לדור עמו בנכייתא לרש"י ודוקא שדה מותר דזימנין דיקלקלו הפירות ולא שקיל מידי אבל כאן גבי בית זה נהנה תמיד ור"ת פי' כשמלוה על הבית או על השדה שניהם מותר: ד"ה ולא:

Comment 208

הלוהו על חצירו ודר בו שביעית משמטתו: בא"ד:

Comment 209

המלוה לחבירו אסור לדור בחצירו שלא מדעתו אפי' לא קיימא לאגרא אבל מדעתו אין איסור לעשות טובת הנאה הלוה למלוה אלא דברים שלא עשה בלא הלואה (והיינו לתי' שני מתוס' אכן לתי' הראשון דבר שיש לו אוושא וקול כגון לדור בביתו אסור אפי' אם השאילו בלא הלואה): ד"ה אבל:

Comment 210

ישנה לשכירות מתחילה ועד סוף ואינה משתלמת אלא לבסוף: ד"ה שכירות אינה: דף סה

Comment 211

הלוהו על חצירו יכול לדוחקו לפורעו או יחליטנו וצ"ע: ד"ה לא: ע"ב

Comment 212

אם אין אתה נותן לי עד זמן פלוני יהא שלך אף בפחות מהדמים מותר כשהלוה יכול למוכרו לאחר בתוך זה הזמן: בא"ד:

Comment 213

משכנתא בלא נכייתא אסור דיכול הוא לפדותו לעולם או הוא או יורשיו: ד"ה לכשיהיו:

Comment 214

פטומי מילין היינו שאחר התנאי התנה כן אבל אם בתחלת התנאי אומר כן הוי תנאי גמור: ד"ה פטומי: דף סו

Comment 215

שכיב מרע המגרש סתם אם עמד אינו חוזר (ודלא כר"ח ורש"י): ד"ה קמל"ן:

Comment 216

אסמכתא דהיינו על ידי מעות שהלוהו קנו מעותיו בלא ב"ד חשוב ושאר אסמכתא בעו קנין מיניה בב"ד חשוב ואפילו מעכשיו: ד"ה ומניומי:

Comment 217

קנס שידוכין מהני בלא ב"ד חשוב וכן סיטומתא וכן מלמד שקבל עליו קנס כששוכרין אותו ולא נמצא אחר: בא"ד:

Comment 218

אסמכתא היינו דאין בידו ולא גזים או גזים ובידו: ד"ה ואי: ע"ב

Comment 219

אין אדם רגיל למכור קרקעותיו וחשיב גזים והוי אסמכתא אם יאמר אם לא אעשה זאת אמכור לך קרקע זה ואפי' בשוויו: בא"ד:

Comment 220

מחילה בטעות לא הוי מחילה קנין בטעות חוזר (רש"י סבר דהוי מחילה וכן דעת הרא"ש ז"ל): ד"ה התם:

Comment 221

הלך בעלה למדינת הים ולוותה ואכלה ומיאנה אין לה מזונות וכן איילונית: ד"ה הממאנת. דף סז:

Comment 222

אלמנה לכהן גדול יש לה מזונות אחר מיתת בעלה ולא שנייה: בא"ד (ובד"ה ובלאות):

Comment 223

ואין לה בלאות שאינן קיימין נשבית ופדתה עצמה ושוב מיאנה אין לה פרקונה אבל [אכל] גוף הקרן פטור: (בא"ד) [ד"ה בלאות]:

Comment 224

המלוה על הקרקע ואוכל פירותיו באתרא דלא מסלקי ולוה סתם ואח"כ אמר המלוה מסתליקנא צריך למיקני מיניה: ד"ה והילכתא: ע"ב

Comment 225

בנכייתא אסור לתלמיד חכם ואפי' הכי אכלם רבינא שלא רצה ליטול השם מתלמיד חכם: (זהו לדברי ר"ת): ד"ה רבינא:

Comment 226

משכנתא דסורא במשלם שנין אילין שרי לת"ח (גמ' ואין שייך בפסקי'):

Comment 227

המושיב חנוני למחצית שכר נותן לו כפועל בטל לגמרי: ד"ה ונותן: דף סח

Comment 228

המושיב חנוני בחנות אם היה אומן לא יעסוק באומנותו: ד"ה אלא:

Comment 229

ביצים מוזרות מותרות באכילה: (כדאמרי' באלו טרפות דף סד: וכן דעת רש"י): ד"ה איכא: ע"ב

Comment 230

צריך לקוץ ראש עגלה או ליתן לו דינר כשמושיב חנווני או פועל למחצית שכר: ד"ה אלא: דף סט

Comment 231

כל היכא דאמרינן שיטה איתמר אין הלכה כשום אחד מהן: בא"ד:

Comment 232

צד אחד בריבית אסור: ד"ה אמר (גמ' כשיש למקבל בלאו הכי סחורה בכל ענין בלא נתינת דינר):

Comment 233

שנים שנתעצמו לדין כופין אותו ודן בעירו ואם אמר כתבו לי מאיזה טעם דנתוני כותבים ודוקא שדנו לו על ידי כפייה אבל מדעתיהן אין כותבין לו: (זהו לדברי ר"ת אבל לפי התוס' השני אין להוכיח דיש חלוק בין כפייה לדעת): ד"ה כי: ע"ב

Comment 234

מותר להשכיר כלי זהב לחבירו וליקח שכר אע"ג דלא פחתי (ולרש"י משמע דאסור שניהם): ד"ה מרא:

Comment 235

משכיר מעות לשולחני [להתראות בהן] להתלמד בהן: בא"ד:

Comment 236

כשהנותן מקבל עליו יוקרא וזולא ואחריות על המקבל אסור אלא במכר גמור: (וריב"ן חולק): ד"ה דקא: דף ע

Comment 237

טוענים ליתומים לקוח בידם ואפי' בכלי שלא נשתמש בהן אביהן בחייו אם היה עשיר ואין מחזירין ע"י סימן אם לא שיש עדים שאומרים סימנים ואז מראים להם אולי יכירום: ד"ה אתא:

Comment 238

יד נכרי באמצע פטור מן הבכורה בכל דהו ולא משום דקיימא ברשות מרה: ד"ה אין: ע"ב

Comment 239

בהמת ישראל המשועבדת לנכרי ומצי לסלוקי בזוזי חייב בבכורה בהמת נכרי ומצי ישראל לסלוקי לנכרי בזוזי פטור מבכורה: ד"ה ואי:

Comment 240

נוהגין אנו להלוות לכותים ברבית דהוי כדי חייו או משום דאנו שרויין ביניהם ואי אפשר לנו אם לא נישא וניתן עמהן וא"כ לא שייך לאסור להלות להן ברבית שמא ילמוד ממעשיהם דבלאו הכי איצטריך לטפל עמהם א"כ מה לי רבית ומה לי מלאכה אחרת: ד"ה תשיך:

Comment 241

הקורא לחבירו רשע יורד עמו לחייו וישרוף שליש תבואתו בשם רב צדוק גאון (ותימה גדולה הוא מניין לו זה): ד"ה אדם: דף עא

Comment 242

לא נחשדו ישראל על משכב זכור ובהמה וגם אין איסור להתייחד עמהם: ד"ה לא:

Comment 243

אסור לומר לישראל המעות שאתה חייב לכותי הלוום לי ואני אפרע רבית לכותי אם לא שהכותי בעצמו לוקח מישראל ראשון ומלוה לו ברבית: ד"ה מצאו: ע"ב

Comment 244

ישראל שמינהו כותי אפוטרופוס מותר ללוות ממנו ברבית וכותי שמינהו ישראל אפוטרופוס או סנטר אסור ללוות ממנו ברבית: ד"ה כגון:

Comment 245

מעות ישראל המופקדין ביד כותי מותר ללותם ברבית ושל כותי ביד ישראל באחריות ישראל אסור באחריות כותי מותר (עיין בפנים): בא"ד:

Comment 246

שולח ישראל משכנותיו ביד כותי המלוה יקבלם מן הכותי ויתן המעות לכותי או אפי' לישראל אך יאמר המלוה אני פורע לך בשביל הכותי ולא יהא סומך כלל על הלוה כי אם על המשכנות: בא"ד:

Comment 247

מותר לישראל להיות ערב בשביל כותי ואם לא יפרע הכותי יפרע הוא: בא"ד:

Comment 248

שטרי חוב המוקדמין פסולים לגמרי (עיין בתוס' ב"ק פרק המניח (דף ל' ע"ב) כי שם כותבין ההיפך ופוסקין כרש"י דהכא ודו"ק): ד"ה שטר: דף עב

Comment 249

שטר שיש בו רבית גובה ע"פ השטר הקרן: בא"ד:

Comment 250

הלכה כרבי מאיר בגזירותיו ולא בקנסותיו: ד"ה קונסין:

Comment 251

מעוברת חבירו ומניקת חבירו אם נשא יוציא וכשיגיע זמנה לכנוס יכנוס: בא"ד:

Comment 252

לוה סאה בסאה על סמך שער שבשוק כשיש ללוה מעות או מעט תבואה: ד"ה אין: ע"ב

Comment 253

כשנותנין מעות לבעלי זמורות המשוי בכך וכך ושוין יותר בשעה שזומרים אותם צריך לסייעו בעשיית קרקע: ד"ה דשבשי: דף עג

Comment 254

דינא דמיצרא אף בבתים: (עיין לקמן סי' שע) ד"ה נטר: ע"ב

Comment 255

הקונה בית של כותי שאצל בית ישראל לית בו משום דינא דבר מצרא: בא"ד:

Comment 256

משכן בית לחבירו יכול למכור ולהקדיש מה שיתר על החוב אבל גובה חובו תחילה: ד"ה השתא:

Comment 257

רבית מאוחרת מותר כשלא הזכיר בשביל מעותיו שהיו אצלו: ד"ה ושפכי:

Comment 258

יש דברים שמקנה בדבור בעלמא כגון אמר לו דור בחיי ראשך ונאמן עלי אבא: ד"ה הכא: דף עד

Comment 259

אסמכתא ומשחק בקוביאות אינו בידו כלל ואינו אסמכתא וכשהוא בידו לגמרי אי גזים לא קנה: בא"ד:

Comment 260

אין לו אלא סאה [אחת] לוה עליו כמה כורים הרבה בבת אחת: ד"ה ולית: דף עה

Comment 261

אומר אדם לחבירו ביו"ט מלא לי כלי זה ולא יזכיר שום מדה: ד"ה בני: (גמרא פרק אין צדין):

Comment 262

בני חבורה המקפידין [זה ע"ז] אסור לומר אפי' בלא הזכרת מדה ואסור להם לשקול [אפי'] ביד ובעלמא כשאינו אומן שרי: בא"ד:

Comment 263

אומר אדם לחנוני תן לי בכך וכך פירות אבל [לא יאמר] לקחת עשרים גם אני אקח כן או המתן עד שאמנה כמניינך אסור: בא"ד:

Comment 264

לא יזכיר ביו"ט סכום מנין כשנותנים מאה אגוזים בפרוטה לא יאמר לקחת כבר ששים והשתא ארבעים הרי מאה: בא"ד:

Comment 265

לא יזכיר סכום מקח לומר לקחת כבר י"א והשתא אחד הוי דינר או אם לוקח דבר שוה דינר לא יאמר הרי יש דינר: בא"ד:

Comment 266

אסור לומר לחבירו ביו"ט הלויני אלא יאמר השאילני ובני חבורה המקפידין [זה ע"ז] דרכן בהלואה ואסור: ד"ה ומשום:

Comment 267

מותר ללות ככרות מחבירו (עי' בפנים): ד"ה וכדברי:

Comment 268

ת"ח מותרין ללות זה מזה ברבית ודוקא בדבר מועט שהיה נותן לו בלא"ה: ד"ה מתנה:

Comment 269

ערב ועדים עוברים [גם] אלפני עור לא תתן מכשול היכא שלא היה מלוה לו אילולי הן: ד"ה ערב: ע"ב

Comment 270

מושיט כוס יין לנזיר אינו עובר אלא בתרי עברי דנהרא: בא"ד:

Comment 271

דיינינן דינא דגרמי: ד"ה אין: דף עו ע"ב

Comment 272

אריס ששכרו לדלות וירדו גשמים נותן לו שכר משלם מה שאין כן בשכיר יום: ד"ה דאגר: דף עז

Comment 273

כל המשנה ידו על התחתונה: ד"ה רב: ע"ב

Comment 274

לב"ח כי אית זוזא [ללוה] לא מסלק ליה בארעא: ד"ה לא:

Comment 275

משך חפץ ומעכב ליתן דמיו ולא פי' שע"י משיכה יקנה לא קני: ד"ה עייל:

Comment 276

מוכר שדהו מפני רעתה אפי' עייל ונפיק אזוזי קנה: ד"ה תתרגם:

Comment 277

מעות צדקה מותר לשנותן לכל דבר ואפי' באו לידי גבאי: ד"ה מגבת: דף עח ע"ב

Comment 278

אמר מנורה לבהכ"נ מותר לשנותה למצוה אחרת מה שאין כן במעות פורים: בא"ד:

Comment 279

כל אונס שאירע לבעל הבית שלא היה לו לידע יותר מן הפועל פסידא דפועלים: ד"ה אלא: דף עט

Comment 280

ספינה סתם ויין סתם וטבע הספינה צ"ע אם חולקין השכר: ד"ה אי: ע"ב

Comment 281

מניקה עם בנה קלה ממעוברת (זה לחד תי' מתוס'): ד"ה השתא:

Comment 282

לא שייך זו אף זו אם הוא בכלל רוצה לומר שמה ששונה אח"כ הוא בכלל הראשון: בא"ד:

Comment 283

לענין לשון בני אדם עובר ירך אמו הוא: בא"ד:

Comment 284

לית לן דסומכוס דאמר ממון המוטל בספק חולקין: ד"ה ואי: דף פ

Comment 285

רוב אומנין עושין מלאכה בבית בעה"ב ולכך כשנותנין לו המלאכה לביתו הוי שומר שכר: ד"ה דקא תפיס: ע"ב

Comment 286

הלוקח כלי לבקרו אם יכול למכרו אם אינו זבינא חריפא ונאנס פטור (וראייתם מנדרים): ד"ה אתא: דף פא

Comment 287

המלוה על המשכון בלא שטר אף בשעת הלואה קני (לדברי ה"ג): ד"ה דברי: ע"ב

Comment 288

הלוהו על משכון גרוע ואינו שוה כפי אשר הלוה עליו ופי' אם יאבדנו יאבד מעותיו ואבד הפסיד מעותיו ולפי' רש"י אפי' לא פי' אם הלכה כשמואל כמו שפוסקין בפנים: ד"ה לא: דף פב

Comment 289

הב"ח קונה [משכון] להיות כשומר שכר ולא להתחייב באונסין (רש"י חולק: ד"ה אימור: ע"ב

Comment 290

המקדש את האשה במשכון אשר בידו מן אחרים מקודשת ודווקא במשכון שבא לידו שלא בשעת הלוואתו (שייך לסימן דלעיל): בא"ד:

Comment 291

קבל חמצו של נכרי וקבל עליו אחריות גניבה ואבידה עובר עליו בפסח (ולרש"י אינו עובר אלא קבל עליו גם כן אונסין): בא"ד:

Comment 292

אנוס גמור אדם פטור בו: ד"ה וסבר:

Comment 293

היה ישן ובא חבירו וישן אצלו הראשון פטור והשני חייב (ירושלמי הוא): בא"ד:

Comment 294

הניח להן אביהן פרה שאולה וטבחוה משלמין מה שהזיקו וכן הרבה כאלו: בא"ד:

Comment 295

אדם המזיק בכעין אבידה וכן נפל מן הגג ברוח מצויה חייב ופטור בכעין גניבה כמו נתקל דגניבה קרובה לאונס ואבידה קרובה לפשיעה: בא"ד:

Comment 296

אמר לפועל אחר שהשכירו להשכים ולהעריב אין אין יכול לכופו אם אין המנהג כן אם לא שאמר בשעת התנאי: ד"ה השוכר: דף פג

Comment 297

זמן כניסת הפועלים למלאכתן מהנץ החמה עד צאת הכוכבים: ד"ה פועל: ע"ב

Comment 298

הפוגע באשה בשעה שעולה מן הנהר ערומה אחזו רוח זנונים: ד"ה יתיב: (זהו לתירוץ שני מתוס' אבל לתי' ראשון אפי' כשאינה ערומה): דף פד

Comment 299

בתענית צבור יורדין שלשה לפני התיבה: ד"ה אוקמינהו: דף פו

Comment 300

אין מורידין לפני התיבה אותן שקורין לאלפי"ן עייני"ן אלא היכא דליכא בע"א: ד"ה אחתינהו:

Comment 301

אין לשאול בשלום אשה אפי' ע"י בעלה אלא לומר לבעלה איה פלנייתא: ד"ה ע"י: דף פז

Comment 302

אמר ליתן פת קיטנית יתן פת קטנית ואין חייב ליתן פת וקטנית: ד"ה פת

Comment 303

(כל) גזל כנעני במקום חילול השם לכ"ע אסור: ד"ה אלא: ע"ב

Comment 304

חצר קובעת למעשר מדרבנן לר' ינאי ולר"י אפי' מן התורה כשהוא משומר: ד"ה עד: דף פח

Comment 305

דבר שלא נגמר מלאכתו פטור אפילו בבית: ד"ה מאי:

Comment 306

רבינו תם פי' לוקח מן הנכרי או מן הישראל לאחר מירוח פטור אבל לוקח קודם מירוח חייב ולאחר מירוח מישראל דומה לחיוב על הפטור וריב"א פי' להיפך לוקח מישראל קודם מירוח פטור ולאחר מירוח חייב ומן הנכרי לאחר מירוח פטור קודם מירוח חייב: ד"ה תבואת:

Comment 307

גמר מלאכה לא קבעה למעשר אלא בשבת ומקח וחצר: [ד"ה מאי ע"ב]

Comment 308

ישראל אסור ליתן תרומתו לבהמתו ואפי' כהן דוקא כרשינין שהוא מאכל בהמה ולא חטין: ד"ה והדשות. דף צ

Comment 309

מותר לומר לנכרי בשבת הילך לבשל לצורכך כשאין מוטל עליו לזונו וכל שכן לומר לנכרי אכול נבלה: (עי' בפנים דמשמע דר"י חולק וכן הרא"ש סובר דאסור לומר לנכרי בשבת וכו'): ד"ה חסום:

Comment 310

שביעית וחולו של מועד אסור אמירה לנכרי: (גמ' מ"ק): ד"ה אבל [עי' רש"ל על ד"ז]:

Comment 311

כשהנכרים מסרסין בהמתן של ישראל אפי' בלא ידיעתן מחליפין אותה מפני הלעז: ד"ה מחלפי: ע"ב

Comment 312

הבא במחתרת ונטל כלים ושברן פטור (גמ' פרק בן סורר): ד"ה בבא: דף צא

Comment 313

בעל הבית העובר ממקום למקום ונצטרך נוטל וכשיחזור לביתו ישלם לצאת ידי שמים (אינו בתוספ' שלנו):

Comment 314

חצר קונה אפי' היכא דקים לי' בדרבה מיניה: ד"ה אתנן:

Comment 315

תחלתו כעין גניבה ואבידה וסופו באונס פטור: ד"ה אי הכי: דף צג ע"ב

Comment 316

העביר בהמות על הגשר ודחפה אחת לחברתה חייב: ד"ה איבעי:

Comment 317

סיגפה ברעב ומתה חייב אפי' יש לתלות שמתה ע"י דבר אחר: ד"ה סיגפה:

Comment 318

בעלי אומנות הוי שאילה בבעלים בשעה שמכינין עצמן למלאכתן אבל קודם לכן לא הוי שאילה בבעלים: ד"ה פרה: דף צד

Comment 319

שואל חייב באונסים אפי' זן אותה: ד"ה דקיימא: ע"ב

Comment 320

אסור לקשור פרה אחורי הקרון: (אינו בתוס' שלנו):

Comment 321

מנהיג כלאים בבת אחת ואינם קשורים במחרישה פטור: ד"ה אלא:

Comment 322

פשיעה בבעלים פטור: ד"ה אתמר: דף צה

Comment 323

ספק ממונא לקולא היינו לפטור המחזיק: בא"ד:

Comment 324

אין הבעל יכול למכור ולהשאיל פירות נכסי מלוג בלא רשות האשה (ראייתם מפרק האשה שנפלו): ד"ה שאל: דף צו

Comment 325

הלוקח בהמה לשלשים יום הוי שומר חנם ואם פשע חייב לשלם: ד"ה בעל: ע"ב

Comment 326

שאל פרה יורשים חייבים בגניבה ואבידה: ד"ה אלא

Comment 327

בעל בנכסי אשתו יורש הוי ואלמנותו ניזונת הימנו אבל לא לגבי משאיל: [בא"ד]

Comment 328

אין מועל כשלוקח מעות הקדש אלא כשהוציאן מרשות בעלים ולא כסבור שהן שלו ולקחן: ד"ה אמר:

Comment 329

גזלן משלם אפי' סובין ואין צריך לשלם מה שגזל. (והיינו דלא כרש"י ובפ"ק דב"ק פוסקין כרש"י וצ"ע): ד"ה זיל:

Comment 330

שואל ששיבר משלם את השברים והפחת משעת שבירה עד העמדה בדין עם המשאיל ומלמדין אותו שישלם השברים: בא"ד:

Comment 331

אין מגלגלין שבועה כשהנתבע טוען שמא ואם התובע טוען שמא מגלגלין אם הדבר דומה שיש רגלים לדבר שכן הוא אבל אם אינו דומה אין מגלגלין אם לא שטוען ודאי: ד"ה ביום: דף צז

Comment 332

איני יודע אם הלויתני פטור אך ישבע שבועת היסת אבל הלויתני ואיני יודע אם החזרתי חייב: ד"ה והלה: ע"ב

Comment 333

מתוך שאינו יכול לישבע משלם דוקא במקום שהיה לו לידע: ד"ה רב הונא:

Comment 334

מנה לי בידך והוא אומר חמשים ידענא וחמשים לא ידענא ובנסכא דרבי אבא מתוך שאינו יכול לישבע משלם היו שניהם חשודים על השבועה יחלוקו (זהו לר"ת אבל ר"י משמע דחולק עי' בפנים): ד"ה הכא:

Comment 335

פוגם שטרו ומת יורשים נשבעים שבועת יורשים (דברי רב פפא הוא): בא"ד:

Comment 336

בעלילה מועטת יש להקל על היתומים שלא להוציא מהן ממון: בא"ד:

Comment 337

טוב לעשות שני שבועות על דבר אחד מעל שני דברים: [סד"ה משכחת דף צח ע"ב]

Comment 338

שלח לו בכתב השאילני בהמתך ושלחה לו נתחייב עליה וכן שליח שעשאו בעדים: ד"ה ואמר: דף צח ע"ב

Comment 339

השאילני פרתך והכישה במקל והיא תבא ונאנסה פטור: ד"ה אמר: דף צט

Comment 340

משיכה אינה קונה ברשות הרבים אלא להתחייב באונסים משעת משיכה: ד"ה כיון:

Comment 341

שואל שלא מדעת גזלן הוי: ד"ה וחברו:

Comment 342

המשאיל קורדום של הקדש לחבירו יצא לחולין (עי' בפנים): בא"ד:

Comment 343

הנח לפני הוי שומר חנם ובשכר חייב בגניבה ואבידה: ד"ה כך:

Comment 344

שומרים שמשכו בבהמה שוב אין הבעלים יכולין לחזור בו: (וזה לדברי רבי אלעזר אבל רב הונא פליג עליה): בא"ד

Comment 345

כשהלוקח מוחזק וטוען ברי מועיל חזקתו אפי' בדבר שי"ל מאיליו באו אבל כשטוען שמא אין מועיל חזקתו וכשהמוכר מוחזק מועיל חזקתו אפי' כשטוען שמא וכשבעל הבית טוען שמא כגון הפקיד לו טלה חי ויש לו ג"כ ומת אחד מהן ואינו יודע איזהו מת מועיל חזקת הנפקד אם הוא מוחזק בודאי חי אע"ג דטוען שמא: ד"ה וליחזי: דף ק

Comment 346

כל העומד ליתלש בשבת חשוב כמחובר ובב"ח כתלוש: ד"ה ואמר: ע"ב

Comment 347

אילן שנעקר ממקומו ונטעו במקום אחר הוי ערלה כבתחילה: ד"ה שנעקרו: דף קא

Comment 348

מתירין מבגד לבגד ומזוזה לא יעקרנה ממקומה לקובעה בבית אחר: ד"ה לא: ע"ב

Comment 349

מזוזה לרש"י קובעה מעומד ולר"ת כעין ס"ת מושכבת: ד"ה בגובתא: דף קב

Comment 350

שכר בית בחצר אין לו כלום ברפת: ד"ה תרתי:

Comment 351

שטר הכתוב בו מאה זוזי דאינון סלעין תלתין אין לו אלא מאה זוזי אחר פחות שבלשונות: ד"ה הוה: ע"ב

Comment 352

הפודה בנו תוך שלשים יום ונתעכלו המעות אינו פדוי: ד"ה בחזקת:

Comment 353

נפל בית המשכיר רשאי להוציאו (רש"י פי' דדוקא כשהגיע סוף זמנו יכול להוציאו אם לא הודיעו ע"ש): בא"ד:

Comment 354

שאל כלי סתם משתמש בו לעולם והוא דקני מיני'. לפי' הערוך: ד"ה שואל: דף קג

Comment 355

מכר לו ארעתא בסתם שתים משמע ובשאלה כולהו משמע: ד"ה פרדיסי:

Comment 356

במקרקעי אזלי' בתר חזקת דמרא קמא ובמטלטלין בתר מאן דתפיס. בא"ד:

Comment 357

יש לילך אחר לשון שנהגו לכתוב הדיוטות ואע"ג דלא כתב: ד"ה היה: דף קד

Comment 358

אדם מביא קרבן אשתו שחייבת לידה [זובה] או של צרעת או נזירה וחלב ושבת אבל קרבנות שנדרה קודם נישואין ולוותה ואכלה וכן לוותה בעודה תחתיו לדבר שאינו משועבד לה לא: ד"ה הכי גרס:

Comment 359

המקבל סחורה חוזר בו קודם הזמן ונוטל כפי מה שעלה לחלקו: ד"ה הני: דף קה

Comment 360

אבל הנותן אינו יכול לחזור עד כלות זמנו: בא"ד:

Comment 361

טומאת חיבורין לא מטמא אלא אדם אחד או בגד אחד וגם שני דרבנן ולא יותר. (וצ"ע דבפ"ק דשבת כתבו דאפי' ד' וה' בגדים מטמאים מדרבנן: ד"ה על: ע"ב

Comment 362

אין דרך ליתן תפילין במטפחת כי אם בתיק או בכיס: ד"ה מטפחת:

Comment 363

דרך לזרוע שנה ולבור שנה נ"מ לקבלן שיכול להובירה: ד"ה האי: דף קז

Comment 364

אילן ששרשיו בחצר שניהם ונופו נוטה לצד אחד הנוטה לכאן לכאן וצ"ע בהיותו לפי דברי רב ושמואל סבר חולקין ואפשר כי דעתם לפסוק הלכה כן אע"ג דקיימא לן כשמואל בדיני משום דקאמר רב יהודה דנהיגי בני מצרא כרב: ד"ה אילן: (הרא"ש ז"ל פוסק כשמואל):

Comment 365

לכ"ע נוהגים דין מצרנות בשדות: ד"ה האי: דף קח

Comment 366

הלוקח שדה שאחר היה מצרן הוא שלוחו של מצרן: בא"ד:

Comment 367

לוה לצורך קבורה מזבנינן ליה בלא אכרזתא: ד"ה מזבנינן: ע"ב

Comment 368

המוכר שדהו לכותי בא"י כשישראל רוצה אותו ליקח בדמי' אלו היו משמתינן ליה: ד"ה משמתינן:

Comment 369

רבינו תם פי' דאין מצרנות בבתים. (עיין לעיל סי' רנד): ד"ה ארעא:

Comment 370

מתנה דאית בה אחריות אית ביה דינא דב"מ: (זה אינו תוספות וגמ' הוא): בגמ' שם:

Comment 371

מלמד התלמידים בטעות פסידא דלא הדר ומסלקינן ליה: (וכן אם בטל יום או יומים) (הנרשם אינו בתוס' שלנו):

Comment 372

ירד לשדה חבירו ונטעה שלא ברשות אין נוטל מגוף הקרקע: ד"ה סבר: דף קי ע"ב

Comment 373

השוכר פועלים לעשות מלאכה אמרי' לא עבר על לא תשהה שכרו: ד"ה אמר: דף ק"א

Comment 374

א"ל בעה"ב לפועל תסמוך על החנוני וא"ל הפועל אני פוטרך אינו חוזר על בעה"ב ואם א"ל אני פוטרך אם יתן לי חוזר עליו אם לא יתן לו: ד"ה חוזר: דף קיב

Comment 375

מחילה אינו צריכה קנין כמו פשרה: בא"ד:

Comment 376

שכיר נשבע ונוטל משום דבעה"ב טרוד בפועלים ולא פלוג רבנן בין אם יש לו פועלים הרבה או לא: ד"ה טריד: ע"ב

Comment 377

הלויתני ואיני יודע אם החזרתי לך התובע אין צריך שבועה: ד"ה אי:

Comment 378

אין עובר על לא תחבול אלא דומיא דרכב ורחיים שמתקנין בה המאכל לצורך אדם: ד"ה ואת: דף קיג

Comment 379

ערכין אין נוהגין בנכרים ובטומטום ובאנדרוגינוס ופחות מבן חדש מה שאין כן בהקדש: ד"ה הקדש: דף קיד

Comment 380

ק"ו סותר ומבטל את ההיקש היכא שנוכל להעמיד ההיקש לדבר אחר: ד"ה ואידך:

Comment 381

ערכין אין שמין כאומד נזיקין אלא שמין כאילו ידו מוכתבת לרבו ראשון ולא כאילו נטלה לגמרי: (וראייתם מפרק האומר משקלי): ד"ה מה:

Comment 382

אין מסדרין לב"ח: ד"ה מהו:

Comment 383

קברי נכרים מטמאין: בא"ד: ע"ב

Comment 384

אליהו איכא למאן דאמר שהי' מבני לאה ואיכא למאן דאמר מבני רחל וא"כ לא היה כהן: בא"ד:

Comment 385

ערום לא יתרום ולא יברך: ד"ה מניין:

Comment 386

מה שהחייה אליהו הילד אע"ג שכהן היה ברור היה לו שיחיהו ומותר מפני פיקוח נפש: ד"ה אמר:

Comment 387

זרעים וטהרות היו שגורות בפיהם והם המשניות לבד תוספת': ד"ה ה"ג דתניא:

Comment 388

כלים שעושין בהן אוכל נפש אפי' ניתוח אסור: ד"ה אלמנה: דף קטו

Comment 389

שיבר רחיים ורכב אע"ג דלא ניתק לעשה מ"מ הפסיד חובו כנגדו והוי ניתק לעשה: ד"ה וחייב:

Comment 390

מותר לחבול אוכלין עצמן: ד"ה כלים: דף קטז

Comment 391

ספרים עשויין להשאיל ולהשכיר: ד"ה והא:

Comment 392

בית ועלייה של אחין אין [על] התחתון לבנות התקרה [וע"ש]: ד"ה הבית: ע"ב

Comment 393

השכיר לו ואמר בית (בה) [זה] ונפל אין עליו לבנותו אלא יתן חצי השכר שעבר: ד"ה אי:

Comment 394

שתי עליות זו על גב זו ונפל התחתונה השכורה לו אי אמר ליה עלייה זו שתחת עליונה אני משכיר לך שיעבד לו גם עליונה ואי אמר ליה שעל בית מספקא ליה אי עלייה הוי בכלל בית אע"ג דבמכר אינו בכלל בית: ד"ה איפחית: דף קיז

Comment 395

הוציא הוצאות מעצמו על נכסי חבירו יכול ליקח גם הרבית: עיין בפנים [ד"ה ר"י]:

Comment 396

בעל הבית רשאי למכור לאחר הבית שתחת העלייה: [ד"ה לא: וע"ש ע"ב]

Comment 397

זמן בית דין שלשים יום לפרעון ולכל דבר: ד"ה זמן: דף קיח

Comment 398

מפקיר נזקיו לאחר נפילת אונס פטור: ד"ה אמר: (מביאין הגמרא בפרק המניח)

Comment 399

השוכר הפועל לעשות בשלו והראהו בשל חבירו נותן לו שכרו משלם (בגמ' הוא וכן איתא ג"כ בגמ' לעיל פ' האומנין): ד"ה לעשות:

Comment 400

חתך הנכרי בסכין נועץ עשרה פעמים בקרקע (מביאין הגמרא במס' ע"ז): ד"ה שבור: דף קיא