Piskei Tosafot on Chullin
פסקי תוספות על חולין
Vilna Edition
https://www.nli.org.il/he/books/NNL_ALEPH001300957

פסקי תוספות על חולין



Comment 1

הכל שוחטין. נשים שוחטות לכתחלה. ד"ה הכל: דף ב

Comment 2

חרש שוטה וקטן אין מוסרין להם חולין (לכתחלה) לשחוט אפילו אחרים רואין אותן ואפילו להאכילו לכלבים: ד"ה שמא:

Comment 3

מצוה לידור בשעת צרה: ד"ה אבל: ע"ב

Comment 4

רב אשי סידר הש"ס: ד"ה אנא:

Comment 5

טמא מת אין נכנס לחיל ולא טמא מת ואפילו טבול יום לעזרת נשים. נטמא בפנים לא גזרו ולא גזרו אלא בעזרת נשים שהוא משמש כניסה ויציאה ולא שאר מקומות עד סמוך למחנה שכינה: [ד"ה שמא יגע בבשר]:

Comment 6

אין עושין כלי שרת מעץ: ד"ה כגון: דף ג

Comment 7

לשחיטה אין צריך כלי שרת: בא"ד:

Comment 8

עובד כוכבים שנמצא בצד הבור ואין לו מלוה עליו מותר: ד"ה אבל:

Comment 9

עבריין לתאבון בודק סכין ונותן לו ואפילו לא יאכל ממנה ואפי' אין יוצא ונכנס: ד"ה בודק: ע"ב.

Comment 10

כותי אם ישראל יוצא ונכנס לא בעי בדיקת סכין: בא"ד:

Comment 11

אם אין יודע לשחוט לא מהני ברואין אותו דשפיר שחט: ד"ה דליתיה:

Comment 12

רוב [מצויין אצל שחיטה] מומחין הן ושוחטין לכתחלה: ד"ה רוב:

Comment 13

אי ידעינן דלא גמיר אפי' דיעבד פסולה: ד"ה אע"פ:

Comment 14

שחיטת עובד כוכבים והאוכל נבלה להכעיס פסולה: [ד"ה קסבר]:

Comment 15

חלופי איסורי הנאה כמו כסות וכלים אסור מה שאין כן בקדושי אשה: ד"ה מותר: דף ד ע"ב

Comment 16

מתו אחיו מחמת מילה כשהיו גדולים או ראו שנבלע דמו ישראל מעליא הוא אבל מתו כשהיו קטנים ושמא לא נבלע דמן לא הוי האי ישראל: ד"ה שמתו:

Comment 17

יין הניתן לתוך התבשיל שוב אין עובד כוכבים יכול לנסכו:

Comment 18

מקבלין מן הנשים דבר מועט דאין הבעל מקפיד: ד"ה אשת: דף ו ע"ב

Comment 19

תרומה ומעשר אין נוהגין בירק בחוצה לארץ ובשאר פירות נוהג תרומה ולא מעשר ובדגן תירוש ויצהר נוהג תרומה ומעשר ואנו אין מפרישין תרומה ומעשר מחמת שכבר בטלוה הרובים: ד"ה והתיר:

Comment 20

מדומע שכבר נתקן מותר בשבת ע"י שנותן עיניו בצד זה ואוכל בצד אחר ולא טבל ודאי: ד"ה ודלמא: דף ז

Comment 21

סכין של עובד כוכבים ובא לחתוך בו צונן נועצה י' פעמים בקרקע ולחתוך בה רותח צריך ליבון ובפסח דהיתרא בלע סגי ברותחין: ד"ה שלבנה: דף ח

Comment 22

סכינים קטנים סגי ברותחין והגדולים בעי ליבון והסכינין הלקוחין מן העובד כוכבים צריכין לבון: בא"ד:

Comment 23

סתם כלי עובדי כוכבים אינן בני יומן: ד"ה השוחט: ע"ב

Comment 24

לאחר שנקרו חלב מן הבהמה וכן כשמביאים בשר מן הטבחים של עובדי כוכבים אין צריך לקלוף בכל מקום שחתך בסכין שלו או בקופיץ שלו: ד"ה אגב:

Comment 25

צנון שחתך בסכין של בשר אסור לאוכלו בכותח: בא"ד:

Comment 26

סכין ששחט בה כשרה ובא לשחוט בה סגי בצונן אבל אסור לחתוך בה רותח: ד"ה סכין:

Comment 27

סכין של עובד כוכבים נועצה בקרקע י' פעמים אפי' לחתוך בה צונן אבל שחט בה טרפה די בקינוח: ד"ה והלכתא:

Comment 28

סכין ששוחטין בה רגילין לשומרה ואסור לטלטלה בשבת: ד"ה וליתקן:

Comment 29

לא יתן כסלים על בשר בעודן חמין אבל אח"כ שרי: ד"ה לא:

Comment 30

אין צריך לקשור תפילין בכל יום: ד"ה ואידך: דף ט:

Comment 31

עיקור דרש"י ששחט בסכין פגומה ודהלכות גדולות שנעקרו ממקומם ושוב שחטן: ד"ה כולהו:

Comment 32

נטל הזאב בני מעיים והחזירן אפי' יש נקבים שלא במקום שיניו כשרה: ד"ה אמר ליה:

Comment 33

החמירו בספק כלים שיש להן טהרה במקוה יותר מבאוכלין: ד"ה שאני: ע"ב:

Comment 34

בגוף אין צריך חפיפה ודוקא קמטים צריך הדחה ולא בשאר הגוף אך נהגו לרחוץ כל הגוף בחמין: ד"ה עד: דף י

Comment 35

לא חיישינן למיעוט והלוקח בהמה מיניקה מן העובד כוכבים ובנה כרוך אחריה פטור מן הבכורה: ד"ה לרבי מאיר: דף יא ע"ב

Comment 36

ראינו שהיה לה חלב קודם הלידה לכ"ע האי חלב לא פטרה: דף יב בא"ד:

Comment 37

עשו גבינות מבהמה ונשחטה ונמצאת טרפה אסורין ובסירכא מתירים: בא"ד:

Comment 38

ולד תוך שלשים הוי נפל: בא"ד:

Comment 39

חשוד אגניבה אין חשוד אנבלה: ד"ה הרי: שם

Comment 40

חש"ו כשרים לכתוב הגט כשעומדין על גביו ומלמדו: ד"ה מאן: ע"ב

Comment 41

חליצה צריך שיתכוונו שניהם: בא"ד:

Comment 42

שוטה אין בר חליצה אפילו מלמדין אותו: בא"ד:

Comment 43

אין מתכוין לחתיכה כגון הפיל סכין ושחט כשר: ד"ה זרק

Comment 44

כשקטן עושה מעשה גמור כמו אלון ורמון שחקקו מהני בלא אמירה ומעשה גרוע כמו העלוה חש"ו אין מועיל אפילו עם אמירה מחשבתו ניכרת מתוך מעשיו שמוכיח קצת מהני נמי עם אמירה: ד"ה ותבעי:

Comment 45

בספינה מוציא ידו חוץ לספינה ושוחט ודם שותת ויורד לדופני הספינה: ד"ה בין: דף יג ע"ב

Comment 46

בפעם אחת לא מיקרי עבריין ליאסר שחיטתו: ד"ה השוחט: דף יד

Comment 47

דם אברים בלאו וכל זמן שלא פירש מותר: ד"ה ונסבין:

Comment 48

צלי לא בעי מליחה ואפילו לא נצלה כל צרכו מ"מ מנהג למלוח צלי. בשר תפל מותר לטלטל בשבת: בא"ד:

Comment 49

לא יעמיד בהמתו על גבי עשבים שנתלשו בשבת במקום שהבהמה אין יכולה לבא שם במקום שאין יושב ומצפה דהוי מוקצה: ד"ה מחתכין:

Comment 50

מילא עובד כוכבים מים לבהמתו משקה ישראל אחריו וכן אם עשה העובד כוכבים כבש: בא"ד:

Comment 51

המבשל בשוגג בשבת אפילו הוא מותר בו ביום ובמזיד אפילו לאחרים אסור עד מוצאי שבת: ד"ה המבשל: דף טו

Comment 52

אין מוקצה לחצי שבת בדבר שגמרו בידי אדם: ד"ה כגון שהיה: ע"ב

Comment 53

המקרב דבר אצל האש חייב כמקרב האש אליו: ד"ה אבל: דף טז

Comment 54

כפתו במקום שסוף המים לבא עליו חייב כפתו ואין סוף המים לבא עליו אך אחר כך אשקיל עליה בדקא דמיא פטור: בא"ד:

Comment 55

זרק חץ ותריס בידו וקדם ונטלו פטור: בא"ד:

Comment 56

סכין למטה וצואר בהמה למעלה פסולה אפי' דיעבד ואפילו אמר ברי לי שלא דרסתי: ד"ה אמר: ע"ב

Comment 57

מסוכסכת כשרה בדיעבד: אם הוליך ולא הביא ודקיימא ברישא דסכינא: ד"ה כאן: דף יז ע"ב

Comment 58

מותר לשחוט בשאר טבעות ואין אסור להגרים למטה: ד"ה אבל: דף יח

Comment 59

נותנין עליו חומרי מקום שהלך לשם באין דעתו לחזור וחומרי מקום שיצא משם בדעתו לחזור ומבבל לבבל ומא"י לא"י אין חילוק בין דעתו לחזור לאין דעתו לחזור: ד"ה הני מילי: ע"ב

Comment 60

השוחט מן הצדדין כשר דוקא בדיעבד ואפילו החזיר הסימן: ד"ה השוחט: דף יט ע"ב

Comment 61

כיצד חולצת מתירתו בימין ותופסתו בשמאל וגוררתו בימין כדי שתהא חליצה והתרה בימין: ד"ה לא: דף כ

Comment 62

הנועץ ראש הסכין תחת הסימן הוי חלדה: ד"ה מפני: ע"ב

Comment 63

עוף לכתחלה ישחוט שני סימנין: דף כא ע"ב ד"ה ואינו

Comment 64

קטן קורא בתורה ואינו יורד לפני התיבה ואינו פורס על שמע ואין נושא כפיו אלא עם הגדולים עד שיביא שתי שערות ואינו מתפלל בקביעות בתעניות ובמעמדות עד שתתמלא זקנו דבעינן זקן ורגיל. היודע לישא את כפיו מחלקין לו תרומה בבית הגרנות: ד"ה נתמלא: דף כד ע"ב

Comment 65

היודע לדבר אביו מלמדו תורה: בא"ד:

Comment 66

היודע לשחוט וגדול עומד על גביו אוכלין משחיטתו: בא"ד:

Comment 67

כלי חרס טמא ומטמא מגבו ואינו מקבל טומאה מגבו אפי' נגע בידיו: ד"ה וגבו:

Comment 68

שלשה לוגין מים שאובין פוסלים מקוה חסר אבל לא מקוה שלם: ד"ה ופוסל: דף כה ע"ב

Comment 69

כל איסורים שבתורה אסורים בנותן טעם אבל יין במים קיוהא בעלמא הוי: ד"ה המתמד:

Comment 70

יין מזוג אינו פוסל את המקוה ספק שאובין אין פוסלין את המקוה: ד"ה שהחמיץ: דף כו

Comment 71

מקוה שהניחו ריקן ומצאו מלא כשר: ד"ה דלמא:

Comment 72

יין וחלב לחין אין חוצצין: ד"ה הכא: ע"ב

Comment 73

השוחט לכתחלה צריך לשחוט את הוורידין אבל צלאו ולא נחתכו כשר בדיעבד: ד"ה השוחט: דף כז

Comment 74

שחט חצי כל אחד ואחד בעוף פסול: ד"ה חצי:

Comment 75

שחט וחתך גם המפרקת כשר לרש"י: שם

Comment 76

בספק דרוסה צריך בדיקה כנגד כל החלל ואפילו לא האדימו הסימנין אלא משהו טרפה: ד"ה אתא: דף כח

Comment 77

וושט אין לו בדיקה מבחוץ לענין דרוסה אבל בנקב יש לו בדיקה: בא"ד:

Comment 78

בידי אדם אפשר לצמצם ולא בידי שמים: ד"ה לפי: ע"ב

Comment 79

המתחיל במצוה אומרים לו מרוק: ד"ה ומירק: דף כט

Comment 80

אין שוחטין זבח אחד אפילו זה אחר זה: ד"ה אם: ע"ב

Comment 81

אפילו חולין צריך לכתחלה שלא יהיו שנים שוחטין: ד"ה למה:

Comment 82

אינה לשחיטה אלא לבסוף: ד"ה אמר:

Comment 83

בחוץ אין חייב אמליקה אלא אשחיטת עוף: ד"ה כגון:

Comment 84

שנים ששחטו זבח אחד כשר: ד"ה תרי:

Comment 85

חתך כאן רוב וחזר וחתך במקום אחר כשר או שחתך סביב הסימן ובין הכל רוב ואפילו חתך מעט למעלה לצד העור וחזר וחתך לצד אחר זה שלא כנגד זה ובין הכל רוב כשר או שחט רוב הקנה למעלה ורוב הוושט למטה: ד"ה השוחט: דף ל

Comment 86

לפירש"י חלדה פסולה אפי' במיעוט בתרא ואפי' שחט שני שלישים והגרים שליש ור"ת הכשיר החליד תחת המיעוט או תחב הסכין בין סימן לסימן ופסקו לצד מעלה פסולה ולה"ר אושעיא שחט רוב בבהמה והחליד תחת המיעוט הנשאר ושחט סימן שני פסולה או שחט בסכין רע והוליך והביא במיעוט בתרא של סימן הראשון כשיעור שהייה ושוב שחט השני פסולה: ד"ה החליד: ע"ב

Comment 87

אין צריך להוליך כל מלא צואר שחוץ לסכין ופעמים שהסכין חריף ושוחט מהר: ד"ה חוץ: דף לא

Comment 88

אפילו יש כמה סאין במדרון אין טובלים בהן: ד"ה גזירה: ע"ב

Comment 89

שיעור שהייה דקה לדקה גסה לגסה עוף לעוף: ד"ה ושמואל: דף לב

Comment 90

נפסקה חוט השדרה למטה מפרשות כשרה: ד"ה וליחשוב: ע"ב

Comment 91

נחתכו רגליה למעלה הרבה מצומות הגידים שמא היא כשרה וכן נשבר העצם ואין בשר ועור חופין אותו בעצם שני אבל בעצם שלישי המחובר לגוף לא: בא"ד:

Comment 92

חתך בשר דבית השחיטה אפילו צלאו צריך למולחו: ד"ה מולחו: דף לג

Comment 93

לצלי לא בעי הדחה ואף לקדרה יכול להדיחו במי פירות: ד"ה ונאכלין:

Comment 94

אכל אוכלין טמאים נפסל גופו מלאכול בתרומה אבל אין אסור לפסול גופו: ד"ה והשלישי: דף לד ע"ב

Comment 95

אפי' כהנים מותרים ליגע בשרץ ונבלה: בא"ד:

Comment 96

רגילים ליזהר שלא יגע מים במנחות משום חמוץ:

Comment 97

האוכל מבהמה שלא הורמו מתנותיה כאוכל טבל: ד"ה שלא: דף לז ע"ב

Comment 98

כהן עצמו צריך להפריש תרומה ומעשרות: בא"ד:

Comment 99

אל יהרהר ביום שלא יבוא לידי קרי בלילה: ד"ה שלא הרהרתי:

Comment 100

ג' דברים אין אדם ניצול מהן הרהור עבירה לשון הרע עיון תפלה: בא"ד:

Comment 101

אין לקרות את רבו בשמו: ד"ה אצטריך: דף לח

Comment 102

בזריקת דם לעבודת כוכבים לא נאסר הבשר אלא הדם לבד: ד"ה מקום: דף לט ע"ב

Comment 103

המשתחוה להר מותר ועובדו בסייף: (בא"ד): [דף מ ע"א ד"ה הא]:

Comment 104

תקרובת הר מותר וכן ציפוי הר ובעובדין את הציפוי פליגי: (ד"ה הא דף מ) [בא"ד]:

Comment 105

ציפוי בעלי חיים אסור אף להדיוט: בא"ד:

Comment 106

הגביה דבר שאינו שלו לא קנאו לאוסרו אלא להתחייב באונסים: ד"ה רבוצה:

Comment 107

מומר לעבודת כוכבים השוחט לפני עבודת כוכבים מסתמא לעבודת כוכבים מתכוין: ד"ה לפני:

Comment 108

עובד כוכבים שנסך יין מותר ליקח דמים מאותו עובד כוכבים: ד"ה לאו: דף מא

Comment 109

אין שוחטין לתוך גומא נקיה וטוב ליזהר ואפילו אינה נקיה: ד"ה אין:

Comment 110

כל דבר שאיסורו מפני מראית העין אפי' בחדרי חדרים אסור בדבר שיש איסור גם בצנעה אבל דבר שאם עושה בביתו אין בו חשד מותר: ד"ה ובשוק:

Comment 111

צינור שעלו בו קשקשים שרי למעכו בשבת: בא"ד:

Comment 112

אמר הרי זו חטאתי לא אמר כלום אם לא אמר לשם חטאת: ד"ה והא: ע"ב

Comment 113

אין נקב אם לא ניקב לבית חללו: ד"ה ניקב. דף מב

Comment 114

ניטל הלב והריאה והדקין טרפה: בא"ד:

Comment 115

אילים אין להם מרה. מרה שניקבה טריפה: ד"ה ואמר: ע"ב

Comment 116

אדם אינו נעשה טרפה עד שיחסר מהגולגולת וגם ינקב הקרום: בא"ד

Comment 117

אבל בהמה בנקיבת קרום לבד טרפה: בא"ד:

Comment 118

בכור שנטרף תוך שלשים יום אין פודין אותו: בא"ד:

Comment 119

סימנים שנפרדו זה מזה טרפה: ד"ה סימנין:

Comment 120

כוליא מליא מוגלא טרפה מים זכים כשרה: ד"ה יפלח: דף מג

Comment 121

ישב לה קוץ בוושט חוששין שמא הבריא: ד"ה קסבר: ע"ב

Comment 122

בריאה חוששין לספק:

Comment 123

נולד ספק מחיים ועדיין היא בחזקת איסור אפי' הכי נשחטה הותרה: בא"ד

Comment 124

טעה בדבר משנה חוזר ולא עבדינן כתרי חומרי דסתרי אהדדי: ד"ה זיל:

Comment 125

תורבץ בראמים גדולים ד' אצבעות ומכאן ואילך הקטן לפי קטנו ונראה דהוי כמו תפיסת יד: ד"ה כדי: דף מד

Comment 126

חכם שאסר אין חבירו רשאי להתיר אפי' לסמוך אגמריה: ד"ה היכי: ע"ב

Comment 127

שנים אין חשודין אך בעל נפש ירחיק ועדים אין חשודין אפי' בדבר שנגמר על פיהם: ד"ה וכן: שם

Comment 128

נקבו קנה הלב וקנה הכבד והריאה במשהו: ד"ה מר: דף מה ע"ב

Comment 129

ריאה שהאדימה מקצתה לרש"י כשרה ולר"ת טרפה אם לא שמתלבנת ע"י נפיחה. רובה שחורה טרפה אבל יש מראית מעט כשרה ונראה דבכל ענין טרפה אבל ככחול כשרה: ד"ה אלא ובד"ה אוכמי: דף מו ע"ב

Comment 130

ניקבו הבועות היכא דלא ממשמשא ידא דטבחא טרפה ואם לא נקבו כשרה אם לא סמיכי להדדי: ד"ה אין: שם

Comment 131

אומות הסרוכות כסדרן או בצלעות או בבשר שבין הצלעות צריכין נפיחה. אונה הסרוכה לאומה כסדרן רש"י התיר ור"ת אסר ואנו ממקומות המתירים: ד"ה היינו: דף מז

Comment 132

בועה בשיפולי אומא או אונא טרפה ודווקא בועות שבהן מוגלא: ד"ה אי שם

Comment 133

צמחים קשים הפסק בין הבועות כחוט השערה טרפה: ד"ה ואי לאו: שם

Comment 134

אי איכא ב' עינוניתא דוורדא טרפה ואי ליכא כלל כשרה: וה"ר אפרים פירש להיפך ועמא דבר כרש"י וכל מקום שעינוניתא סרוכה טרפה ואינה משלמת אם חסרו אונות: ד"ה כל: שם

Comment 135

עינוניתא לצד שמאל טרפה: ד"ה אבל: ע"ב

Comment 136

י"מ דוקא בשאר אונות וגב הריאה אבל באונא ימין התחתונה שהיא עליונה הסמוכה לגרגרת כשרה דדרכה להתפצל: ד"ה אפילו: שם

Comment 137

ואפילו לא הוי כטרפא דאסא אלא בתר נפיחה טרפה וכי לא הוי בתר נפיחה כטרפא דאסא כשרה: בא"ד:

Comment 138

אתרוג כעין ירק ועשבים פסול ולא כירוקה דשעוה וכטווס: ד"ה אלא: שם

Comment 139

נוהגים להטריף כל הסירכות ואין בודקין לא בדופן ולא בפושרים: ד"ה רב: דף מח

Comment 140

ריאה הסרוכה לדופן אף במקום רביתא וסרוכה בבשר שבין הצלעות או בצלעות עצמן בדקינן ליה בנפיחה עם הצלעות או מגררין הבשר עם הסירכא אם עולה בנפיחה כשרה: ד"ה אמר: שם

Comment 141

ריאה שנראה כעין קמט וחסר מנפחינן לה אם עולה בנפיחה כשרה: ניקב כיס השתן או ניטל איכא פלוגתא דרבותא:

Comment 142

מחט אפי' כולה בתוך הכבד אינה כשרה אלא אי קופא בצד סמפון ובריאה כשר בכל ענין. וכן אם נמצא בתוך הקורקבן. אם נמצא בתוך חלל הגוף בכל ענין טרפה: ד"ה אי: ע"ב

Comment 143

נמצא בה גרעיני זית הגסים טרפה: ד"ה אבל: דף מט

Comment 144

אפילו עובדי כוכבים המברכין לישראל. מתברכין: ד"ה ואברכה: שם

Comment 145

ריאה שנקבה ושומן סותמתה או נסרכה בשומן טרפה. דקין שנקבו חלב הכנתא סותמת. טרפשא דלבא לא סתים: ד"ה חלב: ע"ב

Comment 146

מחט שנמצא בקרקבן וניקב הכיס וגם את בשרו רק שהשומן סותם למעלה כשרה. חלב טמא אינו סותם: ד"ה חלב חיה: שם

Comment 147

מקצת שביעי של אבל אינו ככולו בעוד שמנחמין אצלו. ד"ה. אפילו דף נ':

Comment 148

מקיפין בנקבים מבהמה דקה לבהמה דקה אם דומה נקב לנקב (ד"ז בגמרא): שם

Comment 149

המסס שנקב רק בקצה אחת טרפה לרש"י. ור"ת התיר עד שניקבו שני עורות בכל מקום: ד"ה מחט: ע"ב

Comment 150

כאן נמצאו וכאן היו ותלינן ברשות הנמצא בו לקיים המקח אך כל אלה לא שייך למימר הכי לאוקמי ברשות השואל אלא להעמידה בחזקת בעליהן: ד"ה המוציא: דף נא

Comment 151

שוורים שנגחו זה לזה ונפל האחד לארץ חוששין היינו בפחות מעשרה משא"כ נפלה מעצמה: ד"ה נפל: שם.

Comment 152

עמדה אין צריך מעת לעת אלא בדיקה לא עמדה בעי מעת לעת: ד"ה עמדה: ע"ב

Comment 153

(ובדיקה) פשטה ידה לעמוד או ננערה לעמוד לא מהני: ד"ה והלכתא: שם

Comment 154

אין דרוסה לעופות טהורים: ד"ה שאר: דף נג

Comment 155

כשהנץ שוכב על גבי העוף ולא הסיר רגליו אין מועיל ששוחטין אותו באותה שעה: ד"ה קמ"ל: שם

Comment 156

ספק דרוסה צריך לבדוק בכל מקום גבה וכרסה וצדה וכל מה שכנגד מעיים אבל אם ניכר מקום דריסה א"צ לבדוק אלא כנגד אותו מקום: ד"ה דרוסה: ע"ב

Comment 157

היה הסימן השחוט שמוט יחתוך במקום אחר באותו סימן אם דומין טרפה. ואין מקיפין בבהמה אחרת. אלא באותה בהמה ובאותו עוף: ד"ה יביא. דף נד

Comment 158

אין בעלי האומניות העוסקים במלאכתם חייבים לעמוד בפני ת"ח והעוסקים במלאכת אחרים אין רשאין לעמוד. ואין חייב לעמוד בפני רבו אלא שחרית וערבית אך אינו אסור: ד"ה אין: ע"ב

Comment 159

ניטלה האם כשרה: ד"ז במשנה: דף נו

Comment 160

שמוטת ירך בבהמה או נחתכה לגמרי כשרה: ד"ה שמוטת: דף נז

Comment 161

בוקא דאטמא דשף מדוכתיה ואיעכול ניביה טרפה. איפסיק כשרה: (בא"ד): [ד"ה שמוטת ירך]:

Comment 162

ניטלה הירך במקום שמחוברת באליה טרפה ראש עצם הירך שקפץ ממקומו מחור שבעצם אליה כשרה נחתכה טרפה אפילו בצומות הגידים: ד"ה דילמא: שם

Comment 163

ביצת נבלה שכמוה נמכרת בשוק אסורה. ד"ה ושוין: דף נח

Comment 164

השוחט תרנגולת ומצא בה ביצים גמורות מותרות לאוכלן בחלב: בא"ד:

Comment 165

עובר ירך אמו לבד מלענין טרפות: ד"ה והלכתא: שם

Comment 166

כל שיש לו קרנים בחיה ופרסות סדוקות או קרנים וטלפי חיה חלבה מותר: ד"ה אלו: דף נט

Comment 167

צבי הוא מה שאנו קורין צבי אבל לרש"י שטיינבו"ק: ד"ה והרי צבי: ע"ב

Comment 168

בחוצה לארץ שרי כלאי זרעים ואסור הרכבת אילן וכן בני נח: ד"ה הרכיב: דף ס ע"א

Comment 169

כל שיש לו אצבע יתירה וזפק וקרקבן נקלף טהור אם אינו דורס ור"ת פירשן דסגי בהני שלשה סימנים: ד"ה כל שיש: דף סא

Comment 170

עוף שיש לו סימן החדש ועוד סימן אחד טהור:

Comment 171

עוף שקורקבנו נקלף ועוד סימן אחד טהור: ד"ה מאי: דף סב ע"ב

Comment 172

תרנגולת דאגמא הקרוי כן אסור הזכר והנקבה והנקרא תרנגולתא שניהם מותרין: ד"ה תרנגולתא: שם

Comment 173

נץ אינו שקורים שפרוו"ר. נשר אינו אייגל"א. קורא אינו קוקו"א דהוא טמא וקורא טהור: ד"ה נץ: דף סג

Comment 174

דג שהוא ברבוט"א טהור. ד"ה סימנין: דף סד

Comment 175

לוקחין ביצים מן העובדי כוכבים אפילו אין אומרים של עוף פלוני וטהור הוא ואוכלין אובלי"ש הנילושים בבצים: בא"ד:

Comment 176

ואוכלים בצים מגולגלים בלא בדיקת דם: בא"ד:

Comment 177

אוכלין פת של עובדי כוכבים: בא"ד:

Comment 178

פשטיי"ד שאופין עובדי כוכבי' אסור: בא"ד:

Comment 179

כל היוצא מן הטמא טמא. מי רגלי חמור אסור. דבש דבורים מותר: ד"ה שאם ריקמה: שם

Comment 180

בצים שנתבשלו עם הטמאה מותרין ושנתבשלו עם ביצה שיש בה אפרוח אסור הכה התרנגולת על רחמה ויצאו ביציה מותרין: ד"ה גיעולי: ע"ב

Comment 181

נמצא דם על הקשר שלה מותר מצא על החלבון כל הביצה אסורה יצא הדם מן הקשר ולחוץ אסור מדאורייתא כל הביצה ובעודה בקשר אסורה הביצה חוץ לקשר מותר. י"מ נמצא בקשר זורק הדם חוץ לקשר הדם מותר: ד"ה והוא: שם

Comment 182

כל היכא דגמרינן כלל ופרט ואיכא צדדים חשובים ודמיין להדדי בעינן כולהו ואי ליכא אלא צד אחד סגי בהכי ואי איכא צד מעט גרוע בעינן נמי הך גרוע אבל צד הגרוע יותר פליגי למאן דאמר כללא קמא דווקא בעינן ליה ולמאן דאמר כללא בתרא דווקא לא בעינן: ד"ה וכי תימא: דף סה ע"ב

Comment 183

חגבים אין טעונין שחיטה: ד"ה במאי: דף סו

Comment 184

קישות שהתליעה באיביה פליגי בה רבוותא ואין לאסור אותן פולין שיש בתוכן כעין יבחושין ומשחרת מבחוץ וכשמסירין הקליפה נשארו תחתיהן: ד"ה דיקא: דף סז ע"ב

Comment 185

תולעים שבכבד ובריאה אסור ור"ת פי' דאיירי בדגים: ד"ה קוקיאני: שם

Comment 186

זה וזה גורם מותר: ד"ה תלתא: דף סט

Comment 187

השוחט בהמה ומצא בה דמות יותר אסור אבל מצא בה בהמה שרגליה רגלי יונה או אין לה רגלים מותר: ד"ה אלמא: שם

Comment 188

מותר למנות עובדי כוכבים על הבכור מצאו טריפה העור מותר והבשר אסור: ד"ה יצא: ע"ב

Comment 189

בית הסתרים לא מטמא במגע אלא במשא: ד"ה בלע: דף עא ע"ב

Comment 190

אוכלין שטפלן בטיט והכניסן באהל המת טמאים: ד"ה כי: שם

Comment 191

ידות הכלים כעין חוליות הארוכים מטביל עד מקום המדה: ד"ה מטביל: דף עג

Comment 192

חבורי אוכלין כמאן דמיפרתו דמו היינו דדוקא במקום שעמד וקצץ: ד"ה: חבורי: שם

Comment 193

מאן דאסר בן פקועה שהפריס על גבי קרקע היינו דווקא בלא שחיטה אבל טרפות אין בו: ד"ה דנפל: דף עה ע"ב

Comment 194

מותר להדליק בכל שמנים בשבת. (דף עה ע"ב) [שם] ד"ה אנא

Comment 195

כמר בר רב אשי קי"ל בכל מקום בר מאודיתא ומיפך שבועה ויש מפרשים חיורו: ד"ה מר בר בר: דף עו ע"ב

Comment 196

אותו ואת בנו ובן בנו:

Comment 197

הפרדה אין מרביעין עליה אלא מינה: ד"ה עייל: דף עט

Comment 198

אותו ואת בנו אסור בזכרים ואינו לוקה: בא"ד:

Comment 199

שחט בי"ט חיה בהמה ועוף ונתערבו דמן אסור לכסות בב' דקירות. בעפר של מעלה מצוה אבל של מטה אין צריך ליתן: ד"ה בין: ע"ב

Comment 200

פרה הנשרפת אין מטמא בגדים אלא מעסיקיה: ד"ה פרה: דף פא ע"ב

Comment 201

דבר שסופו ליטמא טומאה חמורה מהניא דלא בעי הכשר ולא לענין דבר שאין אוכל לעשותו אוכל: בא"ד:

Comment 202

הזורע חטה ושעורה חייב משום כלאי זרעים. זרע חטה ושעורה וחרצן חייב שתים: ד"ה ולאפוקי: דף פב ע"ב

Comment 203

בשאר עי"ט שוחטין בהמה ובערב יום כיפורים לא היו אוכלין אלא עופות ודגים: ד"ה וכדברי: דף פג

Comment 204

אמר הבו ונברך אסור למשתי עד שיברכו בורא פה"ג: ד"ה אסור: דף פו ע"ב

Comment 205

השמש מברך על כל פרוסה ופרוסה המוציא ולא ברכת המזון: בא"ד

Comment 206

דברים הטעונים ברכה לאחריהם במקומם אין צריך לברך אפי' ברכה לכתחלה ולא מצרכי להניח שם חולה או זקן: בא"ד:

Comment 207

עמד מאכילתו והתפלל כשחוזר ובא לאכול אין צריך לברך ברכת המזון וכן אם ברך בסעודתו על הרעמים. עקרו רגליהם לילך והניחו שם מקצת חבורתם אין טעונים ברכה לא לפניהם ולא לאחריהם אע"פ שהתפלל בינתים: ד"ה משתא: דף פז:

Comment 208

צ"ע אם שח בין שחיטה לשחיטה אם צריך לחזור ולברך: ד"ה ומכסי:

Comment 209

שח בין תפילין לתפילין מברך להניח על של יד ועל של ראש על מצות ור"ת מברך על של ראש להניח ועל מצות: בא"ד:

Comment 210

מיהו אם אמר מעין שחיטה הבא לי עוף לשחוט או הסכין פשיטא דאין צריך לחזור ולברך אך אסור לדבר בין שחיטה לשחיטה כמו בתפילין דחוזר עליה מערכי מלחמה: בא"ד:

Comment 211

אסור להביא עצמו לידי לחזור ולברך ברכה שאינה צריכה: בא"ד:

Comment 212

אם הסיח דעתו לשחוט צריך לכסות קודם מה שכבר שחט: בא"ד:

Comment 213

עמד אחר וכיסה לא מחייבינן ליה בזמן הזה י' זהובים ואם עמד במקום חבירו לקרות בתורה פטור ואפילו תפס ואפי' עמד במקום כהן: ד"ה וחייבו:

Comment 214

דבר שנתבטל חוזר וניעור לבד מקדשים שנדחו אין חוזרין ונראין: ד"ה רואין: ע"ב

Comment 215

הא דאמר קמא קמא בטיל היינו עד שיוסיף להיות בו טעם איסור ודווקא בחבית דלא נפיש עמודיה (אבל בצרצור לא): בא"ד:

Comment 216

טעם כעיקר במינו (ומינו) מדאורייתא. בא"ד:

Comment 217

תרומה וקדשים מטמאין בפחות מרביעית ולחולין בעינן רביעית: ד"ה כל:

Comment 218

דם הניתז ושעל הסכין פטור מלכסות כשיש דם אחר: דף פח

Comment 219

שותפות עובדי כוכבים פטור [מן הבכורה]: ד"ה ור"י:

Comment 220

גט שנכתב על קלף וחתכו פסול: ד"ה יצא: דף פט

Comment 221

עבודת כוכבים של ישראל אין לה בטול ודעובד כוכבים יש לה בטול: ד"ה והתניא:

Comment 222

לולב ביום טוב שני יוצא באינו שלו: בא"ד: (ד"ז בסוכה):

Comment 223

וילון אסור לעשות כלאים: ד"ה שלש: דף צ ע"ב

Comment 224

שלשה צריכין שימור מלך ות"ח וחתן אבל לעיר אחרת כל אדם צריך שימור: ד"ה מכאן: דף צא

Comment 225

קנוקנות דגיד אסור מדרבנן: ד"ה כוותיה: דף צב ע"ב

Comment 226

לובן כוליא צריך לחטט אחריו והמיקל לא הפסיד רק שמחטט מה שבחוץ. חלב שעל דפנות ושומן שעל יותרת הכבד אחר שניטל הקרום ושומן אליה מותרין: ד"ה אמר:

Comment 227

חוטין שבכתף לא חתכיה ומלחיה אסור אף לצלי: ד"ה חתכיה: דף צג

Comment 228

שיעור מליחה כשיעור צלייה: (בא"ד):

Comment 229

הקונה חלק של פנים צריך לחטט אחרי חוטי דכפלי עד החזה: ד"ה חמשה:

Comment 230

נותנין תרנגולת במים אחר שחיטה וטומנין אותה ברמץ להסיר הנוצות: ד"ה רישא: ע"ב

Comment 231

הצולה הראש יניח בית השחיטה למטה ואם לאו הראש מותר והמוח אסור וכן חוטין שבלחי: בא"ד:

Comment 232

מותר לשלוח לחבירו ירך ע"י עובד כוכבים: ד"ה חתוכה: דף צד

Comment 233

כסבור חבירו שהוא מכבדו אם חבירו יכול לידע שהוא אינו מכבדו שותק ואם לאו צריך לומר איני עושה בשבילך: ד"ה אינהו: ע"ב

Comment 234

חד בתרי בטל דבר המעורב ואין ניכר האיסור אבל כשהאיסור ניכר במקומו כגון ט' חנויות לא ודבר חשוב או בעלי חיים אפילו אינו ניכר אסור וכן דבר שדרכו לימנות: ד"ה ספקו: דף צה

Comment 235

כל קבוע ופירש אחד ביד עובד כוכבים אם ראינו בשעת שפירש אסור ואם לאו מותר: [ד"ה הכא נמי]:

Comment 236

דבר שאיסורו ידוע במקומו לא גזרינן שמא יקח ממקום קבוע ובעלמא חיישינן: (ד"ה הכא) [בא"ד]:

Comment 237

זאב שנכנס לעיר ודרס קצת האחרים התיר ר"ת ולא נהירא: בא"ד:

Comment 238

בני נח מוזהרים על הכשוף. ואליעזר נתן הצמידים אחר שידע מי היתה: ד"ה כאליעזר: ע"ב

Comment 239

מה שמחזירים האבדה לת"ח היינו בטביעות עין גמור ולא בטביעות עין כל דהו: ד"ה ולא: דף צו

Comment 240

אין אחין נכנסין לנחלה על פיה ולא צרתה: ד"ה פלניא:

Comment 241

אמרו העדים פלוני דהאי סימנא לוה מפלוני לא מפקינן מיניה או חפץ דהאי סימן לפלוני הוא: בא"ד:

Comment 242

ניסת על פי סימן ובאו עדים שמת בעלה ואח"כ זנתה קטלינן לה ניסת על פי עד אחד וזנתה ונודע שבעל הראשון מת בשעת זנות לא קטלינן לה: בא"ד:

Comment 243

גיד הנשה צריך לחטט אחריו והטבחים נאמנים עליו: ד"ה צריך:

Comment 244

עוף טמא ואבר מן החי וגיד ושרץ חשיב בריה ולא טבל ונבלה: ד"ה מאי:

Comment 245

משעת מליחה נאסרת כדי קליפה: ד"ה אם: ע"ב

Comment 246

נפלה טיפת חלב על חתיכה שמקצתה ברוטב אין הרוטב מסייע לרש"י ור"י פירש דמבטל אם לא שכל החתיכה למעלה: בא"ד:

Comment 247

צלי אוסר כדי נטילה חם לתוך צונן קולף: ד"ה עד:

Comment 248

בר יונה צלי אפי' צונן קולף וכשהאיסור דבר מועט בצלי די בקליפה: בא"ד:

Comment 249

צונן לתוך חם אסור הכל ולא סגי בקליפה: ד"ה אפילו:

Comment 250

חתיכה שנפלה לציר מה שחוץ לציר מותר. דבר הנאסר אין מפעפע יותר ממה שהאיסור יכול להתפשט: בא"ד:

Comment 251

חלב כחוש אינו מפעפע: ד"ה ההוא: דף צז

Comment 252

כוליא שנצלה בחלבה אסור כדי קליפה שהקרום אסור: ד"ה כוליא:

Comment 253

סמכינן אקפילא עובד כוכבים:

Comment 254

רש"י פירש דמין במינו לא בטיל ור"ת פירש דבטיל: ד"ה אמר:

Comment 255

ביהכ"נ מותר לעשות בית המדרש הלכה כריב"ל לגבי ר' יוחנן: בא"ד:

Comment 256

כשמצאו חטה בתרנגולת רותחת בפסח אומר ר"ת להשהותה עד אחר הפסח: בא"ד:

Comment 257

יין שנתנסך בודאי במשהו וסתם יין בששים: בא"ד:

Comment 258

טעם כעיקר פרש"י דרבנן ולפירושו נשפך המים הוי ספקא דרבנן ושרי ור"ת פירש דהוי דאורייתא ואסור: ד"ה רבא: [דף צח ע"א]:

Comment 259

גם אם אין יכול לשער אין זה נקרא ספק

Comment 260

מקום חתך מותר בחזה ושוק ואימורין דוקא באבר שיצא מקצתו אסור: ד"ה לא: דף צט

Comment 261

תרומה שלא במינה בטל אפילו איתיה לאיסוריה בתוכו ואין מכירו ובמינו דוקא בעינן ק"א: ד"ה לא: ע"ב

Comment 262

ציר של שרצים דאורייתא וציר דגים דרבנן ולהכי הירנ"ג שספק אם נמלחו בדגים טמאים מותרים: ד"ה שאני:

Comment 263

מותר למכור לעובד כוכבים ניקיר גיד ובשר ואסור לשלוח לו ירך שלמה: ד"ה והלכתא:

Comment 264

בריה לא בטלה וכן חתיכה הראויה להתכבד לפני אורחים ודבר שאינו בריה ולא חתיכה בטלה ואפילו איסור דרבנן ליכא אך לאדם א' הוא אסור: ד"ה בריה: דף ק

Comment 265

דבר הנאסר ע"י משהו לא אמרי' ביה חתיכה עצמה נעשה נבלה ואוסרת: ד"ה בשקדם:

Comment 266

רבינו אפרים פירש דלא אמרינן חתיכה הנאסרת אוסרת אלא בבשר וחלב: בא"ד:

Comment 267

אין להגעיל כלי בן יומו אם לא שיש ס' במים לבטל האיסור: בא"ד: ע"ב

Comment 268

מין במינו ודבר אחר סלק את מינו כמי שאינו ושאינו מינו רבה עליו ומבטלו וצריך ס' ברוטב לבטל חתיכת איסור וגם בחתיכות היתר ששים לבטל רוטב כשיעור שני חתיכות: ד"ה הוי:

Comment 269

לא אמר סלק כו' אלא היכא שלא נאסר אלא מכח איסור שנתערב בו אבל לוקח ציר מע"ה שמינו עצמו נטמא ובמגע [מינו] לא אמרינן הכי: ד"ה סלק:

Comment 270

אתם אפילו מזידין כו' לא אמר אלא אקביעות חדש ולא אם קבעו יום אחד: ד"ה יום: דף קא ע"ב

Comment 271

לאו שבכללות היינו שאין מפורש בקרא כמו אל תאכלו כי אם צלי אבל היכא דמפרשי שני לאוין כמו זג וחרצן ובשר בשדה טרפה לא הוי לאו שבכללות: ד"ה אכל אבר: דף קב ע"ב

Comment 272

שיעור זית הוי חצי ביצה: ד"ה חלקו: דף קג ע"ב

Comment 273

מותר לאכול בשר דגים וחגבים עם הגבינה: ד"ה ואסור:

Comment 274

ביומא דהקזה ומאן דכאיב עיניה אין דרך לאכול דגים ובשאר יומי הנודר מן הבשר אסור בבשר דגים: ד"ה הנודר: דף קד

Comment 275

בארץ ישראל סמוך לארץ העמים הפרישו שתי חלות לאור יש לה שיעור לכהן אין לה שיעור בח"ל של אור אין לה שיעור ולכהן יש שיעור וטמא אוכלה בלא טבילה: ד"ה חלת:

Comment 276

בית שהיה בו מת מעולם נעשה המתכת בתוכו כחלל: בא"ד:

Comment 277

הכהנים אין מוזהרים מטומאת חרב הרי הוא כחלל ואין נזיר מגלח עליה: אנו שרחוקין מא"י אין צריך אלא חלה אחת ונותנה לכהן קטן ליכא כהן קטן מפריש אחת ונותנה לאור והיא נשרפת ואף לכהן שטבל לקריו מותר ולא בעי לבטלה ברוב: בא"ד:

Comment 278

ובכל מקומות אין מפרישין כי אם תרומה אחת וחלה שניה האסורה לזרים ואינה טובלת ונמנעו להפריש ושמא אינה מדמעת: בא"ד:

Comment 279

חלת ח"ל ניתנת לכל כהן אפילו לעם הארץ כי ליכא חבר או שהוא עשיר ואינו רוצה לקבל וזה עני הוא ומצווין להחיותו אבל חלת הארץ אין ניתנת אלא לכהן חבר ולא לע"ה אלא ימתין עד שיזדמן לו חבר: ד"ה וניתנת: ע"ב

Comment 280

העולם נהגו שלא לאכול גבינה אחר בשר כלל ואפי' בשר עוף: ד"ה עוף:

Comment 281

מקנח וגם מדיח לגבינה אחר בשר: ד"ה מקנח: דף קה

Comment 282

וסעודה אחרת אכיל ואפילו לאלתר אם סלק ובירך: ד"ה לסעודתא:

Comment 283

אנו אין נוהגים במים אחרונים: ד"ה מים:

Comment 284

מים ראשונים טעונין ברכה ולא אחרונים: בא"ד:

Comment 285

אין לברך על קרית שמע סמוך למטתו לקרות ק"ש: בא"ד:

Comment 286

בין תבשיל בשר לגבינה שלפניו חובה ושלאחריו אסור עד סעודה אחרת ור"ת פירש בין תבשיל בשר לגבינה בעין חובה: ד"ה לא: ע"ב

Comment 287

מה ששופכין כששותין אין מועיל אלא א"כ שופכו השותה עצמו ולא אדם אחר: ד"ה חזנהו: דף קו

Comment 288

רביעית דמקוה בטלוה להטביל בהן מחטין וצנורות אבל שרי לטבול בהן ידים: ד"ה דפסקינהו:

Comment 289

מים שנפסלו משתית בהמה שטיט מעורב בהן פסולין למקוה אבל נסרחו ומאיסי כשרין למקוה: ד"ה מים:

Comment 290

אין חובה לזמן על הפירות ואפילו הן שלשה אין מזמנין אבל ברכה דבתחלת הפירות ומוגמר אחד מברך לכולם או לדידן אפילו ישבו ואם אמרו נאכל נהמא במקום פלוני הוי היסבו: ד"ה ושמע: ע"ב

Comment 291

בני אדם שמהלכין בדרך ולא יושבין כל אחד מברך לעצמו: בא"ד:

Comment 292

וליין אין אנו רגילין לקבוע ולא מהני הסיבה: בא"ד:

Comment 293

צריך ליזהר בשעת נטילה מטיט ובצק שתחת צפרניו ומכל דבר החוצץ בטבילה אבל ממיעוט שאינו מקפיד אין לחוש אפילו בטבילה: ד"ה וכל:

Comment 294

נטילה עד הפרק לחולין עד פרק אמצעית לתרומה עד גב היד לקידוש ידים עד חבור היד והזרוע והרב רבי אברהם פירש לחולין עד פרק שלישי וכו': ד"ה אמר:

Comment 295

נוטל ידיו שחרית ומתנה עליהם כל היום ודווקא שחרית או יש לו מים וצריך לדבר אחר: ד"ה נוטל:

Comment 296

פירשו הלכות גדולות שמותר להטביל ידיו בתוך הכלים: ד"ה דלא: דף קז

Comment 297

הכל כשרין ליתן לידים אפילו חש"ו. מניח חבית בין ברכיו ונוטל או על צדו ונוטל. הקוף נותן לידים ר' יוסי פוסל בקוף ובחבית והלכה כדבריו (ועיין פ"ק דסוטה דף לא): בא"ד:

Comment 298

נטל ידו אחת ושפשף בה חברתה יחזור ויטול: בא"ד:

Comment 299

שרה בהן פתו או הדיח בהן הכלי פסול ואם הדיח בהם ידיו כשרים וצריך לשפוך על ידיו ג' פעמים ואם בפעם אחת שפך על ידיו כשיעור רביעית טהורים: בא"ד:

Comment 300

נטל ידו אחת משטיפה אחת אין צריך רביעית כי אתו משירי טהרה אבל לב' ידיו צריך רביעית וב' שטיפות אין צריך רביעית: בא"ד:

Comment 301

לטבילת גופו נצוק אינו חיבור ועירוב מקואות כשפופרת הנוד ולא לענין ידים: ד"ה ואי:

Comment 302

כיסוי כוס שאין יושב בלא סמיכה אין נוטלין הימנו ובכל דבר שאין מחזיק רביעית: ד"ה מגופת:

Comment 303

פחות מכביצה אין מברך לאחריו אלא לפניו וכן בעל קרי: ד"ה ולא ברך:

Comment 304

פועלין שמלאכתן בבית בעל בית ואוכלים פתו אין מברכים לפניו ולאחריו מברכים ב' ברכות: בא"ד:

Comment 305

מותר ליטול ידיו שחרית יום כפור. מי שידיו מלוכלכות רוחץ כדרכו: ד"ה התם: ע"ב:

Comment 306

שורה רוח רעה על הנותן פת לתינוק ולא נטל ידיו ועכשיו אין נזהרין מזה ולא מזונות וגילוי: בא"ד:

Comment 307

כשזה אוכל בשר וזה גבינה מניחים לחם או קנקן או אוכל במפה אחר: ד"ה כעין:

Comment 308

כשמגעילין כלים ביורה מניחן בפנים עד שיהיה להם שהות לגמור בליעה ולפלוט ואין נראה: ד"ה שנפל: דף קח ע"ב

Comment 309

בערבי פסחים קודם ד' שעות מגעילין כלי חמץ אפי' אין בו ס' במים: בא"ד:

Comment 310

דם שבשלו אינו עובר עליו אם אכלו: ד"ה הלב: דף קט

Comment 311

לא אמר בלב שבשלו שיע ולא בלע: בא"ד:

Comment 312

פרש"י כחל לצלי לא בעי קריעה שתי וערב ואם לא קרעו מותר ולקדרה שתי וערב וטחו בכותל ואם לא קרעו אפילו לחודיה אסור אם לא שיש ששים במים שבשלו בו ור"ת פירש הא דצריך קריעה שתי וערב וטחו בכותל היינו עם בשר אבל בלא בשר מותר ולצלי שרי לכתחלה בקריעה קצת ואין חילוק בין צלי לקדרה בלא בשר: ד"ה ההוא: ע"ב

Comment 313

טיפת חלב שנפלה על חתיכת בשר לא אמרינן דנפלט דבצלי אין פולט שמנונית שבלע: בא"ד: דף קי

Comment 314

אנו אוכלין כחל אפי' של מניקה: ד"ה דאתנייה:

Comment 315

שאלה והלואה שלשים יום: ד"ה טלית: ע"ב

Comment 316

השוכר בית בח"ל כל שלשים יום פטור מן המזוזה: בא"ד:

Comment 317

אין לברך על טלית שאולה: בא"ד:

Comment 318

נשים מברכות על הסוכה: בא"ד:

Comment 319

טלית שאולה מותר בה כלאים [בציצית] בא"ד:

Comment 320

כסות לילה לא הותר בה כלאים אבל כסות יום מותר בכל ענין: בא"ד:

Comment 321

כופין לעשות צדקה: ד"ה כל:

Comment 322

מנהג בכל ישראל שלא לבשל כבד אפי' אחר מליחה בלא צלייה: ד"ה כבדא:

Comment 323

משניות אפילו זרעים וטהרות היו שגורות להם: ד"ה דתנן:

Comment 324

הצולה כבד צריך לחתכו ואי לא קורעו לאחר בשולו דכבולעו כך פולטו: ד"ה וחתוכיה: דף קיא:

Comment 325

כחל שנקרע שתי וערב וטחו בכותל מבשלו עם בשר בקדרה ומותר לחותכו בסכין של בשר. ובשפוד מותר כחל למטה ובשר למעלה ועילוי בשרא בדיעבד: ד"ה תותי:

Comment 326

פת פוטרת כל מיני מאכל: (ד"ז בגמ'):

Comment 327

ביצים שנתבשלו בקדרה חולבת אסור לעשות מהם מולייתא: ד"ה הלכתא: ע"ב

Comment 328

קערות בשר שהודחו במחבת חולבת בכלי ראשון ושניהן בן יומו אסור ואם אחד בן יומו אותו שהוא בן יומו מותר: בא"ד: דף קיב

Comment 329

אין לחתוך שומין כרישין ובצלים בסכין חולבת ואם חתך ונתנם בקדרה רותחת מותר בס' לבטל הטעם הבלועה בירק ונפלט מן הסכין אבל חתכו בסכין של עובד כוכבים נעשה הירק כולו נבלה וצריך ששים לבטל הירק וצריך עיון אם הסכין מקונח ואינו בן יומו אם אוסר: ד"ה אגב:

Comment 330

מותר לתת כד של בשר וכד של חלב בתיבה אחת: ד"ה מהו:

Comment 331

אמר ר"ת כל מליחות שלנו שאנו עושין לקדרה חשוב אין נאכל מחמת מלחו: ד"ה הני מילי:

Comment 332

שיעור מליחה כשיעור צלייה: בא"ד:

Comment 333

בשר שלא שהה כדי מליחה אין לקבל השומן ע"י גללי מלחא:

Comment 334

דגים ועופות שמלחו יחד אסורים הדגים לבדו: ד"ה דגים: ע"ב:

Comment 335

מותר למלוח בשר זה על גב זה אפי' שהה הראשון כדי מליחה: ד"ה ודגים:

Comment 336

שהה שיעור מליחה ואח"כ הושם בכלי שאינו מנוקב ונמצא בכלי מי מליחה נהגו בו איסור: בא"ד:

Comment 337

טמא מליח וטהור תפל אסור: בא"ד:

Comment 338

דפוסי גבינות של עובדי כוכבים אין צריך להגעיל ומותר לעשות בהן ישראל גבינות ולמולחן בתוכן כמו טהור מליח וטמא תפל דמותר ומעשים בכל יום במלח שבקערה שמשתמשים בו בשר לוקחים לתת בתוך חלב והמחמיר תבא עליו ברכה: ד"ה טהור:

Comment 339

דג טמא צירו אסור: ד"ה מאי: דף קיג

Comment 340

אין לאסור למלוח בני מעיים עם שאר בשר: ד"ה אין:

Comment 341

אם שפכו אפילו דם צונן על בשר צלי רותח אוסר כדי נטילה: בא"ד:

Comment 342

מי חלב אסור מדרבנן לבשל בו: ד"ה המבשל: דף קיד

Comment 343

בא"י שאין עובדי כוכבים מצויים נתינת גר קודמת למכירת עובד כוכבים אבל אם יש לאדם חפץ למכור ימכרנה לעובד כוכבים קודם שיתננה (לגר). ד"ה עד: ע"ב

Comment 344

אסור ליתן לעובר כוכבים מתנת חנם ואם היה שכנו מותר דהוי כמוכרו לו: ד"ה רבי יהודה:

Comment 345

אילים שסירסן עובד כוכבים מותרין באכילה: ד"ה כל: דף קטו

Comment 346

אסור להנהיג כלאים בלא חרישה: ד"ה חורש:

Comment 347

כלאי כרם אסורין בהנאה אבל כלאי זרעים שרו אי לא הוסיף מאתים בכרם: ד"ה כלאים:

Comment 348

תקרובת עבודת כוכבים (אסורין) [אינו מטמא אלא] מדרבנן: ד"ה חדא: דף קטז

Comment 349

אנו מעמידים בקיבת עגלים הלקוחים מן העובד כוכבים: ד"ה חיישינן: ע"ב

Comment 350

בקנת נבלה נהגו בו איסור ואין להקל ליקח קיבת עובד כוכבים ובדיעבד מותר ואם נמלח בעורה הוי בשר בחלב: ד"ה כאן:

Comment 351

אין מתמידין בעור קיבת נבלה אבל מעמידין בקיבת נבלה ובקיבת שחיטת עובד כוכבים ובקיבת כשרה שינקה מן הטריפה וכ"ש בקיבה טרפה שינקה מן הכשרה והיינו חלב הקרוש דהיא פירשא בעלמא אבל הצלול אסור והקרוש אפילו נמלח בעור מותר: ד"ה ה"ג:

Comment 352

אין בכורים נוהגין רק בשבעה מינים: ד"ה אף: דף קכ

Comment 353

המהלך בדרך ויש גבל העושה עיסתו בטהרה ארבע מילין ימתין עד שיבא אליו וכן ימתין כדי להתפלל בעשרה: ד"ה לגבל: דף קכב

Comment 354

בעת תפלה אין לחזור אחר המים: בא"ד:

Comment 355

בעל קרי אין צריך טיילה ללמוד ולקרות קריאת שמע אבל לתפלה צריך: בא"ד:

Comment 356

דבר שאין מבטלו שם אין חוצץ בפני הטומאה אם לא שסותם הנקב לגמרי: ד"ה שלא: דף קכה ע"ב

Comment 357

לחתוך המוציא שיעור אוחז בקטן וגדול עולה עמו:

Comment 358

אין להכניס לעזרה דברים שעשה בהן קצת קדושה אבל חולין גמורים שרי: ד"ה אי: דף קל ע"ב

Comment 359

דוקא מזיק מתנות כהונה או אכלן פטור אבל אם היה בעין חייב להחזיר לכהן: ד"ה תנא:

Comment 360

בעל הבית המהלך בדרך ונצרך ונטל מתנות חייב לשלם בבא לצאת ידי שמים: בא"ד:

Comment 361

ערב פסח מחלק מעשר עני בבית ויש לו בהן טובת הנאה ומפסח ואילך מניח בבית הגרנות ואין לו בהן טובת הנאה ועניים באים ונוטלין אותו: ד"ה מעשר: דף קלא:

Comment 362

דבר שיש בו טובת הנאה לבעלים אפי' בא עני ולקחו מוציאין מידו ושאין בו טובת הנאה לקחו אין מוציאין ואם לא לקחו ובא עני ושאלו ממנו אם ירצה לא יתן לו: ד"ה יש:

Comment 363

רב כהנא אעפ"י שלא היה כהן נטל בשביל אשתו מתנות (ופדיון הבן): ד"ה רב כהנא: דף קלב

Comment 364

כהן טבח עד ג' שבתות פטור ממתנות מכאן ואילך חייב מדרבנן: ד"ה כשהוא: ע"ב

Comment 365

מתנות כהונה אין נאכלין אלא צלי כשטוב צלי ומבושל דהא כהנים אוכלים צלויים ומבושלים: ד"ה אין:

Comment 366

אפי' כהן שאינו עשיר לא יקבל מתנות אלא יניחם למי שצריך יותר מלבד ערב יום הכפורים שהרבה כהנים מתאספים פן יאמרו שאינו כהן:

Comment 367

גזל ובא אחר ואכלו לכולי עלמא אם ירצה גובה מהראשון וכשהן בעין לכ"ע גובה מן השני:

Comment 368

הקדש שוה מנה מחלל על שוה פרוטה לכתחלה: ד"ה ראשית: דף קלה

Comment 369

בשעת פדיה בעי העמדה והערכה: ד"ה והא:

Comment 370

מתנות וראשית הגז אין נוהגין בח"ל כמה אמוראי פליגי בהא וכן בבעל קרי. וחיטה ושעורה וחרצן במפולת יד: ד"ה כרבי: דף קלו ע"ב

Comment 371

כל המצות מברך עליהן עובר לעשייתן חוץ מטבילת גר אבל שאר טבילות יכול לברך כשהוא טמא: בא"ד:

Comment 372

העושה כל גרנו תרומה וכל עיסתו חלה לא עשה ולא כלום: ד"ה אלו:

Comment 373

פאה משהתחיל לקצור עושה כל שדהו פאה. ואפר פרה ועפר סוטה ורוק יבמה אין חובה אלא כל שהוא: בא"ד:

Comment 374

שילוח הקן אווזין ותרנגולין של חולין שמרדו מבעליהן והלכו להן הוי הפקר ומחזיק בהן זכה: ד"ה כיון: דף קלט