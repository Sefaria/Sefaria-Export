Piskei Tosafot on Sukkah
פסקי תוספות על סוכה
Vilna Edition
https://www.nli.org.il/he/books/NNL_ALEPH001300957

פסקי תוספות על סוכה



Comment 1

נר חנוכה שהדליקה בפסול יכבנה ויחזור וידליק. ד"ה דאורייתא: דף ב

Comment 2

אין לעשות סכך אלא דרך עראי. ד"ה כי עביד:

Comment 3

שיעור סוכה מחזקת ראשו ורובו ושולחנו ובסוכה גדולה ראשו ורובו בסוכה ושולחנו בבית סגי: בו' דברים הלכה כב"ש. מי שאכל [ושכח] ולא בירך יחזור למקומו ויברך. ד"ה דאמר לך: דף ג

Comment 4

בית שאין בו ד' על ד' אין טובל למעשר והנודר מן הבית מותר בו ואין קרוי פתח בית אביה. ד"ה בית:

Comment 5

בית שאין בו ד' אמות אין מניחין בו עירוב בית שמניחין בו עירוב אין צריך ליתן פת. עירוב משום דירה. ד"ה ואין:

Comment 6

כשיש הרבה בתים מובלעין לעיר יכול לילך דרך כולן. לב' בתים נותנים קרפף אחד. ד"ה ואין: שם ע"ב

Comment 7

אין סכך כשר מצטרף לפסול. ד"ה והוצין: דף ד

Comment 8

הרחיק הסכך שלשה מן הדופן פסול. ד"ה פחות: שם ע"ב

Comment 9

סיכך ע"ג אכסדרה שיש לה פצימין כשרה. ד"ה סבר:

Comment 10

הוגה השם באותיותיו היינו שמזכירו לשם שם שלם ודורש שם בן ארבעים ושתים ונזהרין מכל שמות. ד"ה יו"ד ה"א: דף ה

Comment 11

צ"פ קנה מכאן וקנה מכאן וקנה על גביהן ובריאה לעמוד בה דלת של קשין. ד"ה ואינה: דף ז

Comment 12

קיי"ל שתים כהלכתן ושלישית אפילו טפח מבוי מפולש אין ניתר בלחי. ד"ה סיכך ע"ג: שם ע"ב

Comment 13

לא הותרו פסי ביראות אלא לבהמת עולי רגלים אבל אדם מטפס וכו'. ד"ה סיכך ע"ג:

Comment 14

בית שער חייב במזוזה מדרבנן. ד"ה ותיהוי: דף ח ע"ב

Comment 15

גירי אריות גירי חלומות כו' כולן הוי גרים. ד"ה סוכות:

Comment 16

סוכה ישנה צריך לחדש בה טפח או כל שהוא על פני כולה: ד"ה סוכה: דף ט

Comment 17

סוכה בעודה קיימת אסור ליטול ממנה מן התורה ובנפלה (אסורה מדרבנן) כדי הכשר סוכה אסירא דאורייתא ויתר מכאן דרבנן. ד"ה מנין:

Comment 18

פירש עליה סדין להגן מפני החמה אין נפסלת לפי' ר"ת ופסול סדין היינו שבלא הסדין חמתה מרובה. ד"ה פורס: דף י

Comment 19

לא שייך מגו דאיתקצאי בספק יום ספק לילה נולד בזה מותרת בזה. כששמחת תורה בע"ש נוהגין שלא להסתפק מנויי סוכה. ד"ה עד: שם ע"ב

Comment 20

שלוחי מצוה פטורין מסוכה היינו במקום שהיו אז מבטלין מן המצוה: ד"ה שלוחי:

Comment 21

סוכה העשוי כעין צריף פסולה שאין גגה טפח ומותר לישן בכילת חתנים דלא קביע בסוכה ואפילו גבוה עשרה. ד"ה ובלבד:

Comment 22

וכשיש לכילה גג טפח או גבוה עשרה בלא גג פסולה. ד"ה מותר: דף יא

Comment 23

ציצית מצות עשה שהזמן גרמא ונשים פטורות. ד"ה דרב עמרם:

Comment 24

תלאן לחוטין ואחר כן פסקן פסולות ובסוכה צריך נענוע אם עשאן במחובר ואח"כ קצצן. ד"ה פסולין: שם ע"ב

Comment 25

התלמיד צריך למחות לכבוד רבו. ד"ה דברי:

Comment 26

אין חבילה פחותה מעשרים וחמשה קנים. ד"ה חבילה: דף יב

Comment 27

סיכך בחבילה פסול אף בדיעבד. ד"ה אין: שם ע"ב

Comment 28

מרור בעינן מין זרעים ולא מין אילן: ד"ה אפקותא: דף יג

Comment 29

ירקות התלושין מביאין הטומאה ולא המחוברין כטלית המנפנפת וספינה שטה. ד"ה ירקות: שם ע"ב

Comment 30

דבר המקבל טומאה כמו כופת שאור וביטלו לא מהני בלא שינוי מעשה. ד"ה אם:

Comment 31

נסרים פחותים בארבעה וסיכך נסר ופסל כל הסוכה כשרה בכך. ד"ה ומודה: דף י"ד ע"ב

Comment 32

סיכך בנסרים שיש בהן ארבעה פסולה אף הפכן על צידיהן:

Comment 33

בידי אדם אפשר לצמצם ולא בידי שמים. ד"ה פרוץ: דף טו

Comment 34

סכך כשר רבה על הפסול מבטל דוקא כשאין ניכר הפסול. פרוץ כעומד מותר. ד"ה והא אפשר: שם ע"ב

Comment 35

מטה שנגנבה או אבדה חציה חלקוהו אחים או שותפין שאין סופן לחזור ולחברה טהור. ד"ה בארוכה:

Comment 36

פשוטי כלי עץ הטמאין מטהרן במקוה. ד"ה ומטהרת: דף טז

Comment 37

רש"י פי' דמחיצה בלא גג מותר לעשותה בשבת ור"ת מפרש דג' דופני סוכה חשיבי כאהל אבל דופן רביעי דבלאו הכי משתריא חשיבי אהל עראי ושריא. ד"ה פרסו: שם ע"ב

Comment 38

דופני סוכה כמין גאם שתי דופני סוכה לא מהני לעשותה קנה קנה פחות משלשה ביניהם. ד"ה בפחות:

Comment 39

אויר הפסולה היינו כשמהלך מן דופן אמצעי עד הפתח ולא בענין אחר. ד"ה אויר: דף יז

Comment 40

צ"ע שני טפחים מכאן וב' טפחים מכאן ואויר ב' טפחים בינתיים אבל ליכא ארבעה בפסולים ודאי כשירה. ד"ה אלו:

Comment 41

אכסדרה שיש לה ב' מחיצות ובשלישית כל שהוא מותרת אבל שתי מחיצות פרוצות לא. ד"ה אכסדרה: דף יח ע"ב

Comment 42

אויר פחות מג' מצטרף ואין ישינין תחתיו וי"מ כשיש הכשר סוכה בלא האויר ובלא הפסול ישינין בין בזה בין בזה. ד"ה לא יהא: דף יט

Comment 43

טיט הנרוק מצטרף ואין מטבילין בו ומים סרוחין בלא טיט טובלין בהן. ד"ה טיט: שם ע"ב

Comment 44

כמין צריף שמשך השיפוע בגובה עשרה ומשך שבעה ואז כשירה אף מקום שאין גבוה עשרה. ד"ה העושה:

Comment 45

הרחיק מן הכותל את הגג טפח כשרה ואפילו הוא אויר בלא סכך. ד"ה שאם:

Comment 46

קיימא לן דשיפוע אהלים לאו כאהל דמו:

Comment 47

פשוטי כלי עץ הרחבין שראוי להניח עליהן [דבר] כדף של נחתומין מטמאין. ד"ה תנן: דף כ

Comment 48

חיפוי כלים טהורין. ד"ה חזיין: שם ע"ב

Comment 49

תינוקות לפרה משמרין מטומאת מת ומטומאה היוצאת מגופן ותינוקות בני שבעה או שמונה. ד"ה ומביאין: דף כא

Comment 50

כשהאויר למעלה כמו הסתום כשרה אבל כשעומד למטה ונראה לו כן פסולה דהאויר מרובה. ד"ה כזוזא: דף כב ע"ב

Comment 51

גולל הוא אבן הסותם חללה והוא נשען על הדופן וכשאין המת בקבר או שיש מקום לצאת טהור וגם כשבולט חוץ לקבר קבר סתום מטמאו. ד"ה ולא גולל: דף כג

Comment 52

במעשר שני אומר מעשר שלו בצפונו או בדרומו ומחללין. פירות כותי ודאי טבל. ד"ה שני: שם ע"ב

Comment 53

קונם לביתך שאני נכנס ומת או מכרו מותר ליכנס בו בית אביו הוי אפילו יוצא חלציו. ד"ה על מנת: דף כד ע"ב

Comment 54

לחי העומד מאליו הוי לחי וכל שכן מחיצה. ד"ה והא איכא:

Comment 55

אילן המיסך קרוי דירה ולא הוקף ולבסוף פתח. ד"ה קמה: דף כה ע"א

Comment 56

שלוחי מצוה ללמוד תורה ולהקביל פני רבו ולפדות שבויין פטורין אפילו בשעת חנייתן שומר אבידה דפטור דוקא כששוטחה לצורכה או נותן מזונות לבהמתו. ד"ה שלוחי:

Comment 57

אם חתן וכלה יוצאין לבית אח' אין מברכין שם שהשמחה במעונו ולא ברכת חתנים. חופה היינו עיקר ישיבת חתן וכלה. ד"ה אין: שם ע"ב

Comment 58

חולה חש בעיניו אפילו אין בו סכנת עין פטור סכנת עין כסכנת נפשות לחלל שבת. ד"ה ואפילו: דף כו ע"א

Comment 59

אוכלין חוץ לסוכה עראי מלא פיו כביצה אבל פירי לא בעו סוכה. ד"ה תרתי:

Comment 60

תפילין צריכין גוף נקי שלא יפיח ולא ישן בהן. ד"ה אבל:

Comment 61

ברכה שלאחריו בכזית גם להוציא רבים ידי חובתן בכזית ודבר שהוא בריה כמו ענב אם הגרעין בתוכו ושלם אפי' כל שהוא מברך אחריו ומ"מ טוב לאכול כזית אבל ברכה שלפניו אכל כל שהוא מברך ואפי' המוציא אבל במעשה קדירה ואורז ודוחן ופת הבא בכיסנין שאין מברכין אחריו [ג' ברכות] גם לפניו אין לברך [המוציא] ולענין שתיה מברך אכזית יין (ואחריו) [לאחריו] על הגפן. קטן אין מוציא את שאכל כל שבעו. ד"ה ולא בירך: שם ע"ב

Comment 62

כביצה בעי נטילת ידים ולא מישתרי במפה התירו מפה לאוכלי תרומה ולא לטהרות. ד"ה הא כביצה: דף כז ע"א

Comment 63

בלילי יו"ט הראשון של חג ושל פסח חובה לאכול ולא בשאר יומי ואם אז לא הזכירו של יו"ט בברכת המזון אינו חוזר. ד"ה אי בעי:

Comment 64

בירושלמי בעי שיאכל בסוכה בתאוה וכזית דגן. ד"ה חזר:

Comment 65

מיני תרגימא רש"י פי' פירות וכיסנין וקפלוטות ור"י פירש בשר ודגים וכה"ג וסעודה שלישית בשבת בעינן פת ופשיטא דבפירות לא נפיק. ד"ה במיני:

Comment 66

נהגו שכל הקהל קונין אתרוג אחד ודעתם להקנות לכל אחד כשמברך. ד"ה כל האזרח: שם ע"ב

Comment 67

קטן (שחייב בסוכה שאין צריך לאמו) [שאין צריך לאמו חייב בסוכה] ובחגיגה שיוכל לעלות מירושלים להר הבית ובלולב היודע לנענע ובציצית להתעטף ובתורה היודע לדבר. ד"ה כאן: דף כח ע"ב

Comment 68

מאני מיכלא בר ממטללתא אחר שאכל ונר [אסור] בסוכה קטנה אפילו כשדולק ובגדולה אחר שכבה. ד"ה ואמרי: דף כט ע"א

Comment 69

לולב יבש שהוא נפרך בציפורן פסול חרצנים וגזים של עובדי כוכבים לאחר שנים עשר חדש שרו. ד"ה לולב: שם ע"ב

Comment 70

ניטל אחת מן התיומת פסול ובנקטם [דוקא] שניהן או נקטם [רוב] שאר עלים ולא אמצעים. ד"ה נקטם:

Comment 71

נפרצו רוב עלין ולא שנתלשו לגמרי. ד"ה נפרצו:

Comment 72

עלתה חזזית על רובו פסול אף ביו"ט שני ניקב או חסר דוקא ביו"ט ראשון. ד"ה קפסיק:

Comment 73

לולב יבש וגזול ולקיחה לכל אחד שוו כל הימים חסר ושאול דוקא יו"ט ראשון. ד"ה בעינן:

Comment 74

בקרקע לא מהני שום יאוש. ד"ה וקרקע: דף ל ע"ב

Comment 75

יאוש שלא מדעת לא הוי יאוש כגון שבא לידו קודם שידעו הבעלים שנאבד: בא"ד

Comment 76

שינוי מעשה או שינוי השם שאינו חוזר קונה מדאורייתא בלא יאוש ושינוי מעשה לבד החוזר קני מדרבנן ושינוי השם לבד לא קני כלל ובנין קרקע כיוצא בו: בא"ד

Comment 77

לא מצא אתרוג כשר מברך בפסול. ד"ה לא מצא: דף לא ע"א

Comment 78

אתרוגין הנראין ודומין כעשב כשרין כי יחזרו למראיהן. ד"ה הירוק: שם ע"ב

Comment 79

אתרוג פחות מכביצה פסול. ד"ה שיעור:

Comment 80

ע"ז של נכרי יש לה ביטול ושל ישראל אין לה ביטול. ד"ה באשרה:

Comment 81

נחלקה התיומת עלין האמצעיות נסדקו עד עלין שלמטה מהן או נחלקו הני דדביקי יחד פסול. ד"ה נחלקה: דף לב ע"א

Comment 82

שלשה עלי הדס סמוכין לצאת מעוקץ אחת. ד"ה תלתא: שם ע"ב

Comment 83

לא יטול ערבה ללולב אלא הגדל בנחל ולא של בעל והרים. ד"ה ורבנן. דף לד ע"א

Comment 84

בית הכוסות שניקב רק עור אחד כשר. ד"ה בית הכוסות:

Comment 85

אין כותבין שם המדינה בגט. ד"ה נפקא: שם ע"ב

Comment 86

אפילו נותן כמה ערבי וכמה הדס אינו עובר משום בל תוסיף אלא אם כן מוסיף מין אחר. ד"ה ערבי:

Comment 87

אין ליטול ארבעה מינין זה אחר זה אלא ביחד ואפילו לא חיברן. ד"ה שתהא:

Comment 88

מאכילין עניים דמאי י"א עניי חברים ואכסנאי ישראל וי"א עניי ע"ה ואכסנאי נכרי. ד"ה מאכילין: דף לה ע"ב

Comment 89

עוקץ כמין עץ בראש אתרוג ניטל כשר ואם נתלש ממקומו ונשאר בגומא פסול וכן ניטל העץ שתלוי בו פסול. ד"ה נטלה:

Comment 90

נקלף מיעוטו פסול לרש"י ור"ח פירש בכולו פסול במיעוטו כשר. ד"ה הא: דף לו ע"א

Comment 91

ניקב עד חדרי הזרע ולא חסר פסול. ד"ה אי נסדק:

Comment 92

מותר להכניס אבנים מקורזלות מכרמלית לרשות היחיד. מטלטלין את המת לכרמלית ומטלטלו ע"י ככר או תינוק. בית הכסא שלנו מטלטלין אבנים מקורזלות כשבני בית מרובין. ד"ה בשבת: שם ע"ב

Comment 93

אין ביעור חמץ אלא שריפה וא"צ לסכך בד' מינין שבלולב. ד"ה כל:

Comment 94

כשאוחז הלולב בסודר כעין צבת שמה לקיחה. ד"ה דבעינן: דף לז ע"א

Comment 95

מקדשין מי חטאת בכל כלים. ד"ה נפל:

Comment 96

מנענע בהודו תחלה וסוף כשיגמור הלל ובאנא כדכתיב אז ירננו וגו' ואמרו הושיענו והציבור כשעונין הודו אחר ש"צ גם מנענעין בתחלת הברכה. ד"ה בהודו: שם ע"ב

Comment 97

מנענעין בכל הולכה והבאה שלש פעמים. ד"ה כדי:

Comment 98

נשים חייבות בקידוש היום. אין מפסיקין לקידוש. יכול לקדש ביום כבלילה. ד"ה מאי קושיא: דף לח ע"א

Comment 99

לולב כולה יומא זימניה הוא. מכי אגבהיה נפיק ביה. ד"ה יו"ט:

Comment 100

בהמ"ז אין אשה מוציאה את הרבים י"ח ולא במגלה. ד"ה באמת:

Comment 101

אין נוהגין עכשיו מנהג הלל כמו שהיו עושין דבמנהגא תליא מלתא. בימיהן מתחלת הפרק עד סופו עונה ראש הפרק על כל דבר וכן בפרק שני כגון הללויה בצאת לא לנו אהבתי הודו ועתה נוהגין שהש"צ אומר יאמר נא והציבור עונין הודו ולא היתה זאת בימיהן. ד"ה מכאן: שם ע"ב

Comment 102

המתפלל ושמע קדוש ויהא שמיה רבא ישתוק והרי הוא כעונה לרש"י. ד"ה שמע:

Comment 103

לא אבה יבמי לא חפצתי לקחתה לית מילתא לאפסוקי. ד"ה אמר רבא:

Comment 104

מצות מברך עליהן לפניו ולא לאחריו וכן ריח. לשמור חוקיו לא מברכין אלא בתפלין כשמסלק בלילה למ"ד לילה לאו זמן תפלין. ד"ה עובר: דף לט ע"א

Comment 105

ברכת לולב משיתחיל ליטלו עד שיטול האתרוג או יהפכנו או יכוון דעתו שלא יצא בהגבהה. העושה ציצית לעצמו אומר אשר קב"ו לעשות ציצית נתעטף [אומר] אשר קדשנו במצותיו וצונו להתעטף בציצית: בא"ד

Comment 106

לא ילקט ירקות שביעית למכור בשוק אבל לוקט ובנו מוכרן ליקט לעצמו והותיר מותר למכרו ה' אחין מלקטין ואחד מוכרן לא יקנה בזול ומוכרן ביוקר דאין עושין סחורה בפירות שביעית ולא בבכורות ולא בתרומה ולא בנבילה וטריפה ולא בשרצים ורמשים. ד"ה וליתיב:

Comment 107

[דמי שביעית] אין לוקחין בהן בהמה טמאה ועבדים וקרקעות וחלוק וטלית ומנעלים ואין נותנין [לבייר] לבלן לספר לספן ולא לפורעם בחובו דלאכילה ושתיה וסיכה ניתנו ולא לשאר דברים שמונה שם. ד"ה שאין:

Comment 108

אתרוג הכשר והדר יש בדמיו יותר מדמי ג' סעודות. ד"ה יותר:

Comment 109

סתם ע"ה אינו חשוד על השביעית אין בוצרין מן המשומר בשביעית. ד"ה במה: שם ע"ב

Comment 110

מקריבין אע"פ שאין בית וכשיש מזבח בנוי מזבח שנפגם אין שוחטין קדשים [עליו] ולא אוכלין [בגינו] ד"ה דאשתקד: דף מא ע"א

Comment 111

על מנת שתחזירו לי ע"י תנאי קודם למעשה והן קודם ללאו. ד"ה הילך: שם ע"ב

Comment 112

תנאי ומעשה בדבר אחד הייינו כשסותרין זה את זה הרי את מגורשת על מנת שתחזירי לי הנייר מתנה על מנת להחזיר והקדישה בעודה בידו מקודשת והויא מתנה אפילו במקום שאין בידו להקדיש. ד"ה הילך בא"ד

Comment 113

אין לאחוז ביד סכין וככר ומעות כשמתפלל. ד"ה ואמר שמואל:

Comment 114

מצות אין צריכות כוונה. ד"ה אמר אביי: דף מב ע"א

Comment 115

קטן ממש נושא כפיו עם הגדולים וחולקין לו תרומה בבית הגרנות אבל ביחידי או בקביעות או בתעניות ויוה"כ עד שיתמלא זקנו וגם אינו יורד לפני התיבה. ד"ה יודע:

Comment 116

אין לשחוט אם לא שידע לאמן ידיו לשחיטה. ד"ה היודע לשחוט: שם ע"ב

Comment 117

אפילו דבר הראוי למצוה ואינו כלי אסור לטלטלו. ד"ה טלטול:

Comment 118

דוחין שבת בשביל ערבה ולא בשביל תקיעה. ד"ה לא: דף מג ע"ב

Comment 119

היו מתנין מי שיגיע לולב חבירו לידו הרי הוא במתנה. ד"ה והביאו:

Comment 120

מברכין על קריאת הלל דראש חדש אפילו כשגומרין הלל יכול לברך לקרות הלל. ד"ה כאן: דף מד ע"ב

Comment 121

אני והו אומרים על שם והוא אסור באזיקים. ד"ה אני: דף מה ע"א

Comment 122

בחורים שרוכבין [בסוסים] לקראת חתן וקרע אחד בגדי חבירו פטור מלשלם. ד"ה מיד:

Comment 123

סוכה כל זמן שנכנס לה לאכול ולישן אפילו עשר פעמים ביום מברך. ד"ה אחד זה: שם ע"ב

Comment 124

בירושלמי עשאה לעצמו מברך לעשות לאחר מברך לעשות סוכה לשמה והאי תנא סבר (לה) [לא] מברך לעשות כדאמרי' במנחות. ד"ה העושה: דף מו ע"א

Comment 125

בעשיית סוכה ופדיון הבן מברך שהחיינו וכן אמגילה ובעשיית ציצית ותפלין ואמילה ואקריאת הלל לא מברך. ד"ה העושה:

Comment 126

אם בירך בעשיית שהחיינו פטר שהחיינו דליל יו"ט. ד"ה נכנס:

Comment 127

כל אימת דמשמשי בתפילין מברכין נראה דמברכין לשמור חוקיו. ד"ה דכל:

Comment 128

הרואה נר חנוכה מברך ולא הרואה שאר מצות. ד"ה הרואה:

Comment 129

מה שיושבין בסוכה ביו"ט אחרון אינו זלזול דפעמים שסוכת חול עריבה עליו. ד"ה מיתב: דף מז ע"א

Comment 130

לינה היתה לכל זבחים ועופות ומנחות ועצים ולבונה לן בירושלים. ד"ה לינה:

Comment 131

ביכורים הגיע לארמי וגו' מוריד הסל ואוחזו בשפתיו והכהן מניח ידיו תחתיו ומניפו וקורא וגומר ומניחו בצד המזבח ומשתחוה ויוצא. ד"ה הביכורים: שם ע"ב

Comment 132

בירושלמי גבי סוטה והלא הדבר כעור ומתרץ במפה ומסיק כהן זקן וגם אין יצה"ר באותה שעה משמע שנוגע ידיו בידה ממש. ד"ה כהן:

Comment 133

[שמיני] רגל לעצמו לענין אבילות אפילו אין שבעה ימים לפני החג בטלה ממנו גזירת ל' ונוהג שבעה אחר החג. ד"ה רגל: דף מח ע"א

Comment 134

הניסוך מקלח מחוטם הספלים על גג המזבח ומשם לנקב המזבח ומשם לשיתין ומים צריכי דנקבי הספלים יורד לשיתין. ד"ה כמין: שם ע"ב

Comment 135

אמן יתומה לא הוי אברכת תורה אלא אתפלה או אינו יודע על מה עונה. חייבין הציבור לשתוק לשמוע כל ברכה מפי החזן ובסיומו יענו אמן. ד"ה וכיון: דף נב ע"א

Comment 136

מרוב אור שמחת בית השואבה היתה אשה יכולה לברור חטין ולא בוררת ממש. ד"ה אשה: דף נג ע"א

Comment 137

בשחיטת פסח קראו הלל ותקעו עשרים ושבעה תקיעות. ד"ה שייר: דף נד ע"א

Comment 138

סדר קריאת החג יום ראשון דחול המועד כהן וביום השני לוי וביום השלישי ישראל וביום השני והרביעי וביום השלישי. ד"ה אתקין: דף נה ע"א