Piskei Tosafot on Megillah
פסקי תוספות על מגילה
Vilna Edition
https://www.nli.org.il/he/books/NNL_ALEPH001300957

פסקי תוספות על מגילה



Comment 1

דבר שפשט בכל ישראל גדול יכול לבטל ולא קטן ואי לא פשט אפי' קטן יכול לבטל ואי עמדו עליהם בנפשותם כגון י"ח דבר שנאספו והרגו אלו באלו אפי' אליהו אין יכול לבטל. (דבר זה הוא בתוספות במסכת ע"ז דף ל"ו ע"א):

Comment 2

תענית אסתר קרוי על שם שבי"ג באדר נקהלו להתענות וג' צריך בת"צ כמו במשה שנלחם בעמלק ואהרן וחור שהיו שלשה וכשחל פורים באחד בשבת הוה תענית ביום ה' ולא בע"ש דאין שהות מפני כבוד שבת ומה שאין מתענין בניסן כמעשה שהיה לפי שאין מתענין בניסן (ד"ז ברא"ש):

Comment 3

כרכים המוקפים חומה מימות יהושע בן נון נוהג אף בח"ל. [ד"ז בר"ן בשם התוס']:

Comment 4

אין נותנין שלום לחבירו בשדה ובלילה. ד"ה חיישינן: דף ג

Comment 5

אין מועד בפני תלמיד חכם ודוקא בפניו ויום שמועה כבפניו דמי: ד"ה אין מועד: ע"ב

Comment 6

מת מצוה וכל מתים הן קודמין לתלמוד תורה. ד"ה מת:

Comment 7

כל זמן שהמת בעיר א"צ לבטל לימודו כי אם בשעת קבורה:

Comment 8

תלמיד חכם שמת בית מדרשו דוקא בטל. (ד"ז במס' מ"ק דף כ"ב ע"ב):

Comment 9

עיר גדולה הויא שיש בה י' בטלנין שמתפללין במנין וקורין בס"ת. הכפרים עם קריאת מגילה קורין גם ויבא עמלק הכפרים קורין בעיר ביום הכניסה. כל שאינו מחוייב בדבר אינו מוציא אחרים ידי חובתן הכא לא שייך לא תתגודדו כיון דשני עיירות הן:

Comment 10

נשים אין מוציאות מקרא מגילה אלא נשים אחרות. ד"ה נשים: דף ד

Comment 11

נשים חייבות בג' סעודות ואם לא הזכירו שבת בסעודה ג' בברכת המזון חוזרות:

Comment 12

גם בי"ט דורשין אע"פ שדורשין לפניו ל' יום. ד"ה מאי:

Comment 13

אומר ר"ת דזמן מברך בלילה וביום. ד"ה חייב:

Comment 14

אין נזהרין בהוצאת י"ט משום דכרכין שלנו מוקפין חומה ובתים ודינן ככרמלית ואין רחבים ט"ז אמות. ד"ה ויעבירנו: דף ד ע"ב

Comment 15

אף בזמנה אין קורין אלא בעשרה והיהודים הדרים בכפרים סומכין על ר"ת לקרותה ביחיד:

Comment 16

דברים שיודעין שהם מותרים ואחרים נהגו בהן איסור אין להתירן אבל אם טעו בהן מתירין. ד"ה דברים: דף ה ע"ב

Comment 17

שבת שחל בו ט' באב ממעטין לקנות צורכי חופה ובנין שמחה אבל שאר בניינים ונטיעות ואפי' אירוסין שרו. ד"ה ממעטין:

Comment 18

פלטירין של אומות לעתיד ילמדו בהן תורה אבל בתי עבודת כוכבים לא אלא לשממה יהיו. ד"ה טרטיאות: דף ו

Comment 19

לומר בסופה ארור המן ברוך מרדכי ארורה זרש ברוכה אסתר ברוכים כל ישראלים וחרבונה זכור לטוב. ד"ה דלא: דף ז ע"ב

Comment 20

אוכל נפש שאפשר מעי"ט כגון מגבן אין לעשות בי"ט. ד"ה כאן:

Comment 21

המודר מחבירו מאכל מותר בכלים שאין עושין בהן אוכל נפש בשוה פרוטה ואם משכירין כמוהו אסור. ד"ה אלא: דף ח

Comment 22

דריסת הרגל בחצר קפדי ולא בבקעה. ד"ה דריסת:

Comment 23

אשורית לשון הקודש ולא עברית ומה שקורין ללשון הקודש עברית משום אברהם שסיפר לשון עברי והוא לשון הקודש ונמסר לאשור שיצא מעצת הפלגה:

Comment 24

ס"ת שחסר בו יריעה אין קורין בו חיסר פסוק אחד קורין בו חיסר פסוק וקראו ע"פ כשר עד רובו וכל שכן מקרא שכתבו תרגום. (ד"ה בשלמא): דף ט

Comment 25

תולין בספרים ולא במזוזה ותפילין. ספרים נכתבים על גויל תפילין על קלף מזוזה על דוכסוסטוס:

Comment 26

שאר ספרים שאין כתובין בספר ובדיו מצילין אותן מן הדליקה אבל מגילה דוקא בספר ובדיו. ד"ה ורב אשי:

Comment 27

כרכים המוקפים חומה מימות יהושע בן נון תלו בו לכבוד א"י. לכ"ע לענין מגילה קדושת א"י קיימת (ד"ז משמע בגמ'): דף י ע"ב

Comment 28

מורד במלכות צריך לדונו אך לא הלנת דין. ד"ה מורד: דף יד ע"ב

Comment 29

דין אמת היינו שמרבה לחקור עדים שיכוונו דבריהן לאפוקי דין מרומה שיודע בברור שהדין מרומה. ד"ה זה הדן: דף טו ע"ב

Comment 30

שיטה הארוכה קרויה לבינה והקצרה אריח. שירת הים הלבינה רחבה על גבי קצרה וסתומה מב' ראשיה ושירה זו כל ואת זה למעלה מזה והשמות זה למעלה מזה והיינו לבינה זה למעלה מזה איש בראש הדף ואת בסוף השיטה הראשונה עשרת בסוף הדף וצריך לכתוב בי"א שיטין:

Comment 31

קריאת שמע נאמר בכל לשון לא השמיע לאזניו יצא א"צ לדקדק באותיותיה. ד"ז בגמרא: דף יז ע"א

Comment 32

לא מצינו שצריך לקרות בס"ת מדאורייתא אלא פרשת זכור. ד"ה כל: דף יז ע"ב

Comment 33

טעה ושכח ונזכר יתחיל אותה ברכה שטעה ויגמור על הסדר וכן בקריאת שמע והלל ומגילה. בתענית צבור שאומר ענינו בין גואל לרופא אם לא אמר אין מחזירין אם נזכר אחר שהתחיל ברכה שלאחריה אין להחזירו. ד"ה הסדיר:

Comment 34

אשרי האיש ולמה רגשו שתי פרשיות הן או למנצח על מות לבן ולמה ה' תעמוד שתי פרשיות. ד"ה ודוד:

Comment 35

אין נאה לדרוש ברבים אלא למי שיודע כל התורה כולה שנאמר מי ימלל וגו':

Comment 36

אין להפסיק במגילה ובדיעבד יצא:

Comment 37

אם שהה כדי לגמור כולה אין חוזר לראש. אין הלכה כתלמיד במקום הרב כי לא הוי בתראי כמו מאביי ורבא ואילך:

Comment 38

לרש"י ס"ת צריכה שירטוט לר"ת אין צריכה שירטוט ומזוזה צריכה שירטוט: ד"ה תפילין: דף יח ע"ב

Comment 39

שומרת יבם שנשא אחיו את אחותה או קידשה קודם שנפלה לפניו א"צ להמתין. ד"ה שקידש:

Comment 40

דיו שלנו עושין מקליפת עץ ששמו כשף שקורין פרונשלינ"ש ושורים אותו במים או ביין:

Comment 41

בימי אמוראין לא היו בקיאין כל כך בחסירות ויתירות ומכל מקום יודעין הכל בעל פה:

Comment 42

תפילין אין צריכין שירטוט כי אם שורה עליונה או בד' צדדין [וכן הא] דשלש אין כותבין. (ד"ז ברא"ש):

Comment 43

אדרמינ"ט רגילין לתת לתוך הדיו. ד"ה קנקנתום:

Comment 44

קלפים שלנו שאינן מעופצין כותבין עליהן. ד"ה דפתרא: דף יט

Comment 45

בן עיר שהלך לכרך והיה שם בי"ד חל עליו חובת כרך וקורא כדין כרך וא"צ לקרות בי"ד. בן כפר שהיה בעיר בי"ד דינו כמוהם אפי' קרא כבר ביום הכניסה. ד"ה בן כפר:

Comment 46

תופרין מגילה בגידין מראשה וסופה ואמצעיתה ומראש התפר עד הגיד כממנו ועד השני ומן השני עד השלישי כממנו עד סוף התפר. ד"ה ובלבד:

Comment 47

במגילה ובכל ספרים צריך לשייר התפר שלא יקרע. ד"ה שיור: ע"ב

Comment 48

חרש המדבר ואינו שומע הרי הוא כפקח ואפ"ה לא יקרא המגילה. ד"ה חוץ:

Comment 49

קטן שהגיע לחינוך והוא חייב מדרבנן אין מוציא אחרים דמגילה נמי דרבנן אבל בברכת המזון מוציא אחרים שאכלו שיעור דרבנן. ד"ה ור"י:

Comment 50

הזאה ביום וטבילה שלפניה בלילה ושלאחריה ביום וכן טבילת אזוב. ד"ה ולא טובלין: דף כ

Comment 51

מילה שלא בזמנה אינה אלא ביום. ד"ה דכתיב:

Comment 52

צאת הכוכבים אינן ככוכבים גדולים הנראין ביום ולא כקטנים הנראין בלילה. ד"ה והא קי"ל: ע"ב

Comment 53

לא ספר העומר בלילה ימנה למחר בלא ברכה לא מנה בלילה אפ"ה ימנה בשאר לילות. ד"ה כל הלילה:

Comment 54

אם רצה יקטיר אימורין וחלבים אחר חצות. צריך ליזהר לאכול מצה קודם חצות ואפילו אפיקומן דבמקום פסח קאי. ד"ה לאתויי: דף כא

Comment 55

תרגום כתובים לא תקנו יונתן מפני תרגום דניאל דיש בו הקץ ואחד מן התנאים תקן. ד"ה ובמגילה ע"ב:

Comment 56

אלמלא מקרא כתוב אלמלא בא' כלומר אם לא לא היה כן ואלמלי נגדו ביו"ד אלו נגדו. ד"ה אלמלא:

Comment 57

הראשונים כשגורסין עמדו כולן אבל במסיבה היה הרב יושב ואחרים עומדין. קשות מיושב רכות מעומד (ד"ז בגמ'):

Comment 58

עכשיו קורא השליח צבור עם כל הקרואים שלא לבייש את שאין יודע. ד"ה תנא: ע"ב

Comment 59

מפטירין בשבת קודם מוסף שהעם בטילין ממלאכה:

Comment 60

ויבא עמלק אין בפרשה כי אם ט' פסוקים ואינו מחובר לפרשה שלמעלה. ד"ה אין:

Comment 61

מצוה בראשון לכך נהגו בפסח שעושין שלשה מצות ועושין סימן בכל אחת:

Comment 62

בר"ח יכול השלישי לקרות פרשת וביום השבת. אין משיירין בפרשה פחות מג' פסוקים וכן אין מתחילין. מה שתקנו ברכה תחלה וסוף הוא בשביל זה. ד"ה ואם: דף כב

Comment 63

מה שמתחילין ויחל ואינה כי אם שני פסוקים אחר הפרשה ההפסק אין ידוע כל כך. בא"ד:

Comment 64

אין לחזור ולקרות מה שקראו לפניו אך בחג קורא הרביעי מה שקראו לפניו. ד"ה שאני:

Comment 65

מה שנופל שליח צבור בתחינותיו ברצפה לפי שהופך על צידו. ד"ה ואב"א: ע"ב

Comment 66

ביום הכפורים שמתענין רגילין להרבות בתחינות ותפלות ואף בימיהם אמרו כמו אתה כוננת:

Comment 67

בתעניות ובט' באב במנחה מפטיר השלישי. ד"ה חד אמר: דף כג

Comment 68

בשבת ויום טוב ויוה"כ המפטיר חוזר וקורא הפסוקים שקראו כבר לפי שתקנו לומר קדיש בין הקרואים למפטיר ותקנו ברוך ה' לעולם ויראו עינינו וקדיש בערבית להודיע שתפלת ערבית רשות. וכשיש שתי ספרי תורות כגון בי"ט אומרים קדיש אחר סיום ס"ת הראשון והמפטיר קורא בשנייה וכשיש ג' ספרי תורות אומרים קדיש אחר השנייה והמפטיר קורא בשלישית והקדיש גורם שהמפטיר אינו מן המנין. מה שהקטנים אומרים הפטרות לחנכן כיון דקיי"ל קטן עולה. בכל שבת אין נוטלין ס"ת שנייה לקרות וביום השבת. ד"ה כיון:

Comment 69

אין מנהגינו לתרגם בשאר ימות השנה. ד"ה לא: ע"ב

Comment 70

התחיל השליח צבור להתפלל בעשרה והלכו מקצתן גומרין. אם יש ו' שלא שמעו קדיש וברכו יכולים לפרוס ואפי' בשביל יחיד פורסים ואפי' קרא כבר קריאת שמע יכול בעצמו לחזור ולפרוס כגון שליח צבור שהתפלל בלחש וחוזר ומתפלל בקול רם ואע"פ שכולנו בקיאין עכשיו ור"ת לא רצה לפרוס על שמע כיון ששמעו כולן קדיש וברכו חוץ ממנו ולא לעמוד לפני התיבה לפרוס בברכו. ד"ה ואין:

Comment 71

דבר שבקדושה אומר בעשרה כגון נ"כ ונברך ה' אלהינו ומפטיר וברכו. [ד"ז בגמ']:

Comment 72

ברכת אבלים שבברכת המזון אל אמת דיין אמת שופט כו' לא הוי בעשרה בתשובת הגאונים ברכת אבלים אתם אומרים על הכוס ברוך מנחם אבלים אנן אין אנו נוהגין לומר אבל אתם שתקנו לכם חכמים ואבותיכם ורבותיכם הראשונים אמרו אותה בלא עשרה. (ד"ז ברא"ש):

Comment 73

מנהגינו לקרות פסוק אחד בנביא ובתחלת הפרשה ג'. ד"ה ובנביא: דף כד

Comment 74

תימה שמתרגם ויאמר יהושע אל העם התקדשו ויש שם שלשה פסוקים עד בעת ההיא. ד"ה ואם:

Comment 75

כה אמר ה' חנם נמכרתם בכל ספר שלנו אין פרשה בין אלו פסוקים:

Comment 76

אין עובר לפני התיבה יחף או לבוש בגד קרוע וכתפיו וזרועותיו ערומות. ד"ה פוחח:

Comment 77

לא נתמלא זקנו אין יורד לפני התיבה בתענית אלא זקן ורגיל ובהביא שתי שערות באקראי בעלמא ולא בקביעות. ד"ה ואינו:

Comment 78

נשים פטורות ממ"ע שהזמן גמרא אפי' מדרבנן וסומא חייב מדרבנן. ד"ה מי:

Comment 79

אין להסתכל בכהנים כשנושאין כפיהן במקדש מפני כיהוי עין ועכשיו מפני היסח הדעת:

Comment 80

מה שהורידו את רבי חייא לפני התיבה כשהיה מכוין היה קורא ח' יפה וגם ע"י אליהו שצוהו למהר גאולה. ד"ה כשאתה: ע"ב

Comment 81

סומא בא' מעיניו לא ישא כפיו ואם רגיל בעירו מותר אפי' במומין בידיו. ד"ה אם:

Comment 82

לתפור תפילין שלא יכווצו ויקלקל רבוען לפי שנעשה מעור הבתים אבל אנו נוהגין לעשות תיתורא מעור אחר. ד"ה בתפרן:

Comment 83

אין לומר יברכוך טובים שמוציא את הפושעים מן הכלל בתפלתו. ד"ה יברכוך: דף כה

Comment 84

הפייט יסד צדקו אותו ואת בנו ומביא הפסוק יודע צדיק נפש בהמתו משמע שהן רחמים והא דאין אומרים על קן צפור הגיעו רחמיך מפני שמטיל קנאה. ד"ה מפני:

Comment 85

מפטירין במרכבה. ד"ה אין:

Comment 86

עושה מצות מאהבת שכר ויראת יסורין אינו טוב מאהבת ה' ויראתו הוי לשמה. ואהבה ויראה על כל אהבת אברהם אבינו כעין איוב ועוד יראה ואהבה אחרת הנותן סלע על מנת שיחיו בניו ואינו תוהא אם אין באה שאילתו וכן יראת עונשו:

Comment 87

אנו מפטירין התשפוט את עיר הדמים וכו':

Comment 88

אין להניח נביאים וכתובים על התורה אבל לדבק מותר:

Comment 89

אין מוכרין בית הכנסת של כרכים אפי' לא נתנו לבניינו ואם יש אדם גדול שנתנו על דעתו מותר. ד"ה כיון: דף כו

Comment 90

של כרכין לא מהני שמכרו בשבעה טובי העיר אלא בשל כפרים העומד לימכר. (ד"ז בהרא"ש):

Comment 91

לא לסתור בית הכנסת אלא אם כן יש בית הכנסת אחר:

Comment 92

צ"ע אם מותר ליכנס בבית הכסא בתפילין של יד דמחופין עור:

Comment 93

יריעה שפורסין על הארון בפנים ובחוץ הויא תשמישי דקדושה. ד"ה מריש:

Comment 94

מה שמבטלין כלי עץ בפני הנקב חוצץ מפני הטומאה:

Comment 95

הלכה כריב"ל לגבי ר"י בכל דוכתא. ד"ה כוותיה: דף כז

Comment 96

אין להשתין תוך ד' אמות של תפלה אפי' שהה [כדי] מהלך ארבע אמות. ד"ה לא ע"ב

Comment 97

אין לכנות שם לחבירו אפי' אין גנאי לו המכנה שם היינו כנוי פגם משפחה. ד"ה ולא כניתי:

Comment 98

הזהיר בקידוש היום ממלאין לו גרבי יין. ד"ה הניחה:

Comment 99

אין (דרך) לעשות קפנדריא לבית הכנסת אפי' היה שביל מעיקרא או נכנס שלא לעשות קפנדריא:

Comment 100

בשבת וי"ט אין לישראל גדול לקרות לפני כהן אם לא דכייף ליה ובשני ובחמישי מותר. רשאי לומר לעם הארץ לברך ברכת המזון ואפילו תלמיד חכם בזמן הזה מזמנין על עמי הארץ:

Comment 101

אין נקרא ותרן אלא הגומל חסדים ובעל צדקות:

Comment 102

אע"פ שאסור להשתתף עם עובד כוכבים מ"מ אם כבר בא לידי שבועה מותר לקבלה ר"ת התיר לקבל מהן שבועה בזמן הזה. ד"ה תיתי: דף כח

Comment 103

בתי כנסיות אין אוכלין בהן ואין נכנסין בהן מפני הגשמים ואסור לזורען בחורבנן. ד"ה בתי כנסיות: ע"ב

Comment 104

אין לומר בחיי חכם כגון תלמיד חכם כשימות. כשאדם גדול מספיד באין כ"ע לכבודו:

Comment 105

מת מצוה קונה מקומו ויקברוהו במקום שמוצאין אותו. ד"ה מבטלין: דף כט

Comment 106

אסור לעשות מלאכה בשעת קבורת מת אפילו לעם הארץ. ד"ה הנ"מ:

Comment 107

הגינות והאילנות שנטועין בבית הקברות מותרין כיון שאינן על הקברים עצמן. ד"ה אין:

Comment 108

מה שאין קורין בשבועות שור או כשב לפי שכבר אמרוהו בפסח עם פרשת עומר:

Comment 109

אין מפסיקים בין פרשת פרה לפרשת החדש כדי לטהר ברגל:

Comment 110

מה שקורין במועדים וראש השנה ויום הכפורים בקרבנות היום הן על פי קבלה ויש קצת סמך. ר"ח שחל בא' בשבת מפטירין ביהונתן אף כי לא שייך למה שקראו:

Comment 111

משך תורא כו' לא ישתנה סדרו רק כשחל פסח בחמישי והטעם לעולם יש לקרות בסדר הכתוב בתורה אלא שיום ראשון ושביעי שלי"ט מפסיקין. ד"ה והאידנא: דף לא

Comment 112

במנחת יום כפורים פרשת עריות כדי להבדילן מן הנשים שמתקשטות בו ביום יותר משאר ימים טובים כדאמרינן בשילהי תענית גם לומר כשם שאמרת שלא לגלות ערוה [כך לא תגלה ערותם בעונותם]. ד"ה במנחה:

Comment 113

בשמחת תורה מפטירין ויהי אחרי ואמר שרב האי תקנה וקשה לשנות מן התלמוד. ד"ה למחר:

Comment 114

כשר"ח אדר בא באחד בשבת מפטירין יהוידע וכן ר"ח ניסן מפטירין אתמול באחד לחדש ולא מחר חדש כדי להודיע שיארע ר"ח באותו שבוע. ד"ה מפטיר:

Comment 115

ר"ח אב [שחל] בשבת מפטירין שמעו בשבת שלפני ט' באב חזון ישעיהו ולאחר ט' באב ז' נחמתא ותרתי תשובה. אנן קורין ויחל בתענית. שבת שחל ט' באב בתוכה אסור כיבוס ולא מר"ח. ד"ה ר"ח: ע"ב

Comment 116

גליונים שלמעלה ולמטה יש בהן קדושה. ד"ה הלוחות: דף לב

Comment 117

ס"ת כשמהדקו מהדקו בפנים ולא בחוץ ר"ל קשר מטפחת ס"ת. ד"ה גוללו:

Comment 118

משתמשין בבת קול אע"ג דכתיב לא תנחשו סימן יש. ד"ה מנין:

Comment 119

דרכן היה לשנות משניות בזמרה וע"י כן יזכרו. ד"ה והשונה:

Comment 120

אין לאחוז ס"ת בלא מטפחת. ד"ה בלא: