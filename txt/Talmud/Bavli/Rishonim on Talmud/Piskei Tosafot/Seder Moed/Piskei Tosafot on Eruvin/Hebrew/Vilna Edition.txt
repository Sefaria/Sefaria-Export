Piskei Tosafot on Eruvin
פסקי תוספות על עירובין
Vilna Edition
https://www.nli.org.il/he/books/NNL_ALEPH001300957

פסקי תוספות על עירובין



Comment 1

נר חנוכה שהדליקה בפסול יכבנה ויחזור וידליקנה. ד"ה סוכה: דף ב ע"א

Comment 2

צורת הפתח שעשה מן הצד לא עשה ולא כלום. ד"ה ואב"א: ע"ב

Comment 3

אין סכך פסול מצטרף לסכך כשר. ד"ה אי קלשת: דף ג ע"א

Comment 4

מבוי שארכו כרחבו אין ניתר בלחי וקורה. ד"ה כמ"ד. כ"ב

Comment 5

מיעוט שאינו מקפיד אינו חוצץ אף בבשר. ד"ה דבר תורה: דף ד ע"ב

Comment 6

מבוי שאין רוחב ארבעה אין צריך לחי וקורה. ד"ה ואי בד': דף ה ע"א

Comment 7

לחי העומד מאיליו הוי לחי ור"ת לא פסק כן. ד"ה פחות מד"א: ע"ב

Comment 8

בידי אדם אפשר לצמצם ולא בידי שמים. ד"ה וספק דבריהם: שם

Comment 9

מבוי עקום צריך צורת הפתח בעקמומיתו. ד"ה רב אמר: דף ו ע"א

Comment 10

לחי לא מהני ליתר מעשר. ד"ה ולחי: שם

Comment 11

חצר שאינה רגילה במבוי אינה אוסרת עליו וברגילה נמי אם יש לה דרך לרשות הרבים בלא מבוי. ד"ה דאי דרב: דף ז ע"ב

Comment 12

אשפה רחוקה מן הכותל זורקין לה למעלה מעשרה. ד"ה זורקין: דף ח ע"א

Comment 13

מבוי שצדו אחד ארוך וצדו אחד קצר פחות (מעשרה) [מד"א] מניח קורה באלכסון וישתמש זה בארוכה. ד"ה מניח: ע"ב

Comment 14

ברוחב טפח אמרינן חבוט ורמי ומיהו אפילו [אינה] גבוה יותר מעשרים וקורה רחבה טפח בעיא קורה על גבי מבוי. ד"ה שאין: דף ט ע"א

Comment 15

נראה מבחוץ ושוה מבפנים נידון משום לחי:

Comment 16

בשתי רוחות סגי משהו לכאן ומשהו לכאן אבל כותל לא חשיב פס בפחות מטפח רחב. ד"ה ושני טפחים: דף י ע"א

Comment 17

מבוי רחב עשרים עושה פס רחב ארבע וגבוה עשרה ואפילו יש יתר מעשר מראש הפס עד כותל מבוי. ד"ה עושה פס גבוה: ע"ב

Comment 18

לחי המופלג שלשה מן הכותל לא הוי לחי. ד"ה ועושה פס ג': שם

Comment 19

לא אמרינן אוירא דהאי גיסא ודהאי גיסא מבטלי ליה אלא אויר שאנו חושבין כסתום. ד"ה ואצבעיים: שם

Comment 20

חצר מרובעת צריך שני פסין משהויין או פס ארבעה ובארכה יתר על רחבה די בלחי ומשהו. ד"ה ורב נחמן: דף יב ע"א

Comment 21

גזוזטרא למעלה מן הים אין ממלאין ממנה אלא א"כ עשה מחיצה גבוה עשרה ואע"פ שהמים צפין על גבה. ד"ה הב"ע: ע"ב

Comment 22

אין מבוי ניתר בלחי וקורה עד שיהו שתי חצירות למבוי ושתי בתים לכל חצר ד"ה ובתים: שם

Comment 23

מותר לתת אדרימנ"ט לתוך הדיו. ד"ה קנקנתום: דף יג ע"א

Comment 24

כתב הסופר גט לשמה וחתמו עדים לשמה פסול עד שיאמר לסופר כתוב ולעדים חתומו. הכל כותבין גט אפילו חרש שוטה וקטן וגדול עומד על גביו. ד"ה אבל: שם

Comment 25

[בעינן] קורה ראויה לקבל אריח ופסולה הניטלת ברוח וכן שתי קורות מתאימות אפילו בפחות משלשה. ד"ה ובלבד: דף יד ע"א

Comment 26

צורת פתח מהני אפילו ליתר מעשר רחב:

Comment 27

התנה עמו לתת לו סאה גדושה גודשא תהא תילתא. ד"ה ש"מ: ע"ב

Comment 28

מותר לעשות מי מלח בשבת ליתן על עופות צלוין וכל שכן אם נתן המלח תחילה. ד"ה פוק חזי: שם

Comment 29

קונם לביתך שאיני נכנס ומת או מכרו מותר: בית אביו משמע לעולם דהיינו כל יוצאי חלציו. ד"ה על מנת: דף טו ע"ב:

Comment 30

סכך כשר הרבה על הפסול לא בטיל אם הפסול ניכר. ד"ה רש"י גרס: שם

Comment 31

שבת הואיל והותרה הותרה עירבו לצורך שנה ונסתם הפתח וחזר ונפתח חזר עירוב למקומו: ד"ה עירב: דף יז ע"א

Comment 32

עכשיו לא נהגו במים אחרונים. ד"ה מים. ע"ב

Comment 33

מאכילין אכסניא דמאי ואפילו ישראלים. ד"ה ואת אכסניא: שם

Comment 34

אסור לעבור אחורי בית הכנסת כשמתפללין ואין שם פתח אחר ואחורי בית הכנסת הוי לצד הפתח. ד"ה ולא אחורי: דף יח ע"ב

Comment 35

אסור להוציא ראשו לרשות הרבים ולרוק. ד"ה לא יעמוד: דף כ ע"א

Comment 36

מתא פלונית יכול לכתוב בגט לגדולה ולקטנה. ד"ה אחוי: דף כא ע"א

Comment 37

לפי מה שיסד הקליר הוי זרת שליש אמה. ד"ה אחד: שם

Comment 38

במקום סכנה פטור מרחיצת ידים. ד"ה מוטב: ע"ב

Comment 39

קרפף בית סאתים אפילו נזרע כולו לא בטל דירתו וצ"ע בדיר וסהר וחצר יתר מבית סאתים אם בטל דירתו. ד"ה נזרע רובו: דף כג ע"ב

Comment 40

גגות חצירות וקרפיפות רשות אחת:

Comment 41

לא אמר פי תקרה יורד וסותם בשתי רוחות כעין מבוי מפולש. ד"ה אכסדרה: דף כה ע"א

Comment 42

בבית סאתים לא שרי ארכה יתר משנים ברחבה אבל במשהו פחות שרי. ד"ה קרפף: ע"ב

Comment 43

מרור מין זרעים. ד"ה אצוותא: דף כו ע"ב

Comment 44

בכל מערבין עירובי תחומין ועירובי חצירות דוקא בפת. ד"ה בכל: שם

Comment 45

יין מזוג אינו פוסל את המקוה. ד"ה הכא שכר: דף כט ע"ב

Comment 46

כוס ברכה בעי מזיגה ושהכוס שלם. ד"ה כדי שימזגנו: שם

Comment 47

כוס ברכה רביעית הלוג וכן לנטילת ידים. ד"ה ויעמוד: שם

Comment 48

בגדי עניים לעניים למדרס שלש על שלש ועשירים שלשה על שלשה ובטומאת מת שלש על שלש לכולי עלמא. ד"ה בגדי: שם

Comment 49

אין מערבין אלא לדבר מצוה ומצות לא ליהנות ניתנו. ד"ה ככר זו: דף ל ע"א

Comment 50

בע"ש ועיו"ט מעשרין שלא מן המוקף ולא התירו שלא מן המוקף למצוה אחרת. ד"ה לא נחשדו: ע"ב

Comment 51

לצורך שבת נשאלין על הנדרים. ד"ה אלא סומכוס: שם

Comment 52

בשביל עירוב התירו לנפח בית הפרס ולעשות פסח (לא) התירו [בבדיקה] ולמצוה רבה כגון ללמוד ולישא אשה ולדון ולערער עמהם ולצאת לקראת מלכים התירו בלא ניפוח: (אינו בתוספות שלפנינו) [אבל הוא בתוספות בכורות דף כט ע"א ד"ה היכי]:

Comment 53

אהל זרוק לכ"ע בשעת זריקה לא הוי אהל וכן עוף הפורח. ד"ה ומר סבר: שם

Comment 54

קבר יחידי תופס ארבע אמות סביביו. ד"ה היכי אזיל: דף לא ע"א

Comment 55

פשוטי כלי עץ הרחבין שראוי להניח חפצים עליהן טמאין מדרבנן (והקצרין) [והקולב] וסולם טהור לגמרי. ד"ה בפשוטי: שם

Comment 56

אין חזקת שליח עושה שליחותו אלא במקום שאם יפשע יבא משלחו לידי עבירה. ד"ה רב ששת: דף לב ע"א

Comment 57

אין אומר לאדם חטא שיזכה חבירך במקום שפשע חבירו. ד"ה ולא: ע"ב

Comment 58

אחד עשיר ואחד עני מערב ברגליו. ד"ה מוליכו. דף לג ע"ב

Comment 59

אסור לשבר כלי ולקלקלו דשייך בנין וסתירה בכלי ושובר חבית ליטול גרוגרות היינו שמדובקות יחד ובירושלמי מפורש דשובר חבית היינו בשל עץ. ד"ה ואמאי: דף לד ע"ב

Comment 60

חותמות בכלי מתיר מפקיע וחותך היינו כעין קשר מיתנא [אבל] פותח של עץ ומתכת אסור. ד"ה בעי סכינא: דף לה ע"א

Comment 61

כל הטומאות כשעת מציאתן בתרומה וקדשים אבל חולין לא מטמא למפרע. ד"ה כל.

Comment 62

ספק טומאה ברשות הרבים [אמרינן ליה זיל] טביל (האדם) ולא בספק דרבנן. ד"ה במקוה: דף לו ע"א

Comment 63

שבת ויום טוב נולדה בזה אסורה בזה ותחילת שבת קונה עירוב. ד"ה מאי שנא: שם

Comment 64

אין להניח עירובי תחומין מיו"ט לחבירו נולדה בזה מותרת בזה ביו"ט של גליות. ד"ה ורבי אליעזר: דף לח ע"א

Comment 65

מן לא ירד בשבת ויום טוב ובאתה קדשת אומרים ברכתו מכל הימים וקדשתו מכל הזמנים משמע שירד ביום טוב. ד"ה ואין יום טוב: ע"ב

Comment 66

ב' ימים טובים של ר"ה נולדה בזה אסורה בזה. ד"ה מודים: דף לט ע"א

Comment 67

הולכין אחר רוב שנים שאינן מעוברות ואין עושין יוה"כ אלא יום אחד. ד"ה אי אתם: שם

Comment 68

נכרי שהביא דורון לישראל ביום ראשון דבר שיש במינו במחובר לרש"י מותר בליל שני ולהלכות גדולות אסור עד מוצאי יום טוב. הנעשה מאיליו או לצורך נכרי אין צריך כדי שיעשו היינו כדי תלישה. שבת ויום טוב אסור מזה לזה אף בבא מחוץ לתחום בשביל ישראל או בניצוד ונלקט. שירי מדורה ופתילה שכבו בשבת אסורין ביום טוב. הבא מחוץ לתחום שרי ביום שני. ד"ה אי משכחת: ע"ב

Comment 69

הבא מחוץ לתחום בשביל ישראל אסור לכל בני ביתו. ד"ה אדעתא: דף מ ע"א

Comment 70

פירות הנושרין אסורין אפילו יש לו עורבים. עשבים העומדים במקום שאין בהמה יכולה לבא שם ונתלשו אין מעמידין בהמה עליהן. נכרי שמילא מים לבהמתו או הדליק נר מותר לישראל. ד"ה הא ודאי: שם

Comment 71

אין צריך להזכיר מקראות די"ט ודראש חודש בר"ה וכן מלכיות זכרונות ושופרות כיון שאמר ובתורתך כתוב לאמר ואם התחיל צריך לסיים ור"ת פירש דמוסף צריך להזכיר ולא דר"ח אלא יאמר מלבד עולת החדש ומנחתה ושני שעירים לכפר ושני תמידין כהלכתן. אין לומר ובראשי חדשיכם בר"ה לא בתפלה ולא בברכות שחרית. ד"ה זכרון: שם

Comment 72

ברית מילה בתשעה באב ויום הכפורים לא חיישינן למיסרך. בחופה בעשרה בטבת יתנו הכוס לתינוק לשתות. ד"ה דלמא: ע"ב

Comment 73

אין לקבל עליו תענית בשבת. הפסיק בערב יה"כ חוזר ואוכל אם ירצה. ד"ה אי אתם: דף מא ע"א

Comment 74

אפילו בתענית הרשות משלימין עד הלילה בערב שבת. ד"ה שאני: שם

Comment 75

פירות שיצאו חוץ לתחום בשוגג מותר לאוכלן שם. ד"ה מכלל: דף מב ע"א

Comment 76

מותר ליכנס בספינה בערב שבת מבעוד יום והספינה הולכת בשבת ולא בשבת ואפילו תוך התחום. מותר לשמור פירות בשדה. אין מועיל שמדליקין נרות בספינה בערב שבת ונכנסין בשבת. אפילו נכנס לספינה בשבת כל הספינה כד' אמות. אסור ליכנס בקרון בערב שבת והנכרי מוליכו בשבת. ד"ה הלכה: דף מג ע"א

Comment 77

בני אדם שנעשו מחיצה פעם אחת אסורין עוד לעשותם. ד"ה אילימא: ע"ב

Comment 78

אהל מן הצד הוי אהל במקום שמועלת להתיר כמו שלשה דופני סוכה אבל בדופן רביעית הוי תוספת אהל וכה"ג שרי נמי בגג תוספת בעלמא. ד"ה פקק: דף מד ע"א

Comment 79

גשמים שירדו ביו"ט כרגלי אותן שזכו בהן ואם נתנו לאחר הרי הן כרגלי ראשון. ד"ה ביו"ט: דף מה ע"ב

Comment 80

דבר שיש לו מתירין אפילו באלף לא בטיל אפילו בספיקא דרבנן. ד"ה אב"א: שם

Comment 81

אפר כירה שהוסק ביום טוב אסור לכסות בו אלא א"כ ראוי לצלות בו ביצה. ד"ה כל שכן: דף מו ע"א

Comment 82

חפצי הפקר אין קונין שביתה. ישן קונה שביתה. ד"ה קמ"ל: שם

Comment 83

ראש השנה ויה"כ כרגלים. יום שלשים כשלפניו באבילות. מת ביו"ט ראשון או בשביעי או בח"ה אין נוהג אבילות עד דנפקי כולהו ויום טוב אחרון עולה למנין ז'. מת ביו"ט אחרון נוהג בו אבילות לפי' ה"ג. ד"ה דאמר: שם

Comment 84

אין מערבין תחומים שלא מדעתו אפילו ידע שדעתו לילך לאותו צד. ד"ה ואין חבין: ע"ב

Comment 85

אחד מבני מבוי שרגיל להשתתף באין בני מבוי ונוטלים שיתופו בעל כרחו וצריך למחול להן. בא"ד

Comment 86

היכא דאיתמר הלכה אי עביד כאידך מהדרינן. מטין אוריי מורינן ואי עביד כאידך לא מהדרינן. נראים אורויי מורינן ואם בא למיעבד כאידך לא מחינן בידיה. ד"ה ר' אסי: שם

Comment 87

מי שיש לו פירות במקום אחר הרי הן כרגליו. השואל כלי מן הנכרי שעומד חוץ לעיר מונין לו אלפים ממקומו. ד"ה והכלים: דף מז ע"ב

Comment 88

דבר הבא מחוץ לתחום דשרי לישראל אחר או בא בשביל נכרי לא יטלטלנו חוץ לארבע אמותיו בעיר שאין לה מחיצות המוקפות לדירה. ד"ה דכולה: שם

Comment 89

גוף אדם שלש אמות עד כתיפיו. ד"ה גופו: דף מח ע"א

Comment 90

[אין] קונין בכלי שאין בו שוה פרוטה. ד"ה איכא בינייהו: דף מט ע"א

Comment 91

עירוב משום דירה מערבין בפחות משוה פרוטה ואין מערבין בכלי. ד"ה וקטן: ע"ב

Comment 92

אמר שביתתי תחת האילן ולא סיים מקומו מצי אזיל להתם כל שאינו בזה אחר זה כו'. (ד"ז בגמ' בפלוגתא דרב ושמואל):

Comment 93

בניעור קונה שביתה תחתיו בלאו אמירה וכן דבר הפקר זכתה לו שדהו בסתם. ד"ה ואמר: שם

Comment 94

מעביר וזורק ממזרח למערב או צפון ודרום חייב בארבע אמות ואם לאלכסון עולם עד שיזרוק ויעביר ארבע אמות ואלכסונן וכן עמוד ארבעה היינו שהעמיד אלכסונו באלכסון עולם אבל בענין אחר לא סגי בארבעה טפחים. ד"ה כזה: דף נא ע"א

Comment 95

אין עושין נפשות וסימן לצדיקים. ד"ה גשרים: דף נג ע"א. לגירסא טוב ללמוד מרב אחד אבל למיסבר אין רואה סימן ברכה הלומד לפני רב אחד. ד"ה דגמרי: שם

Comment 96

עיר ובית אין נותנין להן שתי קרפיפות אלא אם הוא תוך שבעים ושירים לעיר מתעברת עמה וכן אם יש בית תוך ע' לאותו בית וכן לעולם בית ובית נותנין להן קרפף אחד שתי עיירות נותנין להן שתי קרפיפות. הלכה כרב הונא לגבי חייא בר רב. ד"ה רב הונא: דף נז ע"א

Comment 97

כותל והר אם מתלקט עשרה מתוך חמש מודד כקרקע חלקה ואם מתוך ארבע מבליעו ואם אין יכול להבליעו מקדר ואם חוט יורד כנגדו מדלג כל השיפוע ואי לא ניחא תשמישתיה אומדו ובגיא אין חילוק בין ניחא תשמישתיה ללא ניחא. ד"ה אבל מתלקט: דף נח ע"ב

Comment 98

לא ירד לצדי העיר למדוד שם לפי שנוחה למדוד שם ואח"כ יהיה צופה כנגד מדתו. ד"ה אין מודדין: שם

Comment 99

עבד ושפחה נאמנין על התחום. אכילה בתרומה (גדולה) [דרבנן] נאמן להעיד על כהן. אין מעלין מתרומה דרבנן ליוחסין. ד"ה אפילו: דף נט ע"א

Comment 100

נשים נאמנות על שחיטה וניקור חלב ובדיקת חמץ. ד"ה ותחומין: שם

Comment 101

לא עירבה פנימה עם חיצונה תסתלק מלהשתמש בחיצונה אבל אין קפידא בדריסת הרגל. ד"ה דפנימית: ע"ב

Comment 102

בני מבוי שהורגלו לערב יחד אין יכולין ליחלק. ד"ה מבוי שם

Comment 103

עיר של רבים והרי היא של רבים מהני לה שיור. ד"ה ולא שביק: שם

Comment 104

שיור לעיר היינו שלש חצירות (בשני) [של שני] בתים. ד"ה ושויה: דף ס ע"א

Comment 105

ישן בדרך יש לו שמונה אמות וכן נותן עירובו: ד"ה כאן: ע"ב

Comment 106

הלן בעיר אפילו כלתה אלפים בתחילת העיר נעשית כל העיר כארבע אמות. ד"ה אין אלו: שם

Comment 107

בנכרי לא שייך קים ליה בדרבה מיניה ובישראל הבא במחתרת אם הוא בעין חייב להחזיר. ד"ה בן נח: דף סב ע"א

Comment 108

ישראלים הדרים [יחידים] בעיר מוקפת מחיצות ונעולות בלילה (ואין) [כיון דאין] שני ישראלים אוסרין זה על זה מותר לטלטל בכולה בשבת. ד"ה ור"י: ע"ב

Comment 109

אם שואלין הלכה כדברי מי יכול לומר במקום רבו רק אל יורה על מעשה שבא לפניו ד"ה מהו: שם

Comment 110

ביצת נבילה שכמוה נמכרת בשוק אסורה. ד"ה אפילו: שם

Comment 111

לאפרושי מאיסורא שרי במקום רבו. האידנא בטלה מגילת תענית. ד"ה כגון. שם

Comment 112

תלמיד לא יורה אפילו רחוק יותר משלש פרסאות מרבו ודוקא דברים הדומים חידוש לשואל אבל דבר הידוע מנהגו כמו נותן טעם לפגם ואין דומה לו חידוש שרי. ד"ה רב חסדא: שם

Comment 113

מבוי שלא נשתתפו בו וביטלו רשותן ליחיד מותר היחיד להוציא כלי בתיהן למבוי ואם החצירות פתוחות זו לזו ועירבו יכול להוציא מכל הבתים והחצירות למבוי והאחרים אסורין להוציא. ד"ה בטילו: דף סג ע"ב

Comment 114

כשיבטל רשות מבית לבית ישאירו חדר אחד שלא לבטלו. ד"ה א"כ: דף סד ע"א

Comment 115

שתה רביעית יין ובהן מעט מים מותר להורות. ד"ה שתה: שם

Comment 116

שיכור שהתפלל תפלתו תועבה ויחזור ויתפלל וכן מצא צואה כנגדו. שתוי מברך ברכת המזון וכל ברכות. מי רגלים לא גזרו על ספיקן. ד"ה שיכור: שם

Comment 117

מותר לתת מתנת חנם לנכרי המכירו. ד"ה ולמדנו: ע"ב

Comment 118

פותחין בחרטה לומר לנודר נתחרטת על מה שנדרת. ד"ה פותחין: שם

Comment 119

אין פותחין בדבר האסור וכגון כל הבוטה ראוי לדוקרו. ד"ה כל: שם

Comment 120

יכול להקיץ השיכור הישן בעת התפלה. ד"ה מסר: דף סה ע"א

Comment 121

נכרי אינו אוסר כשאינו בעיר. ישראל אפילו בעיר אינו אוסר אם הלך לשבות אצל בתו. ד"ה איקלעו: ע"ב

Comment 122

אחד מבני ביתו של נכרי יכול להשכיר רשותו או אשתו. ד"ה דלא: שם

Comment 123

לא היה שם הנכרי ועירבו ובא הנכרי אפילו שכרו ממנו לא חזר העירוב למקומו. ד"ה דאתא: שם

Comment 124

מת נכרי בשבת אין מבטלין. ד"ה יפה: דף סו ע"א

Comment 125

מותר לשכור ממנו בשבת. ד"ה יפה: שם

Comment 126

ישראל ונכרי משותפין בבית או שייחד הנכרי לישראל חדר שאין הנכרי משתמש בו הישראל מבטל והנכרי משכיר. ד"ה מערב: שם

Comment 127

ישראל שיש לו פתח למבוי ויש לו היקף בית סאתים אוסר. ד"ה וישראל: דף סז ע"ב

Comment 128

גינה יותר מבית סאתים שלא הוקף לדירה מותר לטלטל מתוכה לחוץ ועומד בחוץ ומטמין המפתח בגינה. ד"ה ומ"ט: שם

Comment 129

מותר להביא מים לאחר המילה דפיקוח נפש הזריז משובח. ד"ה והא: שם

Comment 130

נשתתפו במבוי מותרין כאן וכאן. ד"ה נסמוך: שם

Comment 131

צריך ליזהר שלא לעשות עירוב בדבר שמקפיד עליו שתיקן לכבוד שבת [או] ככר נאה. ד"ה כיון: דף סח ע"א

Comment 132

שיתופי מבוי ביין עירוב חצירות בפת עירובי חצירות בבית שבחצר שיתופי מבואות בחצר שבמבוי. ד"ה ונקני: שם

Comment 133

תכשיט שאסור לצאת בו ברשות הרבים אסור לצאת בחצר. באיש לא שייך שליף ומחוי. ד"ה כיון: דף סט ע"א

Comment 134

מומר להכעיס פסול לעדות. ד"ה אי כר"מ: שם

Comment 135

הבא לדור במבוי לשם אכסנאות אינו אוסר. ד"ה ושלהם: ע"ב

Comment 136

אין היורש אוסר אלא אם כן הלך לדור שם. יורש שדר בחצר אוסר בית שירש ואפי' אינו דר בבית ואפילו עירב בערב שבת ואם היורש דר עם אביו אינו אוסר. שנים שדרין בבית אחד אחד נותן פת על ידי חבירו. ד"ה יורש דף ע ע"א

Comment 137

היה לו בית בחצר יכול לערב עמהם אפילו אין דר שם. ד"ה אחד: ע"ב

Comment 138

קונין משכיב מרע בשבת ואפילו מתנה במקצת דבעי קנין ומותר לגרש ואחר אסור לגרש ולקדש. ד"ה ומקני: דף עא ע"א

Comment 139

יין שקרש וחזר ונימוח הוי יין ולא כן שמן. ד"ה שמן: ע"ב

Comment 140

נשתתפו בפת מועיל גם לעירובי חצירות. ד"ה בפת: שם

Comment 141

אם מחמירין לעשות עירוב ושיתוף אינה ברכה לבטלה או אם נמנעין מלהביא סכין וחמין לצורך מילה [אם לא ע"י עירוב ושיתוף לא מחינן בידייהו]. ד"ה נהגו: דף עב ע"א

Comment 142

אם יש לאדם מלמד או סופר בביתו או בחורים הלומדים תורה ושרוי כל אחד בחדרו בפני עצמו אפילו חלוקין בפתן אין אוסרין עליו ולא בעי עירוב אפילו יש להן פתח לחוץ אפילו אוכל וישן כל אחד בחדרו כיון שבתוך הבית משתמשין באפיה ובישול. ד"ה ומודין: שם

Comment 143

אם אין בכל המבוי אלא אב ובנו הרב ותלמידו וחצרותיהן פתוחות למבוי אין אוסרין ומבוי שלהן ניתר בלחי וקורה: ד"ה כרבים: דף עג ע"א

Comment 144

סולם תורת פתח ומחיצה עליו והכל להקל. ד"ה עד שיהו: דף עד ע"א

Comment 145

נכרי הדר במבוי ואין שם אלא חצר אחת שבו בתי ישראלים הרבה מיקרי יחיד במקום נכרי. ד"ה מבוי שצידו: ע"ב

Comment 146

אין עירוב מועיל לקרפף ואפילו מקרפף שלו אסור לטלטל. ד"ה ובלבד: דף עו ע"ב

Comment 147

בצלים ושומין שנתוספו מעצמן אין מעשרין על התוספת או השרישו ולא ניתוספו והטומנן ומתכוין לנוטען חושש משום מעשר ושביעית. ד"ה הטומן: דף עז ע"א

Comment 148

כל דבר שדעתו ליטלו בשבת ולא להניח כן כל השבת אפילו מניח הוי כשוכח. טלטול מן הצד דמת אסור. טלטול איסור לצורך היתר ומן הצד שרי. ד"ה מקצת: ע"ב

Comment 149

סולמות קטנות של בית מותר לטלטל ולא הגדולים ובשבת מותר לפירוש הר"א. כל שאסרו מפני מראית העין אפילו בחדרי חדרים אסור. ד"ה אי הכי: שם

Comment 150

סולם בין חצירות צריך רוחב ארבעה ושיגיע עד ראש הכותל. ד"ה אם יש: שם

Comment 151

חקק בכותל לא ישאר עשרה עד ראש הכותל. ד"ה א"ל: דף עח ע"ב

Comment 152

אסור לקנות בית באיסורי הנאה. ד"ה אשרה: שם

Comment 153

המבטל רשות אין צריך לנעול רשותו. ד"ה ואב"א: דף עט ע"ב

Comment 154

צריך ליזהר שלא לזכות עירוב ע"י בנו הגדול הסמוך על שלחנו. יתום הסמוך על שלחן בעל הבית אין מציאתו לבעל הבית בתו אפילו נערה אפילו אינה סמוכה מציאתה שלו. ד"ה ומזכה: שם

Comment 155

אשה שיש לה בית באותו חצר זוכה בעירוב. ד"ה וע"י אשתו: שם

Comment 156

הגבהה טפח לר"ת או שלשה טפחים לרש"י. [עיין בהרא"ש סי' ח']:

Comment 157

כוס ברכה רובע רביעית היינו מלא לוגמיו. המקדש צריך לטעום. ד"ה אם: שם

Comment 158

בתחומין בעי שתי סעודות לכל אחד והשולח עירובו ביד חרש שוטה וקטן אינו עירוב בחצר קטן גובה העירוב ובעי פת. ד"ה רב אמר: דף פ ע"א

Comment 159

כל עירובין צריך לזכות תחומין וחצירות ושיתופי מבואות ועירובי תבשילין. ד"ה אמר ר"נ: שם

Comment 160

הרגיל ליתן עירוב אשתו נותנת עירובו שלא מדעתו וכשאין בעלה בעיר אין לה לזכות לשכנים אבל אם כל אחד נותן פת שרי כל זמן שלא מיחה הבעל ואם אין הבעל והאשה בעיר אלא בני ביתו צ"ע אם יכולין בני ביתו לערב בלא רשות. ד"ה רגיל: שם

Comment 161

לחי גבוה עשרה ורחב משהו דיבק כתיתין בכותל הוו לחי אם אין ניטלין ברוח. ד"ה אבל קורה: ע"ב

Comment 162

שיעור עירוב חמש ביצים ושליש. זית חצי ביצה. ד"ה אגב: שם

Comment 163

נתן מעות על המקח אין המוכר יכול לומר נשרפו מעותיך בעלייה גם רשאי המוכר להוציאן. ד"ה שמא יאמר: דף פא ע"ב

Comment 164

מותר לשחק בקוביא. המשחקין באמנה אין חייבין לשלם אם לא שמעות שניהם על הדף. ד"ה אמר ר"י: דף פב ע"א

Comment 165

דבר מצוה שהולך לצורך בני עירו ומפקח על עסקי רבים. ד"ה אין: שם

Comment 166

קטן יוצא בעירוב אמו עד בן שש. ד"ז בגמרא: שם

Comment 167

שיעור חלה חמשת רבעים קמח ועוד דהוא החלה שנוטלין מן העיסה. ד"ה שבעת: דף פג ע"ב

Comment 168

בית התבן בית הבקר אינו אוסר. ד"ה בית התבן: דף פה ע"ב

Comment 169

לא אמר פי תקרה בפחות מד'. קורה משום היכר. ד"ה קורה: דף פו ע"א

Comment 170

בתי כסאות על המים אע"פ שהמחיצות אין מגיעות למים אם נעשות לשם מים מותרין. ד"ה אלא קל: ע"ב

Comment 171

קורה שיש בה פגימות או שאין טפח בעובי' אין בה פי תקרה. ד"ה גזוזטרא: שם

Comment 172

שופכי ספינה שופכין על דופני ספינה. כחו בכרמלית לא גזרו. ד"ה הני: דף פח ע"א

Comment 173

סילון שקמור ארבע אמות ברשות הרבים שופכין לו מים בשבת ואפילו הוא של אבנים. ד"ה ביב: שם

Comment 174

מותר לשפוך מים אע"פ שהולכין לרשות חבירו. ד"ה לא שנו: דף פט ע"א

Comment 175

[אע"פ] שהלכה כרבי מאיר בגזירותיו גגות חצירות קרפיפות רשות אחת ומשהה אשתו בלא כתובה [אסור]. ד"ה כל גגות: שם

Comment 176

גגין כעין שלנו הבולטין הוו כרמלית וכל הגג אסור. ד"ה במחיצות: שם

Comment 177

לא יקלוט מי גשמים להביא לבית. ד"ה ושמואל: דף צא ע"א

Comment 178

הרואה ירק בכרמו ואמר כשאחזור אלקטנו אם הוסיף מאתים אסור כשאגיע שם אלקטנו מותר. ד"ה גפנים: דף צב ע"ב

Comment 179

הזורק גט לאשתו בתוך (ביתו) [ביתה] והיא עומדת בתוכו הוי גט. ד"ה אשה: שם

Comment 180

מה שחוץ לבית הכנסת אין מצטרף. העובר אחורי בית הכנסת ושמע קול שופר או מגילה אם כוון לבו יצא. אין מחיצה מפסקת לענות קדושה וברכו וברכת כהנים ודבר שבקדושה. ד"ה תשעה: שם

Comment 181

מבוי שניטל קורתו או לחייו אסור (ד"ז מפורש בגמרא): דף צה ע"א

Comment 182

המוצא תפילין מכניסין לעיר כשאין נשמרים מכלבים ולא כשאין נשמרים מגנבים. ד"ה מכניסן: שם

Comment 183

לעבור בל תוסיף לא בעי כוונה. ד"ה אי קסבר: ע"ב

Comment 184

שיעור רוחב תפילין שתי אצבעות. ד"ה מקום: שם

Comment 185

תפילין על הזרוע בין מרפק לכתף. ד"ה ידך: שם

Comment 186

מניחין תפילין בחול המועד. ויכול לכתוב תפילין לצורך המועד אף לאחרים. ולהניחם לאחר המועד לעצמו ולא לאחרים. ד"ה ימים: דף צו ע"א

Comment 187

אין צריך לברך לשמור חוקיו ואפילו חולצן בלילה דקיימא לן לילה זמן תפילין עד השינה ד"ה ושמרת: שם

Comment 188

נשים מברכות על מצות עשה שהזמן גרמא אע"ג דפטירי אפילו מדרבנן. אשה עולה למנין שבעה. בירך הערב נא או נפטר באהבה רבה חוזר ומברך על התורה. במקום שאין לוי וכהן קורא במקומו חוזר ומברך אע"פ שכבר בירך. ד"ה דלמא: שם

Comment 189

נשים ועבדים פטורין מק"ש ותפילין וחייבין בתפלה ובברכת המזון ובמזוזה. קטן היודע לשמור תפילין אביו חייב לקנות לו תפילין ובלא הגיע לחינוך פטור. ד"ה לא ס"ד: ע"ב

Comment 190

אין תכלת ניקחת אלא מן המומחה היודע דטעימה אסורה מצא חוטין שזורין מופסקין כשירין דמן המומחה נפלו. ד"ה המוצא: שם

Comment 191

קשר שדעתו להתיר לא הוי קשר קיימא. ד"ה וכי אדם: שם

Comment 192

אין צריך בכל יום להתיר קשר תפילין ולחזור ולקושרו כשמניחן מברך עליהן משעת הנחתן עד שעת קישורן והידוקן. ד"ה אביי: דף צז ע"א

Comment 193

אין קדושה אלא בשי"ן בלבד ולא ברצועה כעין דלת ולא ביו"ד. ד"ה קשר: שם

Comment 194

נוי קשר הנראה כעין דלת יפנה לצד חוץ. ד"ה ונוייהן: שם

Comment 195

ספרים ומזוזות ניקחין מכל אדם תפילין לכתחילה אין ניקחין אלא מן המומחה. ד"ה הלוקח: שם

Comment 196

נתגלגל ספר מידו דאסור לגוללו אצלו אסור גם לפרוס עליו בגד. ד"ה הכא: דף צח ע"א

Comment 197

זיז הבולט לכרמלית או לחצר שאינה מעורבת יכול ליתן עליו. ד"ה ניחוש: ע"ב

Comment 198

זיז רחב ארבעה יכול ליתן עליו אפילו כלים שאינן נשברין ולא בזיז כל שהוא. ד"ה אי: שם

Comment 199

ידים הפוסלות תרומה מטמאין רוק ומשקין להיות תחילה. ומשקה כל שהוא מטמא ומיטמא. ד"ה היה אוכל: דף צט ע"א

Comment 200

לא אתי עשה ודחי לא תעשה אם פשע. חטאת שנתערב בבכור אין לו תקנה. ד"ה מתן: דף ק ע"א

Comment 201

מותר להלך על עשבים לחים ויבישים אבל אילן אפילו ביבש אסור להשתמש. ד"ה והאידנא: ע"ב

Comment 202

דלת אלמנה דחד דפא ודלית לה גשמי אין נועלין בה אפילו יש לה ציר. ד"ה דלת: דף קא ע"א

Comment 203

מותר לסדר ביצים על כלי ברזל וקדירה על גבי כירה ככר מכאן וככר מכאן וככר על גביהן. אסור לסדר עצים או ביצים ולהניח ביצים עליהן. ד"ה וכן: שם

Comment 204

דברים המותרים ואחרים יודעים שמותרין ונוהגין בהן איסור אסור להתיר בפניהם אם לא שטועין וסבורין שאסורין. ד"ה רבי יוסי: ע"ב

Comment 205

נגר שאין בראשו גלוסטרא אסור אפילו קשור בדלת ודלת שבמוקצה וחדקין שבפירצה בעינן גבוהין מן הארץ אפילו יכולין לעמוד על ידי חבל כיון דאין ניטל באגודו וכשניטל באגודו אפי' נגרר ובלא גלוסטרא ואפי' קטיר בעיברא דדשא מותר. ד"ה כי פליגי: שם

Comment 206

קורה שדרכה לנעול בה הדלת בחול מותר לטלטל אפילו משוי עשרה בני אדם. ד"ה ההוא שריתא: דף קב ע"א

Comment 207

לפרוס מחצלת על האהל ישייר טפח מערב שבת ולמחר יכרוך:

Comment 208

לנטות קנה פחות פחות משלשה לא הוי אהל. ד"ה לא אמרן: שם

Comment 209

כובע של לבד הקשה ויוצא טפח אסור. ד"ה הא דמיהדק: ע"ב

Comment 210

מותר לקשור צלצול על מכתו. ד"ה לישמעינן: דף קד ע"א

Comment 211

חצר שנתקלקלה לא ירדה לא בסל ולא בקופה אלא בשולי קופה שנשתברו או הופך הקופה על שוליה אבל ביד אסור. ד"ה דרש: שם

Comment 212

אין למחות בנשים המשחקות באגוזים מוטב שיהיו שוגגין כו'. ד"ה ה"ג: שם

Comment 213

קול שאינו של שיר אין לאסור אך טבעת הדלת אסור לקשקש בו. בא"ד:

Comment 214

גלגלים גדולים אין למלאות בהן אבל שלנו קטנים הן ושרו. ד"ה גזרה: שם