Piskei Tosafot on Moed Katan
פסקי תוספות על מועד קטן
Vilna Edition
https://www.nli.org.il/he/books/NNL_ALEPH001300957

פסקי תוספות על מועד קטן



Comment 1

לא חייבה תורה בפרט ועוללות רק בשעת בצירה. ד"ה כך מידל: דף ד ע"ב

Comment 2

רבים צריכין אפילו חפירה מותר במועד ובאין צריכין להן חפירה אסור חטיטה מותר רק שלא יכוין מלאכתו במועד ודיחיד חטיטה נמי אסור. דין זה בגמרא: דף ה ע"א

Comment 3

מדליק נרות לרבים במבואות אפילים זוכה להקביל פני שכינה ולכן זכה קיש ויצא ממנו שאול שאביו נר הדליק נרות לרבים:

Comment 4

כשמקום הקבר ניכר היטב למעלה אין לציין בפנים למטה ויש מפרשים דדוקא בחול המועד קאמר. ד"ה אין: שם ע"ב

Comment 5

סככות ופרעות בית הפרס אף ברשות הרבים החמירו חכמים: שם

Comment 6

כל סאה שיש בה רובע שנתערב (באוצר) ימעט יפחות מן הרובע או יוסיף על הסאה כיון שהאיסור רק מפני מראית העין עירב במתכוין אפילו חטה אחת אסור. כל איסור דאורייתא שריבה בה בשוגג מותר במזיד אסור. (ד"ה שיש): דף ו ע"א

Comment 7

מתקנין דרכים לעולי רגלים ומקואות: שם

Comment 8

כלאי זרעים מותר מן התורה באכילה ובהנאה:

Comment 9

התחיל לרבצו מים קודם שהיו בו זרעים וזורעו שרי לרבצו במועד. ד"ה שרי: שם ע"ב

Comment 10

כותל חצר סמוך לרשות הרבים או שיש לחוש לגנבים מותר לבנותו כדרכו אבל בינו ובין חבירו [וכן כותל גינה] אסור אלא טח בצרור או טח בטיט או בהוצא ודפנא ולסתור לכתחילה ולבנות אפילו רעוע אסור אלא דאיכא סכנה שגוהה לרשות הרבים ואם נתעצל שהיה סבור להמתין לא מיקרי כוון מלאכתו:

Comment 11

מצורע בתחילת ראיית הכהן אם יש שם שער לבן מטמאו מיד ודינו כמוחלט שטעון פריעה ופרימה ואם לא ראה שער לבן מסגירו שבעה ימים ובימי הסגירו אין טעון פריעה ופרימה ובשביעי של הסגר אם מצא בו שער לבן או פשה הוא מוחלט אבל עמד בעיניו טעון הסגר שני ובשביעי אם מצא שער לבן או פשה הוחלט ואם עמד בעיניו טהור הוא ומצורע מוסגר ומצורע מוחלט טעונין שלוח חוץ לשלש מחנות ומטמא הבא עמו לבית. הנרפא מתוך מוחלט טעון שתי צפרים ומגלח שערו וטובל ומותר לבא במחנה ואסור בתשמיש המטה כל שבעה ולסוף שבעה חוזר ומגלח ולמחרת ביום שמיני טובל ומביא אשמו וחטאתו ועולתו ומנחה ולוג שמן אבל טהור מתוך הסגר אין טעון קרבן ודוקא בשבעת ימי ספרו אסור בתשמיש המטה אבל מוחלט ומוסגר שניהם מותרין. ד"ה אמר רבי וד"ה בהסגר: דף ז ע"א

Comment 12

המלקט עצמות אביו בו ביום אוכל בשר ושותה יין:

Comment 13

לספוד מתו קודם לרגל שלשים יום שרי בחנם. ד"ה דקא: דף ח ע"ב

Comment 14

אין חופרין כוכין במועד כדי שיהא מזומנין לכשימותו במועד ויו"ט שני מותר למיגז ליה אסא. ד"ה אין: שם

Comment 15

עושין נברכת לכבס בהן בגדי המת [וה"ה] שאר צרכיו [מותר לעשות בשוק] בזמן הזה שרובן מפורסמין. ד"ה ועושין וד"ה וארון: שם

Comment 16

יכולין לתקן הארון במועד אף בחצר שאין המת בתוכה ולחפור כוכין לצורך המת: בא"ד

Comment 17

מותר להחזיר במועד גרושתו מן הנישואין אבל לא מן האירוסין. ד"ה אבל: שם

Comment 18

אשה הטובלת מותרת ליטול צפרניה:

Comment 19

הדיוט תופר כדרכו לצורך המועד אומן שבא לתפור יעשה תפירות רחבות אחת למעלה ואחת למטה. לא יאמר לאומן עכו"ם לתקן מלבושיו ובגדיו. דבר האבד היינו שנפסד ומתקלקל. ד"ה ההדיוט: דף י ע"א

Comment 20

ממתחין המטות אבל לא מסרגין אף שתי בלא ערב. ד"ה במסרגין: שם

Comment 21

אין נוקרין רחיים. ד"ה ר' יהודה: שם

Comment 22

מותר להטיל ברזלים ברגלי סוסים. ד"ה למשקל: שם ע"ב

Comment 23

אסור לבנות בית הרחיים. דין זה בגמרא שם:

Comment 24

מותר לבנות מקום שיאכל בו הסוס ולא לבנות בית הסוס: ג"ז שם

Comment 25

קירוד וקירצוף כעין שלנו מותר במועד ואסור ביו"ט דהוי פסיק רישיה. ד"ה ואין: שם

Comment 26

מותר להחליק יריעה באבן זכוכית. ד"ה כסכוסי: שם

Comment 27

אסור לקמט בגדי נשים אף אם צורך המועד ולקמט בית ידיהן. ד"ה קטורי: שם

Comment 28

מותר להסיר גבשושית בבית. ד"ה מוליא: שם

Comment 29

מי שיש לו פרקמטיא למכור ונזדמן לו לוקח או יום השוק שימכרנה עתה ביוקר אסור אבל לצורך המועד מותר לקנות בגדים ובהמה או שאין למוכר מה שיאכל ומותר למכור כדי לאכול ולשתות בריוח יותר והלואה נוהגין להתיר: ד"ה פרקמטיא וד"ה ובדבר: שם

Comment 30

פרקמטיא שהקרן נפחת מותר למוכרו במועד: בא"ד

Comment 31

כותב ומעלה בערכאות. דין זה בגמרא: דף י"א ע"א

Comment 32

למגדל מצודה קטנה שרי ולא הגדולה: שם

Comment 33

עושה מעקה לגג שלשה ולמרפסת י' טפחים: שם

Comment 34

מתקנין ציר צינור ומנעל ומפתח וקורה ודלת שנשברה אף שנשברה קודם מועד: שם

Comment 35

רק לא יכוין במועד אפילו בטורח מועט: שם

Comment 36

אין לכבוש בשר ודגים מלוחים בחומץ שאין ראוין לאוכלן מיד ואינן אבודין אבל באבודין שרי: שם

Comment 37

לשתות מים באכילת דגים נמנעין מפני אנינות הלב אך לגוף מרפא. ד"ה כוורא: שם

Comment 38

איסור מלאכת חול המועד מדרבנן.

Comment 39

אריס אבל עושה על ידי אחרים בדליכא דבר אבד דבאבד שרינן להרביץ משיגיע עונת המים ולא ישכירו עצמן ובהמתן וכליהן וכן כשבעל הקרקע אבל. ד"ה רבן: שם ע"ב

Comment 40

אם יש לאבל סופרים ומלמדים ופועלים לא יעשו מלאכה בביתו ובבית אחר מותר ובימי אבלו לא ישכיר אלא לדבר אבד ואם היה לו פשתן להעלות מן המשרה יעשה ע"י אחרים ואם אין שם אומן בעיר יעשה בעצמו בדבר אבד: שם

Comment 41

מקבלי קיבולת אסור בשבת ויו"ט ואבל ור"ת לא רצה להתיר כשבנה ביתו. ד"ה אמר: דף יב ע"א

Comment 42

שני אחין שאירע דבר לאחד נועלין חנותן:

Comment 43

ישראל ועכו"ם שיש להן שדה יאמר לו טול אתה בשבת ואני בחול:

Comment 44

אחד הוציא תבן לפועליו מערב שבת כדי שיטלום בשבת ולא רצה ליהנות ממנו:

Comment 45

כל שאינו עושה אינו אומר לעכו"ם ועושה באבל ובמועד:

Comment 46

עשה עכו"ם מלאכתו במועד שרי:

Comment 47

ישראל נותן מלאכתו לעכו"ם ומתנה עמו שלא יעשנה במועד. ואסור למדוד ולמנות [ולשקול]:

Comment 48

בחול מותר להרביע בהמות ואף כמכחול בשפופרת:

Comment 49

בדבר האבד לא בעינן שינוי במלאכה:

Comment 50

מותר לתקן חביות ברייפא וסדקין. המתין עד המועד שהיה סבור שיכול להמתין ובמועד רואה בו דבר אבד שרי במועד. בצירת יין ודריכתו והבאתו לצורך מועד שרי ושלא לצורך אסור. טחן והותיר מותר ובלבד שלא יערים אע"ג דהערמה שרי ביו"ט. רוצה העכו"ם לתת בחובו ובענין אחר לא יפרענו שרי. הבטיחו העכו"ם ליתן לו לפני המועד והמתין לפי שסבור להמתין עד אחר מועד ועתה מתקלקל וכל כהאי גוונא שרי:

Comment 51

טוחנין לצורך המועד ולא בעי שינוי לצורך אוכל נפש ואפי' כוון מלאכתו ואין צריך לצמצם שלא יטחון יותר מכדי צורכן וכן להטיל שכר ולקוץ עצים:

Comment 52

לא יערים לטחון בכוונה יותר מצורכו וכל כי האי גוונא הערמה מותרת. מותר למלוח ביו"ט גרמא גרמא וצורבא מרבנן דניים בספינה ובעירובי תבשילין אסור הערמה:

Comment 53

דבר שהוא מותר והעושהו סבור שהוא אסור ואפילו הכי עושה מיקרי עבריין. טבעת שיש עליה חותם מותר באיש דלא שייך ביה שליף ומחוי:

Comment 54

קוצץ עצים וצריך רק לנסורת לשאר דברים:

Comment 55

יש לו דברים במקום שאין משתמר יכניסם בצינעה לביתו לא יסיע ממונו מעיר לעיר אם לא דבר האבוד אפי' דבר האבוד לא יכוון מלאכתו במועד ואפילו בטורח בעלמא אם כוון יאבדו ואפילו לא כוון יעשה רק בצינעה:

Comment 56

כותל גוהה סותרו ובונה:

Comment 57

חייטין כובסין ספרין שרו לעשות בארבעה עשר בניסן לצורך מועד:

Comment 58

מי שיש לו כלים במקום משתמר לא יפנה אותן דרך רה"ר מבית לבית אף בצינעה אם לא בדבר אבוד אבל בינו ובין חבירו מותר:

Comment 59

אין מביאין כלים אלא לצורך המועד כמו כד מבית הקדרין שלא יאמר תקנו שם:

Comment 60

מוכרי פירות מוכרין בצינעה כשאין ניכרין שהן לצורך המועד אבל דברים הניכרין לצורך המועד כעין דגים מותר אף בפרהסיא וכן תבלין. ד"ה אין: דף י"ג ע"א

Comment 61

אין חנוונין רשאין לפתוח חנותן למכור במועד כדרך שעושין בחול אלא בצינעה יעשו אע"פ שנהגו למכור פת וכמה דברים בפרהסיא דברים שאין עשויין להתקיים מותר. לא ילקט עשבים למכור לשוק שאין דרכן לאכול במועד:

Comment 62

אלו מגלחין במועד הבא מבית האסורין אפילו של ישראל דבעודו חבוש אין נוח [לו] לגלח: ד"ה והיוצא: שם ע"ב

Comment 63

אין נידוי פחות משלשים יום: ד"ה ומנודה: דף יד ע"א

Comment 64

עשרים וארבעה משמרות של כהנים וכן עשרים וארבעה של לוים ובכל שבוע הולך לירושלים משמר כהנים ולוים ועשרים וארבעה אנשי מעמד חציין הולכים שם וחציין נשארו בבתיהם ומתפללים על הקרבנות:

Comment 65

אומן שחלה בערב הרגל צ"ע אם יכול לגלח במועד: ד"ה אומן:

Comment 66

מותר לגלח קטן ברגל: דין זה בגמרא:

Comment 67

אין מונעין רפואה לבהמה:

Comment 68

יום ראשון דאבל דאורייתא חתן וי"ט שני של גליות לא דחי שלשים אבילות מנהג אבותינו תורה היא ואבל אסור בתספורת ל' יום מדרבנן: ד"ה עשה: שם ע"ב

Comment 69

אסור להשכיר עצמו למלאכת היתר ולקבלת שכר הוי דרך חול. כותב אדם לעצמו תפילין ומזוזות ולאחרים בחנם: ד"ה ר' יוסי: דף יט ע"א

Comment 70

דברים שבצינעה נוהג ברגל: ד"ה קברו: שם ע"ב

Comment 71

אבל חייב בקריעה ובעטיפת ראש ואסור בתספורת ותכבוסת ולהניח תפילין ובשאילת שלום ובדברי תורה וברחיצה ובנעילת סנדל כשיוצא לדרך נועל כשחוזר לעיר חולץ ואסור בתשמיש המטה ואינו משלח קרבנותיו. מנודה אסור בתכבוסת ותספורת ומספקא לן אי נוהג נידוי ברגל ואי חייב בעטיפת ראש ובקריעה ואי אסור להניח תפילין ושאילת שלום וכפיית המטה ובנעילת סנדל ובתשמיש המטה בניו ובני ביתו מותרין לישב בתוך ארבע אמותיו ומותר לדבר אליו. מוחרם אסור ללמוד לאחרים ואסור במלאכה כי אם כדי פרנסתו בצמצום. מנודה מותר במלאכה ובדברי תורה מת בית דין שולחין וסוקלין את ארונו. מצורע נוהג צרעתו ברגל וטעון עטיפת ראש ואסור בתספורת וכיבוס ומותר בתשמיש המטה עד ימי ספרו ואז אסור וחייב בקריעה ומותר בדברי תורה ומספקא לן אי אסור בתפילין ובכומתא וסודרא ואי אסור בעשיית מלאכה וברחיצה ובנעילת סנדל וכל הני דמספקא לן שרי [דספק] דרבנן לקולא:

Comment 72

יכולין להתיר למנודה עתה שאחר שלשים יום תחול ההתרה משם ואילך:

Comment 73

תלמיד שנידה לכבודו נידויו נידוי לתלמידיו וחביריו ואם בפני רבו נידה אינו נידוי או אם נידה לקנות לו שם:

Comment 74

שומע אזכרה מחבירו מנדהו ומיפר לאלתר:

Comment 75

הקורא לחבירו עבד או ממזר נפסק בש"ס לנדותו:

Comment 76

אחד הכה לבנו (קטן) [גדול] יותר מדאי ונדוהו:

Comment 77

העושה שלא כשורה צריך נידוי:

Comment 78

העובר אפילו איסור דרבנן היה משמתינן [ליה] בשעת האיסור ולא אחר שעבר כבר:

Comment 79

נידהו בפניו צריך להתיר בפניו:

Comment 80

ריב"ל שלח אחר אחד שלשה פעמים ולא בא אמר אילו חרמתי אדם הוה מחרימנא [ליה]. כל שפשטו בו בית דין יד אע"פ שחזרו וקרבוהו אינו נפטר מן העולם בשלום:

Comment 81

חל ז' [שלו] בשבת ערב הרגל מותר לגלח במועד ואם שביעי ערב רגל אינו שבת יגלח בו ביום:

Comment 82

כשאין גילוחו ערב יו"ט אלא שלשה ימים קודם אין ניכר דלכבוד הרגל גילח:

Comment 83

מותר ליטול ציפורנים זו בזו אך לא בתער ומספרים:

Comment 84

מותר ליטול שפת הפה המעכבת המאכל ודוקא על ידי שינוי: ד"ה בקשו: דף יח ע"א

Comment 85

העולין מטומאה לטהרה מותרין לכבס וכן מצורע שמטנפין בגדיהן תמיד בדם מגופן: ד"ה העולים: שם ע"ב

Comment 86

מצוה לגלח קודם הרגל אם הוא בעל שיער ואסור לגלח במועד לבד הבא ממדינת הים ברגל אפילו הלך להרויח ויצא מבית האסורין אפילו של ישראל ומנודה שפייס קודם לרגל ושלמו שלשים ימי נידוי ברגל או נידוי שלנו שהוא שבעה וכל אלו אסורין בימי אבלו תכפוהו אביליו מיקל בתער ולא במספרים במים ולא בנתר כיבוס אסור לכל לבד מהני וגם מטפחות ידים וספרים והספג וזבין וזבות ונדות ויולדות כשפוסקות במועד דוקא וכן בגדי קטנים עתה. יש להחמיר במי שאין לו אלא חלוק אחד וכן בכלי פשתן:

Comment 87

יש להחמיר שלא לכתוב אגרת שלום ואין היתר לכתוב בעוגל אך באותיות חתוכות ופסוקות אין זו כתיבה: ד"ה וטווה: דף יט ע"א

Comment 88

חייב להניח תפילין בתשעה באב ולא בחול המועד וכן נוהג ר"י: ד"ה ר' יוסי: שם

Comment 89

אין לגדל פתילה במועד ושמא גם ע"י עובד כוכבים אסור ואף לפתילות בית הכנסת דלאו מצוה יתירה כציצית:

Comment 90

משנסתם הגולל חל אבילות והנשאר בביתו חל מכי אהדר אפיה מהקוברין: ד"ה הקובר: שם

Comment 91

לא גילח ערב הרגל לא יגלח עד אחר הרגל ואם לא רחץ סמוך לחשיכה שרי לרחוץ במועד: ד"ה שאם: שם

Comment 92

(שמנה) [שבעה] ימים לפני הרגל יגלח ערב הרגל ואם לא גילח יגלח אחר הרגל ויום ז' עולה לכאן ולכאן ושבעה לפני רגל בטלה ממנו תורת שלשים: דין זה בגמרא: שם ע"ב

Comment 93

מי שגררתו חיה מונין משעה שנתייאשו לקוברו:

Comment 94

שבעה ימים כלין בשביעי במקצת יום ולא מקצת לילה: ד"ה אפילו: דף כא ע"ב

Comment 95

ערב הרגל לא ירחץ בשחרית אלא סמוך לחשיכה ואף בחמין ובין שלישי בין רביעי וחמישי וששי לפני הרגל: ד"ה שאסור: דף יט ע"ב

Comment 96

אין הבראה במועד ואף אחר המועד לא דאין הבראה אלא ביום קבורה וביום שמועה ואין מברין בחנוכה ור"ח:

Comment 97

יום או שעה לפני הרגל בטל ממנו תורת שבעה נקבר ברגל מונה שבעה אחר הרגל והימים שעברו עליו מן הרגל למנין שלשים וכנגד ימים שעברו עליו מקילין לו בימי אבלו להיות מלאכתו נעשית על ידי אחרים חוץ מביתו ועבדיו עושין בצינעה בביתו בחדרים. שמע שמועה בשבת עולה לו מן המנין נקבר תוך הרגל וחל י"ט אחרון יום חמישי ויום ששי מתחיל מנין שבעה מיום שבת. אין מברכין ברכת אבלים בשבת ולא במועד וקורע אחר שבת:

Comment 98

שמועה רחוקה אינו צריך קריעה ולא הבראה:

Comment 99

אין מקצת לילה ככולו לא לשבעה ולא לגלח עד יום שלשים. בא"ד:

Comment 100

מי ששמע ביום ל' שאין יכול להתאבל כמי ששמע לאחר שלשים דמי. יום שלשים כעשרים ותשעה לענין שמועה רחוקה מת הבן ביום שלשים הוי כלפניו שמע שמועה קרובה לאחר רגל אין הרגל מועיל לו כיון שלא שמע לפני רגל:

Comment 101

שמע שמועה קרובה בשבת ולמוצאי שבת נעשית רחוקה קורע. לא שייך הלכה כדברי המיקל באבל באמוראי:

Comment 102

האומר לחבירו השאילני חלוק ומצא אביו מת לא יקרענו:

Comment 103

בתוך שבעה קורע ולא אחר כן אבל [על] אביו ואמו קורע והולך ולא נודע שיעוריהן:

Comment 104

על חמיו וחמותו ובן חמיו מתאבל בפניהן ברחיצה וסיכה ונעילת סנדל ותספורת ודוקא בפניהן:

Comment 105

הקורע מיושב חוזר וקורע מעומד:

Comment 106

אבל אסור במלאכה כל ז' מלבד עני המתפרנס מן הצדקה ואין לו מה יאכל מותר משלישי ואילך בצינעה. ברחיצה [כל גופו] אסור בחמין ובצונן. פניו ידיו ורגליו בחמין אסור בצונן מותר. יולדת רוחצת אף תוך שבעה ומי שלא חף כמה ימים ראוי להתיר לו ושמא בצונן מותר כל אדם לחוף רחיצה רק תוך שבעה. נעילת סנדל של עור אסור אבל של בגד אף ביה"כ מותר (וכ"ש) אבל כשיוצא לדרך נועל ואינו חולץ עד שיגיע לביתו. מנהג ותיקין מבטל הלכה אבל מנהג שאין לו ראיה מן התורה אינו אלא כטועה בשיקול הדעת. אסור לקרות בתורה בנביאים וכתובים ואם רבים צריכין לו דין או הוראה מותר וגבי תשעה באב תניא קורא במקום שאין רגיל וכן שונה באיוב ובירמיה ותינוקות של בית רבן בטלין וצ"ע אם ג"כ מותר גם לאבל ובכפיית המטה קל תשעה באב מאבל וברחיצה חמור דאסור להושיט אצבעו בתשעה באב במים. ד"ה ואסור: דף כ"א ע"א

Comment 107

אבל יום ראשון אסור להניח תפילין כל היום ובשני מניח ואם באו פנים חדשות שלא ראוהו כל ימי אבלו חולץ בפניהן. ד"ה חולץ: דף כ"א ע"א

Comment 108

אבל כל שבעה אסור במלאכה ואם אין לו מה יאכל מותר משלישי ואילך כגון יום ד' בתוך ביתו בחדרו אבל מצוה לשכניו שלא להצריכו למעשה ידיו כל שבעה:

Comment 109

יש מקום נוהגין שאבל הולך בתשעה באב לבית הכנסת משלישי ואילך. ד"ה מכאן: שם ע"ב

Comment 110

כל שלשה ימים אסור לשאול שלום לאחרים ולא אחרים לו ואם נתנו לו שלום לא ישיב אך יודיעם כי אבל הוא משלשה ועד שבעה לא ישאל בשלום אחרים ולא אחרים בשלומו ואם שאלוהו משיב כדרכו ואין חילוק בין אביו ואמו לשאר קרובים משבעה עד שלשים בשאר קרובים שואל בשלום אחרים והם לא ישאלוהו ואם שאלוהו משיב כדרכו ובאביו ואמו כך הדין משבעה ועד שנים עשר חדש. מי שלא ראה חבירו אבל פעם ראשונה שיראהו עד שלשים אומר תתנחם מאבל שאירע לך ולאחר שלשים יאמר תתנחם ולא יפרש וכן לאביו ואמו לאחר י"ב חדש וצ"ע עד כמה. ד"ז בגמרא: שם

Comment 111

אחד מן הקרובים שבא אצל קרוביו האבלים תוך שבעה קודם שעמדו מנחמין מונה עמהם אם בא ממקום קרוב דהיינו מהלך יום אחד והוא שנשאר בבית גדול מכל האבלים והגדול שבא ממקום קרוב אינו בטל אצל הצעירים ומונה לעצמו לא שנא בא ממקום קרוב לא שנא הלך לבית הקברות והוא הדין א' מן הבינונים שאינו גדול הבית בא ממקום קרוב לא ימנה עם הבינונים כי עם גדול הבית ימנה: ד"ה דאתא: דף כב ע"א

Comment 112

נקבר כדי לפנותו אם פינוהו תוך שבעה לא יתחיל האבילות עד שיסתם הגולל השני ואם פינוהו אחר שבעה מסתימת גולל ראשון ימנו אבל נקבר על דעת שלא יפנוהו ומלכו ופינוהו אף תוך שבעה ימנו מסתימת גולל ראשון: ד"ה מהדריתו: שם

Comment 113

עכשיו אין נוהגין לחלוץ כתף על אביו ואמו: ד"ה מעשה: שם ע"ב

Comment 114

שלשים יום לתספורת ראשו ושפמו וכל שער שיש לו. האשה מותרת בנטילת שער אחר שבעה ורש"י התיר לסרוק שער במסרק: ד"ה לגיהוץ: דף כז ע"ב

Comment 115

מת אביו ואמו קודם רגל לא בטלה ממנו גזרת ל' לענין גילוח דכל התלוי בל' רגל מפסיקו ובאביו ואמו עד שיגערו בו חביריו. ד"ה עד: דף כ"ב ע"ב

Comment 116

אין נכנס לשמחה דהיינו סעודת שמחה ולא בכניסה לחוד. סעודת ברית מילה מותר ואף סעודת חופה מותר דסעודת מצוה היא וכל שבוע הבן וישוע הבן על כל המתים ל' יום ועל אביו ואמו י"ב חדש אא"כ היתה סעודת מצוה: ד"ה ולשמחת: שם

Comment 117

צ"ע באדם כשר או שעומד בשעת יציאת נשמה אם צריך לקרוע עליהן:

Comment 118

סרבל וסודר וקפא אינן בכלל קריעה:

Comment 119

על שאר מתים לא יתחיל הקרע אצל גרונו אך מתחת שפת המלבוש כמו נגד החזה או נגד הכרס יקרע ולא יבדיל למעלה על אביו ועל אמו יבדיל:

Comment 120

שולל אחר שבעה תפירות עראי בלא אחוי ומאחה אחר שלשים שתופרו כל צורכו על אביו ואמו שולל לאחר שלשים ואין מאחה לעולם ואשה שוללת מיד. על שאר מתים קורע בכלי על אביו ואמו ביד על שאר מתים בסתר שלא בפני העם על אביו ואמו בפני העם וכן לנשיא:

Comment 121

ת"ח שמת בית מדרשו בטל יום קבורה לבד ולא שבעה ימים דאפילו רבו שלימדו חכמה אין יושב עליו אלא יום א' ולשאר מתים בשעת הוצאה לבד. העולם נוהגין לבטל כל זמן שהמת בעיר מנהג גרועה הוא אך עושין כן שלא ידחה צורכיו כי כולן ילכו ללמוד:

Comment 122

רבי חנינא היה אומר שמועות ואגדות הוא עצמו בבית האבלים:

Comment 123

שבת רביעית הרי הוא ככל אדם:

Comment 124

מתה אשתו ממתין שלשה רגלים שיעברו עליו ג' שמחות ושלא יהיו דיעות במטה יש לו בנים כונס תוך שלשים ובועל אחר שלשים אין לו בנים כונס אחר שלשים והתירו ג"כ לאשה שאין לה בנים. אין לו מי שישמשנו כי אם בנות גדולות אם אינן אצלו יש להקל ואם הן אצלו יש להחמיר כי יש לו מי שישמשנו ובנים גדולים צריך עיון אך הכל לפי צורכי שימוש ואם הוא עשיר לשכור שמשים נראה להחמיר. אין לו בנים היינו בן ובת היו לו בנים ומתו לא קיים פריה ורביה בני בנים הרי הן כבנים ל"ש ברא לברתא וברתא לברא אבל תרי מחד לא קיים פריה ורביה אשה האבילה מבעלה לא הצריכוה שלש רגלים אלא לאחר שלשים ואף תוך שלשים מותרת למי שיש לו בנים קטנים כאחות אשת יוסף הכהן. ואפילו מת אביו ואמו מותר לישא תוך שנים עשר. ר"ה ויוה"כ וסוכות הוו שלשה רגלים. ד"ה עד: דף כ"ג ע"א

Comment 125

שלשים יום לגיהוץ פירוש ללובשו אבל להניח שרי. ד"ה כל: שם

Comment 126

כיבוס שלנו ואפילו גיהוץ שלנו מותר אחר שבעה. בא"ד:

Comment 127

עוסק במצוה אינו פטור ממצוה אלא בשעה שמתעסק בה:

Comment 128

העוסקין בהספד והמת לפניהן נשמטין אחד אחד וקורין והוא יושב ודומם הן מתפללין והוא מצדיק הדין ואומר הרבה חטאתי לפניך כו' ואף בשעה שאין מתעסק בצורכי המת פטור מק"ש ומלברך אך נהגו העם לברך ואפילו מת אחר ומשמרו פטור או מתו ואינו משמרו היו שנים אחד משמר ואחד קורא. לא יקרא ולא יניח תפילין תוך ארבע אמות:

Comment 129

אונן אינו מברך ברכת המוציא ואין מזמן ואין מזמנין עליו:

Comment 130

בשבת ויו"ט מיסב כדרכו אוכל בשר ושותה יין:

Comment 131

אונן אסור בתשמיש המטה. לחתן התירו בעילת מצוה:

Comment 132

עטיפת ראש באבל עד החוטם צריך עיון אם הותר לו בדרך:

Comment 133

אין קורע אלא עליון החליף בגדים מתאחין:

Comment 134

תשמיש המטה ועטיפת ראש בביתו וכיבוס וללבוש בגדים מכובסין בשבת בתוך אבלו אסור נעילת סנדל בבית אסור אף בשבת ואנפילאות מותרין אף בחול ואינו מחזיר הקרע לאחוריו ובשוק בשבת אם אין מנעלין ברגליו יחזיר קרעו לאחוריו ויסיר עטיפתו ואם יש לו מנעלין מנעליו מוכיחים עליו וצ"ע עטיפת ראש וחזרת קרע אם חובה בשבת או רשות:

Comment 135

בן שלשים אין מתאבל עליו כל עיקר: ד"ה ר"ע: דף כ"ד ע"ב

Comment 136

מת יום אחד לפני ראש השנה יושב במקומו בשבת שאחר ראש השנה:

Comment 137

יום או שעה לפני הרגל בטלה ממנו תורת שבעה ומותר ברחיצה בחמין סמוך לערב מבעוד יום ולרש"י בי"ט בצונן דאילו בחמין אסור אלא פניו ידיו ורגליו בחמין שהוחמו מערב י"ט וכן הדין ששה ימים קודם הרגל. שבעה ימים לפני הרגל בטלה ממנו תורת שלשים ומותר לספר ערב הרגל אפילו בשחרית ואם אותו ערב רגל הוא שבת יגלח במועד ואם שמנה או עשרה עד שלשים אסור לספר עד הרגל ואם חל שמיני שהוא ערב הרגל בשבת מותר לגלח ע"ש שהוא שביעי ואם לא גילח לא יגלח במועד שבעה לפני הרגל דבטלה ממנו שלשים אם לא גילח ערב הרגל יגלח אחר הרגל ואין צריך להמתין עד סוף שלשים. ראש השנה ויום הכפורים כרגלים ואם מת לו מת ערב ר"ה ערב ר"ה וראש השנה הוי ארבעה עשר וכשבא יום הכפורים בטל ממנו תורת שלשים ויספר ערב יום הכפורים וכן מת ערב יום הכפורים יספר ערב סוכות ואם מת ערב סוכות הרי ערב סוכות וסוכות ושמיני עצרת עשרים ואחד וביום תשיעי אחרי כן יספר ביום מקצת. הקובר מתו ברגל קורע בשעת מיתה או בשעת שמועה ומונה שבעה אחר הרגל והימים שעברו עליו ברגל מונה למנין שלשים ולא ימנה שמיני עצרת כ"א יום א' גם כנגד ימים שעברו ברגל יהא מלאכתו נעשית על ידי אחרים חוץ מביתו ובשאר אבלים אסור אם נשכרו קודם ימי אבלו אף חוץ לביתו אם לא בדבר האבוד וכאן אפילו בביתו עושין עבדיו בצינעה גם אין צריכין לנחמו כמנין ימים שעברו ולענין שמועה רחוקה מת ערב ר"ה למוצאי יה"כ נעשית רחוקה ואם מת ערב החג ושמע עשרה ימים אחר החג נעשית רחוקה דה"ל כשלשים ואחד אבל ביום שלשים הויא כלפני שלשים שמע שמועה בשבת ערב הרגל הואיל ושבת עולה בטלה ממנו שבעה ולענין אביו ואמו אף שבעה ימים לפני הרגל לא בטלה ממנו עד שיגערו בו חביריו:

Comment 138

חכם שקורעים עליו היינו שיודעין משמועותיו שחידש. למיימוני נהגו הבראה וקריעה במועד ולא ביום טוב שני ולבה"ג קורע במועד ביום קבורה ולא בשמועה וראבי"ה פירש דאף ביום קבורה לא קרעי:

Comment 139

על כל אדם העומד בשעת יציאת נשמה קורע לבד מהעושה עבירה להכעיס:

Comment 140

קורע על רבו שלימדו חכמה ולקרוע תלמידים זה על זה תלוי במנהג ואין מורין כן:

Comment 141

איחוי תופר כדרכו וריב"א אמר הוא הדין איחוי אריג ושולל כדרכו על רבו שולל מיד. חליצת סנדל וכל דין אבילות נוהג יום אחד על רבו:

Comment 142

מת אביו ואמו ושאר קרוביו קורע תחילה על אביו ואמו ומרחיק שלש אצבעות וקורע על שאר קרוביו אביו ואמו אינו מוסיף על קריעתם ולא קריעת אחרים עליהם אבל בשאר מתים אם שמע על אחיו קורע ושוב מוסיף על בנו:

Comment 143

קריעה עד לבו. הלכה כדברי המיקל באבל אפילו ביום ראשון:

Comment 144

נזדמן לו חלוק כל שבעה קורע ועל אביו ואמו אפילו אחר שבעה:

Comment 145

אין נוהגין עכשיו כפיית המטה:

Comment 146

צידוק הדין וקדיש יש אומרים דרך הליכה בחש"מ ויש אין אומרים ואם כן אפילו קדיש אין לומר אבל על אדם מופלג אומר במועד וחנוכה ופורים ובמנהגים אין לומר צידוק הדין במועד ובניסן כל החדש אומר דרך הליכה וכן בסיון עד אסרו חג וראבי"ה לא היה אומר כל שבעה אחר עצרת כ"א בהליכה דעצרת יש לה תשלומין כל שבעה: