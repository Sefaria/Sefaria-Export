Steinsaltz on Sotah
ביאור שטיינזלץ על סוטה
merged
https://www.sefaria.org/Steinsaltz_on_Sotah
This file contains merged sections from the following text versions:
-William Davidson Edition - Hebrew
-https://korenpub.co.il/collections/koren-talmud-bavli-1

ביאור שטיינזלץ על סוטה



Daf 1a



Daf 1b



Daf 2a

<big>א משנה</big> <b>המקנא לאשתו,</b> שמזהיר אותה שלא תסתר עם אדם מסויים, ואם אחר כך נסתרה איתו הרי היא חשודה שנבעלה, והרי היא אסורה לבעלה, ובעלה משקה אותה מי סוטה, <b>ר' אליעזר אומר: מקנא לה על פי שנים</b> עדים, כלומר, אין קינוי מועיל שתיאסר בו על בעלה אם נסתרה עם אותו איש ושישקנה מי סוטה, אלא אם כן נעשה הקינוי בפני שני עדים, <b>ומשקה</b> אותה מי סוטה גם <b>על פי עד אחד</b> שראה אותה שנסתרה, <b>או</b> אפילו <b>על פי עצמו,</b> אם הוא עצמו ראה אותה שנסתרה. <b>ר' יהושע אומר: מקנא לה על פי שנים, ומשקה</b> אותה <b>על פי שנים.</b>
<b>כיצד מקנא לה?</b> כלומר, כיצד נעשה קינוי זה באופן שתצטרך להבדק על ידי המים המרים? אם <b>אומר לה בפני שנים,</b> שני עדים: <b>"אל תדברי עם איש פלוני" ודברה עמו —</b> <b>עדיין היא מותרת לביתה</b> (בעלה) <b>ו</b>אם אשת כהן היא <b>מותרת לאכול בתרומה,</b> שאף שהזהירה שלא תדבר עימו, אין הדיבור בלבד אוסר אותה.
 ואולם אם <b>נכנסה עמו</b> עם האיש שהוזהרה עליו <b>לבית הסתר</b> (מקום נסתר) <b>ושהתה עמו</b> שם זמן <b>כדי טומאה</b> (ביאה) — <b>אסורה לביתה</b> (בעלה), שאסור לו לנהוג עימה יחסי אישות, <b>ואסורה לאכול בתרומה</b> עד שיתברר הדבר בשתיית מי סוטה. <b>ואם מת</b> בעלה לפני שהספיקה להבדק ואין לה בנים ממנו — הרי זו מספק <b>חולצת</b> ליבם, <b>ולא מתייבמת.</b>
<big>ב גמרא</big> תחילה מבררים את מקומה של המסכת בתוך סדר נשים. <b>מכדי</b> <small>[הרי]</small> ה<b>תנא מ</b>מסכת <b>נזיר סליק</b> <small>[עולה</small> ובא<small>],</small> שמסכת נזיר קודמת למסכת זו לפי סדר המסכתות, <b>מאי תנא דקא תנא</b> <small>[מה שנה ששנה]</small> <b>סוטה?</b>  מה ראה התנא לשנות מסכת סוטה אחריה, כלומר, מה הקשר בין מסכת זו למסכת נזיר?
 ומשיבים:  <b>כ</b>דברי <b>רבי, דתניא</b> <small>[ש</small>כן <small>שנינו</small> בברייתא<small>],</small> <b>רבי אומר: למה נסמכה</b> בתורה <b>פרשת נזיר לפרשת סוטה —</b> <b>לומר לך: שכל הרואה סוטה בקלקולה,</b> בבזיונה, כששותה מי סוטה — <b>יזיר עצמו מן היין,</b>  ששתיית יין היא לעתים קרובות הסיבה לזנות, וצריך אדם לתת דבר זה על ליבו. ולפי זה יש איפוא קשר ענייני בין סוטה ונזיר, ומשום כך נסמכו המסכתות.
 ושואלים: אם כן, לפי סברה זו  <b>וליתני</b> <small>[ושישנה]</small> קודם מסכת <b>סוטה והדר ליתני</b> <small>[ויחזור</small> אחר כך ו<small>ישנה]</small> מסכת <b>נזיר</b> כפי הסדר בתורה, וכפי שמסביר רבי! ומשיבים: <b>איידי דתנא</b> <small>[מתוך ששנה]</small> מסכת <b>כתובות ותנא</b> <small>[ושנה</small> בה<small>]</small> פרק <b>"המדיר"</b> שבה נזכרים מקצת דיני נדרים שבין איש לאשתו, <b>תנא</b> <small>[שנה]</small> לאחריה מסכת <b>נדרים</b> שכולה עוסקת בענייני נדרים, <b>ואיידי דתנא</b> <small>[ומתוך ששנה]</small> מסכת <b>נדרים, תנא</b> <small>[שנה]</small> אחריה מסכת <b>נזיר דדמי</b> <small>[שדומה]</small> <b>לנדרים</b> מבחינת ההלכה, שהרי נדר הנזירות הוא אחד מסוגי הנדרים, <b>וקתני</b> <small>[ושנה]</small> אחר כך <b>סוטה, כדרבי</b>.
<big>ג  </big>לאחר הקדמה זו, באים לברר את לשון המשנה. שנינו במשנה <b>"המקנא</b> לאשתו <b>",</b> ומלשון זו משמע ב<b>דיעבד</b> אם עשה כן — <b>אין</b> <small>[כן]</small> אבל <b>לכתחילה —</b> <b>לא</b> יקנא. שאילו היה מעשה הקינוי חובה או מצווה שיש לעשותן לכתחילה צריך היה לומר במשנה "מקנא אדם לאשתו". משמע מכאן, כי <b>קסבר</b> <small>[סבור]</small> ה<b>תנא דידן</b> <small>[שלנו]</small> ש<b>אסור לקנאות</b> לכתחילה, וכל הדינים שנאמרו בסוטה הם רק אם עשה מעשה וקינא.
<b>אמר רב שמואל בר רב יצחק: כי הוה פתח</b> <small>[כאשר היה פותח]</small> <b>ריש לקיש</b> לדרוש <b>ב</b>פרשת <b>סוטה, אמר הכי</b> <small>[כך]</small> כפתיחה: <b>אין מזווגין לו לאדם</b> משמים <b>אשה אלא לפי מעשיו, שנאמר: "כי לא ינוח שבט הרשע על גורל הצדיקים"</b> (תהלים קכה, ג), ומי שיש לו אשה רעה — הרי זה בהתאם למעשיו הרעים. <b>אמר רבה בר בר חנה אמר ר' יוחנן: וקשין</b> בני זוג <b>לזווגן</b> זה לזה <b>כקריעת ים סוף,</b> שעצם זיווגו של אדם לאשה המתאימה לו הוא מעשה נס כקריעת ים סוף, <b>שנאמר</b> במזמור המדבר על יציאת מצרים: <b>"אלהים מושיב יחידים ביתה מוציא אסירים בכושרות"</b> <b>(תהלים סח, ז), כלומר, להושיב אנשים בודדים ("יחידים") ולעשות מהם בית ("ביתה"), כלומר, לזווגם זה לזה, הוא דבר הדומה ליציאת מצרים ("מוציא אסירים"). ומקשים:</b>
<b>איני</b> <small>[וכי כן הוא]</small> שמזווגים לאדם אשה לפי מעשיו? <b>והא</b> <small>[והרי]</small> <b>אמר רב יהודה אמר רב: ארבעים יום קודם יצירת הולד בת קול יוצאת ואומרת: בת פלוני</b> תנשא <b>לפלוני,</b> וכן מכריזים על כי <b>בית פלוני</b> יהיה שייך <b>לפלוני,</b> ו<b>שדה פלוני לפלוני,</b> משמע שהדבר נגזר על האדם עוד לפני יצירתו, ואיך אמר ריש לקיש שזיווגו של אדם לפי מעשיו! ומשיבים: <b>לא קשיא</b> <small>[קשה],</small> <b>הא</b> <small>[זה] —</small> <b>בזוג ראשון</b> גוזרים על האדם קודם בריאתו מי תהיה אשתו, <b>הא</b> <small>[זה]</small> שמזווגים לאדם לפי מעשיו — <b>בזוג שני,</b> ואז קשה זיווגו של אדם.
<big>ד  </big>ולענין הדין במשנה ש <b>ר' אליעזר אומר: מקנא לה על פי שנים</b> ומשקה על פי אחד, ולדעת ר' יהושע אף משקה על פי שנים, מעירים: <b>עד כאן לא</b> שמענו כי <b>פליגי</b> <small>[נחלקו]</small> ר' אליעזר ור' יהושע <b>אלא ב</b>עדות <b>קינוי וסתירה</b> אם נעשית על פי שנים או אחד, <b>אבל ב</b>עדות <b>טומאה,</b> להעיד שהאשה גם נטמאה בביאה, מסכימים הם כי אפילו <b>עד אחד מהימן</b> (נאמן),
<b>ותנן נמי</b> <small>[ושנינו גם כן]</small> כעין זה במשנתנו במסכת זו: <b>עד אחד אומר "אני ראיתי שניטמאת" —</b> <b>לא היתה שותה</b>  מי סוטה, משום שסומכים על עדותו וצריך הבעל לגרשה, ואין מקום לבדיקה אחרת.
 ושואלים:  <b>מדאורייתא מנלן דמהימן</b> <small>[מן התורה מניין לנו שנאמן]</small> <b>עד אחד?</b> ומשיבים, <b>דתנו רבנן</b> <small>[ששנו חכמים]:</small> נאמר בסוטה שנטמאה ונאסרת לבעלה <b>"</b>ונסתרה והיא נטמאה <b>ועד אין בה"</b> (במדבר ה, יג), ודנים: <b>בשנים הכתוב מדבר</b> שכוונת המילים "ועד אין בה" היא שאף שאין בה עדות שלימה של שני עדים, אך יש בה עדות של עד אחד הרי היא אסורה.
<b>או אינו אלא אפילו באחד,</b> כמשמעו, שאין בה אף עדות של עד אחד? <b>תלמוד לומר: "לא יקום עד אחד באיש</b> לכל עוון ולכל חטאת... על פי שני עדים או על פי שלושה עדים יקום דבר<b>"</b> (דברים יט, טו),

Daf 2b

<b>ממשמע שנאמר "לא יקום עד באיש" איני יודע שהוא</b> עד <b>אחד?</b> הלא לשון יחיד היא! אם כן <b>מה תלמוד לומר "אחד"?</b> אלא <b>זה בנה אב</b> (מקור ראשון), ללמוד ממנו הלכה כללית: <b>כל מקום שנאמר</b> בתורה <b>"עד"</b> סתם — <b>הרי כאן שנים, עד שיפרוט לך הכתוב "אחד".</b>
<b>ואמר רחמנא</b> <small>[ואמרה תורה]</small> לגבי סוטה "ועד אין בה", והכוונה לפי זה: <b>תרי לית</b> <small>[שנים אין]</small> <b>בה אלא</b> עד <b>חד</b> <small>[אחד]</small> בלבד, והמשך הכתוב <b>"והיא לא נתפשה"</b> (במדבר ה, יג), כלומר, לא נאנסה, הרי היא <b>אסורה.</b>
על נימוק זה שהבאנו מקשים: <b>אלא טעמא</b> <small>[הטעם,</small> דווקא<small>]</small> משום <b>דכתיב</b> <small>[שנאמר]</small> במפורש <b>"לא יקום עד אחד באיש",</b> ומשם למדנו שסתם "עד" האמור בתורה — משמעו שנים, <b>הא לאו הכי הוה אמינא</b> <small>[הרי לולא כך הייתי אומר]</small> ש<b>"עד"</b> הכתוב ב<b>סוטה חד</b> <small>[אחד]</small> <b>הוא.</b> אולם אם מפרשים כך, נמצא שפירוש הכתוב הוא שאף אם אין עד כלל הריהי נאסרת. <b>ואי</b> <small>[ואם]</small> <b>אפילו</b> עד <b>חד ליכא</b> <small>[אחד אין</small> בה<small>]</small> <b>אלא במאי מיתסרא</b> <small>[במה</small> היא <small>נאסרת],</small>  הרי אין בה כל עדות?
 ומשיבים:  <b>איצטריך</b> <small>[נצרך]</small> הלימוד של "לא יקום עד באיש" להיאמר, שאם לא כן <b>סלקא דעתך אמינא</b> <small>[יעלה על דעתך לומר]</small> כי <b>"עד אין בה"</b> כוונתו — <b>אין נאמן בה,</b> שלמרות שיש בה עד —  אין עד אחד נאמן לגבי סוטה.
 ותוהים:  <b>אין נאמן בה?! ואלא מאי בעי</b> <small>[מה צריך]</small> כדי לאסור סוטה — 
<b>עד דאיכא תרי</b> <small>[שיש שנים]?</small> <b>לישתוק קרא מיניה</b> <small>[שישתוק הכתוב ממנו].</small> שאם עד אחד אינו נאמן, אין צורך שיזכירנו הכתוב אלא מעצמנו נדע, <b>דאתיא</b> <small>[ש</small>הרי <small>באה,</small> נלמדת<small>]</small> עדות בעריות דווקא בשני עדים, בגזירה שווה מן המילים <b>"דבר" "דבר" מממון</b> (מדיני ממונות), שבדיני עריות נאמר "כי מצא בה ערות דבר" (דברים כד, א) ובדיני ממונות נאמר "על פי שני עדים... יקום דבר" (דברים יט, טו), <b>ואנא ידענא</b> <small>[ואני יודע]</small> שזהו הדין גם בסוטה <b>מידי דהוה אכל</b> <small>[כמו שהוא בכל]</small> <b>עדיות שבתורה</b>  שצריך שיעידו שני עדים!
 ומשיבים:  <b>איצטריך</b> <small>[צריך]</small> הדבר להיאמר, שכן <b>סלקא דעתך אמינא</b> <small>[יעלה על דעתך לומר]</small> כי <b>סוטה שאני</b> <small>[שונה]</small> מכל עדויות, ויכולים היינו לחשוב שיהיה נאמן בה גם עד אחד, ומדוע? לפי ש<b>רגלים לדבר,</b> כלומר, יש בסיס להאמין לעדות זו, <b>שהרי</b> לפני כן <b>קינא לה</b> בעלה מאיש זה <b>ו</b>אחרי כן <b>נסתרה</b> איתו, ומשום כך <b>ליתהימן</b> <small>[שיהא נאמן]</small> <b>בה</b> אפילו <b>עד אחד,</b> לכן השמיע לנו הכתוב שאין עד אחד נאמן לאוסרה.
 וממשיכים להקשות על סברה זו: <b>ומי מצית אמרת</b> <small>[והאם יכול היית לומר]</small> שהכוונה בפסוק היא ש<b>אין</b> עד אחד <b>נאמן בה ושריא</b> <small>[ומותרת]!</small>? <b>והא מדכתיב</b> <small>[והרי מ</small>מה <small>שנאמר]</small> בהמשך הפסוק <b>"והיא לא נתפשה"</b> (נאנסה) — <b>מכלל</b> הדברים אתה יכול להבין שהפסוק עוסק במקרה בו היא <b>אסורה!</b>
ומשיבים: בכל זאת <b>איצטריך</b> <small>[נצרך]</small> הדבר להיאמר ש"עד" כוונתו בכל מקום שני עדים, שכן <b>סלקא דעתך אמינא</b> <small>[עולה היה על דעתך לומר]</small> ולפרש את הפסוק כך: עד אחד <b>אין נאמן בה</b> — כוונתו <b>עד דאיכא תרי</b> <small>[שיש שני]</small> עדים והם אוסרים אותה, <b>ובתרי נמי</b> <small>[ובשנים גם כן]</small> <b>היא</b> דווקא כש<b>לא נתפשה</b> (נאנסה), על כן <b>קא משמע לן</b> <small>[השמיעה לנו]</small> הברייתא ש"עד" בכל מקום פירושו שנים, וממילא גם הפסוק הנאמר בסוטה "ועד אין בה" כוונתו לשנים, אבל אם היה אחד היה נאמן.
<big>א  </big>שנינו במשנה ש <b>ר' יהושע אומר: מקנא לה על פי שנים</b> ומשקה על פי שנים. ושואלים: <b>מאי טעמא</b> <small>[מה הטעם]</small> של <b>ר' יהושע?</b> ומשיבים, <b>אמר קרא</b> <small>[הכתוב]:</small> <b>"</b>והיא נטמאה ועד אין <b>בה"</b> (במדבר ה, יג), וכפי שהוכחנו לעיל הכוונה היא שלענין עדות טומאה די בעד אחד, ויש לדייק: <b>"בה"</b> בטומאה דווקא יש דין זה <b>ולא בקינוי, "בה" —</b> <b>ולא בסתירה,</b> שבאלה צריך שתהיה עדות גמורה, של שנים.
<b>ור' אליעזר אומר: "בה"</b> כוונתו למעט: בה — <b>ולא בקינוי</b> בלבד.
 ושואלים לשיטת ר' אליעזר: <b>ואימא</b> <small>[ואמור]</small> שנלמד מן הדיוק להיפך: <b>"בה" —</b> <b>ולא בסתירה!</b> ומשיבים: אי אפשר לומר כן, כי <b>סתירה איתקש</b> <small>[הוקשה,</small> הושוותה<small>]</small> בכתוב <b>לטומאה, דכתיב</b> <small>[שנאמר]</small> <b>"ונסתרה והיא נטמאה"</b>  (במדבר ה, יג).
 ומקשים:  <b>קינוי נמי איתקש</b> <small>[גם כן הוקש]</small> <b>לטומאה, דכתיב</b> <small>[שנאמר]</small> <b>"וקנא את אשתו והיא נטמאה"</b> (במדבר ה, יד)! ומשיבים: <b>הא</b> <small>[הרי]</small> <b>מיעט רחמנא</b> <small>[הכתוב]</small> על ידי המלה <b>"בה",</b>  לומר שבדבר אחר דרושים שני עדים.
 ושואלים:  <b>ומה ראית</b> לומר שמיעוט זה מתייחס דווקא לענין קינוי, שמא מתייחס הוא לענין סתירה, שהרי שניהם הוקשו לטומאה? ומשיבים: <b>מסתברא</b> <small>[מסתבר]</small> לומר ש<b>סתירה עדיפא</b> <small>[עדיפה]</small> שלא יהא צריך בה שני עדים, <b>שכן</b> עדות על סתירה <b>אוסרתה</b> על בעלה <b>כ</b>עדות על <b>טומאה</b>  ממש, וכשם שבטומאה מספיק עד אחד כך גם בסתירה.
 ודוחים:  <b>אדרבה</b> (להיפך), <b>קינוי עדיף, שכן</b> הוא ה<b>עיקר</b> ש<b>גרם לה.</b> שהרי ללא הקדמת הקינוי לא היתה נאסרת בסתירה!
<b>ודוחים:</b> <b>אי לאו</b> <small>[אם לא]</small> היתה <b>סתירה —</b> <b>קינוי מי איכא</b> <small>[האם ישנו]?</small> שהרי אם אין סתירה אין משמעות הלכתית לקינוי. ומקשים: אולם אפשר לומר גם מצד שני: <b>ואי לאו</b> <small>[ואם לא]</small> היה <b>קינוי —</b> <b>סתירה מאי אהני</b> <small>[מה הועילה]?</small>  והלא בלא קינוי לא נאסרה!
 ומשיבים:  <b>אפילו הכי</b> <small>[כך]</small> <b>סתירה עדיפא</b> <small>[עדיפה]</small> על קינוי משום שבכל זאת <b>אתחלתא</b> <small>[תחילתה]</small> של <b>טומאה היא,</b>  ולכן מסתבר שאותה ממעט הכתוב המדבר בטומאה.
 ומעירים:  <b>מתניתין</b> <small>[משנתנו]</small> ש<b>לא כי האי תנא</b> <small>[כ</small>שיטת <small>תנא זה]</small> שיש לו שיטה אחרת בדברי ר' אליעזר. <b>דתניא</b> <small>[ש</small>כן <small>שנינו</small> בברייתא<small>],</small> <b>ר' יוסי בר' יהודה אומר משום</b> (בשם) <b>ר' אליעזר: המקנא לאשתו —</b> <b>מקנא על פי עד אחד או על פי עצמו, ומשקה לה על פי שנים.</b> וממשיכה הברייתא, <b>השיבו חכמים: לדברי ר' יוסי בר' יהודה אין לדבר סוף,</b> שכיון שאין צורך בעדים לגבי הקינוי —  אין לדבר גבול, שאם במקרה תתייחד אשתו לתומה עם אחר יוכל בעלה להשקותה.
 ומסבירים:  <b>מאי טעמא</b> <small>[מה הטעם]</small> של <b>ר' יוסי בר' יהודה? אמר קרא</b> <small>[הכתוב]</small> <b>"בה",</b> וכוונתו: <b>בה</b> בטומאה — <b>ולא בסתירה,</b>  שלהעיד על טומאה מספיק עד אחד אבל לא בסתירה.
 ושואלים:  <b>ואימא</b> <small>[ואמור]</small> שכך הדיוק: <b>"בה" —</b> <b>ולא בקינוי?</b> ומשיבים: אי אפשר לומר כן, כי <b>קינוי איתקש</b> <small>[הוקש,</small> הושווה<small>]</small> <b>לטומאה, דכתיב</b> <small>[שנאמר]</small> <b>"וקנא את אשתו והיא נטמאה"</b>  (במדבר ה, יג).
 ומקשים:  <b>סתירה נמי איתקש</b> <small>[גם כן הוקשה,</small> הושוותה<small>]</small> <b>לטומאה, דכתיב</b> <small>[שנאמר]:</small> <b>"ונסתרה והיא נטמאה"</b> (במדבר ה, יג)?! ומשיבים: הכתוב <b>ההוא,</b> המקיש סתירה לטומאה בא להסביר <b>לכמה שיעור סתירה —</b> <b>כדי טומאה, הוא דאתא</b> <small>[שבא]</small> ולא להשוואה אחרת ביניהם.
 וממשיכים לבאר את הברייתא, <b>השיבו חכמים: לדברי ר' יוסי בר' יהודה אין לדבר סוף. מאי ניהו</b> <small>[מה הוא]</small> הדבר שאין לו סוף? ומשיבים: <b>דזמנין דלא קני ואמר "קנאי"</b> <small>[שפעמים שלא קנא</small> לאשתו <small>ואומר</small> מתוך כעסו <small>"קנאתי"]</small>  ומביא עדים שנסתרה עם אדם אחר, ונאסרת.
 ותוהים:  <b>הא</b> <small>[וכי]</small> <b>ל</b>שיטת <b>משנתינו יש לדבר סוף?</b> הלא גם לשיטת ר' אליעזר במשנתנו שמשקה על פי עצמו, <b>זמנין</b> <small>[פעמים]</small> ש<b>לא איסתתר</b> <small>[נסתרה]</small> עם האיש <b>ואמר "איסתתר"</b> <b>[ו</b>הבעל <small>אומר "נסתרה"]</small> ואין לדבר סוף!
<b>אמר רב יצחק בר יוסף אמר ר' יוחנן:</b> הכוונה היא ש<b>אף לדברי ר' יוסי בר' יהודה אין לדבר סוף.</b>  כלומר, רצו חכמים לומר שאף לשיטתו אין הדבר מגביל את האיש, ופעמים שהוא יכול לגרום לה לשתות ללא סיבה.
 ומקשים: לפי פירוש זה, מורה סגנון הדברים כי  <b>אף לדברי ר' יוסי בר' יהודה ולא מיבעיא</b> <small>[נצרכה</small> לומר<small>]</small> <b>ל</b>שיטת ר' אליעזר ב<b>משנתינו</b> שאין לדבר סוף, אך <b>אדרבה</b> (להיפך), <b>למשנתינו</b> לפחות <b>איכא</b> <small>[יש]</small> <b>עיקר,</b> חשש רציני שנטמאה, שהרי יש צורך לפחות בעדות לגבי הקינוי, ויש איפוא בסיס למה שאומר הבעל שראה שנסתרה. ואילו <b>התם</b> <small>[שם]</small> לדעת ר' יוסי בר' יהודה <b>ליכא</b> <small>[אין]</small> <b>עיקר</b> בסיס רציני לאסור, שהרי אין עדים שקינא לה בעלה!
<b>אלא אי איתמר</b> <small>[אם נאמר</small> הדבר<small>] —</small> <b>הכי איתמר</b> <small>[כך נאמר],</small> בלשון זו, <b>אמר רב יצחק בר יוסף אמר ר' יוחנן: לדברי ר' יוסי בר' יהודה אף למשנתינו אין לדבר סוף.</b> שרצה ר' יוסי בר' יהודה לומר שבעצם גם למשנתנו אפשר שלא יהיה הדבר בדוק היטב ויכול להעליל עליה שנסתרה.
<b>אמר רב חנינא מסורא: לא לימא איניש לאיתתיה</b> <small>[יאמר אדם לאשתו]</small> <b>בזמן הזה "לא תיסתרי בהדי</b> <small>[עם]</small> <b>פלוני",</b> ומדוע? <b>דילמא קיימא לן</b> <small>[שמא מוחזק לנו</small> להלכה<small>]</small> <b>כ</b>דעת <b>ר' יוסי בר' יהודה,</b> ש<b>אמר קינוי על פי עצמו, ומיסתתרא</b> <small>[ונסתרת]</small> האשה עם האיש, <b>וליכא האידנא</b> <small>[ואין עכשיו]</small> <b>מי סוטה למיבדקה</b> <small>[לבדוק אותה],</small> <b>וקאסר לה עילויה איסורא דלעולם</b> <small>[ו</small>נמצא <small>אוסר אותה עליו איסור עולם].</small> 
<big>ב</big> <b>אמר ריש לקיש: מה</b> פירוש <b>לשון "קינוי" —</b> <b>דבר המטיל קנאה בינה לבין אחרים.</b> שאחרים אינם מבינים מדוע היא נמנעת מלהתחבר אליהם. ומעירים: <b>אלמא קסבר</b> <small>[מכאן</small> שהוא <small>סבור]</small> ש<b>קינוי</b> עושה אדם <b>על פי עצמו, וכולי עלמא לא ידעי דקני לה</b> <small>[והכל אינם יודעים שקינא לה</small> בעלה<small>]</small> ומשום כך כועסים עליה <b>ואמרי</b> <small>[ואומרים]:</small> <b>מאי דקמא דקא בדלא</b> <small>[מה</small> זאת <small>שלפנינו שמתבדלת</small> מאיתנו<small>],</small> <b>ואתו למיעבד</b> <small>[ובאים לעשות]</small> <b>קנאה בהדה</b> <small>[איתה],</small> שמתקוטטים איתה על כך.
<b>ורב יימר בר ר' שלמיא משמיה</b> <small>[משמו]</small> של <b>אביי אמר:</b> קינוי הוא <b>דבר המטיל קנאה</b> (איבה, קטטה) <b>בינו לבינה. אלמא קסבר</b> <small>[מכאן</small> שהוא <small>סבור]</small> <b>קינוי על פי שנים עדים,</b> וכיון שיש שני עדים הם מפרסמים את הדבר, <b>וכולי עלמא ידעי דקני לה</b> <small>[והכל יודעים שקינא לה]</small> ולכן אין הקינוי גורם לאיבה בינה לבין אחרים, <b>ואיהו הוא דאתי למיעבד</b> <small>[והוא,</small> בעלה, <small>הוא שבא לעשות]</small> <b>קנאה</b> <b>בהדה</b> <small>[איתה].</small> 

Daf 3a

<b>אלמא קסברי</b> <small>[מכאן</small> ש<small>סבורים</small> הם<small>]</small> ש<b>אסור לקנאות,</b>  ששניהם מדברים על קינוי כלשון הטלת קנאה שהוא ענין שלילי.
 ושואלים:  <b>ומאן דאמר</b> <small>[ו</small>לדעת <small>מי שאומר]</small> <b>מותר לקנאות, מהו לשון "קינוי"? אמר רב נחמן בר יצחק: אין "קינוי" אלא לשון התראה, וכן הוא אומר: "ויקנא ה' לארצו</b> ויחמול על עמו
<b>"</b>(יואל ב, יח) — שהתרה בפולש מלבוא אליה. <b>תניא</b> <small>[שנויה</small> ברייתא<small>],</small> <b>היה ר' מאיר אומר: אדם עובר עבירה בסתר והקדוש ברוך הוא מכריז עליו בגלוי</b> שעשאה, <b>שנאמר</b> בסוטה שזנתה בסתר <b>"ועבר עליו רוח קנאה"</b> (במדבר ה, יד), <b>ואין עבירה</b> ("ועבר עליו") <b>אלא לשון הכרזה, שנאמר: "ויצו משה ויעבירו קול במחנה"</b> (שמות לו, ו).
<b>ריש לקיש אמר: אין אדם עובר עבירה אלא אם כן נכנס בו רוח שטות, שנאמר: "איש איש כי תשטה אשתו"</b> (במדבר ה, יב) <b>"תשטה"</b> בשי"ן <b>כתיב</b> <small>[נכתב],</small> ויכולה להקרא בשי"ן שמשמעה לשון שטות.
<big>א</big> <b>תניא דבי</b> <small>[שנה</small> החכם <small>מבית</small> מדרשו<small>]</small> של <b>ר' ישמעאל: מפני מה האמינה תורה עד אחד בסוטה</b> לענין טומאה — לפי <b>שרגלים לדבר,</b> שיש בסיס לחשד זה, <b>שהרי קינא לה, ו</b>אחר כך <b>נסתרה, ועד אחד מעידה שהיא טמאה.</b>
<b>אמר ליה</b> <small>[לו]</small> <b>רב פפא לאביי: והא כי כתיבה</b> <small>[והרי כאשר כתוב]</small> <b>קינוי</b> ("ועבר עליו רוח קנאה וקנא את אשתו". (במדבר ה, <b>יד)</b> <b>בתר</b> <small>[אחר]</small> <b>סתירה וטומאה הוא דכתיבה</b> <small>[שכתוב],</small> ולכאורה משמע שעד אחד נאמן על טומאה גם אם לא היה קינוי!
<b>אמר ליה</b> <small>[לו]</small> אביי: הכתוב בפסוק <b>"ועבר</b> עליו רוח קנאה <b>"</b>— כוונתו <b>וכבר עבר</b>  לפני כן, לפני הסתירה והטומאה.
 ומקשים:  <b>אלא מעתה,</b> התנאי שהתנה משה עם בני גד וראובן לפני הכניסה לארץ <b>"ועבר לכם כל חלוץ"</b> (במדבר <b>לב, כא)</b> <b>הכי נמי</b> <small>[כך גם כן]</small>  תאמר שהכוונה היא שכבר עבר? והרי על העתיד מדובר!
 ומשיבים:  <b>התם מדכתיב</b> <small>[שם מ</small>מה <small>שנאמר]</small> <b>"ונכבשה הארץ לפני ה' ואחר תשבו"</b> (במדבר <b>לב, כב)</b> <b>משמע</b> שמדובר <b>להבא. אלא הכא</b> <small>[כאן],</small> <b>אי סלקא דעתך כדכתיבי</b> <small>[אם עולה על דעתך כפי</small> הסדר <small>שכתובים]</small> המקראות, ותפרש כי <b>"ועבר"</b> כוונתו שהקינוי היה <b>בתר</b> <small>[אחר]</small> <b>טומאה וסתירה,</b> אם כן <b>קינוי למה לי?</b> הרי כבר נסתרה ונטמאה! אם כן חייבים לומר שהכוונה שכבר עבר וקינא.
<b>תנא דבי</b> <small>[שנה</small> החכם <small>מבית</small> מדרשו<small>]</small> של <b>ר' ישמעאל: אין אדם מקנא לאשתו אלא אם כן נכנסה בו רוח, שנאמר:</b> <b>"ועבר עליו רוח קנאה וקנא את אשתו"</b> (במדבר <b>ה, יד). ושואלים:</b> <b>מאי</b> <small>[מה</small> היא<small>]</small> <b>רוח</b> זו שנכנסה בו?
<b>רבנן אמרי</b> <small>[חכמים אומרים]:</small> הכוונה היא שנכנסה בו <b>רוח טומאה,</b> לפי שלא היה צריך לעשות זאת. <b>רב אשי אמר: רוח טהרה.</b>
ומעירים: <b>ומסתברא כמאן דאמר</b> <small>[ומסתבר כמי שאומר]</small> שהכוונה היא שנכנסה בו <b>רוח טהרה. דתניא</b> <small>[ש</small>כן <small>שנינו</small> בברייתא<small>]:</small> <b>"וקנא את אשתו"</b> — הרי זו <b>רשות,</b> אלו <b>דברי ר' ישמעאל. ר' עקיבא אומר: חובה</b> היא, שאם רואה אותה שנוהגת כך — חובה עליו לקנא. <b>אי אמרת בשלמא</b> <small>[נניח אם אתה אומר]</small> ש"עבר עליו רוח" הוא <b>רוח טהרה —</b> <b>שפיר</b> <small>[יפה]</small> נחלקו אם רשות או חובה, <b>אלא אי אמרת</b> <small>[אם אומר אתה]</small> ש<b>רוח טומאה</b> היא זו, וכי <b>רשות</b> או <b>חובה לעיולי לאיניש</b> <small>[להכניס לאדם]</small> <b>רוח טומאה בנפשיה</b> <small>[בעצמו]?</small> אלא ודאי הכוונה היא שהרוח הזו — רוח טהרה היא.
<b>ב</b><b>גופא</b> <small>[לגופה]</small> של אותה ברייתא, נאמר: <b>"וקנא את אשתו"</b> (במדבר ה, יד) — הרי זו <b>רשות,</b> אלו <b>דברי ר' ישמעאל. ור' עקיבא אומר: חובה.</b> כיוצא בו נחלקו במה שנאמר בדין טומאת הכהן לקרובתו שנפטרה: <b>"לה יטמא"</b> (ויקרא כא, ג) הרי זו <b>רשות,</b> אלו <b>דברי ר' ישמעאל. ור' עקיבא אומר: חובה</b> היא.
 וכן הכתוב האמור בעבדים כנענים <b>"לעלם בהם תעבדו"</b> (ויקרא כה, מו) — הרי זו <b>רשות,</b> שמותר לשעבדם לעולם, אלו <b>דברי ר' ישמעאל. ר' עקיבא אומר: חובה</b> היא, ואסור לשחררם.
<b>אמר ליה</b> <small>[לו]</small> <b>רב פפא לאביי, ואמרי לה</b> <small>[ויש אומרים]</small> שאמר זאת <b>רב משרשיא לרבא: לימא</b> <small>[</small>האם <small>נאמר]</small> כי <b>ר' ישמעאל ור' עקיבא בכל התורה כולה,</b> בכל מקום שיש בו משפט חיווי, שאין ברור אם הוא סיפור דברים או ציווי <b>הכי פליגי</b> <small>[כך</small> הם <small>חלוקים],</small> <b>דמר</b> <small>[שחכם זה]</small> ר' ישמעאל <b>אמר רשות ומר</b> <small>[וחכם זה]</small> ר' עקיבא <b>אמר חובה? אמר ליה</b> <small>[לו]:</small> <b>הכא בקראי פליגי</b> <small>[כאן בכתובים</small> הם <small>חלוקים],</small>  ואין זו מחלוקת כללית, אלא דווקא במקרים מסויימים אלה.
 ומפרשים: נאמר  <b>"וקנא את אשתו" —</b> <b>רשות,</b> אלו <b>דברי ר' ישמעאל. ר' עקיבא אומר: חובה.</b>
<b>מאי טעמא</b> <small>[מה הטעם]</small> של <b>ר' ישמעאל —</b> <b>סבר לה כי האי תנא</b> <small>[סבור</small> הוא <small>בה</small> בהלכה זו <small>כ</small>דברי <small>תנא זה],</small> <b>דתניא</b> <small>[ש</small>כן <small>שנינו</small> בברייתא<small>],</small> <b>ר' אליעזר בן יעקב אומר: כלפי</b> (כנגד) מה<b> שאמרה תורה "לא תשנא את אחיך בלבבך"</b> (ויקרא יט, יז), <b>יכול</b> גם <b>כגון זו</b> כשרואה שאשתו אינה נוהגת בצניעות יימנע מסיכסוך ומריבה? <b>תלמוד לומר: "ועבר עליו רוח קנאה וקנא את אשתו"</b> (במדבר ה, יד), והוצרכה התורה לומר שמותר לו לאדם לעשות כן. ומשום כך פירש ר' ישמעאל שבא הכתוב לתת רשות לקנא לאשתו.
<b>ו</b>לדעת <b>ר' עקיבא: קינוי אחרינא כתיב</b> <small>[אחר,</small> נוסף, נאמר<small>]</small>  ("או איש אשר תעבור עליו רוח קנאה וקנא את אשתו". במדבר ה, ל), מכתוב אחד למדים שהדבר מותר, ומן הכתוב האחר למדים שחובה היא.
 ושואלים:  <b>ור' ישמעאל</b> מה סבור הוא? הרי נאמר קינוי פעם נוספת! ומשיבים: <b>איידי דבעי למיכתב</b> <small>[מתוך שהיה צריך לכתוב]</small> גם <b>"והיא נטמאה"</b> וגם <b>"והיא לא נטמאה"</b> בפסוק שלאחריו, כלומר, שגם שהדבר ספק אם נטמאה — אסורה, <b>כתיב נמי</b> <small>[כתוב גם כן]</small> שנית <b>"וקנא את אשתו",</b> אבל אין ללמוד מכך להלכה.
 ושיטה זו בפירוש המקרא היא <b>ל</b>פי שיטת <b>תנא דבי</b> <small>[החכם מבית</small> מדרשו<small>]</small> של <b>ר' ישמעאל, דתנא דבי</b> <small>[ששנה</small> החכם <small>מבית</small> מדרשו<small>]</small> של <b>ר' ישמעאל: כל פרשה</b> בתורה <b>שנאמרה</b> פעם אחת <b>ונישנית</b> פעם נוספת — <b>לא נישנית אלא בשביל דבר שנתחדש בה.</b> אבל שאר הדברים שנשנו בה, לא באו ללמד הלכה חדשה אלא לחזור על הענין הקודם. ואף כאן החזרה על הקינוי שהוזכר קודם לכן אינה מלמדת הלכה חדשה.
 וכך, בפירוש הפסוקים יש להסביר את המחלוקת הנוספת: <b>"לה יטמא"</b> (ויקרא כא, ג) — <b>רשות,</b> אלו <b>דברי ר' ישמעאל. ר' עקיבא אומר: חובה.</b>
<b>מאי טעמא</b> <small>[מה הטעם]</small> של <b>ר' ישמעאל —</b> <b>איידי דכתיב</b> <small>[מתוך שנאמר]</small> <b>"אמר אל הכהנים בני אהרן ואמרת אלהם לנפש לא יטמא בעמיו"</b> (ויקרא כא, א), <b>איצטריכא למיכתב</b> <small>[צריך היה לכתוב]</small> <b>"לה יטמא"</b> שמותר להיטמא לקרובותיו.
<b>ור' עקיבא</b> אומר שדין זה שמותר להיטמא <b>מ"כי אם לשארו"</b> (ויקרא כא, ב) <b>נפקא</b> <small>[יוצא,</small> נלמד<small>],</small> וכיון שכך מה שנאמר <b>"לה יטמא" למה לי</b> — הרי זה בא לומר שהדבר אינו רק רשות אלא <b>חובה.</b>
<b>ור' ישמעאל</b> סבור שמה שנאמר "לה יטמא" בא לדייק: <b>לה</b> בשלימותה <b>מיטמא, ואין מיטמא לאיבריה,</b> שעל אבר של קרובותיו אסור לו להיטמא.

Daf 3b

<b>ור' עקיבא</b> מה הוא אומר על כך — <b>אם כן</b> שבא הכתוב למעט שאינו מיטמא לאברים, <b>ליכתוב רחמנא</b> <small>[שתכתוב התורה]</small> <b>"</b>לנפש לא יטמא בעמיו כי אם... <b>לה" ולישתוק</b> <small>[ושישתוק]</small> הכתוב ולא יכתוב עוד, <b>"יטמא" למה לי? שמע מינה</b> <small>[למד מכאן]</small> שהכוונה היא שיש חובה להיטמא.
<b>ור' ישמעאל</b> מה הוא אומר על כך — <b>איידי</b> <small>[מתוך]</small> ש<b>כתב "לה" —</b> <b>כתב נמי</b> <small>[גם כן]</small> <b>"יטמא". לכדתני דבי</b> <small>[לכפי ששנה</small> החכם <small>מבית</small> מדרשו<small>]</small> של <b>ר' ישמעאל, דתנא דבי</b> <small>[ששנה</small> החכם <small>מבית</small> מדרשו<small>]</small> של <b>ר' ישמעאל: כל פרשה שנאמרה ונישנית —</b> <b>לא נישנית אלא בשביל דבר</b> אחד <b>שנתחדש בה,</b> ואין צורך שבכל מלה יהיה חידוש.
 וכן <b>"לעלם בהם תעבדו"</b> (ויקרא כה, מו) <b>רשות</b> הוא, אלו <b>דברי ר' ישמעאל, ר' עקיבא אומר: חובה.</b>
<b>מאי טעמא</b> <small>[מה הטעם]</small> של <b>ר' ישמעאל —</b> <b>איידי דכתיב</b> <small>[מתוך שנאמר]</small> בכנענים <b>"לא תחיה כל נשמה"</b> (דברים כ, טז), <b>איצטריך נמי למיכתב</b> <small>[צריך היה גם כן לכתוב]</small> <b>"לעלם בהם תעבדו" למישרי</b> <small>[להתיר]</small> <b>אחד מכל האומות</b> שאינו כנעני <b>שבא על הכנענית והוליד ממנה בן, שאתה רשאי לקנותו</b> את הבן ולקיימו כעבד, ואיננו בכלל "לא תחיה" האמור בכנענים.
<b>דתניא</b> <b>[ש</b>כן <small>שנינו</small> בברייתא<small>]:</small> <b>מנין לאחד מן האומות שבא על הכנענית והוליד ממנה בן, שאתה רשאי לקנותו בעבד —</b> <b>תלמוד לומר: "וגם מבני התושבים הגרים עמכם מהם תקנו"</b> (ויקרא כה, מה). שבא הכתוב להתיר לקנות עבדים מאלה שבאו מרחוק ונתיישבו בארץ.
<b>יכול אף הכנעני שבא על אחת מן האומות והוליד ממנה בן, שאתה רשאי לקנותו בעבד —</b> <b>תלמוד לומר: "אשר הולידו בארצכם"</b> (ויקרא כה, מה), לומר: <b>מן הנולדים בארצכם</b> שאינם תושבי הארץ הקבועים, רק נולדו כאן, <b>ולא מן הגרים</b> כבר <b>בארצכם,</b> שהם כנענים. ולכן בן הכנעני אסור לקיימו.
<b>ור' עקיבא</b> סבור כי <b>מ"מהם תקנו" נפקא</b> <small>[יוצא,</small> נלמד<small>]</small> הדין שמותר לקנות ולקיים דווקא מבני שאר האומות, ואם כן <b>"לעלם בהם תעבדו" למה לי —</b> <b>לחובה.</b>
<b>ור' ישמעאל</b> סבור: מה שנאמר "לעולם בהם תעבודו" בא למעט — <b>בהם ולא באחיכם,</b> שבישראל אסור לעבוד עבודת עבד ולשעבדם לעולם.
<b>ור' עקיבא</b> אומר: איסור עבודה <b>באחיכם —</b> <b>מסיפא דקרא נפקא</b> <small>[מסופו של הכתוב יוצא],</small> שנאמר במפורש <b>"ובאחיכם בני ישראל איש באחיו לא תרדה בו בפרך"</b> (ויקרא כה, מו).
<b>ור' ישמעאל</b> סבור: <b>איידי דכתיב</b> <small>[מתוך שנאמר]</small> <b>"ובאחיכם"</b> שאסור לעבוד בישראל, <b>כתיב נמי</b> <small>[נאמר גם כן]</small> בכנענים "לעולם <b>בהם</b> תעבודו". וזהו <b>לכדתני דבי</b> <small>[לכפי ששנה</small> החכם <small>מבית</small> מדרשו<small>]</small> של <b>ר' ישמעאל. דתנא דבי</b> <small>[ששנה</small> החכם <small>מבית</small> מדרשו<small>]</small> של <b>ר' ישמעאל: כל פרשה שנאמרה ונישנית —</b> <b>לא נישנית אלא בשביל דבר שנתחדש בה.</b>
<big>א  </big>אגב דברי ההלכה שנאמרו עד כאן מביאים כמה עניינים באגדה השייכים לנושא הכללי של הסוטה. <b>אמר רב חסדא: זנותא בביתא כי קריא לשומשמא</b> <small>[זנות בבית</small> מזיקה <small>כמו תולעת לשומשומים],</small> שכשם שהתולעת מכלה את השומשומים, כך הזנות הורסת את הבית. <b>ואמר רב חסדא: תוקפא בביתא</b> <small>[כעס בבית]</small> <b>כי קריא לשומשמא</b> <small>[כמו תולעת לשומשומים]</small> שהורסת את הבית. ומעירים: <b>אידי ואידי</b> <small>[זה וזה]</small> זנות וכעס שהורסים את הבית, נאמרו <b>באיתתא</b> <small>[באשה]</small> <b>אבל —</b> <b>בגברא לית לן</b> <small>[באיש אין לנו]</small> <b>בה,</b> משום שכעסו וזנותו אינם משפיעים כל כך על הבית כולו.
<b>ואמר רב חסדא: בתחילה, קודם שחטאו ישראל, היתה שכינה שורה עם כל אחד ואחד</b> מישראל, <b>שנאמר:</b> <b>"כי ה' אלהיך מתהלך בקרב מחנך"</b> (דברים כג, טו). <b>כיון שחטאו נסתלקה שכינה מהם, שנאמר "ולא יראה בך ערות דבר ושב מאחריך"</b> (דברים כג, טו), שמפני החטא ("ערות דבר") מסתלקת השכינה ("ושב מאחריך").
<b>אמר ר' שמואל בר נחמני אמר ר' יונתן: כל העושה מצוה אחת בעולם הזה —</b> <b>מקדמתו</b> אותה מצוה <b>והולכת לפניו לעולם הבא, שנאמר: "והלך לפניך צדקך</b> כבוד ה' יאספך<b>"</b> (ישעיה נח, ח). <b>וכל העובר עבירה אחת בעולם הזה —</b> <b>מלפפתו</b> (נצמדת אליו) העבירה <b>והולכת לפניו</b> עד <b>ליום הדין, שנאמר: "ילפתו ארחות דרכם יעלו בתהו ויאבדו"</b> (איוב ו, יח).
<b>ר' אלעזר אומר:</b> העבירה <b>קשורה בו</b> ומלווה אותו <b>ככלב, שנאמר: "ולא שמע אליה לשכב אצלה להיות עמה"</b> (בראשית לט, י), והכוונה היא: אם יקיים <b>"לשכב אצלה" בעולם הזה</b> הרי סופו <b>"להיות עמה"</b> גם <b>לעולם הבא.</b>
<big>ב</big> <b>תנן התם</b> <small>[שנינו שם]</small> לענין נאמנות עד אחד בטומאה: <b>שהיה</b> אפשר ללמוד <b>בדין</b> (בקל וחומר):
<b>ומה עדות הראשונה</b> של סתירה <b>שאין אוסרתה איסור עולם,</b> שאם תיבדק במי סוטה ותימצא כשירה — מותרת לבעלה, <b>אינה מתקיימת בפחות משנים,</b> שלשיטת המשנה שם עדות סתירה היא בשני עדים דווקא, <b>עדות האחרונה</b> של טומאה <b>שאוסרתה איסור עולם —</b> <b>אינו דין שלא תתקיים בפחות משנים?</b>
על כן <b>תלמוד לומר: "</b>והיא נטמאה <b>ועד אין בה"</b> (במדבר ה, יג), לומר ש<b>כל</b> עדות טומאה <b>שיש בה</b> אוסרתה.
 ומעירים, בדרך זאת אפשר ללמוד להיפך: <b>וקל וחומר לעדות הראשונה מעתה: ומה עדות האחרונה שאוסרתה איסור עולם</b> — <b>מתקיימת בעד אחד, עדות הראשונה שאין אוסרתה איסור עולם —</b> <b>אינו דין שתתקיים בעד אחד?</b>
<b>תלמוד לומר:</b> <b>"</b>כי יקח איש אשה ובעלה והיה אם לא תמצא חן בעיניו <b>כי מצא בה ערות דבר"</b> (דברים כד, א), <b>ולהלן</b> בדיני ממונות <b>הוא אומר "על פי שני עדים או על פי שלשה עדים יקום דבר"</b> (במדבר יט, טו), <b>מה "דבר" האמור להלן</b> בממון <b>על פי שנים עדים</b> דווקא — <b>אף כאן</b> בעניינים שבעריות <b>על פי שנים</b> דווקא.
 ושואלים:  <b>האי</b> <small>[</small>דבר <small>זה]</small> <b>מ"כי מצא בה ערות דבר" נפקא</b> <small>[יוצא,</small> נלמד<small>]?</small> הלא <b>מ</b>מה שנאמר לענין טומאה <b>"</b>ועד אין <b>בה" נפקא</b> <small>[יוצא]</small> הדבר, שעל כך דייקנו: <b>בה</b> (בטומאה) — <b>ולא בקינוי, בה —</b> <b>ולא בסתירה מיבעי ליה</b> <small>[צריך היה לו]</small> להביא כראיה לדבר שעל סתירה צריכים שניים!
 ומשיבים, <b>הכי נמי קאמר</b> <small>[כך גם כן אמר]</small> כך הכוונה: <b>תלמוד לומר "בה", בה —</b> <b>ולא בקינוי, בה —</b> <b>ולא בסתירה.</b>
אבל <b>וטומאה בעלמא</b> <small>[בכלל]</small> <b>בלא קינוי ובלא סתירה,</b> ש<b>לא מהימן</b> <small>[נאמן]</small> <b>עד אחד, מנלן</b> <small>[מניין לנו]?</small> — <b>נאמר כאן: "כי מצא בה ערות דבר" ונאמר להלן: "על פי שני עדים או על פי שלשה עדים יקום דבר", מה "דבר" האמור להלן —</b> <b>עדים שנים, אף כאן —</b> <b>עדים שנים.</b>
<b>תנו רבנן</b> <small>[שנו חכמים]:</small> <b>אי זו היא עדות הראשונה —</b> <b>זו עדות סתירה, עדות אחרונה —</b> <b>זו עדות טומאה.</b>

Daf 4a

ומבררים: <b>וכמה</b> הוא <b>שיעור סתירה —</b> <b>כדי טומאה,</b> כלומר, <b>כדי ביאה,</b> ולא ביאה גמורה, אלא <b>כדי העראה</b> (מגע ראשוני של ביאה).
 וכמה זמן נחוץ לכך — <b>כדי הקפת דקל,</b> כמשך הזמן הנחוץ להקיף בהליכה עץ דקל, אלו <b>דברי ר' ישמעאל. ר' אליעזר אומר: כדי מזיגת</b> (מהילת) <b>הכוס</b> של יין שיש בה שיעור רביעית. <b>ר' יהושע אומר: כדי לשתותו,</b> את היין, מן הכוס שנמזגה.
<b>בן עזאי אומר: כדי לצלות ביצה. ר' עקיבא אומר: כדי</b> לצלותה ו<b>לגומעה. ר' יהודה בן בתירא אומר: כדי לגמוע שלש ביצים זו אחר זו. ר' אלעזר בן ירמיה אומר: כדי</b> משך הזמן שבו צריך <b>לקשור גרדי</b> (אורג) <b>נימא</b> (חוט).
<b>חנין בן פנחס אומר: כדי שתושיט</b> האשה <b>ידה לתוך פיה ליטול קיסם</b> מבין שיניה. החכם <b>פלימו אומר: כדי שתושיט</b> אשה <b>ידה לסל ליטול ככר.</b> ומוסיף: <b>אף על פי שאין</b> מן הכתובים <b>ראיה לדבר,</b> מכל מקום יש <b>זכר לדבר: "כי בעד אשה זונה עד ככר לחם"</b> (משלי ו, כו).
 ותחילה שואלים: <b>וכל הני</b> <small>[אלה]</small> שיעורי זמן שנאמרו: כדי טומאה, כדי ביאה, כדי העראה, כדי הקפת דקל, <b>למה לי?</b>
ומשיבים: <b>צריכי</b> <small>[צריכים]</small> הדברים, <b>דאי תנא</b> <small>[שאילו היה שונה]</small> החכם רק <b>כדי טומאה, הוה אמינא</b> <small>[הייתי אומר]</small> שהכוונה למשך הזמן שנדרש <b>כדי טומאתה</b> בביאה <b>ו</b>גם כדי <b>ארצותה</b> <small>[ריצויה,</small> פיתויה<small>]</small> קודם לכן, <b>קא משמע לן</b> <small>[השמיע לנו]</small> <b>כדי ביאה</b> בלבד.
<b>ואי תנא</b> <small>[ואילו</small> היה <small>שונה]</small> רק <b>כדי ביאה, הוה אמינא</b> <small>[הייתי אומר]</small> עד <b>כדי גמר ביאה,</b> על כן <b>קא משמע לן</b> <small>[השמיע לנו]</small> <b>כדי העראה</b> בלבד.
<b>ואי אשמעינן</b> <small>[ואילו היה משמיע לנו]</small> <b>כדי העראה</b> בלבד, <b>הוה אמינא</b> <small>[הייתי אומר]</small> <b>כדי העראה וארצותה</b> <small>[וריצויה,</small> פיתויה<small>],</small> על כן <b>קא משמע לן</b> <small>[השמיע לנו]</small> <b>כדי טומאה,</b> וכבר למדנו שאין היא כוללת את הריצוי. <b>ו</b>אחר כך בא להשמיענו <b>כמה כדי [העראה] —</b> <b>כדי הקפת דקל.</b>
<b>ורמינהי</b> <small>[ומטילים,</small> מראים סתירה<small>]</small> מברייתא אחרת; נאמר בסוטה <b>"ונסתרה"</b> (במדבר ה, יג) <b>וכמה שיעור סתירה לא שמענו, כשהוא אומר "והיא נטמאה"</b> (במדבר ה, יג) <b>הוי אומר</b> ששיעור סתירה — <b>כדי טומאה,</b> והוא <b>כדי ביאה,</b> כלומר, <b>כדי העראה,</b> והוא <b>כדי חזרת דקל,</b> אלו <b>דברי ר' אליעזר,</b>
<b>ר' יהושע אומר: כדי מזיגת הכוס. בן עזאי אומר: כדי לשתותו, ר' עקיבא אומר: כדי לצלות ביצה. ר' יהודה בן בתירא אומר: כדי לגומעה.</b>
ומעירים: <b>קא סלקא דעתין</b> <small>[עלה על דעתנו]</small> לומר <b>היינו</b> <small>[הוא]</small> <b>הקפת דקל</b> המוזכרת בברייתא הקודמת <b>היינו</b> <small>[הוא]</small> <b>חזרת דקל</b> ששני שיעורי זמן אלה זהים, ואם כן יש סתירה בין המקורות, שכן <b>התם</b> <small>[שם]</small> בברייתא הראשונה <b>אמר ר' ישמעאל כדי הקפת דקל, ופליג</b> <small>[וחלק]</small> <b>ר' אליעזר עליה</b> <small>[עליו],</small> ואילו <b>הכא</b> <small>[כאן]</small> <b>אמר ר' אליעזר</b> עצמו <b>כדי חזרת דקל!</b>
<b>אמר אביי:</b> אין שיעורם שווה, אלא <b>הקפה</b> כוונתה משך הזמן שאדם מקיף דקל <b>ברגל,</b> ו<b>חזרה</b> היא <b>ברוח</b> שהרוח מניעה את הדקל ואחר חוזר הדקל למקומו, והוא שיעור קצר יותר.
<b>בעי</b> <small>[שאל]</small> <b>רב אשי: חזרה</b> זו <b>ברוח</b> האם שיעורה <b>כי היכי דאזיל והדר אתי</b> <small>[כדי ש</small>הדקל <small>הולך ושב]</small> ואפילו הוא עדיין נע, <b>או דילמא כי היכי דאזיל ואתי והדר קאי בדוכתיה</b> <small>[שמא כשהוא הולך ובא ושב</small> ו<small>עומד במקומו]</small> שנמשך הדבר זמן ארוך יותר עד שהדקל נשאר עומד ונח במקומו. לשאלה זו לא נמצאה תשובה ועל כן <b>תיקו</b> <small>[תעמוד]</small> במקומה.
 וסתירה נוספת: <b>התם</b> <small>[שם]</small> בברייתא ראשונה <b>אמר ר' אליעזר: כדי מזיגת הכוס, הכא</b> <small>[כאן]</small> הוא אומר: <b>כדי חזרת דקל!</b> ומשיבים, <b>אידי ואידי חד שיעורא</b> <small>[זה וזה שיעור אחד]</small> <b>הוא.</b>
ועוד שואלים: <b>התם</b> <small>[שם]</small> <b>אמר ר' יהושע: כדי לשתותו, הכא</b> <small>[כאן]</small> <b>אמר: כדי מזיגת הכוס!</b> ומשיבים: <b>אימא</b> <small>[אמור]</small> שיש לצרף את הדברים ולומר שהכוונה בשתי הברייתות היא לשיעור זמן <b>כדי למזוג ולשתות.</b> ושואלים: <b>ולימא</b> <small>[ושיאמר]:</small> <b>אידי ואידי חד שיעורא</b> <small>[זה וזה שיעור אחד]</small> <b>הוא,</b> כפי שתירצנו את שיטת ר' אליעזר! ומשיבים: <b>אם כן היינו</b> <small>[זוהי]</small> שיטת <b>ר' אליעזר</b> שאמר: כדי חזרת דקל, וכבר אמרנו שמזיגת הכוס וחזרת דקל הם שיעור אחד.
 ועוד שואלים: <b>התם</b> <small>[שם]</small> <b>אמר בן עזאי: כדי לצלות ביצה,</b> ואילו <b>הכא</b> <small>[כאן]</small> <b>אמר: כדי לשתותו.</b> ומשיבים: <b>אידי ואידי חד שיעורא</b> <small>[זה וזה שיעור אחד]</small> <b>הוא.</b>
ועוד, <b>התם</b> <small>[שם]</small> <b>אמר ר' עקיבא: כדי לגומעה, הכא</b> <small>[כאן]</small> <b>אמר: כדי לצלות ביצה!</b> ומשיבים: <b>אימא</b> <small>[אמור]</small> שהכוונה היא <b>כדי לצלות ביצה ולגומעה.</b> ושואלים: <b>ולימא</b> <small>[ושיאמר]:</small> <b>אידי ואידי חד שיעורא</b> <small>[ושיאמר זה וזה שיעור אחד]</small> <b>הוא!</b> ומשיבים: <b>אם כן</b> אתה מפרש, <b>היינו</b> <small>[זו היא]</small> שיטת <b>בן עזאי,</b> שאמר: כדי לשתותו, וצריך לומר שיש חילוק ביניהם.
 ועוד שואלים: <b>התם</b> <small>[שם]</small> <b>אמר ר' יהודה בן בתירא: כדי לגמוע שלש ביצים זו אחר זו, הכא</b> <small>[כאן]</small> <b>אמר: כדי לגומעה,</b> כלומר, ביצה אחת! ומשיבים: <b>לדבריו</b> של <b>ר' עקיבא קאמר</b> <small>[אומר</small> הוא<small>],</small> <b>דקאמר</b> <small>[שאמר]</small> ר' עקיבא <b>משערין בצליאה</b> (בצליה) <b>ובגמיעה,</b> והשיב לו ר' יהודה: <b>אימא</b> <small>[אמור]</small> <b>שיעור גמיעה לחודה</b> <small>[לבדה]</small> שיש בו <b>כדי לגמע שלש ביצים זו אחר זו, דהיינו</b> <small>[שהוא]</small> שווה שיעור <b>צליאה וגמיעה,</b> ואין צורך לשער גם בצליה.
בברייתא הראשונה שנינו ש<b>ר' אלעזר בן ירמיה אומר: כדי שיקשור גרדי</b> (אורג) <b>נימא</b> (חוט). <b>בעי</b> <small>[שאל]</small> <b>רב אשי:</b> האם מדובר שחלקי הנימה <b>דמרחק</b> <small>[שרחוקים]</small> הם, ומשך הזמן הנדרש לקשירתם ארוך יותר, <b>או דמקרב</b> <small>[שקרובים]</small> הם? לשאלה זו לא נמצאה תשובה ועל כן <b>תיקו</b> <small>[תעמוד]</small> במקומה.
 ועוד שנינו שם, <b>חנין בן פנחס אומר: כדי שתושיט ידה לתוך פיה ליטול קיסם. בעי</b> <small>[שאל]</small> <b>רב אשי:</b> כיצד בדיוק מדובר, האם הקיסם <b>דמהדק</b> <small>[שמהודק]</small> בין השיניים ומשך הזמן להוציאו ארוך יותר <b>או</b> ש<b>לא מהדק</b> <small>[מהודק]?</small> גם לשאלה זו לא נמצאה תשובה ועל כן <b>תיקו</b> <small>[תעמוד]</small> במקומה.
 ועוד, <b>פלימו אומר: כדי שתושיט</b> אשה <b>ידה לסל</b> כדי <b>ליטול</b> מתוכו <b>ככר. בעי</b> <small>[שאל]</small> <b>רב אשי:</b> האם מדובר <b>דמהדק</b> <small>[שמהודק]</small> הככר בתוך הסל <b>או דלא מהדק</b> <small>[שאינו מהודק],</small> <b>בחדתא</b> <small>[ב</small>סל <small>חדש]</small> <b>או בעתיקא</b> <small>[בישן],</small> שהסל הישן חלק יותר, ואילו בסל חדש מעכבים ראשי הנצרים את הככר, <b>בחמימא</b> <small>[ב</small>לחם <small>חם]</small> <b>או בקרירא</b> <small>[ב</small>לחם <small>קר],</small> שככר לחם חמה רכה ונצמדת יותר, וקשה יותר להוציאה.

Daf 4b

<b>בדחטי</b> <small>[בשל חיטים]</small> <b>או בדשערי</b> <small>[בשל שעורים],</small> שזו של חיטים מחליקה מן הידים, ושיעור הוצאתה מהסל ארוך יותר. <b>ברכיכא</b> <small>[ב</small>ככר <small>רכה]</small> <b>או באקושא</b> <small>[בקשה]?</small> לכל השאלות הללו לא נמצאה תשובה ועל כן <b>תיקו</b> <small>[תעמוד,</small> יעמדו<small>]</small> במקומן.
<b>אמר רב יצחק בר רב יוסף אמר ר' יוחנן: כל אחד ואחד</b> מן החכמים הללו שחלקו מהו שיעור זמן העראה — <b>בעצמו</b> מתוך נסיונו שלו <b>שיער</b> (העריך) את הזמן. ושואלים: <b>והאיכא</b> <small>[והרי יש]</small> בין חכמים אלה <b>בן עזאי</b> ש<b>לא נסיב</b> <small>[נשא</small> אשה<small>]</small>  וכיצד שיער בעצמו?
 ומשיבים:  <b>איבעית אימא</b> <small>[אם תרצה אמור]:</small> <b>נסיב ופירש הוה</b> <small>[</small>ש<small>נשא</small> אשה <small>ופרש</small> ממנה <small>היה]</small> ולכן ידע מעצמו. <b>ואיבעית אימא</b> <small>[ואם תרצה אמור]:</small> <b>מרביה שמיע ליה</b> <small>[מרבו</small> <small>נשמע לו</small> הדבר<small>],</small> <b>ואיבעית אימא</b> <small>[ואם תרצה אמור]:</small> <b>"סוד ה' ליראיו"</b> (תהלים כה, יד) ויודעים הם אפילו דברים שלא התנסו בהם בעצמם.
<big>א  </big>כיון שהוזכרה דרשת החכם פלימו על הכתוב "כי בעד אשה זונה וכו'" (משלי ו, כו), מביאים דרשה אחרת על אותו פסוק. <b>דרש רב עוירא, זמנין אמר לה</b> <small>[פעמים אמר אותה,</small> את השמועה הזו<small>]</small> <b>משמיה</b> <small>[משמו]</small> של <b>ר' אמי, וזמנין אמר לה משמיה</b> <small>[ופעמים אמר אותה משמו]</small> של <b>ר' אסי: כל האוכל לחם בלא נטילת ידים</b> — הרי זה עוון חמור ונחשב לו <b>כאילו בא על אשה זונה. שנאמר "כי בעד אשה זונה עד ככר לחם".</b>
<b>אמר רבא: האי</b> <small>[</small>כתוב <small>זה]</small> <b>"בעד אשה זונה עד ככר לחם"</b> הרי אינו מבטא כלל רעיון זה, שאם כן בסדר הפוך: <b>"בעד ככר לחם עד אשה זונה" מיבעי ליה</b> <small>[צריך היה לו]</small> שיאמר! <b>אלא אמר רבא,</b> כך צריך לדרוש את הכתוב: <b>כל הבא על אשה זונה —</b> <b>לסוף</b> מגיע לידי עניות והוא <b>מבקש</b> מן הבריות <b>ככר לחם.</b>
ובענין נטילת ידיים, <b>אמר ר' זריקא אמר ר' אלעזר: כל המזלזל בנטילת ידים נעקר מן העולם. אמר רב חייא בר אשי אמר רב: מים ראשונים</b> כשנוטל את ידיו לפני האכילה — <b>צריך שיגביה ידיו למעלה</b> לאחר מכן שלא יחזרו המים לידיו, וכשנוטל <b>מים אחרונים</b> בסוף הסעודה — <b>צריך שישפיל ידיו למטה. תניא נמי הכי</b> <small>[שנויה</small> ברייתא <small>גם כן כך]:</small> <b>הנוטל ידיו</b> לסעודה — <b>צריך שיגביה ידיו למעלה</b> לאחר הנטילה, <b>שמא יצאו המים</b> בשעת נטילה <b>חוץ לפרק</b> על חלק היד שלא תקנו חכמים נטילה עליו, <b>ו</b>אם אינו מגביה ידיו יש לחשוש שמא <b>יחזרו</b> המים האלו, <b>ויטמאו את הידים.</b>
<b>אמר ר' אבהו: כל האוכל פת בלא ניגוב ידים</b> לאחר נטילה, וממאיס הוא בכך את הפת — <b>כאילו אוכל לחם טמא, שנאמר</b> על אכילת לחם מאוס: <b>"ויאמר ה' ככה יאכלו בני ישראל את לחמם טמא</b> בגויים
<big>ב  </big>כיון שדרשו את הכתוב "כי בעד אשה זונה עד ככר לחם" שואלים: <b>ומאי</b> <small>[ומה</small> פירוש<small>]</small> המשך הפסוק <b>"ואשת איש נפש יקרה תצוד"? אמר ר' חייא בר אבא אמר ר' יוחנן: כל אדם שיש בו גסות הרוח</b> (גאוה) — <b>לבסוף נכשל באשת איש, שנאמר "ואשת איש נפש יקרה תצוד".</b>
<b>אמר רבא: האי</b> <small>[</small>ביטוי <small>זה]</small> <b>"נפש יקרה"</b> אינו מתאים לפירוש זה, אלא <b>"נפש גבוהה" מיבעי ליה</b> <small>[צריך היה לו]</small> לומר, שזה הוא הביטוי הראוי עבור גאוה. <b>ועוד: "היא תצוד" מיבעי ליה</b> <small>[צריך היה לו]</small> לומר "נפש יקרה היא תצוד אשת איש"! <b>אלא אמר רבא,</b> כך יש לדרוש את הכתוב: <b>כל הבא על אשת איש, אפילו למד תורה, דכתיב</b> <small>[שנאמר]</small> <b>בה "יקרה היא מפנינים"</b> (יחזקאל ג, טו), ופירשו חכמים כי יקרה וחשובה התורה עד שהלומדה נחשב יותר <b>מכהן גדול שנכנס לפני ולפנים</b> ("פנינים") — <b>היא</b> עבירה זו באשת איש <b>תצודנו לדינה של גיהנם</b> ולא תועיל לו התורה שלמד.
<b>אמר ר' יוחנן משום</b> (בשם) <b>ר' שמעון בן יוחי: כל אדם שיש בו גסות הרוח —</b> <b>כאילו עובד עבודה זרה.</b> והראיה לכך: <b>כתיב הכא</b> <small>[נאמר כאן]</small> <b>"תועבת ה' כל גבה לב"</b> (יחזקאל טז, ה) <b>וכתיב התם</b> <small>[ונאמר שם]</small> בכתובים המדברים על השמדת עבודה זרה: <b>"ולא תביא תועבה אל ביתך"</b> (דברים ז, כו).
<b>ור' יוחנן דידיה</b> <small>[</small>מ<small>של עצמו]</small> <b>אמר:</b> מי שיש בו גסות הרוח <b>כאילו כפר בעיקר, שנאמר: "ורם לבבך ושכחת את ה' אלהיך"</b> (דברים ח, יד).
<b>ר' חמא בר חנינא אמר:</b> מי שמתגאה <b>כאילו בא על כל העריות,</b> והראיה לכך: <b>כתיב הכא</b> <small>[נאמר כאן]</small> <b>"תועבת ה' כל גבה לב",</b> <b>וכתיב התם</b> <small>[ונאמר שם]</small> בסיום פרשת העריות <b>"כי את כל התועבת האל</b> עשו אנשי הארץ
<b>"</b>(ויקרא יח, כז). <b>עולא אמר:</b> המתגאה <b>כאילו בנה במה</b> לעבודה זרה, <b>שנאמר: "חדלו לכם מן האדם אשר נשמה באפו כי במה נחשב הוא"</b> (ישעיה ב, כב) בזה שמרגיש ומדגיש את מציאותו ("אשר נשמה באפו") — <b>אל תיקרי</b> <small>[תקרא]</small> <b>"במה" אלא "במה</b> של עבודה זרה נחשב הוא<b>".</b> 
כיון שדרשו את הכתוב "תועבת ה' כל גבה לב" שואלים לגבי המשכו של פסוק זה: <b>מאי</b> <small>[מה]</small> פירוש <b>"יד ליד לא ינקה"?</b> <b>אמר רב: כל הבא על אשת איש, אפילו הקנהו להקדוש ברוך הוא שמים וארץ כאברהם אבינו, דכתיב ביה</b> <small>[שנאמר בו]:</small> <b>"הרימתי ידי אל ה' אל עליון קנה שמים וארץ"</b> (בראשית יד, כב) שידו דומה מבחינה זו לידו של אברהם אבינו ("יד ליד") — <b>לא ינקה מדינה של גיהנם.</b>
<b>קשיא להו</b> <small>[היה קשה להם]</small> <b>לדבי</b> <small>[לחכמים בבית</small> מדרשו<small>]</small> של <b>ר' שילא: האי</b> <small>[זה]</small> הביטוי <b>"יד ליד לא ינקה"</b> אינו מתאים לדרשה זו, אלא <b>"ידי" מיבעי ליה</b> <small>[צריך היה לו</small> לומר<small>]</small> אם הוא מרמז לדברי אברהם אבינו!
<b>אלא אמרי דבי</b> <small>[אומרים החכמים מבית</small> מדרשו<small>]</small> של <b>ר' שילא: אפילו קיבל תורה</b> מידיו של הקדוש ברוך הוא <b>כמשה רבינו, דכתיב ביה</b> <small>[שנאמר בו]</small> <b>"מימינו אש דת למו"</b> (דברים לג, ב), שכביכול נתן ה' את התורה מימינו שלו לידו של משה — <b>לא ינקה מדינה של גיהנם.</b>
<b>קשיא ליה</b> <small>[קשה לו]</small> <b>לר' יוחנן</b> על פירוש זה: <b>האי</b> <small>[</small>ביטוי <small>זה]</small> <b>"יד ליד"</b> אינו מתאים, אלא <b>"יד מיד" מיבעיא ליה</b> <small>[נצרכה לו]</small> לומר!
<b>אלא אמר ר' יוחנן:</b>

Daf 5a

<b>אפילו עושה צדקה</b> ונותן מידו ליד העני ("יד ליד") מתן <b>בסתר, דכתיב</b> <small>[שנאמר]</small> בענין זה: <b>"מתן בסתר יכפה אף"</b> (משלי כא, יד) — <b>לא ינקה מדינה של גיהנם.</b>
<big>א  </big>למדנו קודם כמה מגונה היא גסות הרוח. ושואלים: <b>אזהרה לגסי הרוח מנין,</b> היכן נאמר שאסור להתגאות? <b>אמר רבא אמר זעירי,</b> שנאמר: <b>"שמעו והאזינו אל תגבהו"</b> (ירמיה יג, טו). <b>רב נחמן בר יצחק אמר: מהכא</b> <small>[מכאן],</small> שנאמר <b>"ורם לבבך ושכחת</b> את ה' אלהיך<b>"</b> (דברים ח, יד), <b>וכתיב</b> <small>[ונאמר]</small> <b>"השמר לך פן תשכח את ה' אלהיך"</b> (דברים ח, יא), <b>וכ</b>שיטת
<b>ר' אבין אמר ר' אילעא,</b> ש<b>אמר ר' אבין אמר ר' אילעא: כל מקום</b> בתורה <b>שנאמר</b> בו ציווי בלשון <b>"השמר" "פן" ו"אל" —</b> <b>אינו אלא ב</b>איסור <b>לא תעשה.</b> ואם כן מצות לא תעשה היא שלא לבוא לשכחת ה', וזו באה על ידי גאוה.
<b>דרש רב עוירא</b> את הכתוב "רומו מעט ואיננו והומכו ככל יקפצון וכראש שבלת ימלו" (איוב כד, כד), <b>זמנין אמר לה משמיה</b> <small>[פעמים אמר אותה</small> שמועה <small>משמו]</small> של <b>רב אסי וזמנין אמר לה משמיה</b> <small>[ופעמים אמר אותה משמו]</small> של <b>רב אמי: כל אדם שיש בו גסות הרוח —</b> <b>לסוף מתמעט</b> (יורד בערכו), <b>שנאמר: "רומו מעט",</b> שהמתרומם סופו שנעשה מעט. <b>ושמא תאמר</b> אף על פי שנתמעט <b>ישנו בעולם —</b> <b>תלמוד לומר: "ואיננו",</b> שמת קודם זמנו.
<b>ואם חוזר בו</b> מגאוותו — <b>נאסף</b> (מת) <b>בזמנו כאברהם אבינו, שנאמר "והמכו ככל יקפצון"</b> (איוב כד, כד), שמפרשו: כאשר מנמיך את עצמו ("הומכו") מגאוותו, הוא נאסף ("יקפצון" = יקבצון) <b>כאברהם יצחק ויעקב דכתיב בהו</b> <small>[שנאמר בהם]</small> שנתברכו <b>"בכל", "מכל", "כל"</b> (בראשית כד, א; בראשית כז, לג; בראשית לג, יא). <b>ואם לאו</b> שאינו חוזר בו מגאוותו — <b>"וכראש שבלת ימלו"</b>  (נקטף).
 ושואלים:  <b>מאי</b> <small>[מה</small> פירוש<small>]</small> <b>"וכראש שבלת"? רב הונא ורב חסדא</b> נחלקו בכך, <b>חד</b> <small>[אחד</small> מהם<small>]</small> <b>אמר: כי סאסא דשיבלתא</b> <small>[כמו מטען</small> עטרת השיער <small>שב</small>ראש ה<small>שיבולת]</small> <b>וחד</b> <small>[ואחד]</small> <b>אמר: כשיבולת עצמה.</b> ומעירים: <b>בשלמא למאן דאמר</b> <small>[נניח ל</small>שיטת <small>מי שאומר]</small> <b>כי סאסא דשיבלתא</b> <small>[כמו שיער השיבולת] —</small> <b>היינו דכתיב</b> <small>[זה הוא שנאמר]</small> <b>"וכראש שבלת",</b> ששיער זה מצוי בראש השיבולת, <b>אלא למאן דאמר</b> <small>[ל</small>דעת <small>מי שאומר]</small> <b>כי שובלתא</b> <small>[כמו השיבולת]</small> <b>עצמה, מאי</b> <small>[מהי]</small> לשון <b>"וכראש שבלת"? אמר רב אסי, וכן תנא דבי</b> <small>[שנה</small> החכם <small>מבית</small> מדרשו<small>]</small> של <b>ר' ישמעאל: משל לאדם שנכנס לתוך שדהו —</b> <b>גבוהה גבוהה הוא מלקט,</b>  והכתוב קורא לגבוהה שבשיבולים "ראש השיבולת". 
ועוד בענין גסות הרוח. נאמר:  <b>"</b>מרום וקדוש אשכון <b>ואת דכא ושפל רוח"</b> (ישעיה נז, טו). <b>רב הונא ורב חסדא</b> נחלקו בדיוקו של פסוק זה, <b>חד</b> <small>[אחד</small> מהם<small>]</small> <b>אמר: אתי</b> נמצא האיש שהוא <b>דכא</b> — עניו, כלומר, הקדוש ברוך הוא מגביהו אליו. <b>וחד</b> <small>[ואחד</small> מהם<small>]</small> <b>אמר: אני</b> כביכול יורד ונמצא <b>את</b> (עם) <b>דכא.</b>
ומעירים: <b>ומסתברא כמאן דאמר</b> <small>[ומסתבר כמי שאומר]</small> <b>אני את דכא,</b> וראיה לדבר <b>שהרי הקדוש ברוך הוא הניח כל הרים וגבעות</b> הגבוהים <b>והשרה שכינתו על הר סיני</b> הנמוך <b>ולא גבה</b> (הגביב) את <b>הר סיני למעלה.</b> משמע שאין הקדוש ברוך הוא מגביה את הדכא אליו, אלא הוא יורד אליו.
<b>אמר רב יוסף: לעולם ילמד אדם מדעת קונו, שהרי הקדוש ברוך הוא הניח כל הרים וגבעות</b> גבוהים <b>והשרה שכינתו על הר סיני</b> שהוא נמוך, <b>והניח כל אילנות טובות, והשרה שכינתו בסנה</b> שהוא צמח קטן וקוצני.
<b>אמר ר' אלעזר: כל אדם שיש בו גסות הרוח ראוי לגדעו</b> (לקצצו) כפי שקוצצים את ה<b>אשירה</b> שהיא עץ המשמש בפולחן עבודה זרה, שכן <b>כתיב הכא</b> <small>[נאמר כאן]</small> <b>"ורמי הקומה גדעים"</b> (ישעיה י, לג), <b>וכתיב התם</b> <small>[ונאמר שם]</small> <b>"ואשריהם תגדעון"</b> (דברים ז, ה).
<b>ואמר ר' אלעזר: כל אדם שיש בו גסות הרוח אין עפרו</b> שבקברו <b>ננער</b> בתחיית המתים, <b>שנאמר: "הקיצו ורננו שכני עפר"</b> (ישעיה כו, יט), <b>"שכבי בעפר" לא נאמר, אלא "שכני עפר",</b> לומר: <b>מי שנעשה שכן לעפר בחייו</b> שהיה עניו מאד — הוא יקיץ בזמן התחייה.
<b>ואמר ר' אלעזר: כל אדם שיש בו גסות הרוח שכינה מיללת עליו, שנאמר: "וגבה ממרחק יידע"</b> (תהלים קלח, ו), שמפרש "יידע" לשון כאב ויללה.
<b>דרש רב עוירא, ואיתימא</b> <small>[ויש אומרים]</small> <b>ר' אלעזר: בא וראה</b> ש<b>לא</b> <b>כמדת הקדוש ברוך הוא מדת בשר ודם, מדת בשר ודם —</b> <b>גבוה רואה את הגבוה</b> שלעומתו, <b>ואין גבוה רואה את השפל, אבל מדת הקדוש ברוך הוא אינו כן, הוא גבוה ורואה את השפל, שנאמר: "כי רם ה' ושפל יראה"</b> (תהלים קלח, ו).
<b>אמר רב חסדא, ואיתימא</b> <small>[ויש אומרים]</small> שאמר זאת <b>מר עוקבא: כל אדם שיש בו גסות הרוח, אמר הקדוש ברוך הוא: אין אני והוא יכולין לדור</b> יחד <b>בעולם, שנאמר: "מלשני בסתר רעהו אותו אצמית גבה עינים ורחב לבב אתו לא אוכל</b> עיני בנאמני ארץ לשבת עמדי<b>"</b> (תהלים קא, ה-ו), <b>אל תקרי</b> <small>[תקרא]</small> <b>"אותו" אלא "אתו לא אוכל". איכא דמתני לה</b> <small>[ויש ששונים,</small> אומרים דבר <small>זה]</small> שאמרנו, על <b>מספרי לשון הרע, שנאמר</b> בתחילת הפסוק: <b>"מלשני בסתר רעהו אותו אצמית".</b>
<b>אמר ר' אלכסנדרי: כל אדם שיש בו גסות הרוח אפילו רוח קימעא</b> (מועטת, קלה) <b>עוכרתו, שנאמר: "והרשעים כים נגרש"</b> (ישעיה נז, כ), <b>ומה ים שיש בו כמה רביעיות</b> הלוג (מידה) של מים בכל זאת <b>רוח קימעא</b> הנושבת עליו <b>עוכרתו, אדם שאין בו</b> לצורך קיומו <b>אלא רביעית אחת</b> של דם <b>על אחת כמה וכמה.</b>
<b>אמר ר' חייא בר אשי אמר רב: תלמיד חכם צריך שיהא בו</b> בכל זאת <b>אחד משמונה בשמינית</b> של גאוה. <b>אמר רב הונא בריה</b> <small>[בנו]</small> של <b>רב יהושע: ומעטרא ליה כי סאסא לשבולתא</b> <small>[ומעטרת אותו</small> הגאוה <small>כמו השער</small> שבראש השיבולת <small>לשיבולת].</small> <b>אמר רבא: בשמתא דאית ביה, ובשמתא דלית ביה</b> <small>[בנידוי</small> יהיה מי <small>שיש בו</small> גאוה <small>ובנידוי</small> יהיה מי <small>שאין בו],</small> שהרי אמרנו שתלמיד חכם צריך שתהיה בו מקצת גאוה.
<b>אמר רב נחמן בר יצחק:</b> לא תהא בתלמיד חכם <b>לא מינה</b> <small>[ממנה]</small> <b>ולא מקצתה</b> של גאוה, <b>מי זוטר דכתיב ביה</b> <small>[האם קטן</small> הוא מה <small>שנאמר בו</small> במתגאה<small>]</small> <b>"תועבת ה' כל גבה לב"</b> (משלי טז, ה)? ודבר שהוא תועבת ה' — ודאי שאסור לעשות אותו אפילו במקצת.
<b>אמר חזקיה: אין תפלתו של אדם נשמעת אלא אם כן משים לבו כבשר</b> בלבד, שאינו מתגאה, <b>שנאמר: "והיה מדי חדש בחדשו</b> ומדי שבת בשבתו <b>יבא כל בשר להשתחות"</b> (ישעיה סו, כג).
<b>אמר ר' זירא: "בשר" כתיב ביה</b> <small>[נאמר בו]</small> <b>"ונרפא"</b> (ויקרא יג, יח), <b>"אדם" לא כתיב ביה</b> <small>[נאמר בו]</small> <b>"ונרפא",</b> לומר: מי שרואה עצמו כבשר בלבד — יש לו תקנה ורפואה, ומי שמגדיל עצמו — אין לו רפואה.
<b>אמר ר' יוחנן: אד"ם</b> הוא ראשי תיבות: <b>אפר, דם, מרה,</b> להראות כמה מעטה חשיבותו, <b>בש"ר</b> הוא ראשי תיבות: <b>בושה, סרוחה</b> (האות שי"ן שמאלית כמו האות סמ"ך), <b>רמה. איכא דאמרי</b> <small>[יש שאומרים]</small> בפתרון ראשי התיבות בש"ר: לא סרוחה אלא <b>שאול, דכתיב</b> <small>[שכתוב]</small> בשר <b>בשין.</b>
<b>אמר רב אשי: כל אדם שיש בו גסות הרוח לסוף נפחת</b> מחשיבותו, <b>שנאמר</b>

Daf 5b

<b>"ולשאת ולספחת"</b> (ויקרא יד, נו), <b>ואין "שאת" אלא לשון גבוה, שנאמר: "ועל כל ההרים הרמים ועל כל הגבעות הנשאות"</b> (ישעיה ב, יד). <b>ואין "ספחת" אלא</b> לשון <b>טפילה</b> (נספח), <b>שנאמר: "ספחני נא אל אחת הכהנות לאכל פת לחם"</b> (שמואל א ב, לו), לרמז שמי שקודם מתנשא ("ולשאת") לבסוף נעשה ספחת (טפל) בלבד.
<b>אמר ר' יהושע בן לוי: בא וראה כמה גדולים נמוכי הרוח לפני הקדוש ברוך הוא, שבשעה שבית המקדש קיים אדם מקריב</b> קרבן <b>עולה —</b> <b>שכר עולה</b> בלבד <b>בידו, מנחה —</b> <b>שכר מנחה בידו. אבל מי שדעתו שפלה —</b> <b>מעלה עליו הכתוב כאילו הקריב</b> את <b>כל הקרבנות כולם, שנאמר: "זבחי אלהים רוח נשברה"</b> (תהלים נא, יט), משמע, מי שרוחו נשברה הריהו כמקריב את כל הזבחים ("זבחי אלקים") כולם. <b>ולא עוד אלא שאין תפלתו נמאסת, שנאמר</b> בסוף הפסוק: <b>"לב נשבר ונדכה אלהים לא תבזה"</b> (תהלים נא, יט).
<b>ו</b>עוד <b>אמר ר' יהושע בן לוי: כל השם</b> (מעריך, ומודד) <b>אורחותיו בעולם הזה —</b> <b>זוכה ורואה בישועתו של הקדוש ברוך הוא, שנאמר: "ושם דרך אראנו בישע אלהים"</b> (תהלים נ, כג), <b>אל תקרי "ושם"</b> (ב־ש) <b>אלא "ושם</b> (ב־ש) <b>דרך".</b>
<big>א  </big>שנינו במשנה: <b>כיצד מקנא לה?</b> — אמר לה: "אל תדברי עם איש פלוני" וכו'. על לשון המשנה שואלים: <b>הא גופא קשיא</b> <small>[היא עצמה קשה],</small> שכן <b>אמרת: אמר לה בפני שנים "אל תדברי עם איש פלוני זה" —</b> <b>אלמא</b> <small>[מכאן]</small> ש<b>דבור סתירה הוא,</b> שנחשב כאילו נסתרה עימו ונאסרת על בעלה,
<b>והדר תני</b> <small>[וחזר</small> ו<small>שנה]:</small> <b>דיברה עמו,</b> עם האיש שהוזהרה עליו — <b>עדיין מותרת לביתה, ומותרת לאכול בתרומה, אלמא</b> <small>[מכאן]</small> ש<b>דבור לא כלום הוא,</b> שהרי אם נסתרה ודאי אסורה עליו!
<b>אמר אביי: הכי קאמר</b> <small>[כך אמר],</small> כך יש להבין את דברי המשנה: אמר לה <b>"אל תדברי" ודברה,</b> או <b>"אל תדברי" ונסתרה </b>— הרי זה <b>ולא כלום,</b> שמה שאסר עליה דיבור איננו קינוי של ממש. אמר לה <b>"אל תסתרי</b> עם איש פלוני <b>"</b>, <b>ודברה עמו</b> בלא להיסתר — <b>עדיין מותרת לביתה ומותרת לאכול בתרומה.</b> אולם אם <b>נכנסה עמו לבית הסתר ושהתה</b> עמו <b>כדי טומאה,</b> אז <b>אסורה לביתה ואסורה לאכול בתרומה.</b>
<big>ב  </big>שנינו במשנה ש <b>אם</b> <b>מת</b> הבעל לאחר שנסתרה בלא שנבדקה, ונפלה לפני היבם — <b>חולצת</b> ולא מתייבמת. ושואלים: <b>אמאי</b> <small>[</small>ו<small>מדוע] ?</small> <b>תתייבם נמי יבומי</b> <small>[גם כן],</small> שהרי לא היה כאן אלא חשד בלבד, וכיון שלא הוכח החשד מדוע תיאסר על היבם?
<b>אמר רב יוסף: אמר קרא</b> <small>[הכתוב]</small> לענין גירושין: <b>"</b>כי מצא בה ערות דבר... <b>ויצאה מביתו והלכה והיתה לאיש אחר"</b> (דברים כד, א-ב), שמדובר באשה שיש בה ערות דבר, אף שלא הוכח שזנתה, שבעלה מגרש אותה. ויש לדייק: יכולה היא להיות אשה <b>לאיש אחר ו</b>אולם הריהי <b>לא</b> יכולה להיות אשה <b>ליבם,</b> שאינו נחשב "אחר" אלא כבא במקום אחיו.
<b>אמר ליה</b> <small>[לו]</small> <b>אביי: אלא מעתה</b> אם יש להסיק להלכה מלשון הכתוב "איש אחר" ולא יבם — <b>חליצה נמי</b> <small>[גם כן]</small> <b>לא תיבעי</b> <small>[תצטרך]</small> מן היבם, שהרי משמע שיכולה להינשא לאחר ואינה עומדת כלל ליבום! <b>אמר ליה</b> <small>[לו]</small> רב יוסף: <b>אילו איתיה</b> <small>[ישנו]</small> <b>לבעל</b> בחיים, <b>מי</b> <small>[האם]</small> <b>לא בעיא</b> <small>[צריכה</small> היתה<small>]</small> ממנו <b>גט</b> כדי להתיר את עצמה לכל אדם, על אף שנאסרה עליו? <b>השתא נמי תיבעי</b> <small>[עכשיו גם כן תצטרך]</small> <b>חליצה</b> כדי להתיר את הקשר שהיה לה עם היבם, אבל להתייבם אסור לה.
<b>ואית דאמרי</b> <small>[ויש שאומרים]</small> בנוסח אחר, <b>אמר רב יוסף: רחמנא אמר</b> <small>[התורה אמרה]</small> על אשה שמצא בה ערות דבר <b>"ויצאה מביתו והלכה והיתה לאיש אחר"</b> והכוונה היא — ש<b>לא ליסתריה לביתיה</b> <small>[יסתור,</small> יחריב <small>את ביתו]</small> על ידי חיים עם אשה רעה זו, <b>ואת אמרת תתייבם נמי יבומי</b> <small>[ואתה אומר תתייבם גם כן]?</small> אבל חליצה מן היבם חייבת.
<b>אמר ליה</b> <small>[לו]</small> <b>אביי: אלא מעתה</b> שאנו חוששים שאשה זו פרוצה ועלולה להחריב בית בעלה, אם כן <b>לאחר</b> גם כן <b>לא תינשא,</b> ש<b>לא</b> <b>תיסתריה לביתיה</b> <small>[תסתור את ביתו]!</small>
<b>אמר ליה</b> <small>[לו]</small> רב יוסף:

Daf 6a

<b>מי קא רמינן לה עליה בעל כרחיה</b> <small>[האם מטילים אנו אותה עליו בעל כורחו]</small> לשאת אותה? הרי מי שנושאה עושה כן מרצונו. אבל היבם שהיא מוטלת עליו בעל כורחו, אמרה התורה שאם נסתרה לא יהיה לו חיוב לייבמה. וכיון שאין מצוה בדבר, ממילא הרי היא עליו כאשת אחיו.
<b>ואיכא דאמרי</b> <small>[ויש שאומרים]</small> שכך <b>אמר רב יוסף: הכתוב קראו</b> למי שנשאה אחרי שהתגרשה מבעלה הראשון <b>"אחר"</b> ("והלכה והיתה לאיש אחר". דברים כד, ב), לומר <b>שאין</b> הוא <b>בן זוגו של ראשון, שזה</b> בעלה הראשון <b>הוציא רשעה מביתו</b> (שהרי הוציאה משום "ערות דבר") <b>וזה הכניס רשעה לתוך ביתו, ואת אמרת תתיבם נמי יבומי</b> <small>[ואתה אומר תתייבם גם כן]</small> למרות רצונו של היבם?!
<b>אמר ליה</b> <small>[לו]</small> <b>אביי: אלא מעתה</b> לפי פירוש זה, אם <b>נשאת לאחר</b> ונהגה תחתיו בצניעות, <b>ומת בלא בנים —</b> <b>לא תתיבם</b> לאחיו של בעלה השני, ש<b>הכתוב קראו</b> למי שנשא אותה <b>"אחר"</b> בלשון גנאי! השיב לו: <b>גביה דהאי מיהא</b> <small>[אצל זה,</small> הבעל השני, <small>על כל פנים]</small> <b>בשם טוב הוה קיימא</b> <small>[היתה עומדת],</small> וכיון שלגביו היתה אשה כשירה, הריהי מתייבמת לאחיו.
<b>רבא אמר:</b> זה שאין הסוטה מתייבמת <b>קל וחומר</b> הוא: <b>אם נאסרה במותר לה</b> (בבעלה) — <b>ב</b>אחי בעלה שהוא היבם שהיה <b>אסור לה</b> קודם שמת האח, משום אשת אחיו — <b>לא כל שכן</b> שתיאסר?
<b>אמר ליה</b> <small>[לו]</small> <b>אביי: אלא מעתה,</b> לפי קל וחומר זה, <b>כהן גדול שקידש את האלמנה,</b> שלמרות שאסורה עליו, קידושיו תופסים בה, <b>ומת</b> לפני שנשאה, <b>ויש לו אח כהן הדיוט</b> שמותר באלמנה, <b>לא תתיבם</b> אשה זו, כי נאמר באותו אופן: <b>אם נאסרה במותר לה</b> בבעלה הכהן הגדול שהיה אסור באלמנה, אם כן <b>באסור לה</b> באחיו היבם שהיתה אסורה לו כל עוד אחיו חי, <b>לא כל שכן</b>  שתיאסר!
 ודוחים: וכי על זו אתה אומר  <b>נאסרה?! הא אסירא וקיימא</b> <small>[הרי</small> האלמנה <small>אסורה</small> היא <small>ועומדת]</small> ולא מחמת קלקול שהיה בתוך הנישואין נאסרה! ועוד יש לדחות קל וחומר זה: וכי אפשר לומר על בעלה הכהן הגדול <b>"מותר לה"?!</b> הרי <b>אסור לה הוא</b> מאז ומתמיד! ואם כן אין השאלה מן הענין כלל.
<b>אלא</b> כך צריך לשאול: <b>אשת כהן שנאנסה</b> שבעלה הכהן אסור בה, <b>ומת</b> הבעל, <b>ויש לו אח חלל</b> שהוא אחיו מאביו, אבל אמו היתה גרושה. ואח זה, אף שהוא בנו של כהן בטלה ממנו קדושת כהונה, ודינו כישראל שמותר באשתו שנאנסה, <b>לא תתיבם.</b> ומדוע? — ש<b>אם נאסרה במותר לה,</b> בבעלה — <b>באסור לה,</b> אחיו כל עוד הוא עצמו חי, <b>לא כל שכן?</b>
ומשיבים: כאן אין קל וחומר זה תופס, כי <b>אונס</b> (אשה אנוסה) לבעלה <b>בישראל מישרא שרי</b> <small>[מותר</small> הוא<small>],</small> <b>וגבי דהאי מיהא ליכא איסורא</b> <small>[ואצל זה,</small> האח החלל, <small>על כל פנים אין איסור]</small> אף אם היא היתה אשתו ונאנסה, לא היה אסור בה, שהרי הוא כישראל מאחר ונתחלל.
<big>א משנה</big> <b>ואלו</b> נשים החשודות בזנות ש<b>אסורות מלאכול בתרומה</b> אם היה הבעל כהן: האשה <b>האומרת "טמאה אני לך",</b> שהודתה שנבעלה לאיש אחר. או <b>שבאו עדים</b> ומעידים <b>שהיא טמאה, והאומרת "איני שותה"</b> את המים המרים, <b>ו</b>זו <b>שבעלה אינו רוצה להשקותה</b> אף על פי שקינא לה ונסתרה, <b>ו</b>זו <b>שבעלה בא עליה בדרך</b> כשהלך להשקותה את המים המרים.
<big>ב גמרא</big> <b>אמר רב עמרם: הא מילתא</b> <small>[דבר זה]</small> <b>אמר לן</b> <small>[לנו]</small> <b>רב ששת, ואנהר לן עיינין ממתניתין</b> <small>[והאיר לנו עינינו ממשנתנו]</small> להראות שדבריו רמוזים בה, וכך אמר: <b>סוטה שיש לה עדים במדינת הים</b> שהיא טמאה — <b>אין המים בודקין אותה</b> ואף שחטאה אין היא ניזוקת, משום שהיא יכולה לידון בדיני אדם, ואין צורך בהוכחה שבדרך נס. <b>מאי טעמא</b> <small>[מה טעם]</small> הדבר — ש<b>אמר קרא</b> <small>[הכתוב]</small> <b>"ונסתרה והיא נטמאה ועד אין בה"</b> (במדבר ה, יג), להדגיש שאין דין סוטה אלא בזו <b>דליכא</b> <small>[שאין]</small> מי ש<b>ידע בה, לאפוקי הא, דהא איכא</b> <small>[להוציא</small> את <small>זו, שהרי יש]</small> מי ש<b>ידע בה.</b>
<b>ואנהר לן עיינין ממתניתין</b> <small>[והאיר לנו</small> רב ששת <small>עינינו ממשנתנו],</small> <b>דקתני</b> <small>[ששנה]</small> בה: <b>ושבאו לה עדים שהיא טמאה</b> אסורה לאכול תרומה. ונברר: <b>דאתו</b> <small>[שבאו]</small> <b>עדים</b> אלה <b>אימת</b> <small>[מתי]?</small> <b>אי נימא מקמי דתשתי</b> <small>[אם נאמר</small> שבאו <small>מלפני שתשתה]</small> אם כן מה חידוש יש בכך שאסורה בתרומה? הלא <b>זונה היא!</b>
<b>אלא</b> ודאי שבאו <b>לבתר דשתאי</b> <small>[לאחר ששתתה].</small> <b>אי אמרת בשלמא</b> <small>[נניח אם אומר אתה]</small> ש<b>אין המים בודקין אותה</b> במקרה כזה — <b>שפיר</b> <small>[יפה]</small> אמרה המשנה שאינה אוכלת בתרומה מפני שסומכים על העדים שאמרו שנטמאה. <b>אלא אי</b> <small>[אם]</small> <b>אמרת</b> ש<b>מים בודקין אותה,</b> ונבדקה ונמצאה טהורה — <b>תיגלי מילתא</b> <small>[יתגלה הדבר]</small> <b>למפרע דסהדי שקרי נינהו</b> <small>[שעדי שקר הם],</small> שהרי בדקוה המים והוכח שטהורה היתה ומדוע תיאסר בתרומה?!
<b>אמר ליה</b> <small>[לו]</small> <b>רב יוסף</b> לרב ששת: <b>לעולם אימא</b> <small>[</small>יכול <small>אני לומר]</small> <b>לך</b> ש<b>מים בודקין אותה</b> אם היו העדים במדינת הים, <b>והא</b> <small>[וזו]</small> שנבדקה ונמצאה טהורה — <b>אימור</b> <small>[אמור]</small> <b>זכות</b> שהיתה לה <b>תולה</b> (משהה) <b>לה</b>  את גזר הדין, שלא תנזק מהמים מיד.
 ומסבירים:  <b>במאי קמיפלגי</b> <small>[במה חולקים]</small> רב ששת ורב יוסף — <b>ב</b>זו שהזכות תולה לה שלא מתה מיד, אלא <b>מתנוונה</b> <small>[מתנוונת,</small> חולה<small>],</small> על דרך שאמר <b>רבי. דתנן</b> <small>[ש</small>כן <small>שנינו</small> במשנה<small>],</small> <b>רבי אומר: זכות תולה במים המרים,</b> שגם אם האשה באמת חטאה בזנות, מפני זכות שיש לה אינה מתה מיד, <b>ו</b>אולם משום החטא — <b>אינה יולדת ואינה משבחת</b> (מבריאה ומתייפה) כמו זו שנבדקה ונמצאה טהורה, <b>אלא</b> הריהי <b>מתנוונה</b> <small>[מתנוונת]</small> <b>והולכת,</b> עד <b>לסוף שהיא מתה באותה מיתה</b> הכתובה בסוטה.
<b>רב ששת סבר: בין ל</b>שיטת <b>רבי ובין ל</b>שיטת <b>רבנן</b> <small>[חכמים]</small> החולקים עליו <b>הויא מתנוונה</b> <small>[הריהי מתנוונת],</small> ואם היו המים בודקים את זו שהיו עדיה במדינת הים — היה הדבר ניכר בה בניוון, ולכן חייבים לומר שאין בודקים אותה כלל. <b>ורב יוסף סבר: ל</b>שיטת <b>רבי</b> במקרה שהזכות תולה לה <b>הויא מתנוונה</b> <small>[הריהי מתנוונת],</small> אבל <b>ל</b>שיטת <b>רבנן</b> <small>[חכמים]</small> <b>לא הויא מתנוונה</b> <small>[אינה מתנוונת]</small> ואין ניכר בה כל שינוי. ולכן אין הוכחה באשה זו שלא בדקוה המים שעדים המעידים על טומאתה הם עדי שקר, שהרי ייתכן שהזכות תלתה לה.
<b>מתיב</b> <small>[מקשה]</small> <b>רב שימי בר אשי,</b> הרי שנינו ש<b>ר' שמעון אומר: אין זכות תולה במים המרים,</b> שאין זכות האשה בדברים אחרים מועילה להצילה מעונש זה. <b>ואם אתה אומר זכות תולה במים המרים</b> — אם כן <b>מדחה</b> (דוחה וממעט) <b>אתה את</b> כוח ההרתעה של <b>המים בפני כל הנשים השותות,</b> שהן סבורות שהזכות תתלה להן, ולא ימנעו אף הטמאות מלשתות. <b>ו</b>עוד, <b>אתה מוציא שם רע על הטהורות ששתו</b> והמים לא בדקו אותה <b>והן,</b> האנשים, <b>אומרים</b> וחושדים בהן: שמא <b>טמאות היו, אלא שתלה להן זכות.</b>
<b>ואם איתא</b> <small>[יש]</small> מקום להלכה זו שזו ש<b>יש לה עדים במדינת הים נמי</b> <small>[גם כן]</small> אינה נבדקת, אם כן אפשר לומר במקרה זה: <b>אתה מוציא שם רע על הטהורות ששתו, והן,</b> האנשים, <b>אומרים: טמאות היו אלא שיש להן עדים במדינת הים</b>  ולפיכך לא נבדקו!
 ומשיבים:  <b>ל</b>דברי <b>ר' שמעון קאמרת</b> <small>[אומר אתה]?</small> <b>ל</b>דעת <b>ר' שמעון, מדזכות לא תליא</b> <small>[מ</small>כיון <small>ש</small>ה<small>זכות אינה תולה</small> להן<small>]</small> <b>עדים נמי לא תלו</b> <small>[גם כן אינם תולים</small> להן<small>],</small> ומודה רב ששת שאין דבריו לשיטת ר' שמעון.
<b>מתיב</b> <small>[מקשה]</small> <b>רב</b> ממה ששנינו: <b>ואלו</b> הסוטות <b>שמנחותיהן,</b> מנחות סוטה, <b>נשרפות</b> ואינן מוקרבות על גבי המזבח, ואינן נפדות:

Daf 6b

<b>האומרת "טמאה אני", ו</b>כן זו <b>שבאו לה עדים שהיא טמאה.</b>
ונברר: <b>דאתו</b> <small>[שבאו]</small> לה <b>עדים אימת</b> <small>[מתי]?</small> <b>אילימא מקמי דתקדוש</b> <small>[אם תאמר</small> שבאו <small>לפני שקדשה]</small> המנחה, כלומר, לפני שניתנה בכלי שרת — <b>תיפוק</b> <small>[תצא</small> המנחה<small>]</small> <b>לחולין</b> כמו כל מנחה שהתברר לפני שקדשה בכלי שהובאה בטעות.
<b>אלא</b> יש לומר שבאו העדים <b>לבתר דקדוש</b> <small>[לאחר שקדשה]</small> המנחה. <b>אי אמרת בשלמא</b> <small>[נניח אם אתה אומר]</small> כי ה<b>מים בודקין אותה —</b> <b>אלמא בת מקדש ומקרב</b> <small>[מכאן</small> שהמנחה עצמה <small>ראויה להתקדש ולהיות מוקרבת]</small> <b>היא, וכי קדוש מעיקרא</b> <small>[וכאשר קדשה מתחילה] —</small> <b>שפיר קדוש</b> <small>[יפה קדשה],</small> <b>ומשום הכי</b> <small>[כך]</small> <b>מנחתה נשרפת,</b> שכבר חלה עליה קדושה, ואינה יוצאת לחולין, אך מכיון שבאו אחר כך עדים, אין להקריבה, ונשרפת.
<b>אלא אי אמרת</b> <small>[אם אומר אתה]</small> כי <b>אין המים בודקין אותה,</b> אם כן <b>תיגלי מילתא</b> <small>[יתברר הדבר]</small> <b>למפרע דכי קדוש מעיקרא</b> <small>[שכאשר קדשה</small> המנחה <small>מתחילה] —</small> <b>בטעות קדוש</b> <small>[קדשה]</small> <b>ותיפוק</b> <small>[ותצא]</small> המנחה <b>לחולין!</b> ומדוע נשרפת?
<b>אמר רב יהודה מדיסקרתא:</b> יש לדחות את הראיה ולומר שמדובר שם <b>כגון שזינתה</b> עם אדם אחר <b>בעזרה</b> של בית המקדש לאחר שקדשה המנחה בכלי, ועל זנות זאת היו עדים, <b>דכי קדוש מעיקרא</b> <small>[שכאשר קדשה מתחילה],</small> על הסתירה הקודמת — <b>שפיר קדוש</b> <small>[יפה קדשה],</small> לפי שעל אותה סתירה לא היו עדי טומאה.
<b>מתקיף לה</b> <small>[מקשה על כך]</small> <b>רב משרשיא:</b> כיצד יכולה לזנות בעזרה? <b>והלא פירחי כהונה מלוין אותה!</b> ומשיבים: ייתכן הדבר, כגון <b>שזינתה מפירחי כהונה עצמן.</b>
<b>רב אשי אמר: כגון שנצרכה לנקביה</b> והניחוה מלוויה ללכת לצרכיה, ושם זינתה, <b>דאטו</b> <small>[שהאם]</small> <b>פירחי כהונה בכיפה</b> (בבית הסוהר) <b>תלי לה</b> <small>[תולים</small> מחזיקים, <small>אותה]?</small> ואין שמירתם יכולה למונעה לגמרי מלזנות.
<b>רב פפא אמר: לעולם</b> יש לפרש <b>כדאמרינן מעיקרא</b> <small>[כפי שאמרנו מתחילה],</small> שהעדים מעידים שנטמאה מתחילה באותה סתירה ולא בעזרה, <b>ודקאמרת תיפוק</b> <small>[ו</small>מה <small>שאתה אומר</small> שבמקרה זה אין המים בודקים ו<small>תצא]</small> <b>לחולין,</b> כך באמת היה צריך להיות מעיקר הדין, וזה שאינה יוצאת לחולין הוא <b>מדרבנן</b> <small>[מ</small>דברי <small>סופרים] —</small> <b>גזירה שמא יאמרו</b> אנשים שאינם יודעים שהיה כאן הקדש בטעות: <b>מוציאין</b> מנחה שנתקדשה <b>מכלי שרת לחול</b> בלא פדיון.
<b>מתיב</b> <small>[מקשה]</small> <b>רב מרי</b> על דבריו אלה של רב פפא, שנינו: <b>נטמאת מנחתה</b> של הסוטה, אם <b>עד</b> ש<b>לא קדשה בכלי —</b> <b>הרי היא ככל המנחות, ותפדה. משקדשה בכלי —</b> <b>הרי היא ככל המנחות, ותשרף.</b>
אם לאחר שקדשה בכלי וקמץ הכהן ממנה, <b>קדש הקומץ,</b> שנתנו בכלי <b>ולא הספיק להקריבו עד שמת הוא</b> (הבעל) <b>או עד שמתה היא</b> (הסוטה) — <b>הרי היא ככל המנחות, ותשרף.</b>
<b>קרב הקומץ ולא הספיק</b> הכהן <b>לאכול שירים עד שמת הוא או עד שמתה היא —</b> <b>הרי היא ככל המנחות ותאכל</b> לכהנים. ומדוע נוהגים בה כבכל המנחות, והרי כיון שמת אינה שותה ובטל עניינה של המנחה — מפני <b>ש</b>מנחת הסוטה <b>על הספק באת</b> (באה) <b>מתחילה,</b> שהיא באה מתחילה על דבר שהוא ספק, <b>כיפרה</b> מנחה זו את <b>ספיקה והלכה לה</b> שמבחינת המנחה היה הכל כראוי, והיא כשירה.
<b>באו לה</b> לפני שקרב הקומץ <b>עדים שהיא טמאה —</b> <b>מנחתה נשרפת. נמצאו עדיה</b> אותם שהעידו עליה שנסתרה — שהם עדים <b>זוממין —</b> <b>מנחתה חולין.</b>  וקשה לרב פפא, שהרי יש מקרה בו מנחה שקדשה בכלי יוצאת לחולין, ואין גוזרים שמא יאמרו מוציאים מכלי שרת לחול!
 ודוחים:  <b>עדים זוממין קאמרת</b> <small>[אומר אתה]?!</small> אין להקשות מכאן כי <b>עדים זוממין קלא אית להו</b> <small>[קול יש להם],</small>  כלומר, הדבר מתפרסם ונודע, והכל יודעים שהיה זה הקדש בטעות.
 ומעירים:  <b>תניא כוותיה</b> <small>[שנויה</small> ברייתא <small>כשיטתו]</small> של <b>רב ששת</b> שאין המים בודקים סוטה שיש לה עדים במדינת הים, <b>ו</b>אולם <b>לאו מטעמיה</b> <small>[לא מטעמו],</small> אלא ממקור אחר: 
על הכתוב "ואם לא נטמאה האשה וטהורה היא ונקתה ונזרעה זרע" (במדבר ה, כח) דרשו: דווקא אם <b>"טהורה"</b> אז "ונקתה ונזרעה זרע" — <b>ולא שיש לה עדים במדינת הים,</b> ואינה טהורה, אבל אין המים בודקים אותה ואינה נזרעת זרע.
 ועוד דורשים ממלה זו, <b>"וטהורה"</b> הרי זו וי"ו יתירה שבאה למעט — <b>ולא</b> במקרה <b>שתלתה לה זכות</b> שאז אין המים בודקים אותה מיד,
<b>"היא"</b> למעט — <b>ולא שישאו ויתנו בה מוזרות בלבנה,</b>  נשים הטוות בצוותא לאור הירח, שבזמן זה מספרות זו לזו את מה שנתרחש בעיר. ואם הן יודעות שזו זנתה משמע שהדבר ידוע ומפורסם, ואת זו אין המים בודקים, לפי שאין צורך בבירור זה.
 ושואלים:  <b>ור' שמעון</b> הסבור שאין זכות תולה לה, <b>נהי</b> <small>[אם אמנם]</small> שאת ה<b>וי"ו</b> כלשון יתור הוא <b>לא דריש</b> <small>[דורש]</small> ולכן אינו למד מכאן שהזכות תולה, <b>והא איכא</b> <small>[והרי יש]</small> 

Daf 7a

<b>יש לה עדים במדינת הים</b>  שלמדנו מן המקרא שאין המים בודקים אותה, ואם כן נשאר החשש שמא יבואו להוציא שם רע על הנשים השותות, שמא לא נבדקו במים רק משום שיש להן עדים במדינת הים, וטמאות הן!
 ומשיבים: דבר זה שעדים נמצאים במדינת הים  <b>לא שכיחא</b> <small>[מצוי],</small> ולכן אין אנשים באים לתלות בכגון זה.
<big>א משנה</big> ומעתה מפרטים את סדר השקאת הסוטה. <b>כיצד עושה לה</b> בעלה לאחר שהיתרה בה ונסתרה? — <b>מוליכה לבית דין שבאותו מקום, ומוסרין לו</b> בית הדין <b>שני תלמידי חכמים</b> להשגיח עליו <b>שמא יבא עליה בדרך</b> לבית המקדש ששם משקים אותה. <b>ר' יהודה אומר: בעלה נאמן עליה.</b>
<big>ב גמרא</big> מדברי המשנה שמוסרים לו שני תלמידי חכמים, מדייקים שנמצאים עם האשה <b>תרי ואיהו</b> <small>[שניים והוא</small> הבעל<small>] —</small> <b>הא תלתא</b> <small>[הרי</small> שנמצאים <small>שלושה]</small> אנשים ביחד. <b>לימא מסייע ליה</b> <small>[</small>האם <small>נאמר</small> ש<small>מסייע לו]</small> הדבר <b>לרב.</b> ש<b>אמר רב יהודה אמר רב: לא שנו</b> במסכת קידושין (פ, ב), שאשה מותרת להתייחד עם שני אנשים <b>אלא</b> דווקא <b>בעיר, אבל בדרך —</b> <b>עד דאיכא</b> <small>[שיש]</small> <b>שלשה,</b> שאם יהיו רק שניים <b>שמא יצטרך אחד מהן לנקביו</b> ויפרוש למקום אחר, <b>ונמצא אחד מהן מתייחד עם הערוה.</b>
ודוחים: <b>לא, הכא</b> <small>[כאן]</small> אין זה משום יחוד, אלא <b>היינו טעמא</b> <small>[זהו הטעם]</small> <b>כי היכי דליהוו עליה סהדי</b> <small>[כדי שיהיו עליו</small> שני <small>עדים]</small> שיעידו במקרה ויבוא עליה.
 ומעירים עוד: <b>תלמידי חכמים —</b> <b>אין</b> <small>[כן],</small> <b>כולי עלמא</b> <small>[כל העולם,</small> סתם אנשים<small>] —</small> <b>לא. לימא</b> <small>[</small>האם <small>נאמר]</small> ש<b>מסייע ליה</b> <small>[לו]</small> הדבר <b>לאידך</b> <small>[ל</small>דבר <small>אחר]</small> שאמר <b>רב.</b> ש<b>אמר רב יהודה אמר רב: לא שנו</b> ששניים מותרים להתייחד עם אשה <b>אלא</b> כשהם אנשים <b>כשרין, אבל</b> כשהם <b>פרוצין —</b> <b>אפילו עשרה נמי</b> <small>[גם כן]</small> <b>לא.</b> ומביא ראיה לדבר, <b>מעשה היה והוציאוה עשרה</b> אנשים לאשה אחת <b>במטה</b>  כאילו היתה מתה והם מלוויה, וזנו איתה. הרי שאנשים פרוצים אפילו עשרה אינם בושים זה מזה.
 ודוחים:  <b>לא,</b> אין מכאן ראיה, <b>הכא היינו טעמא</b> <small>[כאן זה הטעם]</small> שיהיו תלמידי חכמים דווקא — משום <b>דידעי לאתרויי ביה</b> <small>[שיודעים להתרות בו]</small> שאסור לו לבוא עליה. אבל בכלל אפשר לומר ששני אנשים סתם נאמנים על האשה, ומותרת להתייחד עימם.
<big>ג  </big>שנינו במשנה ש <b>ר' יהודה אומר: בעלה</b> נאמן עליה. <b>תניא</b> <small>[שנויה</small> ברייתא<small>],</small> <b>ר' יהודה אומר: בעלה נאמן מקל וחומר: ומה נדה שהיא</b> אסורה על בועלה <b>ב</b>איסור <b>כרת —</b> מכל מקום <b>בעלה נאמן עליה</b> והתירו לו להתייחד איתה, <b>סוטה שהיא</b> אסורה עליו רק <b>בלאו</b> (מצות לא תעשה) — <b>לא כל שכן</b> שיהא נאמן עליה?
<b>ורבנן</b> <small>[וחכמים]</small> אומרים: <b>היא הנותנת,</b> מטעם זה עצמו יש להחמיר, <b>נדה</b> שהיא באיסור <b>כרת —</b> <b>חמירא ליה ומהימן</b> <small>[חמור לו,</small> בעיניו, האיסור <small>ו</small>לכן הוא <small>נאמן]</small> שלא בעל, <b>סוטה ש</b>יש בה רק איסור <b>לאו —</b> <b>לא חמירא ליה</b> <small>[חמור לו,</small> בעיניו<small>],</small> <b>ו</b>לכך הוא <b>לא מהימן</b> <small>[נאמן].</small>
ושואלים: <b>ור' יהודה מקל וחומר מייתי לה</b> <small>[מביא,</small> לומד <small>אותה]?</small> <b>והא</b> <small>[והרי]</small> <b>ר' יהודה מקראי מייתי לה</b> <small>[מן הכתובים</small> הוא <small>לומד אותה]!</small> <b>דתניא</b> <small>[ש</small>כן <small>שנינו</small> בברייתא<small>]</small> על הכתוב <b>"והביא האיש את אשתו אל הכהן"</b> (במדבר ה, טו), <b>מן התורה האיש</b> עצמו <b>מביא את אשתו, אבל אמרו חכמים: מוסרין לו שני תלמידי חכמים</b> שיילכו עמהם, <b>שמא יבא עליה בדרך.</b>
<b>ר' יוסי אומר: בעלה נאמן עליה מקל וחומר: ומה נדה שהיא בכרת —</b> <b>בעלה נאמן עליה, סוטה שהיא בלאו —</b> <b>לא כל שכן?</b>
<b>אמרו לו: לא, אם אמרת בנדה</b> שנאמן, <b>שכן יש לה היתר</b> לאחר זמן, כשתטבול, <b>תאמר בסוטה שאין לה היתר,</b> שנאסרה עליו לעולם אם זנתה. <b>ו</b>ראיה לכך מהכתוב ה<b>אומר "מים גנובים ימתקו</b> ולחם סתרים ינעם<b>"</b> (משלי ט, יז). ואף סוטה האסורה לעולם ("מים גנובים") יש חשש שיבוא עליה. 
<b>ר' יהודה אומר: מן התורה האיש מביא את אשתו אל הכהן שנאמר: "והביא האיש את אשתו"</b>  ואין צורך בתלמידי חכמים שילווהו. הרי שר' יהודה לומד דין זה מן המקרא עצמו!
 ומתרצים:  <b>אמר להו</b> <small>[להם]</small> ר' יהודה לחכמים <b>קל וחומר ברישא</b> <small>[תחילה]</small> <b>ופרכוה</b> <small>[ושברו אותו]</small> כפי שאמרנו, <b>והדר</b> <small>[וחזר]</small> ו<b>אמר להו קרא</b> <small>[להם כתוב].</small>
ושואלים: <b>ר' יהודה היינו</b> <small>[זוהי]</small> שיטת ה<b>תנא קמא</b> <small>[הראשון]</small> בברייתא שאמר: מן התורה אדם מביא את אשתו אל הכהן! ומשיבים: <b>איכא בינייהו</b> <small>[יש ביניהם</small> הבדל<small>]</small> בהמשך, של <b>"אבל אמרו",</b> שלדעת התנא הראשון תיקנו חכמים בכל זאת שיהיו תלמידי חכמים מביאים אותה, ולדעת ר' יהודה לא תיקנו תקנה זו.
<big>ד משנה</big> <b>היו מעלין אותה,</b> את האשה, <b>לבית דין הגדול שבירושלים, ומאיימין עליה</b> שתודה על האמת <b>כדרך שמאיימין על עדי נפשות</b> שמסבירים להם את חומרת המעשה שהם עושים.
<b>ואומר לה</b> הדיין, כדי להקל עליה להודות: <b>בתי, הרבה יין עושה</b> (גורם) שתבוא אשה לזנות, <b>הרבה שחוק עושה, הרבה ילדות</b> (נערות, גיל צעיר) <b>עושה, הרבה שכנים הרעים עושין,</b> לומר לה שהוא מבין שלא כל האשמה תלויה בה, אלא היו גורמים אחרים לדבר.
<b>עשי לשמו הגדול</b> של הקדוש ברוך הוא <b>שנכתב בקדושה</b> ש<b>לא ימחה על המים,</b> שהרי אם מודה שזנתה — שוב אין מוחקים את המגילה, שכתוב בה שם ה', בתוך המים. <b>ואומר לפניה דברים שאינם כדי לשומען</b> (שאינם ראויים לשמעם) <b>היא וכל משפחת בית אביה,</b> וכל זה לפייס אותה כדי שתודה.
<b>אם אמרה</b> לאחר כל אלה <b>"טמאה אני" —</b> <b>שוברת כתובתה,</b> כלומר, כותבת שובר (קבלה) שאין לה עוד תביעות מבעלה, והפסידה כתובתה, <b>ויוצאת</b> (מתגרשת מבעלה).
<b>ואם אמרה "טהורה אני" —</b> <b>מעלין אותה לשער המזרח שעל פתח שער נקנור, ששם</b> היו עושים שלושה דברים: <b>משקין את הסוטות, ומטהרין את היולדות, ומטהרין את המצורעין.</b>
<b>וכהן אוחז בבגדיה</b> ומושכם, <b>אם נקרעו</b> הבגדים — <b>נקרעו, ואם נפרמו</b> התפרים — <b>נפרמו, עד שהוא מגלה את לבה</b> בקריעה זו. <b>וסותר את</b> המקלעת שקלוע בה <b>שערה. ר' יהודה אומר: אם היה לבה נאה —</b> <b>לא היה מגלהו, ואם היה שערה נאה —</b> <b>לא היה סותר</b> אותו.
 אם <b>היתה</b> כרגיל <b>מתכסה בלבנים —</b> <b>מכסה</b> עכשיו <b>ב</b>בגדים <b>שחורים. היה עליה כלי זהב</b>

Daf 7b

<b>וקטליאות</b> (תכשיטים), <b>נזמים, וטבעות —</b> <b>מעבירין</b> (מסירים) אותם <b>ממנה, כדי לנוולה</b> (לכערה ולבזותה). <b>ואחר כך מביא חבל מצרי</b> (עשוי מסיבי דקל) <b>וקושרו למעלה מדדיה,</b> כדי שלא יישמטו בגדיה לגמרי,
<b>וכל הרוצה לראות</b> את הדבר <b>בא לראות, חוץ מעבדיה ושפחותיה</b> שאין באים לראותה, <b>מפני שלבה גס בהן</b> שמפני שרגילה בהם אינה מתביישת מהם ואף מתחזקת על ידם. <b>וכל הנשים מותרות לראותה, שנאמר: "ונוסרו כל הנשים ולא תעשינה כזמתכנה"</b> (יחזקאל כג, מח).
<big>א גמרא</big> שואלים: <b>מנהני מילי</b> <small>[מניין הדברים הללו]</small> שמביאים אותה לבית דין הגדול דווקא? <b>אמר ר' חייא בר גמדא אמר ר' יוסי בר' חנינא: אתיא</b> <small>[בא,</small> נלמד<small>]</small> הדבר בגזירה שווה <b>"תורה" "תורה": כתיב הכא</b> <small>[נאמר כאן]</small> בפרשת סוטה <b>"ועשה לה הכהן את כל התורה"</b> (במדבר ה, ל), <b>וכתיב התם</b> <small>[ונאמר שם]</small> בענין זקן ממרא שיש ללכת אל המקום אשר יבחר ה', ולשאול מן השופט, ולברר את המשפט <b>"על פי התורה אשר יורוך"</b> (דברים יז, יא), <b>מה להלן</b> שנאמר "על פי התורה אשר יורוך" כוונתו <b>ב</b>בית דין של <b>שבעים ואחד</b> איש שהוא סנהדרין גדולה — <b>אף כאן</b> בסוטה המדובר הוא <b>ב</b>בית דין של <b>שבעים ואחד.</b>
<big>ב  </big>שנינו במשנה כי משדלים <b>ומאיימין עליה</b> שתודה על מנת שלא תשתה. <b>ורמינהו</b> <small>[ומשליכים,</small> <b>מראים סתירה</b><small>]</small> ממה ששנינו: <b>כדרך שמאיימין עליה</b> ש<b>לא</b> <b>תשתה —</b> <b>כך מאיימין עליה שתשתה. אומרים לה: בתי, אם ברור לך הדבר שטהורה את —</b> <b>עמדי על בוריך</b> (על בריאותך, על תוקפך) <b>ושתי.</b> ואין לך ממה לחשוש <b>לפי שאין מים המרים דומין אלא לסם יבש שמונח על בשר חי, אם יש שם מכה</b> (פצע) במקום — <b>מחלחל</b> הסם <b>ויורד</b> ומזיק, <b>אין שם מכה —</b> <b>אינו מועיל</b> (פועל) <b>כלום.</b>  הרי שיש כאן גם איום שתשתה!
 ומשיבים:  <b>לא קשיא</b> <small>[אין</small> זה <small>קשה],</small> <b>כאן</b> שאמרנו שמאיימים עליה שלא תשתה לכתחילה — הרי זה <b>קודם שנמחקה</b> ה<b>מגילה,</b> כדי למנוע מחיקת השם. <b>כאן</b> שאמרנו שמשדלים אותה שתשתה — הרי זה <b>לאחר שנמחקה</b> ה<b>מגילה,</b> שאם תודה או תמנע עכשיו מלשתות נמצא שנמחקה המגילה לחינם.
<big>ג  </big>שנינו במשנה: <b>ואומר לפניה</b> הדיין דברים שאינה ראויה לשמעם. כהסבר לכך מביאים מה ש<b>תנו רבנן</b> <small>[שנו חכמים]:</small> <b>אומר לפניה דברים של הגדה, ומעשים שאירעו בכתובים הראשונים, כגון</b> הגדה זאת שדרשו על הפסוק <b>"אשר חכמים יגידו ולא כחדו מאבותם"</b> (איוב טו, יח), שאף בזמן האבות היו שהודו בחטאם.
<b>יהודה הודה</b> בחטאו עם תמר <b>ולא בוש, מה היה סופו —</b> <b>נחל חיי העולם הבא. ראובן הודה</b> בכך שבא על בלהה פילגש אביו <b>ולא בוש, מה היה סופו —</b> <b>נחל חיי העולם הבא. ומה שכרן?</b> ותוהים: <b>מה שכרן?! כדקא אמרינן</b> <small>[כפי שאמרנו]</small> שנחלו חיי העולם הבא! <b>אלא</b> הכוונה היתה: <b>מה שכרן בעולם הזה,</b> ועל כך נאמר <b>"להם לבדם נתנה הארץ</b> <b>ולא עבר זר בתוכם"</b> (איוב טו, יט). 
ודנים בברייתא זו. <b>בשלמא</b> <small>[נניח]</small> <b>ביהודה אשכחן דאודי</b> <small>[מצאנו שהודה]</small> על חטאו, <b>דכתיב</b> <small>[ש</small>כן <small>נאמר]:</small> <b>"ויכר יהודה ויאמר צדקה ממני"</b> (בראשית לח, כו), <b>אלא ראובן מנלן דאודי</b> <small>[מניין לנו שהודה]?</small>
ומשיבים: ש<b>אמר ר' שמואל בר נחמני אמר ר' יוחנן: מאי דכתיב</b> <small>[מהו שנאמר]</small> בברכת משה לשבטים בסוף ימיו <b>"יחי ראובן ואל ימת"</b> (דברים לג, ו) ומיד אחר כך נאמר <b>"וזאת ליהודה</b> ויאמר שמע ה' קול יהודה ואל עמו תביאנו יד רב לו ועזר מצריו תהיה<b>"</b>(דברים לג, ז)? מה הקשר בין ברכת ראובן לברכת יהודה שבגללו היא מתחילה בוי"ו החיבור "וזאת ליהודה"? 
ויש להסביר: <b>כל אותן שנים שהיו ישראל במדבר היו עצמותיו של יהודה</b> שהעלו אותם בני ישראל ממצרים <b>מגולגלין בארון,</b> שהתפרקו העצמות שבשלד, <b>עד שעמד משה ובקש עליו רחמים. אמר לפניו: רבונו של עולם, מי גרם לראובן שהודה</b> על חטאו — <b>יהודה, "וזאת ליהודה",</b> כלומר, האם זהו שכרו של יהודה שיהיו עצמותיו מגולגלות?!
<b>מיד "שמע ה' קול יהודה"</b> (דברים לג, ז). <b>על איבריה לשפא</b> <small>[נכנסו איבריו למקומם]</small> ונתחברו העצמות, <b>ו</b>עדיין <b>לא הוה קא מעיילין ליה למתיבתא דרקיעא</b> <small>[היו מכניסים אותו לישיבה של</small> מעלה ב<small>רקיע],</small> ביקש עליו משה <b>"ואל עמו תביאנו"</b> (דברים לג, ז). הכניסוהו <b>ולא הוה קא ידע משקל ומטרח בשמעתא בהדי רבנן</b> <small>[היה יודע לשאת ולתת בהלכה עם החכמים</small> בישיבה שם<small>],</small> ביקש עליו <b>"ידיו רב לו"</b> (דברים לג, ז). <b>לא הוה קא סלקא ליה שמעתא אליבא דהילכתא</b> <small>[היתה עולה לו השמועה לפי ההלכה],</small> על כן ביקש עליו <b>"ועזר מצריו תהיה"</b> (דברים לג, ז).
 ועוד שואלים בנושא זה: <b>בשלמא</b> <small>[נניח]</small> <b>יהודה דאודי כי היכי</b> <small>[שהודה,</small> עשה כן <small>כדי]</small> ש<b>לא</b> <b>תישרף תמר, אלא ראובן למה ליה דאודי</b> <small>[לו שהודה]?</small> <b>והאמר</b> <small>[והרי אמר]</small> <b>רב ששת: חציף</b> <small>[חצוף]</small> <b>עלי,</b> בעיני <b>מאן דמפריט חטאיה</b> <small>[מי שמפרט</small> את <small>חטאו]</small> ומודיעו לרבים. ומדוע הודה ראובן? די היה בכך שיעשה תשובה! ומשיבים: הסיבה לכך שהודה במעשה היתה <b>כי היכי דלא ליחשדו אחוהי</b> <small>[כדי שלא ייחשדו אחיו]</small> במעשה זה שהם עשאוהו.
<big>ד  </big>שנינו במשנה: <b>אם אמרה</b> הסוטה <b>"טמאה אני"</b> — שוברת את כתובתה. ומעירים: <b>שמעת מינה</b> <small>[לומד אתה מכאן]</small> מלשון המשנה "שוברת", כי <b>כותבין שובר</b> כהוכחה של פרעון שטר, ואין קורעים את שטר החוב, שדבר זה שנוי במחלוקת חכמים.
<b>אמר אביי, תני</b> <small>[שנה]:</small> <b>מקרעת</b> כתובתה. <b>אמר ליה</b> <small>[לו]</small> <b>רבא: והא</b> <b>[והרי]</b> <b>"שוברת" קתני</b> <small>[שנה]!</small> <b>אלא אמר רבא: במקום שאין כותבין כתובה עסקינן</b> <small>[עוסקים אנו],</small> אלא סומכים על מה שתיקנו חכמים לתת כתובה כשמגרש את אשתו או כשמת. וכדי להוכיח שאין לבעל עוד התחייבות של כתובה חייבים לכתוב שובר.
<big>ה  </big>שנינו במשנה: <b>ואם אמרה "טהורה אני" מעלין אותה לשערי מזרח.</b> ותוהים: <b>מעלין אותה?!</b>

Daf 8a

<b>התם קיימא</b> <small>[שם</small> היא <small>עומדת]</small> בעזרה, שהרי שם יושב בית הדין! ומשיבים: <b>דמסקינן לה ומחתינן לה</b> <small>[שמעלים אותה ומורידים אותה]</small> <b>כדי לייגעה,</b> שמא מתוך כך תודה מעצמה. <b>דתניא</b> <b>[ש</b>כן <small>שנינו</small> בברייתא<small>]</small> כעין סיבה זו: <b>ר' שמעון בן אלעזר אומר: בית דין מסיעין את העדים</b> בדיני נפשות <b>ממקום למקום, כדי שתטרף</b> (תתבלבל) <b>דעתן עליהן ויחזרו בהן</b> ממה שהעידו אם היו משקרים.
<big>א  </big>שנינו במשנה <b>ששם,</b> בשער המזרח, <b>משקין את הסוטות</b> ומטהרים את המצורעים והיולדות. ושואלים: <b>בשלמא</b> <small>[נניח]</small> <b>סוטות</b> צריכות לעמוד שם, משום <b>דכתיב</b> <small>[שנאמר]:</small> <b>"והעמיד הכהן את האשה לפני ה'"</b> (במדבר ה, יח) ושער המזרח הוא בדיוק ממול הקודש ("לפני ה'"), <b>מצורעין נמי</b> <small>[גם כן]</small> עומדים שם, <b>דכתיב</b> <small>[שנאמר]:</small> <b>"והעמיד הכהן המטהר</b> את האיש המיטהר... לפני ה'<b>"</b> (ויקרא יד, יא), <b>אלא יולדת מאי טעמא</b> <small>[מה טעם]</small> עומדת היא שם?
<b>אילימא</b> <small>[אם תאמר]</small> <b>משום דאתיין וקיימין אקורבנייהו</b> <small>[ש</small>היולדות <small>באות ועומדות על קורבנן],</small> <b>דתניא</b> <small>[ש</small>כן <small>שנינו</small> בברייתא<small>]:</small> <b>אין קרבנו של אדם קרב אלא אם כן</b> בעליו <b>עומד על גביו</b> בשעת הקרבתו, וכיון שלפני הבאת הקרבן אסור להן להכנס למקדש, כדין מחוסרי כפרה, לכן הן עומדות בשער המזרח שמותר להן לעמוד בו. אולם <b>אי הכי</b> <small>[אם כך]</small> אם זו הסיבה — <b>זבין וזבות</b> שגם הם מחוסרי כפרה <b>נמי</b> <small>[גם כן]</small> שיבואו לשם! ומשיבים: <b>אין הכי נמי</b> <small>[כן, כך</small> הוא <small>גם כן]</small> <b>ו</b>ה<b>תנא חדא מינייהו נקט</b> <small>[אחת מהם אחז]</small> לדוגמה, ואף שאר מחוסרי כפרה בכלל.
<big>ב</big> <b>תנו רבנן</b> <small>[שנו חכמים]:</small> <b>אין משקין שתי סוטות כאחת, כדי שלא יהא לבה</b> של האחת <b>גס בחבירתה</b> שכשרואה שיש אחרת עימה שאינה מודה, אף היא מתחזקת ואינה מתביישת ואינה מודה. <b>ר' יהודה אומר: לא מן השם הוא זה,</b> לא זה הטעם, <b>אלא אמר קרא</b> <small>[הכתוב]:</small> "והקריב <b>אתה</b> הכהן והעמידה לפני ה'" (במדבר ה, טז), "אותה" — משמע <b>לבדה.</b>
ושואלים: <b>ו</b>ה<b>תנא קמא</b> <small>[הראשון]</small> מה הוא אומר על כך? <b>הכתיב</b> <small>[הרי נאמר]</small> <b>"אתה"</b> להדגשה והטעם ששותה לבד אינו משום שליבה גס בחבירתה אלא גזירת הכתוב! ומשיבים: דעת ה<b>תנא קמא</b> <small>[הראשון]</small> דעת <b>ר' שמעון היא, דדריש</b> <small>[שדורש]</small> את <b>טעם דקרא</b> <small>[הכתוב]</small> ומה שאמר — בלשון <b>ומה טעם קאמר</b> <small>[אומר]:</small> <b>מה טעם</b> הדגישה תורה <b>"אותה" לבדה —</b> <b>כדי</b> ש<b>לא יהא לבה גס בחבירתה.</b>
ושואלים: <b>מאי בינייהו</b> <small>[מה</small> ההבדל <small>ביניהם</small> למעשה<small>]</small> אם הטעם הוא משום לבה גס בחבירתה או שזו גזירת הכתוב? ומשיבים: <b>איכא בינייהו</b> <small>[יש ביניהם]</small> הבדל לגבי אשה שהיתה <b>רותתת</b> (רועדת) מפחד ובכל זאת אינה מודה, שבמקרה כזה הרי עינינו רואות שאין לבה גס בה, ולשיטת ר' שמעון אין צורך להשקותה לבדה.
<b>ו</b>שואלים: אפילו אם היתה <b>רותתת מי</b> <small>[האם]</small> <b>משקין</b> שתים בבת אחת? <b>והא</b> <small>[והרי]</small> יש טעם אחר שלא להשקות שתים כאחת, שהרי אמרו <b>אין עושין</b> <b>מצות חבילות חבילות,</b> שאם אינו עושה כל מצוה לעצמה הרי זה מזלזל בכבוד המצוות.
<b>דתנן</b> <small>[ש</small>כן <small>שנינו</small> במשנה<small>]:</small> <b>אין משקין שתי סוטות כאחת, ואין מטהרין שני מצורעין כאחת, ואין רוצעין שני עבדים כאחת, ואין עורפין שתי עגלות כאחת, לפי שאין עושין מצות חבילות חבילות.</b> ואם כן אף לשיטת ר' שמעון בכל מקרה אין משקים שתי סוטות כאחת, ונמצא שאין הבדל בין שיטתו לשיטת ר' יהודה!
<b>אמר אביי ואיתימא</b> <small>[ויש אומרים]</small> <b>רב כהנא: לא קשיא</b> <small>[אין</small> זה <small>קשה],</small> <b>כאן בכהן אחד</b> לכל הדעות אינו משקה שתי סוטות בבת אחת. <b>כאן בשני כהנים</b> אין כאן עשיית מצוות חבילות, ולדעת ר' שמעון אם אחת מהן רותתת אפשר להשקות את שתיהן בבת אחת.
<big>ג  </big>שנינו במשנה: <b>והכהן אוחז בבגדיה</b> וקורעם או פורמם... עד שהוא מגלה את ליבה. <b>תנו רבנן</b> <small>[שנו חכמים]</small> על מה שנאמר <b>"ופרע את ראש האשה"</b> (במדבר ה, יח)<b>,</b> <b>אין לי</b> שהכהן פורע (מגלה) <b>אלא</b> את <b>ראשה, גופה מנין</b> שהוא פורע — <b>תלמוד לומר: "האשה"</b> לרבות שאר חלקי גופה. <b>אם כן מה תלמוד לומר</b> באופן מיוחד <b>"ופרע את ראשה" —</b> <b>מלמד שהכהן</b> לא רק מגלה את שערה, אלא גם <b>סותר את שערה</b> אם היה קלוע.
<big>ד</big> שנינו במשנה ש<b>ר' יהודה אומר: אם היה לבה</b> (חזה) נאה — לא היה מגלהו ואם היה שערה נאה לא היה סותר. ושואלים: <b>למימרא</b> <small>[האם לומר]</small> ש<b>ר' יהודה חייש להרהורא</b> <small>[חושש להרהור</small> עבירה<small>]</small> ולכן אוסר לגלות שיער או לב נאה, <b>ורבנן לא חיישי</b> <small>[וחכמים אינם חוששים]</small> לכך?
<b>והא איפכא שמעינן להו</b> <small>[והרי ההיפך</small> מזה <small>שמענו אותם</small> אומרים<small>],</small> <b>דתניא</b> <small>[ש</small>כן <small>שנינו</small> בברייתא<small>]:</small> <b>האיש</b> שנתחייב סקילה, סוקלים אותו ערום ובכל זאת <b>מכסין אותו פרק</b> (חתיכת בד) <b>אחד מלפניו</b> במקום הערוה, <b>;והאשה</b> מכסים אותה <b>שני פרקים, אחד מלפניה ואחד מלאחריה, מפני שכולה ערוה,</b> גם מאחוריה, אלו <b>דברי ר' יהודה. וחכמים אומרים: האיש נסקל</b> כשהוא <b>ערום, ואין האשה נסקלת</b> כשהיא <b>ערומה</b> כלל, אלא כשהיא לבושה!
<b>אמר רבה:</b> בדרך כלל אין ר' יהודה חושש להרהור עבירה, אלא <b>הכא טעמא מאי</b> <small>[כאן טעם</small> הדבר <small>מהו] —</small> <b>שמא תצא מבית דין זכאית, ויתגרו בה פרחי כהונה</b> המצויים בבית המקדש ורואים אותה חשופה. <b>התם</b> <small>[שם]</small> הנסקלת — <b>הא מסתלקא</b> <small>[הרי</small> היא <small>מסתלקת]</small> מן העולם בסקילתה ואין מקום להרהור. <b>וכי תימא</b> <small>[ואם תאמר]:</small> <b>אתי לאיגרויי באחרנייתא</b> <small>[באים</small> על ידי כך <small>להתגרות באחרות] —</small> <b>האמר</b> <small>[הרי אמר]</small> <b>רבא: גמירי</b> <small>[למודים</small> אנו<small>]</small> ש<b>אין יצר הרע שולט אלא במה שעיניו רואות.</b>
<b>אמר רבא:</b> וכי מדברי <b>ר' יהודה אדר'</b> <small>[על</small> דברי <small>ר']</small> <b>יהודה קשיא</b> <small>[קשה],</small> <b>דרבנן אדרבנן לא קשיא</b> <small>[מ</small>דברי <small>חכמים על</small> דברי <small>חכמים לא קשה]?</small> הלא גם בסברתם יש סתירה — האם חוששים או אין חוששים להרהור! <b>אלא אמר רבא: דר' יהודה אדר' יהודה</b> <small>[מ</small>דברי <small>ר' יהודה על</small> דברי <small>ר' יהודה]</small> <b>לא קשיא</b> <small>[קשה],</small> <b>כדשנין</b> <small>[כפי שתירצנו],</small> 

Daf 8b

<b>דרבנן אדרבנן נמי לא קשיא</b> <small>[מ</small>דברי <small>חכמים על</small> דברי <small>חכמים גם כן אינו קשה];</small> <b>הכא טעמא מאי</b> <small>[כאן</small> בסוטה <small>מהו הטעם]</small> שמבזים אותה בגילוי שערה וגופה — <b>משום "ונוסרו כל הנשים"</b> (יחזקאל כג, מח), כדי להזהיר נשים אחרות. <b>התם</b> <small>[שם]</small> בסקילה — <b>אין לך</b> כלפי הנשים הרואות אותה <b>ייסור</b> (הפחדה) <b>גדול מזה</b> מעצם הסקילה.
<b>וכי תימא</b> <small>[ואם תאמר]</small> <b>לעביד בה תרתי</b> <small>[שיעשו בה שנים]</small> גם סקילה וגם בזיון — <b>אמר רב נחמן אמר רב בר אבוה, אמר קרא</b> <small>[הכתוב]:</small> <b>"ואהבת לרעך כמוך"</b> (ויקרא יט, יח), לומר: אם עליך להורגו, <b>ברור לו מיתה יפה.</b>
ושואלים: <b>לימא</b> <small>[האם לומר]</small> שדברי <b>רב נחמן תנאי היא</b> <small>[</small>במחלוקת <small>תנאים הם</small> שנויים<small>]</small> ולדעת ר' יהודה אין ציווי לברור לו מיתה יפה? ודוחים: <b>לא,</b> אפשר לומר <b>דכולי עלמא אית להו</b> <small>[שהכל יש להם,</small> מקבלים, את שיטת<small>]</small> <b>רב נחמן. והכא בהא קמיפלגי</b> <small>[וכאן בזה</small> הם <small>חלוקים];</small> <b>מר סבר</b> <small>[חכם זה</small> חכמים <small>סבור]:</small> <b>בזיוניה</b> <small>[בזיונו]</small> של אדם <b>עדיף ליה</b> <small>[לו]</small> חמור לו <b>טפי מצערא דגופיה</b> <small>[יותר מצער גופו]</small> ולפיכך מיתה יפה היא שנמנעת מכל בזיון, למרות שעל ידי הלבוש, שבולם את עוצמת החבטה, מתעכבת מיתתה מעט. <b>ומר סבר</b> <small>[וחכם זה,</small> ר' יהודה, <small>סבור]:</small> <b>צערא דגופיה</b> <small>[צער גופו]</small> <b>עדיף ליה</b> <small>[לו]</small> חמור לו לאדם <b>טפי מבזיוניה</b> <small>[יותר מבזיונו]</small> ולכן היא מעדיפה שלא תצטער בסקילה, אף שיש לה בזיון בעירום.
<big>א  </big>שנינו במשנה: אם <b>היתה מכוסה</b> בבגדים <b>לבנים</b> — מכסה בשחורים. <b>תנא</b> <small>[שנה</small> החכם<small>]:</small> <b>אם היו</b> בגדים <b>שחורים נאים לה —</b> <b>מכסין אותה בגדים מכוערים.</b>
<big>ב</big> עוד שנינו במשנה שאם <b>היו עליה כלי זהב</b> (תכשיטים) — מסירים אותם מעליה. ותוהים: <b>פשיטא</b> <small>[פשוט,</small> מובן מאליו<small>],</small> <b>השתא נוולי מנוויל לה, הני מיבעיא</b> <small>[עכשיו</small> הרי הוא <small>מנוול אותה</small> בכל מיני בזיון, <small>אלה,</small> תכשיטי הזהב, <small>נצרכה</small> המשנה<small>]</small> לומר שלא ישאירם עליה? ומשיבים: <b>מהו דתימא</b> <small>[שתאמר]:</small> <b>בהני</b> <small>[באלה],</small> בעוד התכשיטים עליה, <b>אית</b> <small>[יש]</small> <b>לה בזיון טפי</b> <small>[יתר],</small> <b>כדאמרי אינשי</b> <small>[כפי שאומרים אנשים</small> בפתגם מקובל<small>]:</small> <b>שליח ערטיל וסיים מסאני</b> <small>[מופשט</small> ערום <small>ולובש נעליים],</small> שלבוש הנעלים מדגיש את העירום. ואף כאן — התכשיטים ידגישו את הניוול, על כן <b>קא משמע לן</b> <small>[השמיע לנו]</small> שלא.
<big>ג</big> שנינו במשנה: <b>ואחר כך מביא חבל</b> מצרי וקושרו. <b>בעא מיניה</b> <small>[שאל אותו]</small> <b>ר' אבא מרב הונא: חבל המצרי מהו שיעכב בסוטה?</b> וצדדי השאלה: האם טעם החבל הוא <b>משום</b> ש<b>לא</b> <b>ישמטו בגדיה מעליה הוא, ובצלצול</b> (שרוך, רצועה) <b>קטן נמי סגי</b> <small>[גם כן די],</small> <b>או דילמא</b> <small>[שמא]</small> <b>משום</b> ש<b>אמר מר</b> <small>[החכם]</small> בטעמו של דבר: <b>היא חגרה לו,</b> לפני זה שנסתרה עמו, את עצמה <b>בצלצול</b> (בסרט נאה) <b>לפיכך כהן מביא חבל המצרי וקושר לה למעלה מדדיה,</b> ולכן הוא <b>מעכב?</b>
<b>אמר ליה</b> <small>[לו],</small> <b>תניתוה</b> <small>[שניתם אותה]</small> במפורש: <b>ואחר כך מביא חבל המצרי וקושרו לה למעלה מדדיה כדי</b> ש<b>לא</b> <b>ישמטו בגדיה מעליה</b> — משמע שזהו עיקר הטעם, ולפיכך חבל המצרי אינו מעכב.
<big>ד  </big>שנינו במשנה: <b>וכל הרוצה לראות בה יראה.</b> מעירים: <b>הא גופא קשיא</b> <small>[היא עצמה קשה],</small> שיש סתירה פנימית בהלכה זו. <b>אמרת</b> מצד אחד: <b>כל הרוצה לראות בה רואה, אלמא</b> <small>[מכאן]</small> <b>לא שנא גברי ולא שנא נשי</b> <small>[אין</small> זה <small>שונה גברים, ואין</small> זה <small>שונה נשים],</small> שהכל שווים בכך, <b>והדר תני</b> <small>[וחזר</small> ו<small>שנה]:</small> <b>כל הנשים מותרות לראותה,</b> משמע: <b>נשים —</b> <b>אין</b> <b>[כן],</b> <b>אנשים —</b>
<b>לא! אמר אביי: תרגמה אנשים</b> <small>[תרגם,</small> הסבר <small>אותה על נשים].</small> כלומר, כל אשה הרוצה לראותה מותרת. <b>אמר ליה</b> <small>[לו]</small> <b>רבא: והא</b> <small>[והרי]</small> <b>"כל הרוצה לראות בה רואה" קתני</b> <small>[שנה],</small> וגברים בכלל זה!
<b>אלא אמר רבא: כל הרוצה לראות בה —</b> <b>רואה, לא שנא גברי ולא שנא נשי</b> <small>[אין</small> זה <small>שונה</small> ב<small>גברים ואין</small> זה <small>שונה</small> ב<small>נשים],</small> <b>ו</b>אולם <b>נשים חייבות לראותה, שנאמר "ונוסרו כל הנשים ולא תעשינה כזמתכנה"</b> (יחזקאל כג, מח).
<big>ה משנה</big> בהמשך לדיני הסוטה מביאים דברי מוסר כלליים הנלמדים מכאן. <b>במדה שאדם מודד —</b> <b>בה מודדין לו; היא</b> הסוטה <b>קשטה את עצמה</b> כדי <b>ל</b>עבור <b>עבירה</b> על כן <b>המקום</b> (הקדוש ברוך הוא) <b>נוולה. היא גלתה את עצמה לעבירה</b> שעמדה במקום שתיראה לנואפים — <b>המקום גלה עליה,</b> שמעמידים אותה בבזיון בפני רבים. <b>בירך התחילה בעבירה תחילה, ואחר כך הבטן —</b> <b>לפיכך תלקה הירך תחילה, ואחר כך הבטן, ושאר כל הגוף לא פלט</b> (לא ניצל) מפורענות.
<big>ו גמרא</big> <b>אמר רב יוסף: אף על גב</b> <small>[אף על פי]</small> ש<b>מדה</b> עצמה <b>בטילה,</b> שאין בית דין בזמן הזה רשאי לדון ולהעניש בעונשי גוף כדין המפורש בהם, מכל מקום <b>במדה,</b> בדין שראוי להיענש <b>לא בטיל</b> <small>[בטל],</small> ואדם נענש משמים כראוי לחטאיו.
 ש<b>אמר רב יוסף, וכן תני</b> <small>[שנה]</small> <b>ר' חייא: מיום שחרב בית המקדש, אף על פי שבטלה סנהדרי —</b> <b>ארבע מיתות לא בטלו.</b> ותוהים: <b>והא</b> <small>[והרי]</small> <b>בטלו! אלא,</b> הכוונה היא: <b>דין ארבע מיתות לא בטלו</b> מן המציאות, כיצד?
<b>מי שנתחייב סקילה —</b> <b>או נופל מן הגג</b> בדומה למה שעושים תחילה לנידון בסקילה, <b>או חיה דורסתו</b> ומשברת את איבריו. <b>מי שנתחייב שריפה —</b> <b>או נופל בדליקה</b> ונשרף, <b>או נחש מכישו</b> שיש בזה תחושת שריפה כמו בשריפה ממש. <b>מי שנתחייב הריגה</b> בחרב — <b>או נמסר למלכות</b> והם הורגים אותו בחרב, <b>או ליסטין</b> (שודדים) <b>באין עליו</b> ורוצחים אותו. <b>מי שנתחייב חניקה —</b> <b>או טובע בנהר</b> ונחנק במים, <b>או מת בסרונכי</b> (אסכרה), שנחנק בגרונו על ידי מחלה זו.
<b>תניא</b> <small>[שנויה</small> ברייתא<small>],</small> <b>היה רבי אומר: מנין שבמדה שאדם מודד בה מודדין לו</b> — <b>שנאמר: "בסאסאה בשלחה תריבנה"</b> (ישעיה כז, ח), כלומר, במידה (סאה) שנהג בה — בה הוא נענש ("תריבנה").
<b>אין לי אלא סאה</b> שהיא מידה גדולה, <b>מנין לרבות תרקב</b> (חצי סאה) <b>וחצי תרקב, קב וחצי קב, רובע</b> הקב <b>וחצי רובע, תומן</b> (שמינית הקב) <b>ועוכלא</b> שהיא אחת משלושים ושתים בקב <b>מנין —</b> <b>תלמוד לומר: "כי כל סאון סאן ברעש"</b> (ישעיה ט, ד), שהוא מפרש "סאון" סאה קטנה, שאפילו על עבירה קטנה אין מוותרים לאדם.
<b>ומנין שכל פרוטה ופרוטה מצטרפת לחשבון גדול,</b> שגם אם אינו נענש מיד על העבירות הקטנות, בסופו של דבר הכל מצטרף לעונש חמור — <b>תלמוד לומר: "אחת לאחת למצא חשבון"</b> (קהלת ז, כז).
<b>וכן מצינו בסוטה, שבמדה שמדדה —</b> <b>בה מדדו לה; היא עמדה על פתח ביתה ליראות לו</b> לנואף — <b>לפיכך כהן מעמידה על שער נקנור ומראה קלונה לכל. היא פרסה לו</b> (עבורו) <b>סודרין נאין על ראשה —</b> <b>לפיכך כהן נוטל</b> (מוריד) <b>כפה מעל ראשה ומניחו תחת רגליה. היא קשטה לו פניה —</b> <b>לפיכך</b>

Daf 9a

<b>פניה מוריקות,</b> שצבע פניה משתנה לירוק לאחר ששותה. <b>היא כחלה לו</b> בכוחל וייפתה את <b>עיניה —</b> <b>לפיכך עיניה בולטות</b> לאחר ששותה. <b>היא קלעה לו את שערה —</b> <b>לפיכך כהן סותר את שערה. היא הראתה לו באצבע,</b> שרמזה לו לבוא אליה — <b>לפיכך ציפורניה נושרות, היא חגרה לו בצילצול</b> (בסרט, חגורה) — <b>לפיכך כהן מביא חבל המצרי וקושר לה למעלה מדדיה. היא פשטה לו את יריכה —</b> <b>לפיכך יריכה נופלת.</b>
<b>היא קיבלתו על כריסה —</b> <b>לפיכך בטנה צבה. היא האכילתו מעדני עולם —</b> <b>לפיכך קרבנה מאכל בהמה</b> (שעורים). <b>היא השקתהו יין משובח בכוסות משובחים —</b> <b>לפיכך כהן משקה מים המרים במקידה</b> (כלי פשוט) <b>של חרש.</b>
<b>היא עשתה בסתר —</b> <b>"ישב בסתר עליון"</b> (תהלים צא, א), הקדוש ברוך הוא, <b>שם בה פנים, שנאמר</b> בסוג כזה של מעשים <b>"ועין נאף שמרה נשף לאמר לא תשורני עין</b> וסתר פנים ישים
<b>"</b>(איוב כד, טו). שהנואף בא בלילה ("נשף") שלא יראוהו ("לא תשורני עין"), והקדוש ברוך הוא עושה שיתגלה הדבר ברבים ("פנים ישים"). <b>דבר אחר: היא עשתה בסתר —</b> <b>המקום פירסמה בגלוי, שנאמר: "תכסה שנאה במשאון תגלה רעתו בקהל"</b> (משלי כו, כו), ששנאה וחטא שהיו מכוסים בחושך ("משאון") — לסוף מתגלים בקהל.
<big>א  </big>לענין זה שאמרנו שאף העבירות הקטנות שעושה אדם מצטרפות ונחשבות, ולבסוף נענש על הכל, שואלים: <b>ומאחר דנפקא ליה</b> <small>[שיצאה,</small> נלמדה, <small>לו]</small> ההוכחה לענין זה <b>מ"אחת לאחת למצא חשבון"</b> (קהלת ז, כז), אם כן הכתוב <b>"כי כל סאון סאן ברעש"</b> (ישעיה ט, ד) המלמד שנענשים גם על עבירות קטנות, <b>למה לי?</b> ומשיבים: להורות לנו שלא רק שהדברים מצטרפים ואין דבר אובד, אלא <b>לכמדה,</b>  שהעונש הוא מידה במידה.
 ושואלים:  <b>ומאחר דנפקא ליה</b> <small>[שיוצא,</small> נלמד, <small>לו</small> הענין<small>]</small> של מידה במידה <b>מ"כי כל סאון סאן ברעש",</b> אם כן הכתוב <b>"בסאסאה בשלחה תריבנה"</b> (ישעיה כז, ח)<b></b> <b>למה לי?</b>
ומשיבים: כתוב זה נדרש לענין אחר, <b>לכ</b> דברי <b>רב חיננא בר פפא.</b> ש<b>אמר רב חיננא בר פפא: אין הקדוש ברוך הוא נפרע מן האומה</b> החוטאת <b>עד שעת שילוחה</b> איבודה הסופי מן העולם, <b>שנאמר: "בסאסאה בשלחה</b> תריבנה
<b>".</b> ושואלים: <b>איני</b> <small>[וכן הוא]?</small> <b>והאמר</b> <small>[והרי אמר]</small> <b>רבא: שלשה כוסות</b> (של פורענות) <b>האמורות</b> בחלומו של שר המשקים <b>במצרים</b> ("וכוס פרעה בידי ואקח את הענבים ואשחט אותם אל כוס פרעה ואתן את הכוס על כף פרעה". בראשית מ, יא), <b>למה? אחת —</b> <b>ששתת</b> (ששתתה) <b>בימי משה</b> בעשר המכות, <b>ואחת —</b> <b>ששתת בימי פרעה נכה</b> מלך מצרים שנוצח בידי נבוכדנצר, <b>ואחת —</b> <b>שעתידה לשתות עם חברותיה</b> עם שאר האומות בימות המשיח. ואם כן נמצא שמצרים לקתה לא פעם אחת אלא פעמים אחדות!
<b>וכי תימא הנך אזדו והני אחריני נינהו</b> <small>[ואם תאמר</small> כי <small>אלה,</small> המצרים הקדמונים, <small>הלכו, ואלה</small> שנמצאים שם כעת <small>אחרים הם] —</small> <b>והתניא</b> <small>[והרי שנינו</small> בברייתא<small>],</small> <b>אמר ר' יהודה: מנימין גר המצרי היה לי חבר,</b> ואף הוא היה <b>מתלמידי ר' עקיבא.</b> <b>ו</b><b>אמר מנימין גר המצרי: אני מצרי ראשון,</b> כלומר, שהוא עצמו התגייר <b>ונשאתי מצרית ראשונה, אשיא לבני</b> (שהוא מצרי מדור שני) <b>מצרית שניה, כדי שיהא בן בני מותר לבא בקהל</b> כי מצרים אסורים לבוא בקהל רק עד דור שלישי. משמע מכך שדיני המצרים הקדמונים חלים גם על המצרים שבזמן הזה והם אותה אומה!
<b>אלא אי איתמר הכי איתמר</b> <small>[אם נאמר כך נאמר],</small> <b>אמר רב חיננא בר פפא: אין הקדוש ברוך הוא נפרע</b> ("בסאסאה") <b>מן המלך עד שעת שילוחו</b> מן העולם, <b>שנאמר "בסאסאה בשלחה תריבנה"</b> (ישעיה כז, ח).
<b>אמימר מתני להא</b> <small>[היה שונה את זו]</small> שאמר <b>רב חיננא בר פפא אהא</b> <small>[על זו]:</small> <b>מאי דכתיב</b> <small>[מהו שנאמר]:</small> <b>"כי אני ה' לא שניתי ואתם בני יעקב לא כליתם"</b> (מלאכי ג, ו)? — <b>"אני ה' לא שניתי"</b> מתפרש: <b>לא הכיתי לאומה ושניתי לה</b> (נצרכתי להכותה שנית) שכאשר מכה אותה פעם אחת — שוב אין לה תקומה, <b>"ואתם בני יעקב",</b> למרות שהוכיתם פעמים רבות — <b>"לא כליתם" היינו דכתיב</b> <small>[</small>ו<small>זהו שנאמר]</small> <b>"חצי אכלה בם"</b> (דברים לב, כג), לומר: <b>חצי כלין, והן,</b> ישראל, <b>אינן כלין,</b> אלא נשארים קיימים למרות הפורענויות הרבות שעברו עליהם.
<b>אמר רב המנונא: אין הקדוש ברוך הוא נפרע מן האדם עד שתתמלא סאתו</b> (המידה הראויה לו), <b>שנאמר "במלאות שפקו יצר לו"</b> (איוב כ, כב). שכאשר מתמלא השיעור המספיק ("ספקו") אז תבוא עליו הצרה ("יצר לו").
<b>ואגב כך הביאו עוד מה ש</b><b>דרש ר' חיננא בר פפא: מאי דכתיב</b> <small>[מהו שנאמר]:</small> <b>"רננו צדיקים בה' לישרים נאוה תהלה"</b> (תהלים לג, א)? <b>אל תקרי "נאוה תהלה" אלא "נוה</b> (בית) <b>תהלה",</b> לומר: <b>זה משה ודוד</b> ש<b>לא</b> <b>שלטו שונאיהם במעשיהם,</b> שבנו נוה לה', והנוה הזה נשאר קיים.
<b>דוד</b> מניין שלא הרסו זרים מעשיו — <b>דכתיב</b> <small>[שנאמר]:</small> <b>"טבעו בארץ שעריה"</b> (איכה ב, ט), לומר שבשערי המקדש לא שלטו השונאים, אלא טבעו השערים בארץ ונטמנו בה. <b>משה</b> — ש<b>אמר מר</b> <small>[החכם]:</small> <b>משנבנה מקדש ראשון נגנז אהל מועד, קרשיו קרסיו ובריחיו ועמודיו ואדניו.</b> ושואלים: <b>היכא</b> <small>[היכן]</small> נגנז? <b>אמר רב חסדא אמר אבימי: תחת מחילות של היכל.</b>
<big>ב</big> <b>תנו רבנן</b> <small>[שנו חכמים]:</small> <b>סוטה נתנה עיניה במי שאינו ראוי לה,</b> באדם זר, ונענשה ש<b>מה שביקשה</b> להיות עם הנואף — <b>לא ניתן לה,</b> שהרי נאסרת עליו לעולם, <b>ומה שבידה</b> (בעלה) — <b>נטלוהו ממנה,</b> שנאסרת גם עליו. וכלל הוא: <b>שכל הנותן עיניו במה שאינו שלו —</b> <b>מה שמבקש אין נותנין לו, ומה שבידו נוטלין הימנו.</b>

Daf 9b

<b>וכן מצינו בנחש הקדמוני</b> שפיתה את חוה, <b>שנתן עיניו במה שאינו ראוי לו</b> שרצה לשאת את חוה, <b>מה שביקש לא נתנו לו, ומה שבידו נטלוהו ממנו.</b> שכן <b>אמר</b> <b>הקדוש ברוך הוא: אני אמרתי</b> תחילה: <b>יהא</b> הנחש <b>מלך על כל בהמה וחיה, ועכשיו ארור הוא מכל הבהמה ומכל חית השדה</b> (ראה בראשית ג, יד).
<b>אני אמרתי יהלך בקומה זקופה —</b> <b>עכשיו על גחונו ילך. אני אמרתי יהא מאכלו מאכל אדם —</b> <b>עכשיו עפר יאכל. הוא אמר אהרוג את אדם ואשא את חוה —</b> <b>עכשיו "איבה אשית בינך ובין האשה ובין זרעך ובין זרעה"</b> (בראשית ג, טו).
<b>וכן מצינו בקין,</b> שרצה לרשת לבדו את העולם, <b>וקרח</b> שרצה כהונה, <b>ובלעם</b> שרצה את ממונו של בלק, <b>ודואג ואחיתופל</b> שקינאו בדוד, <b>וגחזי</b> שלקח את ממונו של נעמן, <b>ואבשלום ואדוניהו</b> שרצו במלוכה, <b>ועוזיהו</b> שרצה כהונה גדולה, <b>והמן</b> שרצה לאבד את כל היהודים, <b>ש</b>כל אלה <b>נתנו עיניהם במה שאינו ראוי להם,</b> ולכן <b>מה שביקשו לא ניתן להם, ומה שבידם נטלוהו מהם.</b>
<big>א  </big>נאמר במשנה: <b>בירך התחילה</b> הסוטה <b>בעבירה</b> ואחר כך בבטן, ולפיכך נענשת תחילה בירך. ושואלים: <b>מנא הני מילי</b> <small>[מניין הדברים הללו]</small> שכך סדר העונש? <b>אילימא</b> <small>[אם תאמר]</small> <b>משום דכתיב</b> <small>[שנאמר]:</small> <b>"בתת ה' את ירכך נפלת ואת בטנך צבה"</b> (במדבר ה, כא), שמשמע שזה סדר העונש — <b>והכתיב</b> <small>[והרי נאמר]</small> גם <b>"וצבתה בטנה ונפלה ירכה"</b> (בראשית ג, כז), משמע שהפורענות באה בבטן תחילה ואחר כך בירך!
<b>אמר אביי: כי לייט</b> <small>[כאשר</small> הכהן <small>מקלל]</small> — הריהו <b>לייט</b> <small>[מקלל]</small> <b>תחילה</b> את ה<b>ירך והדר</b> <small>[ואחר כך]</small> את ה<b>בטן לייט</b> <small>[מקלל],</small> <b>ומיא כי בדקי</b> <small>[והמים כאשר בודקים</small> הם אותה<small>] —</small> <b>כי אורחייהו בדקי</b> <small>[כדרכם בודקים</small> אותה<small>],</small> שהמים נכנסים ב<b>בטן ברישא</b> <small>[בתחילה]</small> <b>והדר</b> <small>[ואחר</small> כך<small>]</small> מגיעים ל<b>ירך.</b> ומקשים: <b>בקללה נמי כתיב</b> <small>[גם כן נאמר]</small> <b>"לצבות בטן ולנפל ירך"</b> (בראשית ג, כב), משמע שקודם שתחילת הפורענות הבטן ואחר כך בירך! ומשיבים: הכתוב <b>ההוא</b> אותו בא לומר <b>דמודע</b> <small>[שמודיע]</small> <b>לה</b> ה<b>כהן</b> שה<b>בטן</b> נבדקת <b>ברישא</b> <small>[בתחילה]</small> <b>והדר</b> <small>[ואחר כך]</small> ה<b>ירך</b> נבדקת, ש<b>לא</b> <b>להוציא לעז על מים המרים,</b> שאם לא יהיה הדבר לפי הסדר הזה, יאמרו שהמים לא בדקו אותה.
<big>ב משנה</big> ועוד בדברי אגדה על כך שאדם מקבל מידי שמים לפי המידה שהוא עצמו מודד. <b>שמשון הלך אחר עיניו —</b> <b>לפיכך</b> נענש מידה במידה כאשר <b>נקרו פלשתים את עיניו, שנאמר: "ויאחזוהו פלשתים וינקרו את עיניו"</b> (שופטים טז, כא).
<b>אבשלום נתגאה בשערו —</b> <b>לפיכך נתלה בשערו. ו</b>עוד, <b>לפי שבא על עשר פלגשי אביו</b> (ראה שמואל ב טו, טז, ושם טז, כב) — <b>לפיכך נתנו</b> (נתקעו) <b>בו עשר לונביות</b> (חניתות), <b>שנאמר: "ויסבו עשרה נערים נשאי כלי יואב</b> ויכו את אבשלום וימיתוהו<b>"</b> (שמואל ב יח, טו). <b>ולפי שגנב שלש גנבות,</b> שגנב ליבם של שלושה; <b>לב אביו,</b> שרימה אותו כשאמר לו שהולך לזבוח, <b>ולב בית דין</b> שרימה גם את בית הדין שיתמכו בו, <b>ולב</b> כל <b>ישראל, שנאמר: "ויגנב אבשלום את לב אנשי ישראל"</b> (שמואל ב טו, ו) — <b>לפיכך נתקעו בו</b> בליבו <b>שלשה שבטים, שנאמר: "ויקח שלשה שבטים בכפו ויתקעם בלב אבשלום"</b> (שמואל ב יח, יד).
<b>וכן לענין הטובה</b> משלמים לאדם מידה כנגד מידה, <b>מרים המתינה למשה שעה אחת</b> על שפת היאור, <b>שנאמר: "ותתצב אחתו מרחק</b> לדעה מה יעשה לו<b>"</b> (שמות ב, ד) — <b>לפיכך נתעכבו לה ישראל שבעה ימים במדבר</b> כאשר לקתה בצרעת, <b>שנאמר: "והעם לא נסע עד האסף מרים"</b> (במדבר יב, טו).
<b>יוסף זכה לקבור את אביו, ו</b>אף ש<b>אין באחיו</b> מי שהיה <b>גדול</b> בחשיבות <b>ממנו, שנאמר: "ויעל יוסף לקבר את אביו ויעלו... עמו גם רכב גם פרשים"</b> (בראשית נ, ז. בראשית נ, ט) — <b>מי לנו גדול מיוסף</b> ש<b>לא נתעסק בו</b> בארונו <b>אלא משה</b> שהיה גדול שבישראל.
<b>משה זכה</b> להתעסק <b>בעצמות יוסף ו</b>אף ש<b>אין בישראל גדול ממנו, שנאמר: "ויקח משה את עצמות יוסף עמו"</b> (שמות יג, יט) — <b>מי גדול ממשה</b> ש<b>לא נתעסק בו אלא המקום</b> (הקדוש ברוך הוא) עצמו, <b>שנאמר: "ויקבר אתו בגי"</b> (דברים לד, ו), ואין מבואר בכתוב מי קברו, ללמדנו שה' הוא שקבר אותו. <b>לא על משה בלבד אמרו</b> שהקדוש ברוך הוא התעסק בו, <b>אלא על כל הצדיקים, שנאמר: "והלך לפניך צדקך כבוד ה' יאספך"</b> (ישעיה נח, ח).
<big>ג גמרא</big> <b>תנו רבנן</b> <small>[שנו חכמים]:</small> <b>שמשון בעיניו מרד</b> שמשום שהלך אחר עיניו עבר עבירות, <b>שנאמר: "ויאמר שמשון אל אביו אותה קח לי כי היא ישרה בעיני"</b> (שופטים יד, ג) — <b>לפיכך נקרו פלשתים את עיניו, שנאמר: "ויאחזוהו פלשתים וינקרו את עיניו"</b>  (שופטים טז, כא).
 ומקשים:  <b>איני</b> <small>[ו</small>כי <small>כן הוא]?</small> <b>והכתיב</b> <small>[והרי נאמר]</small> <b>"ואביו ואמו לא ידעו כי מה' היא</b> כי תואנה הוא מבקש מפלשתים<b>"</b> (שופטים יד, ד), משמע שלא היה זה מפני שהלך אחר עיניו, אלא מפני שעשה בכך שליחות המקום! ומשיבים: אמנם עונשם של פלשתים נועד מעם ה', אבל <b>כי אזל מיהא</b> <small>[כאשר הלך על כל פנים] —</small> <b>בתר ישרותיה אזל</b> <small>[אחר ישרותו,</small> נטיית ליבו, <small>הלך]</small> ולא עשה לשם שמים.
<b>תניא</b> <small>[שנויה</small> ברייתא<small>],</small> <b>רבי אומר: תחילת קלקולו בעזה —</b> <b>לפיכך לקה בעזה.</b> ומסבירים: <b>תחילת קלקולו בעזה —</b> <b>דכתיב</b> <small>[שנאמר]:</small> <b>"וילך שמשון עזתה וירא שם אשה זונה"</b> (שופטים טז, א), <b>לפיכך לקה בעזה —</b> <b>דכתיב</b> <small>[שנאמר]:</small> <b>"ויורידו אותו עזתה"</b>  (שופטים טז, כא).
 ומקשים:  <b>והכתיב</b> <small>[והרי נאמר]</small> קודם לכן: <b>"וירד שמשון תמנתה</b> וירא אשה בתמנתה מבנות פלשתים<b>"</b> (שופטים יד, א), משמע שכבר בתמנה החל הדבר! ומשיבים: <b>תחלת קלקולו מיהא</b> <small>[על כל פנים]</small> <b>בעזה היה,</b> שזאת שבתמנה נשא לאשה ואילו בזנות קילקל בעזה.
 נאמר <b>"ויהי אחרי כן ויאהב אשה בנחל שורק ושמה דלילה"</b> (שופטים טז, ד). <b>תניא</b> <small>[שנויה</small> ברייתא<small>],</small> <b>רבי אומר:</b> גם <b>אילמלא</b> (אם לא) <b>לא נקרא שמה "דלילה" —</b> <b>ראויה היתה שתקרא "דלילה".</b> ומדוע? משום ש<b>דילדלה את כחו, דילדלה את לבו, דילדלה את מעשיו.</b>
ומבאר: <b>דילדלה את כחו —</b> <b>דכתיב</b> <small>[שנאמר]</small> לאחר שגילחה את שערו: <b>"ויסר כחו מעליו"</b> (שופטים טז, יט). <b>דילדלה את לבו —</b> <b>דכתיב</b> <small>[שנאמר]:</small> <b>"ותרא דלילה כי הגיד לה את כל לבו"</b> (שופטים טז, יח). <b>דילדלה את מעשיו —</b> <b>דאיסתלק</b> <small>[שהסתלקה]</small> <b>שכינה מיניה</b> <small>[ממנו],</small> <b>דכתיב</b> <small>[שנאמר]:</small> <b>"והוא לא ידע כי ה' סר מעליו"</b> (שופטים טז, כ).
 נאמר שם <b>"ותרא דלילה כי הגיד לה את כל לבו"</b> (שופטים טז, יח). ושואלים: <b>מנא</b> <small>[מניין]</small> <b>ידעה</b> שהפעם הוא מדבר דברי אמת? <b>אמר ר' חנין אמר רב: ניכרין דברי אמת</b> מעצמם, והרגישה שהפעם הוא דובר אמת. <b>אביי אמר: ידעה בו באותו צדיק</b> ש<b>לא מפיק</b> <small>[מוציא]</small> <b>שם שמים לבטלה. כיון</b> ש<b>אמר "נזיר אלהים אני"</b> (שופטים טז, יז) <b>אמרה: השתא</b> <small>[עכשיו]</small> <b>ודאי קושטא קאמר</b> <small>[אמת</small> הוא <small>אומר].</small>
נאמר <b>"ויהי כי הציקה לו בדבריה כל הימים ותאלצהו"</b> (שופטים טז, טז). ושואלים: <b>מאי</b> <small>[מה</small> פירוש<small>]</small> <b>"ותאלצהו",</b> כיצד אילצה אותו? <b>אמר ר' יצחק דבי</b> <small>[מבית</small> מדרשו<small>]</small> של <b>ר' אמי: בשעת גמר ביאה נשמטה מתחתיו</b> שלא יגמור ביאתו, ועל ידי כך היה מצטער ביותר.
 נאמר בדברי המלאך לאימו של שמשון <b>"ועתה השמרי נא ואל תשתי יין ושכר ואל תאכלי כל טמא"</b> (שופטים יג, ד). ושואלים: <b>מאי</b> <small>[מה</small> פירוש<small>]</small> <b>"כל טמא"? ותו</b> <small>[ועוד],</small> וכי <b>עד השתא</b> <small>[עכשיו]</small> <b>דברים טמאים קאכלה</b> <small>[היתה אוכלת]</small> שצריך היה לומר לה שמעכשיו לא תאכל בכלל דבר טמא?! <b>אמר ר' יצחק דבי</b> <small>[מבית</small> מדרשו<small>]</small> של <b>רבי אמי:</b> אין הכוונה לדבר טמא ממש, אלא ל<b>דברים האסורים ב</b>אכילה ל<b>נזיר.</b>
נאמר בשמשון <b>"ויבקע אלהים את המכתש אשר בלחי"</b> (שופטים טו, יט). <b>אמר ר' יצחק דבי</b> <small>[מבית</small> מדרשו<small>]</small> של <b>רבי אמי: הוא איוה לדבר טמא</b> בזנות — <b>לפיכך נתלו חייו בדבר טמא</b> בלחי החמור.
 נאמר בשמשון "ותחל רוח ה' לפעמו במחנה דן בן צרעה ובין אשתאול" (שופטים יג, כה), וכך דרשו את הפסוק: <b>"ותחל רוח ה'", אמר ר' חמא בר' חנינא: חלתה</b> (חלה, התקיימה) <b>נבואתו של יעקב אבינו, דכתיב</b> <small>[שנאמר]:</small> <b>"יהי דן נחש עלי דרך"</b> (בראשית מט, יז) והכוונה לשמשון שבא משבט דן.
<b>"לפעמו במחנה דן", אמר ר' יצחק דבי</b> <small>[מבית</small> מדרשו<small>]</small> של <b>רבי אמי: מלמד שהיתה שכינה מקשקשת לפניו כזוג</b> (כפעמון); <b>כתיב הכא</b> <small>[נאמר כאן]</small> <b>"לפעמו במחנה דן" וכתיב התם</b> <small>[ונאמר שם]</small> בבגדי הכהן הגדול <b>"פעמן ורמן"</b> (שמות לט, כו).
 על הנאמר <b>"בין צרעה ובין אשתאול", אמר ר' אסי: צרעה ואשתאול שני הרים גדולים היו, ועקרן שמשון וטחנן זה בזה.</b>
נאמר בו <b>"והוא יחל להושיע את ישראל"</b> (שופטים יג, ה) <b>אמר ר' חמא בר' חנינא:</b>

Daf 10a

<b>הוחל</b> (התחללה, בטלה) <b>שבועתו של אבימלך</b> שנשבע לו אברהם בברית שכרתו ביניהם, <b>דכתיב</b> <small>[שנאמר]:</small> <b>"אם תשקר לי ולניני ולנכדי"</b> (בראשית כא, כג). וכיון שהפלשתים לא שמרו את השבועה ושיעבדו בישראל — בטלה השבועה.
 נאמר <b>"ויגדל הנער ויברכהו ה'"</b> (שופטים יג, כד), ושואלים: <b>במה ברכו?</b> שהרי לא מצאנו בו ברכה מיוחדת. <b>אמר רב יהודה אמר רב: שברכו באמתו</b> (איבר המין שלו), שלמרות שהיה נער היתה <b>אמתו כ</b>שאר <b>בני אדם, וזרעו כנחל שוטף.</b>
נאמר <b>"ויקרא שמשון אל ה' ויאמר ה' אלהים זכרני נא וחזקני נא אך הפעם הזה האלהים ואנקמה נקם אחת משתי עיני מפלשתים"</b> (שופטים טז, כח). <b>אמר רב: אמר שמשון לפני</b> <b>הקדוש ברוך הוא: רבונו של עולם, זכור לי עשרים ושתים שנה ששפטתי את ישראל</b> בלי לקבל כל שכר <b>ולא אמרתי לאחד מהם</b> אפילו <b>העבר לי מקל ממקום למקום.</b>
נאמר <b>"וילך שמשון וילכד שלש מאות שועלים"</b> (שופטים טו, ד), ושואלים: <b>מאי שנא</b> <small>[מה שונה,</small> מדוע דווקא<small>]</small> <b>שועלים? אמר ר' איבו בר נגדי אמר ר' חייא בר אבא, אמר שמשון: יבא מי שחוזר לאחוריו,</b> השועל, שבשעה שצדים אותו הריהו חוזר לאחוריו, למקום שהיה בו קודם לכן ואינו מרחיק לברוח, <b>ויפרע מפלשתים שחזרו בשבועתן</b> שנשבע אבימלך לאברהם, ולא קיימו אותה.
<b>תניא</b> <small>[שנויה</small> ברייתא<small>],</small> <b>אמר ר' שמעון החסיד: בין כתיפיו של שמשון</b> רוחב <b>ששים אמה היה, שנאמר: "וישכב שמשון עד חצי הלילה ויקם בחצי הלילה ויאחז בדלתות שער העיר ובשתי המזזות ויסעם עם הבריח וישם על כתפיו"</b> (שופטים טז, ג), למדנו שהיו כמידת כתפיו, <b>וגמירי</b> <small>[ולמודים</small> אנו<small>]</small> במסורת, ש<b>אין דלתות עזה פחותות</b> ברוחבן <b>מששים אמה.</b>
נאמר על שמשון: <b>"ויהי טוחן בבית האסורים"</b> (שופטים טז, כא). <b>אמר ר' יוחנן: אין טחינה אלא לשון עבירה</b> (כלומר, תשמיש), <b>וכן הוא אומר "תטחן לאחר אשתי</b> ועליה יכרעון אחרין<b>"</b> (איוב לא, י), <b>מלמד שכל אחד ואחד הביא לו את אשתו לבית האסורים כדי שתתעבר הימנו. אמר רב פפא: היינו דאמרי אינשי</b> <small>[זהו שאומרים אנשים</small> בפתגם מקובל<small>]:</small> <b>קמי דשתי חמרא —</b> <small>[לפני</small> מי <small>ששותה יין]</small> — נותנים <b>חמרא</b> <small>[יין],</small> <b>קמי רפוקא גרידיא</b> <small>[לפני</small> מי <small>שחופר באדמה] —</small> נותנים <b>דובלא</b> <small>[דבלים]</small> (עשב) והוא שאירע בשמשון, שמה שעסק בו הוא שהביאו לפניו.
<b>ואמר ר' יוחנן: כל המזנה</b> עם נשים אחרות — <b>אשתו מזננת עליו, שנאמר "אם נפתה לבי על אשה ועל פתח רעי ארבתי"</b> (איוב לא, ט), <b>ו</b>על כך גם <b>כתיב</b> <small>[נאמר]</small> <b>"תטחן לאחר אשתי ועליה יכרעון אחרין"</b> (איוב לא, י). <b>והיינו דאמרי אינשי</b> <small>[והוא שאומרים אנשים</small> בפתגם עממי<small>]:</small> <b>איהו בי קארי ואיתתיה בי בוציני</b> <small>[הוא</small> נמצא <small>בין הדלעות ואשתו בין המלפפונים],</small> כלומר, כדרך שהוא עושה אף היא עושה.
<b>ואמר ר' יוחנן: שמשון דן את ישראל כאביהם שבשמים</b> בצדק גמור, <b>שנאמר: "דן ידין עמו כאחד" וגו'</b> (בראשית מט, טז) ודורשים — כמו ה' שהוא אחד. <b>ואמר ר' יוחנן: שמשון על שמו של הקדוש ברוך הוא נקרא, שנאמר: "כי שמש ומגן ה' אלהים"</b> (תהלים פד, יב). ושואלים: <b>אלא מעתה</b> אם הוא כינוי של הקדוש ברוך הוא, אם כן <b>לא ימחה</b> (ימחק) שמו כשאר שמות הקודש! <b>אלא</b> יש לומר: שמו הוא <b>מעין שמו של הקדוש ברוך הוא,</b> ללמד: <b>מה הקדוש ברוך הוא מגין על כל העולם כולו —</b> <b>אף שמשון מגין בדורו על ישראל. ו</b>עוד
<b>אמר ר' יוחנן: בלעם חיגר ברגלו אחת היה, שנאמר "וילך שפי"</b> (במדבר כג, ג), ומפרשים: הלך בצליעה. <b>שמשון חיגר בשתי רגליו היה, שנאמר</b> בדברי יעקב על שבט דן, והיא הנבואה על שמשון <b>"שפיפן עלי ארח"</b> (בראשית מט, יז) — שפי כפול.
<big>ב</big> <b>תנו רבנן</b> <small>[שנו חכמים]:</small> <b>חמשה נבראו</b> בצד מסויים <b>מעין דוגמא של מעלה,</b> בדרגה שהיא למעלה מבני אדם רגילים, בתבנית מושלמת, <b>וכולן לקו בהן,</b> באותם דברים שנתעלו בהם. <b>שמשון בכחו</b> היה מעין מעלה, <b>שאול בצוארו</b> שנאמר בו שהיה משכמו ומעלה גבוה מכל העם, <b>אבשלום בשערו, צדקיה בעיניו, אסא ברגליו.</b>
ומפרטים: <b>שמשון</b> לקה <b>בכחו —</b> <b>דכתיב</b> <small>[שנאמר]:</small> <b>"ויסר כחו מעליו"</b> (שופטים טז, יט).
<b>שאול</b> לקה <b>בצוארו —</b> <b>דכתיב</b> <small>[שנאמר]:</small> <b>"ויקח שאול את החרב ויפל עליה"</b> (שמואל א לא, ד), ומפרשים שעשה שתינעץ החרב בצווארו.
<b>אבשלום</b> לקה <b>בשערו —</b> <b>כדבעינן למימר קמן</b> <small>[כפי שרוצים אנו לומר אחר כך].</small> <b>צדקיה</b> לקה <b>בעיניו, דכתיב</b> <small>[שנאמר]:</small> <b>"ואת עיני צדקיהו עור"</b> (מלכים ב כה, ז).
<b>אסא</b> לקה <b>ברגליו —</b> <b>דכתיב</b> <small>[שנאמר]:</small> <b>"רק לעת זקנתו חלה את רגליו"</b> (מלכים א טו, כג), <b>ואמר רב יהודה אמר רב:</b> מה היתה מחלתו — <b>שאחזתו פדגרא. אמר ליה</b> <small>[לו]</small> <b>מר זוטרא בריה</b> <small>[בנו]</small> של <b>רב נחמן לרב נחמן: היכי דמי</b> <small>[כיצד הוא</small> כאב<small>]</small> <b>פדגרא? אמר ליה</b> <small>[לו]:</small> <b>כמחט</b> הננעצת <b>בבשר החי.</b> ושואלים: <b>מנא</b> <small>[מניין]</small> <b>ידע</b> דבר זה? ומשיבים: <b>איכא דאמרי</b> <small>[יש שאומרים]:</small> <b>מיחש הוה</b> <small>[הוא בעצמו היה]</small> <b>חש ביה</b> <small>[בו]</small> ממחלה זו. <b>ואיכא דאמרי</b> <small>[ויש שאומרים]:</small> <b>מרביה</b> <small>[מרבו]</small> <b>שמע ליה</b> <small>[זאת].</small> <b>ואיכא דאמרי</b> <small>[ויש שאומרים]</small> שידע זאת כפי שנאמר <b>"סוד ה' ליראיו ובריתו להודיעם"</b> (תהלים כה, יד).
<b>דרש רבא: מפני מה נענש אסא</b> ברגליו — <b>מפני שעשה אנגריא</b> (עבודת כפייה) <b>בתלמידי חכמים, שנאמר "והמלך אסא השמיע את כל יהודה אין נקי"</b> (מלכים א טו, כב) לבנות את העיר רמה, ומריבוי הלשון "את כל" משמע שלקח לעבודה זו את כולם, גם תלמידי חכמים. ושאלו: <b>מאי</b> <small>[מה</small> פירוש<small>]</small> <b>"אין נקי"? אמר רב יהודה אמר רב: אפילו חתן מחדרו וכלה מחופתה,</b> שנאמר בחתן "נקי יהיה לביתו שנה אחת" (דברים כד, ה).
<big>ב</big> <b>כתיב</b> <small>[נאמר]</small> <b>"וירד שמשון תמנתה"</b> (שופטים יד, א), <b>וכתיב</b> <small>[ונאמר]</small> בפרשת יהודה ותמר <b>"הנה חמיך עלה תמנתה"</b> (בראשית לח, יג). ולכאורה יש סתירה בין הכתובים, שבמקום אחד נראה שתמנה היתה במקום נמוך, ובאחר שהיתה במקום גבוה. <b>אמר ר' אלעזר:</b> אין להבין את הדבר במובן של תיאור הליכה למקום, אלא באופן מוסרי; <b>שמשון שנתגנה בה</b> בהליכתו לתמנה — <b>כתיב ביה</b> <small>[נאמר בו]</small> לשון <b>ירידה,</b> ואילו <b>יהודה שנתעלה בה —</b> <b>כתיב ביה</b> <small>[נאמר בו]</small> לשון <b>עליה.</b>
<b>ר' שמואל בר נחמני אמר: שתי תמנאות היו, חדא</b> <small>[אחת</small> מהן<small>]</small> <b>בירידה</b> בעמק, <b>וחדא</b> <small>[ואחת]</small> <b>בעליה,</b> במקום גבוה.
<b>רב פפא אמר: חדא תמנה הואי</b> <small>[תמנה אחת היתה]</small> וישבה במדרון של הר, לאדם <b>דאתי מהאי גיסא</b> <small>[שבא מצד זה],</small> מפסגת ההר — <b>ירידה</b> היא, <b>ודאתי מהאי גיסא</b> <small>[ו</small>ל<small>שבא מצד אחר],</small> מתחתיתו — <b>עליה</b> היא. ומביאים דוגמה <b>כגון</b> המקומות <b>ורדוניא ובי בארי ושוקא דנרש</b> שנמצאים בשיפוע הר, שלבני מקום אחד היא עליה, ולבני מקום אחר היא ירידה.
 נאמר בתמר <b>"ותשב בפתח עינים"</b> (בראשית לח, יד), ונחלקו אמוראים בפירוש "פתח עינים". <b>אמר ר' אלכסנדרי: מלמד שהלכה וישבה לה בפתחו של אברהם אבינו, מקום שכל עינים צופות לראותו,</b> והיתה בטוחה שיעבור יהודה שם. <b>ר' חנין אמר</b> בשם <b>רב: מקום הוא ששמו עינים, וכן הוא אומר</b> בתוך רשימת ישובים <b>"תפוח והעינם"</b> (יהושע טו, לד).
<b>ר' שמואל בר נחמני אמר: שנתנה עינים</b> (הסבירה, הביאה ראיה) <b>לדבריה. כשתבעה</b> יהודה למשכב <b>אמר לה: שמא גויה את? אמרה ליה</b> <small>[לו]:</small> <b>גיורת אני.</b> שאל: <b>שמא אשת איש את? אמרה ליה</b> <small>[לו]:</small> <b>פנויה אני. שמא קיבל בך אביך קידושין</b> ואינך יודעת על כך? <b>אמרה ליה</b> <small>[לו]:</small> <b>יתומה אני.</b> ועוד שאל: <b>שמא טמאה</b> (נידה) <b>את? אמרה ליה</b> <small>[לו]:</small> <b>טהורה אני.</b> והוא אשר נאמר "פתח עינים" — שפתחה לו פתח להראות שהיא מותרת לו.
 ועוד בענין ביתו של אברהם: נאמר <b>"ויטע אשל בבאר שבע"</b> (בראשית כא, לג), <b>אמר ריש לקיש: מלמד שעשה</b> אברהם <b>פרדס, ונטע בו כל מיני מגדים.</b>
בענין זה נחלקו תנאים, <b>ר' יהודה ור' נחמיה; חד</b> <small>[אחד</small> <b>מהם</b><small>]</small> <b>אמר: פרדס</b> נטע, <b>וחד</b> <small>[ואחד</small> מהם<small>]</small> <b>אמר: פונדק</b> עשה. ואומרים: <b>בשלמא למאן דאמר</b> <small>[נניח ל</small>דעת <small>מי שאומר]</small> שנטע <b>פרדס —</b> <b>היינו דכתיב</b> <small>[זהו שנאמר]</small> <b>"ויטע",</b> שלשון זו נופלת בפרדס. <b>אלא למאן דאמר</b> <small>[ל</small>דעת <small>מי שאומר]</small> <b>פונדק, מאי</b> <small>[מה]</small> היא לשון <b>"ויטע"?</b> ומשיבים: <b>כדכתיב</b> <small>[כפי שנאמר]:</small> <b>"ויטע אהלי אפדנו"</b> (דניאל יא, מה) שאף באוהלים משתמשים בלשון נטיעה.
 נאמר שם <b>"ויקרא שם בשם ה' אל עולם"</b> (בראשית כא, לג). <b>אמר ריש לקיש: אל תיקרי</b> <small>[תקרא]</small> בפסוק הזה כמפורש בו <b>"ויקרא",</b>

Daf 10b

<b>אלא ויקריא. מלמד שהקריא,</b> כלומר, גרם <b>אברהם אבינו לשמו של הקדוש ברוך הוא</b> שיקרא <b>בפה כל עובר ושב. כיצד? לאחר ש</b>אורחיו של אברהם <b>אכלו ושתו, עמדו לברכו</b> ולהודות לו. <b>אמר להם: וכי משלי אכלתם? משל אלהי עולם אכלתם! הודו ושבחו וברכו למי שאמר והיה העולם.</b> ועל ידי כך גרם לכולם להודות לה'. ושוב לענין תמר.
 נאמר <b>"ויראה יהודה ויחשבה לזונה כי כסתה פניה"</b> (בראשית לח, טו). ותוהים: <b>משום</b> ש<b>כסתה</b> את <b>פניה חשבה לזונה?!</b> הלא דרך הזונות היא להיפך, שמגלות את פניהן!
<b>אמר ר' אלעזר:</b> משום <b>שכסתה פניה בבית חמיה,</b> כלומר, בביתו, מחמת צניעות, לכן לא הכירה עכשיו כשגילתה את פניה. ש<b>אמר ר' שמואל בר נחמני אמר ר' יונתן: כל כלה שהיא צנועה בבית חמיה —</b> <b>זוכה ויוצאין ממנה מלכים ונביאים. מנלן</b> <small>[מניין לנו]</small> דבר זה — <b>מתמר.</b> וכיצד אנו מוצאים שיצאו ממנה <b>נביאים —</b> <b>דכתיב</b> <small>[שנאמר]</small> <b>"חזון ישעיהו בן אמוץ"</b> (ישעיה א, א), <b>מלכים —</b> <b>מדוד. ואמר ר' לוי: דבר זה מסורת בידינו מאבותינו: אמוץ</b> אבי ישעיהו הנביא <b>ואמציה</b> מלך יהודה מזרע דוד <b>אחים הוו</b> <small>[היו],</small> הרי שגם ישעיה הנביא היה מבית דוד ומצאצאיה של תמר.
 נאמר בתמר <b>"היא מוצאת"</b> (להישרף) (בראשית לח, כה) ושואלים: <b>"היא מיתוצאת"</b> שהיא לשון המורה על כך שהוצאה בעל כרחה <b>מיבעי ליה</b> <small>[צריך היה לו]</small> לומר! <b>אמר ר' אלעזר: לאחר שנמצאו סימניה</b> שמיהודה היא מעוברת, <b>בא סמאל</b> (השטן) <b>וריחקן, בא גבריאל</b> המלאך <b>וקירבן,</b>  ולכן "מוצאת" רומז לשון מציאה, שנמצאו הסימנים.
 ומעירים:  <b>היינו דכתיב</b> <small>[הוא שנאמר]</small> <b>"למנצח על יונת אלם רחקים לדוד מכתם"</b> (תהלים נו, א), <b>אמר ר' יוחנן: משעה שנתרחקו סימניה נעשית כיונה אילמת. "לדוד מכתם" —</b> <b>שיצא ממנה דוד שהיה מך</b> (נמוך ועניו) <b>ותם לכל</b> הבריות. <b>דבר אחר: "מכתם" —</b> <b>שהיתה מכתו תמה</b> (שלימה), <b>שנולד כשהוא מהול,</b> ולא היה צריך למול אותו. <b>דבר אחר: "מכתם" —</b> <b>כשם שבקטנותו הקטין עצמו אצל מי שגדול ממנו ללמוד תורה</b> ממנו, <b>כך</b> היה נוהג <b>בגדולתו</b> באופן שהיתה ענוותו ("מכ—) שלימה (— תם") כל ימיו.
 נאמר <b>"והיא שלחה אל חמיה לאמר לאיש אשר אלה לו אנכי הרה"</b> (בראשית לח, כה). ושואלים: <b>ותימא ליה מימר</b> <small>[ושתאמר לו]</small> במפורש, שלו היא הרה! <b>אמר רב זוטרא בר טוביה אמר רב, ואמרי לה</b> <small>[ו</small>יש <small>אומרים]</small> ש<b>אמר</b> זאת <b>רב חנא בר ביזנא אמר ר' שמעון חסידא, ואמרי לה</b> <small>[ו</small>יש <small>אומרים]</small> <b>אמר ר' יוחנן משום ר' שמעון בן יוחי: נוח לו</b> (מוטב לו) <b>לאדם שיפיל עצמו לתוך כבשן האש, ואל ילבין פני חבירו ברבים. מנלן</b> <small>[מניין לנו] —</small> <b>מתמר,</b> שאם לא היה יהודה מודה — היתה היא מוכנה להישרף, כדי לא לביישו ברבים.
 נאמר <b>"הכר נא"</b> (בראשית לח, כה). <b>אמר ר' חמא ברבי חנינא: ב</b>לשון <b>"הכר" בישר</b> הודיע יהודה <b>לאביו,</b> ולכן <b>ב"הכר" בישרוהו.</b> ומסבירים: <b>ב"הכר" בישר</b> — שאמר לאביו על כתונת יוסף <b>"הכר נא הכתנת בנך היא"</b> (בראשית לז, לב), <b>ב"הכר" בישרוהו —</b> <b>"הכר נא למי</b> החותמת והפתילים והמטה<b>"</b> (בראשית לח, כה).
 נאמר <b>"</b>הכר <b>נא", אין "נא" אלא לשון בקשה.</b> ומסבירים: <b>אמרה ליה</b> <small>[לו]:</small> <b>בבקשה ממך, הכר פני בוראך ואל תעלים עיניך ממני.</b>
<b>"ויכר יהודה ויאמר צדקה ממני"</b> (בראשית לח, כו). <b>היינו</b> <small>[זהו]</small> ש<b>אמר רב חנין בר ביזנא אמר ר' שמעון חסידא: יוסף שקדש שם שמים בסתר</b> כשעמד בפיתויה של אשת פוטיפר — <b>זכה והוסיפו לו אות אחת משמו של</b> <b>הקדוש ברוך הוא, דכתיב</b> <small>[שנאמר]:</small> <b>"עדות ביהוסף שמו"</b> (תהלים פא, ו) הרי שהוסיפו לשמו את האות ה"א משמו של הקדוש ברוך הוא.
<b>יהודה שקדש שם שמים בפרהסיא</b> שהודה ברבים על חטאו — <b>זכה ונקרא כולו על שמו של</b> <b>הקדוש ברוך הוא,</b> שהרי כל השם המפורש כלול בתוך השם יהודה. <b>כיון שהודה ואמר "צדקה ממני"</b> (בראשית לח, כו) <b>יצתה</b> (יצאה) <b>בת קול</b> משמים <b>ואמרה: אתה הצלת</b> את <b>תמר ושני בניה</b> שהיתה מעוברת בהם <b>מן האור</b> (האש) — <b>חייך שאני מציל בזכותך שלשה מבניך מן האור. מאן נינהו</b> <small>[מי הם]</small> אותם שלושה — <b>חנניה מישאל ועזריה.</b>
יהודה אמר <b>"צדקה ממני".</b> ושואלים: <b>מנא</b> <small>[מניין]</small> <b>ידע</b> שבאמת ממנו תמר מעוברת? ומשיבים: <b>יצתה בת קול</b> משמים <b>ואמרה: ממני יצאו כבושים</b> (סודות) אלה, ועל פי ה' היה המעשה.
 נאמר אחר כך על יהודה ותמר <b>"ולא יסף עוד לדעתה"</b> (בראשית לח, כו). <b>אמר שמואל סבא</b> <small>[הזקן]</small> <b>חמוה</b> <small>[חמיו]</small> של <b>רב שמואל בר אמי משמיה</b> <small>[משמו]</small> של <b>רב שמואל בר אמי: כיון שידעה</b> שלשם שמים נתכוונה — <b>שוב לא פסק ממנה; כתיב הכא</b> <small>[נאמר כאן]:</small> <b>"ולא יסף עוד לדעתה" וכתיב התם</b> <small>[ונאמר שם]</small> במתן תורה: <b>"קול גדול ולא יסף"</b> (דברים ה, יט), שאנו מפרשים — לא פסק, לא נאסף ונגמר.
<big>א  </big>שנינו במשנה: <b>אבשלום נתגאה בשערו</b> ובשערו נענש. <b>תנו רבנן</b> <small>[שנו חכמים]:</small> <b>אבשלום ב</b>גלל <b>שערו מרד</b> וחטא, <b>שנאמר: "וכאבשלום לא היה איש יפה</b> בכל ישראל... <b>ובגלחו את ראשו והיה מקץ ימים לימים אשר יגלח כי כבד עליו וגלחו ושקל את שער ראשו מאתים שקלים באבן המלך"</b> (שמואל ב יד, כה-כו). ומהי אבן המלך? <b>תנא</b> <small>[שנה</small> החכם<small>]:</small> <b>אבן שאנשי טבריא</b> (טבריה) <b>ואנשי ציפורי שוקלים בה.</b>
ומפני שהיה שערו נאה ביותר ונתגאה בו <b>לפיכך נתלה בשערו, שנאמר: "ויקרא אבשלום לפני עבדי דוד ואבשלום רכב על הפרד, ויבא הפרד תחת שובך האלה הגדולה ויחזק ראשו באלה ויתן בין השמים ובין הארץ והפרד אשר תחתיו עבר"</b> (שמואל ב יח, ט). <b>שקל ספסירא בעא למיפסקיה</b> <small>[לקח</small> אבשלום <small>חרב</small> ו<small>רצה לחתוך אותו</small> את השיער<small>]</small> כדי להיחלץ. <b>תנא דבי</b> <small>[שנה</small> החכם <small>מבית</small> מדרשו<small>]</small> של <b>ר' ישמעאל: באותה שעה נבקע שאול מתחתיו,</b> ופחד ליפול בתוכו, ולא חתך את שערו.
 נאמר <b>"וירגז המלך ויעל על עלית השער ויבך, וכה אמר בלכתו בני אבשלום בני בני אבשלום מי יתן מותי אני תחתיך אבשלום בני בני"</b> (שמואל ב יט, א) <b>"והמלך לאט את פניו ויזעק המלך קול גדול בני אבשלום אבשלום בני בני"</b> (שמואל ב יט, ה). ושואלים: <b>הני תמניא</b> <small>[אותם שמונה]</small> פעמים <b>"בני"</b> שאמר דוד <b>למה</b> הם? ומסבירים: <b>שבעה</b> פעמים התפלל עליו ועל ידי כך פעל <b>דאסקיה</b> <small>[שהעלה אותו]</small> <b>משבעה מדורי גיהנם?</b> שהיה ראוי לו להיות בהם, <b>ואידך</b> <small>[והאחרת,</small> השמינית<small>],</small> <b>איכא דאמרי</b> <small>[יש שאומרים]</small> <b>דקריב רישיה לגבי גופיה</b> <small>[שקירב</small> את <small>ראשו אל גופו],</small> <b>ואיכא דאמרי</b> <small>[ויש שאומרים]</small> <b>דאייתיה לעלמא דאתי</b> <small>[שהביא אותו ל</small>חיי <small>העולם הבא].</small>
נאמר <b>"ואבשלם לקח ויצב לו בחיו"</b> (שמואל ב יח, יח) ושואלים: <b>מאי</b> <small>[מה]</small> <b>לקח</b> כאן, הרי לא נאמר מה לקח? <b>אמר ריש לקיש: שלקח מקח רע לעצמו,</b> ומשום שלקח לעצמו עצה רעה נענש. על הנאמר <b>"את מצבת אשר בעמק המלך"</b> (שמואל ב יח, יח) <b>אמר ר' חנינא בר פפא,</b> רמז הוא: <b>בעצה עמוקה של מלכו של עולם</b> (הקדוש ברוך הוא), והוא הנרמז בכתוב "עמק המלך".

Daf 11a

<b>"הנני מקים עליך רעה מביתך"</b> (שמואל ב יב, יא), ועל ידי אבשלום התקיימה בו נבואה זו. <b>כיוצא בדבר אתה אומר</b> על יוסף ששלחו אביו לראות את שלום אחיו: <b>"וישלחהו מעמק חברון"</b> (בראשית לז, יד) — <b>אמר ר' חנינא בר פפא: בעצה עמוקה</b> ("מעמק") <b>של אותו צדיק שקבור בחברון,</b> כלומר, אברהם אבינו, <b>דכתיב</b> <small>[שנאמר]</small> לו בברית בין הבתרים: <b>"ידע תדע כי גר יהיה זרעך</b> בארץ לא להם<b>"</b>(בראשית טו, יג) ועל ידי הליכתו זאת של יוסף נתגלגל לבסוף שירדו בני ישראל למצרים. 
ועוד נאמר באבשלום <b>"כי אמר אין לי בן"</b> (שמואל ב יח, יח). ותוהים: <b>ו</b>כי <b>לא הוו ליה בני</b> <small>[היו לו בנים]?</small> <b>והכתיב</b> <small>[והרי נאמר]:</small> <b>"ויולדו לאבשלום שלשה בנים ובת אחת"</b> (שמואל ב יד, כז)! <b>אמר רב יצחק בר אבדימי: שלא היה לו בן הגון</b> (ראוי) <b>למלכות. רב חסדא אמר: גמירי</b> <small>[למודים</small> אנו<small>]</small> במסורת: <b>כל השורף תבואתו של חבירו —</b> <b>אינו מניח בן ליורשו. ואיהו קלייה לדיואב</b> <small>[והוא שרף</small> את תבואתו <small>של יואב],</small> <b>דכתיב</b> <b>[שנאמר]:</b> <b>"ויאמר אל עבדיו ראו חלקת יואב אל ידי ולו שם שערים לכו והציתוה באש ויצתו עבדי אבשלום את החלקה באש"</b> (שמואל ב יד, ל).
<big>א  </big>עוד שנינו במשנה: <b>וכן לענין הטובה</b> משלם הקדוש ברוך הוא מידה במידה; <b>מרים</b> על שהמתינה למשה שעה אחת — המתינו לה כל ישראל שבעה ימים. ושואלים: <b>מי דמי</b> <small>[האם דומה]</small> הדבר? הלא לא נמדד שכרה באותה מידה שנהגה היא, שכן <b>התם</b> <small>[שם] —</small> המתינה מרים <b>חדא שעתא</b> <small>[שעה אחת],</small> <b>הכא</b> <small>[כאן] —</small> <b>שבעה יומי</b> <small>[ימים]</small> המתינו לה! <b>אמר אביי: אימא</b> <small>[אמור]</small> בשינוי קצת: <b>ולענין הטובה אינו כן</b> ואין משלמים לאדם בדיוק מידה כנגד מידה אלא יותר.
<b>אמר ליה</b> <small>[לו]</small> <b>רבא: הא</b> <small>[הרי]</small> <b>"וכן לענין הטובה" קתני</b> <small>[שנה]</small> התנא, משמע שתשלום הרעה והטובה באותה מידה! <b>אלא אמר רבא: הכי קתני</b> <small>[כך שנה],</small> כך יש להבין: <b>וכן</b> הוא <b>לענין הטובה,</b> ש<b>באותה מדה,</b> כלומר, באותו אופן, משלמים לו לאדם, <b>ו</b>אולם <b>לעולם מדה טובה מרובה ממדת פורענות,</b> ולכן אינו מקבל כגמולו בלבד אלא יותר ממה שעשה.
 נאמר במרים <b>"ותתצב אחתו מרחק"</b> (שמות ב, ד). <b>אמר ר' יצחק: פסוק זה כולו על שם שכינה נאמר,</b> שהוא רומז להשגחת השכינה על משה רבינו: <b>"ותתצב" —</b> <b>דכתיב</b> <small>[שנאמר]:</small> <b>"ויבא ה' ויתיצב"</b> (שמואל א ג, י), <b>"אחותו" —</b> <b>דכתיב</b> <small>[שנאמר]:</small> <b>"אמר לחכמה אחתי את"</b> (משלי ז, ד), <b>"מרחק" —</b> <b>דכתיב</b> <small>[שנאמר]:</small> <b>"מרחוק ה' נראה לי"</b> (ירמיה לא, ב), <b>"לדעת" —</b> <b>דכתיב</b> <small>[שנאמר]:</small> <b>"כי אל דעות ה'"</b> (שמואל א ב, ג), <b>"מה" —</b> <b>דכתיב</b> <small>[שנאמר]:</small> <b>"מה ה' אלהיך שאל מעמך"</b> (דברים י, יב), <b>"יעשה" —</b> <b>דכתיב</b> <small>[שנאמר]:</small> <b>"כי לא יעשה ה' אלהים דבר"</b> (עמוס ג, ז), <b>"לו" —</b> <b>דכתיב</b> <small>[שנאמר]:</small> <b>"ויאמר לו ה' שלום"</b> (שופטים ו, כג).
<big>ב  </big>נאמר <b>"ויקם מלך חדש</b> על מצרים<b>"</b> (שמות א, ח), <b>רב ושמואל</b> נחלקו בפירוש הדבר; <b>חד</b> <small>[אחד</small> מהם<small>]</small> <b>אמר:</b> מלך <b>חדש ממש, וחד</b> <small>[ואחד]</small> <b>אמר: שנתחדשו גזירותיו</b> כאילו היה זה מלך חדש. <b>מאן דאמר</b> <small>[מי שאומר]</small> שמלך <b>חדש ממש</b> היה — <b>דכתיב</b> <small>[ש</small>הרי <small>נאמר]</small> במפורש <b>"חדש". ומאן דאמר</b> <small>[ומי שאומר]</small> <b>שנתחדשו גזירותיו,</b> הרי זה משום ש<b>לא כתיב</b> <small>[נאמר]</small> <b>"וימת</b> מלך מצרים <b>וימלוך</b> מלך חדש <b>"</b>, משמע שאותו מלך היה. ולפי זה <b>"אשר לא ידע את יוסף"</b> (שמות א, ח) הכוונה היא: <b>דהוה דמי כמאן</b> <small>[שהיה דומה כמי]</small> ש<b>לא ידע ליה</b> <small>[אותו]</small> <b>כלל,</b>  אף על פי שבודאי ידע את מעשי יוסף.
 נאמר:  <b>"ויאמר אל עמו הנה עם בני ישראל"</b> (שמות א, ט). <b>תנא</b> <small>[שנה</small> החכם<small>]:</small> <b>הוא,</b> פרעה, <b>התחיל בעצה תחילה —</b> <b>לפיכך לקה תחילה</b> מכל עמו. <b>הוא התחיל בעצה תחילה —</b> <b>דכתיב</b> <small>[שנאמר]:</small> <b>"ויאמר אל עמו", לפיכך לקה תחילה —</b> <b>כדכתיב</b> <small>[כפי שנאמר]:</small> <b>"ובכה ובעמך ובכל עבדיך</b> יעלו הצפרדעים
<b>"</b>(שמות ז, כט). נאמר <b>"הבה נתחכמה לו"</b> (שמות א, י) ותוהים: הלא <b>"להם" מיבעי ליה</b> <small>[צריך היה לו]</small> לומר! <b>אמר ר' חמא בר' חנינא: באו ונחכם למושיען של ישראל,</b> וזה טעם "לו" — לקדוש ברוך הוא. ומה היה צד התחכמות זה?
 שדן בדבר: <b>במה נדונם,</b> באיזו מיתה נמית את ישראל? <b>אם</b> <b>נדונם באש</b> — שמא ניענש מידה כנגד מידה באש, שהרי <b>כתיב</b> <small>[נאמר]</small> <b>"כי הנה ה' באש יבוא"</b> (ישעיה סו, טו), <b>וכתיב</b> <small>[ונאמר]</small> <b>"כי באש ה' נשפט"</b> (ישעיה סו, טז). אם נדונם <b>בחרב —</b> <b>כתיב</b> <small>[נאמר]</small> <b>["ובחרבו את כל בשר"]</b> (ישעיה סו, טז).
<b>אלא בואו ונדונם במים,</b> שלא יוכל הקדוש ברוך הוא להעניש אותנו באותה מידה, <b>שכבר נשבע הקדוש ברוך הוא שאינו מביא מבול לעולם, שנאמר:</b> <b>"כי מי נח זאת לי</b> אשר נשבעתי מעבור מי נח עוד על הארץ<b>"</b> (ישעיה נד, ט). ומעירים: <b>והן,</b> המצרים, <b>אינן יודעין שעל כל העולם כולו</b> ביחד <b>אינו מביא</b> מבול, שעל כך היתה השבועה, <b>אבל על אומה אחת הוא מביא.</b>
<b>אי נמי</b> <small>[או גם כן]</small> יש דרך אחרת להענישם במים: <b>הוא אינו מביא</b> עליהם מבול, <b>אבל הן באין ונופלין בתוכו</b> בתוך המים, <b>וכן הוא אומר:</b> <b>"</b>וישב הים לפנות בקר לאיתנו <b>ומצרים נסים לקראתו"</b> (שמות יד, כז). <b>והיינו</b> <small>[וזהו]</small> ש<b>אמר ר' אלעזר: מאי דכתיב</b> <small>[מהו שנאמר]</small> <b>"כי בדבר אשר זדו עליהם"</b> (שמות יח, יא) — לומר: <b>בקדירה שבישלו —</b> <b>בה נתבשלו</b> שעונשם היה מידה כנגד מידה שטבעו בים. ושואלים: <b>מאי משמע</b> <small>[מהי המשמעות]</small> <b>דהאי "זדו" לישנא דקדירה</b> <small>[ש"זדו" זה לשון קדירה</small> (בישול)<small>]</small> <b>הוא —</b> <b>דכתיב</b> <small>[שנאמר]:</small> <b>"ויזד יעקב נזיד"</b> (בראשית כה, כט).
<b>אמר ר' חייא בר אבא אמר ר' סימאי: שלשה</b> אנשי שם <b>היו</b> עם פרעה <b>באותה עצה</b> שהתייעץ עימם מה לעשות בישראל, והם: <b>בלעם, ואיוב, ויתרו.</b>
<b>בלעם שיעץ</b> עצה זו לפרעה — עונשו היה ש<b>נהרג</b> במלחמת מדין (ראה במדבר לא, ח), <b>איוב ששתק</b> ולא אמר דבר — <b>נידון ביסורין,</b> כפי שנאמר בספרו. <b>יתרו שברח</b> מפני שלא רצה להשתתף בעצה — <b>זכו מבני בניו שישבו בלשכת הגזית</b> בסנהדרין, <b>שנאמר:</b> <b>"ומשפחות סופרים ישבי יעבץ תרעתים שמעתים שוכתים המה הקינים הבאים מחמת אבי בית רכב"</b> (דברי הימים א ב, נה), <b>וכתיב</b> <small>[ונאמר]</small> <b>"ובני קיני חתן משה"</b> (שופטים א, טז), משמע שהם היו הקינים "יושבי יעבץ" = יושבי מקום העצה של ישראל, לשכת הגזית.
 נאמר שאמר פרעה: <b>"ונלחם בנו ועלה מן הארץ"</b> (שמות א, י), ולכאורה <b>"ועלינו" מיבעי ליה</b> <small>[צריך היה לו]</small> לומר, שהרי התכוון לומר שישראל יילחמו במצרים ולבסוף יבריחו את המצרים ממקומם! <b>אמר ר' אבא בר כהנא: כאדם שמקלל את עצמו, ו</b>כיון שאינו רוצה להוציא מפיו קללה על עצמו <b>תולה קללתו בחבירו.</b>
נאמר <b>"וישימו עליו שרי מסים"</b> (שמות א, יא), ולכאורה <b>"עליהם" מיבעי ליה</b> <small>[צריך היה לו]</small> לומר! <b>תנא דבי</b> <small>[שנה</small> החכם <small>בבית</small> מדרשו<small>]</small> של <b>ר' אלעזר בר' שמעון: מלמד ש</b>בתחילה <b>הביאו מלבן</b> (כלי שעושים בו לבנים) <b>ותלו לו לפרעה בצוארו</b> כאילו אף הוא משתתף בעבודה, <b>וכל אחד ואחד מישראל שאמר להם</b> למצרים: <b>איסטניס</b> (מפונק) <b>אני</b> ואיני רגיל בעבודה כזו, <b>אמרו לו: כלום איסטניס אתה יותר מפרעה?</b> ולכן נאמר ששמו "עליו" — על פרעה, ועל ידי כך העבידו את כל ישראל בפרך.
 מה שנאמר <b>"שרי מסים" — הכוונה ל</b><b>דבר שמשים</b> (רודה) <b>(לבנים),</b> שכשרואים אותו חייבים לעבוד.
 וכן המשך הכתוב <b>"למען ענתו בסבלתם"</b> (שמות א, יא), הלא <b>"ענותם" מיבעי ליה</b> <small>[צריך היה לו]</small> לומר! אלא הכוונה היא כפי שאמרנו: <b>למען ענותו לפרעה בסבלותם</b> של <b>ישראל.</b>
בדיוק לשון הכתוב <b>"ויבן ערי מסכנות לפרעה"</b> (שמות א, יא) נחלקו <b>רב ושמואל,</b> <b>חד</b> <small>[אחד</small> מהם<small>]</small> <b>אמר:</b> הכוונה היא <b>שמסכנות את בעליהן,</b> שיש בהן בניינים גבוהים ומסוכן לעבוד בהן. <b>וחד</b> <small>[ואחד</small> מהם<small>]</small> <b>אמר: שממסכנות</b> (גורמות עניות) <b>את בעליהן,</b> שכל העוסק בבנין כך קורה לו, ש<b>אמר מר</b> <small>[החכם]:</small> <b>כל העוסק בבנין מתמסכן</b> (נהיה עני), והוא לשון "מסכנות".
 בענין הכתוב <b>"את פתם ואת רעמסס"</b> (שמות א, יא) נחלקו <b>רב ושמואל,</b> <b>חד</b> <small>[אחד</small> מהם<small>]</small> <b>אמר: פיתום שמה</b> באמת, <b>ולמה נקרא שמה רעמסס</b> — כינוי הוא, <b>שראשון ראשון</b> מן הבניינים שהיו בונים היה <b>מתרוסס</b> (נשבר, מתמוטט). <b>וחד</b> <small>[ואחד</small> מהם<small>]</small> <b>אמר: רעמסס</b> היה <b>שמה, ולמה נקרא שמה פיתום —</b> <b>שראשון ראשון</b> מן הבניינים שהיו בונים <b>פי תהום בולעו.</b>
נאמר בהמשך <b>"וכאשר יענו אתו כן ירבה וכן יפרץ"</b> (שמות א, יב), ושואלים: <b>"כן רבו וכן פרצו" מיבעי ליה</b> <small>[צריך היה לו]</small> לומר! <b>אמר ריש לקיש: רוח הקדש</b> היתה <b>מבשרתן</b> את ישראל: שככל שיענו עם זה <b>כן ירבה וכן יפרוץ.</b> נאמר <b>"ויקצו מפני בני ישראל"</b> (שמות א, יב) ומסבירים: <b>מלמד שהיו דומין</b> בני ישראל <b>בעיניהם</b> של המצריים <b>כקוצים</b> הדוקרים אותם.
 על מה שנאמר <b>"ויעבדו מצרים את בני ישראל</b>

Daf 11b

<b>בפרך"</b> (שמות א, יג) <b>ר' אלעזר אמר: בפה רך,</b> שהתחילו לשעבדם בדרך ריצוי ופיתוי. <b>ר' שמואל בר נחמני אמר: בפריכה</b>  (בשבירה).
 נאמר:  <b>"וימררו את חייהם בעבדה קשה בחמר ובלבנים</b> ובכל עבודה בשדה<b>"</b> (שמות א, יד). <b>אמר רבא: בתחילה</b> נתנו להם עבודה <b>בחומר ובלבנים, ולבסוף "ובכל עבדה בשדה"</b> (שמות א, יד).
 על המשך הפסוק <b>"את כל עבדתם אשר עבדו בהם בפרך"</b> (שמות א, יד), <b>אמר ר' שמואל בר נחמני אמר ר' יונתן: שהיו מחליפין מלאכת אנשים לנשים ומלאכת נשים לאנשים,</b> וזוהי עבודת פרך — שהיו סובלים מעבודה שאינה לפי טבעם והרגלם. <b>ולמאן דאמר נמי התם</b> <small>[ול</small>דעת <small>מי שאומר גם כן שם]</small> בפסוק הקודם ש"בפרך" פירושו <b>בפה רך, הכא</b> <small>[כאן]</small> בפסוק זה העוסק בקושי הגופני של העבודה, <b>ודאי</b> הכוונה היא <b>בפריכה.</b>
<big>א</big> <b>דרש רב עוירא: בשכר נשים צדקניות שהיו באותו הדור נגאלו ישראל ממצרים.</b> כיצד היה הדבר? <b>בשעה שהולכות</b> הנשים <b>לשאוב מים, הקדוש ברוך הוא מזמן להם דגים קטנים בכדיהן, ושואבות מחצה מים ומחצה דגים, ובאות ושופתות</b> (מניחות על האש) <b>שתי קדירות, אחת של</b> מים <b>חמין ואחת של דגים.</b>
<b>ומוליכות אצל בעליהן לשדה, ומרחיצות אותן</b> את הבעלים, <b>וסכות אותן, ומאכילות אותן, ומשקות אותן, ונזקקות להן</b> לתשמיש <b>בין שפתים</b> (בין גבולות וגדרות השדות), <b>שנאמר: "אם תשכבון בין שפתים"</b> (תהלים סח, יד), ודרשו על כך: <b>בשכר "תשכבון בין שפתים" זכו ישראל לביזת מצרים, שנאמר</b> בהמשך הפסוק: <b>"כנפי יונה נחפה בכסף ואברותיה בירקרק חרוץ"</b> (תהלים סח, יד).
<b>וכיון ש</b>היו הנשים <b>מתעברות באות לבתיהם, וכיון שמגיע זמן מולדיהן</b> (הלידה) <b>הולכות ויולדות בשדה תחת</b> עצי <b>התפוח, שנאמר: "תחת התפוח עוררתיך</b> שמה חבלתך אמך, שמה חבלה ילדתך<b>"</b>(שיר השירים ח, ה). 
<b>והקדוש ברוך הוא שולח</b> מלאך <b>משמי מרום מי שמנקיר ומשפיר</b> (מנקה ומתקן) <b>אותן</b> את הילודים, <b>כחיה</b> (מילדת) <b>זו שמשפרת את הולד, שנאמר: "ומולדותיך ביום הולדת אותך לא כרת שרך ובמים לא רחצת למשעי"</b> (יחזקאל טז, ד), כלומר, לא היתה להם מילדת שתוכל לטפל בהם. <b>ומלקט להן</b> המלאך מן השדה אבנים כעין <b>שני עגולין,</b> והיו נובעים מתוכם דברי מאכל <b>אחד של שמן ואחד של דבש,</b> ומהם היו יונקים, <b>שנאמר: "וינקהו דבש מסלע ושמן</b> מחלמיש צור<b>"</b>(דברים לב, יג). 
<b>וכיון שמכירין בהן מצרים</b> שהם ילדי ישראל <b>באין להורגן, ונעשה להם נס ונבלעין בקרקע, ומביאין</b> המצרים <b>שוורים וחורשין על גבן שנאמר: "על גבי חרשו חרשים"</b> (תהלים קכט, ג). <b>לאחר שהולכין</b> המצרים <b>היו מבצבצין</b> התינוקות <b>ויוצאין</b> מן האדמה <b>כעשב השדה, שנאמר: "רבבה כצמח השדה נתתיך"</b> (יחזקאל טז, ז).
<b>וכיון שמתגדלין באין עדרים עדרים לבתיהן</b> בחזרה, <b>שנאמר: "ותרבי ותגדלי ותבאי בעדי עדיים"</b> (יחזקאל טז, ז) <b>אל תקרי</b> <small>[תקרא]</small> <b>"בעדי עדיים" אלא "בעדרי עדרים".</b>
<b>וכשנגלה הקדוש ברוך הוא על הים</b> בים סוף <b>הם</b> התינוקות <b>הכירוהו תחלה, שנאמר: "זה אלי ואנוהו"</b> (שמות טו, ב), כלומר, זה שהכירוהו עוד מזמן שנגלה עליהם בעודם תינוקות.
<big>ב  </big>נאמר <b>"ויאמר מלך מצרים למילדת העברית"</b> (שמות <b>א, טו);</b> <b>רב ושמואל</b> נחלקו בכך, <b>חד</b> <small>[אחד</small> מהם<small>]</small> <b>אמר:</b> מילדות אלה היו <b>אשה ובתה, וחד</b> <small>[ואחד</small> מהם<small>]</small> <b>אמר: כלה וחמותה. מאן דאמר</b> <small>[מי שאומר]</small> שהיו אלה <b>אשה ובתה,</b> כוונתו היא ל<b>יוכבד</b> אם משה ואהרן, <b>ו</b>לבתה <b>מרים, ומאן דאמר</b> <small>[ומי שאומר]</small> שהיו אלה <b>כלה וחמותה —</b> <b>יוכבד ו</b>כלתה <b>אלישבע</b> אשת אהרן.
<b>תניא כמאן דאמר</b> <small>[שנויה</small> ברייתא <small>כ</small>דעת <small>מי שאומר]</small> שהיו אלה <b>אשה ובתה, דתניא</b> <b>[ש</b>כן <small>שנינו</small> בברייתא<small>]:</small> <b>שפרה —</b> <b>זו יוכבד, ולמה נקרא שמה שפרה —</b> <b>שמשפרת</b> (מתקנת) <b>את הולד.</b> <b>דבר אחר: "שפרה" —</b> <b>שפרו ורבו ישראל בימיה.</b>
<b>"פועה" —</b> <b>זו מרים, ולמה נקרא שמה "פועה" —</b> <b>שהיתה פועה</b> (משמיעה קול) <b>ומוציאה את הולד. דבר אחר: "פועה"</b> מלשון דיבור, <b>שהיתה פועה ברוח הקודש ואומרת: עתידה אמי שתלד בן שמושיע את ישראל.</b>
נאמר שם <b>"ויאמר</b> (פרעה) <b>בילדכן את העבריות</b> וראיתן על האבניים<b>"</b> (שמות א, טז). ושואלים: <b>מאי</b> <small>[מה</small> פירוש<small>]</small> <b>"</b><b>אבנים"? אמר ר' חנן: סימן גדול מסר להן</b> פרעה. <b>אמר להן: בשעה ש</b>אשה <b>כורעת לילד יריכותיה מצטננות כאבנים,</b> וזה יהיה לכן סימן שהיא עומדת ללדת.
<b>ואית דאמר</b> <small>[ויש</small> מי <small>שאומר]:</small> <b>כדכתיב</b> <small>[כפי שנאמר]:</small> <b>"וארד בית היוצר והנה הוא עשה מלאכה על האבנים"</b> (ירמיה יח, ג), <b>מה יוצר</b> (קדר) <b>זה</b> יושב באופן ש<b>ירך</b> אחת שלו <b>מכאן וירך מכאן, וסדן</b> שעליו הוא עובד <b>באמצע, אף אשה —</b> <b>ירך מכאן וירך מכאן והולד באמצע.</b>
<b>"</b>וראיתן על האבניים <b>אם בן הוא והמתן אתו"</b> (שמות א, טז). <b>אמר ר' חנינא: סימן גדול מסר להן</b> לדעת כבר בתחילת הלידה ("על האבניים") מהו מינו של הוולד; <b>בן</b> נולד כש<b>פניו למטה, בת</b> נולדת כש<b>פניה למעלה.</b> ונתן להן סימן זה, כדי שתוכלנה להרוג את הוולד בסתר, עוד לפני שנולד.
<b>"ותיראן המילדת את האלהים ולא עשו כאשר דבר אליהן</b> מלך מצרים<b>"</b> (שמות א, יז). ושואלים: <b>"<b>דיבר <b>להן" מיבעי ליה</b> <small>[צריך היה לו]</small> לומר! <b>אמר ר' יוסי בר' חנינא:</b> שינוי הלשון <b>מלמד ש</b>נוסף לכך <b>תבען לדבר עבירה</b> (כאמור במקום אחר ככינוי לביאה "ויבוא אליה", בראשית כט, כג), <b>ולא נתבעו</b> (נענו).</b></b>
<b>"ותחיין את הילדים"</b> (שמות א, יז). <b>תנא</b> <small>[שנה</small> החכם<small>]:</small> <b>לא דיין שלא המיתו אותן</b> כפי שאמר פרעה, <b>אלא שהיו מספיקות להם</b> עוד <b>מים ומזון.</b>  ולשון "ותחיינה" פירושו שהיו מסייעות להם לחיות.
 נאמר:  <b>"ותאמרן המילדת אל פרעה כי לא כנשים</b> המצריות העבריות כי חיות הנה"<small>(שמות א, יט)</small>. ושואלים: <b>מאי</b> <small>[מה</small> פירוש<small>]</small> <b>"</b><b>חיות"</b><b>? אילימא</b> <small>[אם נאמר]</small> <b>חיות ממש</b> במובן מילדות, <b>אטו חיה מי לא צריכה חיה אחריתי לאולודה</b> <small>[האם מילדת אינה צריכה מילדת אחרת לילד אותה]?</small>
<b>אלא אמרו לו</b> המילדות לפרעה: <b>אומה זו כחיה נמשלה,</b> וחיות יולדות בלא מילדת. ומהיכן אתה לומד שנמשלה אומה זו לחיה? — <b>יהודה</b> נאמר בו <b>"גור אריה"</b> (בראשית מט, ט), <b>דן —</b> <b>"יהי דן נחש"</b> (בראשית מט, יז), <b>נפתלי —</b> <b>"אילה שלחה"</b> (בראשית מט, כא), <b>יששכר —</b> <b>"חמר גרם"</b> (בראשית מט, יד), <b>יוסף —</b> <b>"בכור שור"</b> (ראה דברים לג, יז), <b>בנימין —</b> <b>"זאב יטרף"</b>  (בראשית מט, כז).
 ומעירים:  <b>דכתיב ביה</b> <small>[</small>זה <small>שנאמר בו]</small> דימוי לחיה — <b>כתיב ביה</b> <small>[נאמר בו],</small> <b>ודלא כתיב ביה</b> <small>[ו</small>זה <small>שלא נאמר בו]</small> במפורש, מכל מקום <b>כתיב ביה</b> <small>[נאמר בו]</small> בעם ישראל באופן כללי: <b>"מה אמך לביא בין אריות רבצה"</b> (יחזקאל יט, ב).
<big>ג  </big>בענין הנאמר <b>"ויהי כי יראו המילדת את האלהים ויעש להם בתים"</b> (שמות א, כא) נחלקו <b>רב ושמואל;</b> <b>חד</b> <small>[אחד</small> מהם<small>]</small> <b>אמר: בתי</b> (משפחות) <b>כהונה ולויה</b> עשה להן, <b>וחד</b> <small>[ואחד]</small> <b>אמר: בתי מלכות. מאן דאמר</b> <small>[מי שאומר]</small> <b>בתי כהונה ולויה</b> — הרי הם <b>אהרן ומשה</b> שיצאו מיוכבד. <b>ומאן דאמר</b> <small>[ומי שאומר]</small> <b>בתי מלכות —</b> <b>דוד נמי</b> <small>[גם כן]</small> <b>ממרים קאתי</b> <small>[בא],</small> <b>דכתיב</b> <small>[שנאמר]:</small> <b>"ותמת עזובה (אשת כלב) ויקח לו כלב את אפרת ותלד לו את חור"</b> <b>(דברי הימים א ב, יט) וכאשר יבואר להלן אפרת היא מרים,</b> <b>וכתיב</b> <small>[ונאמר]:</small> <b>"ודוד בן איש אפרתי"</b> (שמואל א יז, יב).
 נאמר בדברי הימים <b>"וכלב בן חצרון הוליד את עזובה אשה ואת יריעות ואלה בניה ישר ושובב וארדון"</b> (דברי הימים א, ב, יח). את הכתוב הזה דורשים: וכי <b>בן חצרון</b> הוא כלב? הלא <b>בן יפנה הוא!</b> (כאמור במדבר יג, ו). ומסבירים: "בן יפונה" הוא כינוי — <b>בן שפנה מעצת מרגלים.</b>
ותוהים, <b>ואכתי</b> <small>[ועדיין]</small> קשה: הלא <b>בן קנז הוא, דכתיב</b> <small>[שנאמר]:</small> <b>"וילכדה עתניאל בן קנז אחי כלב"</b> (שופטים א, יג), משמע שאביו של כלב שמו היה קנז! <b>אמר רבא:</b> בנו <b>חורגו</b> של <b>קנז הוה</b> <small>[היה]</small> כלב, ועתניאל היה אח חורג לו.

Daf 12a

<b>דיקא נמי</b> <small>[מדוייק גם כן]</small> ממה <b>דכתיב</b> <b>[שנאמר]:</b> <b>"</b>כלב בן יפונה <b>הקנזי"</b> (יהושע יד, ו), משמע שהיה קשור למשפחת קנז, אבל לא היה בן קנז ממש. ומסכמים: אכן, <b>שמע מינה</b> <small>[למד מכאן]</small> שכן הוא.
<b>"עזובה"</b> (דברי הימים א ב, יח) — <b>זו מרים, ולמה נקרא שמה עזובה —</b> <b>שהכל עזבוה מתחילתה</b> ולא רצו לשאתה מפני שהיתה חולנית ולא יפה. ושואלים על הלשון: <b>"הוליד"? והלא</b> כמו שפירשנו <b>מינסב הוה נסיב לה</b> <small>[נשא אותה]!</small> <b>אמר ר' יוחנן:</b> דבר זה מלמדנו כי <b>כל הנושא אשה לשם שמים —</b> <b>מעלה עליו הכתוב כאילו ילדה.</b>
<b>"יריעות"</b> נדרש — <b>שהיו פניה דומין ליריעות</b> שהיתה חיוורת ביותר.
<b>"ואלה בניה"</b> — <b>אל תקרי</b> <small>[תקרא]</small> <b>בניה אלא בוניה,</b> כלומר, אלה הם כינויים של בעלה, שעל ידי שנשאה כאילו בנה אותה, <b>"ישר" —</b> <b>שישר את עצמו,</b> ולא שמע לעצת המרגלים. <b>"שובב" —</b> <b>ששיבב</b> (שיבר) <b>את יצרו, ו"ארדון" —</b> <b>שרדה את</b> (משל על) <b>יצרו, ואיכא דאמרי</b> <small>[ויש שאומרים]:</small> <b>על שהיו פניה</b> של מרים אשתו <b>דומין לורד</b> לאחר שנישאת, ולכן נקרא ורדון.
 נאמר <b>"ולאשחור אבי תקוע היו שתי נשים חלאה ונערה"</b> (דברי הימים א ד, ה), ודורשים: <b>"אשחור" —</b> <b>זה כלב, ולמה נקרא שמו אשחור —</b> <b>שהושחרו פניו בתעניות,</b> שהיה צם כדי שלא ייכשל בעצת המרגלים. <b>"אבי" —</b> <b>שנעשה לה</b> לאשתו <b>כאב, "תקוע" —</b> <b>שתקע</b> (חיבר) <b>את לבו לאביו שבשמים.</b>
<b>"היו שתי נשים",</b> כלומר, — <b>נעשה</b> (נעשית) <b>מרים כשתי נשים</b> לפי שנשתנתה במשך הזמן. ולפיכך, <b>"חלאה ונערה" —</b> <b>לא</b> שתי נשים <b>חלאה ונערה הואי</b> <small>[היו],</small> <b>אלא בתחילה</b> היתה מרים כ<b>חלאה</b> (חולה וזנוחה), <b>ולבסוף</b> היתה בריאה ויפה כ<b>נערה.</b>
נאמר <b>"ובני חלאה צרת וצהר ואתנן"</b> (דברי הימים א ד, ז), ומפרשים שלא בנים הם, אלא מה נשתנה בה לאחר שנבנתה, <b>"צרת" —</b> <b>שנעשית צרה לחברותיה,</b> שהיתה יפה כל כך שכל אשה היתה מתקנאה ביופיה. <b>"צהר" —</b> <b>שהיו פניה</b> מאירים ו<b>דומין כצהרים, "אתנן" —</b> <b>שכל הרואה אותה</b> מתאוה עד שהוא <b>מוליך אתנן</b> (מתנה) <b>לאשתו</b> לרצותה.
<big>א  </big>ושוב לענין פרשת שיעבוד מצרים. נאמר: <b>"ויצו פרעה לכל עמו</b> לאמר כל הבן הילוד היאורה תשליכוהו <b>"</b><b>(שמות א, כב).</b> <b>אמר ר' יוסי בר' חנינא:</b> מלשון הכתוב "לכל עמו" משמע ש<b>אף על עמו גזר</b> גזירה זו. <b>ואמר ר' יוסי בר' חנינא: שלש גזירות גזר, בתחילה</b> אמר רק למילדות <b>"אם בן הוא והמתן אתו"</b> (שמות א, טז), <b>ולבסוף</b> גזר על ישראל בלבד <b>"כל הבן הילוד היארה תשליכהו"</b> (שמות א, כב), <b>ולבסוף אף על עמו גזר,</b> שאף את בני המצרים ישליכו.
 נאמר <b>"וילך איש מבית לוי"</b> (שמות ב, א). ושואלים: <b>להיכן הלך? אמר רב יהודה בר זבינא: שהלך בעצת בתו</b> מרים. ומה עניינו?
<b>תנא</b> <small>[שנה</small> החכם<small>]:</small> <b>עמרם גדול הדור היה, כיון שראה שאמר פרעה הרשע "כל הבן הילוד היארה תשליכהו"</b> (שמות א, כב) <b>אמר: לשוא אנו עמלין</b> ומולידים בנים, שהרי בסופו של דבר הורגים אותם, <b>עמד וגירש את אשתו. עמדו כולן</b> ועשו כמוהו <b>וגירשו את נשותיהן.</b>
<b>אמרה לו</b> מרים <b>בתו: אבא, קשה גזירתך</b> על ישראל <b>יותר משל פרעה. שפרעה לא גזר אלא על הזכרים, ואתה גזרת על הזכרים ועל הנקיבות</b> שלא להוליד כלל. <b>פרעה לא גזר אלא בעולם הזה</b> שיהרגום, <b>ואתה בעולם הזה ולעולם הבא</b> שאם אין נולדים, אינם מגיעים כלל לחיי עולם הבא.
<b>פרעה הרשע</b> כיון שרשע הוא — <b>ספק מתקיימת גזירתו ספק אינה מתקיימת, אתה צדיק —</b> <b>בודאי שגזירתך מתקיימת, שנאמר</b> בצדיקים: <b>"ותגזר אמר ויקם לך"</b> (איוב כב, כח). שמע עמרם לדבריה, <b>עמד והחזיר את אשתו,</b> ומשראו כך <b>עמדו כולן והחזירו את נשותיהן.</b>
ושואלים: הלא נאמר <b>"ויקח</b> את בת לוי <b>"</b><b>(שמות ב, א), ולפי מה שאמרנו שגירשה והחזירה, אם כן</b> <b>"ויחזור</b> ויקח את בת לוי <b>" מיבעי ליה</b> <small>[צריך היה לו]</small> לומר! <b>אמר רב יהודה בר זבינא: שעשה לו מעשה ליקוחין</b> (נישואין) כמו בנישואין ראשונים — <b>הושיבה באפריון, ואהרן ומרים מרקדין לפניה, ומלאכי השרת אמרו "אם הבנים שמחה"</b>  (תהלים קיג, ט).
 נאמר:  <b>"</b><b>ויקח</b> <b>את בת לוי"</b> (שמות ב, א) ותוהים: <b>אפשר בת מאה ושלשים שנה הויא</b> <small>[היתה]</small> <b>וקרי</b> <small>[וקורא]</small> <b>לה</b> עדיין <b>"בת"?</b> ומניין שהיתה זקנה כל כך — ש<b>אמר ר' חמא בר' חנינא:</b> בת לוי <b>זו</b> היא <b>יוכבד, שהורתה</b> (הריונה) היה <b>בדרך</b> מארץ ישראל עם יעקב ובניו בירידתם למצרים <b>ולידתה</b> עם כניסתם <b>בין החומות</b> של מצרים, <b>שנאמר:</b> <b>"</b><b>ושם אשת עמרם יוכבד בת לוי</b> <b>אשר ילדה אתה ללוי במצרים"</b> (במדבר כו, נט), ודייק בלשון — 
<b>לידתה במצרים, ואין הורתה במצרים.</b> ואם כן כיצד קורא לה "בת"? <b>אמר רב יהודה: שנולדו בה סימני נערות</b> ונעשתה שוב צעירה כבת.
<big>ב  </big>נאמר: <b>"ותהר האשה ותלד בן"</b> (שמות ב, ב). ושואלים: <b>והא הות מיעברא ביה תלתא ירחי מעיקרא</b> <small>[והרי היתה מעוברת בו</small> עוד <small>שלושה חודשים קודם לכן]</small> לפני שחזר ולקחה, כפי שיבואר! <b>אמר רב יהודה בר זבינא: מקיש</b> <small>[משווה]</small> הכתוב <b>לידתה להורתה, מה הורתה</b> (תחילת הריונה) <b>שלא בצער —</b> <b>אף לידתה</b> היתה <b>שלא בצער. מכאן</b> אנחנו למדים <b>לנשים צדקניות שלא היו בפיתקה</b> (בגזר דינה) <b>של חוה,</b> שאשה הרה ויולדת בנים בצער.
 נאמר <b>"ותרא אתו כי טוב הוא"</b> (שמות ב, ב). <b>תניא</b> <small>[שנויה</small> ברייתא<small>],</small> <b>ר' מאיר אומר: "טוב"</b> הוא <b>שמו</b> האמיתי של משה, שניתן לו על יד הוריו בלידתו. <b>ר' יהודה אומר: "טוביה" שמו. ר' נחמיה אומר:</b> שאמרו כן משום שבשעה שנולד ראו אותו שהוא <b>הגון</b> (ראוי) <b>לנביאות. אחרים אומרים: נולד כשהוא מהול. וחכמים אומרים: בשעה שנולד משה נתמלא הבית כולו אור,</b> וכך הוא לומד זאת: <b>כתיב הכא</b> <small>[נאמר כאן]:</small> <b>"ותרא אתו כי טוב הוא" וכתיב התם</b> <small>[ונאמר שם]:</small> <b>"וירא אלהים את האור כי טוב"</b> (בראשית א, ד).
 נאמר <b>"ותצפנהו שלשה ירחים"</b> (שמות ב, ב) ומסבירים מדוע דווקא שלושה חודשים — ש<b>לא מנו מצרים אלא משעה דאהדרה</b> <small>[שהחזירה]</small> בעלה, שלפי חשבון זה החלו לחפש אחרי הילד, <b>והיא הות מיעברא ביה תלתא ירחי מעיקרא</b> <small>[והיא היתה מעוברת בו שלושה חודשים קודם לכן].</small>
נאמר שם <b>"ולא יכלה עוד הצפינו".</b> ושואלים: <b>אמאי</b> <small>[מדוע]</small> לא יכלה? <b>תצפניה ותיזיל</b> <small>[תצפנהו ותלך</small> ותמשיך<small>]!</small> <b>אלא, כל היכא דהוו שמעי מצראי דמתיליד ינוקא, ממטו ינוקא התם</b> <small>[כל מקום שהיו שומעים המצרים שנולד תינוק, היו מביאים תינוק</small> אחר <small>לשם]</small> <b>כי היכי דלישמעינהו ומעוי בהדיהו</b> <small>[כדי שישמעו</small> אותו בוכה <small>ויבכו ביחד],</small> <b>דכתיב</b> <small>[שנאמר]:</small> <b>"אחזו לנו שועלים שעלים קטנים"</b> (שיר השירים ב, טו) שהתינוקות הללו שהיו גורמים לגלות את הילדים המוחבאים נקראים "שועלים קטנים".
 נאמר <b>"ותקח לו תבת גמא"</b> (שמות ב, ג). ושואלים: <b>מאי שנא</b> <small>[במה שונה],</small> מדוע דווקא <b>גומא? אמר ר' אלעזר: מיכן</b> (מכאן) <b>לצדיקים שממונם חביב עליהן יותר מגופן,</b> ולכן לקחה דבר זול, משום שלא רצתה להוציא ממון הרבה. <b>וכל כך למה</b> חביב עליהם יותר מגופם — <b>לפי שאין פושטין ידיהן בגזל,</b> לפיכך חשוב הוא בעיניהם.
<b>ר' שמואל בר נחמני אמר:</b> לא מטעם זה, אלא לקחה <b>דבר רך</b> כגומא, <b>שיכול לעמוד</b> הן <b>בפני דבר רך ו</b>הן <b>בפני דבר קשה.</b> אבל אם היתה עושה התיבה מדבר קשה כעצים חששה שמא ייתקל בדבר קשה ויישבר.
 בביאור הנאמר <b>"ותחמרה בחמר ובזפת"</b> (שמות ב, ג), <b>תנא</b> <small>[שנה</small> החכם<small>]:</small> מרחה <b>חמר מבפנים וזפת מבחוץ, כדי שלא יריח אותו צדיק,</b> משה, <b>ריח רע</b> של זפת.
 על הנאמר <b>"ותשם בה את הילד ותשם בסוף"</b> (שמות ב, ג) <b>ר' אלעזר אומר:</b> ב<b>ים סוף. ר' שמואל בר נחמני אמר:</b>

Daf 12b

<b>אגם,</b> כלומר, במקום שצומחים בו שיחים וקנים הניחה אותו, <b>כדכתיב</b> <small>[כפי שנאמר]</small> ביאור מצרים: <b>"קנה וסוף קמלו"</b>  (ישעיה יט, ו).
 נאמר:  <b>"ותרד בת פרעה לרחץ על היאר"</b> (שמות ב, ה). <b>אמר ר' יוחנן משום</b> (בשם) <b>ר' שמעון בן יוחי: מלמד שירדה לרחוץ מגלולי אביה,</b> שהיתה זו טבילה של קבלת מצוות, <b>וכן הוא אומר: "אם רחץ ה' את צאת בנות ציון"</b> (ישעיה ד, ד), והכוונה שם לחטאים, ללמדנו שיש רחיצה שעיקר משמעה הוא רוחני ולא חומרי.
<b>"ונערתיה הלכת"</b> (שמות ב, ה). <b>אמר ר' יוחנן: אין הליכה זו אלא לשון מיתה, וכן הוא אומר "הנה אנכי הולך למות"</b>  (בראשית כה, לב).
 ומבארים:  <b>"ותרא את התבה בתוך הסוף"</b> (שמות ב, ה), <b>כיון דחזו דקא בעו לאצולי</b> <small>[שראו</small> נערותיה <small>ש</small>היא <small>רוצה להציל]</small> את <b>משה, אמרו לה: גבירתנו, מנהגו של עולם</b> כש<b>מלך בשר ודם גוזר גזירה,</b> גם <b>אם כל העולם כולו אין מקיימין אותה</b> — לפחות <b>בניו ובני ביתו מקיימין אותה, ואת עוברת על גזירת אביך? בא</b> המלאך <b>גבריאל וחבטן בקרקע</b> ומתו.
 נאמר <b>"ותשלח את אמתה ותקחה"</b> (שמות ב, ה). <b>ר' יהודה ור' נחמיה</b> נחלקו בפירוש המלה "אמתה", <b>חד</b> <small>[אחד</small> מהם<small>]</small> <b>אמר:</b> הכוונה ל<b>ידה, וחד</b> <small>[ואחד]</small> <b>אמר:</b> הכוונה ל<b>שפחתה.</b> ומסבירים: <b>מאן דאמר</b> <small>[מי שאומר]</small> <b>ידה —</b> <b>דכתיב</b> <b>[שנאמר]:</b> <b>"אמתה"</b> שהיא אמת היד. <b>ומאן</b> <b>דאמר</b> <small>[ומי שאומר]</small> <b>שפחתה —</b> <b>מ</b>כיון ש<b>לא כתיב</b> <small>[נאמר]</small> <b>ידה</b>  במפורש.
 ושואלים:  <b>ולמאן</b> <b>דאמר</b> <small>[ול</small>דעת <small>מי שאומר]</small> <b>שפחתה, הא</b> <small>[הרי]</small> <b>אמרת</b> ש<b>בא גבריאל וחבטן,</b> את שפחותיה <b>בקרקע!</b> ומשיבים: ש<b>שייר לה</b> גבריאל שפחה <b>חדא</b> <small>[אחת],</small> <b>דלאו אורחא דבת מלכא למיקם לחודה</b> <small>[שאין דרכה של בת מלך לעמוד,</small> להיות <small>לבדה],</small>  ואת אותה שפחה שלחה לקחת את התיבה.
 ושואלים:  <b>ולמאן</b> <b>דאמר</b> <small>[ול</small>דעת <small>מי שאומר]</small> ש"אמתה" זו <b>ידה, ליכתוב</b> <small>[שיכתוב]</small> הכתוב במפורש <b>"ידה"!</b> ומשיבים: <b>הא קא משמע לן</b> <small>[</small>דבר <small>זה השמיע לנו]</small> <b>דאישתרבב אישתרבובי</b> <small>[שהשתרבבה]</small> ידה והתארכה אמות הרבה. ש<b>אמר מר</b> <small>[החכם]</small> בענין אחר: <b>וכן אתה מוצא באמתה של בת פרעה</b> שנשתרבבה, <b>וכן אתה מוצא בשיני רשעים, דכתיב</b> <b>[שנאמר]:</b> <b>"שני רשעים שברת"</b> (תהלים ג, ח), <b>ואמר ריש לקיש: אל תיקרי</b> <small>[תקרא]</small> <b>"שברת" אלא "שריבבתה".</b>
נאמר <b>"ותפתח ותראהו את הילד"</b> (שמות ב, ו), ותוהים על לשון "ותראהו": הלא <b>"ותרא" מיבעי ליה</b> <small>[צריך היה לו]</small> לומר! <b>אמר ר' יוסי בר' חנינא: שראתה שכינה עמו,</b> והכתוב מתפרש: "ותראהו את" —  עם הילד ראתה את ה'.
 נאמר:  <b>"והנה נער בכה"</b> (שמות ב, ו) <b>קרי ליה</b> <small>[קורא לו]</small> הכתוב <b>"ילד", וקרי ליה</b> <small>[וקורא לו]</small> באותו פסוק <b>נער. תנא</b> <small>[שנה</small> החכם<small>]:</small> <b>הוא ילד וקולו</b> גדול ועבה <b>כנער,</b> אלו <b>דברי ר' יהודה. אמר לו ר' נחמיה: אם כן עשיתו למשה רבינו בעל מום,</b> שהיה קולו עבה שלא כרגיל. <b>אלא, מלמד שעשתה לו אמו חופת נעורים בתיבה,</b> כלומר, עשתה לו כעין חופה קטנה בתוך התיבה, ש<b>אמרה: שמא לא אזכה לחופתו.</b>
נאמר: <b>"ותחמל עליו ותאמר מילדי העברים זה"</b> (שמות ב, ו). ושואלים: <b>מנא</b> <small>[מניין]</small> <b>ידעה</b> שהוא מילדי העברים<b>? אמר ר' יוסי בר' חנינא: שראתה אותו</b> שהוא <b>מהול.</b>
<b>"זה" —</b> <b>אמר ר' יוחנן: מלמד שנתנבאה שלא מדעתה,</b> כשאמרה "זה" הכוונה: <b>זה נופל</b> במים <b>ואין אחר נופל</b> עוד למים.
<b>והיינו</b> <small>[וזהו]</small> ש<b>אמר ר' אלעזר, מאי דכתיב</b> <small>[מהו שנאמר]:</small> <b>"וכי יאמרו אליכם דרשו אל האבות ואל הידענים המצפצפים והמהגים"</b> (ישעיה ח, יט), מהו פירוש "המצפצפים והמהגים": <b>צופין ואינם יודעין מה צופין, מהגים ואינן יודעים מה מהגים.</b> שאמנם רואים האובות והידעונים משהו מן העתיד אבל אינם רואים אותו בבירור.
<b>ראו</b> האיצטגנינים <b>שמושיען של ישראל במים הוא לוקה</b> וידעו שפורענותו תהיה במים, <b>עמדו וגזרו: "כל הבן הילוד היארה תשליכהו"</b> (שמות א, כב). <b>כיון דשדיוה</b> <small>[שהשליכו]</small> את <b>משה</b> למים, שהיה ביאור, <b>אמרו:</b> <b>תו לא חזינן כי ההוא סימנא</b> <small>[שוב אין אנחנו רואים</small> עוד <small>כמו הסימן ההוא],</small> שמושיעם של ישראל כבר נמצא במים, <b>בטלו לגזירתייהו</b> <small>[את גזירתם]</small> מאותה שעה. <b>והם אינן יודעין שעל מי מריבה הוא לוקה,</b> ועל דבר זה ראו שלוקה במים.
<b>והיינו</b> <small>[וזהו]</small> ש<b>אמר ר' חמא בר' חנינא: מאי דכתיב</b> <small>[מהו שנאמר]</small> <b>"המה מי מריבה אשר רבו"</b> (במדבר כ, יג) — <b>המה</b> המים <b>שראו איצטגניני פרעה וטעו</b> בהם. <b>והיינו דקאמר</b> <small>[וזהו שאמר]</small> <b>משה "שש מאות אלף רגלי</b> העם אשר אנכי בקרבו<b>"</b> (במדבר יא, כא); <b>אמר להן משה לישראל: בשבילי</b> (בגללי, "רגלי") שנזרקתי למים <b>נצלתם כולכם,</b> שמאז בטלה הגזירה ויש לי חלק בכם.
<b>ר' חנינא בר פפא אמר: אותו היום</b> שהונח משה ביאור <b>עשרים ואחד בניסן היה, אמרו מלאכי השרת לפני</b> <b>הקדוש ברוך הוא: רבונו של עולם, מי שעתיד לומר שירה על הים ביום זה</b> שהוא יום קריעת ים סוף <b>ילקה ביום זה?</b>
<b>ר' אחא בר חנינא אמר: אותו היום ששה בסיון היה, אמרו מלאכי השרת לפני</b> <b>הקדוש ברוך הוא: רבונו של עולם, מי שעתיד לקבל תורה מהר סיני ביום זה, ילקה ביום זה?</b>
ושואלים: <b>בשלמא למאן דאמר</b> <small>[נניח ל</small>דעת <small>מי שאומר]</small> שהונח משה ביאור <b>בששה בסיון, משכחת לה</b> <small>[מוצא אתה]</small> <b>תלתא ירחי</b> <small>[שלושה חודשים]</small> של הצפנה, ש<b>אמר מר</b> <small>[החכם]:</small> <b>בשבעה באדר מת</b> משה רבינו, <b>ובשבעה באדר נולד משה, ו</b>לפי זה <b>משבעה באדר ועד ששה בסיון תלתא ירחי</b> <small>[שלושה חודשים].</small> <b>אלא למאן</b> <b>דאמר</b> <small>[ל</small>דעת <small>מי שאומר]</small> שהיה <b>בעשרים ואחד בניסן, היכי משכחת לה</b> <small>[איך מוצא אתה]</small>  שלושה חודשים?
 ומשיבים:  <b>אותה שנה,</b> שנה <b>מעוברת היתה,</b> שהיו בה שני חודשי אדר, ואם כן הצפינתו <b>רובו של</b> חודש <b>ראשון</b> (משבעה באדר ראשון שנולד בו), <b>ורובו של אחרון</b> (עד עשרים ואחד בניסן), <b>ואמצעי</b> (אדר שני) <b>שלם.</b>
נאמר: <b>"ותאמר אחתו אל בת פרעה האלך וקראתי לך אשה מינקת מן העברית"</b> (שמות ב, ז) ושואלים: <b>ומאי שנא</b> <small>[ומה שונה,</small> מדוע דווקא<small>]</small> <b>מעבריות?</b>
<b>מלמד ש</b>לפני כן <b>החזירוהו</b> (סובבוהו) <b>למשה על כל</b> המניקות <b>המצריות כולן, ולא ינק</b> מהן, <b>אמר: פה שעתיד לדבר עם השכינה יינק דבר טמא? והיינו דכתיב</b> <small>[וזהו שנאמר]</small> <b>"את מי יורה דעה</b> ואת מי יבין שמועה <b>".</b> <b>למי יורה דעה ולמי יבין שמועה,</b> כלומר, למי ילמד את התורה — <b>לגמולי מחלב ולעתיקי משדים</b>  (ראה ישעיה כח, ט), לזה שלא רצה לינוק ("גמולי") מחלב נכריה.
 נאמר:  <b>"ותאמר לה בת פרעה לכי</b> ותלך העלמה<b>"</b> (שמות ב, ח) <b>אמר ר' אלעזר: מלמד שהלכה בזריזות כעלמה,</b> כלומר, כעלמה גדולה ולא כילדה. <b>ר' שמואל בר נחמני אמר: "העלמה" —</b> <b>שהעלימה את דבריה</b> ולא סיפרה לה שהיא מביאה אותו אל אמו.
 נאמר שם <b>"ותאמר לה בת פרעה</b> (ליוכבד) <b>היליכי את הילד הזה"</b> (שמות ב, ט). <b>אמר ר' חמא בר' חנינא: מתנבאה</b> היתה בת פרעה <b>ואינה יודעת מה מתנבאה, "היליכי"</b> פירושו — <b>הא שליכי</b> <small>[זה שלך].</small> <b>"ואני אתן את שכרך"</b> (שמות ב, ט). <b>אמר ר' חמא בר' חנינא: לא דיין לצדיקים שמחזירין להן אבידתן, אלא שנותנין להן שכרן,</b> שהרי החזירו ליוכבד את בנה ואף קיבלה שכר על שהניקה אותו.
 נאמר <b>"ותקח מרים הנביאה אחות אהרן"</b> (שמות טו, כ). ושואלים: וכי היתה <b>אחות אהרן ולא אחות משה? אמר רב עמרם אמר רב ואמרי לה</b> <small>[ו</small>יש <small>אומרים אותה],</small> <b>אמר רב נחמן אמר רב: מלמד שהיתה מתנבאה</b> עוד <b>כשהיא אחות אהרן,</b> כשעדיין לא נולד משה,

Daf 13a

<b>ואומרת: עתידה אמי שתלד בן שמושיע את ישראל. וכיון שנולד משה נתמלא כל הבית כולה אור, עמד אביה ונשקה על ראשה, אמר לה: בתי, נתקיימה נבואתיך. וכיון שהטילוהו ליאור, עמד אביה וטפחה</b> (היכה לה) <b>על ראשה, אמר לה: בתי היכן נבואתיך? והיינו דכתיב</b> <small>[וזהו שנאמר]</small> <b>"ותתצב אחתו מרחק לדעה מה יעשה לו"</b> (שמות ב, ד), לומר: <b>לידע מה יהא בסוף נבואתה.</b>
<big>א  </big>שנינו במשנה ש<b>יוסף זכה</b> לקבור את אביו והוא היה הגדול שבאחיו. ובאים לפרש את הכתובים האמורים באותו ענין. שואלים: <b>מאי שנא מעיקרא, דכתיב</b> <small>[</small>ב<small>מה שונה מתחילה, שנאמר]</small> <b>"ויעל יוסף לקבר את אביו ויעלו אתו כל עבדי פרעה"</b> (בראשית נ, ז) <b>והדר</b> <small>[ואחר כך]</small> נאמר: <b>"וכל בית יוסף ואחיו ובית אביו"</b> (בראשית נ, ח), <b>ומאי שנא</b> <small>[ומה שונה]</small> <b>לבסוף דכתיב</b> <small>[שנאמר]:</small> <b>"וישב יוסף מצרימה הוא ואחיו"</b> (בראשית נ, יד) <b>והדר</b> <small>[ואחר כך]</small> <b>"וכל העלים אתו לקבר את אביו"</b> (בראשית נ, יד)?
<b>אמר ר' יוחנן: בתחילה עד שלא ראו</b> המצרים <b>בכבודן של ישראל</b> בארצם — <b>לא נהגו בהן כבוד,</b> ולכן היו הם בסוף, אחרי עבדי פרעה, <b>ולבסוף שראו בכבודן —</b> <b>נהגו בהן כבוד.</b>
<b>דכתיב</b> <small>[שנאמר]:</small> <b>"ויבאו עד גרן האטד"</b> (בראשית נ, י), <b>וכי גורן יש לו לאטד?</b> והלא אין פירותיו נאספים ונאכלים! <b>אמר ר' אבהו: מלמד שהקיפוהו כתרים לארונו של יעקב כגורן זה שמקיפים לו אטד</b> שהוא צמח קוצני, לשמירה, <b>שבאו בני עשו ובני ישמעאל ובני קטורה</b> כולם ונתנו לו כבוד.
<b>תנא</b> <small>[שנה</small> החכם<small>]:</small> <b>כולם</b> מתחילה <b>למלחמה באו, כיון שראו כתרו של יוסף</b> שהיה משנה למלך מצרים <b>תלוי בארונו של יעקב —</b> <b>נטלו כולן</b> אף הם <b>כתריהן ותלאום בארונו של יעקב. תנא</b> <small>[שנה</small> החכם<small>]:</small> <b>שלשים וששה כתרים נתלו בארונו של יעקב.</b>
נאמר: <b>"ויספדו שם מספד גדול וכבד מאד"</b> (בראשית נ, י). <b>תנא</b> <small>[שנה</small> החכם<small>]:</small> <b>אפילו סוסים ואפילו חמורים</b> עשו בהם מנהגי אבל.
<b>(מאילו מאילו) כיון שהגיעו למערת המכפלה אתא</b> <small>[בא]</small> <b>עשו, קא</b> <small>[</small>ו<small>היה]</small> <b>מעכב</b> מלקבור את יעקב שם, <b>אמר להן:</b> נאמר <b>"ממרא קרית הארבע היא חברון"</b> (בראשית לה, כז), <b>ואמר ר' יצחק: קרית ארבע</b> קרויה כך משום <b>ארבע זוגות</b> ש<b>היו,</b> שנקברו שם: <b>אדם וחוה, אברהם ושרה, יצחק ורבקה, יעקב ולאה. איהו</b> <small>[הוא],</small> יעקב, <b>קברה ללאה בדידיה</b> <small>[ב</small>חלק <small>שלו],</small> <b>והאי דפייש</b> <small>[וזה</small> המקום <small>שנשאר] —</small> <b>דידי</b> <small>[שלי]</small> <b>הוא.</b>
<b>אמרו ליה</b> <small>[לו]</small> בני יעקב לעשיו: <b>זבינתה</b> <small>[מכרת אותה]</small> את נחלתך ליעקב. <b>אמר להו</b> <small>[להם]:</small> <b>נהי דזביני בכירותא, פשיטותא מי זביני</b> <small>[אם אמנם שמכרתי</small> את <small>בכורתי,</small> את חלקי כאח <small>פשוט האם מכרתי]?</small> <b>אמרו ליה</b> <small>[לו]:</small> <b>אין</b> <small>[כן],</small> גם את חלקך כאח פשוט מכרת ליעקב, <b>דכתיב</b> <small>[ש</small>כן <small>נאמר]</small> שכך אמר יעקב: <b>"בקברי אשר כריתי לי"</b> (בראשית נ, ה), <b>ואמר ר' יוחנן משום ר' שמעון בן יהוצדק: אין "כירה" אלא לשון מכירה, שכן בכרכי הים קורין למכירה —</b> <b>"כירה".</b>
<b>אמר להו</b> <small>[להם]</small> עשיו: <b>הבו</b> <small>[תנו]</small> <b>לי איגרתא</b> <small>[שטר]</small> של מכירה זו! <b>אמרו ליה</b> <small>[לו]:</small> <b>איגרתא בארעא דמצרים היא</b> <small>[השטר בארץ מצרים הוא].</small> אמרו: <b>ומאן ניזיל</b> <small>[ומי ילך]</small> להביאו — <b>ניזיל</b> <small>[ילך]</small> <b>נפתלי דקליל כי איילתא</b> <small>[ש</small>הוא <small>קל</small> רגליים <small>כאיילה],</small> <b>דכתיב</b> <small>[שנאמר]:</small> <b>"נפתלי אילה שלחה הנתן אמרי שפר"</b> (בראשית מט, כא), ו<b>אמר ר' אבהו: אל תקרי</b> <small>[תקרא]</small> <b>"אמרי שפר" אלא "אמרי ספר",</b>  כלומר, שהוא הביא את הספר = השטר.
 ומספרים:  <b>חושים בריה</b> <small>[בנו]</small> של <b>דן תמן הוה</b> <small>[שם היה]</small> <b>ויקירן ליה אודניה</b> <small>[והיו כבדות לו אוזניו],</small> שלא שמע היטב. <b>אמר להו</b> <small>[להם]:</small> <b>מאי האי</b> <small>[מהו זה]</small> שאין קוברים את הסב יעקב? <b>ואמרו ליה</b> <small>[לו]:</small> <b>קא מעכב האי</b> <small>[זה],</small> עשיו, <b>עד דאתי</b> <small>[שיבוא]</small> <b>נפתלי מארעא דמצרים</b> <small>[מארץ מצרים].</small> <b>אמר להו</b> <small>[להם]:</small> <b>ועד דאתי</b> <small>[שיבוא]</small> <b>נפתלי מארעא דמצרים</b> <small>[מארץ מצרים]</small> <b>יהא אבי אבא מוטל בבזיון?</b> <b>שקל קולפא מחייה ארישיה</b> <small>[לקח אלה</small> ו<small>היכה</small> בה את עשיו <small>על ראשו],</small> <b>נתרן עיניה</b> <small>[קפצו עיניו]</small> <b>ונפלו</b> מחוריהן <b>אכרעא</b> <small>[על רגליו]</small> של <b>יעקב, פתחינהו</b> <small>[פתח]</small> <b>יעקב לעיניה ואחיך</b> <small>[את עיניו וחייך].</small> <b>והיינו דכתיב <b>[וזהו שנאמר]:</b> <small>"ישמח צדיק כי חזה נקם פעמיו</small></b><small> (רגליו) <b>ירחץ בדם הרשע"</b> (תהלים נח, יא).</small>
<b>באותה שעה נתקיימה נבואתה של רבקה, דכתיב</b> <small>[שנאמר]:</small> <b>"למה אשכל גם שניכם יום אחד"</b> (בראשית כז, מה). ומעירים: <b>ואף על גב</b> <small>[ואף על פי]</small> ש<b>מיתתן לא ביום אחד הואי</b> <small>[היתה]</small> — <b>קבורתן מיהא</b> <small>[מכל מקום]</small> <b>ביום אחד הואי</b> <small>[היתה],</small>  שהרי נהרג עשיו, וגם נקבר, באותו יום שנקבר יעקב.
 ושואלים:  <b>ואי</b> <small>[ואם]</small> <b>לא עסק ביה</b> <small>[היה עוסק בו]</small> <b>יוסף אחיו לא הוו מעסקי ביה</b> <small>[היו מתעסקים בו,</small> ביעקב<small>]?</small> <b>והכתיב</b> <small>[והרי נאמר]</small> <b>"וישאו אתו בניו ארצה כנען"</b> (בראשית נ, יג), ומדוע לא התעסקו ביעקב בתחילה? אלא <b>אמרו: הניחו לו</b> ליוסף לטפל בו, <b>כבודו</b> של יעקב אבינו <b>במלכים יותר מבהדיוטות.</b>
<big>ב  </big>ועוד שנינו במשנה: <b>מי לנו גדול מיוסף</b> שלא התעסק בעצמותיו אלא משה רבינו. <b>תנו רבנן</b> <small>[שנו חכמים]:</small> <b>בא וראה כמה חביבות</b> היו <b>מצות על משה רבינו. שכל ישראל כולן נתעסקו</b> במהלך יציאת מצרים <b>בביזה</b> של שלל מצרים, <b>ו</b>אילו <b>הוא נתעסק במצות, שנאמר:</b> <b>"חכם לב יקח מצות"</b>  (משלי י, ח).
 ושואלים:  <b>ומנין היה יודע משה רבינו היכן יוסף קבור? אמרו: סרח בת אשר נשתיירה מאותו הדור</b> שירד עם יעקב למצרים. <b>הלך משה אצלה, אמר לה: כלום את יודעת היכן יוסף קבור? אמרה לו: ארון של מתכת עשו לו מצרים וקבעוהו בנילוס הנהר</b> לסגולה, <b>כדי שיתברכו מימיו. הלך משה ועמד על שפת נילוס, אמר לו: יוסף יוסף! הגיע העת שנשבע הקדוש ברוך הוא שאני גואל אתכם, והגיעה השבועה שהשבעת את ישראל</b> שיעלוך ויקברוך בארץ ישראל. <b>אם אתה מראה עצמך —</b> <b>מוטב, אם לאו</b> <small>[לא] —</small> <b>הרי אנו מנוקין משבועתך,</b> שאין אנחנו יכולים למצוא את ארונך. <b>מיד צף ארונו של יוסף.</b>
<b>ואל תתמה היאך ברזל צף, שהרי כתיב</b> <small>[נאמר]</small> באלישע: <b>"ויהי האחד מפיל הקורה ואת הברזל נפל אל המים</b> ויצעק ויאמר <b>אהה אדני והוא שאול. ויאמר איש האלהים אנה נפל ויראהו את המקום ויקצב עץ וישלך שמה ויצף הברזל"</b> (מלכים ב ו, ה-ו). <b>והלא דברים קל וחומר: ומה אלישע</b> שהיה <b>תלמידו של אליהו, ואליהו</b> היה <b>תלמידו</b> (מקבל תורתו) <b>של משה —</b> <b>צף ברזל מפניו, מפני משה רבינו על אחת כמה וכמה.</b>
<b>ר' נתן אומר: בקברניט</b> (מקום קבורה) <b>של מלכים היה</b> יוסף <b>קבור. הלך משה ועמד על קברניט של מלכים, אמר: יוסף, הגיע עת שנשבע הקדוש ברוך הוא שאני גואל אתכם, והגיעה</b> זמן קיום ה<b>שבועה שהשבעת את ישראל. אם אתה מראה עצמך —</b> <b>מוטב, ואם לאו</b> <small>[לא] —</small> <b>הרי אנו מנוקין משבועתך. באותה שעה נזדעזע ארונו של יוסף</b> בין הארונות, <b>נטלו משה, והביאו אצלו.</b>
<b>וכל אותן שנים שהיו ישראל במדבר היו שני ארונות הללו, אחד של מת</b> (של יוסף) <b>ואחד של שכינה</b> (ארון הברית) <b>מהלכין זה עם זה, והיו עוברין ושבין אומרים: מה טיבן של שני ארונות הללו? אמרו</b> להם: <b>אחד של מת ואחד של שכינה.</b> והיו תוהים: <b>וכי מה דרכו של מת להלך עם שכינה? אמרו</b> להם:

Daf 13b

<b>קיים זה,</b> יוסף המת, <b>כל מה שכתוב בזה,</b>  בלוחות המונחים בארון, ולכן ראוי לו להיות לצידו.
 ושואלים:  <b>ואי</b> <small>[ואם]</small> <b>לא עסיק ביה</b> <small>[היה עוסק בו]</small> <b>משה</b> בארון יוסף — <b>ישראל לא הוו מיעסקי ביה</b> <small>[היו מתעסקים בו]?</small> <b>והכתיב</b> <small>[והרי נאמר]</small> לאחר מות משה: <b>"ואת עצמות יוסף אשר העלו בני ישראל ממצרים קברו בשכם"</b> (יהושע כד, לב), משמע שלא נמנעו מלטפל בו! <b>ותו, אי</b> <small>[ועוד, אם]</small> <b>לא איעסקו ביה</b> <small>[היו מתעסקים בו]</small> כל <b>ישראל —</b> <b>בניו לא הוו מיעסקי ביה</b> <small>[היו מתעסקים בו]?</small> <b>והכתיב</b> <small>[והרי נאמר]</small> <b>"ויהיו לבני יוסף לנחלה"</b> (יהושע כד, לב), שקברוהו בנחלתם, ומדוע לא התעסקו בו בתחילה?!
 אלא <b>אמרו: הניחו לו, כבודו במרובים יותר מבמועטין</b> ומוטב שיטפלו בו כל ישראל ולא רק צאצאיו. <b>ותו</b> <small>[ועוד]</small> <b>אמרו: הניחו לו, כבודו בגדולים</b> כמשה רבינו <b>יותר מבקטנים.</b>
נאמר שם שאת עצמות יוסף <b>קברו בשכם.</b> ושואלים: <b>מאי שנא</b> <small>[מה שונה,</small> מדוע דווקא<small>]</small> <b>בשכם? אמר ר' חמא בר' חנינא,</b> כך אמרו: <b>משכם גנבוהו</b> אחיו במכירתו <b>ולשכם נחזיר אבידתו.</b>
ומעירים: <b>קשו קראי אהדדי</b> <small>[קשים הכתובים זה על זה];</small> <b>כתיב</b> <small>[נאמר]:</small> <b>"ויקח משה את עצמות יוסף עמו"</b> (שמות יג, יט), משמע שמשה הוא שהעלה את העצמות, <b>וכתיב</b> <small>[ונאמר]:</small> <b>"ואת עצמות יוסף אשר העלו בני ישראל"</b> (יהושע כד, לב)!
<b>אמר ר' חמא בר' חנינא: כל העושה דבר ולא גמרו, ובא אחר וגמרו —</b> <b>מעלה עליו הכתוב על</b> זה <b>שגמרו כאילו עשאו</b> כולו, ולכן אף העלאת עצמותיו של יוסף ממצרים נזקפת לזכותם של בני ישראל.
<b>ר' אלעזר אומר:</b> מי שהתחיל לעשות מצוה ולא גמרה <b>אף מורידין אותו מגדולתו, דכתיב</b> <small>[שנאמר]:</small> <b>"ויהי בעת ההיא וירד יהודה"</b> (בראשית לח, א), שנאמרה בו לשון ירידה, שהורידוהו האחים מגדולתו, משום שיכול היה לגמור ולהציל את יוסף, ולא הצילו לגמרי.
<b>ר' שמואל בר נחמני אמר:</b> משם ראיה ש<b>אף קובר אשתו ובניו, דכתיב</b> <small>[שנאמר]:</small> <b>"ותמת בת שוע אשת יהודה"</b> (בראשית כד, יב), <b>וכתיב</b> <small>[ונאמר]</small> בבניו <b>"וימת ער ואונן"</b> (בראשית מו, יב).
<b>אמר רב יהודה אמר רב: מפני מה נקרא יוסף עצמות בחייו,</b> שהרי הוא עצמו אמר "והעליתם את עצמותי מזה" (בראשית נ, כה) — <b>מפני שלא מיחה</b> באחיו בדבר שהיה בו זלזול <b>בכבוד אביו, דקאמרי ליה</b> <small>[שאמרו לו]</small> האחים כמה פעמים <b>"עבדך אבינו"</b> (בראשית מג, כח. בראשית מד, לא), <b>ולא אמר להו</b> <small>[להם]</small> <b>ולא מידי</b> <small>[דבר].</small>
<b>ואמר רב יהודה אמר רב, ואיתימא</b> <small>[ויש אומרים]</small> שאמר זאת <b>ר' חמא בר' חנינא: מפני מה מת יוסף קודם לאחיו,</b> שהרי הוא מצווה אותם שיטפלו בקבורתו — <b>מפני שהנהיג עצמו ברבנות</b> (שררה), וכך קורה לו לאדם שמפני גדולתו מתקצרים ימיו.
 כיון שדובר בענין זה של לשון ירידה הקשורה במכירת יוסף, מזכירים מה שנאמר <b>"ויוסף הורד מצרימה"</b> (בראשית לט, א). <b>אמר ר' אלעזר: אל תיקרי</b> <small>[תקרא]</small> <b>"הורד" אלא "הוריד",</b> כלומר, <b>שהוריד איצטגניני פרעה מגדולתן</b>  שידע לפתור את חלומותיו של פרעה והם לא הצליחו לפותרם.
 נאמר:  <b>"ויקנהו פוטיפר סריס פרעה"</b> (בראשית לט, א). <b>אמר רב: שקנאו לעצמו</b> למשכב זכור. <b>בא</b> המלאך <b>גבריאל וסירסו, בא גבריאל ופירעו</b> הוסיף בסירוס זה. ורמז לדבר: <b>מעיקרא כתיב</b> <small>[מתחילה נאמר]</small> <b>"פוטיפר"</b> (בראשית לט, א) <b>ולבסוף "פוטיפרע"</b> (בראשית מא, מה), לשון קריעה ופריעה, ומשום שנסתרס לא יכול היה לעשות זאת.
<big>א  </big>שנינו במשנה: <b>מי לנו גדול ממשה</b> שלא נתעסק בו אלא המקום. נאמר שביקש משה לבוא לארץ, ואז <b>"ויאמר ה' אלי רב לך"</b> (דברים ג, כו). <b>אמר ר' לוי: ב"רב" בישר, ב"רב" בישרוהו,</b> שכיון שהשתמש בלשון זו כדי לגעור בישראל נאמר לו גם כן באותה לשון. ומסבירים: <b>ב"רב" בישר,</b> שאמר: <b>"רב לכם</b> בני לוי<b>"</b> (במדבר טז, ז). <b>ב"רב" בישרוהו —</b> <b>"רב לך</b>".
<b>דבר אחר:</b> <b>"רב לך" —</b> <b>רב יש לך</b> כעת, <b>ומנו</b> <small>[ומי הוא] —</small> זה <b>יהושע</b> שנבחר להיות המנהיג בישראל.
<b>דבר אחר: "רב לך",</b> יש לך רב (אדון, הקדוש ברוך הוא) ואתה צריך לכבדו, ומשום כך אל תפציר בי יותר, <b>שלא יאמרו: הרב כמה קשה, ותלמיד כמה סרבן.</b> ושואלים: <b>וכל כך למה,</b> מדוע נענש משה על חטאים קלים אלה? <b>תנא דבי</b> <small>[שנה</small> החכם <small>בבית</small> מדרשו<small>]</small> של <b>ר' ישמעאל,</b> לפי הפתגם שאומרים: <b>לפום גמלא שיחנא</b> <small>[לפי הגמל המשא].</small> כלומר, לפי גדולתו של אדם מדקדקים יותר במעשיו.
 נאמר על משה <b>"ויאמר אלהם בן מאה ועשרים שנה אנכי היום"</b> (דברים לא, ב), <b>שאין תלמוד לומר</b> (שניתן הפסוק להכתב גם בלי המלה) <b>"היום",</b> אלא אומר הוא זאת במכוון: <b>היום מלאו ימי ושנותי</b> בדיוק מאה ועשרים שנה. <b>ללמדך שהקדוש ברוך הוא משלים שנותיהם של צדיקים מיום ליום ומחדש לחדש, דכתיב</b> <small>[שנאמר]:</small> בברכה: <b>"את מספר ימיך אמלא"</b> (שמות כג, כו).
 נאמר שם <b>"לא אוכל עוד לצאת ולבוא"</b> (דברים לא, ב). ושואלים: <b>מאי</b> <small>[מה</small> פירוש<small>]</small> <b>"לצאת ולבוא"? אילימא</b> <small>[אם תאמר]</small> שתש כוחו <b>לצאת ולבא ממש, והכתיב</b> <small>[והרי נאמר]</small> <b>"ומשה בן מאה ועשרים שנה במתו</b> לא כהתה עינו ו<b>לא נס לחה"</b> (דברים לד, ז), <b>וכתיב</b> <small>[ו</small>עוד <small>נאמר]</small> <b>"ויעל משה מערבת מואב אל הר נבו"</b> (דברים לד, א), <b>ותניא</b> <small>[ושנויה</small> ברייתא<small>]:</small> <b>שתים עשרה מעלות</b> (מדרגות) <b>היו שם</b> במעלה זה, <b>ופסען משה בפסיעה אחת.</b> ואיך אמר שלא יוכל לצאת ולבוא?
<b>אמר ר' שמואל בר נחמני אמר ר' יונתן:</b> הכוונה היתה <b>לצאת ולבוא בדברי תורה. מלמד שנסתתמו ממנו שערי חכמה.</b>
נאמר: <b>"וילך משה ויהושע ויתיצבו באהל מועד"</b> (דברים לא, יד). <b>תנא</b> <small>[שנה</small> החכם<small>]:</small> <b>אותה שבת</b> יום שמת בו משה <b>של דיו זוגי</b> <small>[שני זוגות]</small> <b>היתה,</b> כלומר, שהיו שם שני חכמים משמשים במקום אחד, משה ויהושע, <b>ניטלה רשות מזה, ונתנה לזה.</b>
<b>ותניא</b> <small>[ושנויה</small> ברייתא<small>],</small> <b>אמר ר' יהודה: אילמלא מקרא כתוב אי אפשר לאומרו</b> מדעתנו. <b>היכן משה מת —</b> <b>בחלקו של ראובן, דכתיב</b> <small>[שנאמר]:</small> <b>"ויעל משה מערבת מואב אל הר נבו"</b> (דברים לד, א), <b>ונבו בחלקו של ראובן קיימא</b> <small>[עומדת],</small> <b>דכתיב</b> <small>[שנאמר]:</small> <b>"ובני ראובן בנו... ואת נבו"</b> (במדבר לב, לז-לח).
 ועוד דרשו: <b>"נבו" —</b> <b>ששם מתו שלשה נביאים</b> ("נבו"): <b>משה ואהרן ומרים.</b>
<b>והיכן משה קבור —</b> <b>בחלקו של גד, דכתיב</b> <small>[שנאמר]</small> בברכת משה לשבט גד: <b>"וירא ראשית לו</b> כי שם חלקת מחוקק ספון<b>"</b> (דברים לג, כא), כלומר, משה המחוקק טמון שם. <b>ומחלקו של ראובן עד חלקו של גד כמה הוי</b> <small>[הוא]</small> המרחק — <b>ארבעה מילין. אותן ארבעה מילין</b> ממקום מותו למקום קבורתו <b>מי הוליכו?</b>
<b>מלמד שהיה משה מוטל בכנפי שכינה,</b> כלומר, הקדוש ברוך הוא עצמו נשאו, <b>ומלאכי השרת אומרים "צדקת ה' עשה ומשפטיו עם ישראל"</b> (דברים לג, כא), <b>והקדוש ברוך הוא אומר: "מי יקום לי עם מרעים מי יתיצב לי עם פעלי און"</b> (תהלים צד, טז), כלומר, מי ישתדל עכשיו וילמד זכות על ישראל מפני המקטרגים עליהם.
<b>ושמואל אמר,</b> כך אמר עליו: <b>"מי כהחכם ומי יודע פשר דבר"</b> (קהלת ח, א), <b>ור' יוחנן אמר</b> שכך אמר עליו: "ו <b>החכמה מאין תמצא"</b> (איוב כח, יב), <b>ורב נחמן אמר,</b> מה שאמר עליו היה: <b>"וימת שם משה</b> עבד ה'<b>"</b> (דברים לד, ה). החכם <b>סמליון אמר</b> שכך אמר: <b>וימת שם משה ספרא רבה דישראל</b> <small>[הסופר הגדול של ישראל].</small>
<b>תניא</b> <small>[שנויה</small> ברייתא<small>],</small> <b>ר' אליעזר הגדול אומר:</b> מרחק של <b>שנים עשר מיל על שנים עשר מיל, כנגד מחנה ישראל, בת קול משמיע ואומר: וימת משה ספרא רבה דישראל. ויש אומרים: לא מת משה</b> ממש, <b>כתיב הכא</b> <small>[נאמר כאן]</small> <b>"וימת שם"</b> (דברים לד, ה), <b>וכתיב התם</b> <small>[ונאמר שם]</small> <b>"ויהי שם עם ה'"</b> (שמות לד, כח), <b>מה להלן</b> "ויהי שם עם ה'" כוונתו <b>עומד ומשמש</b> לפני ה', <b>אף כאן</b> "וימת שם" — הכוונה היא שהוא עדיין <b>עומד ומשמש.</b>
נאמר: <b>"ויקבר אתו בגי בארץ מואב מול בית פעור"</b> (דברים לד, ו). <b>אמר ר' ברכיה:</b> לכאורה הרי זה <b>סימן בתוך סימן,</b> כלומר, יש פה סימן מדוייק מאד היכן נקבר, <b>ואפילו הכי</b> <small>[כך]</small> <b>"ולא ידע איש את קברתו"</b> (דברים לד, ו).
<b>וכבר שלחה מלכות הרשעה</b> (מלכות רומי) <b>אצל</b>

Daf 14a

<b>גסטרא</b> (חיל המבצר) <b>של בית פעור,</b> ואמרו להם: <b>הראנו היכן משה קבור. עמדו</b> אנשים <b>למעלה</b> על ההר — <b>נדמה להם</b> שהקבר <b>למטה,</b> עמדו <b>למטה —</b> <b>נדמה להם למעלה. נחלקו לשתי כיתות</b> (קבוצות), <b>אותן שעומדים למעלה —</b> <b>נדמה להן</b> שהוא <b>למטה,</b> אלה שעומדים <b>למטה —</b> <b>נדמה להן</b> שהוא <b>למעלה, לקיים מה שנאמר "ולא ידע איש את קברתו"</b> (דברים לד, ו).
<b>ר' חמא בר' חנינא אמר: אף משה רבינו</b> עצמו <b>אינו יודע היכן</b> הוא <b>קבור; כתיב הכא</b> <small>[נאמר כאן]</small> <b>"ולא ידע איש את קברתו" וכתיב התם</b> <small>[ונאמר שם]</small> <b>"וזאת הברכה אשר ברך משה איש האלהים"</b> (דברים לג, א), כלומר, אפילו משה הנקרא "איש האלקים" לא ידע. <b>ואמר ר' חמא בר' חנינא: מפני מה נקבר משה אצל בית פעור —</b> <b>כדי לכפר</b> בכך <b>על מעשה פעור.</b>
<big>א</big> <b>ואמר ר' חמא בר' חנינא: מאי דכתיב</b> <small>[מהו שנאמר]</small> <b>"אחרי ה' אלהיכם תלכו"</b> (דברים יג, ה), <b>וכי אפשר לו לאדם להלך אחר שכינה? והלא כבר נאמר "כי ה' אלהיך אש אכלה הוא"</b> (דברים ד, כד)!
<b>אלא</b> הכוונה היא שיש <b>להלך אחר מדותיו של הקדוש ברוך הוא</b> ולנהוג כמו כן; <b>מה הוא מלביש ערומים, דכתיב</b> <small>[שנאמר]:</small> <b>"ויעש ה' אלהים לאדם ולאשתו כתנות עור וילבשם"</b> (בראשית ג, כא) — <b>אף אתה הלבש ערומים. הקדוש ברוך הוא ביקר חולים, דכתיב</b> <small>[שנאמר]:</small> לאחר שמל אברהם את עצמו והיה חולה מכאב המילה <b>"וירא אליו ה' באלני ממרא"</b> (בראשית יח, א) — <b>אף אתה בקר חולים. הקדוש ברוך הוא ניחם אבלים, דכתיב</b> <small>[שנאמר]:</small> <b>"ויהי אחרי מות אברהם ויברך אלהים את יצחק בנו"</b> (בראשית כה, יא) — <b>אף אתה נחם אבלים. הקדוש ברוך הוא קבר מתים, דכתיב</b> <small>[שנאמר]:</small> <b>"ויקבר אתו בגי"</b> (דברים לד, ו) — <b>אף אתה קבר מתים.</b>
<b>כיון שהזכרנו כתוב זה על</b> <b>כתנות עור</b> דנים בו; <b>רב ושמואל</b> נחלקו בפירושו, <b>חד</b> <small>[אחד</small> מהם<small>]</small> <b>אמר:</b> כתנות אלה היו עשויות מ<b>דבר הבא מן העור, וחד</b> <small>[ואחד</small> מהם<small>]</small> <b>אמר: דבר שהעור נהנה ממנו.</b>
<b>דרש ר' שמלאי: תורה תחלתה גמילות חסדים וסופה גמילות חסדים.</b> כיצד? <b>תחילתה גמילות חסדים —</b> <b>דכתיב</b> <small>[שנאמר]:</small> <b>"ויעש ה' אלהים לאדם ולאשתו כתנות עור וילבשם"</b> (בראשית ג, כא), הרי גמילות חסדים של הלבשת ערומים, <b>וסופה גמילות חסדים —</b> <b>דכתיב</b> <small>[שנאמר]</small> <b>"ויקבר אתו בגי"</b> (דברים לד, ו), הרי גמילות חסדים של קבורת מתים.
<big>ב</big> <b>דרש ר' שמלאי: מפני מה נתאוה משה רבינו</b> כל כך <b>ליכנס לארץ ישראל? וכי לאכול מפריה הוא צריך, או לשבוע מטובה הוא צריך? אלא כך אמר משה: הרבה מצות נצטוו ישראל ואין מתקיימין אלא בארץ ישראל, אכנס אני לארץ כדי שיתקיימו כולן על ידי.</b>
<b>אמר לו הקדוש ברוך הוא: כלום אתה מבקש</b> לעשות מצוות אלה <b>אלא לקבל שכר —</b> <b>מעלה</b> (מחשיב) <b>אני עליך כאילו עשיתם</b> ותקבל שכרך, <b>שנאמר:</b> <b>"לכן אחלק לו ברבים ואת עצומים יחלק שלל תחת אשר הערה למות נפשו ואת פשעים נמנה, והוא חטא רבים נשא ולפשעים יפגיע"</b> (ישעיה נג, יב), וכך דורשים את הפסוק:
<b>"לכן אחלק לו ברבים",</b> כלומר, יקבל שכר. <b>יכול</b> יקבל שכר <b>כאחרונים ולא כראשונים —</b> <b>תלמוד לומר: "ואת עצומים יחלק שלל", כאברהם יצחק ויעקב שהן עצומים בתורה ובמצות. "תחת אשר הערה למות נפשו" —</b> <b>שמסר עצמו למיתה</b> על ישראל, <b>שנאמר:</b> <b>"ואם אין מחני נא</b> מספרך אשר כתבת <b>"</b><b>(שמות לב, לב).</b>
<b>"ואת פשעים נמנה" —</b> <b>שנמנה עם מתי מדבר,</b> שהרי אף הוא כמותם לא נכנס לארץ. <b>"והוא חטא רבים נשא" —</b> <b>שכיפר על מעשה העגל. "ולפשעים יפגיע" —</b> <b>שביקש רחמים על פושעי ישראל שיחזרו בתשובה. ואין "פגיעה" אלא</b> לשון <b>תפלה, שנאמר:</b> <b>"ואתה אל תתפלל בעד העם הזה ואל תשא בעדם רנה ותפלה ואל תפגע בי"</b> (ירמיה ז, טז).

<big>א משנה</big> <b>היה</b> בעלה <b>מביא את מנחתה</b> של אשתו הסוטה לכהן <b>בתוך כפיפה מצרית</b> (סל העשוי מעלי דקל) <b>ונותנה</b> (את המנחה) <b>על ידיה</b> של הסוטה <b>כדי ליגעה,</b> שמא מתוך כך תודה לפני שתשתה.
<b>כל המנחות תחילתן</b> משעת ההקדשה <b>ו</b>עד <b>סופן</b> מונחות <b>בכלי שרת, וזו תחילתה</b> מונחת <b>בכפיפה מצרית, וסופה,</b> קודם ההקטרה, היתה מונחת <b>בכלי שרת.</b>
והבדלים נוספים: <b>כל המנחות טעונות שמן ולבונה, וזו אינה טעונה לא שמן ולא לבונה.</b> וכן, <b>כל המנחות באות מן החיטין, וזו באה מן השעורין.</b> ו<b>מנחת העומר, אף על פי שבאה מן השעורין, היא היתה באה גרש</b> מן המובחר, כעין סולת של שעורים, <b>וזו</b> של מנחת סוטה <b>באה קמח</b> שאינו מנופה. <b>רבן גמליאל אומר:</b> רמז הוא, <b>כשם שמעשיה</b> בזנות <b>מעשה בהמה, כך קרבנה מאכל בהמה</b> שהוא שעורים.
<big>ב גמרא</big> <b>תניא</b> <small>[שנויה</small> ברייתא<small>]:</small> <b>אבא חנין אומר משום</b> (בשם) <b>ר' אליעזר: וכל כך למה</b> עושים לה — <b>כדי ליגעה, כדי שתחזור בה</b> ותודה ולא תמות. ומעתה נאמר: <b>אם ככה חסה תורה על עוברי רצונו,</b> על סוטה זו שעברה על רצון המקום, שנסתרה עם אחר, ועושים בה מעשים אלה כדי שתודה ולא תשתה ותמות, <b>קל וחומר</b> שחסה <b>על עושי רצונו.</b>
ושואלים: <b>וממאי</b> <small>[ומניין]</small> יודע אתה שהטעם <b>משום</b> ש<b>חסה</b> עליה התורה <b>הוא</b> הטעם לדין זה? <b>דילמא</b> <small>[שמא]</small> מייגעים אותה שתודה <b>כי היכי</b> <small>[כדי]</small> ש<b>לא תימחק המגילה</b> ושם ה' שבתוכה! ומשיבים: <b>קסבר</b> <small>[סבור]</small> תנא זה

Daf 14b

<b>משקה</b> את האשה במים המאררים, <b>ואחר כך מקריב את מנחתה. דאי</b> <small>[שאם]</small> הטעם הוא <b>משום</b> מחיקת ה<b>מגילה —</b> <b>הא אימחיקא</b> <small>[הרי נמחקה]</small> <b>לה</b> כבר, ולא היו המים בודקים אותה אלא לאחר שקרבה מנחתה, ובוודאי אין זה אלא משום שחסה עליה התורה.
<big>א  </big>שנינו במשנה: <b>כל המנחות</b> תחילתן וסופן בכלי שרת. <b>ורמינהו</b> <small>[ומשליכים,</small> מראים סתירה<small>]</small> ממה ששנינו בתוספתא: <b>סדר מנחות כיצד? אדם מביא מנחה מתוך ביתו בקלתות</b> (סלים) <b>של כסף ושל זהב, ו</b>כשמגיע לבית המקדש <b>נותנה לתוך כלי שרת, ומקדשה בכלי שרת, ונותן עליה שמנה ולבונתה, ומוליכה אצל כהן. וכהן מוליכה אצל מזבח, ומגישה בקרן דרומית מערבית כנגד חודה של קרן, ודיו</b> בכך.
<b>ומסלק את הלבונה לצד אחד, וקומץ ממקום שנתרבה שמנה</b> (שיש בו יותר שמן) <b>ונותנו</b> את הקומץ <b>לתוך כלי שרת, ומקדשו</b> את הקומץ <b>בכלי שרת. ומלקט את לבונתה ונותנה על גביו</b> של הקומץ, <b>ומעלה אותו לגבי מזבח, ומעלהו</b> את הקומץ <b>ומקטירו בכלי שרת, ומולחו, ונותנו על גבי האישים</b> (האש).
 אחרי ש<b>קרב הקומץ שיריה</b> (כל שאר המנחה) <b>נאכלין, ו</b>אז <b>רשאין הכהנים ליתן לתוכה</b> של שארית המנחה <b>יין ושמן ודבש</b> (למרות שאסור להקריב דבש על גבי המזבח), <b>ואין אסורין אלא מלחמץ</b> את המנחה.
<b>קתני מיהא</b> <small>[שנה</small> התנא <small>על כל פנים]</small> שמניחים את המנחה בתחילה <b>בקלתות של כסף ובקלתות של זהב</b> שהביא מביתו, ולא בכלי שרת שהוקדשו לשם כך! <b>אמר רב פפא: אימא</b> <small>[אמור]</small> במשנתנו שאת שאר המנחות מניחים <b>בכלים</b> של מתכות יקרות <b>הראויין לכלי שרת</b>  אם היה מקדישם.
 ומעירים:  <b>מכלל</b> פירוש זה למשנה אתה למד ש<b>כפיפה מצרית לא חזיא</b> <small>[ראויה]</small> לכלי שרת אפילו אם יקדש אותה, <b>כמאן</b> <small>[כ</small>שיטת <small>מי] —</small> ש<b>לא כ</b>שיטת <b>ר' יוסי בר' יהודה, דתניא</b> <small>[ש</small>כן <small>שנינו</small> בברייתא<small>]:</small> <b>כלי שרת שעשאן של עץ, רבי פוסל ור' יוסי בר' יהודה מכשיר.</b>
ודוחים: <b>אפילו תימא</b> <small>[תאמר]</small> שהוא כשיטת <b>ר' יוסי בר' יהודה, אימר</b> <small>[אמור]</small> ש<b>אמר ר' יוסי בר' יהודה</b> להתיר <b>ב</b>כלי עץ <b>חשובין,</b> אבל <b>בפחותין</b> כגון כפיפה מצרית <b>מי</b> <small>[האם]</small> <b>אמר?</b> וכי <b>לית ליה</b> <small>[אין</small> נראה <small>לו]</small> <b>לר' יוסי בר' יהודה</b> מה שנאמר <b>"הקריבהו נא לפחתך</b> הירצך או הישא פניך<b>"</b> (מלאכי א, ח)?! שדבר שאין נותנים אותו כמתנה לשליט ("פחתך") — ודאי אין מביאים אותו למקדש. 
שנינו שם: <b>ונותנה לכלי שרת, ומקדשה בכלי שרת.</b> ושואלים: <b>שמעת מינה</b> <small>[</small>האם <small>שומע אתה מכאן]</small> מן הציווי הכפול — לתת בכלי שרת ולקדש בו — ש<b>כלי שרת אין מקדשין אלא מדעת,</b> שצריך להניח המנחה בכלי שרת על דעת ובכוונה לקדשה, ולא די בעצם נתינתה בכלי שרת? ודוחים: <b>אימא</b> <small>[אמור]:</small> <b>נותנה בכלי שרת</b> כדי <b>לקדשה בכלי שרת</b> ואינו צריך לכוון לכך.
 עוד שנינו שם: <b>ונותן עליה</b> בעל המנחה <b>שמנה ולבונתה —</b> <b>שנאמר: "ויצק עליה שמן ונתן עליה לבנה"</b> (ויקרא ב, א).
<b>ומוליכה אצל כהן —</b> <b>דכתיב</b> <small>[שנאמר]:</small> <b>"והביאה אל בני אהרן</b> הכהנים<b>"</b>(ויקרא ב, ב). 
<b>וכהן מוליכה אצל מזבח —</b> <b>דכתיב</b> <small>[שנאמר]:</small> <b>"והגישה אצל המזבח"</b> (ויקרא ב, ח).
<b>מגישה בקרן דרומית מערבית כנגד</b> <b>חודה של קרן ודיו. מנלן</b> <small>[מניין לנו]</small> דבר זה — 
<b>דכתיב</b> <small>[שנאמר]:</small> <b>"וזאת תורת המנחה הקרב אתה בני אהרן לפני ה' אל פני המזבח"</b> (ויקרא ו, ז), <b>ותניא</b> <small>[ושנויה</small> ברייתא<small>]:</small> מה שנאמר <b>"לפני ה'", יכול במערב</b> המזבח שהוא לפני ה', שהרי קודש הקדשים הוא בצד מערב — <b>תלמוד לומר: "אל פני המזבח"</b> הוא חזית המזבח, שהיא בדרומו, שמשם עולים להקריב על גביו. <b>אי</b> <small>[אם]</small> <b>"אל פני המזבח", יכול בדרום —</b> <b>תלמוד לומר: "לפני ה'"</b> שמשמעו כלפי מערב. <b>הא כיצד</b> נקיים את שני הכתובים כאחד — <b>מגישה</b> הכהן <b>בקרן דרומית מערבית</b> של מזבח <b>כנגד חודה של קרן, ודיו.</b>
<b>ר' אלעזר אומר</b> פירוש אחר לפסוק: <b>יכול יגישנה במערבה של קרן או לדרומה של קרן —</b> <b>אמרת</b> (אומר אתה): <b>כל מקום שאתה מוצא שני מקראות, אחד מקיים עצמו ומקיים דברי חבירו, ואחד מקיים עצמו ומבטל דברי חבירו —</b> <b>מניחין את</b> המקרא <b>שמקיים עצמו ומבטל חבירו, ותופסין את שמקיים עצמו ומקיים חבירו.</b> ומסבירים: <b>כשאתה אומר "לפני ה'"</b> ועושה זאת <b>במערב —</b> <b>בטלתה "אל פני המזבח"</b> שהוא <b>בדרום, וכשאתה אומר "אל פני המזבח" בדרום —</b> <b>קיימתה</b> גם <b>"לפני ה'" במערב. הא כיצד</b> מקיים את שניהם? <b>מגישה לדרומה של קרן.</b>
ושואלים: <b>והיכן קיימתה</b> את "לפני ה'"? <b>אמר רב אשי: קסבר האי תנא</b> <small>[סבור תנא זה]</small> <b>כוליה</b> <small>[כל]</small> ה<b>מזבח בצפון</b> בחציה הצפוני של העזרה <b>קאי</b> <small>[</small>הוא <small>עומד],</small> ולפיכך כל מקום בדרומו של המזבח הרי הוא מכוון כנגד פתח ההיכל ומול קודש הקדשים ונקרא "לפני ה'".
 ועוד שואלים על לשון הברייתא: <b>מאי</b> <small>[מה</small> נוסף<small>]</small> במלה <b>"ודיו"? אמר רב אשי: איצטריך</b> <small>[צריך]</small> הדבר להאמר, <b>סלקא דעתך אמינא</b> <small>[יעלה על דעתך לומר]:</small> <b>תיבעי</b> <small>[תידרש]</small> <b>הגשת</b> ה<b>מנחה גופה</b> <small>[עצמה]</small> לקרן המזבח בלא חציצה של כלי, <b>קמשמע לן</b> <small>[השמיע לנו]</small>  שאין הדבר כן.
 ושואלים:  <b>ואימא הכי נמי</b> <small>[ואמור</small> ש<small>כך</small> הוא <small>גם כן]?</small> ומשיבים, <b>אמר קרא</b> <small>[הכתוב]:</small> <b>"והקריבה אל הכהן והגישה אל המזבח"</b> (ויקרא ב, ח) <b>מה הקרבה אצל כהן בכלי —</b> <b>אף הגשה אצל מזבח בכלי,</b> ולא המנחה כשלעצמה.
 עוד שנינו: <b>ומסלק את לבונתה לצד אחד.</b> ומסבירים: <b>כי היכי</b> <small>[כדי]</small> ש<b>לא תקמוץ</b> <small>[תקמץ]</small> הלבונה <b>בהדי</b> <small>[ביחד עם]</small> ה<b>מנחה, כדתנן</b> <small>[כפי ששנינו</small> במשנה<small>]:</small> <b>קמץ ועלה בידו צרור</b> אבן, <b>או גרגר מלח, או קורט</b> (פירור) <b>לבונה —</b> <b>פסול,</b> שצריך הקומץ להיות כולו סולת.
 עוד שנינו: <b>וקומץ ממקום שנתרבה שמנה.</b> ושואלים: <b>מנלן</b> <small>[מניין לנו]</small> דבר זה? ומשיבים: <b>דכתיב <b>[שנאמר]: <b>"</b>וקמץ משם מלא קומצו <b>מסלתה ומשמנה"</b> (ויקרא ב, ב) <b>"מגרשה ומשמנה"</b> (ויקרא ב, טז) — מחלק המנחה שיש בו הרבה שמן.</b></b>
 עוד שנינו: <b>ונותנו לתוך כלי שרת ומקדשו בכלי שרת.</b> ושואלים: <b>למה לי? הא קדשה חדא זימנא</b> <small>[הרי קידש</small> כבר <small>אותו פעם אחת]</small> כשהביא את המנחה לעזרה! ומשיבים: <b>מידי דהוה אדם</b> <small>[כמו שהוא ב</small>דין של <small>דם</small> הקרבנות<small>];</small> <b>דם, אף על גב דקדישתיה</b> <small>[אף על פי שקידשה אותו]</small> <b>סכין בצואר בהמה</b> במגעה, שהרי הסכין כלי שרת היא, מכל מקום <b>הדר מקדיש ליה</b> <small>[חוזר ומקדש אותו]</small> <b>בכלי שרת</b> בזמן קבלת הדם, <b>הכא נמי לא שנא</b> <small>[כאן גם כן אינו שונה]</small> שצריך קידוש כפול.
 ומה ששנינו עוד: <b>ומלקט את לבונתה ונותנה על גביו —</b> מקור הדבר הוא במה <b>דכתיב</b> <b>[שנאמר]:</b> "והרים... <b>ואת כל הלבנה אשר על המנחה</b> והקטיר המזבח" (ויקרא ו, ח).
 עוד שנינו: <b>ומעלהו</b>

Daf 15a

<b>ומקטירו בכלי שרת.</b> ותוהים: <b>בכלי שרת מקטיר ליה</b> <small>[אותו]?</small> הלא בודאי אין מקטירים אותו בתוך הכלי! <b>אלא אימא</b> <small>[אמור]:</small> <b>מעלהו בכלי שרת</b> כדי <b>להקטירו.</b>
שנינו: <b>ומולחו ונותנו על גבי האישים —</b> <b>דכתיב</b> <b>[שנאמר]:</b> <b>"וכל קרבן מנחתך במלח תמלח"</b> (ויקרא ב, יג).
 ועוד שנינו: <b>קרב הקומץ שיריה נאכלין,</b> ושואלים: <b>מנלן</b> <small>[מניין לנו]?</small> ומשיבים: <b>דכתיב</b> <b>[שנאמר]:</b> <b>"והקטיר הכהן את אזכרתה"</b> (ויקרא ב, ב), כלומר, הקומץ <b>וכתיב</b> <small>[ו</small>אחר כך <small>נאמר]</small> <b>"והנותרת מן המנחה לאהרן ולבניו"</b> (ויקרא ב, ג).
 ומה שאמרו <b>קרב הקומץ —</b> <b>למר כדאית ליה ולמר כדאית ליה</b> <small>[לחכם זה כ</small>דעה <small>שיש לו</small> בענין זה, <small>ולחכם זה כ</small>דעה <small>שיש לו</small> בענין<small>].</small> <b>דאיתמר</b> <b>[שנאמר]:</b> שחלקו חכמים בדבר: <b>הקומץ מאימתי מתיר שיריים באכילה</b> לכהנים? <b>ר' חנינא אמר: משתשלוט בו האור</b> (האש), כלומר, כבר משמתחיל לבעור, <b>ר' יוחנן אמר: משתיצת האור ברובו</b>  של הקומץ. ועל כל פנים, כשמגיע הזמן הראוי, בין לשיטה זו ובין לשיטה זו, מותרים הכהנים באכילת השיריים.
 שנינו:  <b>ורשאין הכהנים ליתן לתוכו יין ושמן ודבש.</b> ושואלים: <b>מאי טעמא</b> <small>[מה הטעם]?</small> ומשיבים: <b>אמר קרא</b> <small>[הכתוב]</small> בקשר למתנות כהונה: <b>"</b>לך נתתים <b>למשחה"</b> (במדבר יח, ח) וכוונתו — <b>לגדולה, כדרך שהמלכים אוכלין.</b>
עוד שנינו: <b>ואין אסורין אלא מלחמץ</b>, ומקור הדבר הוא במה <b>דכתיב</b> <small>[שנאמר]</small> לגבי מנחות: <b>"לא תאפה חמץ חלקם</b> נתתי אותה מאשי<b>"</b> (ויקרא ו, י), ו<b>אמר ר' שמעון בן לקיש:</b> יש לדרוש את הכתוב כאילו היה ההפסק לאחר המלה "חלקם" ולפרש: <b>אפילו חלקם</b> של הכהנים <b>לא תאפה חמץ.</b>
<big>א  </big>שנינו במשנה: <b>כל המנחות</b> טעונות שמן ולבונה. ושואלים: <b>ו</b>כי <b>כל המנחות טעונות שמן ולבונה? והאיכא</b> <small>[והרי יש]</small> <b>מנחת חוטא, דרחמנא אמר</b> <small>[שהתורה אמרה]</small> <b>"לא ישים עליה שמן ולא יתן עליה לבנה"</b> (ויקרא <b>ה, יא)! ומשיבים:</b>
<b>הכי קאמר</b> <small>[כך אמר]:</small> <b>כל המנחות טעונות שמן ולבונה, ובאות מן החיטין, ובאות סלת. מנחת חוטא, אף על פי שאינה טעונה שמן ולבונה</b> מכל מקום <b>באה מן החטין ובאה סלת.</b> וכן <b>מנחת העומר, אף על פי שהיא באה מן השעורין —</b> <b>טעונה שמן ולבונה ובאה גרש</b> שהוא ה"סולת" שבשעורים. <b>וזו,</b> מנחת סוטה, <b>אינה טעונה לא שמן ולא לבונה, ובאה מן השעורין, ובאה קמח.</b>
<b>תניא</b> <small>[שנויה</small> ברייתא<small>]:</small> <b>אמר ר' שמעון: בדין הוא,</b> כלומר, מן הדין היה <b>שתהא מנחת חוטא טעונה שמן ולבונה, שלא יהא חוטא נשכר</b> שמרוויח על ידי שאינו צריך להביא מכספו מנחה על כל מרכיביה. <b>ומפני מה אינה טעונה —</b> <b>שלא יהא קרבנו מהודר.</b>
<b>ו</b>כן <b>בדין הוא שתהא חטאת חלב</b> כלומר, חטאת שמביא אדם על שאכל חלב בשגגה, וכיוצא בו בשאר חטאים שמקור איסורם הוא במצוות "לא תעשה" שעשה בשגגה, שתהא <b>טעונה נסכים</b> (סולת, שמן, ויין שמנסכים על גבי המזבח), <b>שלא יהא חוטא נשכר</b> בזה שאינו מביא נסכים, <b>ומפני מה אינה טעונה —</b> <b>שלא יהא קרבנו מהודר.</b>
<b>אבל חטאתו של מצורע ואשמו —</b> <b>טעונין נסכים, לפי שאין באין על חטא.</b> ותוהים: <b>איני</b> <small>[האם כן הוא]</small> וכי הצרעת אינה באה על חטא? <b>והאמר</b> <small>[והרי אמר]</small> <b>ר' שמואל בר נחמני אמר ר' יונתן: על שבעה דברים</b> שאדם חוטא בהם <b>נגעים באין</b> עליו, משמע שהמצורע חוטא הוא! ומשיבים: <b>התם מנגעיה הוא דאיכפר ליה</b> <small>[שם,</small> במצורע, <small>מ</small>שעה שקיבל את <small>נגעו הוא שנתכפר לו]</small> מן החטא, <b>כי מייתי</b> <small>[כאשר</small> הוא <small>מביא]</small> <b>קרבן —</b> <b>לאשתרויי</b> <small>[על מנת להתירו]</small> לאכול <b>בקדשים הוא דקא מייתי</b> <small>[שמביא]</small>  ולא על החטא.
 ושואלים:  <b>אלא מעתה</b> לפי עקרון זה, <b>חטאת נזיר תהא טעונה נסכים, לפי שאינה באה על חטא!</b> ומשיבים: <b>סבר לה</b> <small>[סבור הוא]</small> <b>כר' אלעזר הקפר,</b> ש<b>אמר: נזיר נמי</b> <small>[גם כן]</small> <b>חוטא הוא,</b> שמצער עצמו בנזירותו.
<big>ב  </big>שנינו במשנה, <b>רבן גמליאל אומר: כשם</b> שמעשיה מעשה בהמה כך קרבנה קרבן בהמה. <b>תניא</b> <small>[שנויה</small> ברייתא<small>],</small> <b>אמר להן רבן גמליאל לחכמים: סופרים, הניחו לי ואדרשנה כמין חומר</b> (כמין טבעת מקושטת) כלומר, על דרך הרמז.

Daf 15b

<b>דשמעיה</b> <small>[ששמע אותו]</small> את <b>ר' מאיר דקאמר</b> <small>[שאומר]</small> טעם לדבר: <b>היא האכילתו מעדני עולם —</b> <b>לפיכך קרבנה מאכל בהמה. אמר ליה</b> <small>[לו]</small> לר' מאיר: <b>התינח</b> <small>[</small>דבר <small>זה נוח]</small> כשאתה מדבר על סוטה <b>עשירה,</b> אולם בסוטה <b>עניה מאי איכא למימר</b> <small>[מה יש לומר],</small> הרי זו לא האכילתו מאכלים משובחים, לפי שאין ברשותה! <b>אלא</b> כך צריך לפרש: <b>כשם שמעשיה מעשה בהמה —</b> <b>כך קרבנה</b> משעורים שהוא <b>מאכל בהמה.</b>
<big>א משנה</big> <b>היה</b> הכהן <b>מביא פילי</b> (קערה) <b>של חרס ונותן לתוכה חצי לוג מים מן הכיור. ר' יהודה אומר: רביעית</b> מים בלבד. ומדוע, <b>כשם שממעט בכתב</b> שלשיטתו כותבים במגילת סוטה פחות ממה שסבורים שאר חכמים, <b>כך ממעט במים.</b>
לאחר מכן <b>נכנס</b> הכהן <b>להיכל ופנה לימינו, ומקום היה שם</b> בריצפת ההיכל, בגודל <b>אמה על אמה, וטבלא</b> (לוח) <b>של שיש</b> על גביו, <b>וטבעת היתה קבועה בה</b> בטבלה ונעזר בה <b>כשהוא מגביה</b> את הטבלה, <b>ונוטל עפר</b> כלשהו <b>מתחתיה, ונותן</b> אותו לתוך המים שבכלי <b>כדי</b> השיעור <b>שיראה</b> העפר <b>על המים, שנאמר: "ומן העפר אשר יהיה בקרקע המשכן יקח הכהן ונתן אל המים"</b> (במדבר ה, יז).
<big>ב גמרא</big> <b>תנא</b> <small>[שנה</small> החכם<small>]:</small> <b>פילי</b> זו שבה היו מביאים מים מן הכיור <b>של חרס חדשה</b> היתה, אלו <b>דברי ר' ישמעאל.</b> ושואלים: <b>מאי טעמא</b> <small>[מה הטעם]</small> של <b>ר' ישמעאל</b> שלדעתו היא צריכה להיות חדשה? ומשיבים: <b>גמר</b> <small>[למד]</small> בגזירה שווה <b>"כלי" "כלי" ממצורע, מה להלן,</b> במצורע, קערת <b>חרס חדשה —</b> <b>אף כאן</b> קערת <b>חרס חדשה.</b>
ושואלים: <b>והתם מנלן</b> <small>[ושם,</small> במצורע, <small>מניין לנו]</small> שצריכה להיות חדשה? ומשיבים: <b>דכתיב</b> <b>[שנאמר]:</b> <b>"ושחט את הצפר האחת אל כלי חרש על מים חיים"</b> (ויקרא יד, נ), <b>מה מים חיים</b> הם מים <b>שלא נעשתה בהן מלאכה,</b> שאם נעשתה בה מלאכה אינם נקראים "חיים" — <b>אף כלי</b> שנאמר במצורע אינו אלא זה <b>שלא נעשתה בו מלאכה</b>  והוא עדיין חדש.
 ושואלים:  <b>אי</b> <small>[אם</small> כן<small>]</small> על פי גזירה שווה זו אפשר גם ללמוד: <b>מה להלן מים חיים,</b> כלומר, מים היוצאים ממעיין נובע, <b>אף כאן</b> בסוטה יצטרכו <b>מים חיים?!</b>
ומשיבים: <b>לר' ישמעאל הכי נמי</b> <small>[כך</small> הוא <small>גם כן].</small> ש<b>אמר ר' יוחנן: מי כיור,</b> המים שבכיור המקדש, <b>ר' ישמעאל אומר: מי מעיין הן,</b> שצריכים מים אלה לבוא מן המעיין, <b>וחכמים אומרים:</b> מים אלה אינם חייבים להיות מי מעיין, אלא אף <b>משאר מימות הן.</b>
על הגזירה השווה תוהים: הלא <b>איכא למיפרך</b> <small>[יש</small> מקום <small>להקשות]</small> עליה: <b>מה למצורע —</b> <b>שכן טעון</b> עוד מצוות יתירות: <b>עץ ארז, ואזוב, ושני תולעת!</b>
<b>אמר רבה, אמר קרא</b> <small>[הכתוב]</small> בפרשת סוטה: <b>"בכלי חרש"</b> (במדבר ה, יז) ולא פירש תחילה שצריך לקחת כלי חרס, הרי זה כאילו היה ממשיך ומתייחס ל<b>כלי שאמרתי לך כבר,</b> כעין הכלי שנאמר בדיני מצורע.
<b>אמר רבא: לא שנו</b> במשנה כלי חרס <b>אלא</b> דווקא זה <b>שלא נתאכמו</b> (הושחרו) <b>פניו</b> של הכלי על ידי האש, <b>אבל</b> אם <b>נתאכמו פניו —</b> <b>פסולין</b> המים לדברי הכל, ואף אם אין צורך בכלי חדש. <b>מאי טעמא</b> <small>[מה הטעם] —</small> <b>דומיא דמים</b> <small>[בדומה למים],</small> <b>מה מים</b> שנאמרו אינם אלא אלו <b>שלא נשתנו</b> במראיהם — <b>אף כלי</b> דווקא זה <b>שלא נשתנה</b> במראהו.
 מתוך הלכה זו <b>בעי</b> <small>[שאל]</small> <b>רבא</b> שאלה זו: <b>נתאכמו</b> (הושחרו) כלי החרס <b>והחזירן לתוך כבשן האש ונתלבנו</b> בו, וסרה מהם השחרות, <b>מהו? מי אמרינן</b> <small>[האם אומרים אנו]:</small> <b>כיון דאידחו אידחו</b> <small>[שנדחו נדחו]</small> ואינם ראויים עוד, <b>או דילמא</b> <small>[שמא]</small> <b>כיון דהדור הדור</b> <small>[שחזרו</small> למראיהם <small>חזרו</small> להכשרם<small>]?</small>
ומנסים לפתור בעיה זו, <b>תא שמע</b> <small>[בוא</small> ו<small>שמע]</small> ממה ששנינו, <b>ר' אלעזר אומר: עץ ארז ואזוב ושני תולעת שהפשיל בהן קופתו לאחוריו</b> (קשר בהם את סלו כדי להחזיקו מאחוריו) — <b>פסולין</b> לטהרת המצורע. <b>והא התם הדרי ומפשטי</b> <small>[והרי שם</small> הם <small>חוזרים ונפשטים]</small>  ונעשים כאילו לא השתמש בהם!
 ומשיבים:  <b>התם דאיקלוף איקלופי</b> <small>[שם</small> מדובר <small>ש</small>על ידי שימוש זה <small>נתקלפו]</small> ואינם חוזרים שוב למה שהיו, ואם כן אין מכאן ראיה.
<big>ג  </big>שנינו במשנה: <b>נכנס להיכל ופנה לימינו.</b> ושואלים: <b>מאי טעמא</b> <small>[מה טעם]</small> הדבר? ומשיבים, ש<b>אמר מר</b> <small>[החכם]:</small> <b>כל פינות</b> (פניות) <b>שאתה פונה לא יהו אלא דרך ימין.</b>
ועוד שנינו שם: <b>מקום היה שם אמה</b> על אמה וכו'. <b>תנו רבנן</b> <small>[שנו חכמים]</small> על מה שנאמר: <b>"ומן העפר אשר יהיה"</b> (במדבר ה, יז), <b>יכול יתקן</b> (יכין) עפר <b>מבחוץ ויכניס —</b>
<b>תלמוד לומר: "בקרקע המשכן"</b> (במדבר ה, יז). <b>אי</b> <small>[אם]</small> <b>"בקרקע המשכן" —</b> <b>יכול יחפור בקרדומות</b> מן הקרקע — <b>תלמוד לומר: "אשר יהיה",</b> שהוא מצוי כבר. <b>הא כיצד? יש שם</b> בקרקע המשכן עפר מוכן — <b>הבא</b> משם, <b>אין שם —</b> <b>תן שם</b> עפר ממקום אחר.
<b>תניא אידך</b> <small>[שנויה</small> ברייתא <small>אחרת]:</small> מה שנאמר <b>"ומן העפר אשר יהיה"</b> (במדבר ה, יז) — <b>מלמד שהיה מתקן</b> עפר <b>מבחוץ ומכניס.</b> ומה שנאמר <b>"בקרקע המשכן", איסי בן יהודה אומר:</b> לא לזה בא הכתוב, אלא <b>להביא קרקע</b>

Daf 16a

<b>שילה נוב וגבעון</b> שהיה המשכן בהם, <b>ובית עולמים</b> (המקדש בירושלים), אף שאינם המשכן שבמדבר.
<b>איסי בן מנחם אומר: אינו צריך</b> ללימוד זה מייתור הכתוב, שהרי קל וחומר הוא: <b>ומה בטומאה קלה,</b> כלומר, האיסור להיכנס בטומאה למקום הקודש, שאין בו מיתת בית דין <b>לא חלק הכתוב</b> בין המשכן שבמדבר לבין השאר — <b>בטומאת אשת איש חמורה,</b> שאם התברר שזינתה עונשה בחנק, <b>לא כל שכן? אם כן מה תלמוד לומר "בקרקע המשכן"</b> — הכוונה היא <b>שלא יביא</b> עפר <b>מתוך קופתו</b> (סלו) ישר לתוך הכלי עם מי הסוטה, אלא יניחנו על קרקע המשכן וירים אותו משם.
<big>א</big> <b>איבעיא להו</b> <small>[נשאלה להם</small> ללומדים<small>]</small> שאלה זו: אם <b>אין שם</b> בקרקע המקדש <b>עפר, מהו שיתן</b> במקומו <b>אפר?</b> ומעירים: <b>אליבא</b> <small>[לשיטת]</small> <b>בית שמאי לא תיבעי</b> <small>[תישאל]</small> <b>לך</b> שאלה זו, <b>דאמרי</b> <small>[ש</small>הם <small>אומרים]</small> כי בכלל <b>לא מצינו אפר שקרוי "עפר".</b>
<b>תיבעי</b> <small>[כאשר תישאל]</small> <b>לך</b> השאלה, הרי זה <b>אליבא</b> <small>[לשיטת]</small> <b>בית הלל דאמרי</b> <small>[ש</small>הם <small>אומרים]:</small> <b>מצינו אפר שקרוי "עפר",</b> לענין אפר פרה אדומה, ודינם שווה לענין כיסוי הדם, <b>מאי</b> <small>[מהו]</small> לענייננו? וצדדי השאלה האם נאמר <b>אף על גב דאיקרי</b> <small>[אף על פי ש</small>אפר <small>נקרא]</small> <b>"עפר"</b> במקום אחר, <b>הכא</b> <small>[כאן]</small> <b>"בקרקע המשכן" כתיב</b> <small>[נאמר],</small> ולפי זה הכוונה דווקא לעפר שהוא מגוף הקרקע, <b>או דילמא האי</b> <small>[שמא זה]</small> שנאמר <b>"בקרקע המשכן" —</b> <b>לכד</b>ברי <b>איסי בן יהודה, ולכד</b>ברי <b>איסי בן מנחם הוא דאתי</b> <small>[שבא]</small>  הכתוב?
 ומשיבים:  <b>תא שמע</b> <small>[בא</small> ו<small>שמע],</small> פתרון לדבר ממה ש<b>אמר ר' יוחנן משום</b> (בשם) <b>ר' ישמעאל: בשלשה מקומות הלכה עוקבת,</b> כלומר, משנה ומבטלת את משמעות ה<b>מקרא.</b> כיצד?
<b>התורה אמרה</b> <b>"</b>ושפך את דמו וכסהו <b>בעפר"</b> (ויקרא יז, יג), <b>והלכה —</b> <b>בכל דבר</b> הדומה לעפר. וכן <b>התורה אמרה ב</b>נזיר <b>"תער</b> לא יעבור על ראשו<b>"</b> (במדבר ו, ה), <b>והלכה —</b> <b>בכל דבר</b> אסור להסיר שערו, ולוקה על כך. <b>התורה אמרה</b> בגט אשה "וכתב לה <b>ספר</b> כריתות" (דברים כד, א), <b>והלכה —</b> <b>בכל דבר</b> תלוש שאפשר לכתוב עליו.
<b>ואם איתא</b> <small>[ישנה]</small> הלכה זו שאפשר לשים אפר במקום עפר — <b>ליחשוב נמי האי</b> <small>[שימנה גם</small> את <small>זה]!</small>
ודוחים: אין זו ראיה, כי לא נמנו הכל אלא <b>תנא</b> <small>[שנה]</small> <b>ושייר,</b> שיש עוד דוגמאות כאלה שלא נמנו במפורש. ושואלים: <b>ומאי</b> <small>[ומה]</small> <b>שייר</b> עוד שאתה אומר <b>דהאי</b> <small>[ש</small>את <small>זו]</small> <b>שייר?</b> ומשיבים: <b>שייר מצורע. דתניא</b> <small>[ש</small>כן <small>שנינו</small> בברייתא<small>]:</small> מה שנאמר <b>"והיה ביום השביעי יגלח את כל שערו"</b> (ויקרא יד, ט) — הרי זה <b>כלל, "את ראשו ואת זקנו ואת גבת עיניו"</b> (ויקרא יד, ט) — הרי זה <b>פרט, "ואת כל שערו יגלח"</b> (ויקרא יד, ט) — <b>חזר וכלל!</b> ובדרך מדרש ההלכה <b>כלל ופרט וכלל —</b> <b>אי</b> <small>[אין]</small> <b>אתה דן אלא כעין הפרט: מה פרט מפורש</b> דבר שהוא <b>מקום כינוס שער, ונראה</b> (גלוי) — <b>אף כל מקום כינוס שער ונראה.</b>
<b>מה רבי</b> <small>[ריבה]</small> בכך הכלל — <b>רבי</b> <small>[ריבה]</small> את <b>שער הרגלים</b> (שיער הערוה). <b>מאי</b> <small>[מה]</small> <b>מיעט</b> הפרט — <b>מיעט</b> שיער של <b>בית השחי</b> שאינו נראה, <b>ודכוליה גופיה</b> <small>[ושל כל גופו]</small> שאינו מכונס.
<b>ו</b>בכל זאת <b>הלכתא</b> <small>[ההלכה]</small> היא: <b>מגלח כדלעת,</b> כלומר, את כל גופו. <b>דתנן</b> <small>[ש</small>כן <small>שנינו</small> במשנה<small>]:</small> <b>בא לו להקיף</b> (לגלח) <b>את המצורע —</b> <b>מעביר תער על כל בשרו, וקתני סיפא</b> <small>[ושנה</small> ב<small>סופה]</small> של אותה משנה: <b>וביום השביעי מגלחו תגלחת שניה כתגלחת ראשונה</b> כי בתגלחת הראשונה לטהרתו לא נאמרו כלל ופרט אלה אלא "כל שערו" (ויקרא יד, ח) ובודאי מגלח הכל.
<b>אמר רב נחמן בר יצחק:</b> אין להחשיב את דין מצורע כשיור, שכן <b>כי קא חשיב</b> <small>[כאשר</small> התנא <small>מונה],</small> הרי הוא מונה מקרים ש<b>הלכה</b> מן התורה <b>עוקבת</b> (משנה ומבטלת) <b>מקרא</b> — ואילו <b>הא</b> <small>[זו]</small> <b>עוקבת מדרבנן</b> <small>[מדרש חכמים]</small> <b>היא.</b>
<b>רב פפא אמר</b> באופן אחר: <b>כי קא חשיב</b> <small>[כאשר</small> הוא <small>מונה]</small> <b>הלכה עוקבת ועוקרת</b> את הדין שבמקרא, <b>הא</b> <small>[זו]</small> בגילוח מצורע <b>עוקבת ומוספת היא</b> שהרי אינה מבטלת את הדין האמור בתורה אלא רק מוסיפה עליו.
<b>רב אשי אמר</b> באופן אחר: <b>הא מתניתא מני</b> <small>[ברייתא זו</small> בדיני מצורע כשיטת <small>מי היא] —</small> שיטת <b>ר' ישמעאל היא, דדריש</b> <small>[ש</small>הוא <small>דורש]</small> את הכתוב בדרך הלימוד של <b>כללי ופרטי</b> <small>[כללים ופרטים],</small> ולפי שיטה זו באמת אין המצורע מגלח את כל שערו אלא רק שיער כנוס ונראה.

Daf 16b

<b>כדלעת, מני</b> <small>[</small>שיטת <small>מי היא] —</small> שיטת <b>ר' עקיבא היא, דדריש</b> <small>[ש</small>הוא <small>דורש]</small> את התורה לפי השיטה של <b>ריבויי ומיעוטי</b> <small>[ריבויים ומיעוטים].</small> <b>דתניא</b> <small>[ש</small>כן <small>שנינו</small> בברייתא<small>]</small> אחרת: מה שנאמר <b>"והיה ביום השביעי יגלח את כל שערו"</b> (ויקרא יד, ט) הרי ביטוי זה <b>ריבה</b> את כל שערותיו. <b>"את ראשו ואת זקנו ואת גבת עיניו"</b> (ויקרא יד, ט) — <b>מיעט. "ואת כל שערו יגלח"</b> (ויקרא יד, ט) — <b>חזר וריבה.</b> והכלל בשיטת לימוד זו ש<b>ריבה ומיעט וריבה —</b> <b>ריבה הכל.</b>
<b>מאי</b> <small>[מה]</small> <b>ריבה —</b> <b>ריבה</b> את השיער <b>דכוליה גופיה</b> <small>[של כל גופו],</small> <b>ומאי</b> <small>[ומה]</small> <b>מיעט</b> בכל זאת — <b>מיעט שיער שבתוך החוטם,</b>  שאותו אינו צריך לגלח ואין איפוא להקשות על ר' ישמעאל מדברים שהם כשיטת ר' עקיבא.
 ושואלים: בסופו של דבר  <b>מאי הוי עלה</b> <small>[מה היה עליה]</small> על שאלה זו ששאלנו בענין אפר במקום עפר לצורך השקאת סוטה? ומציעים: <b>תא שמע</b> <small>[בוא</small> ו<small>שמע]</small> פתרון לדבר ממה ש<b>אמר רב הונא בר אשי אמר רב: אין שם עפר —</b> <b>מביא רקבובית</b> רקב שנוצר על ידי <b>ירק, ומקדש</b>  את המים. כלומר, מכשירם לצורך זה. הרי שאין צורך בעפר דווקא.
 ודוחים:  <b>ולא היא,</b> אין מכאן ראיה, ומדוע? <b>רקבובית</b> <b>ירק הוא</b> שכשירה משום <b>דהואי</b> <small>[שנעשית]</small> לבסוף <b>עפר,</b> ואילו <b>אפר לא הואי</b> <small>[נעשה]</small> <b>עפר,</b> ואין איפוא להביא ראיה מכאן.
<big>א  </big>שנינו במשנה: כמה עפר נותן — <b>כדי שיראה על המים. תנו רבנן</b> <small>[שנו חכמים],</small> <b>שלשה צריכין שיראו: עפר סוטה, ואפר פרה</b> במי חטאת, <b>ורוק יבמה</b> היורקת לפני הדיינים בזמן שחולצת. <b>משום</b> (בשם) <b>ר' ישמעאל אמרו: אף דם צפור</b>  של מצורע צריך להיראות על פני המים שבכלי.
 ומבארים:  <b>מאי טעמא</b> <small>[מה הטעם]</small> של <b>ר' ישמעאל —</b> <b>דכתיב</b> <small>[שנאמר]:</small> <b>"וטבל אתם בדם הצפר"</b> (ויקרא יד, <b>נא),</b> <b>ותניא</b> <small>[ושנויה</small> ברייתא<small>]:</small> <b>"בדם", יכול בדם ולא במים</b> כלל — <b>תלמוד לומר: "במים"</b> (ויקרא יד, <b>נא).</b> <b>אי</b> <small>[אם]</small> ב<b>מים, יכול במים ולא בדם —</b> <b>תלמוד לומר: "בדם". הא כיצד</b> יתקיימו שני הכתובים? <b>מביא מים</b> בכמות כזו <b>שדם ציפור</b> עדיין <b>ניכר בהן, וכמה</b> הם — <b>רביעית</b> הלוג.
<b>ורבנן</b> <small>[וחכמים]</small> שאינם מצריכים שייראה דם הציפור, כיצד הם מבינים את הכתוב — הם אומרים כי הכתוב <b>ההוא</b> נצרך <b>לגופיה</b> <small>[לגופו],</small> <b>דהכי קאמר רחמנא</b> <small>[שכך אמרה תורה]:</small> <b>אטביל</b> <small>[הטבל]</small> את הציפור <b>בדם ובמים</b> יחד.
<b>ור' ישמעאל</b> אומר: <b>אם כן,</b> שרק לצורך זה בא הכתוב, <b>לכתוב רחמנא</b> <small>[שתכתוב התורה]</small> <b>"וטבל בהם",</b> ומה ששנה הכתוב ואמר <b>"בדם</b> הציפור <b>ובמים"</b> <b>למה לי —</b> <b>ל</b>למד שיהא הדם <b>ניכר.</b>
<b>ורבנן</b> <small>[וחכמים]</small> מה הם משיבים על כך: <b>אי כתב רחמנא</b> <small>[אילו היתה כותבת התורה]</small> <b>"וטבל בהם" —</b> <b>הוה אמינא</b> <small>[הייתי אומר]:</small> <b>האי לחודיה והאי לחודיה</b> <small>[זה לחוד וזה לחוד],</small> לכן <b>כתב רחמנא</b> <small>[כתבה תורה]</small> <b>"בדם</b> הציפור <b>ובמים"</b> כדי לחייב <b>לערבן</b> יחד.
 ו<b>ר' ישמעאל</b> סבור כי על המצוה <b>לערבן קרא אחרינא כתיב</b> <small>[כתוב אחר נאמר]</small> <b>"ושחט את הצפר האחת</b> אל כלי חרש על מים חיים<b>"</b> (ויקרא יד, <b>נ), הרי שהדם נופל לתוך המים ומעורב בהם.</b>
<b>ורבנן</b> <small>[וחכמים]</small> אומרים: <b>אי מההוא הוה אמינא</b> <small>[אם מאותו</small> פסוק <small>הייתי אומר]:</small> <b>לישחטיה</b> <small>[שישחוט]</small> את הציפור <b>סמוך למנא</b> <small>[לכלי]</small> שבו המים <b>ונינקטינהו</b> <small>[ויאחוז]</small> <b>לוורידין</b> שלא יצא הדם, <b>ולקבליה</b> <small>[ויקבלו]</small> <b>לדם במנא אחרינא</b> <small>[בכלי אחר],</small> ויהיו כלים מיוחדים לדם ולמים, על כן <b>קא משמע לן</b> <small>[השמיע לנו]</small> <b>הכתוב שצריך לערבם יחד, וגם לשחוט לתוך הכלי.</b>
<b>בעא מיניה</b> <small>[שאל אותו]</small> <b>ר' ירמיה מר' זירא:</b> היתה ציפור <b>גדולה</b> שלה דם רב <b>ומדחת את המים</b> שאין המים ניכרים בדם, או להיפך, ציפור <b>קטנה ונדחית מפני המים</b> שאין הדם ניכר במים, <b>מהו</b> הדין בכגון זה?
<b>אמר ליה</b> <small>[לו]:</small> <b>לאו אמינא לך לא תפיק נפשך לבר מהילכתא</b> <small>[</small>האם <small>לא אמרתי לך אל תוציא את עצמך מחוץ להלכה],</small> כלומר, אל תנסה לערער על תחומי ההלכה, <b>בצפור דרור שיערו רבנן</b> <small>[חכמים],</small> <b>אין לך</b> ציפור דרור <b>גדולה</b> <b>כל כך</b> <b>שמדחת את המים, ואין לך קטנה</b> כל כך <b>שנדחית מפני המים.</b>
<big>ב  </big>ועוד לענין עפר סוטה. <b>תנו רבנן</b> <small>[שנו חכמים]:</small> <b>הקדים עפר למים —</b> <b>פסול, ור' שמעון מכשיר.</b> ומבארים: <b>מאי טעמיה</b> <small>[מה טעמו]</small> של <b>ר' שמעון —</b>
<b>דכתיב</b> <small>[שנאמר]:</small> לענין פרה אדומה <b>"ולקחו לטמא מעפר שרפת החטאת</b> ונתן עליו מים חיים אל כלי<b>"</b> (במדבר יט, יז), <b>ותניא</b> <small>[ושנויה</small> ברייתא<small>],</small> <b>אמר ר' שמעון: וכי עפר הוא? והלא אפר הוא!</b> אלא <b>שינה הכתוב במשמעו</b> ולא נאמר "אפר" במפורש אלא "עפר" <b>לדון הימנו גזירה שוה; נאמר כאן</b> בפרה אדומה <b>"עפר" ונאמר להלן</b> בסוטה <b>"עפר", מה להלן</b> בסוטה נותן <b>עפר על גבי מים</b> כלשון הכתוב "ומן העפר... יקח הכהן ונתן אל המים" (במדבר ה, יז) — <b>אף כאן</b> בפרה אדומה <b>עפר</b> (אפר) <b>על גבי מים.</b>
<b>ומה כאן</b> בפרה אדומה אם <b>הקדים עפר למים —</b> <b>כשר, אף להלן</b> בסוטה <b>הקדים עפר למים —</b> <b>כשר.</b>
ושואלים: <b>והתם מנלן</b> <small>[ושם</small> בפרה אדומה <small>מניין לנו]</small> שאם הקדים עפר למים כשר? ומשיבים: <b>תרי קראי כתיבי</b> <small>[שני מקראות כתובים];</small> <b>כתיב</b> <small>[נאמר]:</small> "ולקחו לטמא מעפר שרפת החטאת ונתן <b>עליו</b> מים חיים" (במדבר יט, יז), <b>אלמא</b> <small>[מכאן]</small> שה<b>אפר ברישא</b> <small>[בתחילה],</small> <b>וכתיב</b> <small>[ונאמר]</small> באותו פסוק: <b>"מים חיים אל כלי",</b> לומר שיהיו המים חיים וצלולים ניתנים לתוך הכלי שעדיין אין כלום בכלי, <b>אלמא</b> <small>[מכאן]</small> ש<b>מים ברישא</b> <small>[בתחילה],</small> <b>הא</b> <small>[הרי]</small> <b>כיצד</b> אתה מקיים את שניהם? <b>רצה —</b> <b>זה נותן</b> תחילה, <b>רצה —</b> <b>זה נותן.</b>
<b>ורבנן</b> <small>[וחכמים]</small> הפוסלים סבורים כי מה שנאמר <b>"אל כלי" —</b> <b>דוקא</b> הוא, ומה שנאמר <b>"עליו"</b> — הרי זה בא ללמד שמצוה <b>לערבן</b>  את האפר במים.
 ושואלים:  <b>ואימא</b> <small>[ואמור]</small> אחרת: <b>"עליו"</b> כוונתו <b>דוקא</b> שיהא אפר תחילה, ומה שנאמר <b>"אל כלי" —</b> <b>שתהא חיותן בכלי,</b>  שהמים יינתנו אל הכלי בעודם חיים, כלומר, במישרין מן המעיין ולא מכלי אחר!
 ומשיבים:  <b>מה מצינו בכל מקום</b> (כגון בסוטה) שהעפר שהוא <b>מכשיר</b> את המים לצורך המצוה נמצא <b>למעלה, אף כאן</b> בפרה, האפר ה<b>מכשיר</b> את המים להזאה <b>למעלה.</b>

Daf 17a

<b>א משנה</b> <b>בא לו</b> הכהן <b>לכתוב את המגילה, מאיזה מקום</b> בפרשת סוטה האמורה בתורה (במדבר פרק ה) <b>הוא כותב?</b>
— <b>מ"ואם לא שכב איש" וגו',</b> וממשיך <b>"ואת כי שטית תחת אישך"</b> וכו',
<b>ואינו כותב "והשביע הכהן את האשה", וכותב "יתן ה' אותך לאלה ולשבעה... ובאו המים המאררים האלה במעיך לצבות בטן ולנפל ירך"</b> (<b>במדבר ה׳:כ״ב, פסוקים יט-כב),</b> <b>ואינו כותב "ואמרה האשה אמן אמן"</b> (<b>במדבר ה, כב).</b>
<b>ר' יוסי אומר: לא היה מפסיק,</b> אלא כותב את כל האמור בפרשה.
<b>ר' יהודה אומר: כל עצמו</b> (בכלל) <b>אינו כותב אלא "יתן ה' אותך לאלה ולשבעה וגו' ובאו המים המאררים האלה במעיך".</b> ומסיימת המשנה: <b>ואינו כותב "ואמרה האשה אמן אמן"</b> (<b>במדבר ה, כב).</b>
<big>ב גמרא</big> בביאור המחלוקת במשנה שואלים: <b>במאי קא מיפלגי</b> <small>[במה,</small> באיזה עקרון, <small>חלוקים</small> התנאים<small>]</small> שבמשנה? ומסבירים: <b>בהאי קרא קמיפלגי</b> <small>[בכתוב זה</small> הם <small>חלוקים],</small> נאמר: <b>"וכתב את האלת האלה הכהן בספר"</b> (במדבר ה, כג);
<b>ר' מאיר</b> התנא הראשון במשנתנו <b>סבר: "אלות"</b> משמעו <b>אלות</b> (קללות) <b>ממש, "האלות"</b> בתוספת ה"א הידיעה — <b>לרבות קללות הבאות מחמת ברכות.</b> כלומר, גם ברכות הכתובות בפרשה שהצד השלילי שלהן הוא קללות. שאם אכן חטאה יבוא עליה היפך הברכה — גם את זאת כותב הכהן. <b>"אלה"</b> שהוא לשון מיעוט — <b>למעוטי</b> <small>[למעט]</small> <b>קללות שבמשנה תורה,</b> שאינו כותב אותן למרות שגם הן קרויות "אלות". <b>"האלה"</b> בתוספת ה"א הידיעה — <b>למעוטי</b> <small>[למעט]</small> גם <b>צוואות</b> (חלק המצוות שבפרשה) <b>וקבלות אמן</b> שעל ידי האשה שאינו כותב גם אותן.
<b>ור' יוסי</b> דורש: <b>כולהו כדקאמרת</b> <small>[הכל כפי שאתה,</small> ר' מאיר, <small>אומר],</small> אלא נאמר <b>"את"</b> שהיא לשון ריבוי — <b>לרבות צוואות וקבלות.</b>
<b>ור' מאיר —</b> <b>אתים לא דריש</b> <small>[דורש]</small> כלשון ריבוי.
<b>ור' יהודה —</b> <b>כולהו במיעוטי דריש להו</b> <small>[כולם ב</small>דרך של <small>מיעוטים</small> הוא <small>דורש אותם]:</small> <b>"אלות"</b> — הריהן <b>אלות ממש, "האלות" —</b> <b>למעוטי</b> <small>[למעט]</small> <b>קללות הבאות מחמת ברכות, "אלה" —</b> <b>למעוטי</b> <small>[למעט]</small> <b>קללות שבמשנה תורה, "האלה" —</b> <b>למעוטי</b> <small>[למעט]</small> <b>צוואות וקבלות.</b>
ושואלים: <b>ור' מאיר, מאי שנא</b> <small>[</small>ב<small>מה שונה]</small> <b>האי</b> <small>[זו]</small> <b>ה"י</b> של "האלות" <b>דמרבי ביה</b> <small>[שמרבה בו],</small> שלומד ממנה לרבות קללות הבאות מחמת ברכות, <b>ומאי שנא</b> <small>[ומה שונה]</small> <b>האי</b> <small>[זו]</small> <b>ה"י</b> של "האלה" <b>דמעיט ביה</b> <small>[שממעט בו]</small>  צוואות וקבלת אמן?
 ומשיבים:  <b>ה"י דגביה דריבויא</b> <small>[שאצל, ש</small>ליד לשון <small>ריבוי] —</small> <b>ריבויא</b> <small>[ריבוי]</small> <b>היא, ה"י דגביה דמיעוטא</b> <small>[שאצל מיעוט] —</small> <b>מיעוטא</b> <small>[מיעוט</small> היא<small>].</small>  וכיון ש"אלה" היא לשון מיעוט, גם הה"א שאצלה ממעט.
 ושואלים:  <b>והא לית ליה</b> <small>[והרי אין לו,</small> אינו מקבל<small>]</small> <b>ר' מאיר</b> את השיטה ש<b>מכלל לאו אתה שומע הן,</b> ואם כן מדוע צריך לכתוב ברכות והרי לשיטתו לא משמע מהם קללות?
<b>אמר ר' תנחום: "הנקי"</b> (<b>במדבר ה, יט)</b> <b>כתיב</b> <small>[נאמר],</small> שהוא דורשו כאילו היה כתוב בח', לשון חנק, ומצרף אליה את תחילת הפסוק הבא, והרי זה כאילו נאמר "חנקי ואת כי שטית תחת אישך".
<b>דריש</b> <small>[דרש]</small> <b>ר' עקיבא: איש ואשה</b> הנשואים זה לזו, אם <b>זכו</b> ואין בהם זנות — <b>שכינה ביניהן,</b> כי מצטרפות האות יו"ד שבמלה "איש" והאות ה"א שבמלה "אשה" לשם ה' (י-ה). ואם <b>לא זכו</b> — שם שמים מסתלק מהם, ונשארו בשניהם רק אותיות "אש", ולכן <b>אש אוכלתן.</b>
<b>אמר רבא: ו</b>האש של <b>אשה עדיפא</b> <small>[עדיפה,</small> חזקה ומיידית יותר<small>]</small> <b>מ</b>זו של ה<b>איש, מאי טעמא</b> <small>[מה טעם]</small> הדבר <small>—</small> <b>האי מצרף</b> <small>[זה מצורף]</small> בכתוב, שבמלה "אשה" האותיות "אש" מצויות יחד, <b>והאי לא מצרף</b> <small>[וזה אינו מצורף]</small> שבמלה "איש" יש אות מפרידה ביניהם.
<b>אמר רבא: מפני מה אמרה תורה הבא עפר לסוטה?</b> שאם <b>זכתה</b> והתברר שלא זינתה — <b>יוצא ממנה בן כאברהם אבינו, דכתיב ביה</b> <small>[שנאמר בו]:</small> <b>"</b>ואנוכי <b>עפר ואפר"</b> (בראשית יח, כז), ואם <b>לא זכתה —</b> <b>תחזור לעפרה,</b> שמתה משתיית מי הסוטה.
<big>ג  </big>ועוד <b>דריש</b> <small>[דרש]</small> <b>רבא: בשכר שאמר אברהם אבינו "ואנכי עפר ואפר" זכו בניו לשתי מצות, אפר פרה ועפר סוטה.</b>
ומקשים: <b>והאיכא נמי</b> <small>[והרי יש גם כן]</small> מצוה נוספת בעפר — <b>עפר כיסוי הדם!</b>
ומשיבים: <b>התם</b> <small>[שם]</small> בכיסוי הדם אמנם <b>הכשר מצוה איכא</b> <small>[יש]</small> בכך, אבל <b>הנאה ליכא</b> <small>[אין],</small> משום שמצוות כיסוי הדם היא לאחר שכבר שחט ואין בה איפוא הנאה של תיקון.
 ועוד <b>דרש רבא: בשכר שאמר אברהם אבינו "אם מחוט ועד שרוך נעל"</b> <small>(בראשית  יד, כג)</small> וויתר על ממון שאינו שלו, <b>זכו בניו לשתי מצות: חוט של תכלת ורצועה של תפלין.</b>
ושואלים: <b>בשלמא</b> <small>[נניח]</small> <b>רצועה של תפלין</b> יש בה ענין של מעלה וזכות, <b>דכתיב</b> <small>[ש</small>כן <small>נאמר]:</small> <b>"וראו כל עמי הארץ כי שם ה' נקרא עליך</b> ויראו ממך<b>"</b> (דברים כח, י) <b>ותניא</b> <small>[ושנויה</small> ברייתא<small>],</small> <b>ר' אליעזר הגדול אומר: אלו תפלין שבראש.</b> משמע שיש בהם ענין של תפארת וגדולה.
<b>אלא חוט של תכלת מאי היא</b> <small>[מה הוא]</small> הדבר המיוחד בקיומה? ומשיבים: <b>דתניא</b> <small>[ש</small>כן <small>שנינו</small> בברייתא<small>],</small> <b>היה ר' מאיר אומר: מה נשתנה תכלת מכל מיני צבעונין</b> שנבחר לציצית?
 — <b>מפני שהתכלת דומה</b> בצבעו <b>לים, וים דומה לרקיע, ורקיע דומה לכסא הכבוד,</b> וראיה לכך — <b>שנאמר: "ויראו את אלהי ישראל ותחת רגליו כמעשה לבנת הספיר וכעצם השמים לטהר"</b> (שמות כד, י), מכאן שהרקיע הוא כלבנת הספיר, <b>וכתיב</b> <small>[ונאמר]:</small> <b>"כמראה אבן ספיר דמות כסא</b> (יחזקאל א, כו), מכאן שכסא הכבוד הוא גם כלבנת הספיר, הרי שיש בתכלת אות של קשר לשכינה.
<big>ד משנה</big> <b>אינו כותב</b> מגילת סוטה <b>לא על הלוח</b> של עץ, <b>ולא על הנייר, ולא על</b>

Daf 17b

<b>הדיפתרא</b> (עור שאינו מעובד כל צורכו) <b>אלא על המגילה</b> של קלף, <b>שנאמר: "בספר"</b> (במדבר ה, כג).
<b>ואינו כותב לא בקומוס</b> (צבע העשוי משרף) <b>ולא בקנקנתום</b> (גופרת נחושת), <b>ולא בכל דבר</b> אחר <b>שרושם</b> ואינו נמחק לגמרי, <b>אלא בדיו</b> בלבד, <b>שנאמר: "ומחה"</b> (במדבר ה, כג), שצריך להיות <b>כתב שיכול למחות</b> במים.
<big>א גמרא</big> <b>אמר רבא: מגילת סוטה שכתבה בלילה —</b> <b>פסולה. מאי טעמא</b> <small>[מה טעם]</small> הדבר — <b>אתיא</b> <small>[בא,</small> נלמד<small>]</small> הדבר בגזירה שווה <b>"תורה" "תורה"; כתיב הכא</b> <small>[נאמר כאן]:</small> <b>"ועשה לה הכהן את כל התורה הזאת"</b> (במדבר ה, ל), <b>וכתיב התם</b> <small>[ונאמר שם]:</small> <b>"על פי התורה אשר יורוך ועל המשפט"</b> (דברים יז, יא), <b>מה משפט</b> הוא דווקא <b>ביום —</b> <b>אף מגילת סוטה</b> אינה נכתבת אלא <b>ביום.</b>
ואם <b>כתבה למפרע</b> (שלא כסידרה) — <b>פסולה, דכתיב</b> <b>[שנאמר]:</b> <b>"וכתב את האלת האלה"</b> (במדבר ה, כג), להדגיש שלא לשנות אלא <b>כי דכתיבא</b> <small>[כמו ש</small>היא, המגילה, <small>כתובה]</small> בתורה.
<b>כתבה</b> את המגילה <b>קודם שתקבל</b> הסוטה <b>עליה שבועה —</b> <b>פסולה</b> המגילה, <b>שנאמר: "והשביע</b> הכהן את האשה<b>"</b> (במדבר ה, כא) <b>ו</b>רק <b>אחר כך</b> נאמר <b>"וכתב"</b> (במדבר ה, כג).
<b>כתבה</b> כדרך שכותבים <b>איגרת</b> בלא שירטוט השורות — <b>פסולה,</b> מדוע — <b>"בספר" אמר רחמנא</b> <small>[אמרה תורה],</small> שצריך להיות כתוב כדין ספר תורה והוא אינו נכתב אלא לאחר שירטוט.

Daf 18a

<b>כתבה על שני דפין</b> שאינם צמודים זה לזה — <b>פסולה.</b> כי <b>"ספר"</b> שהוא <b>אחד אמר רחמנא</b> <small>[תורה]</small> <b>ולא</b> שתהיה המגילה <b>שנים ושלשה ספרים.</b>
<b>כתב אות אחת ומחק</b> אותה <b>אות אחת</b> במים, <b>וכתב אות אחת</b> נוספת <b>ומחק</b> אותה <b>אות אחת —</b> <b>פסולה, דכתיב</b> <b>[שנאמר]:</b> <b>"ועשה לה הכהן את כל התורה הזאת"</b> (במדבר ה, ל), כלומר, צריכה כל הפרשה להיות כתובה ולהימחק יחד, בשלימות.
<big>א</big> <b>בעי</b> <small>[שאל]</small> <b>רבא: כתב שתי מגילות לשתי סוטות, ומחקן לתוך כוס אחד מהו?</b> האם <b>כתיבה לשמה</b> (לשם אשה מסויימת) <b>בעינן</b> <small>[צריכים אנו]</small> <b>והאיכא</b> <small>[והרי יש</small> כאן<small>],</small> שהרי כתב מגילה לכל אחת בנפרד — וכשרים המים להשקאת שתיהן <b>או דילמא בעינן נמי</b> <small>[שמא צריכים אנו גם כן]</small> שתהא <b>מחיקה לשמה,</b> וכיון שמחקן ביחד אין כאן מחיקה לשם כל אשה בנפרד — ופסולים הם?
<b>ואם תמצא לומר</b> כי <b>בעינן נמי</b> <small>[צריכים אנו גם כן]</small> שתהא <b>מחיקה לשמה,</b> אם <b>מחקן בשתי כוסות, וחזר ועירבן</b> את המים שבכוסות לאחר מכן <b>מהו?</b> האם רק <b>מחיקה לשמה בעינן</b> <small>[צריכים אנו],</small> <b>והאיכא</b> <small>[והרי יש</small> כאן<small>],</small> שהרי נמחקה כל אחת לשמה, <b>או דילמא הא לאו דידה קא שתיא והא לאו דידה קא שתיא</b> <small>[שמא זו לא</small> את <small>שלה</small> היא <small>שותה וזו לא</small> את <small>שלה</small> היא <small>שותה]?</small>
<b>ו</b>עוד, <b>אם תמצא לומר הא לאו דידה קא שתיא והא לאו דידה קא שתיא</b> <small>[זו לא שלה</small> היא <small>שותה וזו לא שלה</small> היא <small>שותה],</small> <b>אם</b> <b>חזר וחלקן</b> את המים המאררים ונתן לכל סוטה כוס לעצמה <b>מהו?</b> האם אומרים ש<b>יש ברירה,</b> ונאמר שהתברר הדבר למפרע שכל אחת שותה את שלה, <b>או אין ברירה?</b> לשאלות אלה לא נמצאה תשובה, ולכן <b>תיקו</b> <small>[תעמוד,</small> יעמדו<small>]</small> במקומן.
<b>בעי</b> <small>[שאל]</small> <b>רבא: השקה</b> את הסוטה <b>בסיב,</b> כלומר, דרך סיב דקל <b>מהו,</b> או אם השקה <b>בשפופרת מהו?</b> והשאלה היא: האם <b>דרך שתיה בכך, או אין דרך שתיה בכך?</b> אף שאלות אלה לא נמצא להן פתרון ולכן <b>תיקו</b> <small>[תעמודנה]</small> במקומן.
<b>בעי</b> <small>[שאל]</small> <b>רב אשי: נשפכו מהן,</b> מן המים, <b>ונשתיירו מהן מהו?</b> האם צריכה לשתות את כל המים שנמחקה המגילה בהם, או די אפילו בחלקם, ואף שאלה זו לא נמצא לה פתרון ולכן <b>תיקו</b> <small>[תעמוד]</small> במקומה.
<big>ב</big> <b>אמר ר' זירא אמר רב: שתי שבועות האמורות בסוטה</b> ("והשביע אותה הכהן". <small>במדבר ה, יט</small>. "והשביע הכהן את האשה. <small>במדבר ה, כא)</small> <b>למה?</b> — <b>אחת קודם שנמחקה מגילה, ואחת לאחר שנמחקה.</b>
<b>מתקיף לה</b> <small>[מקשה על כך]</small> <b>רבא:</b> הלא <b>תרוייהו</b> <small>[שתיהן]</small> <b>קודם שנמחקה מגילה כתיבן</b> <small>[</small>הן <small>כתובות]</small> ומדוע מייחסים זו לזמן זה וזו לזמן אחר? <b>אלא אמר רבא:</b> שתי השבועות הללו שונות בדבר אחר, <b>אחת</b> היא <b>שבועה שיש עמה אלה</b> (קללה), <b>ואחת</b> היא <b>שבועה שאין עמה אלה.</b>
ושואלים: <b>היכי דמי</b> <small>[כיצד היא]</small> <b>שבועה שיש עמה אלה? אמר רב עמרם אמר רב:</b> כגון שאומר: <b>"משביעני עליך שלא נטמאת, שאם נטמאת —</b> <b>יבואו ביך</b> (בך) כל הקללות הללו<b>".</b>
<b>אמר רבא:</b> והרי אם אומר כך <b>אלה לחודה קיימא</b> <small>[לעצמה עומדת]</small> <b>ושבועה לחודא קיימא</b> <small>[לעצמה עומדת]</small> ואין זה נחשב לשבועת האלה, שהרי אמר לה את האלה במשפט לעצמו! <b>אלא אמר רבא,</b> כך הלשון: <b>"משביעני עליך שאם נטמאת יבואו ביך".</b>
<b>אמר רב אשי:</b> במקרה זה <b>אלה —</b> <b>איכא</b> <small>[יש</small> כאן<small>]</small> אבל <b>שבועה</b> שלא נטמאת — <b>ליכא</b> <small>[אין]!</small> <b>אלא אמר רב אשי,</b> כך הנוסח: <b>משביעני עליך שלא נטמאת, ואם נטמאת יבואו ביך,</b> שהשבועה היא גם שתחול האלה.
<big>ג משנה</big> <b>על מה היא אומרת "אמן אמן"</b> שתי פעמים — <b>אמן על האלה</b> שהיא מקבלת על עצמה את הקללה, <b>אמן על השבועה</b> שמשביע אותה שטהורה היא, <b>אמן</b> אם זנתה <b>מאיש זה</b> שנחשדה בו, <b>אמן מאיש אחר. אמן שלא שטיתי</b> לא רק עכשיו, אלא גם בהיותי <b>ארוסה ונשואה</b>

Daf 18b

<b>ושומרת יבם</b> שמת בעלה בלי בנים, והיא ממתינה ("שומרת") ליבם שישאנה או יחלוץ לה, <b>וכנוסה</b> לאחר שנתייבמה. <b>אמן שלא נטמאתי, ואם נטמאתי —</b> <b>יבואו</b> (יתקיימו) <b>בי</b> כל הקללות הללו.
<b>ר' מאיר אומר:</b> "אמן אמן" פירושו — <b>אמן שלא נטמאתי</b> בעבר, <b>אמן שלא אטמא</b> בעתיד.
<b>הכל שוין שאין מתנה עמה</b> בהשבעה זו <b>לא על</b> מה שעשתה <b>קודם שתתארס</b> (שהתארסה) לו, <b>ולא על</b> מה שתעשה <b>אחר שתתגרש</b> ממנו.
 וכן אשה שגירשה בעלה ובהיותה גרושה <b>נסתרה לאחד ונטמאת, ואחר כך החזירה</b> בעלה וקינא לה ונסתרה ובא להשקותה מי סוטה — <b>לא היה מתנה עמה</b> שתישבע שלא נטמאה מזמן שגירשה, לפי שבהיותה גרושה אינה נאסרת עליו אם נבעלה בזנות.
<b>זה הכלל:</b> על <b>כל</b> מקרה <b>שתבעל</b> לאחר <b>ולא היתה אסורה לו</b> על ידי בעילה זו — <b>לא היה מתנה עמה.</b> ובשבועה יכול לכלול רק דברים שאם עושה אותם נאסרת עליו.
<big>א גמרא</big> <b>אמר רב המנונא: שומרת יבם שזינתה —</b> <b>אסורה ליבמה. ממאי</b> <small>[ממה]</small> למד הוא זאת — <b>מדקתני</b> <small>[מ</small>מה <small>ששנה]</small> במשנתנו <b>"שומרת יבם וכנוסה".</b>
<b>אי אמרת בשלמא</b> <small>[נניח אם אתה אומר]</small> ששומרת יבם שזינתה <b>אסירה</b> <small>[אסורה]</small> עליו — <b>משום הכי</b> <small>[כך]</small> <b>מתנה בהדא</b> <small>[עימה],</small> ומשביעה שלא זינתה אז, <b>אלא אי אמרת לא אסירה</b> <small>[אם אומר אתה</small> ש<small>אינה אסורה] —</small> <b>היכי</b> <small>[איך]</small> <b>מתנה בהדה</b> <small>[עימה]?</small> <b>והתנן</b> <small>[והרי שנינו</small> במשנה<small>],</small> <b>זה הכלל: כל שאילו תיבעל ולא תהא אסורה לו —</b> <b>לא היה מתנה עמה!</b>
<b>אמרי במערבא</b> <small>[אומרים בארץ ישראל]:</small> <b>לית הילכתא</b> <small>[אין הלכה]</small> <b>כרב המנונא</b> לגבי שומרת יבם.
 ו<b>אלא הא דקתני</b> <small>[זו ששנה]</small> במשנתנו <b>"שומרת יבם וכנוסה"</b> — אין ללמוד מכאן, ומדוע, כי <b>הא מני</b> <small>[זו,</small> משנתנו, כדעת <small>מי היא]</small> כדעת <b>ר' עקיבא היא,</b> ש<b>אמר: אין קדושין תופסין בחייבי לאוין, ומשוי לה כי</b> <small>[מחשיב אותה כמו]</small> <b>ערוה,</b> שהרי שומרת יבם הנבעלת לאחר עוברת על לאו, ולשיטתו אין הבדל בין איסורי לאו ואיסורי כרת ונאסרת על היבם.
<b>בעי</b> <small>[שאל]</small> <b>ר' ירמיה: מהו שיתנה אדם</b> עם אשתו שנסתרה, <b>על נישואין הראשונים</b> שהיתה נשואה לו פעם וגירשה והחזירה, שלא זינתה גם אז, וכן <b>על נישואי אחיו</b> שמת בלי בנים והוא ייבם את אשתו, <b>מהו?</b>
ומציעים: <b>תא שמע</b> <small>[בוא</small> ו<small>שמע]</small> פתרון לדבר ממה ששנינו: <b>זה הכלל, כל שתיבעל ולא תהא אסורה לו</b> בבעילה זו — <b>לא היה מתנה עמה. הא אסירה</b> <small>[הרי</small> אם היתה <small>אסורה]</small> על ידי בעילה זו — <b>הכי נמי</b> <small>[כך גם כן]</small> ש<b>מתנה,</b> וכן בשני המקרים הללו, כיון שאם זינתה היתה נאסרת עליו, יכול להשביעה. ומסכמים: אכן <b>שמע מינה</b> <small>[למד מכאן]</small> שכן הוא ורשאי להתנות במקרה כזה.
<big>ב  </big>שנינו במשנה במשמעות "אמן אמן" שאומרת האשה, ש <b>ר' מאיר אומר: אמן שלא נטמאתי,</b> אמן שלא אטמא. <b>תניא</b> <small>[שנויה</small> ברייתא<small>]:</small> <b>לא כשאמר ר' מאיר אמן שלא אטמא</b> התכוון לומר <b>שאם תטמא</b> בעתיד <b>מים</b> ששותה כעת <b>בודקין אותה</b> כבר <b>מעכשיו,</b> <b>אלא</b> הכוונה היא <b>לכשתטמא</b> בעתיד — <b>מים</b> ששותה כעת <b>מערערין אותה ובודקין אותה</b> אז.
<b>בעי</b> <small>[שאל]</small> <b>רב אשי: מהו שיתנה אדם</b> בשעה שמשקה את אשתו <b>על נישואין האחרונים?</b> כלומר, שאם יגרשנה ויחזירנה, שלא תיטמא לאחר באותם נישואין אחרונים. האם נאמר: <b>השתא מיהא לא אסירה ליה</b> <small>[עכשיו על כל פנים אינה אסורה לו],</small> שהרי לגבי הנישואין הראשונים היא טהורה, <b>או דילמא זימנין דמגרש לה והדר מהדר לה</b> <small>[שמא פעמים ש</small>הוא <small>מגרש אותה</small> ו<small>חוזר ומחזיר אותה]</small>  ותיאסר אז עליו, ומשום כך יכול הוא להשביעה עכשיו?
 ועונים:  <b>תא שמע</b> <small>[בוא</small> ו<small>שמע]</small> פתרון לדבר ממה ששנינו במשנתנו: <b>הכל שוין שלא היה מתנה עמה לא על קודם שתתארס, ולא על אחר שתתגרש.</b> ומדייקים: דווקא <b>נסתרה לאחד ונטמאת</b> לאחר שגירשה <b>ואחר כך יחזירנה —</b> <b>לא היה מתנה,</b> שבשעה שנסתרה לא היתה אשתו ולא נאסרה עליו, <b>הא</b> <small>[הרי]</small> אם <b>יחזירנה ותיטמא</b> — תיאסר עליו. <b>הכי נמי דמתני</b> <small>[כך גם כן ש</small>הוא <small>מתנה]</small> כבר מעכשיו. ומסכמים: אכן, <b>שמע מינה</b> <small>[למד ממנה]</small> שכן הוא.
<big>ג</big> <b>תנו רבנן</b> <small>[שנו חכמים]:</small> מה שנאמר <b>"זאת תורת הקנאת"</b> (במדבר ה, כט) בלשון רבים, <b>מלמד שהאשה שותה ושונה,</b> כלומר, חוזרת ושותה פעם אחרת.
<b>ר' יהודה אומר</b> להיפך: <b>"זאת"</b> הוא לשון מיעוט, <b>שאין האשה שותה ושונה. אמר ר' יהודה: מעשה והעיד לפנינו נחוניא חופר שיחין</b> שקיבל מרבותיו <b>שהאשה שותה ושונה, וקיבלנו עדותו בשני אנשים,</b> שאם היתה נשואה לשנים יכול להיות ששותה ושונה אצל בעלה השני, <b>אבל לא באיש אחד.</b>
<b>וחכמים אומרים: אין האשה שותה ושונה, בין באיש אחד בין בשני אנשים.</b>
ושואלים: <b>ו</b>לדעת ה<b>תנא קמא נמי</b> <small>[הראשון, גם כן]</small> <b>הכתיב</b> <small>[הרי נאמר]</small> <b>"זאת"</b> למעט! ולהיפך, <b>ורבנן בתראי נמי</b> <small>[ו</small>לדעת <small>חכמים אחרונים</small> שנזכרו בברייתא, <small>גם כן]</small> <b>הא כתיב</b> <small>[הרי נאמר]</small> <b>"תורת</b> הקנאות" בלשון רבים!
<b>אמר רבא: באיש אחד</b> שחשד באשתו <b>ובועל אחד —</b> <b>דכולי עלמא לא פליגי</b> <small>[הכל אינם חלוקים]</small> ש<b>אין האשה שותה ושונה,</b> אם קינא לה שנית מאותו אדם ונסתרה עימו שנית,

Daf 19a

<b>דכתיב</b> <small>[שנאמר]:</small> <b>"זאת"</b> (במדבר ה, כט) שהוא לשון מיעוט. <b>בשני אנשים</b> (בעלים) שונים של אותה אשה שחשדו בה, <b>ושני בועלין</b> שונים, שקינא לה בעלה הראשון מאדם אחד ובעלה השני מאדם אחר — <b>דכולי עלמא לא פליגי</b> <small>[הכל אינם חלוקים]</small> ש<b>האשה שותה ושונה, דכתיב</b> <small>[שנאמר]:</small> <b>"תורת</b> הקנאות
<b>"</b>(שם) בלשון רבים. <b>כי פליגי</b> <small>[כאשר נחלקו]</small> הרי זה <b>באיש אחד ושני בועלין,</b> שקינא לה בעלה כל פעם מאדם אחר, או <b>בשני אנשים</b> (בעלים) <b>ובועל אחד;</b>
<b>תנא קמא</b> <small>[התנא הראשון]</small> <b>סבר: "תורת</b> הקנאות <b>"</b>בא <b>לרבויי כולהי</b> <small>[לרבות</small> את <small>כולם]</small> שבכל אופן שותה ושונה, <b>"זאת"</b> בא <b>למעוטי</b> <small>[למעט]</small> רק <b>איש אחד ובועל אחד.</b>
<b>ורבנן בתראי סברי</b> <small>[וחכמים אחרונים סבורים]:</small> <b>"זאת"</b> בא <b>למעוטי כולהי</b> <small>[למעט</small> את <small>כולם],</small> <b>"תורת</b> הקנאות" בא <b>לרבויי</b> <small>[לרבות]</small> רק <b>שני אנשים ושני בועלין.</b>
<b>ור' יהודה</b> סבור: <b>"זאת"</b> בא <b>למעוטי תרתי</b> <small>[למעט שנים]</small> מן המקרים, <b>"תורת" לרבות תרתי</b> <small>[שנים].</small> ומפרטים: <b>"זאת" למעוטי תרתי</b> <small>[למעט שנים]</small> — <b>איש אחד ובועל אחד</b> ואפילו <b>איש אחד ושני בועלין, "תורת</b> הקנאות <b>"</b>בא <b>לרבויי תרתי</b> <small>[לרבות שנים],</small> בין <b>שני אנשים ובועל אחד,</b> וכל שכן <b>שני אנשים ושני בועלין.</b>

<big>א משנה</big> <b>היה נוטל את מנחתה מתוך כפיפה מצרית</b> (סל העשוי מעלי דקל) שהיא מונחת בה, <b>ונותנה לתוך כלי שרת, ונותנה על ידה, וכהן מניח ידו מתחתיה ומניפה. הניף</b> הכהן, <b>והגיש</b> את המנחה למזבח, <b>קמץ</b> ממנה, <b>והקטיר</b> את הקומץ, <b>והשאר נאכל לכהנים.</b>
ובסדר הדברים: <b>היה משקה</b> את האשה <b>ואחר כך מקריב את מנחתה. ר' שמעון אומר: מקריב את מנחתה ואחר כך היה משקה, שנאמר:</b> "וקמץ הכהן מן המנחה... והקטיר המזבחה <b>ואחר ישקה את האשה את המים"</b> (במדבר ה, כו). אמנם מודה ר' שמעון שגם <b>אם השקה ואחר כך הקריב את מנחתה</b> הרי היא <b>כשרה.</b>
<big>ב גמרא</big> <b>אמר ליה</b> <small>[לו]</small> <b>ר' אלעזר לר' יאשיה דדריה</b> <small>[של,</small> בן, <small>דורו]</small> (להבדילו מר' יאשיה התנא, שהיה גדול מר' אלעזר): <b>לא תיתב אכרעך</b> <small>[תשב על רגליך]</small> <b>עד דמפרשת לה להא מילתא</b> <small>[שאתה מפרש אותה</small> לי, <small>את הדבר הזה]:</small> <b>מנין למנחת סוטה שטעונה תנופה?</b> ותוהים על השאלה: <b>מנא לן</b> <small>[מניין לנו]?!</small> הלא "ולקח הכהן מיד האשה את מנחת הקנאות <b>והניף</b> את המנחה לפני ה'" (במדבר ה, כה) <b>כתיב</b> <small>[כתוב]</small> <b>בה</b> במפורש! אלא השאלה היתה: תנופה שצריכה שתיעשה <b>בבעלים,</b> כלומר, באשה <b>מנלן</b> <small>[מניין לנו]?</small>
השיב לו ר' יאשיה: <b>אתיא</b> <small>[באה,</small> נלמדת<small>]</small> ההלכה בגזירה שווה <b>"יד" "יד" מ</b>קרבן <b>שלמים; כתיב הכא</b> <small>[נאמר כאן]</small> בסוטה: <b>"ולקח הכהן מיד האשה"</b> (במדבר ה, כה), <b>וכתיב התם</b> <small>[ונאמר שם]</small> בשלמים: "המקריב את זבח שלמיו לה'... <b>ידיו תביאינה</b> את אשי ה'... להניף אותו תנופה לפני ה"' (ויקרא ז, כט-ל), 
<b>מה כאן</b> בסוטה <b>כהן</b> מניף גם כן — <b>אף להלן</b> בשלמים מניף גם ה<b>כהן, ומה להלן</b> בשלמים מניפים גם ה<b>בעלים אף כאן</b> בסוטה מניפים גם ה<b>בעלים. הא</b> <small>[הרי]</small> <b>כיצד</b> מקיימים את שני הכתובים כאחד? — <b>מניח</b> הכהן <b>ידו תחת ידי הבעלים ומניף.</b> 
<big>ג  </big>שנינו במשנה: <b>הניף והגיש קמץ</b> והקטיר, ואחר כך שנינו: <b>היה משקה ואחר כך מקריב את מנחתה.</b> ותוהים: <b>הא אקרבה</b> <small>[הרי הקריב אותה]</small> כבר, לפי האמור בסדר זה שבמשנה!
 אלא <b>הכי קאמר</b> <small>[כך אמר]:</small> <b>סדר מנחות</b> בדרך כלל <b>כיצד? הניף והגיש, קמץ והקטיר, והשאר נאכל לכהנים.</b> 
<b>ו</b>אולם <b>בהשקאה</b> של סוטה <b>גופה</b> <small>[עצמה]</small> <b>פליגי</b> <small>[נחלקו]</small> <b>ר' שמעון ורבנן</b> <small>[וחכמים];</small> <b>דרבנן סברי</b> <small>[שחכמים סבורים]:</small> <b>משקה ואחר כך מקריב את מנחתה, ו</b>אילו <b>ר' שמעון סבר</b> <small>[סבור]:</small> <b>מקריב את מנחתה ואחר כך משקה, שנאמר:</b> <b>"ואחר ישקה"</b> (במדבר ה, כו).
<b>ו</b>עוד נאמר במשנה שאף לדברי ר' שמעון <b>אם השקה ואחר כך הקריב את מנחתה —</b> <b>כשרה.</b> 

Daf 19b

<b>תנו רבנן</b> <small>[שנו חכמים],</small> נאמר: <b>"והשקה</b> את המים<b>"</b> (במדבר ה, כז) ויש לשאול: <b>מה תלמוד לומר</b> פעם שנית? <b>והלא כבר נאמר "והשקה</b> את האשה את מי המרים<b>"</b> (במדבר ה, כד)! אלא בא הדבר ללמד <b>שאם נמחקה</b> כבר ה<b>מגילה ו</b>אז <b>אומרת</b> האשה <b>"איני שותה" —</b> <b>מערערין</b> (כופים) <b>אותה, ומשקין אותה בעל כרחה,</b> אלו <b>דברי ר' עקיבא.</b>
<b>ר' שמעון אומר:</b> זה שנאמר <b>"ואחר ישקה</b> את האשה<b>"</b> (במדבר ה, כו), <b>מה תלמוד לומר? והלא כבר נאמר "והשקה"</b> (במדבר ה, כד)! <b>אלא</b> בא כתוב זה לומר לנו כי רק ל<b>אחר כל מעשים כולן האמורין למעלה</b> (של מחיקת המגילה והקרבת המנחה והשבעתה) משקה אותה. <b>מגיד</b> הכתוב ש<b>שלשה דברים מעכבין בה</b> בסוטה, מלשתות: <b>עד שלא קרב הקומץ</b> אינה שותה, <b>ועד שלא נמחקה מגילה</b> אינה שותה, <b>ועד שלא תקבל עליה שבועה</b>  אינה שותה.
 ומעירים:  <b>עד שלא קרב הקומץ —</b> <b>ר' שמעון לטעמיה,</b> <small>[לטעמו,</small> לשיטתו<small>]</small> ש<b>אמר: מקריב את מנחתה ואחר כך משקה.</b>
על האמור שם <b>עד שלא נמחקה מגילה</b> אינה שותה, תוהים: מה צורך לומר כן, <b>אלא מאי</b> <small>[מה]</small> <b>משקה לה</b> <small>[אותה]</small> אם עדיין לא נמחקה המגילה בתוך המים? <b>אמר רב אשי: לא נצרכה</b> הלכה זו אלא <b>לשרישומו ניכר,</b> כלומר, כאשר המגילה עדיין לא נמחקה לגמרי ורישומו של הכתב על הקלף עוד ניכר.
 על האמור שאינה שותה <b>עד שלא תקבל עליה שבועה,</b> מעירים, נדייק מכאן: <b>מישתא</b> <small>[לשתות]</small> <b>הוא</b> ש<b>לא שתיא</b> <small>[שותה]</small> <b>הא מיכתב כתבי</b> <small>[הרי</small> ש<small>כותבים]</small> <b>לה</b> את המגילה, <b>והאמר</b> <small>[והרי אמר]</small> <b>רבא: מגילת סוטה שכתבה קודם שתקבל עליה שבועה —</b> <b>לא עשה ולא כלום!</b> ומשיבים: <b>כדי נסבה</b> <small>[לחינם הביא אותה].</small>  כלומר, דבר זה שאין יכולה לשתות לפני קבלת שבועה לחינם נאמר, שהרי ודאי עוד לא נכתבה מגילה ולא נמחקה.
 ושואלים: תנאים אלה שבמשנתנו  <b>במאי קמיפלגי</b> <small>[במה</small> הם <small>חלוקים]?</small> ומשיבים: <b>תלתא קראי כתיבי</b> <small>[שלושה כתובים נאמרו]:</small> <b>"והשקה" קמא</b> <small>[ראשון]</small> (במדבר ה, כד), <b>"ואחר ישקה"</b> (במדבר ה, כו), <b>"והשקה" בתרא</b> <small>[אחרון]</small> (במדבר ה, כז).
<b>רבנן סברי</b> <small>[חכמים סבורים]:</small> <b>"והשקה" קמא</b> <small>[הראשון]</small> <b>לגופו,</b> שכך צריך לעשות לפי סדר זה <b>שמשקה ואחר כך מקריב את מנחתה,</b> <b>"ואחר ישקה" מיבעי ליה</b> <small>[צריך לו]</small> <b>ל</b>למד <b>ש</b>אם <b>רישומו</b> של הכתב <b>ניכר</b> שאין משקים, <b>"והשקה" בתרא</b> <small>[אחרון]</small> ללמד <b>שאם נמחקה מגילה ואומרת "איני שותה" —</b> <b>מערערין אותה ומשקה אותה בעל כרחה.</b>
<b>ור' שמעון סבר: "ואחר ישקה" —</b> <b>לגופו</b> בא, ללמדנו סדר הדברים <b>שמקריב את מנחתה ואחר כך משקה, "והשקה" קמא</b> <small>[הראשון]</small> בא לומר <b>שאם השקה ואחר כך הקריב את מנחתה</b> — בכל זאת <b>כשרה, "והשקה" בתרא</b> <small>[האחרון]</small> — <b>שאם נמחקה מגילה ואמרה "איני שותה" מערערין אותה ומשקין אותה בעל כרחה.</b>
ומסבירים: <b>ורבנן</b> <small>[וחכמים]</small> סבורים ש<b>בדיעבד לא פתח קרא</b> <small>[הכתוב]</small> שאין הכתוב פותח מתחילה בציווי מה לעשות כאשר לא נעשו הדברים כראוי, לפיכך אין הם מפרשים כר' שמעון ש"והשקה" הראשון בא ללמד שאם השקה ואחר כך הקריב —  כשר בדיעבד.
 ושואלים:  <b>וסבר</b> <small>[ו</small>האם <small>סבור]</small> <b>ר' עקיבא</b> ש<b>משקין אותה בעל כרחה? והתניא</b> <small>[והרי שנינו</small> בברייתא<small>],</small> <b>ר' יהודה אומר: כלבוס</b> (כעין וו) <b>של ברזל מטילין</b> (מכניסים בכוח) <b>לתוך פיה, שאם נמחקה מגילה ואמרה "איני שותה" —</b> <b>מערערין אותה</b> באמצעותו <b>ומשקין אותה בעל כרחה. אמר ר' עקיבא: כלום אנו צריכין</b> להשקות מי סוטה <b>אלא</b> כדי <b>לבודקה</b> אם טמאה היא, <b>והלא</b> זו <b>בדוקה ועומדת,</b> שכיון שאומרת שאינה שותה הרי היא כמודה שהיא טמאה! <b>אלא</b> כך צריך לומר: <b>עד שלא קרב הקומץ יכולה לחזור בה</b> ולומר "איני שותה", <b>משקרב הקומץ אינה יכולה לחזור בה.</b>  ולדעתו, בכל אופן שהוא אין משקים אותה בעל כרחה!
 ושואלים:  <b>וליטעמיך</b> <small>[ולטעמך,</small> לשיטתך<small>]</small> שר' עקיבא אכן סבור כך, <b>תיקשי</b> <small>[תיקשה]</small> <b>לך היא גופה</b> <small>[עצמה]</small> העמדה זאת של הדברים: מדוע <b>משקרב הקומץ אינה יכולה לחזור בה? והלא בדוקה ועומדת,</b> שהרי היא כמודה שהיא טמאה!
 אלא ודאי <b>לא קשיא</b> <small>[אין</small> זה <small>קשה],</small> <b>הא</b> <small>[זו]</small> שאמרנו שמשקים אותה בעל כרחה — הרי זה באופן <b>דקהדרא</b> <small>[שחוזרת]</small> <b>בה מחמת רתיתא</b> <small>[פחד],</small> שיש לחשוש שמא טהורה היא ורק פחד הוא שאחז בה, ואם תיבדק תימצא טהורה, <b>והא</b> <small>[וזו]</small> שאמרנו שאין משקים אותה — הרי זה באופן <b>דקהדרא</b> <small>[שחוזרת]</small> <b>בה מחמת בריותא</b> <small>[בריאות],</small> שהרי היא כמודה שנטמאה, ואין כאן סתירה בדברי ר' עקיבא.
<b>והכי קאמר</b> <small>[וכך אמר]:</small> <b>כל</b> שחוזרת בה <b>מחמת בריותא</b> <small>[</small>שהיא ב<small>בריאות],</small> כשהיא בכוחה — <b>כלל כלל לא שתיא</b> <small>[שותה],</small> שהרי היא כמודה שנטמאה. והחוזרת בה <b>מחמת רתיתא</b> <small>[פחד];</small> תלוי אם <b>עד שלא קרב הקומץ, דאכתי</b> <small>[שעדיין]</small> <b>לא אמחוק</b> <small>[נמחקה]</small> ה<b>מגילה, אי נמי אמחוק</b> <small>[או גם כן נמחקה]</small> כבר <b>מגילה,</b> שבמקרה זה <b>שלא כדין עביד</b> <small>[עשו]</small> <b>כהנים דמחקי</b> <small>[שמחקו</small> אותה<small>]</small> לפני כן — <b>מצי הדרא</b> <small>[יכולה</small> היא <small>לחזור]</small> <b>בה. משקרב הקומץ,</b> ש<b>בדין עביד</b> <small>[עשו]</small> <b>כהנים דמחקי</b> <small>[שמחקו]</small> את המגילה — הריהי <b>לא מצי הדרא</b> <small>[יכולה לחזור]</small> <b>בה,</b> ומשקים אותה בעל כרחה.

Daf 20a

<b>קשיא</b> <small>[קשה]</small> מדברי <b>ר' עקיבא אדר'</b> <small>[על</small> דברי <small>ר']</small> <b>עקיבא: התם</b> <small>[שם]</small> <b>אמר</b> ש<b>מחיקה מעכבא</b> <small>[מעכבת],</small> שאם לא נמחקה המגילה, אין משקים אותה בעל כרחה, <b>והכא</b> <small>[וכאן]</small> <b>אמר קומץ מעכב,</b>  שאם עדיין לא קרב, על אף שכבר נמחקה המגילה, אין משקים אותה בעל כרחה!
 ומשיבים:  <b>תרי תנאי ואליבא</b> <small>[שני תנאים</small> חלוקים בכך <small>ועל פי שיטתו]</small> של <b>ר' עקיבא.</b>
<b>איבעיא להו</b> <small>[נשאלה להם</small> ללומדים<small>]:</small> <b>אמרה "איני שותה"</b> תחילה <b>מחמת בריותא</b> <small>[</small>שהיתה ב<small>בריאות]</small> ובכוחה, <b>וחזרה ואמרה "שותה אני", מהו?</b> האם נאמר <b>כיון</b> ש<b>אמרה איני שותה"</b> — כאילו <b>"טמאה אני" קאמרה</b> <small>[היא אומרת],</small> שבכך הודתה שהיא טמאה, <b>וכיון דאחזיק</b> <small>[שהחזיקה]</small> <b>נפשה,</b> את עצמה, <b>בטומאה לא מציא הדרה</b> <small>[אינה יכולה לחזור]</small> <b>בה, או דילמא</b> <small>[שמא]</small> <b>כיון</b> ש<b>אמרה</b> אחר כך <b>"שותה אני" גליא</b> <small>[גילתה]</small> בכך <b>דעתה</b> ש<b>מחמת ביעתותא</b> <small>[פחד]</small> <b>הוא</b> ש<b>אמרה</b> תחילה שאינה שותה ויכולה לחזור בה ולשתות? לשאלה זו לא נמצאה תשובה, ועל כן <b>תיקו</b> <small>[תעמוד]</small> במקומה.
<b>אמר אבוה</b> <small>[אביו]</small> של <b>שמואל: צריך שיתן</b> דבר <b>מר לתוך המים</b> ששותה הסוטה. <b>מאי טעמא</b> <small>[מה טעם]</small> הדבר — ש<b>אמר קרא</b> <small>[הכתוב]:</small> <b>"</b>ומחה אל <b>מי המרים"</b> (במדבר ה, כג), לומר <b>שמרים</b> היו <b>כבר</b> לפני שמחקו את המגילה.
<big>א משנה</big> אם <b>עד שלא נמחקה המגילה אמרה "איני שותה" —</b> <b>מגילתה</b> שכתבו לה <b>נגנזת, ומנחתה</b> נשרפת ו<b>מתפזרת על הדשן</b> (מקום האפר), <b>ואין מגילתה כשרה להשקות בה סוטה אחרת.</b> אם <b>נמחקה המגילה ו</b>אחר כך <b>אמרה "טמאה אני" —</b> <b>המים נשפכין, ומנחתה מתפזרת על בית הדשן.</b> אם כבר <b>נמחקה המגילה ואמרה "איני שותה" —</b> <b>מערערין</b> (מכריחים) <b>אותה, ומשקין אותה בעל כרחה.</b>
ומוסיפים: אם אכן היתה טמאה <b>אינה מספקת לשתות עד שפניה מוריקות</b> (מקבלות צבע ירוק), <b>ועיניה</b> נהיות <b>בולטות, והיא מתמלאת גידין,</b> שגידי הדם שלה בולטים מן הבשר. <b>והם,</b> האנשים העומדים שם, <b>אומרים: הוציאוה, שלא תטמא</b> את <b>העזרה</b> אם תמות מיד שם.
<b>אם יש לה זכות —</b> <b>היתה תולה לה</b> שלא תמות מיד. ומעירים: <b>יש זכות תולה שנה אחת, יש זכות</b> גדולה יותר <b>תולה שתי שנים, יש זכות תולה שלש שנים. מכאן אומר בן עזאי: חייב אדם ללמד את בתו תורה, שאם תשתה</b> ולא תמות מיד <b>תדע שהזכות תולה לה.</b> ואילו <b>ר' אליעזר אומר: כל המלמד בתו תורה (כאילו) לומדה תפלות</b> (זנות).
<b>ר' יהושע אומר: רוצה אשה בקב</b> של מזונות <b>ותפלות</b> עימו, יותר <b>מתשעה קבין ופרישות. הוא היה אומר: חסיד שוטה, ורשע ערום, ואשה פרושה, ומכות פרושין</b> (צבועים העושים עצמם כפרושים) — <b>הרי אלו מבלי עולם,</b> כלומר, מחריבים את העולם.
<big>ב גמרא</big> <b>אמר רב יהודה אמר שמואל משום ר' מאיר,</b> וכך סיפר: <b>כשהייתי למד תורה אצל ר' עקיבא, הייתי מטיל קנקנתום</b> (חומר צביעה) <b>לתוך הדיו</b> שהייתי כותב בו ספרי תורה, <b>ולא אמר לי דבר</b> על כך. <b>כשבאתי</b> אחר כך ללמוד תורה <b>אצל ר' ישמעאל, אמר לי: בני מה מלאכתך? אמרתי לו: לבלר</b> (סופר) <b>אני,</b> כותב ספרי תורה. <b>אמר לי: בני, הוי זהיר</b> במלאכתך, <b>ש</b>כן <b>מלאכתך מלאכת שמים היא, שמא תחסיר אות אחת או תתיר</b> (תותיר, תוסיף) <b>אות אחת</b> בספר תורה, ו<b>נמצאת אתה מחריב את כל העולם כלו</b> בשגיאה שהופכת את מובנו של הכתוב, ויכולה להיות דברי חירוף וגידוף.
<b>אמרתי לו: דבר אחד יש לי שאני מטיל לתוך הדיו, וקנקנתום שמו,</b> והוא גורם שלא ימחק הכתב. <b>אמר לי: וכי מטילין קנקנתום לתוך הדיו?</b> הלא <b>התורה אמרה</b> במגילת הסוטה <b>"ומחה"</b> (במדבר ה, כג), ומכאן שצריכה התורה להיכתב ב<b>כתב שיוכל למחות!</b>
על דו־שיח זה תוהים: <b>מאי קאמר ליה ומאי קא מהדר ליה</b> <small>[מה אמר לו ומה השיב לו]?</small>  שלכאורה דברי ר' מאיר אינם תשובה כלל לדבריו של ר' ישמעאל!
 ומסבירים:  <b>הכי קאמר ליה</b> <small>[כך אמר לו]</small> ר' מאיר: <b>לא מבעיא</b> <small>[נצרכה]</small> לומר <b>בחסירות ויתירות</b> שאינני טועה, ש<b>בקי אנא</b> <small>[אני],</small> <b>אלא אפילו למיחש</b> <small>[לחשוש]</small> <b>לזבוב דדילמא אתי ויתיב אתגיה דדלי"ת ומחיק ליה ומשוי ליה רי"ש</b> <small>[שמא יבוא ויישב על תגו של הדל"ת וימחק אותו ויעשה אותו רי"ש]</small> שיכול הדבר להיות טעות חמורה, כגון שכותב במקום "ה' אחד" — "ה' אחר", אף לזה איני חושש, כי <b>דבר אחד יש לי שאני מטיל לתוך הדיו וקנקנתום שמו,</b>  שאינו ניתן למחיקה.
 ותוהים:  <b>איני</b> <small>[</small>וכי <small>כן הוא]</small> הדבר? <b>והא תניא</b> <small>[והרי שנינו</small> בברייתא<small>],</small> <b>אמר ר' מאיר: כשהייתי למד תורה אצל ר' ישמעאל הייתי מטיל קנקנתום לתוך הדיו, ולא אמר לי דבר. כשבאתי אצל ר' עקיבא אסרה עלי!</b>
ויש כאן כמה סתירות: <b>קשיא</b> <small>[קשה]</small> מענין <b>שמוש</b> על ענין <b>שמוש,</b> שמן הברייתא הראשונה מובן שקודם למד אצל ר' עקיבא ואחר כך אצל ר' ישמעאל, ובברייתא השניה משמע להיפך. ועוד, <b>קשיא</b> <small>[קשה]</small> מענין <b>אסרה</b> על ענין <b>אסרה,</b>  שבברייתא הראשונה נאמר שר' ישמעאל אסר כתיבה בדיו עם קנקנתום, ובשניה נאמר שר' עקיבא הוא שאסרה!
 ומעירים:  <b>בשלמא</b> <small>[נניח]</small> מענין <b>שמוש</b> על ענין <b>שמוש לא קשיא</b> <small>[קשה],</small> שאפשר לתרץ: <b>מעיקרא אתא לקמיה</b> <small>[מתחילה בא לפני]</small> <b>ר' עקיבא</b> ללמוד, <b>כיון</b> ש<b>לא מצי קם אליביה</b> <small>[יכול</small> היה <small>לעמוד על שיטתו]</small> בלימוד שהיתה מסובכת ביותר <b>אתא לקמיה</b> <small>[בא לפני]</small> <b>ר' ישמעאל וגמר גמרא</b> <small>[ולמד</small> את <small>המסורת],</small> <b>הדר אתא לקמיה</b> <small>[חזר</small> ו<small>בא לפני]</small> <b>ר' עקיבא</b> ו<b>סבר סברא</b> (סברה) על פי שיטת ר' עקיבא, להבין את טעמי ההלכה בדברים שלמד כבר.
<b>אלא אסרה</b> על <b>אסרה קשיא</b> <small>[קשה],</small> שיש כאן סתירה! ומשיבים: אכן <b>קשיא</b> <small>[קשה]</small> הדבר.
<b>תניא</b> <small>[שנויה</small> ברייתא<small>],</small> <b>ר' יהודה אומר, אומר היה ר' מאיר: לכל</b> כתבי הקודש (ספר תורה תפילין ומזוזות) <b>מטילין קנקנתום לתוך הדיו</b> 

Daf 20b

<b>חוץ מפרשת סוטה</b> הכתובה בספר תורה <b>בלבד. ר' יעקב אומר משמו</b> של ר' מאיר: <b>חוץ מפרשת סוטה של מקדש</b> בלבד, כלומר, המגילה הנכתבת במיוחד עבור הסוטה. ושואלים: <b>מאי בינייהו</b> <small>[מה</small> ההבדל <small>ביניהם],</small> כלומר, מה יסוד המחלוקת ביניהם? <b>אמר ר' ירמיה</b> בשאלה האם מותר <b>למחוק לה</b> לסוטה את פרשת סוטה <b>מן התורה</b> מספר תורה <b>איכא בינייהו</b> <small>[יש ביניהם]</small> מחלוקת, שלדעת ר' מאיר מותר למחוק ולכן בפרשת סוטה הכתובה בספר תורה אין מטילים בה קנקנתום, כדי שתהא ראויה להימחק, ולדעת ר' יעקב אסור למחוק פרשה הכתובה בספר תורה, ולכן אפשר לכותבה בקנקנתום.
<b>והני תנאי כי הני תנאי</b> <small>[ותנאים אלה</small> נחלקו בכך <small>כתנאים אלה,</small> אחרים<small>]</small> שנחלקו באותה בעיה. <b>דתניא</b> <b>[ש</b>כן <small>שנינו</small> בברייתא<small>]:</small> <b>אין מגילתה</b> של סוטה אחת <b>כשירה להשקות בה סוטה אחרת.</b> משמע שהמגילה צריכה להיכתב לשם הסוטה, ומשום כך אף אין למחוק פרשת סוטה שבספר תורה שהרי לא נכתבה לשם סוטה זו, וכדעת ר' יעקב. <b>ר' אחי בר יאשיה אומר: מגילתה כשירה להשקות בה סוטה אחרת</b> משמע שאינו סבור שצריכה כתיבה לשמה, וממילא ניתן למחוק פרשת סוטה שבספר תורה, וכדעת ר' מאיר.
<b>אמר רב פפא: דילמא לא היא</b> <small>[שמא אינו כן]</small> ואין המחלוקות הללו מקבילות, שאפשר לומר: <b>עד כאן לא</b> שמענו כי <b>קאמר</b> <small>[אמר]</small> ה<b>תנא קמא התם</b> <small>[הראשון שם]</small> שאין מוחקים מגילה שנכתבה לצורך סוטה אחת לשם סוטה אחרת, <b>אלא כיון דאינתיק לשום</b> <small>[שנותקה,</small> נקבעה, <small>לשם]</small> <b>רחל לא הדרא מינתקא לשום</b> <small>[אינה חוזרת</small> ו<small>נקבעת לשם]</small> <b>לאה, אבל</b> פרשת סוטה הכתובה ב<b>תורה, דסתמא כתיבה הכי נמי דמחקינן</b> <small>[שסתם</small> היא <small>כתובה, כך גם כן</small> אפשר לומר <small>שמוחקים]</small> אף שלא נכתבה לשם אשה זאת.
<b>אמר רב נחמן בר יצחק:</b> אפשר לדחות את ההשוואה גם מצד אחר, <b>דילמא לא היא</b> <small>[שמא אינו כן],</small> כי <b>עד כאן לא</b> שמענו כי <b>קאמר</b> <small>[אמר]</small> <b>ר' אחי בר יאשיה התם</b> <small>[שם]</small> שמוחקים מגילה שנכתבה לשם אשה אחרת <b>אלא במגילה, דאיכתוב</b> <small>[שנכתבה]</small> על כל פנים <b>לשום</b> (לשם) <b>אלות בעולם</b> (בכלל, כל שהן), שהרי מגילה זו נכתבה לשם סוטה. <b>אבל תורה,</b> ש<b>להתלמד,</b> ללמוד ממנה <b>כתיבה</b> <small>[נכתבה],</small> <b>הכי נמי דלא מחקינן</b> <small>[כך גם כן שאין אנו מוחקים].</small>
ותמהים: <b>ור' אחי בר יאשיה</b> האם <b>לית ליה</b> <small>[אין לו,</small> אינו מקבל<small>]</small> הלכה זו שאם <b>כתב</b> אדם <b>לגרש את אשתו ונמלך</b> ולא גירשה, <b>מצאו בן עירו ואמר לו: שמי כשמך, ושם אשתי כשם אשתך,</b> תן לי את הגט ואשתמש בו — <b>פסול</b> גט זה <b>לגרש בו</b> אשה אחרת, שהוא הדין למגילת סוטה?
<b>אמרי</b> <small>[אומרים]</small> בדחיה: <b>התם</b> <small>[שם]</small> בגט <b>"וכתב לה</b> ספר כריתות<b>"</b> (דברים כד, א) <b>אמר רחמנא</b> <small>[אמרה תורה],</small> ללמד כי <b>בעינן</b> <small>[צריכים אנו]</small> שתהא <b>כתיבה לשמה</b> של אותה אשה, מה שאין כן בסוטה. ותוהים: <b>הכא נמי</b> <small>[כאן</small> בסוטה <small>גם כן]</small> הרי נאמר <b>"ועשה לה"</b> (במדבר ה, ל), ויש לדרוש איפוא גם כאן: "לה" — לשמה! ודוחים: <b>מאי</b> <small>[מה</small> פירוש<small>]</small> <b>"עשייה"</b> האמורה כאן — <b>מחיקה,</b> שזו בודאי צריכה להיות לשמה של אותה אשה, אבל הכתיבה אינה צריכה להיות דווקא לשמה.
<big>א  </big>שנינו במשנה: <b>אינה מספקת לשתות עד שפניה</b> מוריקים וכו' ומסבירים: <b>מני</b> <small>[</small>כשיטת <small>מי היא]</small> משנה זו אשר לפיה כבר בזמן השתיה בודקים אותה המים — כשיטת <b>ר' שמעון היא,</b> ש<b>אמר: מקריב את מנחתה ואחר כך משקה.</b> שאילו לשיטת התנא הסבור שמשקה ואחר כך מקריב מנחתה לא היו המים בודקים אותה מיד, שהרי <b>כמה</b> (כל עוד) ש<b>לא קרבה מנחתה לא בדקי לה מיא</b> <small>[אין המים בודקים אותה]</small>, <b>דכתיב</b> <small>[שנאמר]:</small> <b>"מנחת זכרון מזכרת עון"</b> (במדבר ה, <b>טו), כלומר, המנחה היא המזכירה את העוון. ומקשים:</b>
<b>אימא סיפא</b> <small>[אמור</small> את <small>סופה]</small> של המשנה: <b>יש לה זכות —</b> <b>היתה תולה לה,</b> ואם כן <b>אתאן</b> <small>[באנו]</small> <b>ל</b>שיטת <b>רבנן</b> <small>[חכמים]</small>, <b>דאי</b> <small>[שאם]</small> כשיטת <b>ר' שמעון —</b> <b>האמר</b> <small>[הרי אמר]</small> <b>אין זכות תולה במים המרים!</b>
<b>אמר רב חסדא: הא מני</b> <small>[זו,</small> משנתנו, כדעת <small>מי היא]</small> — כדעת <b>ר' עקיבא היא,</b> ש<b>אמר: מקריב את מנחתה ואחר כך משקה,</b> שבענין זה סבור כר' שמעון <b>וב</b>ענין <b>זכות</b> תולה <b>סבר לה</b> <small>[סבור הוא]</small> <b>כ</b>דעת <b>רבנן.</b>
<b>ב  שנינו:</b> <b>והם,</b> האנשים העומדים שם, <b>אומרים הוציאוה</b> שמא תטמא את העזרה. ומסבירים: <b>מאי טעמא</b> <small>[מה טעם]</small> הדבר — <b>דדילמא מתה</b> <small>[ששמא תמות]</small> בו במקום ותיטמא העזרה. ותוהים: <b>למימרא</b> <small>[האם לומר,</small> ללמוד מכאן<small>]</small> ש<b>מת אסור</b> להיות <b>במחנה לויה?</b>
שעזרת הנשים ששם היו משקים אותה, והר הבית, הם כנגד מחנה הלויים במדבר, <b>והתניא</b> <small>[והרי שנינו</small> בברייתא<small>]:</small> <b>טמא מת מותר ליכנס למחנה לויה. ולא טמא מת בלבד אמרו אלא אפילו מת עצמו, שנאמר:</b> <b>"ויקח משה את עצמות יוסף עמו"</b> (שמות יג, יט) והכוונה היא <b>עמו —</b> <b>במחיצתו,</b> והרי משה היה במחנה לוייה!
<b>אמר אביי:</b> לא לטומאת מיתה אנו חוששים, אלא <b>שמא</b> מהפחד מהמים <b>תפרוס נדה</b> ותטמא בכך את העזרה, שאסור לנידה להכנס למחנה לויה. ושואלים: <b>למימרא דבעיתותא מרפיא</b> <small>[</small>האם <small>לומר שאימה</small> גורמת <small>להרפיה]</small> ולשתיתת דם? ומשיבים: <b>אין</b> <small>[כן],</small> <b>דכתיב</b> <small>[שנאמר]:</small> <b>"ותתחלחל המלכה מאד"</b> (אסתר ד, ד) <b>ואמר רב: שפירסה נדה.</b> ומקשים: <b>והא אנן תנן</b> <small>[והרי אנו שנינו</small> במשנה<small>]:</small> <b>חרדה מסלקת דמים</b> של נידה! ומשיבים: <b>פחדא</b> <small>[פחד]</small> ממושך מדבר העתיד לקרות הוא <b>צמית</b> <small>[צומת,</small> מקפיא את הדם ואינו יוצא<small>],</small> ואילו <b>ביעתותא מרפיא</b> <small>[אימה</small> פתאומית <small>מרפה</small> אותו<small>]</small> וגורמת לשתיתתו.
<big>ג  </big>שנינו במשנה שאם <b>יש לה זכות</b> — <b>היתה</b> תולה לה שנה, שנתיים, או שלוש. שואלים: <b>מני מתניתין</b> <small>[</small>כשיטת <small>מי היא משנתנו]?</small> <b>לא</b> כדעת <b>אבא יוסי בן חנן, ולא</b> כדעת <b>ר' אלעזר בן יצחק איש כפר דרום, ולא</b> כדעת <b>ר' ישמעאל.</b>
<b>דתניא</b> <small>[ש</small>כן <small>שנינו</small> בברייתא<small>]:</small> <b>אם יש לה זכות —</b> <b>תולה לה שלשה חדשים, כדי</b> הזמן של <b>הכרת העובר,</b> שניתן לה זמן זה כנגד הזמן של "ונזרעה זרע", אלו <b>דברי אבא יוסי בן חנן. ר' אלעזר בן יצחק איש כפר דרום אומר: תשעה חדשים</b> הזכות תולה לה, <b>שנאמר:</b> <b>"ונקתה ונזרעה זרע"</b> (במדבר ה, כח), כלומר, "ונקתה" על ידי הזכות, משך זמן של "ונזרעה זרע", <b>ולהלן הוא אומר "זרע יעבדנו יספר"</b> (תהלים כב, לא), כלומר, <b>זרע הראוי לספר</b> (לדבר) לאחר זמן כשיגדל, ולאחר תשעה חודשי הריון נולד ילד הראוי לחיות, ובפחות מכן נפל הוא.
<b>ר' ישמעאל אומר: שנים עשר חדש</b> הזכות תולה לה. <b>ואף על פי שאין ראיה לדבר</b> שזכות תולה לחוטא במשך זמן זה — יש <b>זכר</b> (רמז) <b>לדבר</b> בכתוב, <b>דכתיב</b> <small>[שנאמר]</small> בדברי דניאל לנבוכדנצר לאחר שפתר את חלומו לרעה: <b>"להן מלכא מלכי ישפר עליך וחטיך בצדקה פרק ועויתך במחן ענין</b> <small>[לכן המלך מלכי, ייטב עליך</small> (דברי) <small>וחטאך בצדקה פדה ועוונך בחנינת עניים]</small> 

Daf 21a

<b>הן תהוה ארכא לשלותך"</b> <small>[ואז תהיה ארכה לשלוותך]</small> (דניאל ד, כד), שלא יבואו עליך כל הפורענויות שראית בחלומך, <b>וכתיב</b> <small>[ונאמר]:</small> <b>"כלא מטא</b> <small>[כל</small> הפורענות <small>באה]</small> <b>על נבוכדנצר מלכא"</b> <small>[המלך]</small> (דניאל ד, כה), <b>וכתיב</b> <small>[ונאמר]</small> שהיה הדבר <b>"לקצת ירחין תרי עשר"</b> <small>[בסוף שנים עשר חודש]</small>  (דניאל ד, כו). ומכאן למד שזכות תולה ודוחה את הפורענות במשך שנה אחת. ועל כל פנים משנתנו אינה כאף אחת משיטות אלה!
 ומשיבים:  <b>לעולם</b> תפרש שמשנתנו כשיטת <b>ר' ישמעאל,</b> שזכות תולה לשנה, <b>ואשכח קרא דאמר ותני</b> <small>[ומצא כתוב</small> נוסף <small>שאומר ושונה]</small> שזכות תולה כמה פעמים, <b>דכתיב</b> <small>[שנאמר]:</small> <b>"כה אמר ה' על שלשה פשעי אדום</b> (אסלח), ועל ארבעה לא אשיבנו
<b>"</b>(עמוס א, יא) משמע ששלוש פעמים יכולה פורענות להידחות, שנה אחר שנה. ושואלים: <b>ומאי</b> <small>[ומה]</small> הלשון <b>"אף על פי שאין ראיה לדבר זכר לדבר",</b> שהרי לכאורה ראיה גדולה היא שהפורענות נדחית שלוש פעמים! ומשיבים: <b>דלמא שאני</b> <small>[שמא שונים]</small> <b>גוים דלא מפקיד דינא עלייהו</b> <small>[שאין הדין</small> נזכר ו<small>נפקד עליהם]</small> כל כך כמו לישראל, שה' מדקדק יותר במעשיהם וממהר להיפרע מהם, לכן אין כאן ראיה גמורה.
<big>א  </big>שנינו במשנה: <b>ויש זכות תולה</b> לסוטה <b>שלש שנים.</b> שואלים: <b>זכות דמאי</b> <small>[של מה]?</small> <b>אילימא</b> <small>[אם תאמר]</small> <b>זכות</b> של <b>תורה</b> שלמדה, <b>הא</b> <small>[הרי]</small> <b>אינה מצווה ועושה היא,</b> שלכל הדעות אין מצוה על האשה ללמוד תורה, ואין על מעשה זה שכר מרובה כל כך! <b>אלא</b> תאמר <b>זכות</b> של <b>מצוה</b> שעשתה, אולם
<b>זכות</b> של <b>מצוה מי מגנא כולי האי</b> <small>[האם</small> היא <small>מגינה כל כך]</small> <b>והתניא</b> <small>[והרי שנינו</small> בברייתא<small>],</small> <b>את זו דרש ר' מנחם בר יוסי: "כי נר מצוה ותורה אור"</b> (משלי ו, כג), <b>תלה הכתוב את המצוה</b> לדמות אותה <b>בנר, ואת התורה באור</b> (השמש). <b>את המצוה בנר —</b> <b>לומר לך: מה נר אינה מגינה</b> על האדם על ידי האור <b>אלא לפי שעה,</b> כל עוד הוא דולק בידו — <b>אף מצוה אינה מגינה אלא לפי שעה,</b> כלומר, באותה שעה.
<b>ואת התורה</b> תלה <b>באור, לומר לך: מה אור מגין לעולם —</b> <b>אף תורה מגינה לעולם. ואומר</b> על התורה: <b>"בהתהלכך תנחה אתך</b> בשכבך תשמור עליך והקיצות היא תשיחך<b>"</b> (משלי ו, כב). <b>"בהתהלכך תנחה אתך" —</b> <b>זה</b> כשאתה מתהלך חי בתוך <b>העולם הזה. "בשכבך תשמר עליך"</b> (משלי ו, כב) — <b>זו</b> זמן ה<b>מיתה</b> שהאדם שוכב בקברו. <b>"והקיצות היא תשיחך" —</b> <b>לעתיד לבא</b> לאחר תחייתיקיצת המתים.
<b>משל לאדם שהיה מהלך באישון</b> (בחושך) <b>לילה ואפילה, ומתיירא מן הקוצים ומן הפחתים</b> (הבורות) <b>ומן הברקנים</b> שאינו רואה בגלל החושך, <b>ומחיה רעה ומן הליסטין</b> (השודדים) המצויים בלילה, <b>ואינו יודע באיזה דרך</b> יהא <b>מהלך.</b>
אם <b>נזדמנה לו אבוקה של אור</b> (אש) שהיא משל למצוה — <b>ניצל מן הקוצים ומן הפחתים ומן הברקנים, ועדיין מתיירא מחיה רעה ומן הליסטין, ו</b>עדיין <b>אינו יודע באיזה דרך מהלך. כיון שעלה עמוד השחר</b> שהוא משל ללימוד התורה — <b>ניצל מחיה רעה ומן הלסטין,</b> שאינם משוטטים עוד בדרכים, <b>ועדיין אינו יודע באיזה דרך מהלך.</b> אם <b>הגיע לפרשת דרכים</b> ומכיר את הדרך — <b>ניצל מכולם.</b>
<b>דבר אחר: עבירה מכבה מצוה, ואין עבירה מכבה תורה, שנאמר:</b> <b>"מים רבים לא יוכלו לכבות את האהבה"</b> (שיר השירים ח, ז). ומכל מקום, משמע מכאן שאין המצוה שעשתה קודם מגינה עליה עכשיו מן הפורענות, ואם כן כיצד תגן זכות המצוה על הסוטה?
<b>אמר רב יוסף</b> כך צריך להבין את ההשוואה: <b>מצוה, בעידנא דעסיק</b> <small>[בזמן ש</small>הוא <small>עוסק]</small> <b>בה —</b> <b>מגנא</b> <small>[מגינה]</small> היא מן הפורענות <b>ומצלא</b> <small>[ומצילה]</small> מיצר הרע, <b>בעידנא דלא עסיק</b> <small>[בזמן שאינו עוסק]</small> <b>בה —</b> <b>אגוני מגנא אצולי לא מצלא</b> <small>[מגינה</small> היא מן הפורענות, אבל <small>להציל אינה מצילה]</small> מן היצר. <b>תורה, בין בעידנא דעסיק</b> <small>[בזמן ש</small>הוא <small>עוסק]</small> <b>בה ובין בעידנא דלא עסיק</b> <small>[בזמן שאינו עוסק]</small> <b>בה — הריהי</b> <b>מגנא ומצלא</b> <small>[מגינה</small> היא <small>ומצילה],</small> ואם כן, גם לפי האמור בברייתא יכולה זכות המצוה שעשתה להגן עליה מפורענות.
<b>מתקיף לה</b> <small>[מקשה על</small> הסבר <small>זה]</small> <b>רבה: אלא מעתה, דואג ואחיתופל מי</b> <small>[האם]</small> <b>לא עסקי</b> <small>[עסקו]</small> <b>בתורה?</b> והרי ידוע במסורת שהיו חכמים גדולים, אם כן <b>אמאי</b> <small>[מדוע]</small> <b>לא הגינה עלייהו</b> <small>[עליהם],</small> כלומר, הצילה אותם מלחטוא? <b>אלא אמר רבא: תורה בעידנא דעסיק</b> <small>[בזמן ש</small>הוא <small>עוסק]</small> <b>בה — הריהי</b> <b>מגנא ומצלא</b> <small>[מגינה ומצילה],</small> <b>בעידנא דלא עסיק</b> <small>[בזמן שאינו עוסק]</small> <b>בה —</b> <b>אגוני מגנא אצולי לא מצלא</b> <small>[להגן מגינה</small> מפורענות, אך <small>להציל אינה מצילה]</small> מן היצר. ואילו <b>מצוה, בין בעידנא דעסיק</b> <small>[בזמן ש</small>הוא <small>עוסק]</small> <b>בה בין בעידנא דלא עסיק</b> <small>[בזמן שאינו עוסק]</small> <b>בה —</b> <b>אגוני מגנא אצולי לא מצלא</b> <small>[להגן מגינה</small> מפורענות, <small>להציל אינה מצילה</small> מן היצר<small>].</small>
<b>רבינא אמר: לעולם</b> תפרש שהזכות שמועילה לסוטה היא <b>זכות תורה, ודקאמרת</b> <small>[ומה שאומר אתה]</small> הרי האשה <b>אינה מצווה ועושה —</b> <b>נהי דפקודי לא מפקדא</b> <small>[אם אמנם שאינה מצווה],</small> מכל מקום <b>באגרא דמקרין ומתניין בנייהו</b> <small>[בשכר</small> זה <small>ש</small>הן גורמות <small>לבניהן לקרוא</small> בתורה <small>ולשנות</small> במשנה <b>]</b> <b>ונטרן להו לגברייהו</b> <small>[ושומרות,</small> ממתינות <small>להם לבעליהן]</small> <b>עד דאתו מבי מדרשא</b> <small>[שבאים מבית המדרש</small> מלימודם<small>],</small> <b>מי לא פלגאן בהדייהו</b> <small>[האם אינן חולקות</small> שכר <small>איתם]?</small>  אם כן יכולה להיות לסוטה זכות תורה להגן עליה, שגרמה לאחרים ללמוד. וחוזרים לענין המשל שהוזכרו בו אבוקה ואור ופרשת דרכים.
 ושואלים:  <b>מאי</b> <small>[מה</small> הוא<small>]</small> הנמשל לענין מי שכבר האיר לו השחר והגיע ל<b>פרשת דרכים? אמר רב חסדא: זה תלמיד חכם</b> שמאירה לו התורה, <b>ו</b>כשמגיע <b>יום מיתה</b> היא פרשת הדרכים, אז ברור לו לאן הוא הולך. <b>רב נחמן בר יצחק אמר: זה תלמיד חכם, ו</b>יש בו <b>יראת חטא</b> המכוונת את תורתו לכיוון הנכון. <b>מר זוטרא אמר: זה תלמיד חכם דסלקא ליה שמעתתא אליבא דהלכתא</b> <small>[שעולה לו שמועתו,</small> תלמודו, <small>לפי ההלכה]</small> שאז ברור לו שהלך בדרך אמת.
 ועוד שנינו באותה ברייתא <b>דבר אחר: עבירה מכבה מצוה,</b> שמבטלת את זכות עושה המצוה, <b>ואין עבירה מכבה תורה. אמר רב יוסף: דרשיה</b> <small>[דרש אותו]</small> <b>ר' מנחם בר יוסי להאי קרא כי סיני</b> <small>[לכתוב זה כמו</small> מהר <small>סיני],</small> <b>ואילמלא דרשוה</b> <small>[היו דורשים אותו]</small> <b>דואג ואחיתופל הכי</b> <small>[כך]</small> <b>לא רדפו בתר</b> <small>[היו רודפים אחר]</small> <b>דוד, דכתיב</b> <small>[שנאמר]:</small> "כי אמרו אויבי לי... <b>לאמר אלהים עזבו</b>  רדפו ותפסוהו כי אין מציל" (תהלים עא, י-יא) הרי שחשבו שה' עזבו.
 ושואלים:  <b>מאי דרוש</b> <small>[מה</small> איזה כתוב <small>דרשו]</small> שהביא אותם לטעות? — פסוק זה: <b>"ולא יראה בך ערות דבר</b> ושב מאחריך<b>"</b> (דברים כג, טו), <b>והן</b> ראו שעבר דוד עבירה של גילוי עריות (בבת שבע), ו<b>אינן יודעין שעבירה מכבה מצוה ואין עבירה מכבה תורה.</b>
אגב שדרשו בברייתא את המלה "אהבה" על התורה, שואלים: <b>מאי</b> <small>[מה</small> פירוש<small>]</small> הפסוק <b>"</b>אם יתן איש את כל הון ביתו באהבה <b>בוז יבוזו לו"</b> (שיר השירים ח, ז), שמשמע מכאן שאין לקנות את שכר התורה בכסף? <b>אמר עולא:</b> להוציא מאנשים מסויימים, <b>לא כשמעון אחי עזריה</b> שעזריה אחיו היה מפרנס אותו כדי שיעסוק בתורה, והתחלק עימו בשכר לימוד התורה, <b>ולא כר' יוחנן דבי נשיאה</b> <small>[של בית הנשיא]</small> שהם היו מפרנסים אותו על מנת שיעסוק בתורה,
<b>אלא כהלל ושבנא. דכי אתא</b> <small>[שכאשר בא]</small> <b>רב דימי אמר: הלל ושבנא אחי הוו</b> <small>[אחים היו],</small> <b>הלל עסק בתורה</b> מתוך עוני, <b>שבנא עבד עיסקא</b> <small>[עשה עסקים]</small> והתעשר. <b>לסוף,</b> לאחר זמן <b>אמר ליה</b> <small>[לו]</small> "שבנא: <b>תא נערוב וליפלוג</b> <small>[בוא נערב ונחלק];</small> שאני אתן לך חצי כספי ואתה תתן לי חצי שכר תורתך! <b>יצתה בת קול ואמרה "אם יתן איש את כל הון ביתו</b> באהבה בוז יבוזו לו<b>"</b> (שיר השירים ח, ז).

Daf 21b

<big>א  </big>שנינו במשנה, <b>אומר בן עזאי: חייב אדם ללמד את</b> בתו תורה שתדע שהזכות תולה לה. <b>ר' אליעזר אומר: כל המלמד את בתו תורה</b> — <b>מלמדה תיפלות.</b> ותוהים: <b>תיפלות סלקא דעתך</b> <small>[עולה על דעתך]</small> לומר, וכי תיפלות הוא מלמדה? והלא תורה מלמד אותה! <b>אלא אימא</b> <small>[אמור]:</small> <b>כאילו למדה תיפלות.</b>
<b>אמר ר' אבהו: מאי טעמיה</b> <small>[מה טעמו]</small> של <b>ר' אליעזר —</b> <b>דכתיב</b> <small>[שנאמר]:</small> <b>"אני חכמה שכנתי ערמה"</b> (משלי ח, יב), ומפרש: <b>כיון שנכנסה חכמה באדם —</b> <b>נכנסה עמו ערמומית,</b>  וחושש ר' אליעזר שתשתמש האשה בערמומיות זו שבאה לה על ידי לימוד התורה לשם תיפלות.
 ושואלים:  <b>ורבנן</b> <small>[וחכמים]</small> החולקים עליו, <b>האי</b> <small>[</small>פסוק <small>זה]</small> <b>"אני חכמה" מאי עבדי ליה</b> <small>[מה עושים</small> הם <small>בו]</small> כיצד מפרשים הם אותו? ומשיבים: <b>מיבעי ליה</b> <small>[צריך אותו]</small> <b>ל</b>כפי שאמר <b>ר' יוסי בר' חנינא.</b> ש<b>אמר ר' יוסי בר' חנינא: אין דברי תורה מתקיימין אלא במי שמעמיד עצמו ערום עליהן, שנאמר:</b> <b>"אני חכמה שכנתי ערמה"</b> שאין חכמה שוכנת אלא במי שמוכן לתת כל אשר לו עד שנעשה עני וערום ממלבוש ("ערמה") בגלל התורה. וכיוצא בה <b>אמר ר' יוחנן: אין דברי תורה מתקיימין אלא במי שמשים עצמו כמי שאינו, שנאמר:</b> <b>"והחכמה מאין תמצא"</b> (איוב כח, יב).
<big>ב  </big>שנינו במשנה, <b>ר' יהושע אומר: רוצה אשה</b> בקב ותיפלות יותר מתשעה קבין ופרישות. שואלים: <b>מאי קאמר</b> <small>[מה אמר],</small> מה פירוש דבריו? ומשיבים: <b>הכי קאמר</b> <small>[כך אמר]:</small> <b>רוצה אשה בקב ותיפלות עמו,</b> ושתהיה מצויה עם בעלה, יותר <b>מתשעת קבין ופרישות,</b> וכיון שהתיפלות חביבה עליה אין זה מן הראוי שתלמד תורה.
<big>ג  </big>שנינו במשנה, <b>הוא,</b> ר' יהושע, <b>היה אומר: חסיד שוטה</b> ורשע ערום, ואשה פרושה, ומכות פרושין — הרי אלו מבלי עולם. ושואלים: <b>היכי דמי</b> <small>[כיצד הוא]</small> <b>חסיד שוטה?</b> ומסבירים: <b>כגון דקא טבעה איתתא בנהרא</b> <small>[שטובעת אשה בנהר]</small> <b>ואמר: לאו אורח ארעא לאיסתכולי</b> <small>[אין</small> זו <small>דרך ארץ להסתכל]</small> <b>בה</b> כאשר אינה לבושה <b>ואצולה</b> <small>[ולהצילה].</small>
ועוד שואלים: <b>היכי דמי</b> <small>[כיצד הוא]</small> <b>רשע ערום? אמר ר' יוחנן: זה המטעים</b> (מסביר) <b>דבריו לדיין קודם שיבא בעל דין חברו,</b> וכיון שהדיין שומע את דבריו בשלימותם שלא בנוכחותו של בעל הדין השני, דעתו נוטה אליו, ומטה על ידי כך את הדין. <b>ר' אבהו אומר:</b> כגון <b>זה הנותן דינר לעני</b> כדי <b>להשלים לו מאתים זוז,</b> כדי שמעתה לא יהיה זכאי לקבל צדקה יותר. <b>דתנן</b> <small>[ש</small>כן <small>שנינו</small> במשנה<small>]:</small> <b>מי שיש לו מאתים זוז —</b> <b>לא יטול לקט שכחה ופאה ומעשר עני,</b> שאינו עוד בגדר עני. ולעומת זאת, אם <b>היה לו מאתים חסר דינר, אפילו</b> אם <b>אלף</b> דינר <b>נותנין לו כאחת —</b> <b>הרי זה יטול.</b>
<b>ר' אסי אמר ר' יוחנן:</b> רשע ערום <b>זה המשיא עצה למכור בנכסים מועטין.</b> שהלכה היא שאם מת אדם והניח נכסים מועטים שאינם מספיקים לפרנסת הבנות וגם להוריש לבנים, כל הנכסים עומדים לפרנסת הבנות בלבד, ואילו הבנים ניזונים מן הצדקה, אם זקוקים לכך. ועל כך נוספה הלכה ש<b>אמר ר' אסי אמר ר' יוחנן: יתומים</b> (בנים) <b>שקדמו</b> לפני שקיבלו הבנות אותם נכסים לפרנסתן <b>ומכרו בנכסים מועטין —</b> <b>מה שמכרו, מכרו</b> והכסף שלהם, ואם נותן להם אדם עצה כזו הרי זה רשע ערום, שגורם לבנות להפסיד את פרנסתן.
<b>אביי אמר:</b> רשע ערום <b>זה המשיא עצה למכור בנכסים כרבן שמעון בן גמליאל.</b> ומה עניינו — <b>דתניא</b> <small>[ש</small>כן <small>שנינו</small> בברייתא<small>]:</small> האומר בצוואה <b>"נכסי לך, ואחריך,</b> לאחר מיתתך, יהיו הנכסים <b>לפלוני", וירד הראשון ומכר</b> או <b>אכל —</b> <b>השני מוציא מיד הלקוחות</b> את הנכסים שמכר, שהרי שלו הם, אלו <b>דברי רבי. רבן שמעון בן גמליאל אומר: אין לשני אלא מה ששייר ראשון</b> ואם מכר — הרי זה מכור, ואין לשני כלום. ומי שנותן עצה לראשון למכור (כדעת רבן שמעון בן גמליאל שמכירה זו תקפה) — הוא רשע ערום שמפסיד לשני את חלקו.
<b>רב יוסף בר חמא אמר</b> בשם <b>רב ששת:</b> רשע ערום <b>זה המכריע אחרים באורחותיו.</b> כלומר, שמייעץ לאחרים לעשות כמוהו, ובעצם אינו אלא מתכוון להראות את צדקתו לאחרים. <b>ר' זריקא אמר רב הונא:</b> רשע ערום <b>זה המיקל</b> בהלכה <b>לעצמו ומחמיר לאחרים. עולא אמר: זה</b> 

Daf 22a

<b>שקרא</b> מקרא <b>ושנה</b> משנה <b>ולא שימש תלמידי חכמים</b> ללמוד את טעמי הדברים. שדומה לו שהוא יודע, ומורה הלכה שלא כדין, ולכן רשע הוא. וערום — שמשום ששונה משנה ברבים הריהו מטעה אחרים שחושבים שהוא תלמיד חכם.
<b>אתמר</b> <small>[נאמר]</small> שדנו אמוראים בענין מי ש<b>קרא ושנה ולא שימש תלמידי חכמים. ר' אלעזר אומר: הרי זה עם הארץ. ר' שמואל בר נחמני אמר: הרי זה בור. ר' ינאי אומר: הרי זה כותי.</b> שהוא דומה לכותים שנסמכים על הכתוב בלבד ולא על מסורת חכמים.
<b>רב אחא בר יעקב אומר: הרי זה</b> דומה ל<b>מגוש</b> (כומר, מכשף פרסי), על ידי שמטעה את האחרים בידיעותיו. <b>אמר רב נחמן בר יצחק: מסתברא</b> <small>[מסתבר]</small> <b>כ</b>דברי <b>רב אחא בר יעקב, דאמרי אינשי</b> <small>[ש</small>כן <small>אומרים אנשים],</small> מקובל בפי הבריות לומר פתגם זה: <b>רטין מגושא ולא ידע מאי אמר, תני תנא ולא ידע מאי אמר</b> <small>[רוטן המגוש ואינו יודע מה</small> הוא <small>אומר, שונה חוזר המשניות ואינו יודע מה</small> הוא <small>אומר].</small> 
<big>א  </big>כיון שהזכרנו ענין עם הארץ מביאים את מה ש <b>תנו רבנן</b> <small>[שנו חכמים]:</small> <b>איזהו עם הארץ? כל שאינו קורא קריאת שמע שחרית וערבית בברכותיה,</b> אלו <b>דברי ר' מאיר. וחכמים אומרים: כל שאינו מניח תפילין. בן עזאי אומר: כל שאין לו ציצית בבגדו. ר' יונתן בן יוסף אמר: כל שיש לו בנים ואינו מגדלן ללמוד תורה. אחרים אומרים: אפילו קורא ושונה ולא שימש תלמידי חכמים —</b> <b>זהו עם הארץ.</b>
<b>קרא</b> מקרא <b>ולא שנה</b> משנה — <b>הרי זה בור, לא קרא ולא שנה</b> כלל — <b>עליו הכתוב אומר: "וזרעתי את בית ישראל ואת בית יהודה זרע אדם וזרע בהמה"</b> (ירמיה לא, כו), כלומר, על אדם כזה אפשר לומר שהוא כבהמה.
 על הנאמר <b>"ירא את ה' בני ומלך</b> <b>עם שונים אל תתערב"</b> (משלי כד, כא), <b>אמר ר' יצחק:</b> הכוונה בפסוק ל<b>אלו ששונים הלכות</b> ואינם מבינים את טעמיהן. ושואלים: <b>פשיטא</b> <small>[פשוט,</small> מובן מאליו<small>]</small> שכך הפירוש! ומסבירים: <b>מהו דתימא</b> <small>[שתאמר]</small> שפירוש "שונים" — <b>שונין בחטא, וכ</b>דברי <b>רב הונא.</b> ש<b>אמר רב הונא: כיון שעבר אדם עבירה ושנה בה —</b> <b>הותרה לו,</b> על כן <b>קא משמע לן</b> <small>[השמיע לנו]</small> שלא לאלה מתכוון הכתוב.
<b>תנא</b> <small>[שנה</small> החכם<small>]:</small> <b>התנאים</b> (חוזרי המשניות) — <b>מבלי עולם.</b> ותוהים: <b>מבלי עולם סלקא דעתך</b> <small>[עולה על דעתך]?!</small> הרי הם עושים עבודה חשובה ומועילה! <b>אמר רבינא:</b> הכוונה לאלה <b>שמורין הלכה</b> למעשה <b>מתוך משנתן</b> בלבד, ואינם יודעים את טעמי משניות. <b>תניא נמי הכי</b> <small>[שנויה</small> ברייתא <small>גם כן כך],</small> <b>אמר ר' יהושע: וכי מבלי עולם הן? והלא מיישבי עולם הן, שנאמר: "הליכות עולם לו"</b> (חבקוק ג, ו), ודרשו מכאן שהשונה הלכות זוכה לחיי עולם הבא! <b>אלא</b> הכוונה היא <b>שמורין הלכה מתוך משנתן</b> בלבד.
<big>ב  </big>במשנה אמרנו ש <b>אשה פרושה</b> היא ממבלי עולם. <b>תנו רבנן</b> <small>[שנו חכמים]:</small> <b>בתולה צליינית</b> (שמתפללת הרבה) <b>ואלמנה שובבית</b> שהולכת ומבקרת את שכינותיה תדיר, <b>וקטן</b> ש<b>לא</b> <b>כלו לו חדשיו —</b> <b>הרי אלו מבלי עולם.</b>
ותוהים: <b>איני</b> <small>[</small>וכי <small>כך הוא]?</small> <b>והאמר</b> <small>[והרי אמר]</small> <b>ר' יוחנן: למדנו יראת חטא מבתולה</b> אחת, <b>ו</b>ענין <b>קיבול שכר מאלמנה.</b> ומה עניינו, <b>יראת חטא מבתולה</b> — ש<b>ר' יוחנן שמעה לההיא</b> <small>[לאותה]</small> <b>בתולה דנפלה אאפה וקאמרה</b> <small>[שנופלת על פניה</small> בתפילה <small>ואומרת]:</small> <b>רבונו של עולם, בראת גן עדן ובראת גיהנם, בראת צדיקים ובראת רשעים —</b> <b>יהי רצון מלפניך</b> ש<b>לא</b> <b>יכשלו בי בני אדם</b> ויגיעו על ידי לגיהנם. ור' יוחנן התפעל מדבריה אלה ואמר שאפשר ללמוד ממנה מהי יראת חטא.
<b>קיבול שכר מאלמנה</b> מה עניינו — <b>דההיא</b> <small>[שאותה]</small> <b>אלמנה דהואי בי כנישתא בשיבבותה</b> <small>[שהיה בית כנסת בשכנותה]</small> ובכל זאת <b>כל יומא הות אתיא ומצלה בי מדרשיה</b> <small>[כל יום היתה באה ומתפללת</small> ב<small>בית מדרשו]</small> של <b>ר' יוחנן. אמר לה</b> ר' יוחנן: <b>בתי,</b> האם <b>לא</b> קיים <b>בית הכנסת בשיבבותך</b> <small>[בשכנותך]?</small> <b>אמרה ליה</b> <small>[לו]:</small> <b>רבי, ולא שכר פסיעות יש לי</b>  על שאני הולכת להתפלל במקום מרוחק? ואם כן כיצד מכנים בתולה צליינית מבלת עולם?
 ומסבירים:  <b>כי קאמר</b> <small>[כאשר אמר]</small> בענין זה שהיא ממבלי עולם כוונתו ל<b>כגון יוחני בת רטיבי,</b> שהיתה מראה את עצמה כצדקת ומתפללת הרבה, ובעצם היתה עוסקת בכישוף.
 ושואלים: <b>מאי</b> <small>[מה</small> פירוש<small>]</small> <b>"קטן</b> ש<b>לא כלו לו חדשיו"?</b> שבודאי אינו כמשמעו אלא רמז לדבר אחר. <b>הכא תרגימו</b> <small>[כאן</small> בבבל <small>תירגמו,</small> הסבירו<small>]:</small> <b>זה תלמיד חכם</b> שהוא כקטן, נפל, שלא כלו לו חודשיו. <b>המבעט ברבותיו,</b>
<b>רבי אבא אמר: זה תלמיד</b> ש<b>לא הגיע</b> עדיין <b>ל</b>דרגה שיכול להורות <b>הוראה —</b> <b>ומורה</b> כבר. ש<b>אמר ר' אבהו אמר רב הונא אמר רב: מאי דכתיב</b> <small>[מהו שנאמר]</small> <b>"כי רבים חללים הפילה ועצמים כל הרגיה"</b> (משלי ז, כו) — <b>"כי רבים חללים הפילה" —</b> <b>זה תלמיד חכם</b> ש<b>לא הגיע להוראה ומורה,</b> שהוא כנפל שיוצא לפני זמנו. <b>"ועצמים כל הרגיה" —</b> <b>זה תלמיד חכם שהגיע להוראה</b> ("עצום") <b>ואינו מורה,</b> ומונע תורה מרבים.

Daf 22b

<b>ועד כמה</b> הוא קרוי שאינו ראוי להוראה — <b>עד</b> שלמד <b>ארבעין שנין</b> <small>[שנה].</small> ושואלים: <b>איני</b> <small>[</small>וכי <small>כך הוא]?</small> <b>והא</b> <small>[והרי]</small> <b>רבה אורי</b> <small>[הורה]</small> וכל ימיו לא היו אלא ארבעים שנה! ומשיבים: מדובר פה <b>בשוין,</b> שאם הגיע לדרגת ידיעה שווה לזו של החכם בעיר — רשאי להורות אפילו בפחות מארבעים.
<big>א  </big>שנינו במשנה: <b>ומכות פרושין</b> הם מבלי עולם. <b>תנו רבנן</b> <small>[שנו חכמים]:</small> <b>שבעה פרושין הן</b> שאינם פרושים אמיתיים אלא ממבלי עולם: <b>פרוש שיכמי, פרוש נקפי, פרוש קיזאי, פרוש מדוכיא, פרוש "מה חובתי ואעשנה", פרוש מאהבה, פרוש מיראה.</b>
ומסבירים: <b>פרוש שיכמי —</b> <b>זה העושה</b> כ<b>מעשה</b> אנשי העיר <b>שכם,</b> שכשם שהם נימולו שלא לשם שמים — כך הוא נוהג בפרישות מעשיו שלא לשם שמים. <b>פרוש נקפי —</b> <b>זה המנקיף</b> (חובל) <b>את רגליו,</b> מפני שגורר אותן כדי להיראות צנוע ועניו. <b>פרוש קיזאי —</b> <b>אמר רב נחמן בר יצחק: זה המקיז דם לכתלים</b> מתוך שעוצם עיניו, לכאורה מתוך פרישות וצניעות, ומתוך כך מכה ראשו בכותל, וזב ממנו דם. <b>פרוש מדוכיא —</b> <b>אמר רבה בר שילא: דמשפע כי מדוכיא</b> <small>[ש</small>הולך <small>כפוף כמו בוכנה</small> של עלי<small>]</small>.
 שנינו בברייתא: <b>פרוש "מה חובתי ואעשנה".</b> ושואלים: <b>הא מעליותא</b> <small>[זו מעלה]</small> <b>היא</b> אם שואל אדם ורוצה לברר מה חובתו! <b>אלא</b> הכוונה היא ש<b>אמר "מה חובתי תו</b> <small>[עוד]</small> <b>ואעשנה",</b> כלומר, שמתוך דבריו אנשים מבינים שהוא מושלם בכל דבר, ומחפש דברים שלא קיים עדיין.
 ועוד שנינו בברייתא <b>פרוש מאהבה פרוש מיראה</b> שעושים מאהבת שכר המצוות או מיראת עונש העבירות. <b>אמרו ליה</b> <small>[לו]</small> <b>אביי ורבא לתנא</b> (לחוזר המשניות): <b>לא תיתני</b> <small>[תשנה]</small> בברייתא <b>פרוש מאהבה פרוש מיראה,</b> למרות שאינם עושים לשם שמים ממש, שהרי <b>אמר רב יהודה אמר רב: לעולם יעסוק אדם בתורה ובמצות אפילו</b> ש<b>לא</b> <b>לשמה,</b> אלא אף מתוך מניעים אחרים, <b>שמתוך ש</b>עוסק בהן <b>לא לשמה בא</b> לבסוף לעשותן <b>לשמה.</b>
<b>אמר רב נחמן בר יצחק: דמטמרא מטמרא ודמגליא מגליא</b> <small>[הנסתר נסתר והגלוי גלוי],</small> <b>בי דינא רבה ליתפרע מהני דחפו גונדי</b> <small>[בית הדין הגדול,</small> שבשמים, <small>ייפרע מאלה שלובשים גלימות</small> של פרושים<small>]</small> ואינם ראויים לכך. ובאותו נושא, בו אנו עוסקים באנשים המראים עצמם כחסידים וצדיקים, מספרים: <b>אמר לה ינאי מלכא</b> <small>[המלך]</small> <b>לדביתיה</b> <small>[לאשתו]</small> לפני מיתתו: <b>אל תתיראי מן הפרושין, ולא ממי שאינן פרושין</b> (הצדוקים), <b>אלא מן הצבועין שדומין לפרושין, שמעשיהן כמעשה זמרי</b> בעבירה <b>ומבקשין שכר כפנחס</b> שקינא לה'.
<big>ב משנה</big> <b>ר' שמעון אומר: אין זכות תולה במים המרים. ואם אתה אומר הזכות תולה במים המאררין</b> כדברי חכמים במשנה הקודמת — <b>מדהה</b> <small>[מחשיך,</small> מפחית<small>]</small> <b>אתה</b> בכך <b>את</b> כוח <b>המים</b> המרים <b>בפני כל הנשים השותות</b> שתסמוכנה על זכותן, ולא יודו שנטמאו. ומצד אחר <b>מוציא אתה שם רע על הטהורות ששתו, שאומרים</b> הבריות: <b>טמאות הן, אלא שתלתה להן זכות.</b> ואילו <b>רבי אומר: הזכות תולה במים המאררים,</b> שאם יש זכות לאשה שחטאה אינה מתה מיד, ואולם <b>אינה יולדת ואינה משבחת</b> (נעשית בריאה ויפה יותר), <b>אלא מתנוונה</b> <small>[מתנוונת,</small> נעשית חולה<small>]</small> <b>והולכת, לסוף היא מתה באותה מיתה</b> האמורה בסוטה.
 אם <b>נטמאת מנחתה</b> של הסוטה <b>עד</b> (לפני) ש<b>לא קדשה</b> המנחה <b>בכלי —</b> <b>הרי היא ככל המנחות</b> שבמקדש שאירע בהן דבר כזה, <b>ותפדה</b> ותצא לחולין. <b>ואם משקדשה בכלי</b> נטמאה — <b>הרי היא ככל המנחות, ותשרף. ואלו</b> הסוטות <b>שמנחותיהן נשרפות</b> אם קדשו כבר בכלי:

Daf 23a

<b>ה</b>מודה ו<b>אומרת "טמאה אני לך", ושבאו לה עדים שהיא טמאה, והאומרת "איני שותה"</b> אף שאינה מודה שנטמאה, <b>ושבעלה אינו רוצה להשקותה</b> אחר שהביא אותה למקדש וקדשה המנחה בכלי, <b>ושבעלה בא עליה בדרך</b> לבית המקדש כדי להשקותה,
<b>וכל הנשואות לכהנים —</b> <b>מנחותיהן נשרפות</b> כמנחות כהנים. <b>בת ישראל שנשאת לכהן —</b> <b>מנחתה נשרפת, וכהנת</b> (בת כהן) <b>שנשאת לישראל —</b> <b>מנחתה נאכלת.</b>
<b>מה בין כהן לכהנת</b> (בת כהן) בכלל? — <b>מנחת כהנת נאכלת</b> לכהנים <b>ומנחת כהן אינה נאכלת. כהנת מתחללת</b> על ידי ביאה אסורה ונאסרת להינשא לכהן ולאכול בתרומה, <b>וכהן אין מתחלל</b> למרות שבא על אשה האסורה לו.
<b>כהנת מטמאה למתים,</b> שאין עליה איסור להיטמא, <b>ואין כהן מטמא למתים</b> אלא לקרובים המותרים לו. <b>כהן אוכל בקדשי קדשים</b> (כגון חטאות ואשמות) <b>ואין כהנת אוכלת בקדשי קדשים.</b>
ועוד <b>מה בין איש לאשה</b> בדינים שונים: <b>האיש פורע</b> את ראשו <b>ופורם</b> את בגדיו כשהוא מצורע, <b>ואין האשה פורעת ופורמת. האיש מדיר את בנו בנזיר,</b> שיכול לנדור שיהא בנו הקטן נזיר, והבן חייב לקיים זאת אפילו כשיגדל, <b>ואין האשה מדרת</b> את <b>בנה בנזיר. האיש מגלח על נזירות אביו</b> שאם נדר אביו נדר נזירות, והפריש כבר קרבנות כדי להקריב בסוף נזירותו ומת, יכול הבן להשתמש בקרבנות אלה כאשר גם הוא נזיר, <b>ואין האשה מגלחת על נזירות אביה.</b>
<b>האיש מקדש את בתו</b> לאדם אחר כשהיא קטנה וקידושיה קידושין גמורים, <b>ואין האשה מקדשת את בתה</b> אפילו כשהיא קטנה. <b>האיש מוכר את בתו</b> הקטנה לאמה, <b>ואין האשה מוכרת את בתה.</b> <b>האיש</b> שנידון לסקילה <b>נסקל ערום, ואין האשה נסקלת ערומה. האיש נתלה</b> לאחר שנסקל על עבירות מסויימות, <b>ואין האשה נתלית</b> כלל. <b>האיש נמכר בגנבתו</b> על מנת לשלם את חובו, <b>ואין האשה נמכרת בגניבתה.</b> 
<big>א גמרא</big> <b>תנו רבנן</b> <small>[שנו חכמים]:</small> <b>כל</b> הנשים <b>הנשואות לכהונה מנחותיהן נשרפות. כיצד?</b> היתה <b>כהנת</b> או <b>לויה</b> או <b>ישראלית שנשאת לכהן —</b> <b>אין מנחתה נאכלת,</b> מדוע <b>מפני שיש לו</b> לבעלה הכהן <b>חלק בה</b> במנחה, ודינה איפוא כמנחת כהן שאינה נאכלת. אך גם <b>אינה עולה כליל</b> לגמרי כמנחת כהן שאינה נקמצת כלל — <b>מפני שיש</b> גם <b>לה</b> לאשה <b>חלק בה. אלא</b> כיצד עושים — קומצים ממנה, <b>הקומץ קרב בעצמו, והשירים קריבין</b> גם הם על המזבח אך בפני <b>עצמן.</b>
ושואלים: הרי <b>איקרי</b> <small>[קרא]</small> <b>כאן</b> את ההלכה: <b>כל</b> דבר <b>שהוא</b> חייב להקריב חלק <b>ממנו לאישים</b> (על המזבח) — <b>הרי הוא ב"בל תקטירו"</b> על השאר! ("לא תקטירו". ויקרא ב, יא), שקרבן שחייבה התורה להעלות רק חלק ממנו (קומץ, אימורים) יש איסור מיוחד שלא להקטיר ממנו כל חלק אחר. ואם כן, כיצד ניתן להקטיר את השיריים על המזבח! <b>אמר יהודה בריה</b> <small>[בנו]</small> של <b>ר' שמעון בן פזי: דמסיק להו</b> <small>[שמעלה אותם]</small> את השיריים <b>לשום</b> (לשם) <b>עצים,</b> שאינו מעלה אותם כקרבן לעצמו, אלא כחומר הסקה בלבד למזבח, ו<b>כ</b>דעת <b>ר' אליעזר. דתניא</b> <b>[ש</b>כן <small>שנינו</small> בברייתא<small>],</small> <b>ר' אליעזר אומר: לריח ניחוח אי</b> <small>[אין]</small> <b>אתה מעלה</b> חלקי קרבן שאסורים להיקרב, <b>אבל אתה מעליהו</b> <small>[מעלה אותם]</small> <b>לשום</b> (לשם) <b>עצים.</b>
ושואלים: <b>הניחא</b> <small>[זה נוח]</small> <b>ל</b>דעת <b>ר' אליעזר דאית ליה האי סברא</b> <small>[שיש לו,</small> שהוא מקבל <small>סברה זו]</small> שאפשר להעלות חלקי קרבן כאלה למזבח לשם עצים, <b>אלא לרבנן דלית להו האי סברא, מאי איכא למימר</b> <small>[לחכמים שאין להם,</small> שאינם מקבלים <small>סברה זו, מה יש לומר]?</small> ומשיבים: <b>דעבדי להו</b> <small>[שעושים להם]</small> <b>כ</b>דעת <b>ר' אלעזר בר' שמעון. דתניא</b> <b>[ש</b>כן <small>שנינו</small> בברייתא<small>],</small> <b>ר' אלעזר בר' שמעון אומר</b> לגבי מנחת חוטא של כהנים שנקמצת: <b>הקומץ קרב בעצמו</b> כקומץ של כל מנחה, <b>והשירים</b> אינם נאכלים ואינם קרבים על גבי המזבח אלא <b>מתפזרים על בית הדשן</b> שלמטה מן המזבח.

Daf 23b

<b>ואפילו רבנן</b> <small>[חכמים]</small> <b>לא פליגי עליה</b> <small>[חלקו עליו],</small> על <b>ר' אלעזר בר' שמעון אלא במנחת חוטא של כהנים,</b> ש<b>בת הקרבה היא</b> המנחה כולה, שלפי שיטתם אינה נקמצת. <b>אבל בהא</b> <small>[בזו],</small> במנחת סוטה, <b>אפילו רבנן מודו</b> <small>[חכמים מודים]</small> לר' אלעזר בר' שמעון ששייריה מתפזרים על בית הדשן.
<big>א  </big>שנינו במשנה ש <b>בת ישראל הנשואה</b> לכהן מנחתה נשרפת, וכהנת הנשואה לישראל מנחתה נאכלת. ומסבירים: <b>מאי טעמא</b> <small>[מה טעם]</small> הדבר שמנחת כהנת אינה נשרפת — ש<b>אמר קרא</b> <small>[הכתוב]</small> <b>"וכל מנחת כהן כליל תהיה לא תאכל"</b> (ויקרא ו, טז), ויש לדייק: <b>כהן ולא כהנת.</b>
<b>שנינו במשנה:</b> <b>כהנת מתחללת</b> בביאת איסור, ואילו <b>כהן אין מתחלל.</b> ומסבירים: <b>מנלן</b> <small>[מניין לנו]</small> שכן הדבר — ש<b>אמר קרא</b> <small>[הכתוב]</small> על כהן הנושא אשה האסורה לו: <b>"ולא יחלל זרעו בעמיו"</b> (ויקרא כא, טו), ומן הדיוק למדים: <b>זרעו מתחלל</b> על ידי ביאה אסורה, <b>והוא</b> עצמו <b>אינו מתחלל</b> על ידי כך.
<b>עוד שנינו במשנה:</b> <b>כהנת מטמאה</b> למתים, ואילו הכהנים אינם מיטמאים למתים, פרט לקרוביהם המפורשים בכתוב. ומסבירים: <b>מאי טעמא</b> <small>[מה טעם]</small> הדבר — <b>אמר קרא</b> <small>[הכתוב]</small> באיסור טומאה לכהנים: <b>"אמר אל הכהנים בני אהרן"</b> (ויקרא כא, א), לדייק: <b>בני אהרן ולא בנות אהרן.</b>
<b>עוד שנינו במשנה:</b> <b>כהן אוכל בקדשי קדשים</b> ואין כהנת אוכלת בקדשי קדשים, <b>דכתיב</b> <small>[שנאמר]</small> במנחה שהיא מקדשי הקדשים: <b>"כל זכר בבני אהרן יאכלנה"</b> (ויקרא ו, יא).
<b>על מה ששנינו במשנה:</b> <b>ומה בין איש</b> לאשה — שאין האשה המצורעת פורעת ופורמת כדין האיש המצורע, מביאים: <b>תנו רבנן</b> <small>[שנו חכמים],</small> <b>נאמר בכתוב:</b> <b>"איש</b> צרוע הוא טמא הוא<b>"</b> (ויקרא יג, מד), <b>אין לי אלא איש</b> שנוהגים בו דיני מצורע מוחלט, <b>אשה מנין?</b> — <b>כשהוא אומר</b> מיד אחר כך <b>"והצרוע אשר בו</b> הנגע<b>"</b> (ויקרא יג, מה), <b>הרי כאן שנים,</b> שכולל בלשון זו גם איש וגם אשה,
<b>אם כן מה תלמוד לומר</b> בתחילה <b>"איש"</b> דוקא — <b>לענין שלמטה</b> (שאחר כך), כלומר, לדיני פריעה ופרימה ולא לטומאה, ומכאן למדים ש<b>איש פורע</b> ופורם ולא האשה.
<b>שנינו במשנה:</b> <b>האיש מדיר את בנו בנזיר ואין האשה מדרת</b> את <b>בנה בנזיר. אמר ר' יוחנן: הלכה היא</b> למשה מסיני <b>ב</b>הלכות <b>נזיר,</b> ואין לה מקור בכתוב. שנינו במשנה: <b>האיש מגלח על נזירות אביו ואין האשה מגלחת על נזירות אביה. אמר ר' יוחנן:</b> גם זאת <b>הלכה היא</b> למשה מסיני <b>בנזיר.</b>
עוד שנינו במשנה: <b>האיש מקדש את בתו ואין האשה מקדשת את בתה.</b> ומהיכן למדים זאת — <b>דכתיב</b> <small>[שנאמר]:</small> <b>"</b>ואמר אבי הנערה... <b>את בתי נתתי לאיש הזה"</b> (דברים כב, טז), ללמדנו שהדבר בכוחו של האב בלבד ולא של האם. שנינו במשנה: <b>האיש מוכר את בתו</b> לאמה כשהיא קטנה <b>ואין האשה מוכרת את בתה.</b> ומניין הדבר — <b>דכתיב</b> <small>[שנאמר]:</small> <b>"וכי ימכר איש את בתו</b> לאמה<b>"</b> (שמות כא, ז), ללמדנו: דווקא איש מוכר את בתו ולא אשה.
  עוד <b>שנינו במשנה:</b> <b>האיש נסקל</b> כשהוא <b>ערום</b> ואין האשה נסקלת כשהיא ערומה. ומסבירים: <b>מאי טעמא</b> <small>[מה טעם]</small> הדבר — נאמר <b>"ורגמו אתו"</b> (ויקרא כד, יד). ונברר: <b>מאי</b> <small>[מה]</small> יש ללמוד מן המיעוט <b>"אותו"? אילימא</b> <small>[אם תאמר]</small> <b>אותו ולא אותה,</b> שאין רוגמים את האשה כלל — <b>והכתיב</b> <small>[והרי נאמר]</small> במפורש: <b>"והוצאת את האיש ההוא או את האשה ההיא...</b> וסקלתם באבנים<b>"</b> (דברים יז, ה)! <b>אלא</b> הכוונה היא: <b>אותו</b> כשהוא לעצמו ערום <b>בלא כסותו</b> ומכאן גם נלמד — <b>ולא אותה בלא כסותה.</b>
<b>שנינו במשנה:</b> <b>האיש נתלה</b> לאחר שנסקל <b>ואין</b> האשה נתלית. <b>מאי טעמא</b> <small>[מה טעם]</small> הדבר — <b>אמר קרא</b> <small>[הכתוב]:</small> <b>"ותלית אתו על עץ"</b> (דברים כא, כב), ויש כאן מיעוט: <b>אותו ולא אותה.</b>
<b>עוד שנינו:</b> <b>האיש נמכר בגנבתו ואין האשה נמכרת בגניבתה. מאי טעמא</b> <small>[מה טעם]</small> הדבר — <b>אמר קרא</b> <small>[הכתוב]:</small> <b>"ונמכר בגנבתו"</b> (שמות כב, ב), ללמד: <b>בגניבתו ולא בגניבתה.</b> 

<big>א משנה</big> <b>ארוסה</b> שקינא לה הארוס, <b>ושומרת יבם</b> שקינא לה היבם ונסתרו — <b>לא שותות</b> מי סוטה, <b>ולא נוטלות כתובה</b> מן הבעל כאשר מגרשן, שהרי נאסרו לו מחמת סתירה זו, וכיון שהיה הדבר באשמתן — אינן נוטלות כתובה. וראיה שאינן שותות — <b>שנאמר: "אשר תשטה אשה תחת אישה"</b> (במדבר ה, כט) <b>פרט לארוסה ושומרת יבם</b> שאין שתיהן בגדר "תחת אישה", כלומר, חיה עימו כאשתו.
 אם היו הנשים הסוטות אסורות לבעליהן באיסור לאו, כגון <b>אלמנה</b> שנישאה <b>לכהן גדול,</b> או <b>גרושה וחלוצה</b> שנישאו <b>לכהן הדיוט,</b> או <b>ממזרת</b> 

Daf 24a

<b>ונתינה</b> מן הגבעונים האסורים לבוא בקהל, הנשואה <b>לישראל, ובת ישראל</b> הנשואה <b>לממזר ולנתין —</b> <b>לא שותות ולא נוטלות כתובה</b> שרק המותרות להינשא לבעליהן שותות.
<b>ואלו לא שותות ולא נוטלות כתובה: ה</b>מודה ו<b>אומרת "טמאה אני",</b> וכן זו <b>שבאו לה עדים</b> המעידים <b>שהיא טמאה, והאומרת "איני שותה"</b> אף שאינה מודה שנטמאה, מאחר שהיא מסרבת לעשות זאת שלא לשתות ולא משום שנפטרה מכך.
 אולם, זו ש<b>אמר בעלה "איני משקה", ו</b>כן זו <b>שבעלה בא עליה בדרך</b> לבית המקדש להשקותה, לאחר שקינא לה ונסתרה — <b>נוטלות כתובה</b> למרות ש<b>לא שותות,</b> שהרי אשמת הבעל היא שאינה שותה.
<b>מתו בעליהן</b> של הנשים שנסתרו וקינאו להן בעליהן <b>עד</b> ש<b>לא שתו, בית שמאי אומרים: נוטלות כתובה ולא שותות, ובית הלל אומרים: או שותות או לא נוטלות כתובתן.</b>
נשים האסורות לבעליהן מדברי סופרים כגון שנשא אשה <b>מעוברת חבירו</b> (שמת או שגירשה חבירו), או <b>מניקת חבירו</b> שאסרו חכמים לשאתה בתוך עשרים וארבעה חודש מלידת התינוק — <b>לא שותות ולא נוטלות כתובה,</b> אלו <b>דברי ר' מאיר. וחכמים אומרים:</b> אין כאן איסור גמור על נשים אלו, שהרי <b>יכול הוא להפרישה</b> ממנו <b>ולהחזירה</b> אליו <b>לאחר זמן.</b>
היתה הסוטה <b>איילונית</b> (שאינה מסוגלת מטבעה ללדת) או <b>זקינה,</b> או <b>שאינה ראויה לילד</b> מטעם אחר — <b>לא נוטלות כתובה ולא שותות,</b> שיש איסור לשאת אשה כזו, שהרי מבטל מצוות פריה ורביה. <b>ר' אלעזר אומר:</b> אין אלה נישואי איסור, שהרי <b>יכול הוא לישא אשה אחרת ולפרות ולרבות הימנה,</b> ולכן נישואין אלה כשרים הם, והן שותות כשאר הנשים.
<b>ושאר כל הנשים —</b> <b>או שותות או</b> אם אינן שותות <b>לא נוטלות כתובה. אשת כהן שותה, ו</b>אם נבדקה ונמצאה טהורה — <b>מותרת לבעלה. אשת סריס</b> גם היא <b>שותה.</b>
ולענין החשוד על הסוטה: <b>על ידי כל עריות מקנין,</b> כלומר, יכול הבעל לקנא לאשתו מכל איש, גם אם הוא אסור עליה באיסור ערוה (כגון אביה או אחיה). <b>חוץ מן הקטן, וממי שאינו איש</b> כגון שחושד בה שנבעלה לבהמה, וכיוצא בזה.
<b>ואלו שבית דין מקנין להן,</b> כלומר, שבית דין נעשים כשליחים לבעל לקנא לאשתו: <b>מי שנתחרש</b> (נעשה חרש) <b>בעלה, או נשתטה</b> (השתגע), <b>או שהיה חבוש בבית האסורין. לא להשקותה</b> ממש אם נסתרה אחר קינוי בית דין <b>אמרו</b> לקנא על ידי בית דין, <b>אלא</b> רק <b>לפוסלה מכתובתה.</b> ואילו <b>ר' יוסי אומר: אף להשקותה</b> מועיל הדבר. כיצד — <b>לכשיצא בעלה מבית האסורין —</b> <b>ישקנה.</b> 
<big>א גמרא</big> שנינו במשנה שארוסה ושומרת יבם אינן שותות. ומדייקים מכאן: <b>מישתא</b> <small>[לשתות]</small> <b>הוא</b> ש<b>לא שתייא</b> <small>[שותה]</small> <b>הא קנוי</b> <small>[הרי לקנא]</small> <b>מקני</b> <small>[מקנא]</small> <b>לה</b> ונאסרת עליו על ידי הקינוי והסתירה. ושואלים: <b>מנא הני מילי</b> <small>[מניין הדברים הללו]?</small> ומשיבים: <b>דתנו רבנן</b> <small>[ששנו חכמים]</small> על הנאמר בתחילת פרשת סוטה <b>"דבר אל בני ישראל ואמרת</b> אליהם<b>"</b> (במדבר ה, יב) — "ואמרת אליהם" בא <b>לרבות ארוסה ושומרת יבם לקינוי.</b>
<b>ומתניתין מני</b> <small>[ומשנתנו כ</small>שיטת <small>מי היא] —</small> כשיטת <b>ר' יונתן היא. דתניא</b> [<small>ש</small>כן <small>שנינו</small> בברייתא<small>],</small> מה שנאמר <b>"תחת אישך"</b> (במדבר ה, יט), הרי זה בא למעט, <b>פרט לארוסה</b> שאינה חיה עתה תחת אישה, שאינה שותה. <b>יכול שאני מוציא אף שומרת יבם —</b> <b>תלמוד לומר: "איש איש</b> כי תשטה אשתו<b>"</b> (במדבר ה, יב), "איש איש" — הוא לשון ריבוי, ומרבה שומרת יבם, אלו <b>דברי ר' יאשיה.</b>
<b>ר' יונתן אומר: "תחת אישך"</b> (במדבר ה, יט) — <b>פרט לשומרת יבם</b> שעדיין לא נישאה לו ואינה שותה. ואם יעלה על דעתך לומר: <b>אוציא שומרת יבם ולא אוציא את ארוסה —</b> <b>תלמוד לומר: "אשר תשטה אשה תחת אישה"</b> (במדבר ה, כט) — <b>פרט לארוסה.</b>
ומסבירים את שיטותיהם; <b>מר אלימא ליה</b> <small>[חכם זה,</small> ר' יונתן, <small>חזק לו,</small> בעיניו יותר<small>]</small> הקשר עם ה<b>ארוסה.</b> וטעם הדבר משום <b>דקידושי דידיה</b> <small>[שהקידושין שלו</small> הם<small>],</small> שהוא עצמו קידש אותה, מה שאין כן ביבם שבא מכוח קידושי אחיו, <b>ו</b>עוד שאם זינתה אחרי הקידושין <b>סוקלין על ידו,</b> שהרי הנערה המאורסה שזינתה נסקלת, ואילו שומרת יבם רק לוקה, ולכן ממעט מהמילים "תחת אישך" רק שומרת יבם.
<b>ומר אלימא ליה</b> <small>[וחכם זה,</small> ר' יאשיה, <small>חזקה לו,</small> בעיניו יותר<small>]</small> הקשר עם <b>שומרת יבם,</b> ומדוע? ש<b>לא מיחסרא</b> <small>[מחוסרת]</small> אפילו <b>מסירה לחופה,</b>  ונעשית אשתו של היבם מיד כשבא עליה, לכן ממעט רק ארוסה.
 ושואלים:  <b>ור' יונתן</b> הממעט גם ארוסה וגם שומרת יבם, <b>האי</b> <small>[</small>הכתוב <small>הזה]</small> <b>"איש איש" מאי עביד ליה</b> <small>[מה עושה</small> הוא <small>בו]?</small> שהרי הוא לשון ריבוי! ומשיבים: <b>מיבעי ליה</b> <small>[נצרך לו]</small> הדבר <b>לרבות אשת חרש, ואשת שוטה, ואשת</b> 

Daf 24b

<b>שעמום</b> (משוגע), שבית דין מקנאים עבורם. ושואלים עוד: <b>ור' יאשיה האי</b> <small>[</small>כתוב <small>זה]</small> <b>"תחת אישה"</b> (במדבר ה, כט) <b>מאי עביד ליה</b> <small>[מה עושה</small> הוא <small>בו]?</small> ומשיבים: <b>מיבעי ליה</b> <small>[צריך</small> הוא <small>אותו]</small> <b>להקיש</b> (להשוות) <b>איש לאשה ואשה לאיש,</b>  כפי שיבואר להלן.
 ושואלים:  <b>אלא</b> לשניהם, <b>טעמא דכתיבי הני קראי</b> <small>[הטעם</small> דווקא, <small>שכתובים המקראות האלה]</small> למעט ארוסה משתיה, <b>הא לאו הכי הוה אמינא</b> <small>[הרי לולא זה הייתי אומר]</small> ש<b>ארוסה שתיא</b> <small>[שותה]?</small> <b>והא כי אתא</b> <small>[והרי כאשר בא]</small> <b>ר' אחא בר חנינא מדרומא</b> <small>[מן הדרום],</small> <b>אתא ואייתי מתניתא בידיה</b> <small>[בא והביא ברייתא</small> זו <small>בידו],</small> נאמר בפרשת סוטה: <b>"</b>ויתן איש בך את שכבתו <b>מבלעדי אישך"</b> (במדבר ה, כ), לומר: <b>משקדמה שכיבת בעל לבועל, ולא שקדמה שכיבת בועל לבעל.</b> ואם הוא חושד בה שזנתה בהיותה ארוסה — הלא קדמה שכיבת הבועל לשכיבת הבעל!
<b>אמר רמי בר חמא: משכחת לה</b> <small>[מוצא אתה אותה]</small> מציאות, שבה יש צורך במיעוט מיוחד בכתוב לארוסה — <b>כגון שבא עליה</b> ה<b>ארוס בבית אביה,</b> כלומר, לפני שנשאה. שאף שבא עליה שלא כדין, בדרך זנות — מכל מקום ביאתו קדמה.
ושואלים: <b>דכוותה</b> <small>[כיוצא בה]</small> אתה צריך לפרש <b>גבי</b> <small>[אצל]</small> <b>שומרת יבם</b> שהצרכנו בה מיעוט לדעת ר' יונתן לומר שאינה שותה — <b>כגון שבא עליה יבם בבית חמיה</b> (לפני הייבום). אולם <b>הא</b> <small>[זו]</small> היבמה שכבר בא עליה היבם עדיין <b>שומרת יבם קרית</b> <small>[קורא אתה]</small> <b>לה?</b> הלא <b>אשתו מעלייתא</b> <small>[מעולה]</small> <b>היא,</b> שנעשית אשתו גמורה על ידי ביאה זו, ובודאי שותה אם קינא לה, <b>דהאמר</b> <small>[שהרי אמר]</small> <b>רב:</b> יבם הבא על יבמתו בכל דרך של ביאה, בכוונה לייבמה או שלא בכוונה לייבמה, <b>קנה</b> אותה לאשה בביאה זו <b>לכל</b>  דבר, ואף לקנא לה ולהשקותה!
 ומשיבים: ר' יונתן סבור  <b>כשמואל,</b> ש<b>אמר: לא קנה</b> יבם בביאה שאינה כמצוותה לגמרי <b>אלא לדברים האמורים בפרשה</b>  שזוכה בנחלת אחיו, ויכול לפטור אשה זו בגט, אבל אין לו זכויות בה לשאר דינים שיש לאשה נשואה. ולשיטה זו בא המיעוט לומר שאף אינה נעשית כאשתו לענין השקאתה.
 ושואלים:  <b>אי הכי</b> <small>[אם כך]</small> אתה מפרש, <b>לימא</b> <small>[האם לומר]</small> ש<b>רב</b> ש<b>אמר כר' יאשיה,</b> ששומרת יבם שותה, <b>ושמואל</b> ש<b>אמר כר' יונתן</b> שנתמעטה שומרת יבם מהשקאה, ומחלוקתם היא בעצם מחלוקת תנאים? ודוחים: <b>אמר</b> <small>[</small>יכול היה <small>לומר]</small> <b>לך רב: אנא דאמרי</b> <small>[אני שאמרתי] —</small> <b>אפילו ל</b>דעת <b>ר' יונתן</b> אמרתי זאת, וכך אפשר לומר: <b>מדאיצטריך קרא למעוטה</b> <small>[מתוך שהוצרך הכתוב למעט אותה],</small> ולומר ששומרת יבם אינה שותה — <b>מכלל</b> הדברים אתה למד ש<b>אשתו מעלייתא</b> <small>[מעולה]</small> <b>היא</b> לכל ענין אחר, אלא שכאן יש מיעוט מיוחד בכתוב.

Daf 25a

<b>ושמואל אמר: אנא דאמרי</b> <small>[אני שאמרתי]</small> את דברי — <b>אפילו לר' יאשיה.</b> והטעם הוא להיפך, <b>מדאיצטריך קרא לרבוייה</b> <small>[מתוך שהוצרך הכתוב לרבות אותה]</small> במיוחד — <b>מכלל</b> הדברים אתה למד <b>דלאו</b> <small>[שאין]</small> <b>אשתו היא כלל</b> לשאר הדברים.
<big>א</big> <b>איבעיא להו</b> <small>[נשאלה להם</small> ללומדים<small>]</small> שאלה זו: אשה שהיתה <b>עוברת על דת</b> יהודית, שאינה נוהגת בצניעות, שאמרו חכמים שבעלה מוציאה בלא כתובה, האם היא <b>צריכה התראה,</b> שצריך בעלה להודיע לה קודם לכן שיגרשנה אם תמשיך במעשיה אלה, בכדי <b>להפסידה כתובתה, או אינה צריכה?</b> וצדדי השאלה: <b>מי אמרינן</b> <small>[האם אנו אומרים]:</small> <b>כיון</b> ש<b>עוברת על דת היא — הריהי</b> <b>לא בעיא</b> <small>[צריכה]</small> <b>התראה,</b> שהרי היא יודעת שהיא עושה דבר אסור, <b>או דלמא תיבעי</b> <small>[שמא תצטרך]</small> <b>התראה, דאי הדרה</b> <small>[שאם חוזרת]</small> <b>בה —</b> <b>תיהדר</b> <small>[תחזור]</small> <b>בה</b> על ידי התראה זו?
 ומציעים:  <b>תא שמע</b> <small>[בוא</small> ו<small>שמע]</small> פתרון לדבר ממה ששנינו: <b>ארוסה ושומרת יבם לא שותות ולא נוטלות כתובה,</b> ומכאן דייקנו: <b>מישתא</b> <small>[לשתות]</small> <b>הוא דלא שתיא</b> <small>[שאינה שותה],</small> <b>הא קנויי מקני</b> <small>[הרי לקנא, מקנא]</small> הוא <b>לה.</b> ונברר: <b>למאי</b> <small>[</small>למה, <small>לאיזה ענין]</small> מקנא לה אם אינה שותה? <b>לאו</b> <small>[</small>האם <small>לא]</small> <b>להפסידה כתובתה?</b> משמע שצריך להתרות בה שלא תיסתר עם איש אחר, ואם לא התרה בה אינו יכול להפסידה כתובתה, למרות שבודאי עברה על דת, שנהגה שלא בצניעות ונסתרה עם האסור לה!
<b>אמר אביי: לא,</b> הכוונה היא <b>לאוסרה עליו.</b> שאם קינא לה ונסתרה — הרי מאז היא אסורה עליו לעולם. <b>רב פפא אמר:</b> הקינוי הוא כדי <b>להשקותה</b> אחר כך <b>כשהיא נשואה,</b> אם נסתרה בהיותה נשואה. <b>כדתניא</b> <small>[כפי ששנינו</small> בברייתא<small>]:</small> <b>אין מקנין לארוסה</b> על מנת <b>להשקותה כשהיא ארוסה, אבל מקנין לארוסה</b> על מנת <b>להשקותה כשהיא נשואה.</b> ומכל מקום אין ללמוד ממשנתנו דבר לענין התראה לעוברת על דת יהודית.
<b>אמר רבא: תא שמע</b> <small>[בוא</small> ו<small>שמע]</small> פתרון לדבר ממה ששנינו בחלק אחר במשנתנו: <b>אלמנה לכהן גדול, גרושה וחלוצה לכהן הדיוט, ממזרת ונתינה לישראל, בת ישראל לממזר ולנתין —</b> <b>לא שותות ולא נוטלות כתובה.</b>
ונדייק מכאן: <b>מישתא</b> <small>[לשתות]</small> <b>הוא דלא שתיא</b> <small>[שאינן שותות],</small> <b>הא קנויי</b> <small>[הרי לקנא]</small> <b>—</b> <b>מקני להו</b> <small>[מקנא להן].</small> <b>ולמאי</b> <small>[</small>ולמה, <small>לאיזה ענין]</small> מועיל הקינוי? <b>אי</b> <small>[אם]</small> כדי <b>לאוסרן עליו —</b> <b>הא אסירן וקיימן</b> <small>[הרי</small> הן <small>אסורות ועומדות]</small> בין כה וכה, שהרי עובר על איסור לא תעשה כשנושא אותן, <b>אלא לאו</b> <small>[</small>האם <small>לא]</small> כדי <b>להפסידן כתובתן?</b> משמע שללא התראה זו של קינוי איננו יכול להפסידן כתובתן, אף שהן עוברות על דת כשנוהגות שלא בצניעות.
<b>אמר רב יהודה מדיסקרתא: לא,</b> הכוונה היא שמקנא לה כדי <b>לאוסרה לבועל כ</b>שם שאסורה ל<b>בעל. דתנן</b> <small>[ש</small>כן <small>שנינו</small> במשנה<small>]:</small> <b>כשם ש</b>סוטה <b>אסורה לבעל —</b> <b>כך אסורה</b> להינשא <b>לבועל.</b> ואם כן אין להביא מכאן ראיה לענין התראה.
<b>אמר רב חנינא מסורא: תא שמע</b> <small>[בוא</small> ו<small>שמע]</small> ראיה לדבר ממה ששנינו <b>ואלו שבית דין מקנין</b> (מקנאים) <b>להן</b> במקום הבעל: <b>מי שנתחרש בעלה, או נשתטה, או שהיה חבוש בבית האסורין. ולא להשקותה</b> על ידי בית דין <b>אמרו, אלא לפוסלה מכתובתה.</b> והרי מפורש כאן הטעם שמקנאים לה — כדי לפוסלה מכתובתה, <b>שמע מינה</b> <small>[למד מכאן]</small> <b>בעי</b> <small>[צריכה]</small> אשה שנסתרה ועברה על דת יהודית <b>התראה.</b> ומסכמים: אכן, <b>שמע מינה</b> <small>[למד מכאן]</small>  שכן הוא.
 ושואלים:  <b>וכולהו</b> <small>[וכולם],</small> שאר החכמים שעסקו בכך, <b>מאי טעמא</b> <small>[מה טעם]</small> <b>לא אמרי מהא</b> <small>[אמרו</small> להוכיח <small>מזו]</small> שלכאורה הרי זו ראיה מפורשת הכתובה במשנה עצמה! ומשיבים: סבורים הם <b>דלמא שאני התם דלית</b> <small>[שמא שונה שם</small> במשנה <small>שאין]</small> <b>לה אימתא דבעל</b> <small>[אימת הבעל]</small> <b>כלל,</b> שהרי נתחרש או שחבוש בבית האסורים, ולכן צריך להתרות בה. אבל סתם אשה הנשואה לבעלה — אימת בעלה עליה, ואינה צריכה התראה מיוחדת.
 ועוד שאלה בנושא דומה <b>איבעיא להו</b> <small>[נשאלה להם</small> ללומדים<small>]</small> שאלה זו: היתה אשה <b>עוברת על דת ורצה בעלה</b> בכל זאת <b>לקיימה</b> ולא לגרשה, האם <b>מקיימה או אינו מקיימה?</b> כלומר, האם חובה עליו לגרשה, או שרק נתנו לו חכמים רשות לגרשה. וצדדי השאלה: <b>מי אמרינן בקפידא דבעל תלא רחמנא</b> <small>[האם אומרים אנו בהקפדת הבעל תלתה תורה]</small> את ענין עוברת על דת, <b>והא לא קפיד</b> <small>[וזה אינו מקפיד]</small> ואינו חייב לגרשה. <b>או דלמא</b> <small>[שמא]</small> <b>כיון דקפיד</b> <small>[שהקפיד] —</small> <b>קפיד</b> <small>[הקפיד],</small> כיון שהתורה מקפידה על כך —  אין תולים את הדבר ברצונו של הבעל?
 ומציעים:  <b>תא שמע</b> <small>[בוא</small> ו<small>שמע]</small> ראיה לדבר ממשנתנו: <b>ואלו שבית דין מקנין</b> (מקנאים) <b>להן: מי שנתחרש בעלה, או נשתטה, או שהיה חבוש בבית האסורין. ואי אמרת</b> <small>[ואם אומר אתה]</small> <b>רצה בעלה לקיימה מקיימה,</b> וכי <b>עבדי</b> <small>[עושים]</small> <b>בית דין מידי דדלמא לא ניחא ליה</b> <small>[דבר ששמא לא נוח לו]</small> <b>לבעל</b> שיעשו אותו? ושמא אם היה בר דעת היה אומר שהוא רוצה לקיימה! <b>ומשיבים:</b> <b>סתמא דמילתא</b> <small>[סתמו של דבר]</small> <b>כיון שעוברת על דת היא —</b> <b>מינח ניחא ליה</b> <small>[נוח לו]</small> לכל בעל שתנהג אשתו בצניעות, ולכן יכולים בית דין לפעול על סמך הנחה זו, אך אם רצה בעלה לקיימה יכול לקיימה.
<big>ב</big> <b>איבעיא להו</b> <small>[נשאלה להם</small> ללומדים<small>]</small> שאלה זו: <b>בעל שמחל על קינויו,</b> כלומר, קינא לה ואחר כך אמר שהוא מוחל לה, האם <b>קינויו מחול, או אינו מחול?</b> וצדדי השאלה: <b>מי אמרינן</b> <small>[האם אומרים אנו]</small> <b>בקינוי</b> ה<b>בעל תלא רחמנא</b> <small>[תלתה תורה]</small> <b>ו</b>ה<b>בעל הא מחיל ליה</b> <small>[הרי מחל את]</small> <b>קינויו, או דלמא</b> <small>[שמא]</small> <b>כיון דקני ליה מעיקרא לא מצי מחיל ליה</b> <small>[שקינא לה מתחילה אינו יכול למחול לה</small> עוד<small>]?</small>
ומציעים: <b>תא שמע</b> <small>[בוא</small> ו<small>שמע]</small> פתרון לשאלה זו ממה ששנינו: <b>ואלו שבית דין מקנין להן: מי שנתחרש בעלה, או נשתטה, או שהיה חבוש בבית האסורין. ואי אמרת</b> <small>[ואם אומר אתה]</small> ש<b>בעל שמחל על קינויו קינויו מחול, עבדינן מידי דאתי בעל מחיל ליה</b> <small>[</small>האם <small>עושים אנו דבר ש</small>יכול <small>הבעל לבוא</small> ו<small>למחול אותו]?</small> ומשיבים: <b>סתמא דמלתא</b> <small>[סתמו של דבר]</small> <b>אדם מסכים על דעת בית דין,</b> ואין חוששים שימחול, אך אם מחל בפירוש — הרי זה מחול.
 ומציעים עוד: <b>תא שמע</b> <small>[בוא</small> ו<small>שמע]</small> פתרון לדבר ממה ששנינו: <b>ומוסרין לו</b> לבעל המוליך את אשתו, שקינא לה ונסתרה, לבית המקדש <b>שני תלמידי חכמים שמא יבא עליה בדרך</b> ואסור עליו הדבר. <b>ואי אמרת</b> <small>[ואם אומר אתה]</small> ש<b>בעל שמחל על קינויו קינויו מחול —</b> <b>לחליה לקינויה ולבעול</b> <small>[שימחל את קינויו ויבעל]</small> <b>בהיתר! </b>
ומשיבים: אכן, כן הוא ולכך התכוונה המשנה, <b>מאי שנא</b> <small>[מה שונה</small> מדוע דווקא<small>]</small> <b>תלמידי חכמים</b> מלווים אותו — <b>דגמירי</b> <small>[ש</small>הם <small>מלומדים],</small> <b>דאי בעי למיבעל</b> <small>[שאם רוצה</small> הוא <small>לבעול]</small> אותה, <b>אמרי ליה: אחליה לקינוייך ובעלה</b> <small>[אומרים</small> הם <small>לו: מחל על קינוייך ובעל אותה</small> בהיתר<small>].</small>
<b>תא שמע</b> <small>[בוא</small> ו<small>שמע]</small> ממה ש<b>אמר ר' יאשיה: שלשה דברים סח לי</b> החכם <b>זעירא מאנשי ירושלים: בעל שמחל על קינויו —</b> <b>קינויו מחול, וזקן ממרא</b> שהורה בניגוד להוראת בית הדין הגדול, <b>שרצו בית דין למחול לו —</b> <b>מוחלין לו, ובן סורר ומורה שרצו אביו ואמו למחול לו</b> על חטאיו — <b>מוחלין לו.</b>
<b>וכשבאתי אצל חבירי שבדרום</b> ואמרתי להם הלכות אלה, <b>על שנים הודו לי, ועל זקן ממרא לא הודו לי,</b> וטעמם — ש<b>לא</b> <b>ירבו</b> החכמים <b>מחלוקת בישראל. שמע מינה</b> <small>[למד מכאן]</small> ש<b>בעל שמחל על קינויו קינויו מחול.</b> ומסכמים: אכן <b>שמע מינה</b> <small>[למד מכאן].</small>
<b>פליגי</b> <small>[נחלקו]</small> <b>בה</b> בפרטי הלכה זו <b>רב אחא ורבינא; חד</b> <small>[אחד</small> מהם<small>]</small> <b>אמר:</b> אם מחל <b>קודם סתירה —</b> קינויו <b>מחול,</b> אך אם מחל <b>לאחר סתירה —</b> <b>אינו מחול. וחד</b> <small>[אחד</small> מהם<small>]</small> <b>אמר: לאחר סתירה נמי</b> <small>[גם כן]</small> <b>מחול.</b> ומעירים: <b>ומסתברא כמאן דאמר</b> <small>[ומסתבר כ</small>דעת <small>מי שאומר]</small> <b>אינו מחול,</b> 
<b>ממאי</b> <small>[ממה]</small> אנחנו למדים זאת — <b>מדקא מהדרי רבנן</b> <small>[מ</small>תוך התשובה <small>שמשיבים חכמים]</small> <b>לר' יוסי. דתניא</b> <small>[ש</small>כן <small>שנינו</small> בברייתא<small>],</small> <b>ר' יוסי אומר: בעלה נאמן עליה</b> על הסוטה להביאה למקדש בלא שיבוא עליה בדרך, ואינו צריך מלווים <b>מקל וחומר; ומה נדה שהיא ב</b>עונש <b>כרת —</b> <b>בעלה נאמן עליה</b> ומותר הוא להתייחד עימה, <b>סוטה שהיא ב</b>איסור <b>לאו</b> (לא תעשה), שהוא בעונש מלקות בלבד — <b>לא כל שכן</b> שיהיה נאמן שלא יבוא עליה בדרך?
<b>אמרו לו: לא, אם אמרת בנדה —</b> <b>שכן יש לה היתר</b> לאחר זמן, <b>תאמר בסוטה —</b> <b>שאין לה היתר,</b> שהרי אשה שזנתה אסורה לבעלה לעולם.
<b>ואי אמרת</b> <small>[ואם אומר אתה]</small> כי <b>לאחר סתירה מחול לה,</b> אם כן <b>משכחת לה</b> <small>[מוצא אתה אותה]</small> את הסוטה שגם <b>יש לה היתר, דאי בעי מחיל ליה לקינויה ובעיל</b> <small>[שאם רוצה מוחל את קינויו ובועל].</small> <b>אלא שמע מינה</b> <small>[למד מכאן]</small> ש<b>לאחר סתירה אינו מחול</b> עוד, ומסכמים: אכן, <b>שמע מינה</b> <small>[למד ממנה]</small> שכן הוא.
<big>ג  </big>שנינו במשנה: <b>מתו בעליהן עד שלא</b> <b>שתו, בית שמאי</b> אומרים: נוטלות כתובה ולא שותות, ובית הלל אומרים שאינן נוטלות כתובה. ושואלים: <b>במאי קמיפלגי,</b> <small>[במה</small> באיזה עקרון <small>נחלקו]?</small> מסבירים: <b>בית שמאי סברי</b> <small>[סבורים]:</small> <b>שטר העומד לגבות כגבוי דמי</b> <small>[</small>הוא <small>נחשב],</small> ולכן כיון שיש בידה שטר כתובה, הרי כל הכסף של הכתובה כמוחזק בידה. וכיון שאין כאן אלא רק ספק אם זינתה ואיבדה כתובתה — אין בכוח הספק להוציא מידה את הכסף הנחשב כמוחזק בידה על פי השטר.

Daf 25b

<b>ובית הלל סברי</b> <small>[סבורים]:</small> <b>שטר העומד לגבות לאו</b> <small>[לא]</small> <b>כגבוי דמי</b> <small>[</small>הוא <small>נחשב],</small> ולכן כסף הכתובה הוא בחזקת הבעל ויורשיו. ומשום כך אין היא יכולה להוציא מחזקתו, שהרי יש ספק אם היא זכאית לכך.
<big>א</big> שנינו במשנה מחלוקת לגבי הנושא מעוברת חבירו, וכן שנינו לגבי איילונית עקרה וזקינה שלא שותות ולא נוטלות שלדעת תנא קמא אינן שותות ואינן נוטלות כתובתן שיש איסור לשאת אשה כזו, שהרי מבטל מצוות פריה ורביה. ואילו ר' אלעזר אומר שאין אלו נישואי איסור שהרי יכול הוא לישא בנוסף לה אשה אחרת ולפרות ולרבות הימנה ומכיון שהנישואין כשרים, הריהן שותות. <b>אמר רב נחמן אמר רבה בר אבוה: מחלוקת</b> זו היא דווקא <b>בעקרה וזקינה,</b> שהטעם שאינן שותות לשיטת חכמים הוא משום שאסור לו לקיימן כשלא קיים מצוות פריה ורביה, ור' אלעזר סבר שמותר לקיימן הואיל ויכול לשאת אשה אחרת, ולכן יכול להשקותן.
<b>אבל איילונית —</b> <b>דברי הכל לא שותה ולא נוטלת כתובתה, שנאמר:</b> <b>"ונקתה ונזרעה זרע"</b> (במדבר ה, כח), לומר: הדברים האלה אמורים ב<b>מי שדרכה להזריע</b> וללדת, <b>יצאה זו</b> האיילונית <b>שאין דרכה להזריע,</b> וכיון שאין הכתוב יכול להתקיים בה — אין בה דין השקאה כלל.
<b>מיתיבי</b> <small>[מקשים]</small> על כך: <b>המקנא לארוסתו ולשומרת יבם שלו, אם עד</b> ש<b>לא</b> <b>כנסה נסתרה</b> — הרי זו <b>לא שותה ולא נוטלת כתובתה.</b> 

Daf 26a

<b>מעוברת חבירו ומינקת חבירו —</b> <b>לא שותות ולא נוטלות כתובה,</b> אלו <b>דברי ר' מאיר.</b>
<b>שהיה ר' מאיר אומר: לא ישא אדם מעוברת חבירו ומינקת חבירו</b> לפני שמלאו עשרים וארבעה חודשים ללידת הולד, כשייגמל הילד מיניקתו, <b>ואם נשא —</b> <b>יוציא</b> (יגרש) <b>ולא יחזיר</b> אותה <b>עולמית,</b> שקנסוהו על שעבר על דברי חכמים. <b>וחכמים אומרים: יוציא</b> בגט, <b>וכשיגיע זמנו לכנוס</b> (לשאת) לאחר עשרים וארבעה חודש ללידת הולד — <b>יכנוס</b> אותה פעם שניה.
 ועוד אמרו: <b>והרובא</b> (בחור, איש צעיר) <b>שנשא</b> אשה <b>עקרה וזקינה ואין לו אשה ובנים מעיקרא</b> <small>[מתחילה] —</small> <b>לא שותה ולא נוטלת כתובה,</b> שהרי נשא אשה האסורה עליו, שהרי אינו יכול לקיים על ידה מצות פריה ורביה שטרם קיימה. <b>ר' אלעזר אומר:</b> אין בנישואין אלה עצמם איסור, שהרי <b>יכול הוא לישא</b> אשה <b>אחרת ולפרות ולרבות הימנה.</b>
ומשום כך הריהי שותה <b>אבל המקנא לארוסתו</b> או <b>לשומרת יבם שלו, ומשכנסה נסתרה —</b> <b>או שותה או לא נוטלת כתובה. מעוברת ומינקת עצמו</b> שקינא לה, שיש לחשוש שמא יזיקו המים המרים לוולד, מכל מקום קינויו קינוי ולכן <b>או שותה או לא נוטלת כתובתה. הרובא</b> (הצעיר) <b>שנשא עקרה וזקינה, ויש לו אשה ובנים</b> ואם כן, אין היא אסורה עליו שהרי קיים כבר מצות פריה ורביה — <b>או שותה, או לא נוטלת כתובה.</b>
<b>אשת ממזר</b> שהיתה נשואה <b>לממזר,</b> בנישואין כשרים, או <b>אשת נתין לנתין,</b> או <b>אשת גר</b> או <b>עבד משוחרר,</b> או <b>איילונית</b> שקינא לה בעלה — <b>או שותה, או לא נוטלת כתובה. קתני מיהא</b> <small>[שנה</small> התנא <small>על כל פנים]</small> שם ש<b>איילונית</b> שותה, והרי זו <b>תיובתיה</b> <small>[קושיה חמורה על]</small> <b>רב נחמן</b>!
 ומשיבים:  <b>אמר</b> <small>[</small>יכול היה <small>לומר]</small> <b>לך</b> <b>רב נחמן: תנאי</b> <small>[</small>מחלוקת <small>תנאים]</small> <b>היא</b> בענין זה, <b>ואנא דאמרי כי האי תנא</b> <small>[ואני שאמרתי</small> את דברי, <small>כ</small>דעת <small>תנא זה</small> אמרתי<small>].</small> <b>דתניא</b> <b>[ש</b>כן <small>שנינו</small> בברייתא<small>],</small> <b>ר' שמעון בן אלעזר אומר: איילונית לא שותה ולא נוטלת כתובה, שנאמר: "ונקתה ונזרעה זרע"</b> (במדבר ה, כח) — <b>מי שדרכה להזריע, יצאתה זו שאין דרכה להזריע.</b>
ושואלים: <b>ורבנן</b> <small>[וחכמים]</small> הסבורים באותה ברייתא שאיילונית שותה, <b>האי</b> <small>[זה]</small> הכתוב <b>"ונקתה ונזרעה זרע" מאי עבדי ליה</b> <small>[מה עושים</small> הם <small>בו]?</small> הלא אינה בכלל "ונזרעה זרע"! ומשיבים: <b>מיבעי להו לכדתניא</b> <small>[נצרך</small> הוא <small>להם לכפי ששנינו</small> בברייתא<small>]:</small> מה שנאמר <b>"ונקתה ונזרעה [זרע]",</b> לומר <b>שאם היתה עקרה —</b> <b>נפקדת</b> בבנים, אלו <b>דברי ר' עקיבא. אמר לו ר' ישמעאל: אם כן —</b> <b>יסתרו כל העקרות,</b> וישתו מי סוטה <b>ויפקדו,</b> שיש להן דרך כזו להיפקד, <b>וזו,</b> אשה עקרה שהיא צנועה וכשירה, <b>הואיל ולא נסתרה הפסידה</b> בנים?!
אלא יש לומר: <b>אם כן מה תלמוד לומר: "ונקתה ונזרעה זרע", שאם היתה יולדת</b> עד עכשיו <b>בצער —</b> <b>יולדת</b> מעתה <b>בריוח</b> (ברווחה בלא צער), היתה יולדת <b>נקבות —</b> <b>יולדת</b> עכשיו <b>זכרים,</b> היתה יולדת ילדים <b>קצרים</b> (נמוכים) — <b>יולדת ארוכים</b> (גבוהים), היתה יולדת ילדים <b>שחורים</b> שאינם יפים — <b>יולדת לבנים,</b> יפים.
<big>א  </big>שנינו במשנה ש<b>אשת ממזר</b> הנשואה <b>לממזר</b> שותה. ותוהים: <b>פשיטא</b> <small>[פשוט,</small> מובן מאליו<small>]</small> שכן הוא, שהרי נישואיהם נישואין כשרים! ומשיבים, <b>מהו דתימא</b> <small>[שתאמר]:</small> <b>אפושי</b> <small>[להרבות]</small> <b>פסולין לא ליפוש</b> <small>[נרבה]</small> ואין מעוניינים בקיומם של נישואין כאלה, ולכן לא תשתה ותיאסר על בעלה, ולא תלד מעתה ילדים, על כן <b>קא משמע לן</b> <small>[השמיע לנו]</small> שאין הדבר כן.
<big>ב</big> עוד שנינו שם: <b>אשת גר ועבד משוחרר, ואיילונית</b> או שותה או לא נוטלת כתובה. ותוהים לגבי אשת גר ועבד כנעני משוחרר (שגם הוא גר): <b>פשיטא</b> <small>[פשוט,</small> מובן מאליו<small>]</small>  שכן הוא, שהרי אשתו היא לכל דבר?
 ומשיבים:  <b>מהו דתימא</b> <small>[שתאמר]:</small> הלא נאמר בראש פרשת סוטה <b>"דבר אל בני ישראל"</b> (במדבר ה, יב), ויש מקום לומר שבא הכתוב למעט: בנים של ישראל דווקא, <b>ולא גרים,</b> על כן <b>קא משמע לן</b> <small>[השמיעה לנו]</small> הברייתא שאף גרים בכלל. ושואלים: <b>ואימא הכי נמי</b> <small>[ואמור ש</small>כך הוא <small>גם כן]</small> שהכתוב בא באמת למעט גרים! ומשיבים: <b>"ואמרת"</b> (במדבר ה, יב) שנאמר אחר כך — לשון <b>רבויא</b> <small>[ריבוי]</small> <b>הוא,</b> ללמד שכל ישראל, אפילו גרים, שותים.
<big>ג</big> שנינו במשנה: <b>אשת כהן שותה</b> ומותרת לבעלה. ותוהים: <b>אשת כהן שותה פשיטא</b> <small>[פשוט,</small> מובן מאליו<small>]</small> ששותה! ומשיבים: <b>מהו דתימא</b> <small>[שתאמר],</small> הלא אמר הכתוב בסוטה: <b>"והיא לא נתפשה</b> (נאנסה)<b>"</b> (במדבר ה, יג) ולכן היא <b>אסורה, הא</b> <small>[הרי]</small> אם <b>נתפשה</b> — <b>מותרת</b> לבעלה. <b>וזו</b> אשת כהן <b>הואיל ו</b>גם אם <b>נתפשה</b> <b>אסורה</b> היא לבעלה — <b>אימא</b> <small>[אמור]</small> ש<b>לא תשתה</b> שהרי אין דינה שווה לשאר נשים, על כן <b>קא משמע לן</b> <small>[השמיע לנו]</small> <b>שהיא שותה.</b>
<big>ד</big> שנינו במשנה שאשת כהן שותה <b>ומותרת לבעלה.</b> ושואלים: <b>פשיטא</b> <small>[פשוט,</small> מובן מאליו<small>],</small> הלא נבדקה ונמצאה טהורה! <b>אמר רב הונא:</b> מדובר שם <b>במתנוונה</b> שהולך גופה ומתנוון. ותוהים: <b>מתנוונה —</b> <b>הא</b> <small>[הרי]</small> כבר <b>בדקוה מיא</b> <small>[המים]</small>  והוכיחו שהיא טמאה, אלא שהזכות תולה לה אבל אסורה לבעלה!
 ומשיבים:  <b>במתנוונה דרך אברים</b> אחרים. כלומר, מחלות באות עליה, אבל לא באיברים האמורים בתורה. <b>מהו דתימא</b> <small>[שתאמר]:</small> <b>הא זנויי זנאי</b> <small>[זו</small> באמת <small>זנתה],</small> <b>והא</b> <small>[וזה]</small> ש<b>לא בדקוה מיא כי אורחיה</b> <small>[המים כדרכם]</small> הוא <b>משום</b> ש<b>באונס זנאי</b> <small>[זנתה]</small> <b>ולגבי כהן</b> בכל אופן היא <b>אסירא</b> <small>[אסורה],</small> על כן <b>קא משמע לן</b> <small>[השמיע לנו]</small> <b>שאין חוששים לכך.</b>
<big>ה</big> שנינו במשנה ש<b>אשת סריס שותה.</b> ותוהים: <b>פשיטא</b> <small>[פשוט,</small> מובן מאליו<small>],</small> הלא נשואה היא לו! ומשיבים, <b>מהו דתימא</b> <small>[שתאמר]:</small> הלא <b>"</b>ויתן איש בך את שכבתו <b>מבלעדי אישך"</b> (במדבר ה, כ) <b>אמר רחמנא</b> <small>[אמרה תורה],</small> <b>והאי לאו בר הכי</b> <small>[וזה,</small> בעלה <small>אינו מסוגל לכך]</small> <b>הוא,</b> על כן <b>קא משמע לן</b> <small>[השמיע לנו]</small> שאין אומרים כן.
<b>שנינו במשנה ש</b><b>על ידי</b> (לשם) <b>כל עריות מקנין</b> (מקנאים) ותוהים: <b>פשיטא</b> <b>[פשוט,</b> מובן מאליו<small>]</small> שכן הוא!

Daf 26b

<b>מהו דתימא</b> <small>[שתאמר]</small> הלא נאמר בפרשת סוטה <b>"נטמאה" "נטמאה"</b> (במדבר ה, יג-יד) <b>שני פעמים,</b> וללמדנו: איסור <b>אחד לבעל ו</b>איסור <b>אחד לבועל.</b> והיינו יכולים לומר כי דינה של סוטה הוא דווקא <b>היכא דקא מיתסרא בהא זנות</b> <small>[במקום שנאסרת בזנות זו],</small> <b>אבל הא</b> <small>[</small>ערוה <small>זו]</small> <b>הואיל ו</b>היא <b>אסורה וקיימא</b> <small>[ועומדת]</small> לבועל, שהרי הוא אסור בה עוד קודם משום ערוה <b>אימא</b> <small>[אמור]</small> ש<b>לא</b> יחול בה דין סוטה, על כן <b>קא משמע לן</b> <small>[השמיע לנו]</small> שאף על ידי עריות מקנאים.
<big>א  </big>אמרנו שמכל אלה שנסתרה עמהם מקנאים את האשה <b>חוץ מן הקטן.</b> וטעמו של דבר: "ושכב <b>איש</b> אותה" (במדבר ה, יג) <b>אמר רחמנא</b> <small>[אמרה תורה]</small> — <b>ולא קטן. ו</b>שנינו שאינו מקנא לה ממי <b>שאינו איש.</b> ושואלים: <b>למעוטי מאי</b> <small>[למעט</small> את <small>מה]</small> באה המשנה? <b>אילימא</b> <small>[אם תאמר]</small> <b>למעוטי</b> <small>[למעט]</small> <b>שחוף,</b> חולה שאין בו כוח ואינו יכול לבוא על אשה ביאה גמורה. <b>והאמר</b> <small>[והרי אמר]</small> <b>שמואל: שחוף מקנין על ידו, ופוסל</b> אשת כהן שבא עליה באיסור, מלאכול <b>בתרומה!</b>
ושאלו על דבריו: <b>מקנין</b> <small>[מקנאים]</small> <b>על ידו, פשיטא</b> <small>[פשוט, מובן מאליו]</small> שכן הוא! והסבירו: <b>מהו דתימא</b> <small>[שתאמר]</small> הלא <b>"ושכב איש אתה שכבת זרע"</b> (במדבר ה, יג) <b>אמר רחמנא</b> <small>[אמרה תורה],</small> <b>והא לאו בר הכי</b> <small>[וזה אינו מסוגל לכך]</small> <b>הוא,</b> שהרי אינו יכול לבוא עליה, על כן <b>קא משמע לן</b> <small>[השמיע לנו]</small> שמואל שאף על ידו מקנאים.
 ועוד שאלו על דברי שמואל: <b>"ופוסל בתרומה" פשיטא</b> <small>[פשוט,</small> מובן מאליו<small>]</small> שכן הוא! והשיבו: <b>מהו דתימא</b> <small>[שתאמר]:</small> <b>"ולא יחלל זרעו"</b> (ויקרא כא, טו) <b>אמר רחמנא</b> <small>[אמרה תורה],</small> זה <b>דאית ליה</b> <small>[שיש לו]</small> <b>זרע —</b> <b>ליחלל</b> <small>[</small>יכול הוא <small>שיחלל],</small> ואילו זה <b>דלית ליה</b> <small>[שאין לו]</small> <b>זרע —</b> <b>לא ליחלל</b> <small>[יחלל],</small> על כן <b>קא משמע לן</b> <small>[השמיע לנו]</small> שאין הדין תלוי בזרע. ומכל מקום לדעת שמואל מקנאים על ידי שחוף!
<b>ואלא</b> נאמר כי מה ששנינו "שאינו איש" בא <b>למעוטי</b> <small>[למעט]</small> <b>גוי</b> שאין מקנאים על ידו? ושאלו: <b>והאמר</b> <small>[והרי אמר]</small> <b>רב המנונא: גוי מקנין על ידו ופוסל בתרומה.</b>
ומבררים: <b>מקנין על ידו פשיטא</b> <small>[פשוט,</small> מובן מאליו<small>]?</small> והסבירו: <b>מהו דתימא</b> <small>[שתאמר]</small> כיון שנאמר בסוטה <b>"נטמאה" "נטמאה" שתי פעמים,</b> ללמד: <b>אחד לבעל ואחד לבועל,</b> ודין זה נאמר דווקא <b>היכא דקמיתסרא בהא זנות</b> <small>[במקום שנאסרת</small> לבועל <small>בזנות זו],</small> <b>אבל הא</b> <small>[זו]</small> שנבעלה לגוי <b>הואיל ואסורה וקיימא</b> <small>[ועומדת]</small> לבועל זה, שהרי הוא גוי האסור לבת ישראל, <b>אימא</b> <small>[אמור]</small> ש<b>לא</b> נקיים בה את הכתוב בסוטה, על כן <b>קמשמע לן</b> <small>[השמיע לנו]</small> שבכל זאת מקנאים על ידו.
 ועוד שאלו על דברי רב המנונא: <b>ופוסל בתרומה פשיטא</b> <small>[פשוט,</small> מובן מאליו<small>]</small> שכן הוא! והסבירו: <b>מהו דתימא</b> <small>[שתאמר]:</small> <b>"ובת כהן כי תהיה לאיש זר"</b> (ויקרא כב, יב) <b>אמר רחמנא</b> <small>[אמרה תורה],</small> לומר: <b>דבר</b> <small>[</small>זה <small>ש</small>הוא <small>בן]</small> <b>הויה,</b> (נישואין) <small>—</small> <b>אין</b> <small>[כן]</small> פוסל בתרומה, זה <b>דלאו בר</b> <small>[שאינו בן]</small> <b>הויה —</b> <b>לא,</b> על כן <b>קמשמע לן</b> <small>[השמיע לנו]</small> רב המנונא <b>דפסיל</b> <small>[ש</small>הוא <small>פוסל]</small> <b>מ</b>דברי <b>ר' יוחנן,</b> ש
<b>אמר ר' יוחנן משום</b> (בשם) <b>ר' ישמעאל: מנין לגוי,</b> או <b>עבד שבאו על הכהנת,</b> או <b>על הלוייה,</b> או <b>על בת ישראל שפסלוה</b> לכהונה ולאכול בתרומה על ידי ביאה זו, <b>שנאמר: "ובת כהן כי תהיה אלמנה וגרושה</b> וזרע אין לה ושבה אל בית אביה... מלחם אביה תאכל<b>"</b> (ויקרא כב, יג), לומר: חוזרת היא לאכול תרומה דווקא אם נבעלה ל<b>מי שיש לו אלמנות וגירושין בה,</b> כלומר, לבן ישראל שיש בו נישואין, ולכן יש בו גם אלמנות וגירושין, <b>יצאו</b> מכלל זה <b>גוי ועבד שאין לו אלמנות וגירושין בה.</b> שהרי אין קידושין תופסים בהם, שנפסלה על ידם בתרומה לעולם. ומכל מקום מדברי רב המנונא למדנו שמקנאים גם על ידי גוי!
<b>ואלא</b> אם כן <b>למעוטי מאי</b> <small>[למעט</small> את <small>מה]</small> באה המשנה שאמרה "אינו איש"? <b>אמר רב פפא: למעוטי</b> <small>[למעט]</small> <b>בהמה, שאין זנות בבהמה,</b> והנבעלת לבהמה איננה נקראת זונה ואין בה דין סוטה.
 ובאותו ענין מביאים: <b>אמר ליה</b> <small>[לו]</small> <b>רבא מפרזקיא לרב אשי: מנא הא מילתא דאמור רבנן</b> <small>[מניין דבר זה שאמרו חכמים]</small> <b>אין זנות בבהמה —</b> <b>דכתיב</b> <small>[שנאמר]:</small> <b>"לא תביא אתנן זונה ומחיר כלב</b> בית ה' אלהיך לכל נדר<b>"</b>(דברים כג, יט), 
<b>ותניא</b> <small>[ושנויה</small> ברייתא<small>]:</small> <b>"אתנן כלב",</b> כגון שנתנה אשה טלה לבעל הכלב כדי להיבעל לכלב, או <b>מחיר זונה</b> טלה שקנה בו את הסכמת הזונה להיבעל לו — <b>מותרין, שנאמר: "גם שניהם"</b> (דברים כג, יט) להדגיש: <b>שנים</b> אלה (אתנן זונה ומחיר כלב) דווקא אסורים <b>ולא ארבעה.</b>  ומכאן שאין זנות לבהמה (כגון כלב), שהרי אין האתנן נחשב לאתנן זונה.
 ושואלים: הואיל ולמדנו שמקנאים גם על ידי שחוף שאין לו זרע  <b>ואלא</b> מה שנאמר <b>"</b>ושכב איש אותה <b>שכבת זרע"</b> (במדבר ה, יג) <b>למה לי,</b> מה בא כתוב זה למעט? ומשיבים: <b>מיבעי ליה לכדתניא</b> <small>[נצרך</small> הכתוב <small>לכפי ששנינו</small> בברייתא<small>]:</small> מה שנאמר <b>"שכבת זרע" —</b> הרי זה בא למעט ולומר <b>פרט לדבר אחר.</b>
שואלים: <b>מאי</b> <small>[מה</small> פירוש<small>]</small> <b>"</b>פרט ל<b>דבר אחר"? אמר רב ששת: פרט לשקינא לה</b> בעלה שלא יבוא עליה הבועל ש<b>לא כדרכה. אמר ליה</b> <small>[לו]</small> <b>רבא:</b> ש<b>לא כדרכה</b> הלא ביאה גמורה היא, שכן <b>"משכבי אשה"</b> (ויקרא יח, כב) <b>כתיב</b> <small>[נאמר]</small> בלשון רבים, ללמדנו: בין כדרכה בין שלא כדרכה משכב גמור הוא!
<b>אלא אמר רבא: פרט לשקינא לה</b> בביאה <b>דרך אברים</b> אחרים, שאינה קרויה ביאה. <b>אמר ליה</b> <small>[לו]</small> <b>אביי:</b> ביאה דרך איברים <b>פריצותא בעלמא</b> <small>[פריצות סתם]</small> <b>היא, ופריצותא מי אסר רחמנא</b> <small>[ופריצות האם אסרה תורה]</small> אשה על בעלה בכך, ופשוט הוא ואין צורך למיעוט מיוחד.
<b>אלא אמר אביי: פרט לשקינא לה בנשיקה,</b> כלומר, לא בביאה גמורה אלא רק במגע איברי המין זה בזה. ושואלים: <b>הניחא למאן דאמר</b> <small>[זה נוח ל</small>דעת <small>מי שאומר]</small> <b>העראה</b> באשה, שדינה כביאה <b>זו הכנסת עטרה</b> (חלקו העליון של אבר המין הזכרי), <b>אבל נשיקה,</b> מגע בלבד — <b>ולא כלום היא, היינו דאתי קרא למעוטי</b> <small>[זהו שבא הכתוב למעט]</small> <b>נשיקה</b> שאין דינה כביאה. <b>אלא למאן דאמר</b> <small>[ל</small>דעת <small>מי שאומר]</small> <b>העראה זו נשיקה,</b> אם כן <b>מאי איכא למימר</b> <small>[מה יש לומר]</small>  ומדוע אין בה דין סוטה?
 ומשיבים: לשיטה זו  <b>לעולם</b> נפרש "פרט לדבר אחר" — <b>לשקינא לה</b> בביאה <b>דרך אברים</b> אחרים. <b>ו</b>כך נסביר את החידוש שבדבר: <b>מהו דתימא</b> <small>[שתאמר]</small> <b>בקפידא דבעל תליא רחמנא</b> <small>[בהקפדת הבעל תלתה התורה]</small> <b>ובעל הא קא קפיד</b> <small>[הרי</small> הוא <small>מקפיד]</small> גם על מגע כזה, על כן <b>קמשמע לן</b> <small>[השמיע לנו]</small> שאין הדבר תלוי רק בהקפדת בעל, אלא צריך שתהא זו ביאה גמורה.
<b>אמר שמואל: ישא אדם</b> 

Daf 27a

<b>דומה,</b> כלומר, מוטב לו לשאת אשה שהכל מדברים בה, שהיא חשודה בזנות, <b>ואל ישא בת דומה</b> בתה של אשה כזו. <b>שזו,</b> החשודה עצמה, <b>באה מטיפה כשרה,</b> שהיא על כל פנים נולדה בכשרות, <b>וזו,</b> בתה, <b>באה מטיפה פסולה,</b> שיש בה חשש ממזרות.
<b>ור' יוחנן אמר</b> להיפך: <b>ישא אדם בת דומה ואל ישא דומה. שזו,</b> הבת, <b>עומדת בחזקת כשרות</b> עצמה, <b>וזו,</b> החשודה, <b>אינה עומדת בחזקת כשרות.</b>
<b>מיתיבי</b> <small>[מקשים]</small> על ר' יוחנן ממה ששנינו בברייתא: <b>נושא אדם דומה! אמר רבא: ותסברא</b> <small>[ו</small>כי <small>סבור אתה]</small> שאפשר לקבל גירסה זו <b>"נושא"</b> שמשמעה <b>לכתחילה,</b> שכך ראוי לו לאדם לעשות?! <b>אלא,</b> שאין לשון ברייתא זאת מדוייקת, וחייב אתה לתקן ולגרוס: <b>"אם נשא",</b> אם כן <b>תני נמי</b> <small>[שנה גם כן]</small> ותקן: <b>"בת דומה".</b> ואין להוכיח מברייתא זו שלשונה אינה מדוייקת.
 ומסכמים, <b>והלכתא</b> <small>[והלכה]</small> היא: <b>ישא אדם בת דומה, ואל ישא דומה. דתני</b> <small>[ששנה]</small> <b>רב תחליפא בר מערבא</b> <small>[בן ארץ ישראל]</small> <b>קמיה</b> <small>[לפני]</small> <b>ר' אבהו: אשה</b> ה<b>מזנה</b> על בעלה — בכל זאת <b>בניה כשרין,</b> שאנו מייחסים את <b>רוב בעילות</b> שנבעלה <b>אחר הבעל,</b> ומן הסתם הילדים נולדו מבעילתו של הבעל ולא מבעילת הנואף.
<b>בעי</b> <small>[שאל]</small> <b>רב עמרם:</b> אם <b>היתה</b> האשה <b>פרוצה ביותר</b> שכבר אין לתלות את רוב בעילות בבעל, <b>מהו?</b> האם יש לחשוש לכשרות הילדים? ומסבירים: <b>אליבא דמאן דאמר</b> <small>[לשיטת מי שאומר]</small> <b>אין אשה מתעברת אלא</b> בזמן <b>סמוך לווסתה —</b> <b>לא תיבעי</b> <small>[תישאל]</small> <b>לך</b> שאלה זו, שהרי <b>לא ידע</b> <small>[יודע]</small> <b>בה</b> הבעל מתי ווסתה ולכן <b>לא מנטר לה</b> <small>[שומר אותה]</small> מלזנות באותו יום, ובודאי אין בניה כשרים.
אלא <b>כי תיבעי</b> <small>[כאשר תישאל]</small> <b>לך</b> השאלה, הרי זה <b>אליבא דמאן דאמר</b> <small>[לשיטת מי שאומר]</small> ש<b>אין אשה מתעברת אלא סמוך לטבילתה, מאי</b> <small>[מה]</small> יהא הדין? האם נסמוך על כך ש<b>כיון דידע</b> <small>[ש</small>בעלה <small>יודע]</small> <b>בה</b> מהו זמן טבילתה, <b>נטורי מנטר לה</b> <small>[שומר אותה]</small> באותו יום שלא תתעבר מאחר, <b>או דלמא</b> <small>[שמא]</small> <b>כיון</b> ש<b>פרוצה</b> היא <b>ביותר לא</b> נאמר שבניה כשרים, שאי אפשר לסמוך גם על שמירה זו? שאלה זו לא נפתרה, ועל כן <b>תיקו</b> <small>[תעמוד]</small> במקומה.
<big>א</big> שנינו במשנה: ואלו שבית דין מקנין להם. <b>תנו רבנן</b> <small>[שנו חכמים]:</small> נאמר בפרשת סוטה <b>"איש", מה תלמוד לומר</b> כפל הלשון <b>"איש איש</b> כי תשטה אשתו" <small>(במדבר ה, יב) —</small> <b>לרבות אשת חרש, ואשת שוטה, ואשת שעמום</b> (משוגע), <b>ושהלך בעלה למדינת הים, ושהיה חבוש בבית האסורין —</b> <b>שבית דין מקנין להן לפוסלן מכתובתן</b> אם נסתרו.
<b>יכול</b> שקינוי בית דין מועיל <b>אף להשקותן —</b> <b>תלמוד לומר: "והביא האיש את אשתו"</b> (במדבר ה, טו), דווקא הבעל ולא אחר יכול להשקות את האשה. <b>ר' יוסי אומר:</b> מועיל הדבר <b>אף להשקותה,</b> כלומר, <b>ולכשיצא בעלה מבית האסורין ישקנה.</b>
ושואלים: <b>במאי קא מיפלגי</b> <small>[במה,</small> באיזה עקרון, <small>חלוקים</small> הם<small>]</small> ומשיבים, <b>רבנן סברי</b> <small>[חכמים סבורים]:</small> <b>בעינן</b> <small>[צריכים אנו]</small> לקיים את הכתוב <b>"וקנא</b> את אשתו... <b>והביא"</b> (במדבר ה, יד-טו) שהמקנא לה הוא המביא אותה להשקותה, <b>ור' יוסי סבר</b> <small>[סבור]:</small> <b>לא בעינן</b> <small>[אין אנו צריכים]</small> לקיים <b>"וקנא... והביא",</b> אלא יכול הבעל להשקותה אף שבית הדין הוא המקנא.
<big>ב</big> <b>תנו רבנן</b> <small>[שנו חכמים]:</small> מה שנאמר  "זאת תורת הקנאות <b>אשר תשטה אשה תחת אישה</b>" <small>(במדבר ה, כט)</small>, בא כתוב יתר זה <b>להקיש</b> (להשוות) <b>איש לאשה ואשה לאיש.</b> ושואלים: <b>למאי הלכתא</b> <small>[לאיזו הלכה],</small> לאיזה ענין באה השוואה זו? <b>אמר רב ששת: כשם שאם</b> היה <b>הוא</b> הבעל <b>סומא</b> (עיוור) <b>לא היה משקה, דכתיב</b> <small>[שנאמר]:</small> <b>"ונעלם מעיני אישה" </b> <small>(במדבר ה, יג)</small>, כלומר, דווקא אם יכול היה לראות ונעלם ממנו, <b>כך היא, אם היתה סומא</b> (עיוורת) <b>—</b> <b>לא היתה שותה.</b> ולשם כך הועילה ההשוואה, שהיא גזירת הכתוב, אף שאין בה צד של סברה. <b>רב אשי אמר: כשם שחיגרת וגידמת לא היתה שותה, דכתיב</b> <small>[שנאמר]:</small>

Daf 27b

<b>"והעמיד הכהן את האשה לפני ה'... ונתן על כפיה"</b> (במדבר ה, יח), שאם אינה יכולה לעמוד או אין לה ידים לקבל את המנחה — אין משקה אותה, <b>כך</b> גם כן <b>הוא</b> הבעל — <b>אם היה חיגר או גידם לא היה משקה</b> את אשתו. <b>מר בר רב אשי אמר: כשם שאילמת לא היתה שותה, דכתיב</b> <small>[שנאמר]</small> <b>"ואמרה האשה אמן אמן"</b> (<b>במדבר ה, כב) ואם איננה יכולה לומר —</b> אי אפשר לקיים בה מצווה זו, <b>כך הוא,</b> הבעל, <b>אם היה אילם לא היה משקה</b> אותה.

<big>א משנה</big> <b>כשם שהמים בודקים אותה, כך המים בודקים אותו,</b> את הנואף, <b>שנאמר</b> פעמיים: <b>"ובאו</b> בה המים המאררים<b>"</b> (<b>במדבר ה, כד),</b> <b>"ובאו</b> בה המים המאררים" (במדבר ה, כז). 
<b>וכן כשם שאסורה</b> האשה <b>לבעל</b> אם נסתרה ונטמאה — <b>כך אסורה לבועל, שנאמר: "נטמאה" "ונטמאה"</b> (<b>במדבר ה, יד.</b>
<b>במדבר ה, כט), אלו</b> <b>דברי ר' עקיבא. אמר ר' יהושע: כך היה דורש זכריה בן הקצב. רבי אומר: שני פעמים האמורים בפרשה</b> <b>"</b>וקינא את אשתו והיא <b>נטמאה"</b> (<b>במדבר ה, יד), ופעם נוספת נאמר</b> <b>"</b>אשר תשטה אשה תחת אישה <b>ונטמאה"</b> (<b>במדבר ה, כט) —</b> <b>אחד לבעל ואחד לבועל.</b> 
<big>ב</big> <b>בו ביום</b> שהעמידו את ר' אלעזר בן עזריה כנשיא הסנהדרין <b>דרש ר' עקיבא</b> על הכתוב <b>"ו</b>כל <b>כלי חרש אשר יפל מהם אל תוכו כל אשר בתוכו יטמא"</b> (ויקרא יא, לג), <b>אינו אומר "טמא" אלא "יטמא",</b> ולשון זו באה לומר שלא רק שנטמא לעצמו אלא טמא גם <b>לטמא אחרים. למד על ככר שני,</b> ככר שהיה בתוך כלי חרס שקיבל טומאה משרץ מת, שהכלי הוא ראשון לטומאה והככר שני לטומאה, <b>שמטמא את השלישי,</b> כלומר, אוכל הנוגע בו.
<b>אמר ר' יהושע: מי יגלה עפר מעיניך רבן יוחנן בן זכאי</b> שתוכל לחיות ולראות, <b>שהיית אומר: עתיד דור אחר</b> לבוא <b>ולטהר ככר שלישי,</b> לפי <b>שאין לו</b> לשלישי לטומאה <b>מקרא</b> מפורש <b>מן התורה שהוא טמא, והלא ר' עקיבא תלמידך מביא לו מקרא מן התורה שהוא טמא, שנאמר:</b> <b>"כל אשר בתוכו יטמא".</b>
<big>ג </big>בו ביום דרש ר' עקיבא, נאמר בערי הלויים: <b>"ומדתם מחוץ לעיר את פאת קדמה אלפים באמה...</b> זה יהיה להם מגרשי הערים <b>"</b><b>(במדבר לה, ה)</b> <b>ומקרא אחר אמר</b>: "ומגרשי הערים אשר תתנו ללויים <b>מקיר העיר וחוצה אלף אמה סביב</b>" (במדבר לה, ד).
<b>אי אפשר לומר אלף אמה —</b> <b>שכבר נאמר אלפים אמה, ואי אפשר לומר אלפים אמה —</b> <b>שכבר נאמר אלף אמה, הא</b> <small>[הרי]</small> <b>כיצד</b> מיישב אתה את המקראות? — <b>אלף אמה</b> הם <b>מגרש,</b> שטח פנוי סביב העיר, <b>ואלפים אמה</b> נאמר לענין <b>תחום השבת,</b> שאסור לצאת בשבת חוצה לו. ומכאן מצאנו ראיה לאלפיים אמה של תחום שבת מן התורה.
<b>ר' אליעזר בנו של ר' יוסי הגלילי אומר: אלף אמה</b> הם <b>מגרש, ואלפים אמה</b> הם שטח ל<b>שדות וכרמים.</b> 
<big>ד </big><b>בו ביום דרש ר' עקיבא</b> על הכתוב <b>"אז ישיר משה ובני ישראל את השירה הזאת לה' ויאמרו לאמר"</b> (שמות טו, א), <b>שאין תלמוד לומר "לאמר",</b> שאין למלה "לאמר" שום משמעות כאן, <b>ומה תלמוד לומר "לאמר" —</b> <b>מלמד שהיו ישראל עונין שירה אחריו של משה על כל דבר ודבר כקוראין את הלל,</b> שהיו חוזרים ועונים על כל פסוק <b>"אשירה לה' כי גאה גאה"</b> (שמות טו, א). <b>לכך נאמר "לאמר"</b> — שאף הם יאמרו.
<b>ר' נחמיה אומר: כקורין את שמע, ולא כקורין את הלל.</b> כלומר, שהיה משה פותח בפסוק וישראל ממשיכים איתו.
<big>ה </big><b>בו ביום דרש ר' יהושע בן הורקנוס: לא עבד איוב את הקדוש ברוך הוא אלא מאהבה, שנאמר:</b> <b>"הן יקטלני לו איחל"</b> (איוב יג, טו). <b>ועדיין הדבר שקול</b> האם הכוונה בכתוב "לו אייחל" היא: <b>לו אני מצפה. או</b> שמא הכוונה היא: <b>איני מצפה?</b> שכן יש בכתוב זה קרי ("לו") וכתיב ("לא"), ואפשר להבין גם: לא אייחל — <b>תלמוד לומר: "עד אגוע לא אסיר תמתי ממני"</b> (איוב כז, ה), <b>מלמד שמאהבה עשה.</b>
<b>אמר ר' יהושע: מי יגלה עפר מעיניך רבן יוחנן בן זכאי, שהיית דורש כל ימיך</b> ש<b>לא</b> <b>עבד איוב את המקום אלא מיראה</b> בלבד, <b>שנאמר:</b> <b>"</b>ה<b>איש</b> ההוא <b>תם וישר</b> ו<b>ירא אלהים וסר מרע"</b> (איוב א, א), <b>והלא יהושע תלמיד תלמידך למד שמאהבה עשה.</b> 
<big>ו גמרא</big> שנינו שכשם שהמים בודקים אותה כך בודקים גם אותו. ושואלים על מה ששנינו <b>"אותו" —</b> <b>למאן</b> <small>[למי]</small> את מי הם בודקים? <b>אילימא</b> <small>[אם תאמר]</small> שבודקים <b>לבעל —</b> <b>בעל מאי עביד</b> <small>[מה</small> רע <small>עשה]</small> שהמים בודקים אותו? <b>וכי תימא</b> <small>[ואם תאמר]</small> 

Daf 28a

<b>דאי אית ביה</b> <small>[שאם אין בו]</small> <b>עון</b> בדומה לעוונה <b>בדקי ליה מיא</b> <small>[בודקים אותו המים],</small> ואולם האם <b>כי אית ביה עון בדידיה מי בדקי לה מיא לדידה</b> <small>[</small>האם <small>כאשר יש בו עוון האם בודקים המים אותה]</small> כלל? <b>והא תניא</b> <small>[והרי שנינו</small> בברייתא<small>],</small> נאמר: <b>"ונקה האיש מעון והאשה ההיא תשא את עונה"</b> (במדבר ה, לא) ללמד: <b>בזמן שהאיש מנוקה מעון</b> — אז <b>המים בודקין את אשתו,</b> אבל אם <b>אין האיש מנוקה מעון —</b> <b>אין המים בודקין את אשתו!</b>
<b>ואלא</b> נאמר שהכוונה היא <b>לבועל</b> שהמים פועלים גם עליו, אולם אם כן <b>ליתני כדקתני סיפא</b> <small>[שישנה</small> במפורש <small>כמו ששנה</small> ב<small>סוף]:</small> <b>כשם שאסורה לבעל כך אסורה לבועל</b>  ושיאמר אף כאן: כשם שהמים בודקים אותה, כך בודקים הם את הבועל!
 ומשיבים:  <b>לעולם</b> הכוונה היא <b>לבועל, ו</b>לגבי ההבדל בסגנון, <b>רישא</b> <small>[</small>ב<small>ראשה, תחילתה]</small> של המשנה — <b>איידי דתנא</b> <small>[מתוך ששנה]</small> <b>"</b>בודקין <b>אותה" תני</b> <small>[שנה]</small> גם כן <b>"</b>בודקין <b>אותו",</b> להשוואת הלשון. <b>סיפא</b> <small>[</small>ב<small>סוף המשנה] —</small> <b>איידי דתנא</b> <small>[מתוך ששנה]</small> "אסורה ל<b>בעל" תנא</b> <small>[שנה]</small> גם "אסורה ל<b>בועל".</b> 
<big>א  </big>שנינו במשנה ראיה לדבר שהמים בודקים גם אותו לדברי ר' עקיבא, <b>שנאמר:</b> <b>"ובאו" "ובאו". איבעיא להו</b> <small>[נשאלה להם</small> ללומדים<small>]</small> בגירסת המשנה: האם <b>"באו" "ובאו" קאמר</b> <small>[אמר]</small> והלימוד הוא מן הוא"ו היתירה, <b>או "ובאו" "ובאו"</b> (במדבר ה, כב. במדבר ה, כד. במדבר ה, כז) <b>קאמר</b> <small>[אמר]</small>  והלימוד הוא מן הכפילות בפרשה?
 ומציעים:  <b>תא שמע</b> <small>[בוא</small> ו<small>שמע]</small> תשובה לשאלה זו מלימוד דומה שבהמשך דברי ר' עקיבא: <b>כשם שאסורה לבעל כך אסורה לבועל, שנאמר:</b> <b>"נטמאה" "ונטמאה",</b>  משמע שהלימוד הוא מריבוי הוא"ו.
 ומקשים:  <b>ועדיין תיבעי</b> <small>[תישאל]</small> לך: <b>"נטמאה" "נטמאה" קאמר</b> <small>[אמר]</small> שם <b>או "נטמאה" "ונטמאה" קאמר</b> <small>[אמר],</small> שאף כאן יש לשאול שוב האם הלימוד הוא מן הריבוי, או מן הוא"ו היתירה?
<b>תא שמע</b> <small>[בוא</small> ו<small>שמע]</small> <b>מדקתני סיפא</b> <small>[ממה ששנה</small> ב<small>סוף</small> (בהמשך)<small>],</small> <b>רבי אומר: שני פעמים האמורין בפרשה "ונטמאה" "ונטמאה" —</b> <b>אחד לבעל ואחד לבועל. מכלל</b> זה, ממה שניסח רבי את דבריו כך ("אחד... ואחד"), שלמד ממה שנאמר הדבר שתי פעמים, משמע ש<b>רבי עקיבא ו"וי קדריש</b> <small>[את הוא"וים</small> הוא <small>דורש]</small> ולא את הכפילות.
<b>הלכך</b> <small>[על כן]</small> <b>ל</b>דעת <b>ר' עקיבא</b> בעצם <b>שיתא קראי כתיבי</b> <small>[ששה כתובים נאמרו]</small> בענין זה של "ובאו המים", אם מונים את שלוש הפעמים ואת ריבוי הוא"ו שבהן:
<b>חד</b> <small>[אחד</small> מהם<small>]</small> (במדבר ה, כד) — <b>לצואה דידה</b> <small>[לציווי שלה,</small> של האשה<small>],</small> כלומר, שה' אומר ומצווה שכך יהא, <b>וחד</b> <small>[ואחד],</small> הוא"ו שבו — <b>לצואה דידיה</b> <small>[לציווי שלו],</small> של הבועל, שייבדק גם הוא על ידי המים.
<b>חד</b> <small>[אחד]</small> בתיאור השקאת הסוטה (במדבר ה, כז) — <b>לעשייה דידה</b> <small>[שלה]</small> להודיע שכך ייעשה בה, <b>וחד</b> <small>[ואחד</small> (הוא"ו)<small>]</small> <b>לעשייה דידיה</b> <small>[שלו],</small> ללמד שכך נעשה גם בו.
<b>חד</b> <small>[אחד]</small> (במדבר ה, כב) — <b>לידיעה דידה</b> <small>[שלה]</small> שמודיע לה הכהן שכך יהיה בה, <b>וחד</b> <small>[ואחד</small> (הוא"ו)<small>] —</small> <b>לידיעה דידיה</b> <small>[שלו].</small>
<b>ו</b>לדעת <b>רבי תלתא קראי כתיבי</b> <small>[שלושה כתובים נאמרו]</small> כיון שאינו דורש את הואוי"ם היתירים: <b>חד</b> <small>[אחד] —</small> <b>לצואה</b> <small>[לציווי]</small> שלה, <b>וחד</b> <small>[ואחד]</small> — <b>לעשייה</b> שלה <b>וחד</b> <small>[ואחד] —</small> <b>לידיעה</b>  שלה.
 ושואלים:  <b>ורבי,</b> ענין זה ש<b>כשם שהמים בודקים אותה כך בודקין אותו מנא ליה</b> <small>[מניין לו]?</small>
<b>ומשיבים:</b> <b>נפקא ליה מדתניא</b> <small>[יוצא לו</small> נלמד הדבר <small>מ</small>מה <small>ששנינו</small> בברייתא<small>]:</small> מה שנאמר <b>"לצבות בטן ולנפל ירך"</b> (במדבר ה, כב) אלה הם <b>בטנו ויריכו של בועל. אתה אומר</b> שהכוונה היא <b>בטנו ויריכו של בועל, או אינו אלא בטנה ויריכה של</b> ה<b>נבעלת? כשהוא אומר "וצבתה בטנה ונפלה ירכה"</b> (במדבר ה, כז) <b>הרי בטנה ויריכה של נבעלת אמור</b> במפורש, <b>ומה אני מקיים</b> את הכתוב <b>"לצבות בטן ולנפל ירך" —</b> <b>בטנו ויריכו של בועל.</b>
<b>ואידך</b> <small>[והאחר],</small> ר' עקיבא, שאינו לומד מכאן, סבור כי הכתוב <b>ההוא</b> בא לומר <b>דמודע</b> <small>[שמודיע]</small> <b>לה</b> ה<b>כהן</b> שה<b>בטן ברישא</b> <small>[בתחילה]</small> נפגעת <b>והדר</b> <small>[ואחר כך]</small> ה<b>ירך,</b> ש<b>לא</b> <b>להוציא לעז על המים המרים.</b> שאם לא יודיעוה, תאמר שמה שקרה לא היה מפני המים המרים אלא מטעם אחר, שהרי הכהן אמר לה קודם (במדבר ה, כא) "ירכך נופלת" ואחר כך "ואת בטנך צבה".
<b>ואידך</b> <small>[והאחר],</small> רבי, סבור: <b>אם כן, לכתוב קרא</b> <small>[שיכתוב הכתוב]</small> <b>"בטנה ויריכה", מאי</b> <small>[מה]</small> הלשון הכללית <b>"בטן" ו"ירך" —</b> <b>שמע מינה</b> <small>[למד מכאן]</small> שהכוונה <b>לבועל.</b>
ושואלים: אם כך, <b>ואימא כולי להכי</b> <small>[ואמור</small> שהפסוק <small>כולו לכך]</small> <b>הוא דאתא</b> <small>[שבא],</small> שהמים בודקים את הבועל, ולא בא ללמד כלל על האשה? ומשיבים: <b>אם כן לכתוב</b> <b>[שיכתוב]</b> <b>"בטנו ויריכו", מאי</b> <small>[מה</small> לשון<small>]</small> <b>"בטן" ו"ירך"</b> שהיא לשון כללית — <b>שמע מינה תרתי</b> <small>[למד מכאן שני</small> דברים<small>].</small> 
<big>ב  </big>שנינו במשנה, <b>אמר ר' יהושע: כך,</b> כר' עקיבא, <b>היה דורש זכריה</b> בן הקצב. רבי אומר: שני פעמים האמורים בפרשה "ונטמאה" "ונטמאה" — אחד לבעל ואחד לבועל.
<b>תנו רבנן</b> <small>[שנו חכמים]:</small> <b>שלש פעמים האמורין</b> בפרשה "והיתה <b>אם נטמאה"</b> <small>(במדבר ה, כז)</small>  "וקינא את אשתו והיא <b>נטמאה"</b> <small>(במדבר ה, יד)</small> "אשר תשטה אשה תחת אישה <b>ונטמאה"</b> <small>(במדבר ה, כט)</small> <b>למה?</b> — <b>אחד</b> שהיא טמאה ואסורה <b>לבעל, ואחד לבועל, ואחד לתרומה</b> שאסורה לאכול, אם היתה כהנת או נשואה לכהן, אלו <b>דברי ר' עקיבא.</b>
<b>אמר ר' ישמעאל:</b> הלא <b>קל וחומר</b> הוא; <b>ומה גרושה</b> (בת כהן) <b>שמותרת לתרומה —</b> <b>אסורה לכהונה, זו,</b> הסוטה, <b>שאסורה בתרומה —</b> <b>אינו דין שאסורה לכהונה?</b>
ועוד דרשו בענין זה: <b>מה תלמוד לומר</b> בתיאור המקרים בהם משקה הבעל את אשתו <b>"והיא נטמאה"</b> (במדבר ה, יד) ובהמשך אותו פסוק נאמר <b>"והיא לא נטמאה"</b> — לומר כך: <b>אם נטמאה למה שותה, אם לא נטמאה למה משקה? מגיד לך הכתוב שהספק אסורה,</b> שנאסרת על בעלה אפילו מחמת הספק, ואינה מותרת לו עד שיתברר הדבר.
<b>ומכאן אתה דן</b> ולמד <b>ל</b>דינו של <b>שרץ</b> מת, אם יש ספק טומאה על ידו: <b>ומה סוטה,</b> <b>שלא עשה בה שוגג כמזיד ו</b>לא עשה בה <b>אונס כרצון,</b> שאם שגגה או נאנסה אינה נבדקת — בכל זאת <b>עשה בה ספק כודאי,</b> שמפני הספק בלבד היא נאסרת עד שיתברר הדבר, <b>שרץ</b> (או שאר טומאות) <b>שעשה בו שוגג כמזיד ואונס כרצון,</b> שהרי עצם מגעו מטמא, ואין כל הבדל כיצד אירע הדבר — <b>אינו דין שיעשה בו ספק</b> 

Daf 28b

<b>כודאי</b> ולכן ספק טומאת שרץ אסורה.
<b>וממקום שבאת,</b> מסוטה, שמשם למדנו דין ספק טומאת השרץ, יש ללמוד אף פרטי דינים בענין ספק טומאה: <b>מה סוטה</b> אין ספק טומאתה הופך לודאי אלא ב<b>רשות היחיד</b> שהרי היא נאסרת משום שנסתרה, ואין אפשרות של סתירה ברשות הרבים — <b>אף שרץ</b> ספיקו מטמא ב<b>רשות היחיד</b> בלבד.
<b>ומה סוטה</b> הריהו <b>דבר שיש בו דעת לישאל,</b> שהרי אפשר לשאול אותה אם נטמאה או לא נטמאה — <b>אף שרץ,</b> אין ספק טומאה בו טמא אלא ב<b>דבר שיש בו דעת לישאל</b> כגון אדם שספק נטמא, או בדבר שספק נטמא והיה שם אדם שיכול היה לדעת.
<b>ומכאן אמרו: דבר שיש בו דעת לישאל, ברשות היחיד —</b> <b>ספיקו טמא, ברשות הרבים—</b> <b>ספיקו טהור. ו</b>דבר <b>שאין בו דעת לישאל, בין ברשות היחיד בין ברשות הרבים —</b> <b>ספיקו טהור.</b> עד כאן לשון הברייתא.
 ותחילה שואלים לגבי פירוש חילופי הדברים בין החכמים: <b>ור' ישמעאל</b> מה משמעות דבריו? הרי <b>אמר ר' עקיבא</b> שיש בסוטה איסור <b>תרומה, ומהדר ליה איהו</b> <small>[ומחזיר</small> ומשיב <small>לו הוא]</small> לענין דין <b>כהונה?</b> והרי ר' עקיבא לא הזכיר כלל שאסורה לכהונה!
<b>ותו</b> <small>[ועוד]:</small> <b>לר' עקיבא,</b> הלכה זו שאסורה ל<b>כהונה מנא ליה</b> <small>[מניין לו]?</small> <b>וכי תימא</b> <small>[ואם תאמר]</small> ש<b>כהונה לא צריכא קרא</b> <small>[אינה צריכה כתוב]</small> מיוחד כדי ללמד עליה,

Daf 29a

<b>שהרי עשה בה</b> בסוטה <b>ספק זונה כזונה</b> שהיא נאסרת על בעלה מפני הספק בלבד, וכיון שנעשתה כזונה הרי זונה אסורה לכהן. אולם אם כן <b>תרומה נמי</b> <small>[גם כן]</small> <b>לא תיבעי קרא</b> <small>[תצטרך כתוב]</small> מפורש, <b>שהרי עשה בה ספק זונה כזונה,</b> וזונה אסורה בתרומה!
<b>אלא</b> יש לומר כי <b>ל</b>דעת <b>ר' עקיבא ארבעה קראי כתיבי</b> <small>[כתובים נאמרו]</small> שדורש גם את כפל הלשון "נטמאה" וגם את הוא"ו היתירה של המלה "ונטמאה": <b>חד</b> <small>[</small>כתוב <small>אחד]</small> לאוסרה <b>לבעל, וחד</b> <small>[ואחד]</small> לאוסרה <b>לבועל, וחד</b> <small>[ואחד]</small> לאוסרה <b>לכהונה, וחד</b> <small>[ואחד]</small> לאוסרה <b>לתרומה. ו</b>לדעת
<b>ר' ישמעאל</b> שאינו דורש את יתור הוא"ו <b>תלתא קראי כתיבי</b> <small>[שלושה כתובים נאמרו]:</small> <b>חד</b> <small>[</small>כתוב <small>אחד]</small> <b>לבעל, וחד</b> <small>[ואחד]</small> <b>לבועל, וחד</b> <small>[ואחד]</small> <b>לתרומה, ו</b>אילו <b>כהונה אתיא</b> <small>[באה,</small> נלמדת<small>]</small> <b>בקל וחומר</b>  מתרומה.
 ושואלים:  <b>ור' ישמעאל, ממאי דאיצטריך קרא</b> <small>[ממה,</small> מניין יודע הוא <small>שהוצרך הכתוב]</small> <b>לתרומה, וכהונה אתיא</b> <small>[באה]</small> <b>בקל וחומר? דילמא כי אצטריך</b> <small>[שמא כאשר הוצרך]</small> הפסוק הרי זה <b>לכהונה</b> בלבד, <b>ו</b>אילו <b>תרומה שריא</b> <small>[מותרת]</small>  לה!
 ומשיבים:  <b>אמר</b> <small>[</small>יכול היה <small>לומר]</small> <b>לך</b> ר' ישמעאל: <b>מסתברא דומיא</b> <small>[מסתבר</small> ללמוד מן הפסוק איסור ב<small>דומה]</small> לאיסור <b>בעל ובועל. מה בעל ובועל</b> הם איסורים החלים על האשה <b>מחיים</b> (בחיי הבעל) — <b>אף תרומה נמי</b> <small>[גם כן]</small> היא איסור <b>מחיים, לאפוקי</b> <small>[להוציא]</small> <b>כהונה</b> שהוא איסור שחל עליה רק <b>לאחר מיתה</b> של הבעל, שאם בחייו יגרשנה תהיה אסורה ממילא לכהן כגרושה.
<b>ור' עקיבא,</b> סברה זו של <b>דומיא</b> <small>[איסור</small> ב<small>דומה]</small> לאיסור <b>בעל ובועל לית ליה</b> <small>[אין לו],</small> אינו סבור שיש ללמוד מהשוואה זו, ולכן צריך שני לימודים; אחד לתרומה ואחד לכהונה.
<b>ואי נמי אית ליה</b> <small>[ואם גם כן יש לו]</small> השוואה זו, סבור הוא ש<b>מילתא דאתיא</b> <small>[דבר שבא,</small> שנלמד<small>]</small> <b>בקל וחומר</b> בכל זאת <b>טרח וכתב לה קרא</b> <small>[טורח וכותב אותו הכתוב</small> במפורש<small>].</small> ואף כאן, למרות שאפשר ללמוד איסור כהונה מתרומה בקל וחומר, בכל זאת נכתב הדבר במפורש.
<b>אמר רב גידל אמר רב: דבר שיש בו דעת לישאל ואין בו דעת לישאל</b> לענין ספק טומאה <b>מהאי קרא נפקא</b> <small>[מפסוק זה</small> הוא <small>יוצא],</small> שנאמר: <b>"והבשר אשר יגע בכל טמא לא יאכל"</b> (ויקרא ז, יט) ומכאן נלמד: <b>ודאי טמא הוא</b> ש<b>לא יאכל, הא</b> <small>[הרי]</small> <b>ספק טמא וספק טהור —</b> <b>יאכל.</b>
ולעומת זאת <b>אימא סיפא</b> <small>[אמור</small> את <small>סופו]</small> של אותו פסוק: <b>"והבשר כל טהור יאכל בשר"</b> (ויקרא ז, יט), משמע: <b>ודאי טהור הוא</b> ש<b>יאכל בשר, הא</b> <small>[הרי]</small> <b>ספק טמא וספק טהור —</b> <b>לא יאכל.</b> אם כן יש סתירה הנובעת מדיוק ומיצוי לשונו של פסוק זה.
<b>אלא לאו שמע מינה</b> <small>[</small>האם <small>לא תלמד מכך]:</small> <b>כאן —</b> <b>שיש בו דעת לישאל,</b> שהאיש עצמו נגע ("כל טהור") ולכן ספיקו טמא, <b>כאן</b> כשהבשר הטמא נגע ("והבשר") הרי זה דבר <b>שאין בו דעת לישאל</b>  וספיקו טהור.
 ומעירים:  <b>ואיצטריך</b> <small>[והוצרך]</small> לענין זה מה שלמד <b>רב גידל אמר רב, ואיצטריך למיגמר</b> <small>[והוצרך</small> גם <small>להילמד]</small> <b>מסוטה. דאי</b> <small>[שאם]</small> רק <b>מ</b>דברי <b>רב הוה אמינא</b> <small>[הייתי אומר]</small> כי ספק טומאה בדבר שיש בו דעת להישאל, טמא <b>בין ברשות היחיד ובין ברשות הרבים,</b> לכן <b>איצטריך למיגמר</b> <small>[צריך היה ללמוד]</small> <b>מסוטה</b> שרק ברשות היחיד כך הוא.
 וכן גם להיפך: <b>ואי</b> <small>[ואם]</small> <b>מסוטה</b> בלבד היו למדים, <b>הוה אמינא</b> <small>[הייתי אומר]</small> שכשם שבסוטה גם הסוטה וגם הצד האחר לטומאה, הבועל, יש להם דעת ויכולים להישאל, כך גם בכל ספק מגע טומאה — לא יהיה הספק טמא <b>עד דאיכא</b> <small>[שיש]</small> <b>דעת נוגע ו</b>דעת <b>מגיע,</b> כלומר, המטמא והנטמא, על כן <b>צריכא</b> <small>[צריך]</small> גם לדברי רב גידל אמר רב, שדי באחד מהם שיש בו דעת להישאל, כדי לטמא ספק טומאה ברשות היחיד.
<big>א  </big>שנינו במשנה: <b>בו ביום דרש ר' עקיבא וכל כלי חרש כו'.</b>  שככר טמא, שהוא שני לטומאה, מטמא ככר תרומה אחר שנגע בו, וסיפר ר' יהושע שסבור היה רבן יוחנן בן זכאי שיקום דור ויטהרנו, מאחר שאין לו מקרא כתוב.
 ושואלים: ו<b>מאחר שאין לו</b> מקרא, <b>למה</b> החזיק רבן יוחנן בהנחה שהוא <b>טמא?</b>
<b>אמר רב יהודה אמר רב:</b> סבור היה ש<b>מן ה</b>כתוב במפורש ב<b>תורה אין לו</b> טומאה, אבל <b>מדין קל וחומר יש לו.</b> ומהו קל וחומר זה: <b>ומה טבול יום</b> (אדם שטבל מטומאתו ועדיין לא נטהר לגמרי עד סוף אותו יום) <b>שמותר בחולין</b> ואינו פוסלם, ונקרא טהור לענין חולין (רמב"ן) — <b>פוסל בתרומה</b> אם נגע בה, כפי שאנו למדים מן הכתובים, <b>ככר שני שפסול בחולין</b> שקיבל טומאה מראשון לטומאה, ומכל מקום קרוי טמא — <b>אינו דין שיעשה שלישי בתרומה?</b>
ומעירים: קל וחומר זה <b>איכא למיפרך</b> <small>[יש</small> אפשרות <small>לפרוך,</small> לשבור אותו<small>]</small> בטענה הבאה: <b>מה לטבול יום שכן</b> היה <b>אב הטומאה</b>  לפני שטבל, מה שאין כן ככר זה שהוא רק שני לטומאה מתחילתו!
 ומשיבים:  <b>תיתי</b> <small>[תבוא,</small> תילמד<small>]</small> הלכה זו

Daf 29b

<b>מטבול יום</b> של <b>שרץ</b>  אדם שנטמא בשרץ וטבל, ומתחילה לא היה האיש אלא ראשון לטומאה, ובכל זאת פוסל הוא את התרומה!
 ומקשים: והרי עדיין יש לפרוך את הקל וחומר,  <b>מה לטבול יום</b> של <b>שרץ —</b> <b>שכן</b> יכול להיות <b>במינו,</b> בטבול יום, גם <b>אב הטומאה</b>  מה שאין כן באוכלים, שלעולם אינם נעשים אב הטומאה!
 ומשיבים:  <b>כלי חרש יוכיח</b>  שאין במינו אב הטומאה ובכל זאת מטמא את התרומה.
 ומקשים: הלא אפשר לדחות:  <b>מה לכלי חרש</b> שיש בו צד טומאה חמור אחר — <b>שכן מטמא מאוירו,</b> שדבר הנכנס בחללו של כלי חרס טמא —  נטמא, ואינו צריך לשם כך מגע ישיר עם המטמא!
 ומשיבים:  <b>טבול יום יוכיח</b> שיש בו חומרה זו שפוסל תרומה אף שאינו מטמא באויר אלא רק במגע ישיר,
<b>ו</b>אם כן <b>חוזר הדין</b> מצד זה לצד זה. שאם רצונך לתת טעם מסויים לחומרה זו יש ראיה מן הדין השני שאין בו צד זה, וכן להיפך; <b>לא ראי זה כראי זה</b> (לא זה דומה לזה) <b>ולא ראי זה כראי זה, הצד השוה שבהן —</b> <b>שמותרין בחולין, ופוסלין בתרומה,</b> ומכאן נלמד בקל וחומר: <b>כל שכן ככר שני שפוסל בחולין</b> — ש<b>פוסל בתרומה. ו</b>אותו
<b>דור אחר</b> שסבר רבן יוחנן בן זכאי שיטהרנו, <b>פריך</b> <small>[מקשה]</small> על כך: <b>מה להצד השוה שבהן</b> בטבול יום ובכלי חרס — <b>שכן יש בהן צד חמור,</b> שכל אחת מן החומרות הללו אינה מצויה בכל הטומאות.
<b>ו</b>אילו <b>רבן יוחנן בן זכאי</b> עצמו, <b>צד חמור לא פריך</b> <small>[מקשה],</small> שלדעתו קיומו של צד חמור שאינו משותף לשני המקרים אינו נימוק לפרוך קל וחומר.
<big>א  </big>אגב כך מביאים אתה ש <b>תניא</b> <small>[שנינו</small> בברייתא<small>],</small> <b>אמר ר' יוסי: מנין לרביעי בקודש שפסול</b>  על ידי מגע של שלישי לטומאה?
 ומפרש:  <b>ודין</b> (קל וחומר) <b>הוא.</b> שכך אפשר לומר: <b>מה מחוסר כיפורים</b> (כגון יולדת או זב), שכבר נטהר מטומאתו החמורה על ידי טבילה והערב שמש אך צריך להביא קרבן, ועד שלא יביא קרבן לכפרתו אף ש<b>מותר</b> הוא <b>בתרומה</b> — מכל מקום <b>פסול בקודש.</b> דבר שהוא <b>שלישי</b> לטומאה, <b>שפסול</b> <b>בתרומה —</b> <b>אינו דין הוא שיעשה רביעי</b> לטומאה <b>בקודש?</b>
<b>ולמדנו</b> איפוא <b>שלישי לקודש מן התורה, ורביעי מקל וחומר.</b>
ומפרשים: <b>שלישי לקודש מן התורה מנלן</b> <small>[מניין לנו] —</small> <b>דכתיב</b> <small>[שנאמר]:</small> <b>"והבשר אשר יגע בכל טמא לא יאכל"</b> (ויקרא ז, יט). <b>מי לא עסקינן</b> <small>[האם אין אנו עוסקים]</small> אף במקרה ש<b>נגע בשני</b> לטומאה ("כל טמא" — כל שיש בו טומאה) <b>ואמר רחמנא</b> <small>[ואמרה תורה]</small> <b>"לא יאכל". רביעי מקל וחומר —</b> <b>כדאמרן</b> <small>[כפי שאמרנו].</small>
<b>אמר ר' יוחנן:</b> ה<b>טעם</b> של <b>בריבי</b> (אדם גדול זה), ר' יוסי, <b>איני יודע מה הוא, שהרי</b> קל וחומר זה, <b>תשובתו</b> (דחייתו) <b>בצדו: אוכל הבא,</b> כלומר, הנטמא <b>מחמת</b> מגע <b>טבול יום יוכיח, שפסול בתרומה —</b> <b>ואינו עושה רביעי בקודש.</b>
<b>דתניא</b> <small>[ש</small>כן <small>שנינו</small> בברייתא<small>],</small> <b>אבא שאול אומר: טבול יום תחילה לקודש</b> כלומר, נחשב כראשון לטומאה לענין קדשים <b>לטמא שנים</b> (שתי דרגות): את מה שהוא נוגע בו, ואת הדבר שנוגע באותו דבר, <b>ולפסול אחד</b> שהשלישי שנגע בו שהוא רביעי בקודש אינו מטמא אחרים אבל פסול בעצמו מטעם טומאה.
<b>ר' מאיר אומר:</b> טבול יום נחשב כשני לטומאה: <b>מטמא אחד</b> את מה שהוא נוגע בו, <b>ופוסל</b> רק <b>אחד</b> אחריו. <b>וחכמים אומרים: כשם ש</b>טבול יום <b>פוסל אוכלי תרומה ומשקי תרומה —</b> <b>כך פוסל אוכלי קודש ומשקי קודש,</b> אבל אינו מטמא אותם לטמא אחרים. ואם כן רואים אנו כי לדעת חכמים טבול יום הפוסל תרומה רק פוסל קדשים, אבל אינו מטמא לטמא אחרים, כלומר, לעשות רביעי בקודש!
<b>מתקיף לה</b> <small>[מקשה על כך]</small> <b>רב פפא: ממאי</b> <small>[ממה,</small> מניין<small>]</small> יודע אתה ש<b>ר' יוסי כרבנן סבירא ליה</b> <small>[כ</small>שיטת <small>חכמים סבור הוא]?</small> <b>דלמא</b> <small>[שמא]</small> <b>כ</b>שיטת <b>אבא שאול סבירא ליה</b> <small>[סבור הוא]</small> ש<b>אמר</b> שטבול יום יכול במגעו <b>לטמא שנים ולפסול אחד!</b>
ודוחים: <b>אי סלקא דעתך</b> <small>[אם עולה על דעתך]</small> לומר שר' יוסי <b>כאבא שאול סבירא ליה</b> <small>[סבור הוא]</small> אם כן <b>לייתיה</b> <small>[שיביא,</small> ילמד <small>אותו]</small> <b>לרביעי בקודש</b> בראיה טובה יותר, <b>מאוכל שבא</b> (שנטמא) <b>מחמת</b> מגע <b>טבול יום.</b>
וכך יאמר: <b>ומה אוכל הבא מחמת טבול יום,</b> ש<b>טבול יום גופיה</b> <small>[עצמו]</small> <b>מותר בחולין —</b> <b>אמרת</b> שהוא <b>עושה רביעי בקודש, אוכל</b> 

Daf 30a

<b>שלישי הבא מחמת שני,</b> ש<b>שני גופיה</b> <small>[עצמו]</small> <b>אסור בחולין —</b> <b>אינו דין שעושה רביעי בקודש?</b>
<b>וכי תימא</b> <small>[ואם תאמר]</small> שלא השתמש בקל וחומר זה <b>משום דאיכא למיפרך</b> <small>[שאפשר להקשות]:</small> <b>מה לטבול יום שכן</b> היה מתחילה <b>אב הטומאה</b> — <b>הא אייתינה</b> <small>[הרי</small> ר' יוסי <small>הביא אותה]</small> השתמש בלימוד כזה <b>ממחוסר כיפורים, ולא פרכיה</b> <small>[פרך אותו]</small> מטעם זה, אף שמחוסר כיפורים גם הוא היה קודם לכן אב הטומאה, משמע שאיננו חושש לפירכה זו!
<big>א</big> <b>אמר רב אסי אמר רב, ואמרי לה</b> <small>[</small>ויש <small>אומרים]</small> ש<b>אמר</b> זאת <b>רבה בן איסי אמר רב: ר' מאיר, ור' יוסי, ור' יהושע, ור' אלעזר, ור' אליעזר —</b> <b>כולהו סבירא להו</b> <small>[כולם סבורים הם],</small> ש<b>אין שני עושה שלישי בחולין</b> והוא מוכיח את הדברים:
<b>ר' מאיר —</b> <b>דתנן</b> <small>[ש</small>כן <small>שנינו</small> במשנה<small>]:</small> <b>כל הטעון ביאת מים</b> (טבילה) <b>מדברי סופרים,</b> שחכמים נתנו לו דין כשני לטומאה, <b>מטמא את הקודש, ופוסל את התרומה, ומותר בחולין ובמעשר,</b> אלו <b>דברי ר' מאיר,</b> ומכיון שלדעתו מותר בחולין ודאי שאינו עושה שלישי בחולין. <b>וחכמים אוסרין במעשר.</b>
<b>ר' יוסי —</b> <b>הא דאמרן</b> <small>[זה שאמרנו]</small> ש<b>אם איתיה</b> <small>[יש]</small> צד לומר שהוא סבור ששני עושה שלישי בחולין, אם כן <b>לייתיה</b> <small>[שיביא,</small> שילמד <small>אותו]</small> <b>לרביעי בתרומה</b> מקל וחומר: ומה טבול יום שמותר בחולין פוסל בתרומה, ככר שלישי שפסול בחולין אינו דין שיעשה רביעי בתרומה. <b>ו</b>מתוך כך ל<b>חמישי בקודש</b> מקל וחומר: ומה מחוסר כיפורים שמותר בתרומה פסול בקודש, רביעי שפסול בתרומה אינו דין שיעשה חמישי בקודש.
<b>ר' יהושע —</b> <b>דתנן</b> <small>[ש</small>כן <small>שנינו</small> במשנה<small>]</small> <b>ר' אליעזר אומר:</b> אדם <b>האוכל אוכל ראשון</b> לטומאה נעשה <b>ראשון</b> לטומאה, האוכל אוכל <b>שני</b> — נעשה <b>שני, שלישי</b> — נעשה <b>שלישי.</b> <b>ר' יהושע אומר: האוכל אוכל ראשון ואוכל שני</b> — נעשה <b>שני,</b> האוכל אוכל <b>שלישי</b> — נעשה <b>שני בקודש</b> שאף מאכל קודש שיגע בו יפסול את הקודש במגעו, <b>ואין</b> הוא נעשה <b>שני בתרומה</b> — לפוסלה.
 וכל זה מדובר <b>ב</b>אדם שאכל <b>חולין שנעשו על טהרת תרומה</b>  שהיו נזהרים בטהרת חולין אלה כאילו היו תרומה.
 ונדייק:  <b>על טהרת התרומה —</b> <b>אין</b> <small>[כן],</small> אבל חולין שנעשו <b>על טהרת הקודש</b> שנזהרו בטהרתם כאילו היו קדשים — <b>לא,</b> ודינם כחולין רגילים.
<b>אלמא קסבר</b> <small>[מכאן</small> שהוא <small>סבור]:</small> <b>אין שני עושה שלישי בחולין.</b>
<b>ר' אלעזר —</b> <b>דתניא</b> <small>[ש</small>כן <small>שנינו</small> בברייתא<small>],</small> <b>ר' אלעזר אומר: שלשתן שוין, הראשון שבקודש ו</b>הראשון <b>שבחולין ו</b>הראשון <b>שבתרומה</b> — כל אחד מהם
<b>מטמא שנים</b> (שתי דרגות זו אחר זו, שני ושלישי) <b>ופוסל אחד</b> אחריהם, דהיינו רביעי <b>בקודש,</b>
<b>מטמא אחד</b> (שני בתרומה) <b>ופוסל אחד</b> 
<b>דהיינו שלישי</b> <b>בתרומה, ופוסל אחד</b> בלבד <b>בחולין,</b> כלומר, שני מכאן שלדעתו אין שלישי לטומאה בחולין.
<b>ר' אליעזר</b> סבור כן, כמו <b>דתנן</b> <small>[ששנינו</small> במשנה<small>],</small> <b>ר' אליעזר אומר: חלה ניטלת מן</b> העיסה <b>הטהורה על</b> העיסה <b>הטמאה, כיצד?</b> היו <b>שתי עיסות אחת טהורה ואחת טמאה —</b> <b>נוטל כדי</b> שיעור <b>חלה</b> עבור שתי העיסות <b>מעיסה</b> טהורה ש<b>לא</b> <b>הורמה חלתה, ונותן פחות מכביצה</b> ממנה, כלומר, שיעור של אוכל שאינו מטמא, <b>באמצע</b> בין הטמאה והטהורה <b>כדי ליטול</b> את החלה <b>מן המוקף</b> (הסמוך), כלומר, מן העיסה הטמאה הסמוכה לה.

Daf 30b

<b>וחכמים אוסרין</b> לעשות כן.
<b>ותניא</b> <small>[ושנויה</small> ברייתא<small>]</small> שלדעת ר' אליעזר יכול לתת באמצע אף עיסה ששיעורה <b>כביצה,</b> המטמאת אוכלים אחרים.
<b>סברוה</b> <small>[חשבו]</small> אותם חכמים שרצו להוכיח מכאן את דעת ר' אליעזר כי <b>אידי ואידי</b> <small>[זה וזה],</small> בין במשנה ובין בברייתא מדובר <b>בעיסה</b> שהיתה <b>ראשונה</b> לטומאה, <b>ו</b>עוד הניחו כי <b>חולין הטבולין לחלה</b> (שהם בגדר טבל, שצריכים להפריש מהם חלה) <b>לא כחלה דמו</b> <small>[נחשבים]</small> לענין טהרתם, אלא כחולין גמורים.
 ועל סמך הנחות אלה מציעים: <b>מאי לאו בהא קמיפלגי</b> <small>[האם לא בזה חלוקים]</small> ר' אליעזר וחכמים, <b>דמר סבר</b> <small>[שחכם זה,</small> ר' אליעזר, <small>סבור]:</small> <b>אין שני עושה שלישי בחולין,</b> ולכן גם אם מניח בצק טהור ששיעורו כביצה באמצע, ועל ידי כך נטמאת החתיכה מחמת העיסה הטמאה ונעשית שני לטומאה, מכל מקום אינה יכולה לטמא את העיסה האחרת, שאין שני עושה שלישי בחולין.
<b>ומר סבר</b> <small>[וחכם זה,</small> חכמים, <small>סבור]:</small> <b>שני עושה שלישי בחולין,</b> ולכן אוסרים לחבר את העיסה הטמאה והטהורה.
<b>אמר רב מרי בריה</b> <small>[בנו]</small> של <b>רב כהנא: דכולי עלמא</b> <small>[לדעת הכל]</small> אפשר לומר ש<b>אין שני עושה שלישי בחולין, והכא</b> <small>[וכאן]</small> <b>ב</b>ענין <b>חולין הטבולין לחלה קמיפלגי</b> <small>[חלוקים</small> הם<small>],</small> <b>מר סבר</b> <small>[חכם זה,</small> חכמים, <small>סבור]:</small> <b>כחלה דמו</b> <small>[נחשבים]</small> וחלה דינה כתרומה, ששני לטומאה פוסל את השלישי ולכן הם אוסרים, <b>ומר סבר</b> <small>[חכם זה,</small> ר' אליעזר, <small>סבור]:</small> <b>לא כחלה דמו</b> <small>[נחשבים],</small> ומתיר.
<b>ואיבעית אימא</b> <small>[ואם תרצה אמור]:</small> <b>דכולי עלמא</b> <small>[לדעת הכל]</small> <b>חולין הטבולין לחלה לא כחלה דמו</b> <small>[נחשבים]</small> <b>ואין שני עושה שלישי בחולין והכא</b> <small>[וכאן]</small> <b>ב</b>שאלה אחרת, האם <b>מותר לגרום טומאה לחולין שבארץ ישראל קמיפלגי</b> <small>[חלוקים</small> הם<small>].</small>
<b>מר סבר</b> <small>[חכם זה,</small> ר' אליעזר, <small>סבור]:</small> <b>מותר לגרום טומאה לחולין שבארץ ישראל,</b> ולכן יכול לתת באמצע אפילו כביצה מעיסה טהורה ואינו חושש במה שהיא נטמאת, <b>ומר סבר</b> <small>[וחכם זה,</small> חכמים, <small>סבור]:</small> <b>אסור לגרום טומאה לחולין שבארץ ישראל.</b>
<big>א  </big>שנינו במשנה: <b>בו ביום דרש רבי עקיבא</b>  לגבי תחום שבת, שלמד הלכות אלה מדין ערי הלויים, ור' אליעזר בנו של ר' יוסי הגלילי דרש את הפסוק לענין אחר.
 ושואלים:  <b>במאי קא מיפלגי</b> <small>[במה</small> באיזה עקרון <small>חלוקים</small> הם<small>]?</small> ומשיבים: <b>מר סבר</b> <small>[חכם זה,</small> ר' עקיבא, <small>סבור]:</small> <b>תחומין</b> של שבת <b>דאורייתא</b> <small>[מן התורה</small> הם<small>],</small> ומוצא לכך ראיה בכתוב, <b>ומר סבר</b> <small>[וחכם זה,</small> ר' אליעזר בנו של ר' יוסי הגלילי, <small>סבור]</small> שתחומים הם רק <b>דרבנן</b> <small>[מ</small>דברי <small>סופרים],</small> ולכן דורש את הפסוק לענין אחר.
<b>תנו רבנן</b> <small>[שנו חכמים],</small> <b>בו ביום דרש ר' עקיבא: בשעה שעלו ישראל מן הים, נתנו עיניהם</b> (החליטו) <b>לומר שירה. וכיצד אמרו שירה —</b> <b>כגדול המקרא את הלל</b> ומוציא את הרבים ידי חובה, <b>והן</b> הקהל <b>עונין אחריו ראשי פרקים</b> של ההלל, כגון "הודו לה' כי טוב". כיצד? <b>משה אמר "אשירה לה'"</b> (שמות טו, א) <b>והן אומרים "אשירה לה'", משה אמר "כי גאה גאה" והן אומרים</b> אחריו שוב <b>"אשירה לה'".</b>
<b>ר' אליעזר בנו של ר' יוסי הגלילי אומר:</b> ישראל קראו את השירה <b>כ</b>דרך שנוהגים ב<b>קטן המקרא את הלל, והן</b> הקהל, <b>עונין אחריו כל מה שהוא אומר</b> לפי שאינו מוציאם ידי חובה, והם צריכים לומר הכל בעצמם. כיצד? <b>משה אמר "אשירה לה'" והן אומרים "אשירה לה'", משה אמר "כי גאה גאה" והן אומרים "כי גאה גאה".</b>
<b>ר' נחמיה אומר:</b> נהגו <b>כסופר</b> (חזן) <b>הפורס</b> (פותח) <b>על</b> ברכות קריאת <b>שמע בבית הכנסת, שהוא פותח תחילה</b> ואומר את המילים הראשונות של הברכה <b>והן עונין אחריו</b>  ומשלימים.
 ושואלים:  <b>במאי קמיפלגי</b> <small>[במה</small> הם <small>חלוקים]?</small> — <b>ר' עקיבא סבר: "לאמר"</b> (שמות טו, א), המבטא חזרה על מה שנאמר, מתייחס רק <b>אמילתא קמייתא</b> <small>[על הדבר הראשון]</small> "אשירה לה"', שהוא שנאמר על ידי הכל.
<b>ור' אליעזר בנו של ר' יוסי הגלילי סבר: "לאמר" —</b> <b>אכל מילתא ומילתא</b> <small>[על כל דבר ודבר].</small> <b>ור' נחמיה סבר: "ויאמרו"</b> (שמות טו, א) כוונתו — <b>דאמור כולהו בהדי הדדי</b> <small>[שאמרו כולם יחד],</small> ואילו <b>"לאמר"</b> בא לומר ש<b>פתח משה ברישא</b> <small>[בתחילה]</small> ורק אחר כך השלימו כולם.
<b>תנו רבנן</b> <small>[שנו חכמים],</small> <b>דרש ר' יוסי הגלילי: בשעה שעלו ישראל מן הים נתנו עיניהם</b> (החליטו) <b>לומר שירה. וכיצד אמרו שירה? עולל מוטל על ברכי אמו, ותינוק יונק משדי אמו, כיון שראו את השכינה —</b> <b>עולל הגביה צוארו, ותינוק שמט דד מפיו, ואמרו "זה אלי ואנוהו"</b> (שמות טו, ב), <b>שנאמר:</b> <b>"מפי עוללים ויונקים יסדת עז"</b> (תהלים ח, ג).
<b>היה ר' מאיר אומר: מנין שאפילו עוברים שבמעי אמן אמרו שירה</b> על הים — <b>שנאמר</b> על שירת הים

Daf 31a

<b>"במקהלות ברכו אלהים ה' ממקור ישראל"</b>  (תהלים סח, כז) שגם מן הרחם ("מקור") ברכו את ה' כשנקהלו ("במקהלות") על הים.
 ושואלים:  <b>והא</b> <small>[והרי]</small> העוברים במעי אמם <b>לא חזו</b> <small>[ראו],</small> ואיך אמרו "זה אלי ואנווהו"? <b>אמר ר' תנחום: כרס</b> של אמם <b>נעשה להן כאספקלריא המאירה</b> (כזכוכית שקופה) <b>וראו</b> דרכה.
<big>א  </big>שנינו במשנה: <b>בו ביום דרש ר' יהושע בן הורקנוס</b> ש<b>לא</b> <b>עבד איוב</b> את הקדוש ברוך הוא אלא מאהבה, והביא ראיה מן הכתוב "הן יקטלני לו איחל" (איוב יג, טו), ועדיין נשאר בספק בגלל אי הבהירות במשמעות "לו". ושואלים: <b>וליחזי</b> <small>[ושיראה]</small> <b>האי</b> <small>[</small>מלה <small>זו]</small> <b>"לא", אי בלמ"ד אל"ף כתיב</b> <small>[כתובה]</small> היא, ואם כן — <b>לא הוא, אי</b> <small>[אם]</small> <b>בלמ"ד וי"ו כתיב</b> <small>[כתובה]</small> היא ואם כן <b>לו הוא?</b>
על כך מקשים: <b>וכל היכא דכתיב</b> <small>[מקום שנאמר]</small> <b>בלמ"ד אל"ף,</b> תמיד <b>לא,</b> בלשון שלילה <b>הוא? אלא מעתה "בכל צרתם לא צר"</b> (ישעיה סג, ט) <b>דכתיב</b> <small>[שנאמר]</small> <b>בלמ"ד אל"ף, הכי נמי</b> <small>[כך גם כן]</small> ש<b>"לא"</b> בלשון שלילה <b>הוא?</b>
<b>וכי תימא הכי נמי</b> <small>[ואם תאמר כך</small> הוא <small>גם כן],</small> <b>והכתיב</b> <small>[והרי נאמר]</small> מיד אחר כך <b>"ומלאך פניו הושיעם",</b> משמע שהכוונה היא "לו" בוי"ו! <b>אלא לאו</b> <small>[</small>האם <small>לא]</small> הצירוף "לא" <b>משמע הכי ומשמע הכי</b> <small>[משמעו כך ומשמעו כך]</small> בין לחיוב בין לשלילה, ואין להוכיח מן הכתוב. ולכן הוצרך ר' יהושע בן הורקנוס לראיה אחרת.
<b>תניא</b> <small>[שנויה</small> ברייתא<small>]</small> <b>ר' מאיר אומר: נאמר "ירא אלהים"</b> (איוב א, א) <b>באיוב, ונאמר "ירא אלהים"</b> (בראשית כב, יב) <b>באברהם, מה "ירא אלהים" האמור באברהם —</b> <b>מאהבה</b> עשה, <b>אף "ירא אלהים" האמור באיוב —</b> <b>מאהבה.</b>
ושואלים: <b>ואברהם גופיה מנלן</b> <small>[עצמו מניין לנו]</small> שעשה מאהבה — <b>דכתיב</b> <small>[שנאמר]</small> <b>"זרע אברהם אהבי"</b>  (ישעיה מא, ח).
 ושואלים:  <b>מאי איכא</b> <small>[מה</small> הבדל <small>יש]</small> <b>בין עושה מאהבה לעושה מיראה?</b> ומשיבים: <b>איכא הא דתניא</b> <small>[יש</small> את <small>זו ששנינו</small> בברייתא<small>],</small> <b>ר' שמעון בן אלעזר אומר: גדול העושה מאהבה יותר מן העושה מיראה, שזה</b> העושה מיראה <b>תלוי</b> ונשמר לו הדבר לזכות <b>לאלף דור. וזה</b> העושה מאהבה <b>תלוי לאלפים דור.</b>
וראיה לכך: <b>הכא כתיב</b> <small>[כאן נאמר]:</small> <b>"</b>ועושה חסד <b>לאלפים לאהבי ולשמרי מצותי"</b> (שמות כ, ו) הרי שהחסד נשמר אלפי דורות לעושה מאהבה ("אוהבי"), <b>והתם כתיב</b> <small>[ושם נאמר]:</small> <b>"ולשמרי מצותו לאלף דור"</b>  (דברים ז, ט).
 ומקשים:  <b>התם נמי כתיב</b> <small>[שם גם כן נאמר]</small> <b>"לאהביו ולשמרי מצותו לאלף דור"</b>  (דברים ז, ט)!
 ומשיבים:  <b>האי לדסמיך ליה והאי לדסמיך ליה</b> <small>[זה</small> (אלפיים) מתייחס <small>לשסמוך לו</small> ("אוהביו") <small>וזה</small> (אלף) <small>מתייחס לשסמוך לו</small> ("שומרי מצוותיו")<small>]</small>.
 מסופר:  <b>הנהו תרי תלמידי דהוו יתבי קמיה</b> <small>[אלו שני התלמידים שהיו יושבים לפני]</small> <b>רבא, חד</b> <small>[אחד</small> מהם<small>]</small> <b>אמר ליה</b> <small>[לו]</small> <b>אקריון בחלמאי</b> <small>[הקריאו לי בחלומי]</small> פסוק זה: <b>"מה רב טובך אשר צפנת ליראיך"</b> (תהלים לא, כ), <b>וחד</b> <small>[ואחד</small> מהם<small>]</small> <b>אמר ליה</b> <small>[לו]:</small> <b>אקריון בחלמאי</b> <small>[הקריאו לי בחלומי]</small> <b>"וישמחו כל חוסי בך לעולם ירננו</b> ותסך עלימו <b>ויעלצו בך אהבי שמך"</b> (תהלים ה, יב). <b>אמר להו</b> <small>[להם]:</small> <b>תרוייכו רבנן צדיקי גמורי אתון</b> <small>[שניכם חכמים צדיקים גמורים אתם]</small> אלא <b>מר</b> <small>[חכם זה]</small> עובד את ה' <b>מאהבה, ומר</b> <small>[וחכם זה]</small> עובד את ה' <b>מיראה.</b> 

<big>א משנה</big> <b>מי שקינא לאשתו ונסתרה, אפילו שמע מעוף הפורח,</b> כלומר, מכל מקור שהוא, שנסתרה — <b>יוציא</b> (יגרש אותה), <b>ויתן כתובה,</b> אלו <b>דברי ר' אליעזר.</b>
<b>ר' יהושע אומר:</b> אין מגרש אותה <b>עד שישאו ויתנו בה</b> ויספרו עליה <b>מוזרות בלבנה</b> (נשים היושבות וטוות לאור הירח) ובדרך אגב מדברות ברכילות של העיר.
 אם <b>אמר עד אחד "אני ראיתיה שנטמאת" —</b> <b>לא היתה שותה</b> אלא מגרשה. <b>ולא עוד אלא אפילו עבד אפילו שפחה</b> שאינם נאמנים לעדות — <b>הרי אלו נאמנין</b> לענין עדות טומאה <b>אף לפוסלה מכתובתה</b> שנחשבת כזונה ומאבדת כתובתה.
<b>חמותה ובת חמותה וצרתה ויבמתה</b> (גיסתה, אשת אחיה) <b>ובת בעלה,</b> אף שהן חשודות ואינן נאמנות להעיד על האשה בדרך כלל — <b>הרי אלו נאמנות</b> להעיד עליה בענין זה. <b>ולא</b> שהאמינו להן <b>לפוסלה מכתובתה,</b> שאין עדותן מועילה לכך, <b>אלא</b> ש<b>לא תשתה.</b>
שלכאורה <b>שהיה בדין</b> לומר אחרת: <b>ומה אם עדות ראשונה</b> שנסתרה <b>שאין אוסרתה איסור עולם</b> אלא נבדקת במי סוטה — <b>אינה מתקיימת בפחות משנים</b> שצריכים שני עדים שיעידו שנסתרה, <b>עדות אחרונה</b> שנטמאה <b>שאוסרתה איסור עולם —</b> <b>אינו דין</b> ש<b>לא תתקיים בפחות משנים?</b>
— <b>תלמוד לומר: "ועד אין בה"</b> (במדבר ה, יג) <b>כל עדות שיש בה.</b>
ואפשר להקשות: אם כן נעשה <b>קל וחומר לעדות הראשונה</b> מתוך הלכה זו <b>מעתה: ומה אם</b> 

Daf 31b

<b>עדות אחרונה</b> על הטומאה <b>שאוסרתה איסור עולם —</b> <b>הרי היא מתקיימת בעד אחד</b> בלבד, <b>עדות הראשונה</b> על הסתירה <b>שאין אוסרתה איסור עולם</b> אלא עד שתשתה — <b>אינו דין שתתקיים בעד אחד?</b>
<b>תלמוד לומר: "כי מצא בה ערות דבר"</b> (דברים כד, א) <b>ולהלן הוא אומר "על פי שני עדים... יקום דבר"</b> (דברים יט, טו), ולמדים מגזירה שווה "דבר" "דבר" <b>מה להלן</b> אין הדבר מתקיים אלא <b>על פי שנים —</b> <b>אף כאן</b> אין עדות על הסתירה אלא על <b>פי שנים.</b>
היה <b>עד</b> אחד <b>אומר "נטמאת" ועד</b> אחר <b>אומר "לא נטמאת", אשה</b> אחת <b>אומרת "נטמאת" ואשה</b> אחרת <b>אומרת "לא נטמאת" —</b> <b>היתה שותה,</b> שמאחר שיש עדויות הסותרות זו את זו — הרי זה ספק אם נטמאת ושותה.
<b>אחד אומר "נטמאת" ושנים אומרים "לא נטמאת" —</b> <b>היתה שותה. שנים אומרים "נטמאת" ואחד אומר "לא נטמאת"</b> — סומכים על עדות השנים, ו<b>לא היתה שותה</b> אלא יוצאת מבעלה.
<big>א גמרא</big> על הלימוד מהגזירה שווה הנמצא במדרש ההלכה במשנה זו, שאין עדות על קינוי וסתירה בפחות משני עדים, שואלים: <b>האי</b> <small>[זה]</small> <b>תלמוד לומר "כי מצא בה ערות דבר",</b> הלא לכאורה
<b>תלמוד לומר</b> בפרשת סוטה <b>"בה"</b> ("והיא נטמאה ועד אין בה" — במדבר ה, יג) ומהדיוק <b>בה ולא בקינוי, בה ולא בסתירה מיבעי ליה</b> <small>[צריך היה לו]</small>  לומר, שהרי מכאן למדנו דין עד אחד בטומאה!
 ומשיבים:  <b>הכי נמי קאמר</b> <small>[כך גם כן אמר],</small> כך צריך להבין את הדברים: <b>תלמוד לומר "בה" —</b> <b>בה ולא בקינוי, בה ולא בסתירה.</b>
<b>ו</b>אולם <b>טומאה בעלמא</b> <small>[סתם]</small> שמעיד אדם על אשת איש שנטמאה <b>בלא קינוי ובלא סתירה,</b> ש<b>לא מהימן</b> <small>[נאמן]</small> <b>עד אחד מנלן</b> <small>[מניין לנו]?</small> — דין זה נלמד באופן אחר, <b>נאמר כאן</b> בענין עדות <b>"דבר", ונאמר להלן "דבר"</b> בענין ערוה, <b>מה להלן</b> מדובר <b>ב</b>עדות <b>שני עדים —</b> <b>אף כאן בשני עדים,</b> ואין עד אחד מספיק לכך.
<big>ב  </big>שנינו במשנה: <b>עד אומר נטמאת</b> ועד אומר לא נטמאת — היתה שותה. ומעירים: יש לדייק, <b>טעמא</b> <small>[הטעם,</small> דווקא<small>]</small> <b>דקא מכחיש ליה</b> <small>[שמכחיש אותו]</small> העד השני, <b>הא</b> <small>[הרי]</small> אם <b>לא קא מכחיש ליה</b> <small>[</small>היה <small>מכחיש אותו]</small> היה <b>עד אחד מהימן</b> <small>[נאמן]</small> ואסורה על בעלה לעולם,
<b>מנהני מילי</b> <small>[מניין הדברים הללו]?</small> ומביאים, <b>דתנו רבנן</b> <small>[ששנו חכמים]:</small> מה שנאמר <b>"ועד אין בה"</b> (במדבר ה, יג) — <b>בשנים הכתוב מדבר,</b> שאם אין בה שני עדים, אלא עד אחד בלבד, הרי היא אסורה.
<b>אתה אומר בשנים, או אינו אלא באחד? —</b> <b>תלמוד לומר: "לא יקום עד אחד באיש</b> לכל עוון ולכל חטאת<b>"</b> (דברים יט, טו
<b>), ועל כך דרשו:</b> <b>ממשמע שנאמר</b> <b>"לא יקום עד" איני יודע שהוא אחד,</b> שהרי לשון יחיד הוא, <b>מה תלמוד לומר "אחד" —</b> <b>זה בנה אב</b> וקבע תקדים ויסוד להלכה: <b>כל מקום שנאמר</b> <b>"עד" —</b> <b>הרי כאן שנים, עד שיפרוט לך הכתוב</b> ויאמר במפורש <b>"אחד". ו</b>אם כן גם כאן בענין סוטה
<b>אמר רחמנא</b> <small>[אמרה תורה]</small> אם <b>תרי לית</b> <small>[שני</small> עדים <small>אין]</small> <b>בה אלא חד</b> <small>[</small>עד <small>אחד]</small> <b>"והיא לא נתפשה"</b> (נאנסה) (במדבר ה, יג) — הריהי <b>אסורה.</b>
ושואלים: <b>וכיון דמדאורייתא</b> <small>[שמ</small> דין <small>תורה]</small> <b>עד אחד מהימן</b> <small>[נאמן],</small> אם כן <b>אידך היכי מצי מכחיש ליה</b> <small>[האחר איך יכול להכחיש אותו]</small> ולגרום לה שתשתה ולא תיאסר עולמית בעדות הראשון? <b>והא</b> <small>[והרי]</small> <b>אמר עולא: כל מקום שהאמינה תורה עד אחד</b> לעדות <b>הרי כאן</b> עדות כעדות <b>שנים, ואין דבריו של</b> עד <b>אחד</b> קיימים <b>במקום</b> שהוא סותר <b>שנים!</b>
<b>אלא אמר עולא: תני</b> <small>[שנה,</small> ותקן במשנתנו<small>]:</small> עד אומר נטמאת ועד אומר לא נטמאת — <b>לא היתה שותה. וכן אמר ר' יצחק,</b> יש לשנות: <b>לא היתה שותה. ור' חייא אמר</b> שהנוסח הוא: <b>היתה שותה.</b>
ושואלים: <b>לר' חייא קשיא</b> <small>[קשה]</small> מה שהיה קשה ל<b>עולא:</b> והרי דינו של העד הראשון כשניים! ומשיבים: <b>לא קשיא</b> <small>[אין</small> זה <small>קשה];</small> <b>כאן</b> במשנתנו מדובר שבאו שני העדים <b>בבת אחת,</b> וכיון שהם סותרים זה את זה — הרי זה כאילו לא היתה כאן עדות. ואילו <b>כאן,</b> בדין של עולא, מדובר שבאו <b>בזה אחר זה,</b> כשבא עד אחד והעיד שנטמאה מקובלת עדותו כעדות של שניים ואין השני יכול לבטל עדותו.
<b>תנן</b> <small>[שנינו</small> במשנה<small>]:</small> <b>עד</b> אחד <b>אומר "נטמאת" ושנים אומרים "לא נטמאת" —</b> <b>היתה שותה,</b> ונדייק מכאן: <b>הא חד וחד</b> <small>[הרי</small> אם היו <small>אחד ואחד]</small> — <b>לא היתה שותה,</b> אם כן <b>תיובתא</b> <small>[קושיה חמורה]</small> היא על <b>ר' חייא!</b>
ומשיבים: <b>אמר</b> <small>[</small>יכול היה <small>לומר]</small> <b>לך ר' חייא: וליטעמיך</b> <small>[ולטעמך,</small> לשיטתך<small>]</small> שכך אתה מדייק, <b>אימא סיפא</b> <small>[אמור</small> את <small>סופה]</small> של המשנה: <b>שנים אומרים "נטמאת" ואחד אומר "לא נטמאת" —</b> <b>לא היתה שותה.</b> ותדייק מכאן: <b>הא חד וחד</b> <small>[הרי</small> אם היו <small>אחד ואחד]</small> — <b>היתה שותה.</b> ונמצא כי הדיוק הראשון והאחרון סותרים זה את זה!
<b>אלא</b> גם לשם תירוץ המשנה צריכים לומר שאין לדייק כך, אלא <b>כולה בפסולי עדות</b> היא מדברת, שהשניים שבאו להעיד הם פסולי עדות שמקבלים את עדותם בסוטה, <b>ו</b>שיטת <b>ר' נחמיה היא. דתניא</b> <small>[ש</small>כן <small>שנינו</small> בברייתא<small>],</small> <b>ר' נחמיה אומר: כל מקום שהאמינה תורה עד אחד</b> ואין התורה דורשת שם עדות כשירה דווקא — <b>הלך</b> (לך) <b>אחר רוב דעות, ועשו</b> עדות <b>שתי נשים ב</b>יחס לעדות <b>איש אחד כ</b>עדות <b>שני אנשים באיש אחד,</b> שסומכים על השניים נגד האחד.
<b>ואיכא דאמרי</b> <small>[ויש שאומרים]</small> שיטה אחרת כדעת ר' נחמיה: <b>כל היכא דאתא</b> <small>[מקום שבא]</small> <b>עד אחד כשר מעיקרא</b> <small>[מתחילה] —</small> <b>אפילו מאה נשים</b> המעידות כנגדו <b>נמי</b> <small>[גם כן]</small> <b>כעד אחד</b> בלבד <b>דמיין</b> <small>[</small>הן <small>נחשבות]</small> ואינן יכולות לבטל את עדותו.

Daf 32a

<b>והכא</b> <small>[וכאן]</small> שעד אומר "נטמאת" ושנים אומרים "לא נטמאת", ששותה, <b>במאי עסקינן</b> <small>[במה אנו עוסקים] —</small> <b>כגון דאתאי</b> <small>[שבאה]</small> <b>אשה מעיקרא</b> <small>[מתחילה]</small> שאין עדותה נחשבת כשניים.
<b>ותרצה לדר' נחמיה הכי</b> <small>[ותקן</small> והסבר <small>את</small> דברי <small>ר' נחמיה כך],</small> <b>ר' נחמיה אומר: כל מקום שהאמינה תורה עד אחד —</b> <b>הלך</b> (לך) <b>אחר רוב דעות, ועשו</b> עדות <b>שתי נשים ב</b>יחס לעדות <b>אשה אחת כ</b>עדות <b>שני אנשים באיש אחד</b> ומבטלות את עדות האשה האחת. <b>אבל</b> עדות <b>שתי נשים באיש אחד —</b> <b>כי פלגא ופלגא דמי</b> <small>[כמו חצי וחצי נחשבים]</small>  שעדותן של שתי נשים נחשבת כעדות של איש אחד.
 ושואלים: אם זה פירוש המשנה  <b>ותרתי</b> <small>[ושתי]</small> הלכות <b>בפסולי עדות למה לי?</b> ומשיבים, <b>מהו דתימא</b> <small>[שתאמר]:</small> <b>כי אזלינן בתר</b> <small>[כאשר אנו הולכים אחר]</small> <b>רוב דעות</b> הרי זה רק <b>לחומרא</b> <small>[להחמיר]</small> עליה שתשתה, כגון אם אמר אחד שנטמאה ושנים אומרים שלא נטמאה, <b>אבל לקולא</b> <small>[להקל]</small> ולפטור אותה משתיה, כגון אם אמרו שתי נשים שנטמאה ועד אחד פסול אומר שלא נטמאה <b>לא אזלינן</b> <small>[אין אנו הולכים]</small> אחר רוב פסולים, ותשתה, על כן <b>קא משמע לן</b> <small>[השמיע לנו]</small> במשנה שהולכים אחר רוב דיעות, בין להקל בין להחמיר.

<big>א משנה</big> <b>אלו נאמרין בכל לשון</b> ולאו דווקא בלשון הקודש: <b>פרשת סוטה,</b> כאשר הכהן מזהיר ומשביע אותה, <b>ווידוי מעשר</b> שאדם מתוודה לאחר שלוש שנים של מחזור השמיטה, שהפריש את כל מעשרותיו כתיקונם, <b>קרית</b> (קריאת) <b>שמע, ותפלה, וברכת המזון, ושבועת העדות,</b> שנשבע אדם שאין לו מה להעיד בנושא מסויים, <b>ושבועת הפיקדון</b> שנשבע לחבירו שאין בידו פיקדון שלו.
<b>ואלו</b> הדברים <b>נאמרין בלשון הקודש</b> דווקא: <b>מקרא ביכורים,</b> פסוקים שצריך אדם לומר כשמביא את הביכורים למקדש, <b>ו</b>מה שאומרים היבם והיבמה ב<b>חליצה, ברכות וקללות</b> שאמרו בהר גריזים ובהר עיבל, <b>ברכת כהנים, וברכת כהן גדול</b> על התורה ביום הכיפורים, <b>ופרשת המלך</b> שמקריא במעמד הקהל, <b>ופרשת עגלה ערופה,</b> מה שאומרים בשעה שעורפים את העגלה בנחל אם נמצא הרוג שלא נודע רוצחו. <b>ומשוח מלחמה בשעה שמדבר אל העם</b> לפני היציאה למלחמה.
<big>ב</big> <b>מקרא ביכורים כיצד</b> יודעים אנו שנאמר דווקא בלשון הקודש? — שנאמר בפרשת הביכורים: <b>"וענית ואמרת לפני ה' אלהיך"</b> (דברים כו, ה) ו<b>להלן</b> בברכות וקללות <b>הוא אומר "וענו הלוים ואמרו"</b> (דברים כז, יד), <b>מה להלן</b> בדברי הלויים ענייה היא <b>בלשון הקודש</b> דווקא — <b>אף כאן</b> בביכורים <b>בלשון הקודש.</b>
<b>חליצה כיצד</b> אנו יודעים שמה שנאמר בה צריך להיות בלשון הקודש דווקא? — שנאמר: <b>"וענתה ואמרה"</b> (דברים כה, ט) <b>ולהלן הוא אומר "וענו הלוים ואמרו"</b> (דברים כז, יד) — <b>מה להלן בלשון הקודש</b> דווקא — <b>אף כאן בלשון הקודש.</b>
<b>ר' יהודה אומר,</b> הדבר נלמד באופן אחר; נאמר <b>"וענתה ואמרה ככה"</b> (דברים כה, ט) ו"ככה" בא לדייק: <b>עד שתאמר בלשון הזה</b> שנאמרה בכתוב בדיוק.
<big>ג</big> <b>ברכות וקללות כיצד</b> נעשו? — <b>כיון שעברו ישראל את הירדן ובאו אל הר גריזים ואל הר עיבל שבשומרון, שבצד שכם, שבאצל אלוני מורה. שנאמר: "הלא המה בעבר הירדן...</b> אצל אלוני מורה <b>"</b><b>(דברים יא, ל),</b> <b>ולהלן הוא אומר "ויעבר אברם בארץ עד מקום שכם עד אלון מורה"</b> (בראשית יב, ו), <b>מה אלון מורה האמור להלן</b> באברהם — סמוך ל<b>שכם, אף אלון מורה האמור כאן —</b> <b>שכם.</b>
<b>ששה שבטים עלו לראש הר גריזים וששה שבטים עלו לראש הר עיבל, והכהנים והלוים והארון עומדים למטה באמצע</b> בין שני ההרים, <b>הכהנים מקיפין את הארון</b> מסביב <b>והלוים</b> מקיפים <b>את הכהנים, וכל ישראל</b> עומדים על ההרים <b>מכאן ומכאן, שנאמר:</b> <b>"וכל ישראל וזקניו ושטריו ושפטיו עמדים מזה ומזה לארון"</b> (יהושע ח, לג).
<b>הפכו</b> הלויים <b>פניהם כלפי הר גריזים ופתחו בברכה,</b> ומה ברכו: <b>"ברוך האיש אשר לא יעשה פסל ומסכה"</b> (ראה דברים כז, טו), <b>ואלו ואלו,</b> העומדים על שני ההרים, <b>עונין "אמן".</b> אחר כך <b>הפכו פניהם כלפי הר עיבל ופתחו בקללה: "ארור האיש אשר יעשה פסל ומסכה"</b> (דברים כז, טו), <b>ואלו ואלו עונין "אמן", עד שגומרין ברכות וקללות.</b>
<b>ואחר כך הביאו את האבנים,</b> כמצווה עליהם בתורה, <b>ובנו את המזבח, וסדוהו בסיד, וכתבו עליו את כל דברי התורה בשבעים לשון. שנאמר:</b> <b>"באר היטב"</b> (דברים כז, ח), שהכוונה — מבואר בכל הלשונות. <b>ונטלו</b> לאחר מכן <b>את האבנים</b> משם, <b>ובאו</b> 

Daf 32b

<b>ולנו במקומן</b> בגלגל.
<big>א גמרא</big> <b>פרשת סוטה מנלן</b> <small>[מניין לנו]</small> שנאמרת בכל לשון? — <b>דכתיב,</b> <small>[שנאמר]:</small> <b>"ואמר הכהן לאשה"</b> (במדבר ה, כא) כוונתו — <b>בכל לשון שהוא אומר.</b>
<b>תנו רבנן</b> <small>[שנו חכמים]:</small> <b>משמיעין אותה</b> את הסוטה, <b>בכל לשון שהיא שומעת, על מה היא שותה, ובמה היא שותה. על מה נטמאת, ובמה היא נטמאת.</b>
ופרטי הדברים: <b>על מה,</b> באיזה סיבה, <b>היא שותה —</b> <b>על עסקי קינוי וסתירה, ובמה היא שותה —</b> <b>במקידה</b> (כלי פשוט) <b>של חרש.</b>
<b>על מה</b> היא <b>נטמאת —</b> <b>על עסקי שחוק וילדות. ובמה היא נטמאת</b> שצריכים להסביר לה — שיש הבדל אם נטמאה <b>בשוגג או במזיד. באונס [או] ברצון. וכל כך למה</b> מרבים להסביר לה — כדי ש<b>לא להוציא לעז על מים המרים,</b> כדי שתדע שאם חטאה באונס או בשוגג אין המים בודקים אותה.
<b>וידוי מעשר מנלן</b> <small>[מניין לנו]</small> שהוא בכל לשון? — <b>דכתיב</b> <small>[שנאמר]:</small> <b>"ואמרת לפני ה' אלהיך בערתי הקדש מן הבית"</b> (דברים כו, יג), <b>ויליף</b> <small>[ולומד]</small> בגזירה שווה <b>"אמירה"</b> "אמירה" <b>מסוטה</b> — לומר שאף וידוי מעשר נאמר בכל לשון שהוא אומר. 
<b>אמר ליה</b> <small>[לו]</small> <b>רב זביד לאביי: ולילף</b> <small>[ושילמד]</small> <b>אמירה מלוים,</b> ויאמר כך: <b>מה להלן</b> בלויים, ברכות וקללות שאמרו, היה זה <b>בלשון הקודש אף כאן בלשון הקודש!</b>
ענה לו אביי: <b>דנין</b> מקום שנאמרה בו לשון <b>"אמירה" גרידתא</b> <small>[בלבד]</small> <b>מ</b>מקום שנאמרה בו <b>"אמירה" גרידתא</b> <small>[בלבד],</small> <b>ואין דנין</b> מקום שנאמרה בו <b>"אמירה" גרידתא</b> <small>[בלבד],</small> כגון וידוי מעשר, <b>מ</b>מקום שנאמר בו <b>"ענייה" ו"אמירה"</b> ("וענו הלויים ואמרו". דברים כז, יד), שיש לכך משמעות מיוחדת.
 שכך <b>תניא</b> <small>[שנויה</small> ברייתא<small>],</small> <b>ר' שמעון בן יוחי אומר:</b> ראוי שיהא <b>אדם אומר שבחו</b> של עצמו <b>בקול נמוך וגנותו בקול רם.</b>
ולמדים שאומר <b>שבחו בקול נמוך מן וידוי המעשר</b> שלא נאמרה בו לשון "וענית", ובוידוי זה אומר שעשה הכל כראוי. <b>גנותו בקול רם —</b> <b>ממקרא ביכורים,</b>  ששם מספרים על מאורעות וצרות שאירעו לאומה ובגנות לבן הארמי שמוצאנו ממנו, ושם נאמר "וענית ואמרת" שהכוונה לקול רם.
 ומקשים:  <b>וגנותו</b> אומר אדם <b>בקול רם?! והאמר</b> <small>[והרי אמר]</small> <b>ר' יוחנן משום</b> (בשם) <b>ר' שמעון בן יוחי</b> עצמו: <b>מפני מה תקנו תפלה בלחש —</b> <b>כדי</b> ש<b>לא לבייש את עוברי עבירה</b> שמתוודים על חטאיהם בשעת התפלה. וראיה לדבר שאין מביישים אותם, <b>שהרי לא חלק</b> (הבדיל) <b>הכתוב מקום</b> שונה לעבודת הקרבן <b>בין חטאת לעולה,</b>  כדי שלא יהא ניכר שהוא חוטא ומביא חטאת ולא יתבייש בכך, ומכאן שגם גנותו אומר בלחש!
 ומתקנים:  <b>לא תימא</b> <small>[אל תאמר]</small> <b>גנותו</b> בקול רם, <b>אלא אימא</b> <small>[אמור]</small> <b>צערו</b> בקול רם. <b>כדתניא</b> <small>[כפי ששנינו</small> בברייתא<small>]:</small> <b>"וטמא טמא יקרא"</b> (ויקרא יג, מה) — <b>צריך</b> המצורע <b>להודיע צערו לרבים</b> שהוא טמא, <b>ורבים מבקשים עליו רחמים. ו</b>כן <b>כל מי שאירע בו דבר</b> של צער <b>צריך להודיע לרבים, ורבים מבקשים עליו רחמים.</b>
<b>גופא</b> <small>[</small>ל<small>גופה]</small> של אותה מימרה ש<b>אמר ר' יוחנן משום</b> <b>ר' שמעון בן יוחי: מפני מה תיקנו תפלה בלחש —</b> כדי ש<b>לא לבייש את עוברי עבירה.</b> וראיה לדבר: <b>שהרי לא חלק הכתוב מקום בין חטאת לעולה.</b>
ושואלים: <b>ולא?</b> האם אין הבדל מקום? <b>והא איכא</b> <small>[והרי יש]</small> הבדל מקום לגבי זריקת <b>דמים</b> שאינם ניתנים באותו מקום, ש<b>דם חטאת</b> ניתן <b>למעלה</b> ממחצית גובה המזבח, <b>ודם עולה למטה</b> ממחצית גובהו! ומשיבים: <b>התם</b> <small>[שם]</small> <b>כהן הוא דידע,</b> <small>[שיודע]</small>  אבל אחרים שאינם עומדים שם אינם יודעים.
 ומקשים:  <b>והאיכא</b> <small>[והרי יש]</small> הבדל אחר הניכר לעין: <b>חטאת</b> היא <b>נקבה,</b> ו<b>עולה</b> היא <b>זכר,</b> ורואים אם כן לפי סוג הבהמה אם מביא חטאת או עולה! ומשיבים: <b>התם מיכסיא</b> <small>[שם</small> בחטאת <small>מכוסה היא]</small> <b>באליה</b>  ואין מבחינים אם זכר או נקבה.
 ומקשים:  <b>תינח</b> <small>[נניח]</small> דבר זה לגבי <b>כבשה</b> שמביא לחטאת, שכיון שיש לה אליה גדולה הריהי מכסה את איברי המין, אבל אם מביא לחטאתו <b>שעירה</b> שאין לה אליה <b>מאי איכא למימר</b> <small>[מה יש לומר]?</small> ומשיבים: אם מביא שעירה <b>התם איהו דקא מיכסיף נפשיה,</b> <small>[שם הוא שמבייש את עצמו],</small> <b>דאיבעי ליה לאיתויי</b> <small>[שצריך היה לו להביא]</small> <b>כבשה</b> אם רוצה היה להסתיר את הדבר <b>וקא מייתי</b> <small>[ומביא]</small> <b>שעירה</b>  ואין לדאוג לבושתו.
 ושואלים:  <b>חטאת</b> הבאה על <b>עבודה זרה דלא סגי דלאו</b> <small>[שלא די</small> בקרבן אחר <small>שאינו]</small> <b>שעירה</b> שהרי בחטאת זו מפורש שיש להביא שעירה דווקא, <b>מאי איכא למימר</b> <small>[מה יש לומר]?</small> הרי ניכר שהוא מביא חטאת! ומשיבים: <b>התם</b> <small>[שם]</small> מכיון שהחטא חמור ביותר מוטב ש<b>ניכסיף וניזיל כי היכי דנכפר ליה</b> <small>[יתבייש וילך כדי שיתכפר לו]</small> חטאו גם על ידי בושתו.
<big>ב</big> <b>קרית</b> (קריאת) <b>שמע</b> שהיא נאמרת בכל לשון <b>מנלן</b> <small>[מניין לנו]?</small> — <b>דכתיב</b> <small>[שנאמר]</small> <b>"שמע ישראל"</b> (דברים ו, ד), ומשמעו <b>בכל לשון שאתה שומע.</b>
<b>תנו רבנן</b> <small>[שנו חכמים]:</small> <b>קרית שמע</b> נקראת <b>ככתבה</b> בלשון הקדש, אלו <b>דברי רבי. וחכמים אומרים: בכל לשון.</b>
ושואלים: <b>מאי טעמא</b> <small>[מה הטעם]</small> של <b>רבי?</b> — <b>אמר קרא</b> <small>[הכתוב]:</small> <b>"והיו</b> הדברים האלה<b>"</b> (דברים ו, ו), ומשמע: <b>בהווייתן יהו,</b> כפי שהם כתובים, בלשונם.
<b>ורבנן</b> <small>[וחכמים]</small> על מה הם מבססים דבריהם? <b>אמר קרא</b> <small>[הכתוב]</small> <b>"שמע", והכוונה היא:</b> <b>בכל לשון שאתה שומע.</b>
ושואלים: <b>ורבנן נמי</b> <small>[וחכמים גם כן],</small> <b>הא כתיב</b> <small>[הרי נאמר]</small> <b>"והיו"!</b> ומשיבים: הכתוב <b>ההוא</b> בא ללמד ש<b>לא</b> <b>יקראנה למפרע,</b>  מסוף הפרשה לתחילתה, אלא כסדר שהיא כתובה.
 ושואלים:  <b>ורבי</b> הלכה זו ש<b>לא</b> <b>יקראנה למפרע מנליה</b> <small>[מניין לו]?</small> ומשיבים: <b>נפקא ליה</b> <small>[יוצאת לו]</small> <b>מ</b>מה שיכול היה להיאמר <b>"דברים"</b> ונאמר <b>"הדברים",</b> לומר: הדברים האלה בצורתם זו. <b>ורבנן</b> <small>[וחכמים]:</small> הדיוק <b>"דברים" "הדברים" לא משמע להו</b> <small>[נשמע להם]</small>  ואינם סבורים שאפשר ללמוד ממנו.
 ושואלים:  <b>ורבי נמי</b> <small>[גם כן],</small> <b>הכתיב</b> <small>[הרי נאמר]</small> <b>"שמע"!</b> ומשיבים: הכתוב <b>ההוא מיבעי ליה</b> <small>[צריך אותו]</small> להלכה זו: <b>להשמיע לאזניך מה שאתה מוציא מפיך,</b> שצריך אדם לשמוע את הדברים שהוא אומר, ואם אומר בלחש בלא לשמוע כלל — אינו יוצא. <b>ורבנן סברי לה</b> <small>[וחכמים סבורים</small> ב<small>אותה]</small> הלכה <b>כמאן דאמר</b> <small>[כמי שאומר]:</small> <b>הקורא את שמע ולא השמיע לאזנו —</b> <b>יצא,</b>  ולכן מפרשים הם את "שמע" לענין השפה.
 ושואלים:  <b>לימא קסבר</b> <small>[</small>האם <small>לומר שסבור]</small> <b>רבי</b> 

Daf 33a

<b>כל התורה בכל לשון נאמרה,</b> שיכולה להיאמר ולהיקרא בכל שפה, <b>דאי סלקא דעתך</b> <small>[שאם עולה על דעתך]</small> שדווקא <b>בלשון הקודש נאמרה,</b> אם כן <b>"והיו" דכתב רחמנא</b> <small>[שכתבה התורה]</small> בקריאת שמע, ומשם למד רבי שנאמרת דווקא בלשון הקודש <b>למה לי?</b>
ודוחים: אין זו ראיה, שאפילו אם כל התורה בלשון הקודש נאמרה, מכל מקום <b>איצטריך</b> <small>[הוצרך]</small> "והיו" להיאמר כאן במיוחד <b>משום דכתיב</b> <small>[שנאמר]</small> <b>"שמע",</b> ומכאן אפשר היה ללמוד — בכל לשון שאתה שומע, ולכן כדי להוציא ממשמעות זו של הדברים, צריך היה להדגיש "והיו".
 ושואלים להיפך: <b>לימא קסברי רבנן</b> <small>[</small>האם <small>לומר</small> ש<small>סבורים חכמים]</small> כי <b>כל התורה כולה בלשון קודש</b> דווקא <b>נאמרה, דאי סלקא דעתך</b> <small>[שאם עולה על דעתך]</small> לומר ש<b>בכל לשון</b> נאמרה אם כן <b>"שמע" דכתב רחמנא</b> <small>[שכתבה תורה]</small> ללמד שפרשה זאת נקראת בכל לשון <b>למה לי?</b>
ומשיבים: <b>איצטריך</b> <small>[הוצרך]</small> הדבר <b>משום דכתיב</b> <small>[שנאמר]</small> <b>"והיו",</b> וכדי להוציא משיטת רבי היה צורך להדגיש "שמע".
<big>א  </big>שנינו כי <b>תפלה</b> נאמרת בכל לשון. והטעם הוא: תפילה <b>רחמי</b> <small>[</small>בקשת <small>רחמים]</small> <b>היא, כל היכי דבעי מצלי</b> <small>[כל אופן שרוצה</small> הוא <small>מתפלל],</small> ושואלים:
<b>ותפלה בכל לשון</b> היא נאמרת? <b>והאמר</b> <small>[והרי אמר]</small> <b>רב יהודה: לעולם אל ישאל</b> (יבקש) <b>אדם צרכיו</b> בתפלה <b>בלשון ארמית,</b> וכפי ש<b>אמר ר' יוחנן: כל השואל צרכיו בלשון ארמי —</b> <b>אין מלאכי השרת נזקקין</b> (מטפלים) <b>לו, לפי שאין מלאכי השרת מכירין</b> (יודעים) <b>בלשון ארמי!</b>
ומשיבים: <b>לא קשיא</b> <small>[אין</small> זה <small>קשה],</small> <b>הא</b> <small>[זו]</small> שאמר ר' יוחנן שאינו יכול לומר תפילתו בכל לשון — הרי זה <b>ב</b>תפלת <b>יחיד</b> הצריך לסיוע המלאכים, ואולם <b>הא</b> <small>[זו]</small> ששנינו במשנה שיכול להתפלל בכל לשון — הרי זה בתפילה <b>בצבור.</b>
ושואלים: <b>ו</b>האם <b>אין מלאכי השרת מכירין בלשון ארמי? והתניא</b> <small>[והרי שנינו</small> בברייתא<small>]:</small> <b>יוחנן כהן גדול שמע בת קול מבית קדש הקדשים שהוא אומר: נצחו טליא דאזלו לאגחא קרבא לאנטוכיא</b> <small>[ניצחו הילדים,</small> הצעירים, <small>שהלכו למלחמה לאנטיוכיה].</small> <b>ושוב מעשה בשמעון הצדיק ששמע בת קול מבית קדש הקדשים שהוא אומר: בטילת עבידתא דאמר שנאה לאייתאה על היכלא</b> <small>[בטילה הגזירה שאמר השונא להביא על ההיכל]</small> <b>ונהרג גסקלגס</b> (גיוס קליגולה) <b>ובטלו גזירותיו וכתבו אותה שעה</b> שנשמעה בת הקול, <b>ו</b>נמצא אחר כך ש<b>כיוונו</b> בדיוק לאותה שעה שאירע הדבר. <b>ו</b>הרי <b>בלשון ארמי היה אומר!</b>
ומשיבים: <b>אי בעית אימא</b> <small>[אם תרצה אמור]:</small> <b>בת קול שאני</b> <small>[שונה]</small> <b>דלאשמועי עבידא</b> <small>[שלהשמיע</small> היא <small>עשויה]</small> ומדברת גם בלשון ארמית, ואולם אינה שומעת אלא בלשון הקודש. <b>ואי בעית אימא</b> <small>[ואם תרצה אמור]</small> המלאך <b>גבריאל הוה</b> <small>[היה]</small> זה. ש<b>אמר מר</b> <small>[החכם]</small> על יוסף: <b>בא גבריאל ולימדו שבעים לשון,</b> ודווקא הוא בקי בכל הלשונות, אבל לא שאר המלאכים.
<big>ב </big>שנינו כי <b>ברכת המזון</b> נאמרת בכל לשון. ומקור הדבר: <b>דכתיב</b> <small>[שנאמר]</small> <b>"ואכלת ושבעת וברכת את ה' אלהיך"</b> (דברים ח, י), משמע — <b>בכל לשון שאתה מברך.</b>
<big>ג </big><b>שבועת העדות</b> נאמרת בכל לשון. ומקור הדבר, <b>דכתיב</b> <small>[שנאמר]</small> באותו ענין: <b>"ונפש כי תחטא ושמעה קול אלה"</b> (ויקרא ה, א) והדגש על השמיעה כוונתו — <b>בכל לשון שהיא שומעת.</b>
<big>ד </big><b>שבועת הפקדון</b> מניין לנו שנאמרת בכל לשון — <b>אתיא</b> <small>[בא,</small> <b>נלמד</b><small>]</small> הדבר בגזירה שווה <b>"תחטא"</b> (ויקרא ה, א) <b>"תחטא"</b> (ויקרא ה, כא) <b>משבועת העדות.</b> 
<big>ה </big>שנינו <b>ואלו נאמרים בלשון הקודש: מקרא ביכורים וחליצה כו', עד מקרא ביכורים כיצד</b> למדים? נאמר בפרשת ביכורים <b>"וענית ואמרת לפני ה' אלהיך"</b> (דברים כו, ה) <b>ולהלן</b> בברכות וקללות <b>הוא אומר "וענו הלוים ואמרו אל כל איש ישראל"</b> (דברים כז, יד) <b>מה "ענייה" האמורה להלן בלשון הקודש</b> דווקא — <b>אף כאן בלשון הקודש.</b>
ושואלים: <b>ולוים גופייהו מנלן</b> <small>[עצמם מניין לנו]</small> שבלשון הקודש דווקא? ומשיבים: <b>אתיא</b> <small>[בא,</small> נלמד<small>]</small> הדבר בגזירה שווה <b>"קול" "קול" ממשה, כתיב הכא</b> <small>[נאמר כאן]</small> <b>"קול רם"</b> (דברים כז, יד) <b>וכתיב התם</b> <small>[ונאמר שם]:</small> <b>"משה ידבר והאלהים יעננו בקול"</b> (שמות יט, יט), <b>מה להלן</b> עשרת הדברות היו <b>בלשון הקודש, אף כאן</b> דברי הלויים <b>בלשון הקודש.</b>
<big>ו </big>שנינו: <b>חליצה כיצד</b> למדים שמה שנאמר בה הוא דווקא בלשון הקודש — שנאמר "וענתה ואמרה", ור' יהודה לומד את הדבר ממה שנאמר שם "וענתה ואמרה ככה". ושואלים: <b>ורבנן</b> <small>[וחכמים]</small> שאינם לומדים זאת מ"ככה", <b>האי</b> <small>[אותו]</small> <b>"ככה" מאי עבדי ליה</b> <small>[מה עושים</small> הם <small>בו]?</small> ומשיבים: <b>מיבעי להו</b> <small>[צריכים</small> הם <small>אותו]</small> להלכה אחרת, ללמד <b>לדבר שהוא מעשה</b> ש<b>מעכב</b> בחליצה, שכן נאמר שם "ככה יעשה", אבל מה שאיננו מעשה, כגון הדיבור בלבד — אינו מעכב והחליצה כשירה בדיעבד.
<b>ור' יהודה</b> לומד דבר זה <b>מ</b>מה שיכול היה לכתוב <b>"כה",</b> ואמר <b>"ככה"</b> והרי זו לשון מיעוט כפולה. ו<b>רבנן</b> <small>[חכמים],</small> הדיוק של <b>"כה" "ככה" לא משמע להו</b> <small>[נשמע להם]</small> כדבר שאפשר ללמוד ממנו.

Daf 33b

<b>ור' יהודה, האי</b> <small>[</small>כתוב <small>זה]</small> <b>"וענתה ואמרה"</b> שחכמים למדים ממנו ללשון הקודש, <b>מאי עביד ליה</b> <small>[מה עושה</small> הוא <small>בו]?</small> ומשיבים: <b>מיבעי ליה לאגמורי</b> <small>[צריך אותו</small> כדי <small>ללמד]</small> <b>ל</b>ענין ה<b>לוים,</b> ש<b>בלשון הקודש</b>  הם אומרים. שהוא לומד גזירה שווה הפוכה, מדין יבמה לענין הלויים.
 ושואלים:  <b>ולילף</b> <small>[ושילמד]</small> בגזירה שווה "קול" <b>"קול" ממשה?</b> ומשיבים: גזירה שווה זו של <b>"ענייה" "ענייה" גמיר</b> <small>[למד,</small> קיבל מרבו<small>],</small> גזירה שווה זו של <b>"קול" "קול" לא גמיר</b> <small>[למד],</small> לא קיבל מרבו.
<b>תניא נמי הכי</b> <small>[שנויה</small> ברייתא <small>גם כן כך],</small> <b>ר' יהודה אומר: כל מקום שנאמר "כה"</b> או <b>"ככה",</b> או לשון <b>"ענייה"</b> או לשון <b>"אמירה" —</b> <b>אינו אלא לשון הקודש; "כה"</b> האמור בברכת כהנים <b>"כה תברכו</b> את בני ישראל<b>"</b> (במדבר ו, כג), <b>"ככה"</b> (דברים, כה, ט) שנאמר ב<b>חליצה, "ענייה" ו"אמירה"</b> של ה<b>לוים.</b> 
<big>א  </big>שנינו במשנה: <b>ברכות וקללות כיצד? כיון שעברו ישראל את הירדן כו'. תנו רבנן</b> <small>[שנו חכמים]:</small> כשהיו בני ישראל בעבר הירדן המזרחי נאמר להם כי הר גריזים והר עיבל <b>"הלא המה בעבר הירדן"</b> (דברים יא, ל), <b>מעבר לירדן</b> מערבה <b>ואילך</b> (והלאה), אלו <b>דברי ר' יהודה. "אחרי דרך מבוא השמש"</b> (דברים יא, ל) — <b>מקום שחמה זורחת,</b> כלומר, בריחוק מהירדן שבמזרח.
<b>"בארץ הכנעני הישב בערבה"</b> (דברים יא, ל) — <b>אלו הר גריזים והר עיבל, שיושבין בהם כותיים</b> (שומרונים) בזמן הזה. <b>"מול הגלגל"</b> — כוונתו <b>סמוך לגלגל, "אצל אלוני מרה"</b> — הרי זה <b>שכם. ו</b>כיצד אנו יודעים? — <b>להלן הוא אומר "ויעבר אברם בארץ עד מקום שכם עד אלון מורה"</b> (בראשית יב, ו), <b>מה אלון מורה האמור להלן</b> באברהם הוא <b>שכם —</b> <b>אף כאן</b> אלוני מורה הוא <b>שכם.</b>
<b>תניא</b> [<small>שנויה</small> ברייתא],<b></b> <b>אמר ר' אלעזר בר' יוסי: בדבר זה זייפתי</b> (הוכחתי את זיופם) של <b>ספרי כותיים. אמרתי להם: זייפתם תורתכם</b> והוספתם בה דברים, <b>ולא העליתם בידכם כלום. שאתם אומרים אלוני מורה</b> זוהי <b>שכם —</b> <b>אף אנו מודים שאלוני מורה</b> זוהי <b>שכם.</b> אולם <b>אנו למדנוה בגזרה שוה, אתם</b> שאינכם לומדים גזירה שווה <b>במה למדתום?</b>
ואילו <b>ר' אלעזר</b> חלק על דברי ר' יהודה ו<b>אמר: "הלא המה בעבר הירדן"</b> — כוונתו <b>סמוך לירדן, דאי</b> <small>[שאם]</small> <b>מעבר הירדן ואילך</b> רחוק משם, <b>הלא כתיב</b> <small>[נאמר]</small> <b>"והיה בעברכם את הירדן</b> תקימו את האבנים האלה... בהר עיבל<b>"</b> (דברים כז, ד), משמע — סמוך למקום המעבר. 
<b>"אחרי דרך מבוא השמש"</b> — כוונתו לשיטת ר' אלעזר <b>מקום שהחמה שוקעת,</b> במערב. ליד שכם במרכז הארץ, ועוד, הרי נאמר <b>"בארץ הכנעני",</b> והלא איזור שכם <b>ארץ חוי היא</b> (כמבואר בבראשית לד, ב)!
 וכן איך אפשר לתאר עם זה בכינוי <b>"הישב בערבה" —</b> <b>והלא בין הרים וגבעות הן יושבין! "מול הגלגל" —</b> <b>והלא לא ראו את הגלגל</b> שהוא רחוק משכם! אלא לדעתו הר גריזים והר עיבל אינם אלו הידועים לנו שהם באיזור שכם, אלא הם במקום אחר, סמוך לירדן.
<b>ר' אליעזר בן יעקב אומר: לא בא הכתוב</b> לקבוע את מקומם של הר גריזים והר עיבל <b>אלא להראות להן דרך בשניה</b> בלכתם בארץ כנען <b>כדרך שהראה להן בראשונה</b> בצאתם ממצרים, שהיה עמוד הענן הולך לפניהם והופך את הדרך לנוחה להליכה. ולכן נאמר פסוק זה להורות להם כיצד ילכו בארץ כנען. <b>"דרך"</b> כוונתו — <b>בדרך לכו, ולא בשדות וכרמים. "הישב" —</b> <b>בישוב לכו, ולא במדברות. "בערבה" —</b> <b>בערבה</b> במקום מישור <b>לכו, ולא בהרים וגבעות.</b>
<big>ב</big> <b>תנו רבנן</b> <small>[שנו חכמים]:</small> <b>כיצד עברו ישראל את הירדן? בכל יום</b> היה ה<b>ארון,</b> ארון הברית, <b>נוסע אחר שני דגלים</b> שדגל מחנה יהודה ומחנה ראובן נוסעים ראשונה, <b>והיום נסע</b> הארון <b>תחילה, שנאמר:</b> <b>"הנה ארון הברית אדון כל הארץ עבר לפניכם"</b> (יהושע ג, יא). <b>בכל יום ויום לוים נושאין את הארון והיום נשאוהו כהנים, שנאמר: "והיה כנוח כפות רגלי הכהנים נשאי ארון ה'"</b> (יהושע ג, יג).
<b>תניא</b> <small>[שנויה</small> ברייתא<small>],</small> <b>ר' יוסי אומר: בשלשה מקומות נשאו כהנים את הארון: כשעברו את הירדן</b> כנזכר, <b>וכשהסיבו</b> (סובבו) <b>את יריחו</b> (יהושע פרק ו), <b>וכשהחזירוהו למקומו</b> בימי שלמה אל קדש הקדשים (מלכים א ח, ו).

Daf 34a

<b>וכיון שניטבלו רגלי כהנים במים</b> של הירדן <b>חזרו המים לאחוריהם, שנאמר: "וכבוא נשאי הארון עד הירדן... ויעמדו המים הירדים מלמעלה קמו נד אחד"</b> (יהושע ג, טו-טז). <b>וכמה גובהן של מים —</b> <b>שנים עשר מיל על שנים עשר מיל, כנגד</b> גודלו של <b>מחנה ישראל,</b> שעברו אז את הירדן. אלו <b>דברי ר' יהודה.</b>
<b>אמר לו ר' אלעזר בר' שמעון: לדבריך, אדם קל</b> (מהיר יותר) <b>או מים קלים</b> (מהירים יותר)? <b>הוי אומר —</b> <b>מים קלים</b> יותר. <b>אם כן</b> עד שמחנה ישראל עובר, <b>באין מים ושוטפין אותן,</b> שהרי לאחר שהצטברו המים לגובה שנים עשר מיל חזרו לזרום!
<b>אלא מלמד שהיו מים נגדשין ועולין כיפין</b> (כיפות) <b>על גבי כיפין, יתר משלש מאות מיל, עד שראו אותן כל מלכי מזרח ומערב, שנאמר: "ויהי כשמע כל מלכי האמרי אשר בעבר הירדן ימה וכל מלכי הכנעני אשר על הים את אשר הוביש ה' את מי הירדן מפני בני ישראל עד עברם וימס לבבם ולא היה בם עוד רוח מפני בני ישראל"</b> (יהושע ה, א).
<b>ואף רחב הזונה אמרה לשלוחי יהושע "כי שמענו את אשר הוביש ה' את מי ים סוף"</b> (יהושע ב, י), שעדיין היו מלאים אימה מן המעשה של קריעת ים סוף שהיה זמן רב קודם לכן ובמקום רחוק, <b>וכתיב</b> <small>[ונאמר]</small> <b>"ונשמע וימס לבבנו ולא קמה עוד</b> רוח באיש מפניכם
<b>"</b>(יהושע ה, יא). ומכאן מובן כמה פחדו כשהיה הדבר סמוך וקרוב להם. ב<b>עודם בירדן אמר להם יהושע: דעו על מה אתם עוברים את הירדן —</b> <b>על מנת שתורישו את יושבי הארץ מפניכם, שנאמר: "והורשתם את כל ישבי הארץ מפניכם"</b> (במדבר לג, נב). <b>אם אתם עושין כן —</b> <b>מוטב, ואם לאו</b> <small>[לא] —</small> <b>באין מים ושוטפין אותיכם.</b> ומסבירים: <b>מאי</b> <small>[מה</small> היא<small>]</small> הלשון <b>"אותיכם"</b> — הרי היא צירוף המלים: <b>אותי ואתכם.</b>
<b>עודם בירדן אמר להן יהושע: "והרימו לכם איש אבן אחת על שכמו למספר שבטי בני ישראל"</b> (יהושע ד, ה), <b>וכתיב</b> <small>[ונאמר]:</small> <b>"למען תהיה זאת אות בקרבכם כי ישאלון בניכם מחר לאמר מה האבנים האלה לכם"</b> (יהושע ד, ו), הרי הן <b>סימן לבנים שעברו אבות את הירדן.</b>
<b>עודם בירדן אמר להן יהושע: "שאו לכם מזה מתוך הירדן ממצב רגלי הכהנים הכין שתים עשרה אבנים והעברתם אותם עמכם והנחתם אותם במלון אשר תלינו בו הלילה"</b> (יהושע ד, ג). <b>יכול בכל מלון ומלון</b> צריכים לשים את האבנים הללו — <b>תלמוד לומר: "אשר תלינו בו הלילה",</b> רק בלילה זה.
<b>א</b> <b>אמר ר' יהודה: אבא חלפתא ור' אליעזר בן מתיא וחנניא בן חכינאי עמדו על אותן אבנים</b> שהוציאו ישראל מן הירדן, <b>ושיערום</b> (והעריכו את גודלן) ש<b>כל אחת ואחת שקולה כארבעים סאה. וגמירי דטעונא דמדלי איניש לכתפיה תילתא דטעוניה הוי</b> <small>[ולמודים</small> אנו <small>שמשא שמעלה אדם</small> בעצמו <small>על כתפו</small> הוא <small>שליש</small> של <small>משאו]</small> שיכול לשאת כשאחרים מסייעים לו.
<b>ומכאן אתה מחשב ל</b>גודלו של ה<b>אשכול</b> שנשאו המרגלים וסייעו זה לזה. <b>שנאמר "וישאהו במוט בשנים"</b> (במדבר יג, כג), <b>ממשמע שנאמר "במוט" איני יודע שבשנים?</b> שהרי נושאים במוט רק בשנים. <b>מה</b> אם כן <b>תלמוד לומר "בשנים" —</b> <b>בשני מוטות,</b> שנשאוהו ארבעה אנשים, ומכאן שמשקלו של האשכול היה ארבע מאות ושמונים סאה.
<b>אמר ר' יצחק: טורטני וטורטני דטורטני</b> (מאזניים ומאזניים למאזניים) כלומר, לא שני מוטות בלבד היו אלא ארבעה, <b>הא כיצד? שמנה נשאו אשכל, אחד</b> מהם <b>נשא רימון, ואחד נשא תאינה. יהושע וכלב לא נשאו כלום,</b> ומדוע? <b>אי בעית אימא</b> <small>[אם תרצה אמור]</small> <b>משום דחשיבי</b> <small>[ש</small>היו <small>חשובים]</small> מן האחרים ולא היה לפי כבודם לשאת משא. <b>ואי בעית אימא</b> <small>[ואם תרצה אמור]</small> ש<b>לא</b> <b>היו באותה עצה</b> רעה, שהרי המרגלים הביאו את האשכול רק כדי להפחיד בו את העם.
<b>פליגי</b> <small>[נחלקו]</small> <b>בה</b> במחלוקת התנאים על גובהם של מי הירדן בשעת החציה <b>ר' אמי ור' יצחק נפחא; חד</b> <small>[אחד</small> מהם<small>]</small> <b>אמר: לדברי ר' יהודה</b> שאמר שנים עשר מיל

Daf 34b

<b>כחנייתן עברו,</b> כלומר, כדרך שהיה המחנה מסודר בשעת חנייה כך עברו את הירדן, ולכן היה גובהם של המים רק שנים עשר מיל, עד כדי שיעבור המחנה. <b>לדברי ר' אלעזר בר' שמעון</b> שאמר: יתר משלוש מאות מיל — <b>בזה אחר זה</b> בשורה <b>עברו</b> את הירדן, לכן נמשך הדבר זמן רב וגבהו המים כל כך.
<b>וחד</b> <small>[ואחד]</small> מהם <b>אמר: בין מר</b> <small>[</small>ל<small>חכם זה]</small> <b>ובין מר</b> <small>[</small>ל<small>חכם זה]</small> <b>כ</b>דרך <b>חנייתן עברו.</b> אלא <b>מר</b> <small>[חכם זה,</small> ר' יהודה<small>]</small> <b>סבר: אדם קל</b> (מהיר) מן המים, <b>ומר</b> <small>[וחכם זה,</small> ר' אלעזר בר' שמעון<small>]</small> <b>סבר: מים קלים</b> מן האדם.
<big>א  </big>כיון שהזכרנו את האשכול שהביאו המרגלים באים לדון בהם. על מה שנאמר שאמר ה' למשה לגבי המרגלים <b>"שלח לך אנשים"</b> (במדבר יג, ב), <b>אמר ריש לקיש: "שלח לך"</b> — כוונתו <b>מדעתך</b> ולא כמצוותו של הקדוש ברוך הוא. שאם ה' הוא שאמר לשלוח את המרגלים, <b>וכי אדם זה בורר חלק רע לעצמו?</b> שהרי ידע מה טיבם ושסופם להוציא דיבת הארץ. <b>והיינו דכתיב</b> <small>[וזהו שנאמר]</small> על ידי משה בענין זה כי העם הוא אשר ביקש לשלוח את המרגלים, ומשביקש כן <b>"וייטב בעיני הדבר"</b> (דברים א, כג). ו<b>אמר ריש לקיש:</b> ההדגשה היא <b>"בעיני" —</b> <b>ולא בעיניו של מקום.</b>
על מה שנאמר <b>"ויחפרו לנו את הארץ"</b> (דברים א, כב), <b>אמר ר' חייא בר אבא:</b> כאשר ביקשו בני ישראל לשלוח <b>מרגלים, לא נתכוונו אלא לבושתה של ארץ ישראל.</b> וראיה לכך, <b>כתיב הכא</b> <small>[נאמר כאן]:</small> <b>"ויחפרו לנו את הארץ" וכתיב התם</b> <small>[ונאמר שם]:</small> <b>"וחפרה הלבנה ובושה החמה"</b> (ישעיה כד, כג), משמע שחפירה — לשון בושה היא.
 על מה שנאמר במרגלים <b>"ואלה שמותם למטה ראובן שמוע בן זכור"</b> (במדבר יג, ד), <b>אמר ר' יצחק: דבר זה מסורת בידינו מאבותינו: מרגלים על שם מעשיהם נקראו, ואנו לא עלתה בידינו אלא</b> פירושו של שם <b>אחד: "סתור בן מיכאל"</b> (במדבר יג, יג), <b>"</b><b>סתור"</b> <b>—</b> <b>שסתר מעשיו של הקדוש ברוך הוא. "מיכאל" —</b> <b>שעשה עצמו</b> (כביכול, את הקדוש ברוך הוא) <b>מך</b> (נמוך).
<b>אמר ר' יוחנן: אף אנו נאמר</b> דרשה בדבר: <b>"נחבי בן ופסי"</b> (במדבר יג, יד), <b>"נחבי" —</b> <b>שהחביא דבריו</b> (גרם להסתירם, שלא אמר את הדברים כהווייתם) <b>של הקדוש ברוך הוא. "ופסי" —</b> <b>שפיסע</b> (דרך בזלזול) <b>על מדותיו של הקדוש ברוך הוא.</b>
על מה שנאמר עוד במרגלים <b>"ויעלו בנגב ויבא עד חברון"</b> (במדבר יג, כב), מקשים: הלא <b>"ויבאו" מבעי ליה</b> <small>[צריך היה לו</small> לומר<small>],</small> ומדוע נאמר בלשון יחיד? <b>אמר רבא: מלמד שפירש כלב מעצת מרגלים,</b> <b>והלך ונשתטח על קברי אבות</b> שבחברון. <b>אמר להן: אבותי! בקשו עלי רחמים שאנצל מעצת מרגלים.</b>
ומעירים: ואילו <b>יהושע</b> לא הלך לשם כי <b>כבר בקש משה עליו רחמים, שנאמר:</b> <b>"ויקרא משה להושע בן נון יהושע"</b> (במדבר יג, טז) שכוונתו: <b>יה</b> (ה') <b>יושיעך מעצת מרגלים. והיינו דכתיב</b> <small>[וזהו שנאמר]:</small> <b>"ועבדי כלב עקב היתה רוח אחרת עמו"</b> (במדבר יד, כד), לומר ששינה את דעתו במשך הזמן, ואילו יהושע מתחילה כך היה בדעתו.
<big>ב  </big>על חברון מסופר באותה פרשה <b>"ושם אחימן ששי ותלמי</b> ילידי הענק<b>"</b> (במדבר יג, כב). ומבארים את פשר השמות: <b>"אחימן"</b> נקרא כך מפני שהוא <b>מיומן</b> (זריז ומוצלח) <b>שבאחיו, "ששי" —</b> <b>שמשים את הארץ כשחתות</b> (בורות) בהליכתו, מפני גודלו, <b>"תלמי" —</b> <b>שמשים את הארץ תלמים תלמים</b> בהליכתו, מפני כובדו.
<b>דבר אחר: "אחימן" —</b> הוא זה ש<b>בנה</b> את העיר <b>ענת, "ששי"</b> — <b>בנה</b> את <b>אלש, "תלמי"</b> — <b>בנה</b> את <b>תלבוש. "ילידי הענק" —</b> <b>שמעניקין חמה בקומתן,</b> שהם גבוהים כל כך שנראים כאילו החמה היא ענק לצווארם.
 על מה שנאמר עוד <b>"וחברון שבע שנים נבנתה</b> לפני צוען מצרים<b>"</b> (במדבר יג, כב), שואלים: <b>מאי</b> <small>[מה</small> פירוש<small>]</small> <b>"נבנתה"? אילימא</b> <small>[אם תאמר]</small> כי <b>נבנתה ממש,</b> וכי <b>אפשר אדם בונה בית לבנו קטן קודם</b> שבונה <b>לבנו גדול?! דכתיב</b> <small>[שנאמר]:</small> <b>"ובני חם כוש ומצרים</b> ופוט וכנען <b>"</b><b>(בראשית י, ו) וכנען הלא היה הבן הקטן, וכיצד נבנתה עירו לפני עירו של מצרים?</b>
<b>אלא</b> הכוונה היא <b>שהיתה מבונה</b> (פוריה יותר) <b>על אחד משבעה</b> (פי שבע) <b>בצוען. ואין לך</b> מקום שיש בו <b>טרשים בכל ארץ ישראל יתר מחברון,</b> והראיה לדבר: <b>משום דקברי</b> <small>[שקוברים]</small> <b>בה שיכבי</b> <small>[מתים]</small> וזהו דבר הנעשה בקרקע שאינה ראויה לעיבוד, ולכן שם הוא מקום קבורת האבות. <b>ואין לך מעולה בכל הארצות יתר מארץ מצרים, שנאמר:</b> <b>"כגן ה' כארץ מצרים"</b> (בראשית יג, י), <b>ואין לך מעולה בכל ארץ מצרים יתר מצוען,</b> וראיה לדבר, ממה <b>דכתיב</b> <small>[שנאמר]:</small> <b>"כי היו בצען שריו"</b> (של פרעה מלך מצרים) (ישעיה ל, ד) ובודאי במקום המובחר שבמדינה היו יושבים, <b>ואפילו הכי</b> <small>[כך]</small> <b>חברון מבונה אחד משבעה בצוען.</b>
ושואלים: <b>וחברון</b> מקום <b>טרשים הוי</b> <small>[היא]?</small> <b>והא כתיב</b> <small>[והרי נאמר]:</small> <b>"ויהי מקץ ארבעים שנה ויאמר אבשלום אל המלך אלכה נא</b> ואשלם את נדרי אשר נדרתי לה' בחברון <b>"</b><b>(שמואל ב טו, ז),</b> <b>ואמר רב אויא ואיתימא</b> <small>[ויש אומרים]</small> שאמר זאת <b>רבה בר בר חנן: שהלך</b> אבשלום <b>להביא כבשים מחברון</b> דווקא. <b>ותניא</b> <small>[ושנויה</small> ברייתא<small>]</small> שמביאים למקדש קרבנות מן המובחר ביותר, <b>אילים</b> מביאים <b>ממואב, כבשים</b> מביאים <b>מחברון,</b> משמע שהארץ בחברון היא טובה, שמגדלת כבשים שמנים! ומשיבים: <b>מינה</b> <small>[ממנה],</small> מתוך קושיה זו עצמה אנו מוצאים ראיה לדבר, שכן <b>איידי דקלישא ארעא עבדה רעיא ושמן קניינא</b> <small>[מתוך שקלושה</small> היא <small>האדמה</small> ואינה עמוקה, הריהי <small>מוציאה</small> רק עשב ל<small>מרעה ומשמין המקנה].</small> 
<big>ג  </big>נאמר במרגלים: <b>"וישבו מתור הארץ</b> מקץ ארבעים יום

Daf 35a

<b>וילכו ויבאו"</b> (במדבר יג, כה-כו). <b>אמר ר' יוחנן משום</b> (בשם) <b>ר' שמעון בן יוחי: מקיש</b> (משווה) הכתוב בזה <b>הליכה לביאה, מה ביאה</b> כשחזרו — <b>בעצה רעה, אף הליכה</b> שהלכו לשם — <b>בעצה רעה</b> היתה.
 נאמר שם <b>"ויספרו לו ויאמרו באנו</b> אל הארץ אשר שלחתנו וגם זבת חלב ודבש היא<b>"</b> (במדבר יג, כז), <b>וכתיב</b> <small>[ונאמר]:</small> <b>"אפס כי עז העם</b> היושב בארץ<b>"</b> (במדבר יג, כח) ויש כאן איפוא סתירה בתכלית דבריהם. <b>אמר ר' יוחנן (סימן אמ"ת לבד"ו לוי"ה) משום</b> (בשם) <b>ר' מאיר: כל לשון הרע שאין בו דבר אמת בתחילתו —</b> <b>אין מתקיים</b> ואינו מתקבל על דעת הבריות <b>בסופו.</b> ולכן תחילה דיברו קצת בשבחה של הארץ, ואחר כך דיברו בגנותה.
 על מה שנאמר <b>"ויהס כלב את העם אל משה"</b> (במדבר יג, ל), <b>אמר רבה:</b> "ויהס" — <b>שהסיתן בדברים.</b> כיצד היה הדבר?
 — <b>פתח יהושע</b> בדברים עם העם, <b>דקא משתעי אמרי ליה</b> <small>[כשהיה מדבר אמרו לו]:</small> <b>דין ראש קטיעה</b> <small>[זה הראש הקטוע]</small> שאין לו בנים, והוא ראש משפחה בלא משפחה <b>ימלל</b> <small>[ידבר]?</small> ומה לו לדבר על ארץ ישראל.
<b>אמר</b> כלב בליבו: <b>אי משתעינא</b> <small>[אם אדבר] —</small> <b>אמרי בי מילתא וחסמין לי</b> <small>[יאמרו</small> גם <small>עלי דבר ויחסמו אותי</small> מלדבר<small>].</small> ולכן פתח ו<b>אמר להן: וכי זו בלבד עשה לנו בן עמרם? סברי בגנותיה קא משתעי, אישתיקו</b> <small>[סברו</small> ש<small>בגנותו</small> של משה הוא רוצה <small>לדבר</small> ו<small>שתקו].</small>
<b>אמר להו</b> <small>[להם]:</small> <b>הוציאנו ממצרים, וקרע לנו את הים, והאכילנו את המן. אם יאמר</b> לנו <b>"עשו סולמות ועלו לרקיע" לא נשמע לו? "עלה נעלה וירשנו אתה"</b> (במדבר יג, ל), שאף לשמים נעלה אם יצווה עלינו.
 על מה שנאמר שם <b>"והאנשים אשר עלו עמו אמרו לא נוכל</b> לעלות אל העם כי חזק הוא ממנו<b>"</b> (במדבר יג, לא), <b>אמר ר' חנינא בר פפא: דבר גדול דברו מרגלים באותה שעה.</b> כלומר, מה שאמרו המרגלים הוא חמור יותר ממה שנשמע לכאורה, כי כאשר אמרו <b>"כי חזק הוא ממנו"</b> (במדבר יג, לא) <b>אל תקרי</b> <small>[תקרא,</small> תאמר<small>]</small> שמשמעות <b>"ממנו"</b> היא מאיתנו, <b>אלא ממנו</b> (מאיתו) — <b>כביכול אפילו בעל הבית,</b> הקדוש ברוך הוא, <b>אינו יכול להוציא כליו משם,</b> שהכנעני חזק יותר מן הקדוש ברוך הוא. משמע שדברי כפירה ממש דיברו.
 על הפסוק <b>"ארץ אכלת יושביה היא"</b> (במדבר יג, לב) <b>דרש רבא, אמר הקדוש ברוך הוא: אני חשבתיה לטובה, והם חשבו לרעה. אני חשבתיה לטובה</b> שימותו שם אנשים רבים, ומדוע — ש<b>כל היכא דמטו</b> <small>[מקום שבאו]</small> אליו המרגלים, <b>מת חשיבא דידהו</b> <small>[החשוב שבהם,</small> בכנענים<small>]</small> <b>כי היכי דניטרדו</b> <small>[כדי שיטרדו]</small> באבלם <b>ולא לשאלו אבתרייהו</b> <small>[ישאלו אחריהם]</small> מה מעשיהם. והם, המרגלים, פירשו זאת לרעה בחושבם שזהו טבעה של הארץ. <b>ואיכא דאמרי</b> <small>[ויש שאומרים]:</small> מאת ה' היתה ש<b>איוב נח נפשיה</b> <small>[נחה נפשו,</small> נפטר<small>]</small> אז, <b>ואטרידו כולי עלמא בהספידא</b> <small>[והוטרדו הכל בהספד]</small> כדי שלא ישימו לב אליהם, ואילו <b>הם חשבו</b> זאת <b>לרעה,</b> שאמרו <b>"ארץ אכלת יושביה היא".</b>
על מה שנאמר <b>"ונהי בעינינו כחגבים וכן היינו</b> בעיניהם<b>"</b> (במדבר יג, לג), <b>אמר רב משרשיא: מרגלים שקרי הוו</b> <small>[שקרנים היו],</small> <b>בשלמא</b> <small>[נניח]</small> מה שאמרו <b>"ונהי בעינינו כחגבים" —</b> <b>לחיי</b> <small>[בסדר],</small> <b>אלא</b> מה שהוסיפו ואמרו <b>"וכן היינו בעיניהם", מנא הוו ידעי</b> <small>[מניין היו יודעים]?</small>
ומעירים: <b>ולא היא,</b> אין הדבר כן, <b>כי הוו מברי אבילי</b> <small>[כאשר היו</small> הכנענים <small>מברים,</small> עורכים סעודת הבראה ל<small>אבלים] —</small> <b>תותי ארזי הוו מברי</b> <small>[תחת הארזים היו מברים</small> אותם<small>],</small> <b>וכי חזינהו, סלקו יתבי באילני</b> <small>[וכאשר ראו אותם</small> המרגלים, <small>עלו</small> ו<small>ישבו באילנות],</small> <b>שמעי דקאמרי</b> <small>[</small>והיו <small>שומעים ש</small>האנשים <small>אומרים]:</small> <b>קחזינן אינשי דדמו לקמצי באילני</b> <small>[רואים אנו אנשים הדומים לחגבים באילנות].</small>
על מה שנאמר <b>"ותשא כל העדה ויתנו את קולם ויבכו"</b> (במדבר יד, א), <b>אמר רבה אמר ר' יוחנן: אותו היום ערב תשעה באב היה, אמר הקדוש ברוך הוא: הן בכו</b> באותו יום <b>בכיה של חנם —</b> <b>ואני אקבע להם</b> בו ביום <b>בכיה לדורות.</b>
נאמר <b>"ויאמרו כל העדה לרגום אתם באבנים"</b> (במדבר יד, י) <b>וכתיב</b> <small>[ונאמר]</small> <b>"וכבוד ה' נראה באהל מועד"</b> (במדבר יד, י), <b>אמר ר' חייא בר אבא: מלמד שנטלו אבנים וזרקום כלפי מעלה,</b> כביכול כלפי הקדוש ברוך הוא.
  על מה שנאמר <b>"וימתו האנשים מוצאי דבת הארץ רעה במגפה"</b> (במדבר יד, לז), <b>אמר ר' שמעון בן לקיש: שמתו מיתה משונה</b> ("רעה"). <b>אמר ר' חנינא בר פפא, דרש ר' שילא איש כפר תמרתא: מלמד שנשתרבב לשונם</b> מפיהם <b>ונפל על טיבורם, והיו תולעים יוצאות מלשונם ונכנסות בטיבורם, ו</b>יוצאות <b>מטיבורם ונכנסות בלשונם,</b> וזו המיתה הרעה שמתו בה. <b>ורב נחמן בר יצחק אמר: באסכרה מתו,</b> שהיא מיתה קשה של חנק.
<big>א  </big>וחוזרים לענין ביאת בני ישראל לארץ, <b>וכיון שעלה האחרון שבישראל מן הירדן חזרו מים למקומן, שנאמר:</b> <b>"ויהי כעלות הכהנים נשאי ארון ברית ה' מתוך הירדן נתקו כפות רגלי הכהנים אל החרבה וישבו מי הירדן למקומם וילכו כתמול שלשום על כל גדותיו"</b> (יהושע ד, יח),
<b>נמצא ארון ונושאיו וכהנים מצד אחד</b> של הירדן, לצד מזרח, שחזרו אחורנית, <b>וישראל מצד אחר</b> לצד מערב. <b>נשא ארון את נושאיו</b> באויר <b>ועבר, שנאמר:</b> <b>"ויהי כאשר תם כל העם לעבר ויעבר ארון ה' והכהנים לפני העם"</b> (יהושע ד, יא).
<b>ועל דבר זה</b> שלא שמר עליו <b>נענש עוזא, שנאמר:</b> <b>"ויבאו עד גרן כידן וישלח עזא את ידו לאחז את הארון</b> כי שמטו הבקר<b>"</b> (דברי הימים א יג, ט). <b>אמר לו הקדוש ברוך הוא</b> <b>לעוזא:</b> <b>עוזא,</b> הארון את <b>נושאיו נשא,</b> כשעברו את הירדן, את <b>עצמו לא כל שכן</b> שנושא!
 נאמר <b>"ויחר אף ה' בעזה ויכהו שם</b> האלקים <b>על השל"</b> (שמואל ב ו, ז). <b>ר' יוחנן ור' אלעזר</b> נחלקו בכך, <b>חד</b> <small>[אחד]</small> מהם פירש ו<b>אמר: על עסקי שלו</b> (שכחתו), על ששכח את הדבר הזה. <b>וחד</b> <small>[ואחד]</small> מהם <b>אמר: שעשה צרכיו בפניו,</b> ומפרש "של" — שהרים את שולי בגדו בפני הארון.
 על מה שנאמר <b>"וימת שם עם ארון האלהים"</b> (שמואל ב ו, ז), <b>אמר ר' יוחנן: עוזא בא לעולם הבא, שנאמר:</b> <b>"עם ארון האלהים" —</b> <b>מה ארון לעולם קיים —</b> <b>אף עוזא בא לעולם הבא.</b>
ועל מה שנאמר <b>"ויחר לדוד על אשר פרץ ה' פרץ בעזה"</b> (שמואל ב ו, ח), <b>אמר ר' אלעזר:</b> "ויחר" משמעו <b>שנשתנו פניו כחררה</b>  (פת אפויה), כלומר, הושחרו פניו מצער.
 ותוהים:  <b>אלא מעתה כל היכא</b> <small>[מקום]</small> <b>דכתיב</b> <small>[שנאמר]</small> <b>"ויחר"</b> ואף במקומות שנאמר "ויחר אף ה'" <b>הכי נמי</b> <small>[כך גם כן]</small> תפרש?! ומשיבים: <b>התם כתיב</b> <small>[שם,</small> באותם מקומות <small>נאמר]</small> <b>"</b><b>ויחר</b> <b>אף"</b> (שמואל ב ו, ז), ואילו <b>הכא</b> <small>[כאן]</small> <b>לא כתיב</b> <small>[נאמר]</small> <b>"אף"</b> אלא רק "ויחר", ולכן דרשו דרשה זו.
<b>דרש רבא: מפני מה נענש דוד</b> במיתת עוזה — <b>מפני שקרא לדברי תורה "זמירות", שנאמר:</b> <b>"זמרות היו לי חקיך בבית מגורי"</b> (תהלים קיט, נד).
<b>אמר לו הקדוש ברוך הוא</b> <b>: דברי תורה שכתוב בהן "התעיף עיניך בו ואיננו"</b> (משלי כג, ה), שהמסיר עיניו לרגע מן התורה שוכח אותה, שהיא חמורה וקשה כל כך, <b>אתה קורא אותן "זמירות"?!</b> על כן <b>הריני מכשילך בדבר שאפילו תינוקות של בית רבן יודעין אותו, דכתיב</b> <small>[שנאמר]:</small> <b>"ולבני קהת לא נתן</b> (עגלות למשא) <b>כי עבדת הקדש</b> עליהם בכתף ישאו<b>"</b> (במדבר ז, ט), הרי שאת הארון צריך לשאת בכתף, <b>ואיהו אתייה בעגלתא</b> <small>[והוא,</small> דוד, <small>הביא אותו בעגלה]</small> שלא כדין.
 נאמר כאשר החזירו הפלשתים את הארון בימי שמואל <b>"ויך באנשי בית שמש כי ראו בארון</b> ה'" (שמואל א ו, יט) ותוהים: <b>משום</b> ש<b>ראו —</b> <b>"ויך" (אלהים)</b> (שמואל א ו, יט), מדוע נענשו על כך? <b>ר' אבהו ור' אלעזר</b> נחלקו בפירוש הדבר, <b>חד</b> <small>[אחד]</small> מהם <b>אמר: קוצרין ומשתחוים היו,</b> שלא בטלו ממלאכתם, ומשום כך נענשו, <b>וחד</b> <small>[ואחד]</small> מהם <b>אמר: מילי נמי אמור</b> <small>[דברים</small> של גנות <small>גם כן אמרו]:</small> 

Daf 35b

<b>מאן אמריך (להא) דאימריית ומאן אתא עלך דאיפייסת</b> <small>[מי הרגיזך שכעסת</small> ונתת עצמך לשבי, <small>ומי בא עליך שהתפייסת].</small>
על מה שנאמר שם <b>"ויך בעם שבעים איש חמשים אלף איש"</b> (שמואל א ו, יט), <b>ר' אבהו ור' אלעזר</b> נחלקו בכך, <b>חד</b> <small>[אחד]</small> מהם <b>אמר: שבעים איש היו, וכל אחד ואחד</b> מהם <b>שקול</b> היה <b>כחמשים אלף</b> איש. <b>וחד</b> <small>[ואחד]</small> מהם <b>אמר: חמשים אלף היו, וכל אחד ואחד</b> מהם <b>שקול</b> היה <b>כשבעים</b> איש שהיו ב<b>סנהדרין.</b>
נאמר כאשר העלה דוד את הארון לירושלים: <b>"ויהי כי צעדו נשאי ארון ה' ששה צעדים ויזבח שור ומריא"</b> (שמואל ב ו, יג), <b>וכתיב</b> <small>[ונאמר]</small> במקום אחר שזבח <b>"שבעה פרים ושבעה אילים"</b> (דברי הימים א טו, כו). <b>אמר רב פפא בר שמואל: על כל פסיעה ופסיעה</b> זבח <b>שור ומריא, על כל שש ושש פסיעות —</b> <b>שבעה פרים ושבעה אילים.</b>
<b>אמר ליה</b> <small>[לו]</small> <b>רב חסדא: אם כן,</b> שעל כל פסיעה ופסיעה הקריבו קרבנות, <b>מילאת את כל ארץ ישראל במות,</b> שהיו צריכים לבנות במה (מזבח) בכל פעם! <b>אלא אמר רב חסדא: על כל שש ושש פסיעות —</b> <b>שור ומריא, על כל ששה סדרים של שש פסיעות —</b> <b>שבעה פרים ושבעה אילים.</b>
<b>כתיב</b> <small>[כתוב]</small> במקום אחד על המקום שמת בו עוזה <b>"</b>ויבואו עד גורן <b>כידן"</b> (דברי הימים א יג, ט), <b>וכתיב</b> <small>[ונאמר]</small> במקום אחר <b>"</b>גורן <b>נכון"</b> (שמואל ב ו, ו). <b>אמר ר' יוחנן: בתחלה</b> היה הארון כעין <b>כידון,</b> שהוא כלי זין ההורג נפשות, שנהרג עוזה על ידו, <b>ולבסוף,</b> לאחר שביקשו מחילה, היה <b>נכון</b> (מבוסס, מיושב) בבית עובד אדום ובאה ברכה בגללו.
<big>א  </big>ושוב לענין הביאה לארץ <b>נמצאת אתה אומר שלשה מיני אבנים היו: אחד שהקים משה בארץ מואב, שנאמר:</b> <b>"בעבר הירדן בארץ מואב הואיל משה באר</b> את התורה<b>"</b> (דברים א, ה), <b>ולהלן</b> בציווי על הקמת האבנים בהר עיבל <b>הוא אומר "וכתבת עליהן את כל דברי התורה הזאת</b> באר היטב<b>"</b> (דברים כז, ח), <b>ואתיא</b> <small>[ובא,</small> נלמד<small>]</small> בגזירה שווה <b>"באר" "באר",</b> שגם משה כתב את דברי התורה על האבנים. 
<b>ואחד</b> <b>שהקים יהושע בתוך הירדן, שנאמר: "ושתים עשרה אבנים הקים יהושע בתוך הירדן</b>... ויהיו שם עד היום הזה" (יהושע ד, ט). <b>ואחד שהקים</b> יהושע <b>בגלגל, שנאמר: "ואת שתים עשרה האבנים האלה אשר לקחו</b> מן הירדן הקים יהושע בגלגל <b>"</b><b>(יהושע ד, כ).</b>
<b>תנו רבנן</b> <small>[שנו חכמים]:</small> <b>כיצד כתבו ישראל את התורה? ר' יהודה אומר: על גבי אבנים כתבוה, שנאמר: "וכתבת על האבנים</b> <b>את כל דברי התורה הזאת"</b> (דברים כז, ח) <b>ואחר כך סדו אותן בסיד.</b>
<b>אמר לו ר' שמעון: לדבריך</b> שסדו בסיד על הכתב, <b>היאך למדו אומות העולם תורה? אמר לו: בינה יתירה נתן בהם הקדוש ברוך הוא</b><b>, ושיגרו נוטירין</b> (סופרים) <b>שלהן, וקילפו את הסיד והשיאוה</b> (והעתיקו אותה). <b>ועל דבר זה נתחתם גזר דינם לבאר שחת, ש</b>כיון שהיתה התורה בידיהם <b>היה להן ללמד ולא למדו.</b>
<b>ר' שמעון אומר:</b> לא כך היה, אלא <b>על גבי סיד כתבוה, וכתבו להן למטה</b> "למען אשר לא <b>ילמדו אתכם לעשות ככל</b> תועבותם<b>"</b> (דברים כ, יח). <b>הא למדת</b> <small>[הרי אתה לומד]</small> מכך שכתבו פסוק זה <b>שאם</b> היו הגוים שבארץ ישראל <b>חוזרין בתשובה</b> — היו <b>מקבלין אותן.</b>
<b>אמר רבא בר שילא: מאי טעמא</b> <small>[מה הטעם]</small> של <b>ר' שמעון —</b> <b>דכתיב</b> <small>[</small>משום <small>שנאמר]:</small> <b>"והיו עמים משרפות שיד"</b> (ישעיה לג, יב) — <b>על עסקי סיד,</b> שנענשו על שלא למדו את התורה שנכתבה על גבי הסיד.
<b>ור' יהודה</b> מפרש: <b>כי</b> <small>[כמו]</small> <b>סיד, מה סיד אין לו תקנה אלא שריפה —</b> <b>אף אומות העולם אין להם תקנה אלא שריפה.</b>
<b>כמאן אזלא הא דתניא</b> <small>[כ</small>שיטת <small>מי הולכת זו ששנינו</small> בברייתא<small>]</small> על הנאמר <b>"</b>כי תצא למלחמה על אויביך... <b>ושבית שביו"</b> (דברים כא, י), שאין אתה מצווה להשמידו — <b>לרבות כנענים שבחוצה לארץ, שאם חוזרין בתשובה —</b> <b>מקבלין אותן?</b>

Daf 36a

<b>כמאן</b> <small>[כ</small>שיטת <small>מי] —</small> <b>כר' שמעון</b> שלדעתו הגוים שמחוץ לגבולות הארץ אינם בכלל "לא תחיה כל נשמה" (דברים כ, טז). שהרי אין בהם חשש "למען אשר לא ילמדו אתכם לעשות ככל תועבותם" (דברים כ, יח).
<big>א  </big>ושוב להמשך הדברים בענין הכניסה לארץ, <b>בא וראה כמה נסים נעשו באותו היום: עברו ישראל את הירדן, ובאו להר גריזים ולהר עיבל,</b> שהוא מרחק <b>יתר מששים מיל, ואין כל בריה יכולה לעמוד בפניהם</b> באותו יום, <b>וכל העומד בפניהם מיד נתרז</b> (לוקה בשלשול), <b>שנאמר:</b> <b>"את אימתי אשלח לפניך והמתי את כל העם אשר תבא בהם וגו'"</b> (שמות כג, כז).
<b>ו</b>כן הוא <b>אומר "תפל עליהם אימתה ופחד... עד יעבר עמך ה'"</b> (שמות טו, טז) — <b>זו ביאה ראשונה</b> לארץ ישראל שבאו בזמן יהושע, <b>"עד יעבר עם זו קנית"</b> (שמות טו, טז) — <b>זו ביאה שניה</b> כשבאו מבבל אחרי חורבן בית ראשון.
<b>אמור מעתה: ראויין היו ישראל לעשות להם נס בביאה שניה כביאה ראשונה, אלא שגרם החטא</b> ועלו כדרך הטבע וברשות מלכי האומות.
<b>ואחר כך הביאו את האבנים, ובנו את המזבח</b> בהר עיבל, <b>וסדוהו בסיד, וכתבו עליהם את כל דברי התורה בשבעים לשון, שנאמר:</b> <b>"</b>וכתבת על האבנים את כל דברי התורה הזאת <b>באר היטב"</b> (דברים כז, ח),
<b>והעלו עולות ושלמים, ואכלו ושתו ושמחו, וברכו</b> את הברכות <b>וקללו</b> את הקללות האמורות, <b>וקיפלו</b> והרימו <b>את האבנים</b> ולקחו אותם, <b>ובאו ולנו בגלגל, שנאמר:</b> <b>"והעברתם אותם עמכם והנחתם אותם במלון"</b> (יהושע ד, ג).
<b>יכול בכל מלון ומלון</b> צריכים לשים אותם — <b>תלמוד לומר: "אשר תלינו בו הלילה"</b> (יהושע ד, ג), <b>וכתיב</b> <small>[ונאמר]</small> <b>"ואת שתים עשרה האבנים האלה אשר לקחו</b> מן הירדן הקים יהושע בגלגל<b>"</b> (יהושע ד, כ). 
<big>ב</big> <b>תנא</b> <small>[שנה</small> החכם<small>]:</small> <b>צרעה לא עברה עמהם</b> מעבר הירדן. ושואלים: <b>ולא? והא כתיב</b> <small>[והרי נאמר]</small> <b>"ושלחתי את הצרעה לפניך</b> וגרשה את החוי את הכנעני...<b>"</b>(שמות כג, כח)! 
<b>אמר ר' שמעון בן לקיש: על שפת ירדן עמדה, וזרקה בהן מרה</b> (ארס). <b>וסימתה עיניהן מלמעלה, וסירסתן מלמטה, שנאמר:</b> <b>"ואנכי השמדתי את האמרי מפניהם אשר כגבה ארזים גבהו וחסן הוא כאלונים ואשמיד פריו ממעל ושרשיו מתחת"</b> (עמוס ב, ט).
<b>רב פפא אמר: שתי צרעות הואי</b> <small>[היו],</small> <b>חדא</b> <small>[אחת]</small> זו של <b>משה</b> כשכבשו את עבר הירדן המזרחי <b>וחדא</b> <small>[ואחת]</small> של <b>יהושע,</b> זו של <b>משה לא עבר</b> (עברה) את הירדן, ואילו זו של <b>יהושע עבר</b>.
<big>ג  </big>שנינו במשנה: <b>ששה שבטים עלו לראש הר גריזים.</b> נאמר "חציו אל מול הר גריזים והחציו אל מול הר עיבל" (יהושע ח, לג), ושואלים: <b>מאי</b> <small>[מה</small> פירוש<small>]</small> הביטוי <b>"והחציו"</b> המורה על חצי הידוע כבר? <b>אמר רב כהנא: כדרך שחלוקין כאן</b> השבטים — <b>כך</b> היו <b>חלוקין באבני אפוד.</b> כלומר, אותו חצי העם כפי שכבר נחלק באבני האפוד.
<b>מיתיבי</b> <small>[מקשים]</small> על כך ממה ששנינו: <b>שתי אבנים טובות היו לו לכהן גדול על כתיפיו, אחת מכאן ואחת מכאן, ושמות שנים עשר שבטים כתוב עליהם, ששה על אבן זו וששה על אבן זו, שנאמר:</b> <b>"ששה משמתם על האבן האחת</b> ואת שמות הששה הנותרים על האבן השנית כתולדותם<b>"</b>(שמות כח, י), 
ומדוייק מכאן שדווקא אבן <b>שניה</b> כתובה <b>כתולדותם</b> לפי סדר לידתם: גד, אשר, יששכר, זבולון, יוסף ובנימין, <b>ולא</b> היתה כתובה ה<b>ראשונה כתולדותם, מפני שיהודה מוקדם</b> באבן הראשונה, ואחריו: ראובן, שמעון, לוי, דן ונפתלי. <b>וחמשים אותיות היו</b> בשתי אבני האפוד, <b>עשרים וחמש על אבן זו ועשרים וחמש על אבן זו.</b>
<b>ר' חנינא בן גמליאל אומר:</b>

Daf 36b

<b>לא כדרך שחלוקין</b> השבטים <b>ב</b>סדר האמור בתחילת <b>חומש הפקודים</b> (ספר "במדבר") (א, א-טו) <b>חלוקין באבני אפוד, אלא כדרך שחלוקין בחומש שני</b> (ספר שמות) (א, ב-ד).
<b>כיצד?</b> באבן אחת נמצאים <b>בני לאה כסידרן:</b> ראובן, שמעון, לוי, יהודה, יששכר וזבולון. באבן השניה <b>בני רחל אחד</b> בנימין <b>מכאן</b> בשורה התחתונה <b>ואחד</b> יוסף <b>מכאן</b> בשורה העליונה, <b>ובני שפחות</b> דן, נפתלי, גד ואשר <b>באמצע.</b>
<b>ואלא</b> אם הסדר על האבנים לא היה כפי סדר לידתם <b>מאי</b> <small>[מה]</small> איך <b>אני מקיים "כתולדותם"</b> — הכוונה <b>כשמותן שקרא להן אביהן</b> מולידם, <b>ולא כשמות</b> באופן <b>שקרא להן משה.</b> שכך היה כתוב שם: <b>"ראובן", ולא "ראובני", "שמעון", ולא "שמעוני", "דן" ולא "הדני", "גד" ולא "הגדי".</b> ואם כן הרי זה <b>תיובתא</b> <small>[קושיה חמורה]</small> על דברי <b>רב כהנא</b> שהרי לאף אחת מן הדעות לא היה סדר השבטים באבני האפוד כסדרם בהר גריזים והר עיבל! ומסכמים: אכן, <b>תיובתא</b> <small>[קושיה חמורה]</small>  היא ונדחו דבריו.
 ושואלים: לדעת רב כהנא  <b>ואלא מאי</b> <small>[מה</small> ההדגשה<small>]</small> <b>"והחציו</b> אל מול הר עיבל<b>"</b> (יהושע ח, לג)? <b>תנא</b> <small>[שנה</small> החכם<small>]:</small> שהכוונה היא להדגיש בה"א הידיעה — החצי הקטן יותר הוא על הר עיבל, שכן <b>חציו של מול הר גריזים מרובה מחציו של הר עיבל, מפני ש</b>שבט <b>לוי</b> שנכלל באלו של מול הר גריזים נמצא חלק ממנו <b>למטה,</b>  בין שני ההרים.
 ותוהים:  <b>אדרבה</b> (להיפך), <b>מפני שלוי למטה בצרי להו</b> <small>[פחתו להם]!</small> ומשיבים, <b>הכי קאמר</b> <small>[כך אמר]:</small> <b>אף על פי שלוי</b> היה <b>למטה —</b> <b>בני יוסף</b> היו <b>עמהם.</b> והם היו רבים, <b>שנאמר: "וידברו בני יוסף את יהושע לאמר מדוע נתתה לי נחלה גורל אחד וחבל אחד ואני עם רב... ויאמר אליהם יהושע אם עם רב אתה עלה לך היערה"</b> (יהושע יז, יד-טו),
<b>אמר להן: לכו והחבאו עצמכם ביערים, שלא תשלוט בכם עין הרע</b> על שאתם רבים כל כך. <b>אמרו ליה</b> <small>[לו]</small> בני יוסף ליהושע: <b>זרעיה</b> <small>[זרעו]</small> של <b>יוסף לא שלטא ביה עינא בישא</b> <small>[שולטת בו עין הרע],</small> <b>דכתיב</b> <small>[שנאמר]:</small> <b>"בן פרת יוסף בן פרת עלי עין"</b> (בראשית מט, כב), <b>ואמר ר' אבהו: אל תהי קורא "עלי עין" אלא "עולי עין",</b> לומר שהם מתעלים על עין הרע.
<b>ר' יוסי בר' חנינא אמר: מהכא</b> <small>[מכאן]</small> אנחנו למדים דבר זה, שנאמר בברכת יעקב לבני יוסף: <b>"וידגו לרב בקרב הארץ"</b> (בראשית מח, טז), <b>מה דגים שבים —</b> <b>מים מכסין עליהן ואין העין שולטת בהן, אף זרעו של יוסף —</b> <b>אין העין שולטת בהן.</b>
ושואלים על הברייתא שהקשינו ממנה על רב כהנא: <b>הני</b> <small>[אלה]</small> <b>חמשים אותיות</b> הן בשמות השבטים שעל האפוד? הלא לפי מניין <b>חמשים נכי חדא הויין</b> <small>[פחות אחת הן]!</small> <b>אמר ר' יצחק: יוסף הוסיפו לו אות אחת</b> בכתיבה על אבני האפוד, <b>שנאמר: "עדות ביהוסף שמו בצאתו על ארץ מצרים"</b> (תהלים פא, ו).
<b>מתקיף לה</b> <small>[מקשה על כך]</small> <b>רב נחמן בר יצחק: "כתולדותם" בעינן</b> <small>[צריכים אנו],</small> והוא לא נקרא בלידתו יהוסף! <b>אלא,</b> יש לתרץ באופן אחר: ב<b>כל התורה כולה "בנימן" כתיב</b> <small>[נאמר]</small> חסר, <b>והכא</b> <small>[וכאן]</small> כשנולד כתוב <b>"בנימין" שלם, כדכתיב</b> <small>[כפי שנאמר]:</small> <b>"ואביו קרא לו בנימין"</b> (בראשית לה, יח) מלא. וכתולדתו, כמו שקרא לו אביו בלידתו — כך נכתב שמו באפוד.
<big>א</big> <b>אמר רב חנא בר ביזנא אמר ר' שמעון חסידא: יוסף שקידש שם שמים בסתר,</b> שלא חטא בסתר עם אשת פוטיפר — <b>הוסיפו עליו אות אחת משמו של הקדוש ברוך הוא</b><b>, יהודה שקידש שם שמים בפרהסיא</b> על ים סוף כשיצאו ממצרים — <b>נקרא כולו על שמו של הקדוש ברוך הוא</b> שהרי כל השם בן ארבע אותיות כלול בתוך השם יהודה. 
ומפרשים: <b>יוסף מאי היא</b> <small>[מה היה]</small> עניינו — <b>דכתיב</b> <small>[שנאמר]</small> <b>"ויהי כהיום הזה ויבא הביתה לעשות מלאכתו"</b> (בראשית לט, יא) <b>אמר ר' יוחנן: מלמד ששניהם</b> גם יוסף וגם אשת פוטיפר <b>לדבר עבירה נתכוונו</b> ולשם כך בא הביתה. ועל אותו כתוב <b>"ויבא הביתה לעשות מלאכתו"</b> גם נחלקו <b>רב ושמואל; חד</b> <small>[אחד]</small> מהם <b>אמר: לעשות מלאכתו ממש</b> כפשוטה, <b>וחד</b> <small>[ואחד]</small> <b>אמר: לעשות צרכיו</b> בתשמיש עימה <b>נכנס.</b>
נאמר <b>"ואין איש מאנשי הבית</b> שם בבית<b>"</b> (בראשית לט, יא) ותוהים:<b>אפשר בית גדול</b> וחשוב <b>כביתו של אותו רשע לא היה בו איש</b> ממשרתיו?! <b>תנא דבי</b> <small>[שנה החכם בבית</small> מדרשו<small>]</small> של <b>ר' ישמעאל: אותו היום יום חגם היה, והלכו כולן לבית עבודה זרה שלהם,</b> <b>והיא אמרה להן חולה היא</b> ואינה יכולה ללכת, <b>אמרה</b> בליבה: <b>אין לי יום שנזקק לי יוסף כיום הזה.</b>
נאמר <b>"ותתפשהו בבגדו לאמר</b> שכבה עמי" (בראשית <b>לט, יב).</b> <b>באותה שעה באתה דיוקנו</b> (דמותו) <b>של אביו ונראתה לו בחלון, אמר לו: יוסף! עתידין אחיך שיכתבו על אבני אפוד ואתה</b> צריך להיות <b>ביניהם, רצונך שימחה שמך מביניהם, ותקרא רועה זונות? דכתיב</b> <small>[שנאמר]</small> <b>"ורעה זונות יאבד הון"</b> (משלי כט, ג), שיאבד על ידי כך כבוד זה הגדול מכל הון.
<b>מיד —</b> <b>"ותשב באיתן קשתו"</b> (בראשית מט, כד), <b>אמר ר' יוחנן משום</b> (בשם) <b>ר' מאיר: ששבה קשתו</b> (שהוא כינוי לאיבר) <b>לאיתנו,</b> שבטל ממנו יצרו. נאמר שם על יוסף <b>"ויפזו זרעי ידיו"</b> (בראשית מט, כד) — <b>נעץ ידיו בקרקע ויצאה שכבת זרעו מבין ציפורני ידיו.</b>
<b>"מידי אביר יעקב"</b> (בראשית מט, כד), <b>מי גרם לו שיחקק על אבני אפוד —</b> <b>אלא אביר יעקב. "משם רעה אבן ישראל"</b> (בראשית מט, כד), <b>משם,</b> מתוך שעמד בנסיון <b>זכה ונעשה רועה</b> לישראל, <b>שנאמר:</b> <b>"רעה ישראל האזינה נהג כצאן יוסף"</b> (תהלים פ, ב).
<b>תניא</b> <small>[שנויה</small> ברייתא<small>]:</small> <b>היה ראוי יוסף לצאת ממנו שנים עשר שבטים כדרך שיצאו מיעקב אביו, שנאמר:</b> <b>"אלה תלדות יעקב יוסף"</b> <small>(בראשית לז, ב)</small> לומר שכל מה שאירע לזה אירע לזה, <b>אלא שיצא שכבת זרעו מבין ציפורני ידיו. ואף על פי כן יצאו</b> תולדות הראוים לו <b>מבנימין אחיו,</b> שהוליד עשרה בנים, <b>וכולן נקראו על שמו</b> של יוסף, כלומר, ששמותיהם מתייחסים כולם ליוסף, <b>שנאמר "ובני בנימין בלע ובכר ואשבל</b> גרא ונעמן אחי וראש מופים וחופים וארד
<b>"</b>(בראשית מו, כא), ופירושם: <b>"בלע"</b> — על שם יוסף <b>שנבלע בין האומות, "ובכר" —</b> <b>בכור לאמו</b> רחל <b>היה, "ואשבל" —</b> <b>ששבאו אל</b> למצרים, "<b>גרא" —</b> <b>שגר באכסניות</b> בנכר,
<b>"ונעמן" —</b> <b>שנעים ביותר, "אחי וראש" —</b> <b>אחי הוא וראשי הוא, "מפים וחפים"</b> — כוונתו: <b>הוא לא ראה בחופתי, ואני לא ראיתי בחופתו, "וארד" —</b> <b>שירד לבין אומות העולם. איכא דאמרי</b> <small>[יש שאומרים]:</small> "<b>וארד" —</b> <b>שפניו דומין</b> ביופים <b>לוורד.</b>
<big>ב</big> <b>אמר ר' חייא בר אבא אמר ר' יוחנן: בשעה שאמר לו פרעה ליוסף "ובלעדיך לא ירים איש את ידו</b> ואת רגלו בכל ארץ מצרים<b>"</b> (בראשית מא, מד), <b>אמרו איצטגניני פרעה: עבד שלקחו</b> (קנאו) <b>רבו בעשרים כסף תמשילהו עלינו? אמר להן: גנוני</b> (מנהגי) <b>מלכות אני רואה בו,</b> שאינו עבד מעיקרו.
<b>אמרו לו: אם כן,</b> שבן מלכים הוא, <b>יהא יודע בשבעים לשון</b> כדרך שלומדים בני המלכים! <b>בא</b> המלאך <b>גבריאל ולימדו שבעים לשון. לא הוה קגמר</b> <small>[היה לומד]</small> כל זה. באותה שעה <b>הוסיף לו</b> גבריאל <b>אות אחת משמו של הקדוש ברוך הוא</b> <b>ו</b>אז <b>למד, שנאמר:</b> <b>"עדות ביהוסף שמו בצאתו על ארץ מצרים שפת לא ידעתי אשמע"</b> (תהלים פא, ו). <b>ולמחר</b> כשחזר לפני פרעה, <b>כל לישנא דאישתעי</b> <small>[לשון,</small> שפה, שדיבר<small>]</small> <b>פרעה בהדיה</b> <small>[איתו],</small> <b>אהדר ליה</b> <small>[ענה לו].</small>
<b>אישתעי איהו</b> <small>[דיבר הוא,</small> יוסף<small>]</small> <b>בלשון הקדש</b> ו<b>לא הוה קא ידע מאי הוה אמר</b> <small>[היה יודע</small> פרעה <small>מה הוא אומר].</small> <b>אמר ליה</b> <small>[לו]</small> פרעה: <b>אגמרי</b> <small>[למד אותי].</small> <b>אגמריה</b> <small>[לימד אותו]</small> <b>ולא גמר</b> <small>[למד].</small> <b>אמר ליה</b> <small>[לו]</small> פרעה: <b>אישתבע</b> <small>[השבע]</small> <b>לי דלא מגלית</b> <small>[שאינך מגלה]</small> שאיני יודע שפה זו. <b>אישתבע</b> <small>[נשבע]</small> <b>לו.</b>
לאחר זמן, <b>כי</b> <small>[כאשר]</small> <b>אמר ליה</b> <small>[לו]</small> יוסף לפרעה <b>"אבי השביעני לאמר"</b> (בראשית נ, ה) שאקברהו בארץ ישראל, <b>אמר ליה</b> <small>[לו]</small> פרעה: <b>זיל איתשיל אשבועתך</b> <small>[לך הישאל על שבועתך]</small> והתר אותה. <b>אמר ליה</b> <small>[לו]</small> יוסף: <b>ואיתשלי נמי אדידך</b> <small>[ואשאל גם כן</small> על השבועה <small>ש</small>נשבעתי <small>לך]?</small> <b>ואף על גב</b> <small>[ואף על פי]</small> ש<b>לא ניחא ליה</b> <small>[</small>היה <small>נוח לו]</small> לפרעה להסכים, מפני שחשש שיוסף יישאל על השבועה שנשבע לו, <b>אמר ליה</b> <small>[לו]</small> בכל זאת: <b>"עלה וקבר את אביך כאשר השביעך"</b> (בראשית נ, ו).
<big>ג</big> <b>יהודה מאי היא</b> <small>[מה היה]</small> ענין קידוש השם שעשה בפרהסיא? <b>דתניא</b> <small>[ש</small>כן <small>שנינו</small> בברייתא<small>],</small> <b>היה ר' מאיר אומר: כשעמדו ישראל על הים</b> (סוף) <b>היו</b> ה<b>שבטים מנצחים</b> (מתווכחים) <b>זה עם זה, זה אומר: אני יורד תחלה לים, וזה אומר: אני יורד תחלה לים,</b> ובינתיים <b>קפץ</b>

Daf 37a

<b>שבטו של בנימין וירד לים תחילה, שנאמר: "שם בנימן צעיר רדם"</b> (תהלים סח, כח) <b>אל תקרי</b> <small>[תקרא]</small> <b>"רדם" אלא "רד ים". והיו שרי יהודה רוגמים אותם</b> על שקפצו תחילה שלא לפי הסדר, <b>שנאמר: "שרי יהודה רגמתם"</b> (תהלים סח, כח).
<b>לפיכך זכה בנימין הצדיק ונעשה אושפיזכן</b> (בעל אכסניה) <b>לגבורה</b> (השכינה), שנבנה בית המקדש בחלקו, <b>שנאמר</b> בברכת משה לשבט בנימין: <b>"</b>ידיד ה'... <b>ובין כתפיו שכן"</b> (דברים לג, יב).
<b>אמר לו ר' יהודה</b> לר' מאיר: <b>לא כך היה מעשה, אלא</b> שבט <b>זה אומר: אין אני יורד תחילה לים, ו</b>שבט <b>זה אומר: אין אני יורד תחילה לים, קפץ נחשון בן עמינדב</b> (נשיא שבט יהודה) <b>וירד לים תחילה,</b> ושבט יהודה עימו <b>שנאמר: "סבבני בכחש אפרים ובמרמה בית ישראל ויהודה עד רד עם אל"</b> (הושע יב, א).
<b>ועליו,</b> על מעשה זה, <b>מפרש בקבלה</b> (בספרי הכתובים), שכך התפלל באותה שעה: <b>"הושיעני אלהים כי באו מים עד נפש. טבעתי ביון מצולה ואין מעמד" וגו'</b> (תהלים סט, ב-ג), וכן <b>"אל תשטפני שבלת מים ואל תבלעני מצולה" וגו'</b> (תהלים סט, טז).
<b>באותה שעה היה משה מאריך בתפלה, אמר לו הקדוש ברוך הוא: ידידיי טובעים בים ואתה מאריך בתפלה לפני?! אמר לפניו: רבונו של עולם! ומה בידי לעשות? אמר לו: "דבר אל בני ישראל ויסעו. ואתה הרם את מטך ונטה את ידך" וגו'</b> (שמות יד, טו-טז).
<b>לפיכך</b> משום שקפץ לים, <b>זכה</b> שבט <b>יהודה לעשות</b> (להיעשות) <b>ממשלה בישראל, שנאמר: "היתה יהודה לקדשו ישראל ממשלותיו"</b> (תהלים קיד, ב); <b>מה טעם היתה יהודה לקדשו וישראל ממשלותיו</b> (תחת ממשלתו) — <b>משום</b> ש<b>"הים ראה וינס"</b> (תהלים קיד, ג).
<big>א  </big>ושוב לענין הברכות והקללות. <b>תניא</b> <small>[שנויה</small> ברייתא<small>],</small> <b>ר' אליעזר בן יעקב אומר: אי אפשר לומר</b> שהיה שבט <b>לוי למטה</b> בין שני ההרים, <b>שכבר נאמר</b> שהוא <b>למעלה,</b> כאמור "אלה יעמדו לברך את העם על הר גריזים... שמעון ולוי ויהודה..." (דברים כז, יב), <b>ואי אפשר לומר</b> שהיה <b>למעלה, שכבר נאמר</b> "וכל ישראל וזקניו ושוטרים ושופטיו עומדים מזה ומזה לארון נגד הכהנים הלויים" (יהושע ח, לג), משמע שהלויים היו <b>למטה</b> עם הארון.
<b>הא</b> <small>[הרי]</small> <b>כיצד?</b> — רק <b>זקני כהונה ולויה</b> נמצאים <b>למטה, והשאר למעלה. ר' יאשיה אומר:</b> <b>כל</b> לוי <b>הראוי לשרת</b> במקדש נמצא <b>למטה, והשאר</b> הצעירים והזקנים מגיל העבודה במקדש היו <b>למעלה.</b>
<b>רבי אומר: אלו ואלו</b> הלויים וכל שבטי ישראל <b>למטה הן עומדים, הפכו פניהם כלפי הר גריזים ופתחו בברכה, כלפי הר עיבל ופתחו בקללה.</b> אלא <b>מאי</b> <small>[מה</small> פירוש<small>]</small> "אלה יעמדו לברך את העם <b>על</b> הר גריזים" (דברים כז, יב) האמור בתורה <b>על —</b> <b>בסמוך,</b> כלומר, סמוך להר ולא עליו ממש.
<b>כדתניא</b> <small>[כפי ששנינו</small> בברייתא<small>]</small> בענין לחם הפנים: על מה שנאמר <b>"ונתת על המערכת לבנה זכה"</b> (ויקרא כד, ז) <b>רבי אומר: "על"</b> כוונתו <b>בסמוך. אתה אומר "על" בסמוך, או אינו אלא על ממש? כשהוא אומר "וסכת על הארן</b> את הפרוכת<b>"</b> (שמות מ, ג) והרי הפרוכת לא היתה כיסוי לארון מלמעלה אלא רק סמוך לו, <b>הוי אומר</b> ש<b>"על"</b> פירושו <b>בסמוך.</b>
<big>ב  </big>על מה ששנו במשנה: <b>הפכו פניהם כלפי הר גריזים ופתחו בברכה כו', תנו רבנן</b> <small>[שנו חכמים]:</small> בברכות ובקללות יש <b>"ברוך" בכלל</b> על המקיים את דברי התורה כולם, ו<b>"ברוך" בפרט,</b> על כל אחד מן הדברים המפורטים בפרשת הברכות והקללות. וכן <b>"ארור" בכלל</b> למי שלא יקיים את כל דברי התורה, ו<b>"ארור" בפרט,</b> ובכל אחת מהברכות והקללות יש <b>ללמוד וללמד לשמור ולעשות, הרי</b>

Daf 37b

<b>ארבע,</b> מצוות נפרדות לכל מצוה ומצוה, <b>ארבע וארבע</b> שבכלל שבפרט <b>הרי שמונה, שמונה ושמונה</b> של "ברוך" ושל "ארור" <b>הרי שש עשרה. וכן בסיני, וכן בערבות מואב שנאמר: "אלה דברי הברית אשר צוה ה' את משה...</b> בארץ מואב מלבד הברית אשר כרת איתם בחורב<b>"</b> (דברים כח, סט), <b>וכתיב</b> <small>[ונאמר]:</small> <b>"ושמרתם את דברי הברית הזאת" וגו'</b> (דברים כט, ח). <b>נמצא</b> כי בכל המקומות יחד כרת עימם <b>ארבעים ושמונה בריתות</b> (שלוש פעמים שש עשרה) <b>על כל מצוה ומצוה.</b>
<b>ר' שמעון מוציא</b> ממנין זה את <b>הר גריזים והר עיבל,</b> שלא נאמרו שם אלא חלק מן המצוות, <b>ומכניס אהל מועד שבמדבר. </b>
<b>ו</b>מעירים שחולקים הם <b>בפלוגתא דהני תנאי</b> <small>[במחלוקתם של תנאים אלה]</small> <b>דתניא</b> <small>[ששנויה</small> ברייתא<small>],</small> <b>ר' ישמעאל אומר: כללות</b> (צוויים כלליים) <b>נאמרו בסיני ופרטות</b> (פרטי המצוות) <b>באהל מועד. ר' עקיבא אומר: כללות ופרטות נאמרו בסיני, ונשנו באהל מועד, ונשתלשו</b> (נאמרו פעם שלישית) <b>בערבות מואב.</b> ור' שמעון סבור כר' עקיבא רבו, שיש למנות את הר סיני ואהל מועד כשני מקומות שבהם ניתנו כל המצוות.
<b>ואין לך כל דבר מצוה ומצוה שכתובה בתורה שלא נכרתו עליה ארבעים ושמנה בריתות.</b>
<b>ר' שמעון בן יהודה איש כפר עכו אמר משום</b> (בשם) <b>ר' שמעון: אין לך מצוה ומצוה שכתובה בתורה שלא נכרתו עליה ארבעים ושמנה בריתות של שש מאות אלף ושלשת אלפים וחמש מאות וחמשים</b> (כמניינם של בני ישראל במדבר), שכל אחד מישראל קיבל על עצמו את דברי הברית לעצמו וכערב לכל ישראל.
<b>אמר רבי: לדברי ר' שמעון בן יהודה איש כפר עכו שאמר משום</b> (בשם) <b>ר' שמעון, אין לך כל מצוה ומצוה שבתורה שלא נכרתו עליה ארבעים ושמנה בריתות של שש מאות אלף ושלשת אלפים וחמש מאות וחמשים. נמצא לכל אחד ואחד מישראל שש מאות אלף ושלשת אלפים וחמש מאות וחמשים.</b>
ושואלים: <b>מאי בינייהו</b> <small>[מה</small> ההבדל <small>ביניהם]</small> בין דברי ר' שמעון איש כפר עכו ודברי רבי? שנראה שבא רבי להוסיף דברים ואין התוספת בדבריו ברורה. <b>אמר רב משרשיא: ערבא וערבא דערבא</b> <small>[ערב וערב לערב]</small> של חבירו <b>איכא בינייהו</b> <small>[יש ביניהם],</small> שלדעת רבי כל אחד לא רק ערב לחבירו אלא אף ערב לשמירת אותה ערבות שחלה על חבירו, ונמצא מספר הבריתות מוכפל במספר כל ישראל פעם נוספת.
<b>א</b> <b>דרש ר' יהודה בן נחמני מתורגמניה</b> <small>[מתורגמנו]</small> של <b>ר' שמעון בן לקיש: כל הפרשה כולה</b> של ברכות וקללות <b>לא נאמרה אלא בנואף ונואפת,</b> שהרי נאמר שם
<b>"ארור האיש אשר יעשה פסל ומסכה" וגו'</b> (דברים כז, טו), וכי <b>ב"ארור"</b> בלבד <b>סגי ליה</b> <small>[די לו]?</small> והרי הוא כופר בעיקר! <b>אלא: זה הבא על הערוה והוליד</b> ממנה <b>בן</b> ממזר, <b>והלך</b> הבן שלא יכול היה לבוא בקהל <b>לבין אומות העולם ועבד עבודה זרה —</b> <b>ארורין אביו ואמו של זה שכך גרמו לו.</b> וכך כל האמור בקללות מתייחס רק לעבירות הנובעות מתוך הניאוף.
<b>תנו רבנן</b> <small>[שנו חכמים]:</small> מה שנאמר <b>"ונתתה את הברכה על הר גרזים ואת הקללה</b> על הר עיבל<b>"</b> (דברים יא, כט), <b>מה תלמוד לומר? אם ללמד שתהא ברכה על הר גריזים וקללה על הר עיבל —</b> <b>הרי כבר נאמר "אלה יעמדו לברך את העם על הר גרזים"</b> (דברים כז, יב), <b>וכתיב</b> <small>ונאמר]</small> <b>"ואלה יעמדו על הקללה בהר עיבל"</b> (דברים כז, יג)! <b>אלא להקדים</b> אמירת ה<b>ברכה ל</b>אמירת ה<b>קללה.</b>
<b>יכול יהיו כל הברכות קודמות לקללות —</b> <b>תלמוד לומר: "ברכה" ו"קללה"</b> בלשון יחיד — <b>ברכה אחת קודמת לקללה, ואין כל הברכות קודמות לקללות,</b> אלא לפי הסדר; ברכה וקללה, ברכה וקללה.
<b>ולהקיש ברכה לקללה, לומר לך: מה קללה</b> נאמרה <b>בלוים —</b> <b>אף ברכה בלוים, ומה קללה בקול רם —</b> <b>אף ברכה בקול רם, ומה קללה בלשון הקודש —</b> <b>אף ברכה בלשון הקודש. ומה קללה בכלל ופרט —</b> <b>אף ברכה בכלל ופרט, ומה קללה אלו ואלו</b> על שני ההרים <b>עונין ואומרים "אמן" —</b> <b>אף ברכה אלו ואלו עונין ואומרים "אמן".</b>
<big>ב משנה</big> <b>ברכת כהנים כיצד</b> היתה נעשית? — <b>במדינה</b> (מחוץ למקדש) <b>אומר אותה שלש ברכות,</b> שמפסיקים בין פסוק לפסוק והקהל עונה "אמן" ביניהם, <b>ובמקדש</b> אומר אותה כ<b>ברכה אחת</b> והעם עונה אחר כולן "ברוך ה' אלקים אלקי ישראל מן העולם ועד העולם", כדרך שאומרים במקדש. <b>במקדש אומר את השם</b>

Daf 38a

<b>ככתבו</b> בתורה, בשם הויה, <b>ובמדינה בכינויו,</b> בשם אדנות. <b>במדינה —</b> <b>כהנים נושאים</b> (מגביהים) <b>את ידיהן כנגד כתפיהן</b> בשעת הברכה, <b>ובמקדש</b> מרימים אותן <b>על גבי ראשיהן, חוץ מכהן גדול שאינו מגביה את ידיו למעלה מן הציץ</b> מפני שהשם המפורש כתוב עליו, ואין ראוי להגביה ידיו למעלה מן השם. <b>ר' יהודה אומר: אף כהן גדול מגביה ידיו למעלה מן הציץ, שנאמר: "וישא אהרן את ידיו אל העם ויברכם"</b> (ויקרא ט, כב).
<big>א גמרא</big> <b>תנו רבנן</b> <small>[שנו חכמים]:</small> הציווי לכהנים <b>"כה תברכו</b> את בני ישראל<b>"</b> (במדבר ו, כג) הרי זה <b>בלשון הקודש. אתה אומר בלשון הקודש, או אינו אלא בכל לשון?</b> — <b>נאמר כאן</b> בברכת כהנים <b>"כה תברכו", ונאמר להלן</b> בברכות וקללות <b>"אלה יעמדו לברך את העם"</b> (דברים כז, יב), ולומדים מגזירה שווה "תברכו" "לברך": <b>מה להלן</b> בברכות וקללות למדנו לעיל בתחילת הפרק (סוטה דף לג, א) <b>בלשון הקודש —</b> <b>אף כאן בלשון הקודש.</b>
<b>ר' יהודה אומר: אינו צריך</b> ללמוד זאת בגזירה שווה, ש<b>הרי הוא אומר</b> בברכת כהנים <b>"כה"</b> = כך, להדגיש: <b>עד שיאמרו בלשון הזה</b> הכתובה בתורה, ולא בשינוי.
<b>תניא אידך</b> <small>[שנויה</small> ברייתא <small>אחרת]:</small> <b>"כה תברכו"</b> הוא <b>בעמידה. אתה אומר בעמידה, או אינו אלא אפילו בישיבה? נאמר כאן "כה תברכו" ונאמר להלן</b> בברכות וקללות <b>"אלה יעמדו לברך", מה להלן בעמידה —</b> <b>אף כאן בעמידה.</b>
<b>ר' נתן אומר: אינו צריך</b> לגזירה שווה זו, <b>הרי הוא אומר</b> <b>"</b>בעת ההיא הבדיל ה' את שבט לוי... <b>לשרתו ולברך בשמו"</b> (דברים י, ח), ולומדים מגזירה שווה: <b>מה</b> כהן <b>משרת</b> ("לשרתו") עבודתו <b>בעמידה —</b> <b>אף</b> כהן <b>מברך</b> ("ולברך בשמו") <b>בעמידה.</b> ושואלים: <b>ומשרת גופיה מנלן</b> <small>[עצמו מניין לנו]</small> שהוא בעמידה — <b>דכתיב</b> <small>[שנאמר]:</small> <b>"לעמד לשרת</b> בשם ה'" (דברים יח, ה).
<b>תניא אידך</b> <small>[שנויה</small> ברייתא <small>אחרת]:</small> <b>"כה תברכו" —</b> <b>בנשיאות</b> (הגבהת) <b>כפים. אתה אומר בנשיאות כפים, או אינו אלא שלא בנשיאות כפים? נאמר כאן "כה תברכו" ונאמר להלן</b> בחנוכת המשכן <b>"וישא אהרן את ידו אל העם ויברכם"</b> (ויקרא ט, כב), ולומדים מגזירה שווה: <b>מה להלן</b> ברכת אהרן <b>בנשיאות כפים</b> ("וישא... את ידיו") — <b>אף כאן</b> ברכת הכהנים <b>בנשיאות כפים.</b>
<b>קשיא ליה</b> <small>[היה קשה לו]</small> <b>לר' יונתן: אי</b> <small>[אם]</small> משם אתה למד, אם כן דייק גם כך: <b>מה להלן</b> בחנוכת המשכן <b>כהן גדול</b> היה מברך, <b>ו</b>היה זה <b>ראש חודש ו</b>היתה זאת <b>עבודת צבור,</b> שקרבנות ציבור הם שקרבו אז, <b>אף כאן</b> נשיאת כפים אינה נעשית אלא אצל <b>כהן גדול וראש חודש ועבודת ציבור?</b>
<b>ר' נתן אומר: אינו צריך</b> ללמוד זאת בגזירה שווה, ש<b>הרי הוא אומר</b> <b>"</b>לעמוד לשרת בשם ה' <b>הוא ובניו כל הימים"</b> (דברים יח, ה), <b>מקיש בניו לו; מה הוא</b> אהרן <b>בנשיאות כפים —</b> <b>אף בניו בנשיאות כפים, וכתיב</b> <small>[ונאמר]</small> <b>"כל הימים",</b> משמע לא רק בזמן מיוחד. <b>ו</b>אף שהפסוק אינו עוסק בברכת כהנים <b>איתקש</b> <small>[הוקשה,</small> הושוותה<small>]</small> בפסוק אחר <b>ברכה לשירות,</b> שנאמר: "לשרתו ולברך בשמו" (דברים י, ח).
<b>ותניא אידך</b> <small>[ושנויה</small> ברייתא <small>אחרת]:</small> מה שנאמר <b>"כה תברכו את בני ישראל"</b> — הרי זה <b>בשם המפורש. אתה אומר בשם המפורש, או אינו אלא בכינוי</b> (בשם אדנות)? <b>תלמוד לומר: "ושמו את שמי"</b> (במדבר ו, כז) לומר: <b>שמי המיוחד לי.</b>
<b>יכול אף בגבולין</b> (מחוץ למקדש) יעשו <b>כן —</b> <b>נאמר כאן "ושמו את שמי", ונאמר להלן</b> <b>"</b>המקום אשר יבחר ה'... <b>לשום את שמו שם"</b> (דברים יב, ה), ולומדים מגזירה שווה זו <b>מה להלן</b> "לשום את שמו שם" — כוונתו <b>בית הבחירה, אף כאן</b> "ושמו את שמי" המיוחד <b>בבית הבחירה</b> ולא בגבולין.
<b>ר' יאשיה אומר: אינו צריך</b> לגזירה שווה, אלא <b>הרי הוא אומר "בכל המקום אשר אזכיר את שמי אבוא אליך</b> וברכתיך<b>"</b> (שמות כ, כא), והדברים מתמיהים: וכי יהא גילוי שכינה <b>בכל מקום סלקא דעתך</b> <small>[עולה על דעתך]</small> לומר? <b>אלא מקרא זה מסורס הוא,</b> שצריך להבינו בשינוי סדר; <b>בכל מקום אשר אבוא אליך וברכתיך —</b> <b>שם אזכיר את שמי,</b> כלומר, ייזכר במפורש. <b>והיכן אבוא אליך וברכתיך —</b> <b>בבית הבחירה, שם אזכיר את שמי —</b> <b>בבית הבחירה.</b>
<b>תניא אידך</b> <small>[שנויה</small> ברייתא <small>אחרת]:</small> ממה שנאמר <b>"כה תברכו את בני ישראל", אין לי אלא</b> לברך את <b>בני ישראל</b> בלבד, ואולם לברך <b>גרים נשים ועבדים משוחררים מנין? תלמוד לומר</b> מיד אחר כך: <b>"אמור להם"</b> (במדבר ו, כג), והכוונה היא <b>לכולהו</b> <small>[לכולם],</small> לכל קהל ישראל.
<b>תניא אידך</b> <small>[שנויה</small> ברייתא <small>אחרת]:</small> <b>"כה תברכו"</b> — הברכה צריכה להיות <b>פנים כנגד פנים,</b> כשהקהל מפנה פניו לעומת פני הכהנים. <b>אתה אומר פנים כנגד פנים, או אינו אלא פנים כנגד עורף? תלמוד לומר: "אמור להם" —</b> <b>כאדם האומר לחבירו</b> שמדבר עמו פנים אל פנים.
<b>תניא אידך</b> <small>[שנויה</small> ברייתא <small>אחרת]:</small> <b>"כה תברכו" —</b> <b>בקול רם. או אינו אלא בלחש? תלמוד לומר: "אמור להם" —</b> <b>כאדם שאומר לחבירו.</b>
<b>אמר אביי: נקטינן</b> <small>[מוחזקים אנו]</small> שכאשר שליח הציבור מזמין את הכהנים לברך, <b>לשנים קורא "כהנים", ול</b>כהן <b>אחד</b> המברך — <b>אינו קורא "כהן", שנאמר: "אמור להם"</b> — לכהנים, הרי זה בלשון רבים, <b>לשנים</b> לפחות. <b>ואמר רב חסדא: נקטינן</b> <small>[מוחזקים אנו]</small> ש<b>כהן קורא "כהנים", ואין ישראל קורא "כהנים", שנאמר: "אמור להם"</b> וכוונתו: <b>אמירה</b>

Daf 38b

<b>משלהם תהא,</b> כלומר, של הכהנים, אחד מהם קורא. ומסכמים, <b>והילכתא כוותיה</b> <small>[והלכה כשיטתו]</small> של <b>אביי</b> שלאחד אין קוראים "כהן", <b>ולית הילכתא כוותיה</b> <small>[ואין הלכה כשיטתו]</small> של <b>רב חסדא</b> אלא כל אחד ואפילו מישראל, יכול לקרוא לכהנים.
<big>א</big> <b>(סימן מתאו"ה לברכ"ה דוכ"ן בעבוד"ה כו"ס מכי"ר נהנ"ה בעגל"ה).</b>
<b>אמר ר' יהושע בן לוי: מנין שהקדוש ברוך הוא מתאוה לברכת כהנים —</b> <b>שנאמר:</b> <b>"ושמו את שמי על בני ישראל ואני אברכם"</b> (במדבר ו, כז), כלומר, שהקדוש ברוך הוא מחכה עד שיברכו הכהנים ורק אז הוא עצמו מברכם. <b>ואמר ר' יהושע בן לוי: כל כהן שמברך —</b> <b>מתברך</b> הוא עצמו משמים, <b>ושאינו מברך —</b> <b>אין מתברך, שנאמר: "ואברכה מברכיך"</b> (בראשית יב, ג).
<b>ואמר ר' יהושע בן לוי: כל כהן שאינו עולה לדוכן</b> לברך — <b>עובר בשלשה</b> חיובי <b>עשה</b> שאינו מקיימם: <b>"כה תברכו"</b> (במדבר ו, כג), <b>"אמור להם"</b> (במדבר ו, כג), <b>"ושמו את שמי"</b> (במדבר ו, כז).
<b>רב אמר:</b> זה שלא עולה לדוכן <b>חוששין</b> (יש לחשוש) <b>שמא בן גרושה או בן חלוצה הוא</b>  ופסול לכהונה, ולכן לא עלה.
 ומעירים:  <b>ולא פליגי</b> <small>[ואין</small> הם <small>חלוקים],</small> <b>הא</b> <small>[</small>כהן <small>זה]</small> שדיבר עליו ר' יהושע בן לוי — הוא זה <b>דסליק</b> <small>[שעולה]</small> <b>לפרקים</b> מזמן לזמן, שאין מקום לחשוד בו שהוא פסול, אבל הוא עובר על מצוות עשה כאשר אינו עולה, <b>הא</b> <small>[</small>כהן <small>זה]</small> שדיבר עליו רב — הוא זה <b>דלא סליק</b> <small>[שאינו עולה]</small> אף <b>לפרקים</b> ונותן מקום לחשוד שאינו כהן כלל.
<b>ואמר ר' יהושע בן לוי: כל כהן שאינו עולה</b> לדוכן <b>ב</b>ברכת ה<b>עבודה</b> שבתפילה, <b>שוב אינו עולה, שנאמר:</b> <b>"וישא אהרן את ידו אל העם ויברכם וירד מעשת החטאת והעלה והשלמים"</b> (ויקרא ט, כב), <b>מה להלן</b> במשכן, נשא אהרן את כפיו <b>בעבודה,</b> כפי שנאמר שמיד אחר שנשא כפיו ירד מעשות החטאת וכו', <b>אף כאן</b> בתפילה — ברכת כהנים נערכת <b>בעבודה.</b>
ושואלים: <b>איני</b> <small>[וכן הוא]?</small> <b>והא</b> <small>[והרי]</small> <b>ר' אמי ור' אסי</b> שהיו כהנים <b>סלקי</b> <small>[היו עולים]</small> גם לאחר מכן! ומשיבים: <b>ר' אמי ור' אסי מעיקרא הוו עקרי כרעייהו</b> <small>[מתחילה היו עוקרים</small> את <small>רגליהם]</small> ללכת לברך כבר בברכת העבודה, ואולם <b>ממטא</b> <small>[להגיע</small> לדוכן<small>]</small> <b>לא הוה מטו התם</b> <small>[היו מגיעים לשם]</small> עד לאחר ברכת העבודה. <b>וכדתני</b> <small>[וכפי ששנה]</small> <b>ר' אושעיא: לא שנו</b> דבר זה שכהן שאינו עולה לדוכן בברכת עבודה שוב אינו מברך, <b>אלא שלא עקר את רגליו, אבל עקר את רגליו</b> לפני שסיים שליח ציבור את הברכה — <b>עולה</b> אפילו לאחר מכן.
<b>ותנן נמי</b> <small>[ושנינו גם כן]</small> בענין זה ששליח ציבור שהוא כהן — אינו מברך ברכת כהנים, אבל <b>אם הבטחתו</b> (מובטח לו) <b>שנושא את כפיו וחוזר לתפלתו</b> בלי בלבול — <b>רשאי. והוינן</b> <small>[והיינו</small> עוסקים ומתקשים<small>]</small> <b>בה: הא</b> <small>[הרי]</small> אם <b>לא עקר</b> ממקומו לעלות לדוכן? <b>אלא</b> צריך לומר <b>דנד פורתא</b> <small>[שנע,</small> שזז <small>קצת]</small> להראות שגם הוא רוצה לעלות, <b>הכא נמי דעקר פורתא</b> <small>[כאן גם כן</small> מדובר <small>ש</small>הוא <small>עוקר מעט]</small> ממקומו.
<b>ואמר ר' יהושע בן לוי: אין נותנין כוס של ברכה לברך</b> ברכת המזון <b>אלא ל</b>מי שהוא <b>טוב עין, שנאמר:</b> <b>"טוב עין הוא יברך כי נתן מלחמו לדל"</b> (משלי כב, ט), <b>אל תיקרי</b> <small>[תקרא]</small> <b>"יבורך" אלא "יברך".</b>
<b>ואמר ר' יהושע בן לוי: מנין שאפילו עופות מכירין בצרי העין</b> (קמצנים) ואינם באים אליהם — <b>שנאמר:</b> <b>"כי חנם מזרה הרשת בעיני כל בעל כנף"</b> (משלי א, יז), שמפרש שאף שהציידים הללו שמים מזונות ברשתם — אין העופות באים לאכול מהם.
<b>ואמר ר' יהושע בן לוי: כל הנהנה מצרי העין עובר בלאו</b> (מצות לא תעשה) — <b>שנאמר:</b> <b>"אל תלחם</b> (תאכל) <b>את לחם רע עין</b> ואל תתאו למטעמותיו. <b>כי כמו שער בנפשו כן הוא אכול ושתה יאמר לך</b> ולבו בל עמך<b>"</b> (משלי כג, ו-ז). <b>רב נחמן בר יצחק אמר: עובר בשני לאוין,</b> שהרי נאמר שם <b>"אל תלחם", "ואל תתאו".</b>
<b>ואמר ר' יהושע בן לוי: אין עגלה ערופה באה אלא בשביל צרי העין, שנאמר: "וענו ואמרו ידינו</b>
<b>לא שפכו את הדם הזה"</b> (דברים כא, ז) ומדוע זקני העיר מתוודים וידוי זה? <b>וכי על לבנו עלתה שזקני בית דין שופכי דמים הם,</b> שהם צריכים להודיע שלא הם הרגוהו? <b>אלא</b> הכוונה היא, שהם צריכים לומר ש<b>לא בא</b> ההרוג <b>לידינו ופטרנוהו, ולא ראינוהו והנחנוהו.</b> וכוונתו <b>לא בא לידינו ופטרנוהו בלא מזונות</b> להאכילו, <b>לא ראינוהו והנחנוהו בלא לוייה</b> (ליווי). וצרי העין, שאינם נותנים מזונות — הם שגורמים לאדם שילך למקומות כאלה שעשוי ליהרג בהם.
<big>ב</big> <b>אמר אדא אמר ר' שמלאי: בית הכנסת שכולה כהנים —</b> <b>כולן עולין לדוכן.</b> ושואלים: <b>למי מברכין? אמר ר' זירא: לאחיהם שבשדות.</b>
ושואלים: <b>איני</b> <small>[</small>האם <small>כן הוא]?</small> <b>והתני</b> <small>[והרי שנה]</small> <b>אבא בריה</b> <small>[בנו]</small> של <b>רב מנימין בר חייא:</b> ה<b>עם ש</b>נמצאים <b>אחורי כהנים —</b> <b>אינן בכלל ברכה</b> של הכהנים! ומשיבים: <b>לא קשיא</b> <small>[אין</small> זה <small>קשה],</small> <b>הא</b> <small>[זה] —</small> <b>דאניסי</b> <small>[ש</small>הם <small>אנוסים]</small> במלאכתם כגון אלו שבשדות, ומשום כך הרי הם בכלל ברכה, <b>הא</b> <small>[זה] —</small> <b>דלא אניסי</b> <small>[שאינם אנוסים]</small> ואינם באים לעמוד פנים בפנים אל הכהנים — אינם בכלל ברכה.
 ומקשים על דברי ר' שמלאי: <b>והתני</b> <small>[והרי שנה]</small> <b>רב שימי מבירתא דשיחורי</b> (שם מקום) ברייתא זו: <b>בית הכנסת שכולה כהנים —</b> <b>מקצתן עולין, ומקצתן עונין "אמן"!</b>
ומשיבים: <b>לא קשיא</b> <small>[אין</small> זה <small>קשה],</small> <b>הא</b> <small>[זה] —</small> <b>דאישתייר בי עשרה</b> <small>[שנשאר</small> מנין <small>עשרה]</small> כהנים מתברכים בבית הכנסת שאז עולים מקצתם לברך, <b>הא</b> <small>[זה]—</small> ש<b>לא אשתייר בי עשרה</b> <small>[נשארו</small> מנין <small>עשרה],</small> שאין כאן עדה שתענה "אמן", מוטב שיעלו כולם ויברכו את העם שבשדות.
<b>גופא</b> <small>[לגופה]</small> של אותה הלכה: <b>תנא</b> <small>[שנה]</small> <b>אבא בריה</b> <small>[בנו]</small> של <b>רב מנימין בר חייא: עם שאחורי</b> ה<b>כהנים</b> בשעת ברכת כהנים <b>אינן בכלל ברכה.</b>
ויש כמה שאלות בנושא זה, ותחילה מקדימים: <b>פשיטא</b> <small>[פשוט</small> לנו<small>]</small> כי <b>אריכי באפי גוצי לא מפסקי</b> <small>[</small>אנשים <small>גבוהים בפני נמוכים אינם מפסיקים,</small> חוצצים<small>]</small> לענין ברכת כהנים. <b>תיבה</b> שיש בה ספר תורה — <b>לא מפסקא</b> <small>[מפסיקה]</small> גם היא. ואולם <b>מחיצה</b> הקבועה בין הכהנים לעם <b>מאי</b> <small>[מה]</small> דינה? <b>תא שמע</b> <small>[בוא</small> ו<small>שמע]</small> פתרון לדבר ממה ש<b>אמר ר' יהושע בן לוי: אפילו מחיצה של ברזל אינה מפסקת בין ישראל לאביהם שבשמים</b> ומכל מקום הם מתברכים.
<b>איבעיא להו</b> <small>[נשאלה להם</small> ללומדים<small>]</small> שאלה זו: אלה שעומדים ב<b>צדדין מהו,</b> האם הם בכלל ברכה? <b>אמר אבא מר בר רב אשי: תא שמע</b> <small>[בוא</small> ו<small>שמע]</small> תשובה לדבר ממה <b>דתנן</b> <small>[ששנינו</small> במשנה<small>]</small> בדיני הזאת מי חטאת לטהרת מי שנטמא במת: <b>נתכוון</b> המזה <b>להזות לפניו</b>

Daf 39a

<b>והזה</b> במקום זה <b>לאחריו,</b> או התכוון להזות <b>לאחריו והזה לפניו,</b> אף על פי שנפלה הזאה על הכלים הצריכים טהרה — <b>הזאתו פסולה.</b> אבל אם התכוון להזות <b>לפניו והזה על צדדין שב</b>כיוון <b>פניו —</b> <b>הזאתו כשרה.</b> ומכאן למדים שהצדדים נחשבים כאילו היו לפניו.
<big>א</big> <b>אמר רבא בר רב הונא: כיון שנפתח ספר תורה אסור לספר</b> (לדבר) <b>אפילו בדבר הלכה, שנאמר:</b> <b>"</b>ויפתח עזרא הספר לעיני כל העם... <b>וכפתחו עמדו כל העם"</b> (נחמיה ח, ה), <b>ואין עמידה אלא שתיקה, שנאמר:</b> <b>"והוחלתי כי לא ידברו כי עמדו לא ענו עוד"</b> (איוב לב, טז). <b>ר' זירא אמר</b> בשם <b>רב חסדא, מהכא</b> <small>[מכאן]</small> אנחנו למדים דבר זה: <b>"ואזני כל העם אל ספר התורה"</b> (נחמיה ח, ג), ולא שמעו כל דיבור אחר.
<b>ואמר ר' יהושע בן לוי: כל כהן שלא נטל ידיו</b> תחילה — <b>לא ישא את כפיו, שנאמר:</b> <b>"שאו ידיכם קדש וברכו את ה'"</b> (תהלים קלד, ב) שצריכים לקדש את הידים בנטילה לפני ברכה.
<big>ב</big> <b>שאלו תלמידיו את ר' אלעזר בן שמוע: ב</b>זכות <b>מה הארכת ימים? אמר להן: מימי לא עשיתי בית הכנסת קפנדריא</b> (דרך קיצור ממקום למקום), <b>ולא פסעתי על ראשי עם קודש,</b> כלומר, לא הייתי מהלך בבית המדרש כאשר הלומדים היו יושבים על הארץ, ונראיתי כמהלך על ראשיהם, <b>ולא נשאתי כפי</b> בברכת כהנים <b>בלא</b> להקדים לכך <b>ברכה.</b>
ושואלים: <b>מאי</b> <small>[מה]</small> <b>מברך</b> הכהן לפני נשיאת כפיים? <b>אמר ר' זירא אמר רב חסדא,</b> כך מברך: <b>"אשר קדשנו בקדושתו של אהרן וצונו לברך את עמו ישראל באהבה".</b>
אומרים: <b>כי עקר כרעיה</b> <small>[כאשר</small> הכהן <small>עוקר</small> את <small>רגליו]</small> והולך לברך <b>מאי אמר</b> <small>[מה</small> הוא <small>אומר]?</small> — <b>"יהי רצון מלפניך ה' אלהינו שתהא ברכה זו שצויתנו לברך את עמך ישראל, לא יהא בה מכשול ועון". וכי מהדר אפיה מציבורא מאי אמר</b> <small>[וכאשר מחזיר</small> הכהן <small>פניו מן הציבור</small> בגמר הברכה <small>מה</small> הוא <small>אומר]?</small> <b>אדבריה</b> <small>[הדריכו]</small> <b>רב חסדא לרב עוקבא, ודרש</b> שכך הוא אומר: <b>"רבונו של עולם! עשינו מה שגזרת עלינו, עשה עמנו</b>

Daf 39b

<b>מה שהבטחתנו</b> "ושמו את שמי על בני ישראל ואני אברכם" (במדבר ו, כז). <b>"השקיפה ממעון קדשך מן השמים</b> וברך את עמך את ישראל<b>"</b> (דברים כו, טו). 
<big>א</big> <b>אמר רב חסדא: אין הכהנים</b> הפותחים את כפות ידיהם בשעת הברכה <b>רשאים לכוף</b> (לכפוף) <b>קישרי</b> (פירקי) <b>אצבעותיהן עד שיחזרו פניהם מן הצבור</b> לאחר שסיימו לברך. <b>אמר ר' זירא אמר רב חסדא: אין הקורא רשאי לקרות "כהנים" עד שיכלה "אמן" מפי הצבור</b> שענו על ברכת ההודאה, כדי שיישמע את קול הכהנים,
<b>ו</b>מאותה סיבה <b>אין הכהנים רשאין להתחיל בברכה עד שיכלה דיבור</b> ("כהנים") <b>מפי הקורא, ואין הצבור רשאין לענות "אמן" עד שתכלה ברכה מפי הכהנים, ואין הכהנים רשאין להתחיל בברכה אחרת עד שיכלה "אמן" מפי הצבור</b> על הברכה הקודמת.
<b>ואמר ר' זירא אמר רב חסדא: אין הכהנים רשאין להחזיר פניהם מן הצבור</b> לאחר ברכת כהנים <b>עד שיתחיל שליח צבור ב</b>ברכת <b>"שים שלום", ואינן רשאין לעקור רגליהם ולילך</b> מן הדוכן <b>עד שיגמור שליח צבור "שים שלום". ו</b>באופן דומה
<b>אמר ר' זירא אמר רב חסדא: אין הצבור רשאין לענות "אמן" עד שתכלה ברכה מפי הקורא</b> בתורה, <b>ואין הקורא רשאי לקרות בתורה עד שיכלה "אמן" מפי הצבור, ואין המתרגם רשאי להתחיל בתרגום עד שיכלה פסוק מפי הקורא, ואין הקורא רשאי להתחיל בפסוק אחר עד שיכלה תרגום מפי המתרגם.</b>
<b>אמר ר' תנחום אמר ר' יהושע בן לוי: המפטיר בנביא,</b> כלומר, זה הקורא את פרק ההפטרה לאחר קריאת התורה, <b>צריך שיקרא בתורה</b> פסוקים אחדים <b>תחילה, ואמר ר' תנחום אמר ר' יהושע בן לוי: אין המפטיר רשאי להפטיר בנביא עד שיגלל ספר תורה.</b>
<b>ואמר ר' תנחום אמר ר' יהושע בן לוי: אין שליח צבור רשאי להפשיט את התיבה</b> שמניחים עליה את ספר התורה, כלומר, להסיר ממנה את הכיסוי המקושט, <b>בצבור, מפני כבוד צבור</b> שלא יצטרכו כל הציבור להמתין לשם כך.
<b>ואמר ר' תנחום אמר ר' יהושע בן לוי: אין הצבור רשאין לצאת</b> מבית הכנסת לאחר הקריאה בתורה <b>עד שינטל ספר תורה ויניח במקומו,</b> כלומר, על מנת להניחו במקומו, שנהגו שהספר יהא מונח בבית שמור סמוך לבית הכנסת. <b>ושמואל אמר: עד שיצא</b>  ספר תורה ממש, משום כבוד ספר תורה.
 ומעירים:  <b>ולא פליגי</b> <small>[ואין</small> הם <small>חלוקים]</small> בהלכה, אלא מדברים במקרים שונים; <b>הא</b> <small>[זה] —</small> <b>דאיכא פיתחא אחרינא</b> <small>[שיש פתח אחר]</small> הרי כשינטל ספר התורה לצאת בפתח אחד, מותר לאנשים לצאת בפתח אחר. <b>הא</b> <small>[זה] —</small> <b>דליכא פיתחא אחרינא</b> <small>[שאין פתח אחר],</small> הרי צריכים לחכות עד שיצא הספר מן הפתח. <b>אמר רבא:</b> החכם <b>בר אהינא אסברה</b> <small>[הסביר]</small> <b>לי</b> את טעמה של הלכה זו, על פי מה שנאמר: <b>"אחרי ה' אלהיכם תלכו"</b> (דברים <b>יג, ה) —</b> כלומר, שצריכים ללכת אחרי ספר התורה, ולא לפניו.
<big>ב  </big>ועוד בענין ברכת כהנים. <b>בזמן שהכהנים מברכים את העם, מה הן,</b> העם, <b>אומרים? אמר ר' זירא אמר רב חסדא:</b> אומרים הם <b>"ברכו ה' מלאכיו גברי כח" וגו'</b> (תהלים קג, כ), <b>"ברכו ה' כל צבאיו משרתיו עשי רצונו"</b> (תהלים קג, כא), <b>"ברכו ה' כל מעשיו בכל מקמות ממשלתו ברכי נפשי את ה'"</b> (תהלים קג, כב), כנגד כל ברכה שאומרים הכהנים — אומר העם לשון ברכה מן הכתוב.
<b>במוספי דשבתא</b> <small>[ב</small>תפילת ה<small>מוספים של שבת]</small> שהכהנים שבים ומברכים את העם <b>מה הן,</b> העם, <b>אומרים?</b> שאין ראוי שיחזרו ויאמרו אותם דברי הודאה שאמרו קודם. <b>אמר ר' אסי:</b> אומרים <b>"שיר המעלות הנה ברכו את ה' כל עבדי ה'</b> העומדים בבית ה' בלילות" (תהלים קלד, א), <b>"שאו ידכם קדש וברכו את ה'"</b> (תהלים קלד, ב), <b>"ברוך ה' מציון שכן ירושלם</b> <b>הללויה"</b> <small>(תהלים קלה, כא)</small>.
 ושואלים: <b>ולימא נמי</b> <small>[ושיאמרו גם כן]</small> <b>"יברכך ה' מציון"</b> (תהלים קלד, ג) <b>דכתיב בההוא עניינא</b> <small>[שנאמר באותו ענין],</small> כלומר, שיאמרו שלוש לשונות ברכה האמורות רצופות באותו פרק בתהילים! <b>אמר יהודה בריה</b> <small>[בנו]</small> של <b>ר' שמעון בן פזי: מתוך שהתחיל בברכותיו של הקדוש ברוך הוא —</b> <b>מסיים בברכותיו של הקדוש ברוך הוא,</b>  ואינו מכניס משפט זה שהוא ברכה לישראל.
 ושואלים:  <b>במנחתא דתעניתא</b> <small>[במנחה של תענית]</small> כשהכהנים מברכים את העם <b>מאי אמרי</b> <small>[מה אומרים</small> העם<small>]?</small> <b>אמר רב אחא בר יעקב:</b> אומרים הם <b>"אם עונינו ענו בנו ה' עשה למען שמך"</b> (ירמיה יד, ז), <b>"מקוה ישראל מושיעו בעת צרה למה תהיה כגר בארץ" וגו'</b> (ירמיה יד, ח), <b>"למה תהיה כאיש נדהם כגבור לא יוכל להושיע" וגו'</b> (ירמיה יד, ט).

Daf 40a

<b>ב</b>תפילת <b>נעילה דיומא דכיפורי</b> <small>[של יום הכיפורים]</small> שגם בה הכהנים מברכים, <b>מאי אמר</b> <small>[מה אומרים]</small> הקהל? <b>אמר מר זוטרא, ואמרי לה</b> <small>[ו</small>יש <small>אומרים]</small> <b>במתניתא</b> <small>[בברייתא</small> היא שנויה<small>]:</small> <b>"הנה כי כן יברך גבר ירא ה'"</b> (תהלים קכח, ד). <b>"יברכך ה' מציון וראה בטוב ירושל  ם כל ימי חייך"</b> (תהלים קכח, ה). <b>"וראה בנים לבניך שלום על ישראל"</b>  (תהלים קכח, ו).
 ושואלים:  <b>היכן אומרן</b> את כל הפסוקים האלה, שאמרנו שהקהל אומרים בזמן ברכת כהנים? <b>רב יוסף אמר: בין כל ברכה וברכה</b> כלומר, לאחר כל אחת מברכות הכהנים אומרים אותם, <b>ורב ששת אמר: בהזכרת השם</b> שבכל ברכה וברכה.
<b>פליגי בה</b> <small>[נחלקו בכך]</small> <b>רב מרי ורב זביד; חד</b> <small>[אחד]</small> מהם <b>אמר: פסוקא לקבל פסוקא</b> <small>[פסוק לעומת פסוק],</small> כלומר, בזמן שהכהנים אומרים פסוק אחד, אומר אחד מהפסוקים שמנינו, <b>וחד</b> <small>[ואחד]</small> מהם <b>אמר: אכל פסוקא אמר להו לכולהו</b> <small>[על כל פסוק אומר</small> הוא <small>את כולם].</small>
<b>אמר ר' חייא בר אבא: כל האומרן</b> פסוקים אלו <b>בגבולין</b> (מחוץ למקדש) — <b>אינו אלא טועה. אמר ר' חנינא בר פפא: תדע</b> ש<b>במקדש</b> עצמו <b>נמי</b> <small>[גם כן]</small> <b>לא מיבעי למימרינהו</b> <small>[</small>היה <small>צריך לומר אותם]</small> את הפסוקים הללו, שכן <b>כלום יש לך עבד שמברכין אותו ואינו מאזין,</b> אלא מדבר באותה שעה?
 לעומת זאת <b>אמר ר' אחא בר חנינא: תדע</b> ש<b>בגבולין נמי מיבעי למימרינהו</b> <small>[גם כן צריך לומר אותם],</small> <b>כלום יש עבד שמברכין אותו ואין מסביר פנים?</b> אלא יש לומר אותם, שבכך הוא כמודה על הברכה שהוא מתברך. <b>אמר ר' אבהו: מריש הוה אמינא להו</b> <small>[מתחילה הייתי אומר אותם],</small> את הפסוקים הללו, <b>כיון דחזינא ליה</b> <small>[שראיתי אותו]</small> את <b>ר' אבא</b> ש<b>מן עכו דלא אמר להו</b> <small>[שאינו אומר אותם] —</small> <b>אנא נמי לא אמינא להו</b> <small>[אני גם כן איני אומר אותם].</small> 
<big>א</big> <b>ואמר ר' אבהו: מריש הוה אמינא עינותנא אנא</b> <small>[מתחילה הייתי אומר ענוותן אני].</small> <b>כיון דחזינא ליה</b> <small>[שראיתי אותו]</small> <b>לר' אבא</b> ש<b>מן עכו</b> ש<b>אמר איהו חד טעמא</b> <small>[הוא, טעם אחד</small> לדברים<small>]</small> <b>ואמר אמוריה חד טעמא</b> <small>[המתורגמן שלו</small> טעם <small>אחד,</small> אחר<small>]</small> <b>ו</b>הוא, ר' אבא <b>לא קפיד</b> <small>[הקפיד] —</small> <b>אמינא</b> <small>[אומר אני]</small> <b>לאו עינותנא אנא</b> <small>[אין אני ענוותן],</small>  שאני הייתי מקפיד בכגון זה.
 ושואלים:  <b>ומאי עינוותנותיה</b> <small>[ומהי ענוותנותו]</small> של <b>ר' אבהו?</b> מספרים: ש<b>אמרה לה דביתהו דאמוריה</b> <small>[אשתו של המתורגמן]</small> של <b>ר' אבהו לדביתיה</b> <small>[לאשתו]</small> של <b>ר' אבהו: הא דידן לא צריך ליה לדידך</b> <small>[זה שלנו,</small> כלומר בעלי, <small>איננו צריך לשלך,</small> לבעלך<small>]</small> והוא יכול לומר את כל הדברים מדעת עצמו, <b>והאי דגחין וזקיף עליה</b> <small>[וזה ש</small>הוא <small>מתכופף</small> לשמוע את דבריו <small>ו</small>אחר כך <small>מזדקף מעליו</small> ואומר אותם לציבור<small>] —</small> <b>יקרא בעלמא</b> <small>[כבוד בלבד]</small> <b>הוא דעביד ליה</b> <small>[שעושה לו],</small> אבל באמת אינו נזקק כלל לדבריו. <b>אזלא דביתהו</b> <small>[הלכה אשתו]</small> <b>ואמרה ליה</b> <small>[לו]</small> <b>לר' אבהו</b> את דבריה של אשת המתורגמן. <b>אמר לה: ומאי נפקא ליך מינה</b> <small>[ומה יוצא לך מכך]?</small> <b>מיני ומיניה יתקלס עילאה</b> <small>[ממני וממנו יתקלס העליון,</small> הקדוש ברוך הוא<small>]</small> ואין זה חשוב מי הוא האומר את הדברים.
<b>ותו</b> <small>[ועוד]</small> דוגמה לענוותנותו, <b>ר' אבהו אימנו רבנן עליה לממנייה ברישא</b> <small>[נמנו חכמים עליו</small> והסכימו <small>למנותו בראש</small> הישיבה<small>],</small> <b>כיון דחזיה</b> <small>[שראה]</small> את <b>ר' אבא</b> ש<b>מן עכו דנפישי ליה</b> <small>[שמרובים לו]</small> <b>בעלי חובות</b> והוא עני, <b>אמר להו</b> <small>[להם]:</small> <b>איכא רבה</b> <small>[יש</small> אדם <small>גדול</small> ממני<small>]</small> והוא ר' אבא, שעל ידי כך רצה לחלצו ממצבו הדחוק.
 ועוד מסופר על ענוותנותו של ר' אבהו: <b>ר' אבהו ור' חייא בר אבא איקלעו לההוא אתרא</b> <small>[הזדמנו למקום אחד],</small> <b>ר' אבהו דרש באגדתא</b> <small>[ב</small>דברי <small>אגדה],</small> ובאותו זמן <b>ר' חייא בר אבא דרש בשמעתא</b> <small>[בהלכה].</small> <b>שבקוה כולי עלמא</b> <small>[עזבו הכל]</small> <b>לר' חייא בר אבא, ואזול לגביה</b> <small>[והלכו אצל]</small> <b>ר' אבהו. חלש דעתיה</b> <small>[חלשה דעתו,</small> הצטער ונעלב<small>]</small> ר' חייא בר אבא. <b>אמר ליה</b> <small>[לו]</small> ר' אבהו דברי פיוס: <b>אמשול לך משל למה הדבר דומה: לשני בני אדם, אחד מוכר אבנים טובות ואחד מוכר מיני סידקית</b> (דברים קטנים), <b>על מי קופצין</b> רוב הקונים — <b>לא על זה שמוכר מיני סידקית?</b> ואף כאן אתה עוסק בדברים גדולים וחשובים, שאין קופצים מרובים עליהם, ואני עוסק בדברים קטנים, ולכן הכל באים אלי.
<b>מסופר:</b> <b>כל יומא הוה</b> <small>[בכל יום היה]</small> <b>מלוה ר' חייא בר אבא</b> את <b>ר' אבהו עד אושפיזיה</b> <small>[אכסנייתו]</small> <b>משום יקרא דבי קיסר</b> <small>[כבודו של בית הקיסר]</small> שר' אבהו היה מקורב אליו. <b>ההוא יומא אלויה</b> <small>[באותו יום ליווה אותו]</small> <b>ר' אבהו לר' חייא בר אבא עד אושפיזיה</b> <small>[בית מלונו],</small> <b>ואפילו הכי</b> <small>[כך]</small> <b>לא איתותב דעתיה מיניה</b> <small>[נתיישבה דעתו ממנו],</small> שנעלב.
<big>ב  </big>כיון שעסקנו במה שעונה הקהל בזמן ברכת כהנים, דנים בנושא דומה. <b>בזמן ששליח צבור אומר</b> ברכת <b>מודים, העם מה הם אומרים? אמר רב:</b> אומרים הם <b>"מודים אנחנו לך ה' אלהינו על שאנו מודים לך",</b> כלומר, על שזכינו לכך. <b>ושמואל אמר:</b> יש להוסיף <b>"אלהי כל בשר, על שאנו מודים לך". ר' סימאי אומר: "יוצרנו יוצר בראשית על שאנו מודים לך". נהרדעי אמרי משמיה</b> <small>[</small>חכמי <small>נהרדעא אומרים משמו]</small> של <b>ר' סימאי: "ברכות והודאות לשמך הגדול על שהחייתנו וקיימתנו, על שאנו מודים לך". רב אחא בר יעקב</b> היה <b>מסיים בה הכי</b> <b>[כך]:</b> <b>"כן תחיינו ותחננו, ותקבצנו, ותאסוף גליותינו לחצרות קדשך, לשמור חוקיך ולעשות רצונך בלבב שלם, על שאנו מודים לך".</b>
<b>אמר רב פפא: הילכך</b> <small>[לכן]</small> כיון שהוסיפו ואמרו חכמים כמה נוסחאות נצרף את כל הנוסחאות ו<b>נימרינהו לכולהו</b> <small>[נאמר את כולן]</small> יחד.
<big>ג</big> <b>אמר ר' יצחק: לעולם תהא אימת צבור עליך</b> וצריך לנהוג בהם בדרך ארץ, <b>שהרי כהנים</b> בשעה שמברכים את העם <b>פניהם כלפי העם</b> אף על פי שכתוצאה מכך <b>אחוריהם כלפי שכינה,</b> מפני כבוד הציבור.
<b>רב נחמן אמר: מהכא</b> <small>[מכאן]</small> אנו למדים, שנאמר: <b>"ויקם דוד המלך על רגליו ויאמר שמעוני אחי ועמי"</b> (דברי הימים א כח, ב), שלא דיבר אליהם בישיבה, אלא קם ועמד על רגליו. <b>אם</b> אמר <b>"אחי" למה</b> אמר <b>"עמי", ואם "עמי" למה "אחי"? אמר ר' אלעזר: אמר להם דוד לישראל: אם אתם שומעין לי —</b> <b>אחי אתם, ואם לאו</b> <small>[לא],</small> שאינכם שומעים מרצונכם — <b>עמי אתם, ואני</b> מלך ואני <b>רודה אתכם במקל</b> בכפיה. הרי שאם נהג העם כשורה, נהג בהם דוד בכבוד ובאחווה.
<b>רבנן אמרי מהכא</b> <small>[חכמים אומרים מכאן],</small> שכבוד ציבור גדול: ש<b>אין הכהנים רשאין לעלות בסנדליהן לדוכן,</b> שכן שנינו בברייתא: <b>וזהו,</b> שיעלו הכהנים לברך בלי מנעל, היא <b>אחת מתשע תקנות שהתקין רבן יוחנן בן זכאי. מאי טעמא</b> <small>[מה טעם</small> התקנה<small>] —</small> <b>לאו</b> <small>[האם לא]</small> <b>משום כבוד צבור,</b> שאין זו דרך כבוד להראות לכל את נעליו המלוכלכות? <b>אמר רב אשי: לא,</b> אין זה הטעם, אלא <b>התם</b> <small>[שם]</small> הטעם הוא <b>שמא נפסקה</b> (נקרעה) <b>לו רצועה בסנדלו והדר אזיל למיקטריה</b> <small>[וחוזר</small> ו<small>הולך לקשור אותה]</small> ולא יספיק לעלות לברך, <b>ואמרי</b> <small>[ויאמרו</small> אנשים<small>]:</small> <b>בן גרושה או בן חלוצה הוא,</b> ופסול לעלות לדוכן, ולכן אינו מברך.
<big>ד  </big>שנינו במשנה: <b>ובמקדש</b> אומר את שלושת הפסוקים של ברכת כהנים כ<b>ברכה אחת.</b>

Daf 40b

<b>וכל כך למה —</b> <b>לפי שאין עונין "אמן" במקדש,</b> משום כך אין הפסק בין ברכה אחת לשניה.
<b>תנו רבנן</b> <small>[שנו חכמים]:</small> <b>מנין שאין עונין "אמן" במקדש —</b> <b>שנאמר: "קומו ברכו את ה' אלהיכם מן העולם עד העולם"</b> (נחמיה ט, ה), שזו היתה לשון ברכה במקדש. <b>ומנין שעל כל ברכה וברכה</b> שבמקדש אומרים העם דברי <b>תהלה —</b> <b>שנאמר: "ויברכו שם כבדך ומרומם על כל ברכה ותהלה"</b> (נחמיה ט, ה), לומר: <b>על כל ברכה וברכה תן לו תהלה</b> לעצמה, אבל "אמן" לא היו אומרים.
<big>א משנה</big> <b>ברכות כהן גדול</b> ביום הכפורים <b>כיצד? חזן הכנסת</b> (שמש בית הכנסת) שהיה בהר הבית <b>נוטל ספר תורה ונותנה לו לראש הכנסת</b> (פרנס הממונה על בית הכנסת), <b>וראש הכנסת נותנה לסגן</b> הכהן הגדול, <b>והסגן נותנה לכהן גדול,</b>
<b>וכהן גדול עומד ומקבל</b> ממנו, <b>וקורא</b> בתורה פרשת <b>"אחרי מות"</b> (ויקרא טז, א-לד) <b>ו"אך בעשור"</b> (ויקרא כג, כו-לב). <b>וגולל את התורה ומניחה בחיקו, ואומר: יתר ממה שקריתי לפניכם, כתוב כאן</b> בספר התורה. ואת ההמשך <b>"ובעשור"</b> (במדבר כט, ז-יא) <b>שבחומש הפקודים</b> (ספר במדבר) <b>קורא על פה.</b>
<b>ומברך עליה</b> על התורה <b>שמנה ברכות:</b> ברכה <b>על התורה, ועל העבודה, ועל ההודייה, ועל מחילת העון, ועל המקדש, ועל ישראל, ועל הכהנים, ועל ירושלים, והשאר תפלה.</b>
<big>ב גמרא</big> על הסדר הזה, שמכבדים את ראש הכנסת והסגן בקבלת ספר התורה קודם שנותנים אותו לכהן הגדול, מעירים: <b>שמעת מינה</b> <small>[לומד אתה מכאן]</small> ש<b>חולקין כבוד לתלמיד</b> אף <b>במקום</b> המצאו של <b>הרב.</b>
<b>אמר אביי:</b> בדרך כלל אין עושים כן, וכאן <b>כולה משום כבודו</b> של <b>כהן גדול הוא,</b> שרואים כמה וכמה מעלות יש עד שמגיעים למעלתו שלו.
 שנינו ש<b>כהן גדול עומד ומקבל וקורא.</b> ומעירים: <b>"עומד" —</b> <b>מכלל</b> הדברים אתה למד שעד עכשיו <b>יושב הוא? והאמר מר</b> <small>[והרי אמר החכם]:</small> <b>אין</b> רשות <b>ישיבה בעזרה אלא למלכי בית דוד בלבד, שנאמר: "ויבא המלך דוד וישב לפני ה' ויאמר מי אנכי" וגו'</b>  (שמואל ב ז, יח)!
 ומשיבים:  <b>כדאמר</b> <small>[כפי שאמר]</small> <b>רב חסדא</b> שהמלך אף שאינו מבית דוד שהיה קורא פרשת "הקהל" היה יושב <b>בעזרת נשים</b> והיא לא התקדשה בקדושת מקדש, ושם מותר לשבת, <b>הכא נמי</b> <small>[כאן גם כן]</small> מדובר <b>בעזרת נשים,</b> ושם הכהן הגדול יושב.
<b>מיתיבי</b> <small>[מקשים]</small> ממה ששנינו: <b>והיכן קורין בו</b> בספר התורה ביום הכיפורים — <b>בעזרה, ר' אליעזר בן יעקב אומר: בהר הבית</b> קוראים בו, <b>שנאמר:</b>

Daf 41a

<b>"ויקרא בו לפני הרחוב אשר לפני שער המים"</b> (נחמיה ח, ג). הרי שלדעת חכמים היו קוראים בעזרה! <b>אמר רב חסדא:</b> אף שם מדובר <b>בעזרת נשים.</b>
<big>א</big> <b>ו</b>עוד שנינו במשנה שהכהן הגדול <b>קורא "אחרי מות" ו"אך בעשור". ורמינהי</b> <small>[ומטילים,</small> מראים סתירה<small>]</small> ממה ששנינו: <b>מדלגין בנביא</b> בקריאה בציבור מקטע לקטע <b>ואין מדלגין בתורה,</b> והרי כאן מדלג הכהן ממקום למקום בקריאתו בתורה!
<b>אמר אביי: לא קשיא</b> <small>[אין</small> זה <small>קשה],</small> <b>כאן</b> שאסרו לדלג — הרי זה <b>בכדי שיפסוק התורגמן</b> במקום שיש דילוג ארוך, והמתורגמן צריך להפסיק ולהמתין עד שיגיע הקורא למקום אחר, אסור לדלג, <b>כאן</b> ביום הכיפורים — <b>בכדי שלא יפסוק התורגמן</b> ששתי הפרשיות קרובות ולכן מותר לדלג.
 ומקשים, <b>והא עלה קתני</b> <small>[והרי עליה שנינו]:</small> <b>מדלגין בנביא</b> <b>ואין מדלגין בתורה. ועד כמה מדלגין</b> בנביא — <b>עד כדי שלא יפסוק התורגמן. מכלל</b> הדברים אתה למד כי <b>בתורה כלל</b> ו<b>כלל לא</b> מדלגים!
<b>אלא אמר אביי</b> באופן אחר: <b>לא קשיא</b> <small>[אין</small> זה <small>קשה];</small> <b>כאן</b> כשהוא קורא <b>בענין אחד</b> — מדלג, <b>כאן</b> כשקורא <b>בשני עניינין</b> — אינו מדלג.
<b>והתניא</b> <small>[ו</small>אכן <small>כן שנינו</small> בברייתא<small>]:</small> <b>מדלגין בתורה בענין אחד, ובנביא</b> אפילו <b>בשני עניינין. וכאן וכאן</b> אין מדלגים אלא <b>בכדי שלא יפסוק התורגמן.</b>
<b>ואין מדלגין מנביא לנביא</b> אפילו בענין אחד. <b>ובנביא של שנים עשר</b> ("תרי עשר") <b>מדלגין, ובלבד שלא ידלג מסוף הספר לתחילתו.</b> אלא אם רוצה לצרף קריאת שני נביאים, קורא המוקדם תחילה ואחר כך את המאוחר.
<big>ב  </big>שנינו במשנה: <b>וגולל את התורה ומניחה בחיקו,</b> ואומר: "יותר ממה שקריתי לפניכם כתוב כאן". ומסבירים: <b>וכל כך למה</b> הוא אומר — כדי <b>שלא להוציא לעז על ספר תורה,</b> שלא יאמרו שחסר קטע זה בתורה, ומשום כך קרא אותו בעל פה.
<big>ג</big> עוד שנינו במשנה: <b>"ובעשור שבחומש הפקודים קורא על פה".</b> ושואלים: <b>וליכרכיה לספר וליקרי</b> <small>[ושיכרוך את הספר,</small> יגלול אותו, <small>ויקרא</small> בו<small>]</small> פרשה זו מן הכתב! <b>אמר רב הונא בר יהודה אמר רב ששת: לפי שאין גוללין ספר תורה בצבור,</b>  מפני כבוד הציבור.
 ושואלים:  <b>וליתי</b> <small>[ושיביא]</small> <b>ספר תורה אחרינא וליקרי</b> <small>[אחר ויקרא</small> בו<small>]!</small> <b>רב הונא בר יהודה אמר: משום פגמו של ראשון,</b> שנראה אז כאילו היה הספר הראשון פסול. <b>ר' שמעון בן לקיש אמר: לפי שאין מברכין ברכה שאינה צריכה,</b>  ואם יביאו ספר חדש יצטרך הכהן לברך עליו ברכה נוספת.
 ושואלים:  <b>ומי חיישינן לפגמא</b> <small>[והאם חוששים אנו לפגם],</small> שאם מביאים ספר אחר יאמרו שהספר הראשון היה פגום? <b>והאמר</b> <small>[והרי אמר]</small> <b>ר' יצחק נפחא: ראש חדש טבת שחל להיות בשבת מביא שלש תורות</b> (ספרי תורה) <b>וקורא</b> בהן: קריאה <b>אחת מעניינו של יום</b> (פרשת השבוע), <b>ואחת של ראש חדש, ואחת בשל חנוכה</b>  ואין חוששים שמא יאמרו כי הראשון היה פגום!
 ומשיבים:  <b>תלתא גברי בתלתא סיפרי ליכא פגמא</b> <small>[שלושה אנשים</small> הקוראים <small>בשלושה ספרים</small> שונים <small>אין</small> בכך חשש ל<small>פגם]</small> לספר התורה שקראו בו לפני כן, ואולם <b>חד גברא בתרי סיפרי</b> <small>[איש אחד</small> הקורא <small>בשני ספרים]</small> — <b>איכא פגמא</b> <small>[יש</small> חשש ל<small>פגם]</small> בכבוד הספר הראשון.
<big>ד  </big>שנינו במשנה: <b>"ומברך עליה שמנה ברכות" כו'. תנו רבנן</b> <small>[שנו חכמים]:</small> <b>[מברכין] על התורה כדרך שמברכין בבית כנסת, ועל העבודה</b> כמו בתפילת שמונה עשרה ("רצה"), <b>ועל ההודאה</b> ("מודים"), <b>ועל מחילת עון —</b> <b>כתיקנן</b> כמו בתפילת שמונה עשרה. ומברך <b>על המקדש בפני עצמו, ועל הכהנים בפני עצמן, על ישראל בפני עצמן, ועל ירושלים בפני עצמה.</b>
<b>על מה ששנינו:</b> <b>"והשאר תפלה" תנו רבנן</b> <small>[שנו חכמים]</small> שכך הוא נוסח <b>השאר תפלה: "תחנה רנה ובקשה שעמך ישראל צריכין ליוושע". וחותם</b> ברכה זו <b>ב"</b> ברוך אתה ה' <b>שומע תפלה". מכאן ואילך</b> לאחר מכן — <b>כל אחד ואחד מביא ספר תורה מתוך ביתו וקורא בו. וכל כך למה</b> מביאים הכל את ספרי התורה — <b>כדי להראות חזותו</b> (מראהו) של הספר <b>לרבים,</b> שיראו הכל את נויו, שיש בכך משום חיבוב והידור המצוה.
<big>ה משנה</big> <b>פרשת המלך כיצד</b> היא נקראת? <b>מוצאי יום טוב הראשון של חג</b> הסוכות, <b>בשמיני</b> (בשנה השמינית למחזור השמיטה), <b>במוצאי שביעית</b> לאחר שנת השמיטה, <b>עושין לו</b> למלך <b>בימה של עץ בעזרה, והוא יושב עליה, שנאמר: "מקץ שבע שנים במעד</b> שנת השמיטה<b>"</b>(דברים לא, י). 
<b>חזן</b> (שמש) בית <b>הכנסת</b> שבהר הבית <b>נוטל ספר תורה ונותנה לראש הכנסת, וראש הכנסת נותנה לסגן</b> הכהן הגדול, <b>והסגן נותנה לכהן גדול, וכהן גדול נותנה למלך. והמלך עומד ומקבל, וקורא יושב.</b>
<b>אגריפס המלך עמד וקבל וקרא עומד, ושבחוהו חכמים</b> על שקרא בעמידה. <b>וכשהגיע</b> בקריאתו <b>ל</b>פסוק בפרשת המלך <b>"לא תוכל לתת עליך איש נכרי"</b> (דברים יז, טו) <b>זלגו עיניו דמעות,</b> שהרי הוא היה מבית הורדוס שאינם מזרע ישראל. <b>אמרו לו</b> כל העם: <b>אל תתירא אגריפס, אחינו אתה, אחינו אתה!</b>
<b>וקורא מתחילת "אלה הדברים"</b> (דברים א, א) <b>עד "שמע"</b> (דברים ו, ד), <b>ו</b>קורא פרשת <b>"שמע"</b> (דברים ו, ד-ט), וקורא <b>"והיה אם שמע",</b> (דברים יא, יג-כא), <b>"עשר תעשר"</b> (דברים יד, כב-כט), <b>"כי תכלה לעשר"</b> (דברים כו, יב-טו), <b>ופרשת המלך</b> (דברים יז, יד-כ), <b>וברכות וקללות</b> (דברים פרק כח) <b>עד שגומר כל הפרשה.</b>
<b>ברכות שכהן גדול מברך אותן</b> ביום הכיפורים — <b>המלך מברך אותן</b> במעמד זה, <b>אלא שנותן</b> ברכה <b>של רגלים תחת</b> (במקום) הברכה על <b>מחילת העון.</b>
<big>ו גמרא</big> ותוהים על דברי המשנה: <b>ב</b>יום ה<b>שמיני</b> של חג <b>סלקא דעתך</b> <small>[עולה על דעתך]</small> לומר? הרי אמר שבמוצאי יום טוב ראשון הוא זמן ההקהל, שהמלך קורא! אלא <b>אימא</b> <small>[אמור]:</small> <b>ב</b>שנה ה<b>שמינית</b>  של מחזור השמיטה.
 ושואלים:  <b>וכל הני</b> <small>[אלה]</small> הדברים הכתובים בפסוק בקביעת תאריך זה, שנאמר בתורה כך: "מקץ שבע שנים במועד שנת השמיטה בחג הסוכות, בבוא כל ישראל לראות את פני ה' אלקיך" (דברים לא, י-יא) <b>למה לי</b>  (למה צריך אותם)?
 ומשיבים:  <b>צריכי</b> <small>[צריכים]</small> כולם להיאמר, <b>דאי כתב רחמנא</b> <small>[שאם היתה כותבת התורה]</small> רק <b>"מקץ</b> שבע שנים<b>"</b> (דברים לא, י) — <b>הוה אמינא נימנו מהשתא</b> <small>[הייתי אומר נמנה מעכשיו],</small> מזמן שנאמר הדבר, כלומר, מזמן כניסת עם ישראל לארץ, <b>ואף על גב</b> <small>[ואף על פי]</small> ש<b>לא מתרמי</b> <small>[מזדמן</small> הדבר<small>]</small> <b>בשמיטה,</b> על כן <b>כתב רחמנא</b> <small>[כתבה התורה]</small> <b>"</b>במועד שנת ה<b>שמיטה".</b>
<b>ואי כתב רחמנא</b> <small>[ואילו כתבה התורה]</small> רק <b>"</b>מקץ שבע שנים בשנת ה<b>שמיטה" —</b> <b>הוה אמינא</b> <small>[הייתי אומר]</small> <b>בסוף</b> שנת ה<b>שמיטה,</b> על כן <b>כתב רחמנא</b> <small>[כתבה התורה]</small> <b>"במעד",</b> והמועד הסמוך הוא בחודש תשרי.
<b>ואי כתב</b> <small>[ואילו כתבה]</small> התורה רק "מקץ שבע שנים <b>במעד</b> שנת השמיטה", <b>הוה אמינא</b> <small>[הייתי אומר]</small> כי הכוונה היא <b>מריש שתא</b> <small>[מראש השנה]</small> שגם הוא מועד, על כן <b>כתב רחמנא</b> <small>[כתבה התורה]</small> גם <b>"בחג הסכות".</b>
<b>ואי כתב רחמנא</b> <small>[ואילו כתבה התורה]</small> רק <b>"בחג הסכות" —</b> <b>הוה אמינא</b> <small>[הייתי אומר]</small> <b>אפילו יום טוב אחרון</b> של סוכות, על כן <b>כתב רחמנא</b> <small>[כתבה התורה]</small> גם <b>"בבוא כל ישראל"</b> (דברים לא, יא) — 

Daf 41b

<b>מאתחלתא</b> (בהתחלת) ה<b>מועד</b> מיד, כאשר כל ישראל באים.
<big>א  </big>שנינו במשנה: <b>וחזן הכנסת נוטל ספר תורה ונותנו לראש הכנסת</b> עד שמעבירים למלך. ומעירים: <b>שמעת מינה</b> <small>[שומע,</small> למד <small>אתה מכאן]</small> ש<b>חולקין כבוד לתלמיד במקום הרב,</b> שהרי חולקים כבוד לכל המכובדים הללו בפני המלך! <b>אמר אביי:</b> אין מכאן ראיה, שכאן <b>כולה משום כבודו</b> של <b>מלך,</b> שמראים בכמה מעלות הוא גדול משאר העם.
<big>ב</big> שנינו במשנה: <b>והמלך עומד ומקבל וקורא יושב. אגריפס המלך עמד וקיבל וקרא עומד.</b> ותוהים: <b>עומד מכלל</b> הדברים אתה למד ש<b>יושב</b> היה עד עכשיו? <b>והאמר מר</b> <small>[והרי אמר החכם]:</small> <b>אין ישיבה בעזרה אלא למלכי בית דוד בלבד, שנאמר:</b> <b>"ויבא המלך דוד וישב לפני ה' ויאמר" וגו'</b> (שמואל ב ז, יח)! ומשיבים: <b>כדאמר</b> <small>[כפי שאמר]</small> <b>רב חסדא</b> לענין ישיבת כהן גדול, שמדובר <b>בעזרת נשים, הכא נמי</b> <small>[כאן גם כן]</small> מדובר <b>בעזרת נשים.</b>
ועוד שנינו: אגריפס עמד וקרא <b>ושבחוהו חכמים.</b> ושואלים: <b>שבחוהו, מכלל דשפיר עבד</b> <small>[מכאן שיפה עשה]?</small> <b>האמר</b> <small>[</small>ו<small>הרי אמר]</small> <b>רב אשי: אפילו למאן דאמר</b> <small>[ל</small>דעת <small>מי שאומר]</small> <b>נשיא שמחל על כבודו כבודו מחול, מלך שמחל על כבודו —</b> <b>אין כבודו מחול, שנאמר:</b> <b>"שום תשים עליך מלך"</b> (דברים יז, טו), וכוונתו: <b>שתהא אימתו עליך!</b>
ומשיבים: כיון שעשה זאת לשם <b>מצוה</b> <b>—</b> <b>שאני</b> <small>[שונה]</small> הדבר ואין בזה זלזול בכבודו.
<big>ג  </big>שנינו: <b>וכשהגיע</b> אגריפס <b>ל"לא תוכל לתת</b> עליך איש נכרי<b>"</b> (דברים יז, טו), אמרו לו כל העם: אחינו אתה. <b>תנא</b> <small>[שנה</small> החכם<small>]</small> <b>משמיה</b> <small>[משמו]</small> של <b>ר' נתן: באותה שעה נתחייבו שונאי ישראל</b> (בלשון נקיה, כלומר, ישראל) <b>כלייה,</b> ומדוע — מפני <b>שהחניפו לו לאגריפס.</b>
<b>אמר ר' שמעון בן חלפתא: מיום שגבר אגרופה</b> (כוחה) <b>של חנופה —</b> <b>נתעוותו</b> (נתעקמו) <b>הדינין, ונתקלקלו המעשים, ואין אדם יכול לומר לחבירו "מעשי גדולים ממעשיך",</b> שכן מחניפים לאנשים ושוב אין יודעים מה היא האמת.
<b>דרש ר' יהודה בר מערבא</b> (בן ארץ ישראל), <b>ואיתימא</b> <small>[ויש אומרים]</small> שדרש זאת <b>ר' שמעון בן פזי: מותר להחניף לרשעים בעולם הזה, שנאמר</b> כי לעתיד לבוא <b>"לא יקרא עוד לנבל נדיב ולכילי לא יאמר שוע"</b> (ישעיה לב, ה), <b>מכלל</b> הדברים אתה למד כי <b>בעולם הזה שרי</b> <small>[מותר]</small> לעשות כן. 
<b>ר' שמעון בן לקיש אמר,</b> יש ראיה לדבר <b>מהכא</b> <small>[מכאן]:</small> שאמר יעקב לעשו <b>"</b>ראיתי פניך <b>כראת פני אלהים ותרצני"</b> (בראשית לג, י), שהחניף לו ודימה ראייתו לראיה של מעלה.
<b>ופליגא</b> <small>[וחלוק]</small> פירושו של ר' שמעון בן לקיש להתנהגותו של יעקב על זה של <b>ר' לוי.</b> ש<b>אמר ר' לוי: משל של יעקב ועשו למה הדבר דומה? לאדם שזימן את חבירו והכיר בו</b> האורח <b>שמבקש להורגו, אמר לו</b> האורח בתוך דבריו: <b>טעם תבשיל זה שאני טועם כתבשיל שטעמתי בבית המלך.</b> ואז <b>אמר</b> בעל הבית: <b>ידע ליה מלכא</b> <small>[המלך</small> בודאי <small>מכיר אותו],</small> ומתוך כך <b>מיסתפי ולא קטיל ליה</b> <small>[מפחד ואינו הורג אותו].</small> וכן כשיעקב אמר לעשו שפניו כפני אלוקים — רצה לרמוז לו שהוא זוכה לראות פני אלוקים, כדי להפחיד את עשו שלא יפגע בו.
<b>אמר ר' אלעזר: כל אדם שיש בו חנופה מביא אף</b> (זעם) <b>לעולם, שנאמר: "וחנפי לב ישימו אף"</b> (איוב לו, יג), <b>ולא עוד אלא שאין תפלתו נשמעת, שנאמר:</b> <b>"לא ישועו כי אסרם"</b> (איוב לו, יג).
<b>(סימן א"ף עוב"ר גיהנ"ם ביד"ו ניד"ה גול"ה).</b>
<b>ואמר ר' אלעזר: כל אדם שיש בו חנופה —</b> <b>אפילו עוברין שבמעי אמן מקללין אותו, שנאמר:</b> <b>"אמר לרשע צדיק אתה יקבהו עמים יזעמוהו לאמים"</b> (משלי כד, כד), <b>ואין "קוב" אלא קללה, שנאמר</b> בדברי בלעם, כאשר נמנע מלקלל: <b>"</b>מה אקוב <b>לא קבה אל"</b> (במדבר כג, ח), <b>ואין "לאום" אלא עוברין, שנאמר</b> כשהיו יעקב ועשו במעי רבקה: <b>"ולאם מלאם יאמץ"</b> (בראשית כה, כג).
<b>ואמר ר' אלעזר: כל אדם שיש בו חנופה נופל בגיהנם, שנאמר: "הוי האמרים לרע טוב ולטוב רע" וגו'</b> (ישעיה ה, כ), <b>מה כתיב</b> <small>[נאמר]</small> <b>אחריו —</b> <b>"לכן כאכל קש לשון אש וחשש להבה ירפה"</b> (ישעיה ה, כד). שמפרש שהעושים כן סופם שריפה כקש באש של גיהנם.
<b>ואמר ר' אלעזר: כל המחניף לחבירו —</b> <b>סוף</b> דבר שהוא <b>נופל בידו, ואם אינו נופל בידו —</b> <b>נופל ביד בניו, ואם אינו נופל ביד בניו —</b> <b>נופל ביד בן בנו, שנאמר:</b> <b>"ויאמר ירמיה</b> הנביא <b>[לחנניה] אמן כן יעשה ה' יקם ה' את דבריך"</b> (ירמיה כח, ו) והיה בזה חנופה שלא אמר לו במפורש שהוא נביא שקר, <b>וכתיב</b> <small>[ונאמר]:</small> 

Daf 42a

<b>"ויהי הוא בשער בנימן ושם בעל פקדת ושמו יראייה בן שלמיה בן חנניה ויתפש את ירמיהו הנביא לאמר אל הכשדים אתה נפל. ויאמר (לו) ירמיהו שקר אינני נפל אל</b> (על) <b>הכשדים", וכתיב</b> <small>[ונאמר]:</small> <b>"ויתפש</b> (יראייה ב) <b>ירמיהו ויבאהו אל השרים"</b> (ירמיה לז, יג-יד), והוא היה בן בנו של חנניה בן עזור, ונענש ירמיהו ונתפס ביד נכד זה כעונש על שהחניף לסבו.
<b>ואמר ר' אלעזר: כל עדה שיש בה חנופה — הריהי</b> <b>מאוסה כנדה, שנאמר: "כי עדת חנף גלמוד"</b> (איוב טו, לד), <b>שכן בכרכי הים קורין לנדה "גלמודה".</b> ומעירים: <b>מאי</b> <small>[מה</small> פירוש הלשון<small>]</small> <b>"גלמודה"</b> — נוטריקון: <b>גמולה</b> (מובדלת, מופרשת) <b>מבעלה.</b>
<b>ואמר ר' אלעזר: כל עדה שיש בה חנופה —</b> <b>לסוף גולה, כתיב הכא</b> <small>[נאמר כאן]</small> <b>"כי עדת חנף גלמוד", וכתיב התם</b> <small>[ונאמר שם]</small> <b>"ואמרת בלבבך מי ילד לי את אלה ואני שכולה וגלמודה גלה וסורה"</b> (ישעיה מט, כא) ולמד מכאן שעם הגלמוד באה גם הגלות.
<b>אמר ר' ירמיה בר אבא: ארבע כיתות</b> (ארבעה סוגים) של אנשים <b>אין מקבלות פני שכינה: כת ליצים, וכת חניפים, וכת שקרים</b> (שקרנים), <b>וכת מספרי לשון הרע.</b>
וראיה לדבר: <b>כת ליצים —</b> <b>דכתיב</b> <small>[שנאמר]:</small> <b>"משך ידו את לצצים"</b> (הושע ז, ה), כלומר הקדוש ברוך הוא כביכול מושך ידו ואינו רוצה להיות איתם. <b>כת חניפים —</b> <b>דכתיב</b> <small>[שנאמר]:</small> <b>"כי לא לפניו חנף יבוא"</b> (איוב יג, טז). <b>כת שקרים —</b> <b>דכתיב</b> <small>[שנאמר]:</small> <b>"דבר שקרים לא יכון</b> (יתייצב) <b>לנגד עיני"</b> (תהלים קא, ז).
<b>כת מספרי לשון הרע —</b> <b>דכתיב</b> <small>[שנאמר]:</small> <b>"כי לא אל חפץ רשע אתה לא יגרך רע"</b> (תהלים ה, ה), ומפרשים: <b>צדיק אתה ה' —</b> <b>לא יגור במגורך,</b> יחד איתך, <b>רע,</b> כלומר מי שמספר לשון הרע. שכן נאמר בהמשך הפסוקים: "כי אין בפיהו נכונה קירבם הוות קבר פתוח גרונם לשונם יחליקון" (תהלים ה, י).

<big>א משנה</big> <b>משוח מלחמה בשעה ש</b>היה <b>מדבר אל העם —</b> <b>בלשון הקודש היה מדבר, שנאמר: "והיה כקרבכם אל המלחמה ונגש הכהן"</b> (דברים כ, ב) — <b>זה כהן משוח מלחמה</b> שנמשח במיוחד לצורך זה, <b>"ודבר אל העם"</b> (דברים כ, ב) — <b>בלשון הקודש.</b>
<b>"ואמר אליהם שמע ישראל</b> אתם קרבים היום למלחמה <b>על איביכם"</b> (דברים כ, ג) — <b>ולא על אחיכם,</b> כלומר, <b>לא יהודה על שמעון ולא שמעון על בנימין.</b> וההבדל הוא <b>שאם תפלו בידם</b> של אחיכם <b>ירחמו עליכם, כמה שנאמר</b> שלאחר המלחמה שהיתה בין יהודה וישראל <b>"ויקמו האנשים אשר נקבו בשמות ויחזיקו בשביה וכל מערמיהם הלבישו מן השלל וילבשום וינעלום ויאכלום וישקום ויסכום וינהלום בחמרים לכל כושל ויביאום ירחו עיר התמרים אצל אחיהם וישובו שמרון" וגו'</b> (דברי הימים ב כח, טו). אלא <b>על אויביכם אתם הולכים, שאם תפלו בידם אין מרחמין עליכם.</b>
ועוד אומר להם הכהן <b>"אל ירך לבבכם אל תיראו ואל תחפזו</b> ואל תערצו מפניהם<b>"</b> (דברים כ, ג), ומפרשים: <b>"אל ירך לבבכם" —</b> <b>מפני צהלת סוסים וצחצוח חרבות</b> של האויב, <b>"אל תיראו" —</b> <b>מפני הגפת תריסין</b> (הקשת מגינים) <b>ושפעת</b> (רעש) <b>הקלגסין</b> (הנעליים), <b>"אל תחפזו" —</b> <b>מקול קרנות</b> (חצוצרות), <b>"</b>ו<b>אל תערצו" —</b> <b>מפני קול צווחות,</b>
<b>"כי ה' אלהיכם ההלך עמכם"</b> (דברים כ, ד). זכרו כי <b>הם באין בנצחונו של בשר ודם, ואתם באים בנצחונו של מקום</b> (הקדוש ברוך הוא). <b>פלשתים באו בנצחונו של גלית, מה היה סופו —</b> <b>לסוף נפל בחרב ונפלו</b> הם <b>עמו. בני עמון באו בנצחונו של שובך, מה היה סופו —</b> <b>לסוף נפל בחרב ו</b>הם <b>נפלו עמו. ואתם אי</b> (אין) <b>אתם כן, "כי ה' אלהיכם ההלך עמכם להלחם לכם"</b> (דברים כ, ד) — <b>זה מחנה הארון</b> שהיה הולך איתם למלחמה.
<big>ב גמרא</big> על האמור במשנה שואלים: <b>מאי קאמר</b> <small>[מה אמר],</small> כלומר, כיצד הוא לומד ממה שנאמר "ודבר אל העם" שהיה אומר בלשון הקודש? ומשיבים: <b>הכי קאמר</b> <small>[כך אמר]:</small> הדבר נלמד בגזירה שווה, <b>שנאמר</b> כאן: <b>"ודבר", ולהלן אומר: "משה ידבר והאלהים יעננו בקול"</b> (שמות יט, יט), <b>מה להלן</b> דברי ה' ומשה היו <b>בלשון הקודש —</b> <b>אף כאן בלשון הקודש.</b>
<b>תנו רבנן</b> <small>[שנו חכמים]:</small> <b>"ונגש הכהן ודבר אל העם"</b> (דברים כ, ב). <b>יכול כל כהן שירצה</b> עושה זאת — <b>תלמוד לומר</b> באותה פרשה: <b>"ודברו השטרים"</b> (דברים כ, ה), <b>מה שוטרים —</b> <b>בממונה,</b> שהשוטר אינו סתם אדם, אלא מי שנתמנה לצורך שמירת הסדר וכפיית הדינים, <b>אף כהן —</b> דווקא <b>בממונה</b> לצורך זה. ושואלים: <b>ואימא</b> <small>[ואמור]</small> שיעשה זאת דווקא <b>כהן גדול?</b> ומשיבים: <b>דומיא</b> <small>[בדומה]</small> ל<b>שוטר, מה שוטר</b> הוא מי <b>שיש ממונה על גביו</b> שהוא השופט — <b>אף</b> ב<b>כהן</b> זה מדובר <b>שיש ממונה על גביו,</b>  שהכהן גדול הוא הממונה על משוח המלחמה.
 ושואלים:  <b>כהן גדול נמי</b> <small>[גם כן],</small> <b>האיכא</b> <small>[הרי יש]</small> <b>מלך על גביו,</b> ומדוע לא ידבר הוא אל העם! ומשיבים: שיש עליו ממונה <b>בעבודתו קאמר</b> <small>[אמר],</small> שאף שהמלך גבוה מהכהן הגדול בשררה, אבל בתפקידו בכהונה הוא הגדול. ושואלים: <b>ואימא</b> <small>[ואמור]</small> שיהיה המדבר אל העם <b>סגן</b> הכהנים, שהוא השני בגדולה לכהן גדול! ומשיבים: <b>סגן לאו</b> <small>[לא]</small> <b>ממונה הוא,</b> שאין לו בעצם מינוי מסויים של שררה אלא הוא רק ממלא מקום. <b>דתניא</b> <small>[ש</small>כן <small>שנינו</small> בברייתא<small>],</small> <b>אמר ר' חנינא סגן הכהנים: למה סגן ממונה —</b> <b>שאם אירע בו פסול בכהן גדול נכנס</b> הסגן <b>ומשמש תחתיו,</b> אבל כשלעצמו אין לו מינוי מיוחד.
<big>ג  </big>נאמר במשוח מלחמה <b>"ואמר אלהם שמע ישראל"</b> (דברים כ, ג). ושואלים: <b>מאי שנא</b> <small>[מה שונה,</small> מדוע דווקא<small>]</small> בלשון <b>"שמע ישראל"? אמר ר' יוחנן משום</b> (בשם) <b>ר' שמעון בן יוחי,</b> אומר הוא להם דווקא "שמע ישראל" כיון ש<b>אמר להן הקדוש ברוך הוא לישראל: אפילו לא קיימתם אלא קריאת שמע שחרית וערבית —</b> <b>אי</b> (אין) <b>אתם נמסרין בידם</b> של אויביכם, וזהו שרומז בלשון "שמע ישראל".
<b>על מה ששנינו במשנה בין הדברים הנאמרים על ידי הכהן ליוצאים למלחמה</b> : <b>"אל ירך לבבכם אל תיראו" כו', תנו רבנן</b> <small>[שנו חכמים]:</small> <b>פעמיים מדבר</b> הכהן <b>עמם,</b> פעם <b>אחת</b> כשהם נאספים למלחמה <b>בספר</b> (ליד הגבול), <b>ו</b>פעם <b>אחת במלחמה</b> בשדה המערכה. <b>בספר מה הוא אומר —</b> 

Daf 42b

<b>שמעו דברי מערכי המלחמה,</b> ותדעו מי הם הראויים והמותרים לחזור מן המלחמה, <b>וחזרו</b> אלה שצריכים לחזור. <b>במלחמה מה הוא אומר —</b> <b>"אל ירך לבבכם אל תיראו ואל תחפזו ואל תערצו"</b> (דברים כ, ג), ומעירים: ארבע אזהרות אלו הם <b>כנגד ארבעה דברים שאומות העולם עושין: מגיפין</b> מקישים בכלי מלחמה, <b>ומריעין</b> בקרנות, <b>צווחין, ורומסין</b> רוקעים ברגלי סוסיהם כדי להפחיד את האוייב.
<big>א  </big>נאמר במשנה שאומר הכהן אל העם: <b>פלשתים באו בנצחונו של גלית</b> וכו'. כיון שנזכר ענין זה מפרשים את ענין מלחמת דוד בגלית. <b>גלית, אמר ר' יוחנן:</b> נקרא כך משום <b>שעמד בגילוי פנים</b> (בעזות מצח) <b>לפני הקדוש ברוך הוא, שנאמר:</b> <b>"ברו</b> (בררו) <b>לכם איש וירד אלי"</b> (שמואל א, יז ח), <b>ואין "איש" אלא הקדוש ברוך הוא, שנאמר:</b> <b>"ה' איש מלחמה"</b> (שמות טו, ג). <b>אמר הקדוש ברוך הוא: הריני מפילו על יד בן איש, שנאמר:</b> <b>"ודוד בן איש אפרתי הזה"</b> (שמואל א, יז יב).
<b>אמר ר' יוחנן משום ר' מאיר: בשלשה מקומות לכדו פיו לאותו רשע,</b> כלומר, שהוציא מפיו דברים שהיה בהם רמז שהוא עצמו עתיד ליפול: <b>אחד —</b> <b>"ברו לכם איש וירד אלי"</b> (שמואל א, יז ח), ודייק בלשון "ירד", כלומר, שהוא עצמו יהיה למטה. <b>ואידך</b> <small>[וה</small>לשון ה<small>אחר]:</small> <b>"אם יוכל להלחם אתי והכני"</b> (שמואל א, יז ט), שפתח בלשון שיש בה מפלה לעצמו. <b>ואידך</b> <small>[והאחר],</small> <b>דקאמר ליה</b> <small>[שאמר לו]</small> <b>לדוד: "הכלב אנכי כי אתה בא אלי במקלות"</b> (שמואל א, יז מג). ושואלים: <b>דוד נמי</b> <small>[גם כן]</small> <b>אמר ליה</b> <small>[לו]</small> <b>"אתה בא אלי בחרב ובחנית ובכידון"</b> (שמואל א, יז מה)! ומשיבים: <b>הדר</b> <small>[חזר]</small> ו<b>אמר ליה</b> <small>[לו]</small> מיד: <b>"ואנכי בא אליך בשם ה' צבאות אלהי (ישראל) מערכות ישראל אשר חרפת"</b> (שמואל א, יז מה).
 על מה שנאמר <b>"ויגש הפלשתי השכם והערב"</b> (שמואל א, יז טז), <b>אמר ר' יוחנן:</b> עשה זאת בכוונה, <b>כדי לבטלן מקריאת שמע שחרית וערבית</b> שזמנה הוא בבוקר ובערב. ועל מה שנאמר <b>"ויתיצב ארבעים יום"</b> (שמואל א, יז טז), <b>אמר ר' יוחנן: כנגד ארבעים יום שנתנה בהן תורה</b> שרצה לבטלה.
 נאמר <b>"ויצא איש הבנים ממחנות פלשתים</b> גלית שמו מגת" (שמואל א, יז ד). ושואלים: <b>מאי</b> <small>[מה</small> פירוש<small>]</small> <b>"בינים"? אמר רב: שמבונה</b> ומושלם ונקי <b>מכל מום. ושמואל אמר:</b> משמעות "בינים" — שהוא <b>בינוני שבאחיו,</b> והיו גדולים ממנו. <b>דבי</b> <small>[בבית</small> מדרשו<small>]</small> של <b>ר' שילא אמר</b> החכם: <b>שהוא עשוי</b> חזק <b>כבנין. ר' יוחנן אמר: בר</b> <small>[בן]</small> <b>מאה פפי וחדא נאנאי</b> <small>[אבות וכלב אחד],</small> שנבעלה אמו לכלב, וזה לשון "בינים" — שיצא מבין כולם.
<b>נאמר: "גלית שמו מגת"</b> (שמואל א, יז ד). <b>תני</b> <small>[שנה]</small> <b>רב יוסף: שהכל דשין</b> (בועלים) <b>את אמו כגת</b> שהכל דשים בה. <b>כתיב</b> <small>[כתוב]</small> על גלית שעלה מ<b>"מערות</b> פלשתים" <small>(שמואל א, יז כג),</small> <b>וקרינן</b> <small>[וקוראים אנו]</small> (הקרי הוא) <b>"מערכות</b> פלשתים <b>". תני</b> <small>[שנה]</small> <b>רב יוסף: שהכל הערו באמו</b> ובעלוה, ולכן הכתיב הוא "מערות פלשתים".
<b>כתיב</b> <small>[נאמר]</small> ששם אמו של גלית היה <b>"הרפה"</b> (שמואל ב כא, טז), <b>וכתיב</b> <small>[ונאמר]</small> במקום אחר שם דומה <b>"ערפה"</b> (רות א, ד), <b>רב ושמואל</b> נחלקו בכך; <b>חד</b> <small>[אחד]</small> מהם <b>אמר: "הרפה" שמה, ולמה נקרא שמה "ערפה" —</b> <b>שהכל עורפין</b> (בועלים) <b>אותה מאחריה. וחד</b> <small>[ואחד]</small> <b>אמר: "ערפה" שמה, ולמה נקרא שמה "הרפה" —</b> <b>שהכל דשין אותה כהריפות</b> (כחיטים כתושות), <b>וכן הוא אומר: "ותקח האשה ותפרש</b> את <b>המסך על פני הבאר ותשטח עליו הרפות"</b> (שמואל ב יז, יט). <b>ואי בעית אימא</b> <small>[ואם תרצה אמור]</small> שתילמד משמעות המלה הזו <b>מהכא</b> <small>[מכאן],</small> ממקום זה: <b>"אם תכתוש את האויל במכתש בתוך הרפות בעלי"</b> (משלי כז, כב).
 נאמר <b>"את ארבעת אלה ילדו להרפה בגת ויפלו ביד דוד וביד עבדיו"</b> (שמואל ב כא, כב), ושואלים: <b>מאי נינהו</b> <small>[מי</small> הם <small>אלה]?</small> <b>אמר רב חסדא: סף ומדון גלית וישבי בנוב</b> (ראה שמואל ב כא, טז-כ).
 נאמר שם: <b>"ויפלו ביד דוד וביד עבדיו",</b> מדוע? — <b>דכתיב</b> <small>[שנאמר]:</small> <b>"ותשק ערפה לחמותה ורות דבקה בה"</b> (רות א, יד), <b>אמר ר' יצחק, אמר הקדוש ברוך הוא: יבואו בני הנשוקה,</b> כלומר, גלית שבא מערפה שנשקה לחמותה אך נפרדה ממנה, <b>ויפלו ביד בני הדבוקה,</b> דוד שבא מרות שדבקה בה. <b>דרש רבא: בשכר ארבע דמעות שהורידה ערפה על חמותה</b> בצער — <b>זכתה ויצאו ממנה ארבעה גבורים, שנאמר:</b> <b>"ותשנה קולן ותבכינה עוד"</b> (רות א, יד).
<b>כתיב</b> <small>[נאמר]</small> בגלית: <b>"</b>ו<b>חץ חניתו</b> כמנור אורגים<b>"</b> (שמואל א יז, ז) <b>וקרינן</b> <small>[וקוראים אנו]</small> על פי המסורת <b>"</b>ו<b>עץ חניתו". אמר ר' אלעזר: עדיין לא הגיענו לחצי שבחו של אותו רשע.</b> כלומר, אפילו חצי חניתו היה גדול כל כך, ושינו בלשון כדי שלא ייאמר במפורש. <b>מכאן שאסור לספר בשבחן של רשעים,</b> להודיע כמה גיבורים הם. ושואלים: אם כן <b>ו</b>ש<b>לא לפתח ביה</b> <small>[יפתח בו]</small> <b>כלל</b> בסיפור גבורתו! ומשיבים: מכל מקום היה צריך לספר משהו כדי <b>לאודועי שבחיה</b> <small>[להודיע</small> את <small>שבחו]</small> של <b>דוד</b> שניצח אותו למרות שגיבור גדול היה גלית.
<big>ב  </big>שנינו במשנה שאמר הכהן לעם: <b>"בני עמון באו בנצחונו של שובך כו'". כתיב</b> <small>[נאמר]</small> במקום אחד <b>"שובך"</b> (שמואל ב י, יח), <b>וכתיב</b> <small>[ונאמר]</small> במקום אחר <b>"שופך"</b> (דברי הימים א יט, יח). <b>רב ושמואל</b> נחלקו בכך; <b>חד</b> <small>[אחד]</small> מהם <b>אמר: "שופך" שמו, ולמה נקרא שמו "שובך"</b> — כינוי הוא <b>ש</b>היה <b>עשוי כשובך,</b> שהיה גבוה ביותר. <b>וחד</b> <small>[ואחד]</small> <b>אמר: "שובך" שמו, ולמה נקרא שמו "שופך" —</b> <b>שכל הרואה אותו נשפך לפניו</b> מרוב אימה <b>כקיתון</b> זה של מים.
 נאמר <b>"</b>הנני מביא עליכם גוי ממרחק... <b>אשפתו כקבר פתוח כלם גבורים"</b> (ירמיה ה, טו-טז). <b>רב ושמואל, ואמרי לה</b> <small>[ו</small>יש <small>אומרים]</small> <b>ר' אמי ור' אסי</b> נחלקו; <b>חד</b> <small>[אחד]</small> מהם <b>אמר: בשעה שזורקין חץ, עושין</b> הם <b>אשפתות אשפתות</b> (ערימות ערימות) <b>של חללים, ושמא תאמר שאומנין</b> (מומחים, בעלי מקצוע) <b>בקרב</b> ולא מחמת כוחם הגדול — <b>תלמוד לומר: "כלם גבורים". וחד</b> <small>[ואחד]</small> מהם <b>אמר: בשעה שעושין צורכיהן עושין אשפתות אשפתות של זבל, ושמא תאמר מפני שחולי מעיים הם —</b> <b>תלמוד לומר: "כלם גבורים".</b>
<b>אמר רב מרי: שמע מינה</b> <small>[למד מכאן],</small> ממאמר זה: <b>האי מאן דנפיש זיבליה</b> <small>[מי שמרובה הזבל,</small> הצואה, <b>שלו] —</b> <b>חולי מעיים הוא.</b> ושואלים: <b>למאי נפקא מינה</b> <small>[מה יוצא מזה]</small> להודיענו שחולה הוא? ומשיבים: <b>ליטרח בנפשיה</b> <small>[שידאג לעצמו]</small> לחפש תרופה, שלא יכביד החולי.
 וכיוצא בו על הכתוב <b>"דאגה בלב איש ישחנה"</b> (משלי יב, כה) נחלקו <b>ר' אמי ור' אסי; חד</b> <small>[אחד]</small> מהם <b>אמר: ישחנה מדעתו,</b> כלומר, ינסה להסיח אותה מליבו, <b>וחד</b> <small>[ואחד]</small> מהם <b>אמר:</b> הכוונה היא <b>ישיחנה,</b> יספרנה <b>לאחרים.</b>
<big>ג  </big>ועוד שנינו שאומר הכהן <b>"ואתם אי אתם כן</b> כי ה' אלוקיכם ההולך עמכם <b>"</b>— זה מחנה הארון. <b>וכל כך למה</b> מכנים את מחנה הארון "ה' אלוקיכם"? <b>מפני שהשם וכל כינויו</b> הכתובים בלוחות הברית

Daf 43a

<b>מונחין בארון. וכן הוא אומר</b> במלחמת מדין: <b>"וישלח אתם משה אלף למטה לצבא אתם ואת פינחס</b> בן אלעזר הכהן לצבא וכלי הקודש וחצוצרות התרועה בידו<b>"</b> (במדבר לא, ו). <b>"אתם" —</b> <b>אלו סנהדרין, "פינחס" —</b> <b>זה</b> כהן <b>משוח מלחמה, "וכלי הקדש" —</b> <b>זה ארון ולוחות שבו, "וחצצרות התרועה" —</b> <b>אלו השופרות.</b>
<b>תנא</b> <small>[שנה</small> החכם<small>]:</small> <b>לא לחנם הלך פינחס למלחמה</b> במדין, <b>אלא</b> כדי <b>ליפרע דין אבי אמו</b> יוסף, <b>שנאמר: "והמדנים מכרו אתו אל מצרים" וגו'</b> (בראשית לז, לו). ושואלים: <b>למימרא</b> <small>[</small>האם <small>לומר]</small> ש<b>פינחס מ</b>זרעו של <b>יוסף אתי</b> <small>[בא]</small> מצד אמו? <b>והא כתיב</b> <small>[והרי נאמר]:</small> <b>"ואלעזר בן אהרן לקח לו מבנות פוטיאל לו לאשה</b> ותלד לו את פינחס<b>"</b> (שמות ו, כה), <b>מאי לאו</b> <small>[האם אין]</small> הכוונה <b>דאתי</b> <small>[שבא]</small> <b>מיתרו שפיטם עגלים לעבודה זרה</b> ולכן נתכנה "פוטיאל"? ומשיבים: <b>לא,</b> הכוונה היא שבא <b>מיוסף שפיטפט</b> (ליגלג) <b>ביצרו</b>  ולא נכשל באשת פוטיפר.
 ושואלים:  <b>והלא</b> ידוע המדרש ש<b>שבטים</b> היו <b>מבזין אותו</b> את פינחס לאחר שהרג את זימרי, והיו אומרים: <b>ראיתם בן פוטי זה, בן שפיטם אבי אמו עגלים לעבודה זרה, יהרוג נשיא מישראל,</b> ואם כן ודאי הריהו מזרע יתרו! ומתרצים: <b>אלא</b> פינחס הוא גם מזרעו של יוסף וגם מזרעו של יתרו. ובאחת משתי דרכים אלה: <b>אי אבוה דאימיה</b> <small>[אם אבי אמו]</small> <b>מיוסף —</b> <b>אימיה דאימיה</b> <small>[אם אמו]</small> <b>מיתרו, ואי אימיה דאימיה</b> <small>[ואם אם אמו]</small> <b>מיוסף —</b> <b>אבוה דאימיה</b> <small>[אבי אמו]</small> <b>מיתרו.</b> ומעירים: <b>דיקא נמי</b> <small>[מדוייק גם כן],</small> ממה <b>דכתיב</b> <small>[שנאמר]</small> <b>"מבנות פוטיאל",</b> לכאורה "בנות" <b>תרי</b> <small>[שתים]</small> <b>משמע,</b> אלא לומר ששני האבות נתכנו "פוטיאל", כל אחד מסיבה אחרת. ומסכמים: אכן, <b>שמע מינה</b> <small>[למד מכאן]</small> שכן הוא.
<big>א משנה</big> <b>"ודברו השטרים אל העם לאמר מי האיש אשר בנה בית חדש ולא חנכו ילך וישב לביתו" וגו'</b> (דברים כ, ה). <b>אחד הבונה בית התבן</b> (מחסן לתבן), או <b>בית הבקר</b> (אורווה), או <b>בית העצים,</b> או <b>בית האוצרות.</b> וכן <b>אחד הבונה</b> בעצמו, <b>ואחד הלוקח</b> (קונה), <b>ואחד היורש, ואחד שנתן לו</b> הבית ב<b>מתנה</b> — כולם היו חוזרים.
<b>"ומי האיש אשר נטע כרם ולא חללו" וגו'</b> (דברים כ, ו) — <b>אחד הנוטע כרם, ואחד הנוטע</b> לפחות <b>חמשה אילני מאכל</b> אחרים, <b>ואפילו מחמשת המינין</b> שאינם כולם ממין אחד — הרי נחשב הדבר לכרם לענין זה. <b>אחד הנוטע, ואחד המבריך</b> (מכניס ענף בארץ כדי לגדלו כעץ חדש בפני עצמו) <b>ואחד המרכיב</b> עצים זה על זה, <b>ואחד הלוקח</b> (קונה), <b>ואחד היורש, ואחד שנתן לו</b> כרם ב<b>מתנה.</b>
<b>"ומי האיש אשר ארש אשה</b> ולא לקחה<b>"</b> (דברים כ, ז) — <b>אחד המארס את הבתולה, ואחד המארס את האלמנה. אפילו שומרת יבם</b> שמת אחיו בלא ילדים וצריך הוא לייבמה, <b>ואפילו שמע שמת אחיו במלחמה</b> וצריך לייבם את אשתו — <b>חוזר ובא לו. כל אלו ואלו</b> שאמרנו שחוזרים מכל מקום הם הולכים עם שאר אנשי הצבא ו<b>שומעין</b> את <b>דברי כהן מערכי מלחמה,</b> כלומר, מהמקום שבו עורכים את המלחמה בתוך תחום ישראל, <b>וחוזרין</b> למקומם. אבל משרתים את צורכי הצבא, <b>ומספקין מים ומזון</b> לצבא, <b>ומתקנין את הדרכים.</b>
<b>ואלו שאינן חוזרין</b> ממערכי המלחמה: <b>הבונה בית שער</b> (כניסה לבית), או <b>אכסדרה</b> (אולם כניסה פתוח) או <b>מרפסת</b> (מקום שעוברים בו), או <b>הנוטע</b> רק <b>ארבע אילני מאכל</b> או <b>חמשה אילני סרק, המחזיר את גרושתו,</b> או שאירס אשה האסורה לו, כגון <b>אלמנה לכהן גדול, גרושה</b> או <b>חלוצה לכהן הדיוט, ממזרת</b> או <b>נתינה לישראל, בת ישראל לממזר</b> או <b>לנתין —</b> <b>לא היה חוזר. ר' יהודה אומר: אף הבונה בית על מכונו,</b> שמחדש בית שהיה קיים כבר — <b>לא היה חוזר. ר' אליעזר אומר: אף הבונה בית לבינים בשרון לא היה חוזר,</b> שבתים אלה לא היו יציבים והיו נופלים מפעם לפעם.
<b>אלו שאין זזין ממקומן,</b> שאינם צריכים אפילו ללכת למערכי המלחמה והם פטורים לגמרי: מי ש<b>בנה בית וחנכו</b> באותה שנה, <b>נטע כרם וחללו</b> בשנה הרביעית, <b>הנושא את ארוסתו,</b> או <b>הכונס את יבמתו. שנאמר:</b> "כי יקח איש אשה חדשה לא יצא בצבא ולא יעבור עליו לכל דבר <b>נקי יהיה לביתו שנה אחת</b> ושימח את אשתו אשר לקח" (דברים כד, ה), ודורשים: <b>"לביתו" —</b> <b>זה ביתו</b> שבנה, <b>"יהיה"</b> שהוא לשון ריבוי — <b>זה כרמו, "ושמח את אשתו" —</b> <b>זו אשתו, "אשר לקח" —</b> <b>להביא</b> (לרבות) <b>את יבמתו,</b> שאף על פי שאינה אשתו לגמרי — לקוחתו היא. והם פטורים לגמרי, ואף <b>אין מספיקין</b> (מספקים) <b>(להם),</b> לאנשי הצבא, <b>מים ומזון, ואין</b> הם <b>מתקנין את הדרכים.</b>
<big>ב גמרא</big> <b>תנו רבנן</b> <small>[שנו חכמים]:</small> מה שנאמר <b>"ודברו השטרים...</b> מי האיש אשר בנה <b>"</b>וכו' (דברים כ, ה), <b>יכול</b> שאומרים <b>דברים של עצמן</b> ולא של כהן המשוח? — <b>כשהוא אומר "ויספו השטרים"</b> (דברים כ, ח) — <b>הרי דברים של עצמן אמור,</b> שעד עכשיו לא הם דיברו ועכשיו מוסיפים משל עצמם, <b>הא</b> <small>[הרי]</small> <b>מה אני מקיים</b> את דברי הכתוב <b>"ודברו השטרים" —</b> <b>בדברי משוח מלחמה הכתוב מדבר,</b> שהשוטרים משמיעים את דבריו. <b>הא</b> <small>[הרי]</small> <b>כיצד?</b> — <b>כהן מדבר</b> בקול נמוך <b>ושוטר משמיע</b> לעם בקול רם את דברי הכהן.
<b>תני חדא</b> <small>[שנויה</small> ברייתא <small>אחת]:</small> <b>כהן מדבר ושוטר משמיע, ותניא אידך</b> <small>[ושנויה</small> ברייתא <small>אחרת]:</small> <b>כהן מדבר וכהן משמיע, ותניא אידך</b> <small>[ושנויה</small> ברייתא שלישית <small>אחרת]:</small> <b>שוטר מדבר ושוטר משמיע. אמר אביי: הא</b> <small>[הרי]</small> <b>כיצד</b> אנחנו מיישבים את הברייתות האלה? <b>מ</b>מה שנאמר <b>"ונגש"</b> (דברים כ, ב) <b>ועד "ודברו"</b> (דברים כ, ה), שמעורר את העם לצאת למלחמה ולא לפחד — <b>כהן מדבר וכהן</b> אחר <b>משמיע, מ"ודברו" עד "ויספו",</b> שמונה שם כל אלה החוזרים מן המערכה בגלל ענייני שמחה — <b>כהן מדבר ושוטר משמיע, מ"ויספו" ואילך</b> לגבי הירא ורך הלבב — <b>שוטר מדבר ושוטר</b> אחר <b>משמיע.</b>
<big>ג  </big>שנינו במשנה בין הדברים הנאמרים ליוצאים למלחמה: <b>"מי האיש אשר בנה בית חדש" כו'</b> (דברים כ, <b>ה).</b> <b>תנו רבנן</b> <small>[שנו חכמים]:</small> <b>"אשר בנה", אין לי אלא אשר בנה</b> ממש, ואולם אם <b>לקח</b> (קנה) או <b>ירש</b> או ש<b>ניתן לו במתנה מנין</b> שאף הוא חוזר — <b>תלמוד לומר: "מי האיש אשר בנה"</b> שהוא לשון ריבוי — לרבות את כולם.
<b>"בית", אין לי אלא בית</b> מגורים, <b>מנין לרבות בית התבן, ובית הבקר, ובית העצים, ובית האוצרות —</b> <b>תלמוד לומר: "אשר בנה"</b> וכוונתו לרבות כל שבנה, <b>מכל מקום. יכול שאני מרבה אף הבונה בית שער אכסדרה ומרפסת —</b> <b>תלמוד לומר: "בית",</b> כלומר, <b>מה בית</b> שצריך להיות <b>הראוי לדירה</b> גם אם אין גרים בו — <b>אף כל הראוי לדירה.</b>
<b>ר' אליעזר בן יעקב אומר: "בית"</b> הוא <b>כמשמעו,</b> בית למגורי אדם דווקא, וכיון שלא נאמר <b>"לא חנך"</b> אלא <b>"ולא חנכו"</b> הרי זה למעט — <b>פרט לגזלן</b> שהבית איננו שלו. ושואלים: <b>לימא</b> <small>[</small>האם <small>לומר]</small> שדברים אלה <b>דלא</b> <small>[שאינם]</small> <b>כ</b>דעת <b>ר' יוסי הגלילי, דאי</b> <small>[שאם]</small> כשיטת <b>ר' יוסי הגלילי —</b> <b>הא</b> <small>[הרי]</small> <b>אמר:</b> מה שנאמר <b>"</b>הירא <b>ורך הלבב"</b> (דברים כ, ח) <b>זה המתיירא</b>

Daf 43b

<b>מעבירות שבידו,</b>  שאם הוא עבריין, כגון גזלן, חוזר מן המלחמה משום שהוא עבריין!
 ומשיבים:  <b>אפילו תימא</b> <small>[תאמר]</small> כשיטת <b>ר' יוסי הגלילי,</b> מדובר במקרה <b>כגון דעבד</b> <small>[שעשה]</small> <b>תשובה ויהב דמי</b> <small>[ונתן כסף]</small> עבור הבית שגזל, ולכן צריך היה להשמיענו שאף על פי כן אינו חוזר משום הבית הגזול. ומקשים: <b>אי הכי</b> <small>[אם כך]</small> ששילם את דמי הבית <b>הוה ליה</b> <small>[נעשה לו,</small> הריהו<small>]</small> כ<b>לוקח וליהדר</b> <small>[ויחזור]</small> ממערכי המלחמה בתור קונה בית! ומשיבים: <b>כיון דמעיקרא</b> <small>[שמתחילה]</small> <b>בתורת גזילה אתא לידיה</b> <small>[בא</small> הדבר <small>לידו] —</small> <b>לא</b> יחזור.
<big>א   </big>עוד שנינו במשנה בין הדברים הנאמרים ליוצאים למלחמה: <b>"ומי האיש אשר נטע כרם" כו'</b> (דברים כ, ו). <b>תנו רבנן</b> <small>[שנו חכמים]:</small> <b>"אשר נטע" —</b> <b>אין לי אלא נטע</b> ממש, ואולם אם <b>לקח</b> (קנה) או <b>ירש</b> או <b>ניתן לו במתנה, מנין</b> שגם הוא חוזר ממערכי המלחמה — <b>תלמוד לומר: "ומי האיש אשר נטע</b>
<b>כרם"</b> שהוא לשון ריבוי. <b>אין לי אלא כרם</b> של עצי גפן, <b>מנין לרבות חמשה אילני מאכל ואפילו משאר מינין</b> שאף עליו חוזר — <b>תלמוד לומר "אשר נטע"</b> — לרבות מיני אילנות אחרים. <b>יכול שאני מרבה</b> אף <b>הנוטע</b> רק <b>ארבעה אילני מאכל,</b> או אפילו <b>חמשה אילני סרק —</b> <b>תלמוד לומר: "כרם"</b> למעט דבר שאינו בגודל של כרם או שאינו עושה פרי ככרם.
<b>ר' אליעזר בן יעקב אומר: כרם</b> הוא <b>כמשמעו</b> דווקא כרם של גפנים ולא דבר אחר. ומזה שלא נכתב <b>"לא חילל",</b> ונכתב <b>"ולא חללו"</b> (דברים כ, ו) למדנו: דווקא זה שנטע כרם, <b>פרט למבריך ולמרכיב</b> שהם אינם חוזרים. ומקשים: <b>והא אנן תנן</b> <small>[והרי אנו שנינו</small> במשנה<small>]:</small> <b>אחד הנוטע ואחד המבריך ואחד המרכיב</b> כולם חוזרים! <b>אמר ר' זירא אמר רב חסדא: לא קשיא</b> <small>[אין</small> זה <small>קשה];</small> <b>כאן בהרכבת איסור</b> — אינו חוזר, <b>כאן בהרכבת היתר</b> —  חוזר.
 ושואלים:  <b>האי</b> <small>[זו]</small> <b>הרכבת היתר</b> שחוזר בגללה <b>היכי דמי</b> <small>[כיצד היא בדיוק]?</small> <b>אילימא</b> <small>[אם תאמר]</small> שמרכיב <b>ילדה בילדה</b> (נטיעה צעירה בנטיעה צעירה) אחרת — <b>תיפוק ליה דבעי מיהדר</b> <small>[תצא,</small> תילמד <small>לו ש</small>הוא <small>צריך לחזור]</small> <b>משום ילדה ראשונה</b> שעדיין לא נתחללה ולא משום הענף שהרכיב עליה! <b>אלא</b> כשהרכיב <b>ילדה בזקינה —</b> <b>והאמר</b> <small>[והרי אמר]</small> <b>ר' אבהו: ילדה שסיבכה,</b> כלומר, הרכיב אותה <b>בזקינה —</b> <b>בטלה ילדה בזקינה ואין בה דין ערלה</b> ואף כאן לא תיחשב זו כנטיעה חדשה, ולא יחזור!
<b>אמר ר' ירמיה: לעולם</b> תפרש שחוזר מערכי המלחמה כשהרכיב <b>ילדה בילדה, ו</b>מדוע אינו חוזר משום הראשונה — <b>כגון</b> ש<b>נטע להך קמייתא</b> <small>[את זו הראשונה]</small> <b>לסייג</b> (לגדר) או <b>ל</b>שם <b>קורות,</b> ואחר כך הרכיב עליה נטיעה אחרת לשם פירות. <b>דתנן</b> <small>[ש</small>כן <small>שנינו</small> במשנה<small>]:</small> <b>הנוטע</b> אילנות <b>לסייג ול</b>עשות מהם <b>קורות —</b> <b>פטור מן הערלה</b> ושואלים:
<b>ומאי שנא</b> <small>[ומה שונה]</small> <b>ילדה בזקינה</b> שהיא <b>בטלה</b> בה, <b>ומאי שנא</b> <small>[ומה שונה]</small> <b>ילדה בילדה</b> ש<b>לא בטלה?</b>
ומשיבים: <b>התם אי מימליך עלה</b> <small>[שם,</small> בנטיעה זקינה, <small>אם היה רוצה להימלך עליה]</small> ותיחשב כנטיעה ילדה החייבת בערלה — <b>לאו</b> <small>[לא]</small> <b>בת מיהדר</b> <small>[חזרה]</small> <b>היא, הכא</b> <small>[כאן],</small> בנוטע לסייג ולקורות, <b>אי מימליך עלה</b> <small>[אם</small> רוצה <small>להימלך עליה]</small> ולייעד אותה לפירות — <b>בת מיהדר</b> <small>[חזרה]</small> <b>היא</b> ותתחייב בערלה, <b>[דהא מעיקרא לפירי קיימא</b> <small>[שהרי מתחילה לפירות</small> היא <small>עומדת]</small><b>],</b> <b>מידי דהוה</b> <small>[כמו שהוא</small> הדין<small>]</small> באילנות ש<b>עלו מאיליהן</b> החייבים בערלה אף שלא ניטעו בכוונה לשם פירות. <b>דתנן</b> <small>[ש</small>כן <small>שנינו</small> במשנה<small>]:</small> אילנות פרי ש<b>עלו מאיליהן,</b> אף על פי שלא נטעם בעצמו — <b>חייבין בערלה.</b>
ושואלים: לשם מה צריך להעמיד בנוטע לקורות, <b>ולוקמה</b> <small>[ושיעמידנה]</small> את הרכבת ההיתר שבגללה חוזרים מערכי המלחמה <b>בכרם של שני שותפין,</b> והרכיב אחד מהם את שלו בנטיעה של חבירו <b>דהאי הדר אדידיה והאי הדר אדידיה</b> <small>[שזה חוזר על</small> הנטיעה <small>שלו וזה חוזר על שלו]?</small> מתוך שאלה זו <b>אמר רב פפא: זאת אומרת כרם של שני שותפין —</b> <b>אין חוזרין עליו מערכי המלחמה.</b>
ושואלים: <b>ומאי שנא</b> <small>[ו</small>ב<small>מה שונה]</small> דין זה <b>מחמשה אחין ומת אחד מהן במלחמה,</b> ש<b>כולן חוזרין</b> מפני שכל אחד מהם ראוי לייבם את אשת האח המת, ואף כאן שייכת לשניהם הילדה שהרכיב? ומשיבים: <b>התם</b> <small>[שם]</small> <b>כל חד וחד קרינא ביה</b> <small>[אחד ואחד</small> מהם <small>קוראים אנו בו]</small> <b>"אשתו",</b> <b>שהרי אם ישאנה אחד מהם תהיה זו אשתו גמורה,</b> <b>הכא</b> <small>[כאן] —</small> <b>כל חד וחד לא קרינא ביה</b> <small>[אחד ואחד אין אנו קוראים בו]</small> <b>"כרמו",</b> שהרי אין הכרם מיוחד לאחד מהם.
<b>רב נחמן בר יצחק אמר,</b> כך יש ליישב את הסתירה בין המשנה לברייתא לגבי הרכבה: כשאמרו במשנה שחוזר בהרכבה, מדובר <b>במבריך אילן בירק, והאי תנא הוא</b> <small>[ו</small>שיטת <small>תנא זה היא],</small> המתיר הרכבת אילן בירק. <b>דתניא</b> <small>[ש</small>כן <small>שנינו</small> בברייתא<small>]:</small> <b>המבריך אילן בירק, רבן שמעון בן גמליאל מתיר משום</b> (בשם) <b>ר' יהודה בן גמדא איש כפר עכו, וחכמים אוסרין.</b> הרי שלשיטת ר' יהודה בן גמדא יחזור הלה מערכי המלחמה בגלל האילן שהבריך אף שמשום הירק אינו חוזר.
<b>כי אתא</b> <small>[כאשר בא]</small> <b>רב דימי</b> מארץ ישראל לבבל, <b>אמר</b> בשם <b>ר' יוחנן: הא מני</b> <small>[</small>שיטה <small>זו</small> שהמרכיב אינו חוזר מערכי המלחמה <small>כמי היא] —</small> דעת <b>ר' אליעזר בן יעקב היא.</b> וראיה לדבר: האם <b>לא אמר ר' אליעזר בן יעקב התם</b> <small>[שם]</small> <b>"כרם" כמשמעו</b> דווקא? <b>הכא נמי</b> <small>[כאן גם כן]</small> <b>"נטע" כמשמעו,</b> ולכן <b>נוטע —</b> <b>אין</b> <small>[כן]</small> חוזר, <b>מבריך ומרכיב —</b> <b>לא.</b>
<big>ב  </big>כיון שהובאו דברים שאמר ר' יוחנן משמו של ר' אליעזר בן יעקב, מביאים עוד דברים שמסר ר' יוחנן בשמו, ובענין אחר. <b>כי אתא</b> <small>[כאשר בא]</small> <b>רב דימי אמר</b> בשם <b>ר' יוחנן משום ר' אליעזר בן יעקב: ילדה</b> (גפן צעירה) שהיא <b>פחותה</b> בגובהה <b>מטפח</b> — גזרו חכמים ש<b>חייבת בערלה כל שנותיה</b> אפילו לאחר שנות הערלה, משום <b>דמתחזיא</b> <small>[שנראית]</small> <b>כבת שתא</b> <small>[שנה]</small> ואם יתירוה באכילה יבואו לאכול גם פירות ערלה ממש. <b>והני מילי</b> <small>[ודברים אלה]</small> אמורים דווקא בכרם קטן ביותר שעשוי <b>שתים</b> (שתי גפנים) <b>כנגד שתים, ואחת יוצאה זנב</b> (באמצע, ממולן). <b>אבל</b> אם <b>כוליה</b> <small>[כל]</small> ה<b>כרם</b> כך הוא — <b>קלא אית ליה</b> <small>[קול יש לו]</small> ויודעים שהכרם כבר יצא מזמן הערלה.
<b>כי אתא</b> <small>[כאשר בא]</small> <b>רב דימי אמר</b> בשם <b>ר' יוחנן משום</b> (בשם) <b>ר' אליעזר בן יעקב: מת תופס ארבע אמות לקריאת שמע,</b> שבתוך ארבע אמות מן המת אסור לקרוא קריאת שמע, <b>דכתיב</b> <small>[שנאמר]:</small> <b>"לעג לרש חרף עשהו"</b> (משלי יז, ה), שכיון שהמת אינו יכול לקיים מצוות הרי זה שמקיים מצווה לידו נחשב כלועג לו.
<b>אמר ר' יצחק אמר ר' יוחנן משום</b> (בשם) <b>ר' אליעזר בן יעקב: חורגתא</b> (בת חורגת, כגון בת אשת האב מבעל אחר) <b>הגדילה בין האחין,</b> אף על פי שאינה אסורה להם מן הדין משום אחות, שהרי אינה אחותם — מכל מקום <b>אסורה לינשא לאחין, דמתחזיא כי אחתייהו</b> <small>[ש</small>היא <small>נראית כאחותם].</small> ומעירים: <b>ולא היא,</b> אין ההלכה כן, כי <b>קלא אית ליה למילתא</b> <small>[קול יש לו לדבר],</small> שדבר זה שאין היא אחותם נודע לרבים, ואין מקום לחשוש.
<b>ואמר ר' יצחק אמר ר' יוחנן משום ר' אליעזר בן יעקב: לקט שכחה ופאה שעשאן</b> (אסף אותן) <b>בגורן —</b> <b>הוקבעו למעשר,</b> וצריך להפריש מהן מעשרות, למרות שכרגיל אין מפרישים מעשרות ממתנות עניים, משום שסבורים האנשים שמפירות שדהו עשה גורן זו. <b>אמר עולא: לא אמרן</b> <small>[אמרנו]</small> הלכה זו <b>אלא</b> כשהיתה זו גורן <b>בשדה, אבל בעיר —</b> <b>קלא אית ליה למלתא</b> <small>[קול יש לו לדבר],</small> שרואים כיצד הביאם מעט מעט ממקומות שונים ויודעים שהן מתנות עניים, ואינו צריך להפריש מהן מעשר.
<b>ואמר ר' יצחק אמר ר' יוחנן משום ר' אליעזר בן יעקב: ילדה</b> (גפן צעירה) <b>הפחותה</b> בגובהה <b>מטפח —</b> <b>אינה מקדשת</b> (אוסרת) <b>את הזרעים</b> שזורעים סמוך לה משום כלאי הכרם שמפני קוטנה אינה קרויה כרם. ושוב מצמצמים את הדבר: <b>והני מילי</b> <small>[ודברים אלה]</small> אמורים דווקא שהיה כרם זה של <b>שתים כנגד שתים ואחת יוצאה זנב, אבל כולי</b> <small>[כל]</small> ה<b>כרם</b> עשוי כך — <b>מקדיש</b> <small>[אוסר].</small>
<b>ואמר ר' יצחק אמר ר' יוחנן משום ר' אליעזר בן יעקב:</b>

Daf 44a

<b>מת תופס ארבע אמות לטומאה,</b> שגזרו חכמים שכל הנמצא בתוך ארבע אמות סמוך למת יהיה טמא, כדי שלא יבואו כהנים ואוכלי טהרות להתקרב אליו ממש ויאהילו עליו וייטמאו. <b>ותנא תונא</b> <small>[ו</small>כן <small>שנה התנא שלנו]</small> במשנה: <b>חצר הקבר</b> (הצמודה לקבר) — <b>העומד בתוכה טהור, והוא שיהו בה</b> בחצר <b>ארבע אמות</b> על ארבע אמות שאז היא נחשבת כמקום לעצמה ואין לגזור בכך, אלו <b>דברי בית שמאי. בית הלל אומרים:</b> די שיהיו בה <b>ארבעה טפחים. במה דברים אמורים</b> שדי שיהא בה ארבעה טפחים — <b>שפתחה</b> של החצר <b>מלמעלה</b> ויורדים לתוכה, שאין כאן חשש שיאהיל על הקבר וייטמא, <b>אבל</b> היה <b>פתחה מן הצד —</b> <b>דברי הכל ארבע אמות.</b>
ותוהים: <b>כלפי לייא</b> <small>[לאן]</small> הדברים אמורים?! כלומר, ההיפך הוא המסתבר: <b>אדרבא,</b> אם היה הפתח <b>מן הצד מידריד ונפיק</b> <small>[נשמט ויוצא]</small> בקלות ואינו מתקרב לטומאה, אבל אם היה הפתח <b>מלמעלה —</b> <b>אי אפשר</b> ש<b>לא</b> יהיה <b>מאהיל</b> על הקבר תוך כדי טיפוס ויציאה מן החצר. <b>אלא</b> כך צריך לומר: <b>במה דברים אמורים —</b> <b>שפתחה מן הצד, אבל</b> אם <b>פתחה מלמעלה,</b> צריך שיהא גודל החצר <b>ארבע אמות</b> לכל הדעות. ומעירים: <b>והני מילי</b> <small>[ודברים אלה]</small> שיכול אדם להיות סמוך למת, אמורים ב<b>חצר הקבר דמסיימא מחיצתא</b> <small>[שמוגדרות מחיצותיה],</small> <b>אבל מת בעלמא</b> <small>[סתם]</small> שאינו נמצא במקום מוגדר בגבולותיו — בודאי <b>תפיס</b> <small>[תופס]</small> ארבע אמות סביבו.
<big>א  </big>עוד שנינו במשנה בין הדברים הנאמרים ליוצאים למלחמה: <b>"</b>ו<b>מי האיש אשר ארש אשה</b> ולא לקחה ילך וישוב לביתו<b>"</b> (דברים כ, ז). <b>תנו רבנן</b> <small>[שנו חכמים]:</small> <b>"אשר ארס" —</b> <b>אחד המארס את הבתולה, ואחד המארס את האלמנה, ואחד שומרת יבם. ואפילו</b> היו <b>חמשה אחין ומת אחד מהם במלחמה</b> וצריך אחד האחים הנותרים לייבם את אשתו — <b>כולן חוזרין</b> בשבילה. ועוד, היה יכול לומר <b>"לא לקח"</b> ונאמר <b>"ולא לקחה"</b> הרי זה למעט: <b>פרט לאלמנה לכהן גדול, גרושה</b> או <b>חלוצה לכהן הדיוט, ממזרת</b> או <b>נתינה לישראל,</b> או <b>בת ישראל לממזר</b> או <b>לנתין,</b>  שכולם הם עוברי עבירה וחייבים לגרש את נשותיהם, ואינם חוזרים מן המלחמה.
 ושואלים:  <b>לימא</b> <small>[</small>האם <small>לומר]</small> שהלכה זו ש<b>לא כ</b>שיטת <b>ר' יוסי הגלילי</b> היא, <b>דאי</b> <small>[שאם]</small> כשיטת <b>ר' יוסי הגלילי</b> <small>היא —</small> <b>הא</b> <small>[הרי]</small> הוא <b>אמר</b> לפרש את דברי הכתוב <b>"הירא ורך הלבב"</b> (דברים כ, ח) — <b>זה המתיירא מעבירות שבידו,</b>  ואם כן אלו שנשאו נשים בעבירה הריהם חוזרים מן המלחמה בתור עבריינים?
 ומשיבים:  <b>אפילו תימא</b> <small>[תאמר]</small> שהוא כשיטת <b>ר' יוסי הגלילי,</b> יש לומר שאינם חוזרים <b>כ</b>דברי <b>רבה.</b> ש<b>אמר רבה: לעולם אינו חייב</b> על כל הנשים האלה מלקות <b>עד שיבעול,</b> ולא בקידושי כסף ושטר בלבד. <b>מה טעם</b> הדבר — שנאמר בכהן גדול "אלמנה גרושה וחללה זונה את אלה לא יקח... ולא יחלל זרעו בעמיו" (ויקרא כא, יד-טו), הרי שנאסר ב<b>"לא יקח" —</b> <b>משום "לא יחלל</b> זרעו", <b>משום הכי</b> <small>[כך]</small> <b>אינו לוקה עד שיבעול,</b> שהרי אין היא וזרעה מתחללים עד שיבוא עליה.
<big>ב</big> <b>תנו רבנן</b> <small>[שנו חכמים]:</small> הסדר בכתובים אלה הוא <b>"אשר בנה"</b> (דברים כ, ה), ואחר כך <b>"אשר נטע"</b> (דברים כ, <b>ו), ולבסוף</b> <b>"אשר ארש"</b> (דברים כ, <b>ז).</b> <b>לימדה תורה דרך ארץ</b> לאדם: <b>שיבנה אדם בית ו</b>אחר כך <b>יטע כרם, ואחר כך ישא אשה. ואף שלמה אמר בחכמתו: "הכן בחוץ מלאכתך ועתדה בשדה לך אחר ובנית ביתך"</b> (משלי כד, כז). <b>"הכן בחוץ מלאכתך" —</b> <b>זה בית, "ועתדה בשדה לך" —</b> <b>זה כרם, "אחר ובנית</b> <b>ביתך" —</b> <b>זו אשה.</b>
<b>דבר אחר,</b> נדרש הכתוב לענין לימוד התורה: <b>"הכן בחוץ מלאכתך" —</b> <b>זה מקרא, "ועתדה בשדה לך" —</b> <b>זה משנה, "אחר ובנית ביתך" —</b> <b>זה גמרא,</b> כלומר, העיון והדיון בדברי חכמים. <b>דבר אחר: "הכן בחוץ מלאכתך" —</b> <b>זה מקרא ומשנה, "ועתדה בשדה לך" —</b> <b>זה גמרא, "אחר ובנית ביתך" —</b> <b>אלו מעשים טובים. ר' אליעזר בנו של ר' יוסי הגלילי אומר: "הכן בחוץ מלאכתך" —</b> <b>זה מקרא ומשנה וגמרא, "ועתדה בשדה לך" —</b> <b>אלו מעשים טובים, "אחר ובנית ביתך" —</b> <b>דרוש וקבל שכר</b> שאחר כך יש מקום שיהא אדם דורש ומחדש בתורה.
<big>ג  </big>שנינו במשנה, <b>ואלו שאינן חוזרין: הבונה בית שער כו',</b> ור' יהודה אומר: אף הבונה בית על מכונו אינו חוזר. <b>תנא</b> <small>[שנה</small> החכם<small>]:</small> <b>אם הוסיף בו דימוס</b> (נידבך, שורה של אבנים) <b>אחד</b> יתר על הבית הקודם — <b>חוזר,</b> שהרי זה כבניה חדשה, ולא אמר ר' יהודה אלא כשלא שינה בו דבר. עוד שנינו במשנה, <b>ר' אליעזר אומר: אף הבונה בית לבנים בשרון לא היה חוזר. תנא</b> <small>[שנה</small> החכם<small>]:</small> <b>מפני שמחדשין אותו פעמים בשבוע</b> (בשבע שנים), ואם כן אין זה בנין של קבע.
<big>ד  </big>שנינו במשנה, <b>ואלו שאין זזין ממקומן: בנה בית חדש וחנכו וכו'. תנו רבנן</b> <small>[שנו חכמים]</small> על הכתוב "כי יקח איש אשה חדשה לא יצא בצבא ולא יעבור עליו לכל דבר" (דברים כד, ה): <b>"אשה חדשה" —</b> <b>אין לי אלא אשה חדשה</b> שהיא בתולה שנישאה לו, ואולם אם נשא <b>אלמנה וגרושה מנין</b> שאף הוא אינו יוצא בצבא — <b>תלמוד לומר: "אשה", מכל מקום. אם כן, מה תלמוד לומר "אשה חדשה" —</b> <b>מי שחדשה לו, יצא מחזיר גרושתו שאין</b> היא <b>חדשה לו.</b>
<b>תנו רבנן</b> <small>[שנו חכמים]:</small> <b>"לא יצא בצבא"</b> (דברים כד, ה). <b>יכול בצבא הוא</b> ש<b>לא יצא, אבל יספיק מים ומזון</b> לחיילים, <b>ויתקן הדרכים —</b> <b>תלמוד לומר: "ולא יעבר עליו לכל דבר"</b> (דברים כד, ה). <b>יכול שאני מרבה אף הבונה בית ולא חנכו,</b> ואת זה ש<b>נטע כרם ולא חללו,</b> וכן את זה ש<b>ארס אשה ולא לקחה</b> שגם הם לא יעשו דבר — <b>תלמוד לומר: "עליו",</b> לדייק ולמעט: <b>עליו אי אתה מעביר</b> שום עבודה, <b>אבל אתה מעביר על אחרים.</b> ושואלים: <b>ומאחר</b> ש<b>כתב</b> בתורה <b>"לא יעבור"</b> שנפטר מכל שעבוד, <b>"לא יצא בצבא" למה לי?</b> ומשיבים: <b>לעבור עליו בשני לאוין</b> (מצוות לא תעשה); משום "לא יעבור" ומשום "לא יצא", אם יוצא לצבא.
<big>ה משנה</big> <b>"ויספו השטרים לדבר אל העם</b> מי האיש הירא ורך הלבב ילך וישוב לביתו<b>"</b> (דברים כ, ח). <b>ר' עקיבא אומר: "הירא ורך הלבב"</b> הוא <b>כמשמעו</b> — מי <b>שאינו יכול לעמוד בקשרי המלחמה ולראות חרב שלופה,</b> מפני שנופלת עליו אימה. <b>ר' יוסי הגלילי אומר: "הירא ורך הלבב" —</b> <b>זהו המתיירא מן העבירות שבידו, לפיכך תלתה לו התורה</b> (נתנה לו מקום לתלות) <b>את כל אלו</b> הסיבות שבגללן נפטרים מלצאת לצבא, משום בית וכרם וכיוצא בהן <b>שיחזור בגללן,</b> שלא ידעו הכל שהוא חוזר משום עבירות שבידו ויחשבו שחוזר משום אחת הסיבות האחרות.
<b>ר' יוסי אומר:</b> מי שנשא אשה בעבירה, כגון <b>אלמנה לכהן גדול, גרושה</b> או <b>חלוצה לכהן הדיוט, ממזרת</b> או <b>נתינה לישראל, בת ישראל לממזר</b> או <b>לנתין —</b> <b>הרי הוא הירא ורך הלבב</b> שמפני שיש בידו עבירות — מפחד שמא ייפגע במלחמה, ומתיירא משום כך.
<b>"והיה ככלת השטרים לדבר אל העם ופקדו שרי צבאות בראש העם"</b> (דברים כ, ט). <b>ובעקיבו</b> (בסופו) <b>של עם, מעמידין זקיפין</b> (שומרים) <b>לפניהם, ו</b>זקיפין <b>אחרים מאחוריהם, וכשילין</b> (מוטות) <b>של ברזל בידיהן, וכל המבקש לחזור</b> ולברוח מן המלחמה — <b>הרשות בידו</b> של הזקיף <b>לקפח</b> (להכות ולשבור) <b>את שוקיו.</b> 

Daf 44b

<b>שתחילת ניסה</b> (בריחה) <b>נפילה,</b> כלומר, שהבריחה גורמת למפלה במלחמה, <b>שנאמר: "נס ישראל לפני פלשתים וגם מגפה גדולה היתה בעם"</b> (שמואל א ד, יז), <b>ו</b>כן <b>להלן הוא אומר: "וינסו אנשי ישראל מפני פלשתים ויפלו חללים" וגו'</b>  (שמואל א לא, א).
 ומוסיפים:  <b>במה דברים אמורים,</b> כל דינים אלה, מי הולך ומי איננו הולך למלחמה — דווקא <b>במלחמות הרשות, אבל במלחמות מצוה —</b> <b>הכל יוצאין</b> למלחמה, <b>אפילו חתן מחדרו וכלה מחופתה.</b> <b>אמר ר' יהודה: במה דברים אמורים —</b> <b>במלחמות מצוה, אבל במלחמות חובה —</b> <b>הכל יוצאין, אפילו חתן מחדרו וכלה מחופתה.</b>
<big>א גמרא</big> שואלים: <b>מאי איכא</b> <small>[מה,</small> איזה הבדל <small>יש]</small> <b>בין</b> שיטת <b>ר' יוסי ל</b>שיטת <b>ר' יוסי הגלילי?</b> שלכאורה הם מסכימים לאותו דבר, ש"ירא ורך הלבב" הוא עבריין! ומשיבים: <b>איכא בינייהו</b> <small>[יש ביניהם]</small> הבדל לגבי <b>עבירה דרבנן</b> <small>[שמדברי סופרים],</small>  שלדעת ר' יוסי הגלילי חוזר, ולדעת ר' יוסי אינו חוזר אלא על עבירה מן התורה, כגון איסור אלמנה לכהן גדול.
 ומעירים:  <b>כמאן אזלא הא דתניא</b> <small>[כ</small>שיטת <small>מי הולכת</small> ברייתא <small>זו ששנינו]:</small> <b>שח</b> (דיבר) <b>בין תפילה לתפילה,</b> בין הנחת תפילין של יד להנחת תפילין של ראש — <b>עבירה היא בידו, וחוזר עליה מעורכי המלחמה. כמאן</b> <small>[כ</small>שיטת <small>מי]</small> היא הלכה זו — <b>כ</b>שיטת <b>ר' יוסי הגלילי</b>  שאף על עבירה קלה חוזר.
 ושואלים:  <b>מאן תנא להא דתנו רבנן</b> <small>[מי שנה את זו ששנו חכמים]:</small> <b>שמע קול קרנות</b> (חצוצרות) <b>והרתיע</b> (רעד), שמע <b>הגפת תריסין</b> (הקשת מגינים) <b>והרתיע,</b> שמע <b>צחצוח חרבות ומים</b> (מי רגליים) <b>שותתין לו על ברכיו</b> מחמת הפחד — <b>חוזר</b> מן המלחמה. <b>כמאן</b> <small>[כ</small>שיטת <small>מי]</small> — <b>לימא</b> <small>[</small>האם <small>לומר]</small> ששיטת <b>ר' עקיבא היא</b> המפרש "הירא ורך הלבב" כמשמעו <b>ולא</b> שיטת <b>ר' יוסי הגלילי?</b> ומשיבים: <b>בהא</b> <small>[בזה]</small> <b>אפילו ר' יוסי הגלילי מודה</b> שחוזר, <b>משום דכתיב</b> <small>[שנאמר]:</small> <b>"ולא ימס את לבב אחיו כלבבו"</b> (דברים כ, ח) שאדם שהכל רואים בו שהוא מפחד מאד — משפיע ומפחיד גם אחרים.
<big>ב  </big>שנינו במשנה: <b>"והיה ככלת השטרים..."</b>(דברים כ, ט) שתחילת ניסה נפילה. על לשון המשנה תוהים: <b>האי</b> <small>[זה,</small> הלשון<small>]</small> <b>מפני שתחילת ניסה נפילה,</b> להיפך, <b>מפני שתחילת נפילה ניסה מבעי ליה</b> <small>[צריך היה לו]</small> לומר! ומתקנים, אכן, <b>אימא</b> <small>[אמור]:</small> <b>מפני שתחילת נפילה ניסה,</b> וזו כוונת המשנה.
 על מה ששנינו במשנה <b>"במה דברים אמורים במלחמות הרשות" כו', אמר ר' יוחנן:</b> מלחמת <b>רשות דרבנן</b> <small>[ש</small>אמרו <small>חכמים]</small> <b>זו היא</b> מלחמת <b>מצוה</b> שעליה דיבר <b>ר' יהודה,</b> ואילו מלחמת <b>מצוה דרבנן</b> <small>[ש</small>אומרים <small>חכמים]</small> <b>זו היא</b> מלחמת <b>חובה</b> שעליה דיבר <b>ר' יהודה.</b>
ולפי זה בא ר' יהודה רק לומר שגם מלחמות שחכמים קוראים להן רשות — הריהן מלחמות מצוה, <b>אמר רבא: מלחמות יהושע לכבש</b> את הארץ — <b>דברי הכל</b> מלחמות <b>חובה</b> היו, <b>מלחמות בית דוד</b> שעשה לפי יוזמתו <b>ל</b>שם <b>רווחה</b> והגדלת תחום ישראל — <b>דברי הכל רשות</b> היו. <b>כי פליגי</b> <small>[כאשר</small> הם <small>נחלקו]</small> הרי זה כשנלחמים <b>למעוטי</b> <small>[למעט]</small> <b>גוים</b> ש<b>לא ליתי עלייהו</b> <small>[יבואו עליהם],</small> כלומר, כאשר יוזמים מלחמה כדי למנוע מן הגוים להתקיפם. <b>מר</b> <small>[חכם זה,</small> ר' יהודה<small>]</small> <b>קרי</b> <small>[קורא]</small> <b>לה</b> מלחמת <b>מצוה ומר</b> <small>[וחכם זה,</small> חכמים<small>]</small> <b>קרי</b> <small>[קורא]</small> לה <b>רשות.</b> ומה ההבדל אם כך או כך קוראים לזה — <b>נפקא מינה</b> <small>[יוצא מזה]</small> <b>ל</b>ענין <b>עוסק במצוה שפטור מן המצוה,</b> שלדעת ר' יהודה מצוה היא, ולכן גם הנלחם במלחמה כזו פטור ממצוה אחרת.

<b>א משנה</b> הזקנים המתוודים על <b>עגלה ערופה, בלשון הקודש</b> הם אומרים, <b>שנאמר: "כי ימצא חלל באדמה</b> אשר ה' אלוהיך נותן לך לרשתה נופל בשדה לא נודע מי הכהו <b>ויצאו זקניך ושפטיך.</b> כפר לעמך ישראל<b>"</b> (דברים כא, א-ב). וכיצד נעשים הדברים: <b>שלשה מבית דין הגדול שבירושלים היו יוצאין, ר' יהודה אומר: חמשה</b> היו יוצאים, <b>שנאמר "זקניך"</b> בלשון רבים — הרי <b>שנים</b> לפחות, <b>"ושפטיך" —</b> עוד <b>שנים, ואין בית דין שקול,</b> שאין עושים בית דין שיהיה בו מספר זוגי של חברים כדי שאפשר יהא להכריע על פי הרוב בכל מקרה של מחלוקת, ולכן <b>מוסיפין עליהן עוד אחד.</b>
<b>נמצא</b> ההרוג <b>טמון בגל</b> של אבנים, <b>או תלוי באילן, או</b> היה <b>צף על פני המים —</b> <b>לא היו עורפין</b> את העגלה, <b>שנאמר: "</b>כי ימצא חלל <b>באדמה"</b> (דברים כא, א-ב) — <b>ולא טמון בגל, "נפל"</b> — כלומר, מוטל על הארץ <b>ולא תלוי באילן, "בשדה" —</b> <b>ולא צף על פני המים.</b>
<b>נמצא</b> ההרוג <b>סמוך לספר</b> (גבול המדינה) <b>או</b> סמוך <b>לעיר שרובה גוים, או לעיר שאין בה בית דין —</b> <b>לא היו עורפין.</b> ועוד אמרו <b>אין מודדין אלא לעיר שיש בה בית דין,</b> והערים שאין בהן בית דין אינן נחשבות.
<big>ב גמרא</big> על המשפט הראשון במשנה שואלים: <b>מאי קאמר</b> <small>[מה אמר]</small> שהרי לכאורה רצה להביא ראיה שעגלה ערופה בלשון הקודש, ואין הפסוק המובא ראיה לכך! <b>אמר ר' אבהו, הכי קאמר</b> <small>[כך אמר]:</small> וידוי הזקנים על העגלה הערופה בלשון הקודש הוא נאמר, <b>שנאמר: "וענו ואמרו"</b> (דברים כא, ז) <b>ולהלן הוא אומר "וענו הלוים ואמרו" וגו'</b> (דברים כז, יד), <b>מה</b> לשון <b>"ענייה" האמורה להלן</b> בלויים — <b>בלשון הקודש</b> היא, <b>אף כאן בלשון הקודש. ו</b>לאחר מכן מסבירה המשנה
<b>סדר עגלה ערופה כיצד —</b> <b>"כי ימצא חלל באדמה... ויצאו זקניך ושפטיך" —</b> <b>שלשה מבית דין הגדול שבירושלים היו יוצאין.</b> ושנינו ש<b>ר' יהודה אומר חמשה</b>
<b>תנו רבנן</b> <small>[שנו חכמים]:</small> <b>"ויצאו זקניך ושפטיך". "זקניך" —</b> <b>שנים, "ושפטיך" —</b> <b>שנים, ואין בית דין שקול, מוסיפין עליהן עוד אחד, הרי כאן חמשה,</b> אלו <b>דברי ר' יהודה. ר' שמעון אומר: "זקניך"</b> הם <b>שנים, ואין בית דין שקול, מוסיפין עליהן עוד אחד, הרי כאן שלשה.</b>
ושואלים: <b>ור' שמעון נמי</b> <small>[גם כן],</small> <b>הא כתיב</b> <small>[הרי נאמר]</small> גם <b>"ושפטיך"!</b> ומשיבים: הביטוי <b>ההוא מיבעי ליה</b> <small>[נצרך לו]</small> כדי <b>ל</b>למוד שיהיו אלה <b>מיוחדין שבשופטיך,</b> לא זקנים = חכמים סתם, אלא דווקא חכמים מסנהדרין גדולה. <b>ור' יהודה</b> משיב על כך: <b>מ</b>מה שהיה יכול לכתוב רק <b>"זקני"</b> וכתב <b>"זקניך"</b> ללמד שהם מיוחדים שבזקני ישראל — משם <b>נפקא</b> <small>[יוצא</small> הדבר<small>].</small>
ואומרים, <b>ור' שמעון</b> משיב על כך: <b>אי כתב רחמנא</b> <small>[אילו</small> היתה <small>כותבת התורה]</small> <b>"זקני"</b> בלבד — <b>הוה אמינא</b> <small>[הייתי אומר]</small> <b>אפילו זקני השוק,</b> כלומר, סתם אנשים מכובדים, על כן <b>כתב רחמנא</b> <small>[כתבה התורה]</small> <b>"זקניך"</b> ללמד שדרושים לכך חכמים, הנחשבים בעיני הכל לזקנים. <b>ואי כתב רחמנא</b> <small>[ואילו כתבה התורה]</small> <b>"זקניך"</b> בלבד — <b>הוה אמינא</b> <small>[הייתי אומר]</small> <b>אפילו סנהדרי קטנה,</b> על כן <b>כתב רחמנא</b> <small>[כתבה התורה]</small> <b>"ושפטיך",</b> ללמד — <b>למיוחדין שבשופטיך,</b> כלומר, מסנהדרין גדולה.
<b>ור' יהודה גמר</b> <small>[למד]</small> דבר זה בגזירה שווה <b>"זקני" "זקני"</b> <b>מ</b>מה שנאמר בקרבן שמביאים סנהדרין על העלם דבר של ציבור <b>"זקני העדה"</b> (ויקרא ד, טו), <b>מה להלן</b> זקני העדה הם <b>מיוחדין שבעדה</b> שהם סנהדרין גדולה — <b>אף כאן מיוחדין שבעדה.</b>
ושואלים: <b>אי גמר</b> <small>[אם</small> הוא <small>לומד]</small> בגזירה שווה, אם כן <b>לגמרה לכולה מילתא מהתם</b> <small>[שילמד את כל הענין משם],</small> גם שצריכים חמישה דיינים, ואם כן <b>"זקניך ושפטיך" למה לי? אלא</b> צריך לומר שלדעת ר' יהודה אף דבר זה אין למדים מגזירה שווה, ומשום כך למד הוא מ"זקניך" — שיהיו שניים, מ"שופטיך" — שיהיו מיוחדין שבשופטיך, <b>וי"ו</b> של המלה <b>"ושפטיך" למנינא</b> <small>[למנין]</small> בא, להוסיף עוד שניים. <b>ו</b>לעומת זאת <b>ר' שמעון</b>

Daf 45a

<b>וי"ו לא משמע ליה</b> <small>[נשמע לו]</small> כמקור לדרוש ממנו. אלא <b>מאי קאמר רחמנא</b> <small>[מה אומרת התורה]</small> במלה "ושופטיך" — <b>המיוחדין שבשופטיך.</b> ומקשים: <b>אלא מעתה</b> שדורשים כל לשון רבים שבפסוק להביא שני זקנים, הרי כתוב בהמשך (דברים כא, ב): <b>"ויצאו"</b> ואם כן הרי עוד <b>שנים, "ומדדו"</b> — עוד <b>שנים,</b> ואם כן <b>ל</b>דברי <b>ר' יהודה —</b> <b>הרי כאן תשעה,</b> ו<b>לר' שמעון הרי כאן שבעה!</b>
ומשיבים: הכתוב <b>ההוא</b> "ויצאו... ומדדו" <b>מיבעי ליה לכדתניא</b> <small>[צריך אותו לכפי ששנינו</small> בברייתא<small>]:</small> <b>"ויצאו"</b> יש בכך הדגשה — <b>הן ולא שלוחיהן,</b> כלומר, שלענין זה אינם יכולים לעשות שליח, אלא הם עצמם צריכים לצאת, <b>"ומדדו" —</b> <b>שאפילו נמצא</b> המת <b>בעליל</b> (בבירור, בגלוי) סמוך <b>לעיר</b> זו <b>היו מודדין, שמצוה</b> מיוחדת היא <b>לעסוק במדידה</b> זו.
<big>א  </big>ומעירים: <b>מתניתין</b> <small>[משנתנו</small> זו<small>]</small> הריהי ש<b>לא כ</b>שיטת <b>ר' אליעזר בן יעקב. דתניא</b> <small>[ש</small>כן <small>שנינו</small> בברייתא<small>],</small> <b>ר' אליעזר בן יעקב אומר: "זקניך" —</b> <b>זו סנהדרין, "שפטיך" —</b> <b>זה מלך וכהן גדול.</b> וכיצד יודעים ששנים אלו נקראים "שופטים", <b>מלך —</b> <b>דכתיב</b> <small>[שנאמר]:</small> <b>"מלך במשפט יעמיד ארץ"</b> (משלי כט, ד), <b>כהן גדול —</b> <b>דכתיב</b> <small>[שנאמר]:</small> "כי יפלא ממך דבר למשפט... <b>ובאת אל הכהנים הלוים ואל השפט אשר יהיה</b> בימים ההם" (דברים יז, ח-ט).
<b>איבעיא להו</b> <small>[נשאלה להם]</small> ללומדים: <b>ר' אליעזר בן יעקב במלך וכהן גדול</b> בלבד <b>הוא דפליג</b> <small>[שחולק],</small> שלדעתו גם הם צריכים לבוא למדידה, <b>אבל בסנהדרי אי</b> <small>[או]</small> <b>כ</b>דעת <b>ר' יהודה אי</b> <small>[או]</small> <b>כ</b>דעת <b>ר' שמעון סבירא ליה</b> <small>[סבור הוא]</small> שדי בשלושה או בחמישה, <b>או דלמא</b> <small>[שמא]</small> <b>בסנהדרי נמי פליג</b> <small>[גם כן חולק</small> הוא<small>],</small> וסבור שאין המצוה מתקיימת <b>עד דאיכא כולה סנהדרי</b> <small>[שישנה כל הסנהדרין]?</small>
<b>אמר רב יוסף: תא שמע</b> <small>[בוא</small> ו<small>שמע]</small> ראיה לדבר ממה ששנינו: <b>מצאן זקן ממרא</b> את הסנהדרין לא במקומם בלשכת הגזית אלא <b>אבי פגי</b> (בבית פגי) שהיא סמוכה לירושלים <b>והמרה עליהן</b> שחלק על דעתם שם, <b>יכול תהא המראתו המראה</b> ויענש על כך — <b>תלמוד לומר: "וקמת ועלית אל המקום"</b> (דברים יז, ח), <b>מלמד שהמקום</b> בו יושבים הסנהדרין <b>גורם</b>  לדין זה של זקן ממרא שיחול.
 ונברר:  <b>דנפוק</b> <small>[שיצאו]</small> מהם מחכמי הסנהדרין <b>כמה</b> לבית פגי? <b>אילימא דנפוק</b> <small>[אם תאמר שיצאו]</small> <b>מקצתן,</b> אולם במקרה כזה אין מתחילה סברה להחשיבו כזקן ממרא, <b>דלמא הנך דאיכא גואי כוותיה סבירא להו</b> <small>[שמא אלה שנמצאים בפנים</small> ממקומם בלשכת הגזית — <small>כמותו סבורים הם]</small> והוא מבטא את דעת הרוב! <b>אלא פשיטא</b> <small>[פשוט]</small> <b>דנפוק כולהו</b> <small>[שיצאו כולם].</small>
ומעתה נברר: <b>ולמאי</b> <small>[ולמה]</small> לאיזו סיבה יצאו? <b>אי</b> <small>[אם]</small> <b>לדבר הרשות —</b> <b>מי מצו נפקי</b> <small>[האם יכולים</small> הם <small>לצאת]?</small> <b>והכתיב</b> <small>[והרי נאמר]:</small> <b>"שררך אגן הסהר אל יחסר המזג"</b> (שיר השירים ז, ג) שדרשו אותו על סנהדרין שהם שרי ישראל היושבים בחצי עיגול כחצי סהר, ולמדו מן המילים "אל יחסר המזג" <b>שאם נצרך אחד מהם</b> מן הסנהדרין הגדולה <b>לצאת, אם יש שם</b> בלשכת הגזית עדיין <b>עשרים ושלשה כנגד</b> מנין של <b>סנהדרי קטנה —</b> <b>יוצא, ואם לאו</b> <small>[לא] —</small> <b>אינו יוצא.</b> משמע שחברי הסנהדרין אינם רשאים לצאת כולם לדבר הרשות!
<b>אלא פשיטא</b> <small>[פשוט]</small> שיצאו <b>לדבר מצוה.</b> ובוודאי <b>למאי</b> <small>[למה]</small> יצאו? <b>לאו</b> <small>[</small>האם <small>לא]</small> <b>למדידת עגלה, ו</b>שיטת <b>ר' אליעזר בן יעקב היא?</b> ואם כן נוכיח מכאן שר' אליעזר בן יעקב סבור שסנהדרין כולה צריכה לצאת למדידה בדין עגלה ערופה. <b>אמר ליה</b> <small>[לו]</small> <b>אביי: לא,</b> אין זו הוכחה, <b>דלמא</b> <small>[שמא]</small> למצוה אחרת יצאו — <b>להוסיף על העיר ועל העזרות. כדתנן</b> <small>[כפי ששנינו</small> במשנה<small>]:</small> <b>אין מוסיפין</b> שטח מקודש <b>על העיר</b> (ירושלים) <b>ועל העזרות</b> של המקדש <b>אלא ב</b>נוכחות <b>בית דין של שבעים ואחד.</b>
<b>תניא כוותיה</b> <small>[שנויה</small> ברייתא <small>כשיטתו]</small> של <b>רב יוסף</b> בדעת ר' אליעזר בן יעקב: <b>מצאן</b> זקן ממרא את הסנהדרין <b>אבית פגי והמרה עליהן, כגון שיצאו למדידת עגלה או להוסיף על העיר ועל העזרות, יכול תהא המראתו המראה —</b> <b>תלמוד לומר: "וקמת ועלית", מלמד שהמקום גורם,</b> הרי שסנהדרין כולה יוצאת למדידת עגלה.
<big>ב  </big>שנינו במשנה שאם <b>נמצא</b> ההרוג <b>טמון בגל או תלוי באילן</b> לא היו עורפים. מציעים: <b>לימא מתניתין</b> <small>[</small>האם <small>לומר</small> ש<small>משנתנו]</small> זו כשיטת <b>ר' יהודה היא ולא</b> כשיטת <b>רבנן</b> <small>[חכמים].</small> ומה ענין מחלוקת זו — <b>דתניא</b> <small>[ש</small>כן <small>שנינו</small> בברייתא<small>],</small> נאמר: <b>"ושכחת עמר בשדה"</b> (דברים כד, יט) — <b>פרט לטמון,</b> שאם היה העומר טמון ומכוסה, אף ששכחו אין בו דין שיכחה, אלו <b>דברי ר' יהודה. וחכמים אומרים:</b> <b>"בשדה" —</b> <b>לרבות את הטמון.</b> ואף כאן נאמר שלשיטת חכמים באה המלה "באדמה" לרבות הרוג שהיה טמון באדמה?
<b>אמר רב: אפילו תימא רבנן</b> <small>[תאמר</small> שמשנתנו כשיטת <small>חכמים] —</small> אינם דורשים את שתי המילים "באדמה" ו"בשדה" בדרך אחת. כי <b>הכא מענייניה דקרא, התם מענייניה דקרא</b> <small>[כאן מעניינו של הכתוב</small> הם דורשים ו<small>שם מעניינו של הכתוב</small> הם דורשים<small>].</small>
כאן, כיון <b>דכתיב</b> <small>[שנאמר]</small> <b>"כי ימצא חלל"</b> (דברים כא, א), משמעות הכתוב היא <b>היכא דמשתכח</b> <small>[ב</small>כל <small>מקום ש</small>הוא <small>נמצא]</small> וכשחוזר ואומר <b>"באדמה"</b> יש לפרש זאת כלשון מיעוט — <b>פרט לטמון. ו</b>אילו <b>התם מענייניה דקרא</b> <small>[ושם</small> במצות שיכחה, נדרשים הכתובים <small>מעניינו של הכתוב],</small> <b>דכתיב</b> <small>[שנאמר]:</small> <b>"כי תקצר קצירך בשדך ושכחת עמר"</b> (דברים כד, יט), <b>שכחה דומיא</b> <small>[בדומה]</small> ל<b>קציר, מה קציר</b> נעשה בדבר הנמצא <b>בגלוי —</b> <b>אף שכחה</b> בדבר הנמצא <b>בגלוי,</b> ולכן מה ש<b>כתב רחמנא</b> <small>[כתבה התורה]</small> <b>"בשדה"</b> — הרי זה בא <b>לרבות את הטמון.</b>
כיון שהזכרנו דרך זו של מדרש הכתוב, שואלים: <b>לר' יהודה נמי תיפוק ליה</b> <small>[גם כן תצא,</small> תילמד <small>לו]</small> ההלכה שאמר שאין הטמון בכלל <b>משכחה דומיא</b> <small>[בדומה]</small> ל<b>קציר,</b> ומכאן ילמד ואינו צריך לדרוש את המלה "בשדה"! ומשיבים: <b>אין הכי נמי</b> <small>[כן, כך</small> הוא <small>גם כן].</small>
ושואלים: <b>ואלא "בשדה",</b> שהוא לשון מיעוט או ריבוי <b>למה לי?</b> ומשיבים: <b>מיבעי ליה</b> <small>[נצרך לו]</small> הדבר <b>לרבות שכחת קמה,</b> שגם אם שכח לקצור חלק מן הקמה, אף שעדיין מחוברת היא לאדמה — הרי זו שיכחה. ושואלים: <b>ורבנן שכחת קמה מנא להו</b> <small>[מניין להם]?</small> ומשיבים: <b>נפקא להו</b> <small>[יוצאת,</small> נלמדת <small>להם]</small> הלכה זו <b>מ"כי תקצר קצירך בשדך</b> ושכחת<b>"</b>אפילו שכח מקצת שדהו. 
ושואלים: <b>ור' יהודה</b> מה הוא עושה בפסוק זה? ומשיבים: <b>מיבעי ליה</b> <small>[צריך אותו]</small> <b>ל</b>כפי שאמר <b>ר' אבהו</b> בשם <b>ר' אלעזר.</b> ש<b>אמר ר' אבהו אמר ר' אלעזר: פרט לשצפו</b> (עפו, נפלו) <b>עומרין</b> משדהו <b>לתוך שדה חבירו,</b> שאינם נקראים בכך שיכחה. <b>ורבנן</b> <small>[וחכמים]</small> מהיכן לומדים הם הלכה זו? <b>מ</b>מה שהיה יכול לכתוב <b>"בשדה"</b> ונאמר <b>"בשדך",</b> משמע: שלך ולא של אחר. ושואלים: <b>ור' יהודה</b> מה למד הוא מדיוק זה? ומשיבים: הדיוק של <b>"בשדה" "בשדך" לא משמע ליה</b> <small>[אינו נשמע לו]</small> כדבר שאפשר ללמוד ממנו.
<b>בעי</b> <small>[שאל]</small> <b>ר' ירמיה: צפו עומרין לתוך שדהו,</b> כגון שמוטל עומר אחד על גבי חבירו, או על גבי דבר אחר, <b>מהו</b> הדין? והשאלה היא: <b>אויר</b> (חלל) ה<b>שדה כשדה דמי</b> <small>[נחשב],</small> והריהם שיכחה, <b>או לאו</b> <small>[לא]</small> <b>כשדה דמי</b> <small>[נחשב]</small> ואינם שיכחה?
<b>אמר ליה</b> <small>[לו]</small> <b>רב כהנא לרב פפי, ואמרי לה</b> <small>[ו</small>יש <small>אומרים]</small> שאמר זאת <b>רב כהנא לרב זביד: תפשוט ליה</b> <small>[תפתור לו]</small> את הבעיה <b>מ</b>דברי <b>ר' אבהו</b> ש<b>אמר</b> בשם <b>ר' אלעזר,</b> ש<b>אמר: פרט לשצפו עומרין לתוך שדה חבירו.</b> ונלמד מדיוק הדברים: לתוך שדה של <b>חבירו —</b> <b>אין</b> <small>[כן]</small> אין זו שיכחה, <b>לתוך שדהו</b> שלו — <b>לא</b>  והרי זה שיכחה.
 ודוחים:  <b>וליטעמיך</b> <small>[ולטעמך,</small> לשיטתך<small>]</small> שאתה מדייק במילים הללו ולומד מהן לשלול מה שלא נאמר במפורש, הרי יכול הייתי גם לומר: <b>לתוך שדה חבירו, צפו —</b> <b>אין</b> <small>[כן],</small> אבל אם היו <b>מונחין</b> בשדה חבירו — <b>לא?</b> וכי אפשר לומר כך, <b>והא בעינן</b> <small>[והרי צריכים אנו]</small> <b>"בשדך" וליכא</b> <small>[ואין כאן]!</small>
<b>אלא</b> חייב אתה לומר ש<b>לתוך שדה חבירו</b> לאו דווקא צפים, מוטלים על דבר אחר, אלא <b>ואפילו מונחין</b> על הקרקע, <b>והאי דקאמר</b> <small>[וזה שאמר]</small> <b>צפו</b> הרי זה משום <b>דלא משכחת לה</b> <small>[שאין אתה מוצא אותה]</small> מציאות שעומרים יהיו בשדה אחר <b>אלא בצפו,</b>  שנפלו לשם, ואם כן אין להוכיח משם דבר לענין צפו בתוך שדהו שלו.
 ומציעים:  <b>תא שמע</b> <small>[בוא</small> ו<small>שמע]</small> ראיה ממקום אחר: <b>עומר שהחזיק בו</b> כדי <b>להוליכו לעיר, והניחו על גבי חבירו</b> (עומר אחר), <b>ושכחו</b> את שני העומרים — העומר <b>התחתון שכחה, והעליון אינו שכחה. ר' שמעון בן יהודה אומר משום</b> (בשם) <b>ר' שמעון: שניהם אינן שכחה, התחתון מפני שהוא טמון, והעליון מפני שהוא צף.</b> ומכאן נלמד: <b>עד כאן לא</b> שמענו כי <b>פליגי</b> <small>[נחלקו]</small> <b>אלא ב</b>עומר <b>תחתון, אבל בעליון —</b> <b>דברי הכל לא הואי</b> <small>[אינה]</small> <b>שכחה,</b>  משמע שכיון שהוא צף, כלומר, אינו נמצא על הקרקע אלא בחלל השדה, משנה את דינו ופטור משיכחה!
 ודוחים:  <b>שאני התם כיון דאחזיק ביה</b> <small>[שונה שם</small> הדין <small>מכיון שהחזיק בו]</small> להוליכו העירה <b>זכה ביה</b> <small>[בו]</small> בעל הבית, ולא משום שהוא צף. ומקשים: <b>אי הכי, מאי איריא</b> <small>[אם כך, מדוע מדובר]</small> דווקא במקרה שהניחו <b>על גבי חבירו? אפילו בשדה נמי</b> <small>[גם כן]</small> יהיה אותו דין! ומשיבים: <b>אין הכי נמי</b> <small>[כן, כך</small> הוא <small>גם כן],</small> <b>והאי דקתני</b> <small>[וזה ששנה]</small> <b>"על גבי חבירו",</b> לא לענין העומר העליון נאמר אלא <b>משום תחתון,</b>  שנחלקו אם נחשב לטמון.
 ושואלים:  <b>והא</b> <small>[והרי]</small> ר' שמעון <b>"מפני שהוא צף" קאמר</b> <small>[אמר]!</small> ועונים: <b>אימא</b> <small>[אמור]:</small> <b>"מפני שהוא כצף",</b> כלומר, העומר העליון נחשב כאילו לא הונח כלל אלא מצוי בידיו.
 יום אחד <b>אמר אביי: הריני</b> חריף ובקי <b>כבן עזאי בשוקי טבריא</b> (טבריה), ואענה על כל שאלה שאשאל. <b>אמר ליה</b> <small>[לו]</small> <b>ההוא מדרבנן</b> <small>[אחד החכמים]</small> <b>לאביי</b> בענין עגלה ערופה: היו <b>שני חללים</b> (הרוגים) מונחים <b>זה על גבי זה, מהיכן,</b> מאיזה מהם, <b>הוא מודד</b> את המרחק לערים שסביבותיהם?
 וצדדי השאלה: האם אומרים ש<b>מין במינו הוי</b> <small>[הריהו</small> נחשב<small>]</small> ל<b>טמון, ומין במינו לא הוי</b> <small>[אינו</small> נחשב<small>]</small> ל<b>צף,</b> ולכן המת התחתון אינו נחשב כיון שהוא טמון, <b>ומעליון</b> הוא <b>מודד. או דלמא</b> <small>[שמא]</small> <b>מין במינו הוי</b> <small>[הריהו</small> נחשב<small>]</small> <b>צף, ומין במינו לא הוי</b> <small>[אינו</small> נחשב<small>]</small> <b>טמון, ו</b>לכן <b>מתחתון</b> הוא <b>מודד.</b>
<b>או דלמא</b> <small>[שמא]</small> <b>מין במינו הוי</b> <small>[הריהו]</small> <b>טמון, ומין במינו הוי</b> <small>[הריהו]</small> <b>צף, ו</b>לכן <b>לא מתחתון</b> הוא <b>מודד ולא מעליון</b> הוא <b>מודד,</b> שבגלל בעיה זו אין כאן אפשרות למדוד כלל?
<b>אמר ליה</b> <small>[לו]</small> אביי:

Daf 45b

<b>תניתוה</b> <small>[שניתם אותה]</small> בברייתא את התשובה לשאלתכם: <b>עומר שהחזיק בו להוליכו לעיר והניחו על גבי חבירו ושכחו —</b> <b>התחתון שכחה והעליון אינו שכחה. ר' שמעון בן יהודה אומר משום</b> (בשם) <b>ר' שמעון: שניהן אינן שכחה, התחתון מפני שהוא טמון, והעליון מפני שהוא צף. סברוה</b> <small>[סברו</small> הלומדים<small>]</small> כהנחה ראשונה <b>דהני תנאי</b> <small>[שהתנאים הללו],</small> חכמים ור' שמעון, בעיקרו של דבר <b>כר' יהודה סבירא להו</b> <small>[סבורים הם]</small> ש<b>אמר: "בשדה" —</b> <b>פרט לטמון.</b>
ולפי זה <b>מאי לאו בהא קא מיפלגי</b> <small>[האם לא ב</small>דבר <small>זה</small> הם <small>חלוקים],</small> <b>דמר סבר</b> <small>[שחכם זה,</small> ר' שמעון, <small>סבר]</small> <b>מין במינו הוי</b> <small>[הריהו]</small> <b>טמון</b> ולכן העומר התחתון איננו שיכחה, <b>ומר סבר</b> <small>[וחכם זה,</small> חכמים, <small>סבור]</small> <b>לא הוי</b> <small>[אינו]</small> <b>טמון</b>  והריהו שיכחה. ונמצא שבעיה זו שהעלו כבר נידונה על ידי התנאים.
 ודוחים:  <b>לא, אי</b> <small>[אם]</small> <b>כ</b>שיטת <b>ר' יהודה סבירא להו</b> <small>[סבורים הם]</small> אפשר לומר <b>דכולי עלמא</b> <small>[שלדעת הכל]</small> <b>מין במינו הוי</b> <small>[הריהו]</small> <b>טמון, והכא</b> <small>[וכאן]</small> <b>בפלוגתא</b> <small>[במחלוקת]</small> של <b>ר' יהודה ורבנן</b> <small>[חכמים]</small> ביחס לטמון <b>קמיפלגי</b> <small>[חלוקים</small> הם<small>],</small> <b>דרבנן כרבנן</b> <small>[שחכמים</small> שכאן, סבורים <small>כשיטת חכמים</small> שם<small>]</small> שחייב בשיכחה אף על טמון. <b>ור' שמעון בן יהודה</b> סבור <b>כ</b>שיטת <b>ר' יהודה</b>  שפטור.
 ושואלים:  <b>אי הכי</b> <small>[אם כך]</small> שמחלוקתם היא לגבי עצם דין טמון <b>מאי איריא</b> <small>[מה שייך,</small> מדוע דווקא<small>]</small> חלקו בעומר שהיה <b>על גבי חבירו? אפילו</b> היה מכוסה <b>בעפר ובצרור</b> (אבן) <b>נמי</b> <small>[גם כן]!</small> ומשיבים: <b>אין הכי נמי</b> <small>[כן, כך</small> הוא <small>גם כן]</small> שהם חלוקים בכל טמון, <b>ו</b>זה שנאמרה מחלוקת זו בעומר שעל גבי חבירו בא הדבר <b>להודיעך כחו</b> של <b>ר' יהודה</b> ש<b>אמר: אפילו מין במינו הוי</b> <small>[הריהו</small> נחשב<small>]</small> <b>טמון</b> וכל שכן כשטמון בדבר אחר.
<big>א  </big>ושוב לענין עגלה ערופה, <b>תנו רבנן</b> <small>[שנו חכמים]</small> על הכתוב "כי ימצא חלל באדמה... נופל בשדה" (דברים כא, א): <b>"חלל"</b> — זה הרוג בחרב <b>ולא חנוק, "חלל"</b> — מת <b>ולא מפרפר</b> שאינו מת לגמרי, שאם מצאו אותו כשעודו מפרפר אין בו דין זה, <b>"באדמה" —</b> <b>ולא טמון בגל</b> אבנים, <b>"נפל" —</b> <b>ולא תלוי באילן, "בשדה" —</b> <b>ולא צף על פני המים. ר' אלעזר אומר: בכולן, אם היה חלל</b> (הרוג בחרב) — <b>עורפין,</b> ואין מתחשבים במקום הימצאו.
<b>תניא</b> <small>[שנויה</small> ברייתא<small>],</small> <b>אמר ר' יוסי בר יהודה, אמרו לו</b> חכמים <b>לר' אלעזר: אי</b> (אין) <b>אתה מודה שאם היה חנוק ומוטל באשפה שאין עורפין? אלמא</b> <small>[מכאן]</small> ש<b>חלל</b> האמור בכתוב הוא בלשון מדוייקת וכוונתו: <b>ולא חנוק.</b> ואם כן <b>הכא נמי</b> <small>[כאן גם כן]</small> יש לדקדק בלשון: <b>"באדמה" —</b> <b>ולא טמון בגל, "נפל" —</b> <b>ולא תלוי באילן, "בשדה" —</b> <b>ולא צף על גבי מים. ור' אלעזר</b> סבור כי אין ממעטים דבר מלשון הפסוק, אמנם <b>"חלל" יתירא כתיב</b> <small>[יתר,</small> נוסף, <small>כתוב]</small> בפרשה, ומפני שהדבר מודגש במיוחד אנו למדים ממנו למעט חנוק שאין עורפין בגללו.
<big>ב  </big>שנינו במשנה: <b>נמצא סמוך לספר</b> (גבול המדינה) <b>או לעיר שרובה גוים</b> — לא היו עורפים, <b>דכתיב</b> <small>[שנאמר]:</small> <b>"כי ימצא"</b> (דברים כא, א) — <b>פרט למצוי,</b> ובמקומות כאלה מצויים הרוגים.
עוד שנינו: <b>או</b> שנמצא סמוך <b>לעיר שאין בה בית דין</b> שלא היו מודדים אליה. ומסבירים: משום <b>דבעינא</b> <small>[שצריכים אנו]</small> <b>"זקני</b> (חכמי) <b>העיר</b> ההיא" (דברים כא, ג) <b>וליכא</b> <small>[ואין</small> כאן<small>].</small> עוד שנינו: <b>אין מודדין אלא לעיר</b> שיש בה בית דין. ואומרים: <b>פשיטא</b> <small>[פשוט]</small> הדבר, <b>כיון דתנא</b> <small>[ששנה]</small> <b>לעיר שאין בה בית דין</b> אין מודדים — <b>אנא ידענא</b> <small>[אני יודע]</small> ש<b>אין מודדין אלא לעיר שיש בה בית דין!</b>
ומשיבים: <b>הא קא משמע לן</b> <small>[</small>דבר <small>זה השמיע לנו]</small> <b>כדתניא</b> <small>[כפי ששנינו</small> בברייתא<small>]:</small> <b>מנין שאם נמצא</b> המת <b>סמוך לעיר שאין בה בית דין, שמניחין אותה</b> ואין מחשיבים אותה <b>ומודדין לעיר שיש בה בית דין —</b> <b>תלמוד לומר: "ולקחו זקני העיר ההוא"</b> (דברים כא, ג) — <b>מכל מקום</b> ואף שאין היא העיר הקרובה ביותר — מודדים אליה.
<big>ג משנה</big> <b>נמצא</b> החלל <b>מכוון</b> (במרחק שווה בדיוק) <b>בין שתי עיירות —</b> <b>שתיהן מביאות שתי עגלות,</b> אלו <b>דברי ר' אליעזר. ו</b>עוד: <b>אין ירושלים מביאה עגלה ערופה. נמצא ראשו</b> של המת <b>במקום אחד וגופו במקום אחר —</b> <b>מוליכין הראש אצל הגוף</b> ומודדים ממנו, אלו <b>דברי ר' אליעזר. ר' עקיבא אומר:</b> מוליכים את <b>הגוף אצל הראש. מאין</b> בדיוק, מאיזו נקודה בגוף <b>היו מודדין? ר' אליעזר אומר: מטיבורו, ר' עקיבא אומר: מחוטמו, ר' אליעזר בן יעקב אומר: ממקום שנעשה חלל,</b> והוא <b>מצוארו.</b>
<b>ד גמרא</b> ומבררים: <b>מאי טעמא</b> <small>[מה הטעם]</small> של <b>ר' אליעזר</b> ביחס למת הנמצא מכוון בין שתי עיירות — <b>קסבר</b> <small>[סבור</small> הוא<small>]</small> מצד אחד ש<b>אפשר לצמצם,</b> שיש לכוון מידה שתהיה שווה בדיוק, <b>ו</b>מה שנאמר <b>"קרובה"</b> אינו דווקא, אלא <b>ואפילו קרובות,</b> כלומר, יותר מאחת.
 טעם הלכה זו ששנינו במשנה, <b>ואין ירושלים מביאה עגלה ערופה</b> הוא — ש<b>אמר קרא</b> <small>[הכתוב]:</small> <b>"</b>כי ימצא חלל באדמה אשר ה' אלוקיך נותן לך <b>לרשתה"</b> (<b>דברים כא, א),</b> <b>וקסבר</b> <small>[וסבור]</small> תנא זה ש<b>ירושלים לא נתחלקה</b> בחלוקת הארץ <b>לשבטים</b> ולא היתה למורשה לשום אדם מישראל אלא נחלת הכלל, ואם כן אין מתקיים בה כתוב זה.
על המחלוקת ששנינו במשנה בענין <b>נמצא ראשו במקום</b> אחד וגופו במקום אחר, שואלים: <b>במאי קמפלגי</b> <small>[במה,</small> באיזה ענין הם <small>חלוקים]?</small> <b>אילימא</b> <small>[אם תאמר]</small> כי <b>לענין מדידה קמיפלגי</b> <small>[</small>הם <small>חלוקים]</small> אם למדוד מן הראש או מן הגוף, <b>הא מדקתני סיפא</b> <small>[הרי ממה ששנה</small> ב<small>סוף]</small> <b>"מאין היו מודדין", מכלל</b> הדברים אתה למד <b>דרישא</b> <small>[ש</small>ב<small>תחילה]</small> <b>לא במדידה עסקינן</b> <small>[אנו עוסקים]!</small> <b>אמר ר' יצחק:</b> מחלוקת זו היא לענין אחר, <b>ב</b>דין <b>מת מצוה קנה מקומו,</b> שאם מצאו אדם מת קוברים אותו במקום שנמצא בו <b>קמיפלגי</b> <small>[</small>הם <small>חלוקים],</small> 
<b>והכי קאמר</b> <small>[וכך אמר]:</small> <b>לקוברו —</b> <b>קנה</b> החלל את <b>מקומו</b> ושם קוברים אותו, <b>והיכא</b> <small>[והיכן]</small> ש<b>נמצא ראשו במקום אחד וגופו במקום אחר —</b> <b>מוליכין הראש אצל הגוף</b> ושם קוברים אותו, אלו <b>דברי ר' אליעזר. ר' עקיבא אומר:</b> מוליכים <b>הגוף אצל הראש.</b> ומסבירים: <b>במאי קמיפלגי</b> <small>[במה,</small> באיזה עקרון הם <small>חלוקים] —</small> <b>מר סבר:</b> <small>[חכם זה,</small> ר' אליעזר, <small>סבור]</small> <b>גופיה בדוכתיה נפיל, רישא דנאדי ונפיל</b> <small>[גופו במקומו נפל,</small> ואילו <small>הראש ש</small>הוא <small>נייד</small> התגלגל <small>ונפל],</small> <b>ומר סבר</b> <small>[וחכם זה,</small> ר' עקיבא, <small>סבור]:</small> <b>רישא היכא דנפיל נפיל, גופא הוא דרהיט אזיל</b> <small>[הראש במקום שנפל נפל,</small> <small>והגוף הוא שרץ והלך</small> הלאה<small>],</small> ולכן צריכים להביא את הגוף אצל הראש.
שנינו במשנה שנחלקו בשאלה: <b>מאין היו מודדין.</b> ושואלים: <b>במאי קמיפלגי</b> <small>[במה,</small> באיזו סברה הם <small>חלוקים]?</small> ומסבירים: <b>מר סבר</b> <small>[חכם זה,</small> ר' עקיבא, <small>סבור]:</small> <b>עיקר חיותא באפיה</b> <small>[החיות</small> של אדם <small>באפו]</small> <b>ומר סבר</b> <small>[וחכם זה,</small> ר' אליעזר, <small>סבור]:</small> <b>עיקר חיותא בטיבוריה</b> <small>[החיות</small> של אדם <small>בטבורו].</small>
ומציעים: <b>לימא כי הני תנאי</b> <small>[</small>האם <small>לומר כי</small> מחלוקת זו היא <small>כ</small>שיטת <small>התנאים הללו]</small> שנחלקו בענין אחר: <b>מהיכן הולד נוצר —</b> <b>מראשו, וכן הוא אומר: "ממעי אמי אתה גוזי"</b> (תהלים עא, ו), <b>ואומר</b> ראיה ש"גוזי" שייך לראש: <b>"גזי נזרך והשליכי" וגו'</b> (ירמיה ז, כט). <b>אבא שאול אומר: מטיבורו</b> הוא נוצר, <b>ומשלח שרשו אילך ואילך,</b>  ולכאורה חולקים באותו נושא, היכן עיקר החיות.
 ודוחים:  <b>אפילו תימא</b> <small>[תאמר]</small> שהתנאים במשנתנו כולם סבורים כ<b>אבא שאול,</b> אולם <b>עד כאן לא</b> שמענו כי <b>קאמר</b> <small>[</small>ש<small>אמר]</small> <b>אבא שאול אלא לענין יצירה, דכי מיתצר</b> <small>[שכאשר נוצר]</small> ה<b>ולד —</b> <b>ממציעתיה מיתצר</b> <small>[מאמצעו</small> הוא <small>נוצר],</small> <b>אבל לענין חיותא</b> <small>[החיים] —</small> <b>דכולי עלמא באפיה</b> <small>[הכל</small> מודים ש<small>באפו]</small> <b>הוא, דכתיב</b> <small>[שנאמר]:</small> <b>"כל אשר נשמת רוח חיים באפיו" וגו'</b> (בראשית ז, כב).
שנינו במשנה שעל אותו ענין <b>ר' אליעזר בן יעקב אומר:</b> מודדים <b>ממקום שנעשה חלל —</b> <b>מצוארו.</b> ושואלים: <b>מאי טעמא</b> <small>[מה הטעם]</small> של <b>ר' אליעזר בן יעקב?</b> ומשיבים: <b>כדכתיב</b> <small>[כפי שנאמר]:</small> <b>"לתת אותך אל צוארי חללי רשעים"</b> (יחזקאל כא, לד), משמע שעניינו של חלל קשור בצוואר.
<big>ה משנה</big> לאחר המדידה <b>נפטרו זקני ירושלים והלכו להן. זקני אותה העיר</b> שנמצאה קרובה <b>מביאין עגלת בקר אשר לא משכה בעול, ואין המום פוסל בה,</b> שלא נאמר שצריכה להיות תמימה, <b>ומורידין אותה לנחל איתן. "איתן" —</b> <b>כמשמעו, קשה</b> שזורם בחוזקה. ומעירים: <b>אף על פי שאינו איתן —</b> <b>כשר</b> בדיעבד. <b>ועורפין אותה בקופיץ</b> (בסכין גדולה) <b>מאחוריה. ומקומה,</b> המקום שבו ערפו אותה, <b>אסור מלזרוע ומלעבוד</b> בו עבודת אדמה, אבל <b>מותר</b> לעשות שם שימושים אחרים, כגון לעמוד <b>לסרוק שם פשתן</b> או <b>לנקר</b> (לנקות ולסתת) <b>שם אבנים.</b>
<b>זקני אותה העיר רוחצין את ידיהן במים במקום עריפה של עגלה, ואומרים "ידינו לא שפכו את הדם הזה ועינינו לא ראו"</b> (דברים כא, ז). ומסבירים: <b>וכי על דעתינו עלתה שזקני בית דין שופכי דמים הן</b> שהם צריכים להתוודות על כך? <b>אלא</b> הכוונה היא <b>שלא בא</b> אותו אדם שנהרג <b>על ידינו ופטרנוהו בלא מזון, ולא ראינוהו והנחנוהו בלא לוייה,</b> שדאגו לו לכל צרכיו, ואינם אשמים אפילו בעקיפין בגרימת מותו.

Daf 46a

<b>והכהנים אומרים: "כפר לעמך ישראל אשר פדית ה' ואל תתן דם נקי בקרב עמך ישראל"</b> (דברים כא, ח). <b>לא היו צריכין לומר</b> את סוף הפסוק <b>"ונכפר להם הדם"</b> כי דבר זה אינו חלק מדברי הכהנים, <b>אלא רוח הקודש מבשרתן: אימתי שתעשו ככה —</b> <b>הדם מתכפר להם.</b>
<big>א גמרא</big> שנינו במשנה שאין המום פוסל בעגלה. ושואלים: <b>ויהא מום פוסל בעגלה מקל וחומר: ומה פרה</b> אדומה <b>שאין</b> מנין <b>השנים</b> שלה <b>פוסלות בה</b> ואפשר להביא אותה בכל גיל שהוא, בכל זאת <b>מום פוסל בה, עגלה ששנים פוסלות בה</b> שאינה כשירה אלא כשהיא צעירה — <b>אינו דין שיהא מום פוסל בה!</b> ומשיבים: <b>שאני התם</b> <small>[שונה</small> הדבר <small>שם</small> בפרה אדומה<small>]</small> ש<b>אמר קרא</b> <small>[הכתוב]:</small> <b>"אשר אין בה מום"</b> (במדבר יט, ב), ויש כאן לשון מיעוט: <b>בה</b> דווקא <b>מום פוסל, ואין מום פוסל בעגלה.</b>
ושואלים: <b>אלא מעתה</b> שלשון "בה" ממעטת דבר שיכול להילמד בקל וחומר <b>לא יהו שאר עבודות</b> שעובדים בפרה אדומה, חוץ ממשא <b>פוסלות בה.</b> שאף שיש ללמוד דבר זה בקל וחומר מעגלה ערופה, מכל מקום נאמרה שם לשון מיעוט — "אשר לא עובד בה" (דברים כא, ג), לומר שדווקא "בה" בעגלה, פוסלות כל העבודות ולא בפרה.
<b>אלמה</b> <small>[מדוע]</small> <b>אמר רב יהודה אמר רב:</b> אם <b>הניח עליה עודה</b> (חבילה) <b>של שקין</b> — מיד <b>פסולה</b> הפרה האדומה משום שעבד בה, <b>ובעגלה</b> ערופה אינה נפסלת בעבודה <b>עד שתמשוך</b> ותטלטל את העול, שהרי נאמר בה "אשר לא משכה בעול" (דברים כא, ג)! ומשיבים: <b>שאני</b> <small>[שונה]</small> דין זה ב<b>פרה דילפינן</b> <small>[שלמדים אנו]</small> אותו בגזירה שווה <b>"על" "על" מעגלה.</b>
ומקשים: אם כן <b>עגלה נמי תיתי</b> <small>[גם כן תבוא,</small> תילמד<small>]</small> באותה גזירה שווה <b>"על" "על" מפרה</b> ויהיו מומים פוסלים בה! ומשיבים: <b>הא מיעט רחמנא</b> <small>[הרי מיעטה התורה]</small> דבר זה על ידי המלה <b>"בה",</b>  לומר שפסול זה של מום הוא דווקא בפרה ולא בעגלה.
 ומקשים:  <b>בעגלה נמי כתיב</b> <small>[גם כן נאמר]</small> <b>"בה",</b> ואם כן נאמר שדווקא בה יהיו שאר עבודות פוסלות ולא בפרה אדומה! ומשיבים: <b>ההוא</b> <small>[אותו</small> כתוב<small>]</small> ("בה") <b>מיבעי ליה למעוטי</b> <small>[צריך אותו למעט]</small> <b>קדשים</b> קרבנות ש<b>לא פסלה בהו</b> <small>[פוסלת בהם]</small> <b>עבודה</b> שאפשר להקריב גם בעל חיים שנעבדה בו עבודה. כי <b>סלקא דעתך אמינא ליתי</b> <small>[יעלה על דעתך לומר שיבוא,</small> יילמד<small>]</small> הדבר <b>בקל וחומר מעגלה</b> ערופה, וכך נלמד: <b>ומה עגלה שאין מום פוסל בה</b> בכל זאת <b>עבודה פוסלת בה, קדשים שמום פוסל בהן —</b> <b>אינו דין שעבודה פוסלת בהן?</b> לכך נאמר "בה" — שדווקא עגלה נפסלת בעבודה.
 על הקל וחומר הזה מעירים: <b>איכא למיפרך</b> <small>[יש</small> מקום <small>לשבור,</small> להקשות עליו<small>]:</small> <b>מה לעגלה —</b> <b>שכן שנים פוסלות בה</b> שאם הזקינה שוב אינה קרויה עגלה! ודוחים: <b>אטו קדשים מי ליכא דפסלי בהו</b> <small>[האם</small> ב<small>קדשים אין</small> כאלה <small>שפוסלים בהם]</small> <b>שנים?</b> שהרי יש כמה קדשים שמביאים דווקא עד גיל שנה או עד גיל שנתיים, ו<b>כי איצטריך קרא</b> <small>[וכאשר נצרך הכתוב]</small> למעט פסול עבודה בקדשים הרי זה <b>להנך</b> <small>[לאותם]</small> <b>קדשים דפסלה בהו</b> <small>[שפוסלים בהם]</small> <b>שנים.</b>
ומקשים: <b>וקדשים</b> ש<b>לא פסלה בהו</b> <small>[פוסלת בהם]</small> <b>עבודה מהכא נפקא</b> <small>[מכאן</small> מפסוק זה הוא <small>יוצא,</small> נלמד<small>]?</small> הלא <b>מהתם נפקא</b> <small>[משם,</small> ממקום אחר, <small>יוצא],</small> שנאמר: <b>"עורת או שבור או חרוץ או יבלת או גרב או ילפת לא תקריבו אלה לה'"</b> (ויקרא כב, כב), והרי זה מיעוט: <b>אלה אי</b> (אין) <b>אתה מקריב, אבל אתה מקריב קדשים שנעבדה בהן עבודה!</b> ומשיבים: <b>איצטריך</b> <small>[נצרך</small> הדבר<small>]</small> להיאמר בשני המקומות, שכן <b>סלקא דעתך אמינא</b> <small>[יעלה על דעתך לומר]:</small> <b>הני מילי</b> <small>[דברים אלה]</small> שמותר להקריב קדשים שעבדו בהם נאמרו רק <b>היכא</b> <small>[במקום]</small> ש<b>עבד בהן עבודת היתר, אבל</b> אם עבד בהם <b>עבודת איסור</b> כגון עבודה בשבת <b>אימא ליתסרו</b> <small>[אמור שייאסרו]</small> להקרבה, על כן <b>צריכא</b> <small>[צריך]</small>  הדבר להיאמר פעמיים.
 ושואלים:  <b>והא נמי מהכא נפקא</b> <small>[ו</small>הרי דין <small>זה</small> שאין עבודת איסור פוסלת בקדשים <small>גם כן —</small> <small>מכאן,</small> מפסוק אחר הוא <small>יוצא],</small> שנאמר בענין הקרבת בעלי מומים <b>"ומיד בן נכר לא תקריבו את לחם אלהיכם מכל אלה"</b> (ויקרא כב, כה), וההדגשה "אלה" באה ללמד: <b>אלה,</b> בעלי המומים, <b>אי אתה מקריב, אבל אתה מקריב קדשים שנעבדה בהן עבודה</b>  ולמרות שמן הסתם גוי עשה בהם גם עבודת איסור!
 ומשיבים:  <b>איצטריך</b> <small>[נצרך]</small> הדבר לדין נוסף, שכן <b>סלקא דעתך אמינא</b> <small>[יעלה על דעתך לומר]:</small> <b>הני מילי היכא</b> <small>[דברים אלה</small> שעבודה אינה פוסלת בהם, אמורים <small>במקום]</small> ש<b>עבד בהן כשהן חולין</b> ואחר כך הקדישם לקרבן, <b>אבל עבד בהן כשהן</b> כבר <b>קדשים —</b> <b>אימא ליתסרו</b> <small>[אמור שייאסרו],</small> על כן <b>צריכא</b> <small>[צריך]</small> שייאמר הדבר פעם נוספת.
<big>ב</big> <b>גופא</b> <small>[לגופה]</small> של אותה הלכה שהזכרנו, <b>אמר רב יהודה אמר רב:</b> פרה אדומה, אם <b>הניח עליה עודה</b> (חבילה) <b>של שקין —</b> <b>פסולה,</b> <b>ובעגלה</b> ערופה אינה פסולה <b>עד שתמשוך. מיתיבי</b> <small>[מקשים]</small> על כך ממה ששנינו בברייתא: נאמר בפרה אדומה <b>"</b>אשר לא עלה עליה <b>על"</b> (במדבר יט, ב), <b>אין לי אלא עול</b> בלבד, <b>שאר עבודות מנין? אמרת: קל וחומר, ומה עגלה שאין מום פוסל בה —</b> <b>שאר עבודות פוסלות בה, פרה</b> אדומה <b>שמום פוסל בה —</b> <b>אינו דין ששאר עבודות פוסלין בה?</b>
<b>ואם נפשך לומר</b> לפרוך קל וחומר זה — למד דבר זה מגזירה שווה: <b>נאמר כאן</b> בפרה אדומה <b>"על" ונאמר להלן</b> בעגלה ערופה <b>"על"</b> (דברים כא, ג), <b>מה להלן</b> בעגלה <b>שאר עבודות פוסלות בה —</b> <b>אף כאן</b> בפרה <b>שאר עבודות פוסלות.</b>
ושואלים: <b>מאי</b> <small>[מה</small> פירוש<small>]</small> <b>"אם נפשך לומר",</b> כלומר, מה היתה הפירכא שהיתה לו על הקל וחומר הזה, שבגללה הוצרך לגזירה שווה? ומסבירים: <b>וכי תימא</b> <small>[ואם תאמר]:</small> <b>איכא למיפרך</b> <small>[יש</small> מקום <small>לפרוך,</small> לשבור<small>]</small> את הקל וחומר ולומר: <b>מה לעגלה —</b> <b>שכן שנים פוסלות בה,</b> מה שאין כן בפרה. <b>אי נמי</b> <small>[או גם כן]</small> אפשר לומר: <b>קדשים יוכיחו, שמום פוסל בהן ואין עבודה פוסלת בהן,</b> ואם כן הקל וחומר יכול להיפרך משני צדדים, על כן למדים בגזירה שווה:
<b>נאמר כאן "על" ונאמר להלן "על", מה להלן</b> בעגלה <b>שאר עבודות —</b> <b>אף כאן</b> בפרה <b>שאר עבודות.</b> ושואלים על דרשה זו: <b>וממקום שבאתה,</b> כלומר, מהמקום שממנו למדת, מעגלה ערופה, אתה לומד גם דבר אחר, <b>מה להלן</b> בעגלה אינה נפסלת בעבודת משא <b>עד שתמשוך</b> בעול, <b>אף כאן</b> בפרה <b>עד שתמשוך,</b>  ובניגוד לדברי רב!
 ומשיבים:  <b>תנאי</b> <small>[</small>מחלוקת <small>תנאים]</small> <b>היא, דאיכא דמייתי לה</b> <small>[שיש שמביאים,</small> לומדים הלכה <small>זו]</small> שעבודה פוסלת בפרה בגזירה שווה <b>מעגלה</b> ואינם פוסלים עד שתמשוך בעול, <b>איכא דמייתי לה מגופה דפרה</b> <small>[יש שמביאים,</small> לומדים <small>אותה מפרה עצמה],</small> והם פוסלים גם אם לא משכה בעול.
<b>דתניא</b> <small>[ש</small>כן <small>שנינו</small> בברייתא<small>]</small> בענין פרה אדומה: <b>"על", אין לי אלא עול</b> שפוסל בה, <b>שאר עבודות מנין —</b> <b>תלמוד לומר: "אשר לא עלה עליה על"</b> (במדבר יט, ב) <b>מכל מקום,</b> לרבות כל עבודה. <b>אם כן מה תלמוד לומר "על",</b> אם לא רק עול פוסל אלא גם שאר העבודות — ללמד: <b>עול</b> שמניחים עליה <b>פוסל</b> אותה <b>בין בשעת עבודה בין שלא בשעת עבודה</b> אלא בהנחה בלבד, <b>שאר עבודות אין פוסלות אלא בשעת עבודה</b>  ולפי שיטה זאת פסק רב.
 ומקשים:  <b>ואימא</b> <small>[ואמור]</small> ודרוש פסוק זה עצמו באופן אחר: <b>"אשר לא עלה עליה"</b> — הרי זה <b>כלל</b> ואוסר כל עבודה, <b>"על" —</b> <b>פרט,</b> הרי יש כאן <b>כלל ופרט,</b> ולפי כללי מדרש ההלכה <b>אין בכלל אלא מה שבפרט,</b> ונאמר: <b>עול —</b> <b>אין</b> <small>[כן],</small> <b>מידי אחרינא</b> <small>[דבר אחר] —</small> <b>לא!</b> ומתרצים: <b>"אשר</b> לא עלה <b>"</b>— לשון <b>רבויא</b> <small>[ריבוי]</small> <b>הוא</b>  ואינו מדין כלל ופרט.
 ומעירים:  <b>ותניא נמי</b> <small>[ושנויה גם כן</small> ברייתא<small>]</small> ל<b>גבי עגלה כי האי גוונא</b> <small>[כגון זה]:</small> <b>"על", אין לי אלא עול, שאר עבודות מנין —</b> <b>תלמוד לומר: "אשר לא עבד בה"</b> (דברים כא, ג) <b>מכל מקום. אם כן מה תלמוד לומר "על"</b> — ללמד: <b>עול פוסל בין בשעת עבודה בין שלא בשעת עבודה, שאר עבודות אין פוסלות אלא בשעת עבודה.</b>
ושואלים: <b>ואימא</b> <small>[ואמור]</small> <b>"אשר לא עבד בה"</b> הרי זה <b>כלל, "על"</b> הוא <b>פרט,</b> ונדרוש: <b>כלל ופרט, אין בכלל אלא מה שבפרט: עול —</b> <b>אין</b> <small>[כן],</small> <b>מידי אחרינא</b> <small>[דבר אחר] —</small> <b>לא!</b> ומתרצים: <b>"אשר</b> לא עובד בה <b>"</b>לשון <b>רבויא</b> <small>[ריבוי]</small> <b>הוא.</b>
<b>אמר ר' אבהו: בעי מיניה</b> <small>[שאלתי אותו]</small> <b>מר' יוחנן: משיכת עול</b> זו הפוסלת עגלה <b>בכמה,</b> מה שיעורה, המרחק שהיא צריכה למשוך בעול כדי להיפסל? <b>אמר לי: כמלא</b> (כשיעור) גודל ה<b>עול. איבעיא להו</b> <small>[נשאלה להם</small> ללומדים<small>]:</small> האם מדובר פה <b>לארכו</b> של עול <b>או לרחבו? אמר להו</b> <small>[להם]</small> <b>ההוא מרבנן</b> <small>[אחד החכמים]</small> <b>ור' יעקב שמיה</b> <small>[שמו]:</small> <b>לדידי מפרשא לי מיניה</b> <small>[לי נתפרש</small> הדבר <small>ממנו]</small> מ<b>ר' יוחנן</b> עצמו: <b>משיכת עול לרחבו</b> שהיא <b>טפח.</b>
ושואלים: כיון שאמר שיעור קצוב לזה, <b>ולימא</b> <small>[ושיאמר]</small> רק <b>טפח</b> ומדוע הוסיף איפוא כמלוא העול? ומשיבים: <b>הא קא משמע לן</b> <small>[</small>דבר <small>זה השמיע לנו]</small> כי <b>שיעורא</b> <small>[שיעורו]</small> של <b>עול</b> ברוחבו — <b>טפח הוי</b> <small>[הוא].</small> <b>למאי נפקא מינה</b> <small>[מה יוצא מזה] —</small> <b>למקח וממכר,</b> שיכול הקונה לחזור בו אם אין רוחבו של העול מגיע לטפח.
<big>ג</big> <b>אמר ר' יוחנן בן שאול, מפני מה אמרה תורה: הביא עגלה בנחל? אמר הקדוש ברוך הוא: יבא דבר שלא עשה פירות,</b> כלומר, העגלה הזאת שלא ילדה עדיין <b>ויערף במקום שאין עושה פירות</b> בנחל איתן, <b>ויכפר על מי שלא הניחו</b> להרוג <b>לעשות פירות.</b> ושואלים: <b>מאי</b> <small>[מה</small> הם<small>]</small> <b>פירות</b> אלה שלא הניחו לו לעשות? <b>אילימא</b> <small>[אם תאמר]</small> <b>פריה ורביה,</b> שלא הניחו לו להוליד עוד ילדים — <b>אלא מעתה</b> על חלל <b>זקן ו</b>על חלל <b>סריס הכי נמי דלא ערפינן</b> <small>[כך גם כן</small> תאמר <small>שאין עורפים]</small> את העגלה, שהרי אינם יכולים להוליד עוד ילדים?! <b>אלא</b> הכוונה היא <b>מצות,</b> ופירות אלה ודאי לא הניחו לו לעשות.
<b>שנינו במשנה:</b> <b>ומורידין אותה אל נחל איתן. "איתן" כמשמעו, קשה. תנו רבנן</b> <small>[שנו חכמים]:</small> <b>מנין לאיתן שהוא קשה —</b> <b>שנאמר:</b>

Daf 46b

<b>"איתן מושבך ושים בסלע קנך"</b> (במדבר כד, כא), <b>ואומר: "שמעו הרים את ריב ה' והאתנים מסדי ארץ"</b> (מיכה ו, ב) ומן ההקבלה שבתוך הפסוקים אפשר ללמוד ש"איתן" הוא קשה, כמו סלע או הר. <b>אחרים אומרים: מנין ל"איתן" שהוא ישן —</b> <b>שנאמר: "גוי איתן הוא, גוי מעולם הוא"</b> (ירמיה ה, טו).
  שנינו: <b>"ועורפין אותה בקופיץ מאחוריה".</b> ומסבירים: <b>מאי טעמא</b> <small>[מה טעם]</small> הדבר? — <b>גמר</b> <small>[למד]</small> בגזירה שווה <b>עריפה עריפה מחטאת העוף</b> שגם בה נזכר שורש "ערף" ("ומלק את ראשו ממול ערפו". ויקרא ה, ח), שעריפה אינה אלא מן העורף.
<big>א  </big>עוד שנינו במשנה: <b>"ומקומה,</b> מקום עריפת העגלה, <b>אסור מלזרוע ומליעבד". תנו רבנן</b> <small>[שנו חכמים]:</small> מה שנאמר <b>"אשר לא יעבד בו ולא יזרע"</b> (דברים כא, ד), מדובר <b>לשעבר,</b> כלומר, מקום שלא עבדו ולא זרעו בו קודם לכן, אלו <b>דברי ר' יאשיה. ר' יונתן אומר: להבא,</b> כלומר, שאסור לזרוע ולעבוד בו מאז והלאה.
<b>רבא אמר: להבא —</b> <b>דכולי עלמא לא פליגי</b> <small>[הכל אינם חולקים]</small> שאסור בזריעה ועבודה, <b>דכתיב</b> <small>[שנאמר]:</small> <b>"ולא יזרע"</b> בלשון עתיד, <b>כי פליגי</b> <small>[כאשר נחלקו]</small> הרי זה לגבי <b>לשעבר. ר' יאשיה</b> האוסר מקום שנעבד בעבר, <b>סבר: מי כתיב</b> <small>[האם כתוב]</small> בלשון ציווי לעתיד <b>"ולא יעובד"? ור' יונתן</b> אומר: <b>מי כתיב</b> <small>[האם כתוב]</small> בלשון עבר <b>"אשר לא נעבד"? ור' יאשיה</b> אומר על כך: <b>"אשר" —</b> <b>לשעבר משמע, ור' יונתן</b> סבור כי <b>"אשר"</b> לשון <b>רבויא</b> <small>[ריבוי]</small> <b>הוא,</b> כפי שיתבאר להלן, ואין במשמעותו לשון עבר.
  שנינו במשנה ש<b>מותר לסרוק שם פשתן ולנקר שם אבנים. תנו רבנן</b> <small>[שנו חכמים]:</small> מה שנאמר <b>"אשר לא יעבד בו ולא יזרע" —</b> <b>אין לי אלא זריעה, שאר עבודות</b> שאסור גם כן לעשות בו <b>מנין? תלמוד לומר: "אשר לא יעבד בו" מכל מקום.</b>
<b>אם כן מה תלמוד לומר "ולא יזרע"</b> אחרי שאמר כבר בלשון כללית "לא יעבד"? <b>לומר לך: מה זריעה מיוחדת שהיא</b> מלאכה <b>בגופה של קרקע אף כל</b> מלאכה <b>שהיא</b> דווקא <b>בגופה של קרקע</b> — אסורה, <b>יצא סריקת פשתן וניקור אבנים שאינן</b> מלאכות הנעשות <b>בגופה של קרקע.</b>
ומקשים: <b>ואימא</b> <small>[ואמור]</small> ודרוש את הפסוק אחרת: <b>"אשר לא יעבד בו"</b> הוא <b>כלל, "ולא יזרע"</b> הרי <b>פרט,</b> ואמרו חכמים שכל מקום בו נאמרו <b>כלל ופרט —</b> <b>אין בכלל אלא מה שבפרט; זריעה —</b> <b>אין</b> <small>[כן]</small> אסורה, <b>מידי אחרינא</b> <small>[דבר אחר] —</small> <b>לא!</b> ומתרצים: <b>"אשר"</b> לשון <b>רבויא</b> <small>[ריבוי]</small> <b>הוא,</b> שבא לרבות כל מלאכה, ולא בא הפרט אלא להגדיר את סוגי המלאכות האסורות.
<big>ב  </big>שנינו: <b>"זקני העיר רוחצין ידיהן" כו'. תנו רבנן</b> <small>[שנו חכמים],</small> נאמר: <b>"וכל זקני העיר ההיא הקרבים אל החלל ירחצו את ידיהם על העגלה הערופה בנחל"</b> (דברים כא, ו). <b>שאין תלמוד,</b> לא צריך היה, <b>לומר "הערופה"</b> שהרי בעגלה זו אנו מדברים, <b>ומה תלמוד לומר "הערופה"</b> — הכוונה היא שירחצו את ידיהם <b>על מקום עריפתה של עגלה.</b>
<b>עוד שנינו במשנה על הנאמר</b> <b>"ואמרו ידינו לא שפכו את הדם הזה ועינינו לא ראו", וכי על לבנו עלתה שבית דין שופכין דמים</b> שצריכים הם לומר שאינם כאלה? <b>אלא, לא בא לידינו ופטרנוהו</b> והכוונה היא: <b>בלא מזונות ולא ראינוהו והנחנוהו —</b> <b>בלא לויה</b> שלא גרמו לכך אף בעקיפין.
<b>תניא</b> <small>[שנויה</small> ברייתא<small>]:</small> <b>היה ר' מאיר אומר: כופין ללויה,</b> כלומר, כופים את מי שאינו רוצה ללוות את חבירו, שילווהו, כיון <b>ששכר הלויה אין לה שיעור,</b> וראיה לדבר <b>שנאמר: "ויראו השמרים איש יוצא מן העיר ויאמרו לו הראנו נא את מבוא העיר ועשינו עמך חסד"</b> (שופטים א, כד) <b>וכתיב</b> <small>[ונאמר]:</small> <b>"ויראם את מבוא העיר"</b> (שופטים א, כה), <b>ומה חסד עשו עמו —</b> <b>שכל אותה העיר הרגו לפי חרב, ואותו האיש ומשפחתו שלחו.</b>
ונאמר: <b>"וילך האיש ארץ החתים ויבן עיר ויקרא שמה לוז הוא שמה עד היום הזה"</b> (שופטים א, כו) ועל כך <b>תניא</b> <small>[שנויה</small> ברייתא<small>]:</small> <b>היא לוז שצובעין בה תכלת, היא לוז שבא סנחריב</b> שהגלה עמים רבים ממקום למקום <b>ולא בלבלה</b> ולא הגלה אותה ממקומה, בא <b>נבוכדנצר</b> שכבש והחריב ארצות רבות <b>ולא החריבה, ואף מלאך המות אין לו רשות לעבור בה. אלא זקנים שבה, בזמן שדעתן קצה עליהן</b> בחייהם, <b>יוצאין חוץ לחומה והן מתים.</b>
<b>והלא דברים קל וחומר: ומה כנעני זה שלא דיבר בפיו</b> ולא אמר במפורש היכן מבוא העיר, <b>ולא הלך ברגליו</b> אלא רק הראה להם את הדרך — <b>גרם הצלה לו ולזרעו עד סוף כל הדורות,</b> <b>מי שעושה לויה</b> לחבירו <b>ברגליו על אחת כמה וכמה</b>  ששכרו גדול.
 ושואלים:  <b>במה הראה להם</b> אותו איש את הדרך לעיר? <b>חזקיה אמר: בפיו עקם להם,</b> כלומר, על ידי עקימת פיו, בתנועות שפתיו, הראה להם היכן המבוא, <b>ר' יוחנן אמר: באצבעו</b> בלבד <b>הראה להם. תניא כוותיה</b> <small>[שנויה</small> ברייתא <small>כשיטתו]</small> של <b>ר' יוחנן: בשביל שכנעני זה הראה באצבעו, גרם הצלה לו ולזרעו עד סוף כל הדורות.</b>
<b>אמר ר' יהושע בן לוי: המהלך בדרך ואין לו לויה,</b> שאין מי שילווה אותו — <b>יעסוק בתורה, שנאמר</b> בדברי תורה: <b>"כי לוית חן הם לראשך וענקים לגרגרתיך"</b> (משלי א, ט). <b>ו</b>עוד <b>אמר ר' יהושע בן לוי: בשביל ארבעה פסיעות שלוה פרעה לאברהם, שנאמר: "ויצו עליו פרעה אנשים" וגו'</b> (בראשית יב, כ) <b>נשתעבד בבניו ארבע מאות שנה שנאמר: "ועבדום וענו אתם ארבע מאות שנה"</b> (בראשית טו, יג). <b>אמר רב יהודה אמר רב: כל המלוה את חבירו ארבע אמות בעיר —</b> <b>אינו ניזוק</b> באותו ליווי. מסופר: <b>רבינא אלויה</b> <small>[ליווהו]</small> <b>לרבא בר יצחק ארבע אמות בעיר, מטא לידיה היזיקא ואיתציל</b> <small>[הגיע לידיו היזק וניצל</small> ממנו<small>].</small>
<b>תנו רבנן</b> <small>[שנו חכמים]:</small> <b>הרב</b> מלווה <b>לתלמיד —</b> <b>עד עיבורה</b> (קצה האחרון) <b>של עיר, חבר לחבר</b> מלווה אותו <b>עד תחום שבת</b> של אותה עיר (שהוא מיל), <b>תלמיד לרב —</b> <b>אין לו שיעור</b> ללוותו. ושואלים: <b>וכמה?</b> הרי בודאי אין מדובר פה שילווה אותו כל דרכו. <b>אמר רב ששת: עד פרסה,</b> שהיא ארבעה מילין. ומעירים: <b>ולא אמרן</b> <small>[אמרנו]</small> שיעור זה <b>אלא</b> ללוות את <b>רבו שאינו מובהק, אבל</b> את <b>רבו מובהק</b> מלווה <b>שלשה פרסאות.</b>
מסופר: <b>רב כהנא אלויה</b> <small>[ליווהו]</small> <b>לרב שימי בר אשי מ</b>העיר <b>פום נהרא עד בי ציניתא</b> <small>[</small>מקום <small>הדקלים]</small> של <b>בבל. כי מטו התם</b> <small>[כאשר הגיעו לשם]</small> <b>אמר ליה</b> <small>[לו]</small> רב כהנא לרב שימי בר אשי: <b>ודאי דאמריתו הני ציניתא</b> <small>[ה</small>אם <small>נכון</small> הוא <small>שאתם אומרים</small> ש<small>אותם דקלים]</small> של <b>בבל משני</b> <small>[משנותיו,</small> מימיו<small>]</small> של <b>אדם הראשון איתנהו</b> <small>[ישנם]</small> שם?
<b>אמר ליה</b> <small>[לו]</small> רב שימי בר אשי: <b>אדכרתן מלתא</b> <small>[הזכרת לי</small> על ידי כך <small>דבר]</small> ש<b>אמר ר' יוסי בר' חנינא: מאי דכתיב</b> <small>[מהו שנאמר]</small> <b>"בארץ לא עבר בה איש ולא ישב אדם שם"</b> (ירמיה ב, ו), ולכאורה תמוה: <b>וכי מאחר שלא עבר</b> בה איש — <b>היכן ישב (ומאחר שלא ישב היכן עבר)</b> ומה צורך בתוספת זו בכתוב? <b>אלא</b> הכוונה היא: <b>ארץ שגזר עליה אדם הראשון לישוב —</b> <b>נתישבה, ארץ שלא גזר עליה אדם הראשון —</b> <b>לא נתישבה.</b>
וכיוצא בו מסופר ש<b>רב מרדכי אלויה</b> <small>[ליווהו]</small> <b>לרב אשי מ</b>העיר <b>הגרוניא ועד בי כיפי, ואמרי לה</b> <small>[ו</small>יש <small>אומרים]</small> <b>עד בי דורא</b> ליווה אותו.
<b>אמר ר' יוחנן משום</b> (בשם) <b>ר' מאיר: כל שאינו מלוה</b> את חבירו <b>ו</b>אינו <b>מתלוה</b> שאינו מוכן שילווהו — <b>כאילו שופך דמים,</b> וראיה לדבר <b>שאילמלי ליווהו אנשי יריחו לאלישע לא גירה דובים לתינוקות, שנאמר:</b> <b>"ויעל משם בית אל והוא עלה בדרך ונערים קטנים יצאו מן העיר ויתקלסו בו ויאמרו לו עלה קרח עלה קרח"</b> (מלכים ב ב, כג), שאילו היו מלווים אותו היו מגרשים את הנערים הקטנים.
 אגב כך מפרשים מה כוונת דבריהם, <b>אמרו לו: עלה</b> צא מכאן, <b>שהקרחת עלינו את המקום,</b> שגרמת לנו נזק, משום שהם היו מתפרנסים מהספקת מים טובים ליריחו והוא המתיק את המים שבתוך העיר, ולא היה עוד צורך בהם. ושואלים: <b>מאי</b> <small>[מה]</small> פירוש <b>"ונערים קטנים"</b> שלכאורה צריך היה לכתוב או נערים או קטנים (ילדים)? <b>אמר ר' אלעזר</b> הכוונה היא: "נערים" — <b>שמנוערים מן המצות, "קטנים" —</b> <b>שהיו מקטני אמנה</b> שלא האמינו שתבוא להם פרנסה ממקום אחר. <b>תנא</b> <small>[שנה</small> החכם<small>]:</small> <b>נערים היו,</b> כלומר, גדולים בשנים <b>ובזבזו</b> (וביזו) <b>עצמן כקטנים.</b>
<b>מתקיף לה</b> <small>[מקשה על כך]</small> <b>רב יוסף: ודלמא</b> <small>[ושמא]</small> <b>על שם מקומן</b> נקראו נערים? <b>מי</b> <small>[האם]</small> <b>לא כתיב</b> <small>[נאמר]</small> <b>"וארם יצאו גדודים וישבו מארץ ישראל נערה קטנה"</b> (מלכים ב ה, ב), <b>וקשיא לן</b> <small>[ו</small>היה <small>קשה לנו]:</small> "<b>נערה" ו"קטנה",</b> כיצד יכולים שני הדברים להיות יחד? <b>ואמר ר' פדת: קטנה</b> ש<b>מן</b> העיר <b>נעורן,</b> ואף פה נפרש כך! ומשיבים: אי אפשר לומר כן, כי <b>התם</b> <small>[שם]</small> <b>לא מפרש מקומה,</b> ולכן אפשר לומר ש"נערה" פירושה מהעיר נעורן, אבל <b>הכא</b> <small>[כאן]</small> <b>מפורש מקומן</b> שהם מיריחו.
 עוד נאמר שם <b>"ויפן אחריו ויראם ויקללם בשם ה'"</b> (מלכים ב ב, כד). ושואלים: <b>מה ראה? אמר רב: ראה ממש,</b> כלומר, הביט, נעץ עיניו בהם. <b>כדתניא</b> <small>[כפי ששנינו</small> בברייתא<small>],</small> <b>רבן שמעון בן גמליאל אומר: כל מקום</b> שנאמר <b>שנתנו חכמים עיניהם</b> באדם מסויים — <b>או</b> שנגרמה לו <b>מיתה, או</b> שנגרם לו <b>עוני. ושמואל אמר: ראה</b> את מהותם, <b>שכולן נתעברה בהן אמן ביום הכיפורים</b> שאסור בתשמיש המיטה.
<b>ור' יצחק נפחא אמר: בלורית ראה להן,</b> שהם מגדלים שער <b>כגוים. ור' יוחנן אמר: ראה שלא היתה בהן לחלוחית של מצוה.</b> ושואלים על פירושו של ר' יוחנן: אם זאת היתה הסיבה שקללם, <b>ודלמא בזרעייהו ניהוה הוה</b> <small>[ושמא בזרעם תהיה]</small> לחלוחית של מצוה? <b>אמר ר' אלעזר:</b> ראה בנבואה שלא תהיה לחלוחית של מצוה <b>לא בם ולא בזרעם עד סוף כל הדורות.</b>
נאמר <b>"ותצאנה שתים דבים מן היער ותבקענה מהם ארבעים ושני ילדים"</b> (מלכים ב ב, כד)

Daf 47a

<b>רב ושמואל</b> נחלקו בכך, <b>חד</b> <small>[אחד]</small> מהם <b>אמר: נס</b> היה זה. <b>וחד</b> <small>[ואחד]</small> מהם <b>אמר: נס בתוך נס.</b> ומסבירים: <b>מאן דאמר</b> <small>[מי שאומר]</small> שהיה זה <b>נס —</b> <b>יער הוה</b> <small>[היה]</small> באותו מקום, אבל <b>דובים לא הוו</b> <small>[היו]</small> שם ונעשה נס ונוצרו. <b>מאן דאמר</b> <small>[מי שאומר]</small> שהיה זה <b>נס בתוך נס —</b> <b>לא יער הוה</b> <small>[היה]</small> שם <b>ולא דובים הוו</b> <small>[היו]</small> שם. ושואלים: ולמה הוצרך לעשות נס בתוך נס? <b>וליהוי</b> <small>[ושיהיו]</small> <b>דובים ו</b>ש<b>לא ליהוי</b> <small>[יהיה]</small> <b>יער</b> שעצם היער לא היה בו נס כלל! ומסבירים: <b>דבעיתי</b> <small>[ש</small>הדובים <small>מפחדים]</small> בשטח גלוי. אבל בתוך היער, שהוא מקומם, הם מתנפלים אפילו על בני אדם.
<b>אמר ר' חנינא: בשביל ארבעים ושנים קרבנות שהקריב בלק מלך מואב</b> כאשר ביקש בלעם לקלל את ישראל <b>הובקעו מישראל ארבעים ושנים ילדים</b> באותו מעשה עם אלישע. ושואלים: <b>איני</b> <small>[</small>וכי <small>כן הוא]?</small> האם לכך הביאו הקרבנות שהקריב?
<b>והאמר</b> <small>[והרי אמר]</small> <b>רב יהודה אמר רב: לעולם יעסוק אדם בתורה ובמצות, ואף על פי</b> שעוסק בהם <b>שלא לשמה. שמתוך שלא לשמה בא לשמה. ש</b>הרי <b>בשכר ארבעים ושנים קרבנות שהקריב בלק מלך מואב זכה ויצתה</b> (יצאה) <b>ממנו רות שיצא ממנו שלמה</b> שהקריב גם הוא הרבה קרבנות, <b>שכתוב ביה</b> <small>[בו]</small> <b>"אלף עלות יעלה שלמה"</b> (מלכים א ג, ד). <b>ו</b>כן <b>אמר ר' יוסי בן חוני: רות בתו של עגלון בנו של בלק היתה!</b> ומשיבים: <b>תאותו מיהא</b> <small>[על כל פנים]</small> <b>לקללה הוי</b> <small>[היתה]</small> ולכן גרם הדבר גם קללה.
 נאמר שם: <b>"ויאמרו אנשי העיר אל אלישע הנה נא מושב העיר טוב כאשר אדני ראה</b> והמים רעים והארץ משכלת<b>"</b> (מלכים ב ב, יט), ושואלים: <b>וכי מאחר</b> ש<b>מים רעים וארץ משכלת, אלא מה טובתה? אמר ר' חנין: חן מקום על יושביו,</b> שלמרות החסרונות אנשים אוהבים את מקומם. <b>אמר ר' יוחנן: שלשה חינות הן</b> שפועלות בצורה דומה: <b>חן מקום על יושביו, חן אשה על בעלה</b> למרות שיכולים להיות בה חסרונות, <b>חן מקח על מקחו</b> חן של הדבר על זה שקנה אותו, שהוא טוב בעיניו.
<big>א</big> <b>תנו רבנן</b> <small>[שנו חכמים]:</small> <b>שלשה חלאין חלה אלישע: אחד</b> כעונש על <b>שגירה דובים בתינוקות, ואחד</b> נענש על <b>שדחפו לגחזי בשתי ידים</b> ולא הניח לו דרך לחזור בו, <b>ואחד שמת בו, שנאמר</b> בו חולי שלוש פעמים: <b>"ואלישע חלה את חליו אשר ימות בו"</b> (מלכים ב יג, יד).
<b>תנו רבנן</b> <small>[שנו חכמים]:</small> <b>לעולם תהא שמאל דוחה וימין מקרבת</b> שגם אם דוחים תלמיד, עדיין צריכים לתת לו פתח לחזור בו, <b>לא כאלישע שדחפו לגחזי בשתי ידיו, ולא כיהושע בן פרחיה שדחפו לישו הנוצרי בשתי ידיו.</b>
ומפרשים: <b>אלישע מאי היא</b> <small>[מה היה]</small> המעשה, <b>דכתיב</b> <small>[שנאמר]:</small> <b>"ויאמר נעמן</b> (לגיחזי) <b>הואל קח ככרים"</b> (מלכים ב ה, כג) <b>וכתיב</b> <small>[ונאמר]:</small> <b>"ויאמר אליו</b> (אלישע לגיחזי) <b>לא לבי הלך כאשר הפך איש מעל מרכבתו לקראתך העת לקחת את הכסף ולקחת בגדים וזיתים וכרמים וצאן ובקר ועבדים ושפחות"</b>  (מלכים ב ה, כו).
 ושואלים:  <b>ומי שקיל כולי האי</b> <small>[והאם לקח</small> את <small>כל זה]</small> הלא רק <b>כסף ובגדים הוא דשקיל</b> <small>[שלקח]!</small> <b>אמר ר' יצחק: באותה שעה היה אלישע עוסק ב</b>סוגיה של <b>שמנה שרצים</b> המטמאים, <b>אמר לו</b> לגיחזי: <b>רשע, הגיע עת</b> עבורך <b>ליטול</b> בעולם הזה <b>שכר שמנה שרצים</b> שעסקת בסוגיה זו, וכנגד זה קיבל שמונה דברים. <b>"וצרעת נעמן תדבק בך ובזרעך לעולם"</b> (מלכים ב ה, כז). בענין זה מביאים כי לאחר אותו ענין נאמר <b>"וארבעה אנשים היו מצרעים"</b> (מלכים ב ז, ג) ועל כך <b>אמר ר' יוחנן: זה גחזי ושלשת בניו.</b>
נאמר <b>"ויבא אלישע דמשק"</b> (מלכים ב ח, ז) ושואלים: <b>למה הלך</b> לשם? <b>אמר ר' יוחנן: שהלך להחזירו לגחזי בתשובה, ולא חזר</b> בו. <b>אמר לו: חזור בך. אמר לו</b> גיחזי: <b>כך מקובלני ממך, כל מי שחטא והחטיא את הרבים —</b> <b>אין מספיקין בידו לעשות תשובה.</b>
ושואלים: <b>מאי עבד</b> <small>[מה עשה]</small> גיחזי שהחטיא את הרבים? <b>איכא דאמרי</b> <small>[יש שאומרים]:</small> <b>אבן שואבת תלה לו לחטאת</b> (עגל) <b>ירבעם, והעמידו</b> בדרך זו <b>בין שמים לארץ,</b> ועל ידי כך היה נראה דבר מופלא והיו עובדים אותו יותר. <b>ואיכא דאמרי</b> <small>[ויש שאומרים]:</small> <b>שם</b> קדוש <b>חקק לה</b> לאותה עבודה זרה <b>אפומה</b> <small>[על פיה]</small> <b>והיתה אומרת "אנכי" ו"לא יהיה לך".</b>
<b>ואיכא דאמרי</b> <small>[ויש שאומרים]:</small> <b>רבנן דחה מקמיה</b> <small>[חכמים דחה מלפניו]</small> ולא הניחם לבוא אל אלישע, <b>דכתיב</b> <small>[שנאמר]</small> לאחר אותה פרשה: <b>"ויאמרו בני הנביאים אל אלישע הנה נא המקום אשר אנחנו ישבים שם לפניך צר ממנו"</b> (מלכים ב ו, א), <b>מכלל</b> ש<b>עד האידנא</b> <small>[עכשיו]</small> <b>לא הוה דחיק</b> <small>[היה דחוק]</small> המקום, ומדוע — מפני שכל עוד היה גיחזי שם היה דוחה אותם.
<b>יהושע בן פרחיה מאי היא</b> <small>[מה היה]</small> המעשה — <b>כדהוה קא קטיל ינאי מלכא לרבנן</b> <small>[כאשר היה הורג ינאי המלך את החכמים],</small> <b>שמעון בן שטח אטמינהו אחתיה</b> <small>[הטמינה אותו אחותו]</small> שהיתה אשתו של ינאי, <b>ואילו</b> <b>ר' יהושע בן פרחיה אזל ערק</b> <small>[הלך ברח]</small> <b>לאלכסנדריא של מצרים. כי הוה שלמא</b> <small>[כאשר נעשה שלום]</small> בין ינאי והחכמים, <b>שלח ליה</b> <small>[לו]</small> <b>שמעון בן שטח</b> לר' יהושע מכתב זה: <b>מני</b> (ממני) <b>ירושלים עיר הקודש לך אלכסנדריא של מצרים: אחותי! בעלי שרוי בתוכך ואני יושבת שוממה. אמר</b> ר' יהושע בן פרחיה: <b>שמע מינה</b> <small>[למד מכאן]</small> מרמז זה <b>הוה ליה שלמא</b> <small>[יש לו שלום]</small> ואפשר לחזור.
<b>כי אתא</b> <small>[כאשר בא]</small> ר' יהושע חזרה לארץ ישראל <b>אקלע לההוא אושפיזא</b> <small>[נזדמן לפונדק אחד]</small> <b>קם קמייהו ביקרא שפיר, עבדי ליה יקרא טובא</b> <small>[עמד לפניהם בכבוד יפה,</small> ו<small>עשו לו כבוד הרבה],</small> <b>יתיב וקא משתבח</b> <small>[ישב</small> ר' יהושע בן פרחיה <small>והיה משתבח]</small> בהם, ואומר: <b>כמה נאה אכסניא זו! אמר ליה</b> <small>[לו]</small> <b>ישו הנוצרי</b> שהיה אחד מתלמידיו: <b>רבי,</b> אבל <b>עיניה</b> של האשה <b>טרוטות</b> (זולגות דמעות). <b>אמר ליה</b> <small>[לו]:</small> <b>רשע, בכך אתה עוסק</b> בהסתכלות בנשים? <b>אפיק ארבע מאה שפורי ושמתיה</b> <small>[הוציא ארבע מאות שופרות ונידה אותו].</small> <b>כל יומא אתא לקמיה ולא קבליה</b> <small>[כל יום היה בא</small> ישו <small>לפניו ולא קיבל אותו</small> בחזרה<small>].</small>
<b>יומא חד הוה קרי</b> <small>[יום אחד היה קורא]</small> ר' יהושע בן פרחיה <b>קרית</b> (קריאת) <b>שמע, אתא לקמיה</b> <small>[בא</small> ישו <small>לפניו].</small> <b>הוה בדעתיה לקבוליה</b> <small>[היה בדעתו לקבלו]</small> בפעם זו, <b>אחוי ליה בידיה</b> <small>[הראה לו בידו]</small> שימתין, ואילו ישו <b>סבר מדחא דחי ליה</b> <small>[חשב</small> שהוא <small>דוחה אותו]</small> לגמרי, <b>אזל זקף לבינתא פלחא</b> <small>[הלך העמיד לבינה</small> ו<small>עבד אותה]</small> כעבודה זרה. <b>אמר ליה</b> <small>[לו]</small> ר' יהושע בן פרחיה: <b>חזור בך! אמר ליה</b> <small>[לו]:</small> <b>כך מקובלני ממך, כל החוטא ומחטיא את הרבים אין מספיקין בידו לעשות תשובה.</b> ש<b>אמר מר</b> <small>[החכם]:</small> <b>ישו הנוצרי כישף והסית והדיח והחטיא את ישראל.</b>
<b>תניא</b> <small>[שנויה</small> ברייתא<small>],</small> <b>ר' שמעון בן אלעזר אומר, יצר</b> הרע, <b>תינוק, ואשה —</b> <b>תהא שמאל דוחה וימין מקרבת,</b> שאם דוחים אותם יותר מדי יכול הדבר להביא לידי נזק.
<big>ב משנה</big> <b>נמצא ההורג</b> (הרוצח) <b>עד שלא נערפה העגלה —</b> <b>תצא</b> העגלה <b>ותרעה בעדר,</b> ואין בה שום קדושה מיוחדת. אם נמצא <b>משנערפה העגלה,</b> אף על פי שלא עשו את כל הטקס — אסורה בהנאה ו<b>תקבר במקומה, ש</b>הרי <b>על ספק באתה מתחילתה</b> שלא היה ברור מי הרוצח — <b>כיפרה ספיקה,</b> כלומר, סיימה את תפקידה <b>והלכה לה</b> והריהי עגלה ערופה לכל דבר. <b>נערפה העגלה ואחר כך נמצא ההורג —</b> <b>הרי זה יהרג,</b> ואין אומרים שכבר נתכפר לו על ידי עריפת העגלה.
<b>עד אחד אומר "ראיתי את ההורג" ועד אחד אומר "לא ראית", אשה אומרת "ראיתי" ואשה אומרת "לא ראית" —</b> <b>היו עורפין</b> את העגלה, שכל זמן שאין עדות ברורה על הרוצח — מביאים עגלה על הספק. וכן אם <b>עד אחד אומר "ראיתי" ושנים אומרים "לא ראית" —</b> <b>היו עורפין,</b> שסומכים על השנים. <b>שנים אומרים "ראינו" ואחד אומר להן "לא ראיתם" —</b> <b>לא היו עורפין.</b>
ועוד אמרו <b>משרבו הרוצחנין בטלה עגלה ערופה. משבא אליעזר בן דינאי, ותחינה בן פרישה היה נקרא, חזרו לקרותו "בן הרצחן",</b> שכיון שכבר היו אנשים רוצחים מפורסמים ברבים — שוב לא היה מקום לעגלה ערופה.
 ועוד אמרו <b>משרבו המנאפים פסקו המים המרים</b> שלא השקו את הסוטות. <b>ור' יוחנן בן זכאי</b> הוא ש<b>הפסיקן שנאמר: "לא אפקוד על בנותיכם כי תזנינה ועל כלותיכם כי תנאפנה כי הם</b> עם הזונות יפרדו
<b>"</b>(הושע ד, יד), שהם עצמם היו נואפים. <b>משמת יוסי בן יועזר איש צרידה ויוסי בן יהודה איש ירושלים —</b> <b>בטלו האשכלות,</b> כלומר, הם היו אחרוני האשכולות, כאשר יבואר עניינם, <b>שנאמר: "אין אשכול לאכול בכורה אותה נפשי"</b> (מיכה ז, א). ועוד בסיפור העבר: <b>יוחנן כהן גדול העביר</b> (ביטל) את <b>הודיית המעשר,</b> שמזמנו אין מתוודים עוד על ביעור המעשרות. <b>אף הוא בטל את המעוררין ואת הנוקפין</b> שהיו במקדש.

Daf 47b

<b>עד ימיו היה פטיש</b> של נפחים <b>מכה בירושלים</b> בחול המועד, והוא ביטל את הדבר. <b>ו</b>עוד: <b>בימיו אין צריך לשאול על הדמאי</b> (תבואה שאין יודעים בוודאות שהיא מעושרת), לפי שהכל היו מעשרים.
<big>א גמרא</big> <b>תנו רבנן</b> <small>[שנו חכמים]:</small> <b>מנין שאם נערפה העגלה ואחר כך נמצא ההורג שאין</b> עריפתה <b>פוטרת אותו</b> מעונש — <b>תלמוד לומר: "ולארץ לא יכפר לדם אשר שפך בה כי אם בדם שפכו"</b> (במדבר לה, לג).
שנינו: <b>עד אחד אומר "ראיתי את ההורג"</b> והשני אומר "לא ראית" — היו עורפים. ומדייקים: <b>טעמא</b> <small>[הטעם]</small> דווקא ש<b>מכחיש ליה</b> <small>[אותו]</small> העד השני, <b>הא</b> <small>[הרי]</small> אם <b>לא</b> היה <b>מכחיש ליה</b> <small>[אותו]</small> <b>עד אחד —</b> <b>מהימן</b> <small>[נאמן]</small> בזה ואין עורפים.
<b>מנהני מילי</b> <small>[מניין הדברים הללו]?</small> ומשיבים, <b>דתנו רבנן</b> <small>[ששנו חכמים]:</small> נאמר בדין עגלה ערופה <b>"לא נודע מי הכהו"</b> (דברים כא, א), ונדייק: <b>הא</b> <small>[הרי]</small> אם <b>נודע מי הכהו, אפילו</b> ידע זאת <b>אחד בסוף העולם —</b> <b>לא היו עורפין. ר' עקיבא אומר: מנין לסנהדרין שראו</b> בעצמם <b>אחד שהרג את הנפש ואין מכירין אותו,</b> כלומר, אין מזהים אותו בבירור, <b>שלא היו עורפין —</b> <b>תלמוד לומר: "ועינינו לא ראו"</b> (במדבר לה, ז), <b>והלא ראו.</b>
ושואלים: <b>השתא דאמרת</b> <small>[עכשיו שאתה אומר]</small> שבענין זה <b>עד אחד מהימן</b> <small>[נאמן],</small> אם כן <b>אידך חד היכי מצי מכחיש ליה</b> <small>[האחד האחר איך יכול להכחיש אותו]?</small> <b>והאמר</b> <small>[והרי אמר]</small> <b>עולא: כל מקום שהאמינה תורה</b> ל<b>עד אחד —</b> <b>הרי כאן</b> עדותו נחשבת כעדות גמורה של <b>שנים</b> עדים, <b>ואין דבריו של אחד</b> מתקיימים <b>במקום שנים!</b> ומשיבים: <b>אמר</b> <small>[</small>יכול היה <small>לומר]</small> <b>לך</b> <b>עולא: תני</b> <small>[</small>תקן ו<small>שנה]:</small> <b>לא היו עורפין</b> את העגלה. <b>וכן אמר ר' יצחק: תני</b> <small>[שנה]:</small> <b>לא היו עורפין.</b> 
<b>ו</b>אילו <b>ר' חייא אמר: תני</b> <small>[שנה]:</small> <b>היו עורפין.</b> ושואלים: <b>ולר' חייא קשיא</b> <small>[קשה]</small> מה שאמר <b>עולא!</b> ומשיבים: <b>לא קשיא</b> <small>[אין</small> זה <small>קשה],</small> <b>כאן</b> במשנה, מדובר כשבאו שניהם <b>בבת אחת</b> — מבטלים את העדות, ואילו <b>כאן</b> בדברי עולא, מדובר כשבאו <b>בזה אחר זה,</b> שלאחר שקיבלו כבר את עדותו של העד הראשון אין עד שני יכול לבטל את עדותו.
<b>תנן</b> <small>[שנינו</small> במשנה<small>]:</small> <b>עד אחד אומר "ראיתי את ההורג" ושנים אומרים "לא ראית" —</b> <b>היו עורפין.</b> ונדייק מכאן: <b>הא חד וחד</b> <small>[הרי</small> אם באו <small>אחד ואחד</small> אחריו<small>]</small> <b>לא היו עורפין,</b> אם כן <b>תיובתא</b> <small>[קושיה חמורה]</small> על <b>ר' חייא</b>  שגרס במשנתנו "עורפין"!
 ומשיבים:  <b>וליטעמיך</b> <small>[ולטעמך,</small> לשיטתך<small>]</small> שכך אתה מדייק, <b>אימא סיפא</b> <small>[אמור</small> את מה ששנינו ב<small>סופה]</small> של המשנה: <b>שנים אומרים "ראינו" ועד אחד אומר "לא ראיתם" —</b> <b>לא היו עורפין,</b> ונדייק: <b>הא חד וחד</b> <small>[והרי</small> אם היו <small>אחד ואחד] —</small> <b>היו עורפין.</b> ואם כן הדיוקים בשני חלקי המשנה סותרים זה את זה!
<b>אלא</b> צריך לפרש שאין לדייק כאן באופן זה: <b>מתניתין</b> <small>[משנתנו]</small> כולה לא בעדים כשרים מדברת אלא <b>ב</b>אנשים שהם <b>פסולי עדות, וכ</b>שיטת <b>ר' נחמיה,</b> ש<b>אמר: כל מקום שהאמינה תורה</b> לדברי <b>עד אחד</b> ואין צורך בעדות גמורה של שני עדים <b>הלך אחר רוב דעות,</b> כלומר, כשיש הכחשה בין העדויות, פוסקים כפי העדות שיש לה יותר תומכים, בין אם כשרים לעדות ובין אם לאו, <b>ועשו</b> עדות <b>שתי נשים</b> שהן בדרך כלל פסולות לעדות נגד <b>איש אחד כ</b>עדות <b>שני אנשים באיש אחד.</b> זו שיטה אחת, ולפיה משנתנו עוסקת בעד אחד כשר מול שני עדים פסולים.
<b>ואיכא דאמרי</b> <small>[ויש שאומרים]</small> ששיטת ר' נחמיה היא באופן אחר: <b>כל היכא דאתא</b> <small>[מקום שבא]</small> <b>עד אחד כשר מעיקרא</b> <small>[מתחילה],</small> <b>אפילו מאה נשים</b> המכחישות אותו <b>כי</b> <small>[כמו]</small> עד <b>אחד דמיין</b> <small>[נחשבות].</small> <b>והכא</b> <small>[וכאן]</small> ששנינו: עד אחד אומר "ראיתי" ושנים אומרים "לא ראית" — עורפים, ומשמע שמבטלים את עדות הראשון, <b>במאי עסקינן</b> <small>[במה אנו עוסקים] —</small> <b>כגון דאתאי</b> <small>[שבאה]</small> <b>אשה מעיקרא</b> <small>[מתחילה]</small> והעידה שראתה את ההורג ובאות שתי נשים אחריה והעידו שלא ראתה. <b>ותרצה</b> <small>[ותקן]</small> לשיטה זו את דברי <b>ר' נחמיה הכי</b> <small>[כך],</small> <b>ר' נחמיה אומר: כל מקום שהאמינה תורה</b> לדברי <b>עד אחד —</b> <b>הלך אחר רוב דעות, ועשו שתי נשים באשה אחת כשני אנשים באיש אחד. אבל שתי נשים</b> המעידות <b>באיש אחד</b> כשהוא כשר לעדות — <b>כי פלגא ופלגא דמי</b> <small>[כמו חצי וחצי דומה]</small> הדבר, ולא במקרה כזה דיברה משנתנו.
<b>ו</b>שואלים: אם כן <b>תרתי</b> <small>[שני]</small> קטעים במשנה המחדשים אותו דין שב<b>פסולי עדות</b> הולכים אחר רוב דעות, <b>למה לי?</b> ומסבירים: <b>מהו דתימא</b> <small>[שתאמר]:</small> <b>כי אזלינן בתר</b> <small>[כאשר אנחנו הולכים אחר]</small> <b>רוב דעות</b> בפסולים, הרי זה <b>לחומרא</b> <small>[להחמיר]</small> ולהצריך להביא עגלה ערופה, <b>אבל לקולא</b> <small>[להקל]</small> ולא להתחשב כלל בדעת היחיד שמכחיש את השנים שאומרים שראו, ולא להביא עגלה — <b>לא,</b> על כן <b>קא משמע לן</b> <small>[השמיע לנו]</small> שאין הבדל בזה.
<big>ב  </big>שנינו במשנה ש <b>משרבו הרוצחין</b> בטלה עגלה ערופה. <b>תנו רבנן</b> <small>[שנו חכמים]:</small> <b>משרבו הרוצחנין בטלה עגלה ערופה.</b> וההסבר לכך: <b>לפי שאינה באה אלא על הספק,</b> לכן <b>משרבו הרוצחנין בגלוי</b> ויודעים מי הם הרוצחים — <b>בטלה עגלה ערופה.</b>
<b>ועוד שנינו:</b> <b>משרבו הנואפין</b> בטלו המים המרים. <b>תנו רבנן</b> <small>[שנו חכמים],</small> נאמר: <b>"ונקה האיש מעון</b> והאשה ההיא תשא את עוונה" (במדבר ה, לא), ונדייק: <b>בזמן שהאיש מנוקה מעון —</b> <b>המים בודקין את אשתו,</b> ואולם אם <b>אין האיש מנוקה מעון —</b> <b>אין המים בודקין את אשתו.</b> <b>ואומר: "לא אפקוד על בנותיכם כי תזנינה" כו'</b>  (הושע ד, יד).
 ושואלים:  <b>מאי</b> <small>[מה]</small> התוספת של <b>ואומר?</b> שהרי לכאורה הדבר כבר נלמד מדברי התורה עצמם! ומסבירים: <b>וכי תימא</b> <small>[ואם תאמר]</small> שמן הפסוק "ונקה האיש מעוון" נלמד כי <b>עון דידיה</b> <small>[שלו] —</small> <b>אין</b> <small>[כן]</small> הוא שגורם שלא תיבדק, אבל עוון <b>דבניה ודבנתיה</b> <small>[של בניו ושל בנותיו] —</small> <b>לא, תא שמע</b> <small>[בוא</small> ו<small>שמע]</small> את הדבר ממה שנאמר <b>"לא אפקוד על</b> (בגלל) <b>בנותיכם כי תזנינה ועל כלותיכם כי תנאפנה"</b> (הושע ד, יד).
<b>וכי תימא</b> <small>[ואם תאמר]:</small> <b>עון</b> ניאוף <b>אשת איש —</b> <b>אין</b> <small>[כן],</small> שרק בגלל עוון כזה ("תנאפנה") אין המים בודקים, אבל <b>עון</b> של מי שבעל <b>פנויה —</b> <b>לא,</b> לכן <b>תא שמע</b> <small>[בוא</small> ו<small>שמע]</small> מהמשך הכתוב <b>"כי הם עם הזנות יפרדו ועם הקדשות יזבחו" וגו'</b> (הושע ד, יד).
 כיון שהסבירו את הפסוק שואלים: <b>מאי</b> <small>[מה]</small> פירוש סופו <b>"ועם לא יבין ילבט"? אמר ר' אלעזר: אמר להם נביא לישראל: אם אתם מקפידין על עצמכם —</b> <b>מים בודקין נשותיכם, ואם לאו</b> <small>[לא] —</small> <b>אין המים בודקין נשותיכם,</b> ונמצא שאנשים מתלבטים ואינם יודעים אם חטאו נשיהם.
<big>ג</big> <b>משרבו בעלי הנאה,</b> אנשים שמקבלים טובת הנאה מאחרים — <b>נתעותו הדינין ונתקלקלו המעשים ואין נוח בעולם. משרבו רואי פנים בדין</b> שמטים את הדין לצד מסויים לפי גדולתו ומעלתו של הנידון — <b>בטל "לא תגורו</b> מפני איש<b>"</b> (דברים א, יז) <b>ופסק "לא תכירו</b> פנים במשפט<b>"</b> (דברים א, יז), <b>ופרקו עול שמים, ונתנו עליהם עול בשר ודם.</b>
<b>משרבו לוחשי לחישות בדין</b> שהיו לוחשים ויועצים לדיינים — <b>רבה חרון אף בישראל, ונסתלקה השכינה, משום שנאמר: "</b>אלהים ניצב בעדת אל <b>בקרב אלהים ישפט"</b> (תהלים פב, א), שהשכינה מצויה בין הדיינים וכשאין דנים כראוי הרי היא מסתלקת. <b>משרבו</b> אלה ש<b>"אחרי בצעם</b> (כספם) <b>לבם הלך"</b> (יחזקאל לג, לא) — <b>רבו "האמרים לרע טוב ולטוב רע"</b> (ישעיה ה, כ) כלומר, המתייחסים לרשעים כאילו היו צדיקים. <b>משרבו האומרים לרע טוב ולטוב רע —</b> <b>רבו "הוי הוי",</b> כלומר, צרות שזועקים עליהן "הוי", <b>בעולם.</b>
<b>משרבו מושכי הרוק</b> שנוהגים מנהג גאווה בעצמם — <b>רבו היהירים</b> בכלל, <b>ונתמעטו התלמידים,</b> שכל אחד מתייהר לומר שאינו צריך ללמוד, <b>ו</b>לפיכך <b>התורה חוזרת על לומדיה</b> לחפש מי שילמד אותה. ועוד, <b>משרבו היהירים התחילו בנות ישראל להנשא ליהירים, שאין דורינו רואה אלא לפנים</b>  בחיצוניות הדברים ואינו מסתכל בתוכנם.
 ומקשים:  <b>איני</b> <small>[</small>וכי <small>כך הוא]</small> שהבנות רוצות להינשא ליהירים?! <b>והאמר מר</b> <small>[והרי אמר החכם]:</small> <b>האי מאן דמיהר</b> <small>[מי שמתייהר,</small> מתגאה<small>]</small> <b>אפילו אאינשי ביתיה לא מיקבל</b> <small>[על אנשי ביתו,</small> על אשתו, <small>איננו מתקבל],</small> <b>שנאמר: "גבר יהיר ולא ינוה"</b> (חבקוק ב, ה), כלומר, <b>לא ינוה —</b> <b>אפילו בנוה</b> (בבית) <b>שלו</b> אינו מתקבל! מסבירים: <b>מעיקרא קפצה עליה</b> <small>[מתחילה קופצת עליו]</small> ורוצה להינשא לו משום שנראה לה כאדם גדול, <b>לסוף</b> שהיא מכירה בו <b>מיתזיל עלייהו</b> <small>[נעשה מזולזל בעיניהן].</small>
ועוד ממשיכה הברייתא: <b>משרבו מטילי מלאי על בעלי בתים</b> שקבעו שבעלי בתים יתנו סכומים מסויימים להחזקת הדיינים — <b>רבה השוחד והטיית משפט, ופסקה טובה. משרבו</b> אותם דיינים ומנהיגים שאומרים <b>"מקבלני טובתך" ו"מחזקני טובותיך" —</b> <b>רבו "איש הישר בעיניו יעשה"</b> (שופטים יז, ו), <b>שפלים הוגבהו והגבוהים הושפלו, ומלכותא אזלא ונולא</b> <small>[והמלכות הולכת ומתנוולת].</small> <b>משרבו צרי עין וטורפי טרף</b> (אנשים הלהוטים אחר רווחים) — <b>רבו מאמצי הלב וקופצי ידים מלהלוות, ועברו על מה שכתוב בתורה</b> "לא תאמץ את לבבך ולא תקפוץ את ידך מאחיך האביון... <b>השמר לך פן</b> יהיה דבר עם לבבך... ולא תתן לו" (דברים טו, ט).
<b>משרבו</b> הנשים שהיו נוהגות בפריצות <b>"נטויות גרון ומשקרות עינים"</b> (ישעיה ג, טז) — <b>רבו מים המרים</b> משום שרבתה הזנות, <b>אלא שפסקו</b> לבסוף המים המרים מפני שרבתה הזנות כל כך. <b>משרבו מקבלי מתנות —</b> <b>נתמעטו הימים ונתקצרו השנים, דכתיב</b> <small>[שנאמר]:</small> <b>"ושונא מתנת יחיה"</b> (משלי טו, כז). <b>משרבו זחוחי הלב</b> (אנשים המתגאים בליבם) — <b>רבו מחלוקת בישראל. משרבו תלמידי שמאי והילל שלא שימשו כל צורכן</b> את רבותיהם — <b>רבו מחלוקת בישראל, ונעשית תורה כשתי תורות. משרבו מקבלי צדקה מן הגוים —</b> <b>היו ישראל למעלה והם למטה, ישראל לפנים והם לאחור</b> (כלומר, ההיפך, שישראל למטה, אלא שלא רצה להשתמש בלשון שהיא גנאי לישראל).
<big>ד  </big>שנינו במשנה <b>משמת יוסי בן יועזר</b> בטלו אשכולות. ושואלים: <b>מאי</b> <small>[מה]</small> פירוש <b>"אשכולות"? אמר רב יהודה אמר שמואל,</b> הכוונה היא <b>איש שהכל בו,</b> שיש בו כל דרכי תורה ומצוות. שנינו: <b>יוחנן כהן גדול העביר הודיית המעשר כו'.</b> ושואלים: <b>מאי טעמא</b> <small>[מה טעם]</small> עשה כן? <b>אמר ר' יוסי בר' חנינא: לפי שאין נותנין אותו</b> את המעשר <b>כתיקונו</b> ככתוב בתורה. ומדוע? <b>דרחמנא אמר דיהבי</b> <small>[שהתורה אמרה שיתנו]</small> מעשר ראשון <b>ללוים</b>

Daf 48a

<b>ואנן קא יהבינן</b> <small>[ואנו נותנים</small> אותו<small>]</small> <b>לכהנים,</b>  שקנס עזרא את הלויים שלא יקבלו מעשר ראשון מפני שלא עלו עימו מבבל לארץ ישראל. ולכן אינו יכול עוד לומר את הוידוי שנאמר בו "עשיתי ככל אשר ציוויתני" (דברים כו, יד), שהרי לא נתן ללויים.
 ושואלים:  <b>ולודי</b> <small>[ושיתוודה]</small> על <b>שאר מעשרות</b> שאותם נתן כדין? <b>אמר ריש לקיש: כל בית שאין מתודה על</b> הפרשת <b>מעשר ראשון —</b> <b>שוב אין מתודה על שאר מעשרות.</b> ושואלים: <b>מאי טעמא</b> <small>[מה טעם]</small> הדבר? <b>אמר אביי: הואיל ופתח בו הכתוב תחילה</b>  במעשר ראשון ללויים, שהרי נאמר "וגם נתתיו ללוי ולגר ליתום ולאלמנה ככל מצוותך אשר ציויתני" (דברים כו, יג).
 ושואלים:  <b>מכלל</b> הדברים שאמרנו, שביטל ר' יוחנן את הוידוי על המעשרות, אתה לומד שעל כל פנים <b>אפרושי הוו מפרשי</b> <small>[שהיו מפרישים]</small> מעשר בימי יוחנן כהן גדול? <b>והא תניא</b> <small>[והרי שנינו</small> בברייתא<small>]:</small> <b>אף הוא,</b> יוחנן כהן גדול, <b>ביטל את הוידוי, וגזר על הדמאי.</b> ומדוע גזר — <b>לפי ששלח</b> שליחים <b>בכל גבול ישראל</b> ובדק <b>וראה שאין</b> הכל <b>מפרישין אלא תרומה גדולה בלבד, ו</b>אילו <b>מעשר ראשון ומעשר שני —</b> <b>מקצתן</b> של אנשים <b>מעשרין ומקצתן אין מעשרין.</b>
<b>אמר להם: בני, בואו ואומר לכם: כשם שתרומה גדולה יש בה עון מיתה</b> אם אוכל תבואה שלא הופרשה ממנה תרומה — <b>כך תרומת מעשר</b> (אם לא הפרישו הלויים ממעשר ראשון שקיבלו ונתנוהו לכהנים) <b>וטבל</b> (תבואה שלא הופרשו ממנה מעשרות) <b>יש בהן עון מיתה.</b>
וכיון שראה שיש ספק בדבר אם הפרישו מעשרותיהם <b>עמד והתקין להם</b> תקנה זו של דמאי, שהיא: <b>הלוקח פירות מעם הארץ</b> שלא ברור לנו אם הוא מעשר — <b>מפריש מהן</b> מספק <b>מעשר ראשון ומעשר שני. מעשר ראשון מפריש ממנה תרומת מעשר ונותנה לכהן, ו</b>את <b>מעשר שני עולה ואוכלו בירושלים.</b> אבל <b>מעשר ראשון ומעשר עני</b> שמותרים באכילה לזרים ואין ללויים ולעניים אלא זכות ממונית בהם — <b>המוציא מחבירו עליו הראיה,</b> ומכיון שאין הלויים או העניים יכולים להוכיח שאכן לא הופרש המעשר מתבואה זו —  אינם יכולים להוציא ממנו את מעשרותיהם. ומכל מקום למדנו מכאן שלא היו כולם מפרישים מעשר בזמנו של יוחנן כהן גדול!
 ומשיבים:  <b>תרתי</b> <small>[שני</small> דברים<small>]</small> <b>תקן: ביטל וידוי</b> של <b>חבירים,</b> שאפילו החברים המפרישים מעשרות לא יתוודו וידוי מעשר, <b>וגזר על דמאי של עמי הארץ,</b> שמא אינם מפרישים.
<big>א  </big>שנינו במשנה: <b>ואף הוא</b> יוחנן כהן גדול <b>ביטל את המעוררים.</b> ושואלים: <b>מאי</b> <small>[מה</small> הם<small>]</small> <b>מעוררים</b> אלה? <b>אמר רחבה: בכל יום ויום שהיו עומדים לוים על דוכן</b> בבית המקדש <b>ואומרים "עורה למה תישן ה'"</b> (תהלים מד, כד), <b>אמר להן</b> יוחנן כהן גדול: <b>וכי יש שינה לפני המקום</b> שאתם אומרים "עורה"? <b>והלא כבר נאמר "הנה לא ינום ולא יישן שומר ישראל"</b> (תהלים קכא, ד)! <b>אלא בזמן שישראל שרוין בצער ו</b>אילו <b>אומות העולם בנחת ושלוה —</b> <b>לכך נאמר "עורה למה תישן ה'",</b> אבל כשאומרים זאת בכל בוקר מתפרש הדבר בדרך לא נכונה, ולכן ביטל את האמירה.
<b>שנינו שיוחנן כהן גדול ביטל גם</b> <b>את הנוקפים.</b> ושואלים: <b>מאי</b> <small>[מה</small> הם<small>]</small> <b>"נוקפים"</b> אלה? <b>אמר רב יהודה אמר שמואל: שהיו מסרטין</b> (עושים סריטה) <b>לעגל</b> העומד לשחיטה <b>בין קרניו, כדי שיפול דם בעיניו</b> ויהיה קל יותר לשחוט אותו. <b>אתא איהו בטיל</b> <small>[בא הוא</small> ו<small>ביטל]</small> את הדבר <b>משום דמיחזי כי מומא</b> <small>[שנראה</small> הדבר <small>כמו</small> שמטיל בו <small>מום].</small>
<b>במתניתא תנא</b> <small>[בברייתא שנה]</small> פירוש אחר ל"נוקפין": <b>שהיו חובטין אותו</b> את העגל <b>במקלות</b> להמם אותו לפני שחיטה <b>כדרך שעושין אותו לפני עבודה זרה. אמר להם</b> יוחנן כהן גדול: <b>עד מתי אתם מאכילין נבילות למזבח!</b> ושואלים: וכי <b>נבילות</b> היו אלה?! <b>הא שחיט להו</b> <small>[הרי שוחט אותן]</small> ולא מתו מעצמם! <b>אלא</b> הכוונה היא שהיו נעשות בכך <b>טריפות,</b> ומדוע — <b>שמא</b> מתוך המכות <b>ניקב קרום של מוח</b> ונעשה העגל טריפה. לכן <b>עמד והתקין להם טבעות בקרקע</b> שיקשרו את הבהמות שם ולא יצטרכו לאמצעים אחרים להקל על שחיטתן.
<b>ועוד שנינו:</b> <b>עד ימיו</b> של יוחנן כהן גדול <b>היה פטיש מכה בירושלים.</b> ומסבירים: שמדובר <b>בחולו של מועד,</b> ונראה כביזוי המועד.
<b>ועוד שנינו:</b> <b>כל ימיו לא היה אדם צריך לשאול על הדמאי.</b> ומעירים שזהו <b>כדאמרן</b> <small>[כמו שאמרנו]</small> שתיקן שיהיו מעשרים את הדמאי, ומשום כך אין אדם נזקק לשאול את חבירו אם תבואה זו מעושרת.
<big>ב משנה</big> ועוד דברים שבטלו: <b>משבטלה סנהדרין בטל</b> גם <b>השיר מבית המשתאות,</b> שאין שרים עוד בסעודה על היין, <b>שנאמר: "בשיר לא ישתו יין" וגו'</b> (ישעיה כד, ט).
<b>משמתו נביאים הראשונים בטלו אורים ותומים. משחרב בית המקדש בטל השמיר ו</b>בטל <b>נופת צופים, ופסקו אנשי אמנה מישראל, שנאמר: "הושיעה ה' כי גמר חסיד</b> כי פסו אמונים מבני אדם
<b>"</b>(תהלים יב, ב). <b>רבן שמעון בן גמליאל אומר: העיד ר' יהושע: מיום שחרב בית המקדש אין יום שאין בו קללה</b> מסוג זה או אחר, <b>ולא ירד הטל לברכה, וניטל טעם הפירות. ר' יוסי אומר: אף ניטל שומן הפירות. ר' שמעון בן אלעזר אומר: הטהרה</b> שבטלה <b>נטלה</b> מן הפירות <b>את הטעם ואת הריח, המעשרות</b> שבטלו <b>נטלו את שומן הדגן. וחכמים אומרים: הזנות והכשפים</b> הם ש<b>כילו את הכל.</b>
<big>ג גמרא</big> על תחילת המשנה שואלים: <b>וממאי</b> <small>[וממה,</small> מניין<small>]</small> למדים אנו ש<b>משבטלה סנהדרי כתיב</b> <small>[נאמר]</small> הפסוק "בשיר לא ישתו יין" (ישעיה כד, ט)? <b>אמר רב הונא בריה</b> <small>[בנו]</small> של <b>רב יהושע:</b> ש<b>אמר קרא</b> <small>[הכתוב]</small> במקום אחר: <b>"זקנים משער שבתו בחורים מנגינתם"</b> (איכה ה, יד), הרי שיש קשר בין ביטול ("שבתו") הסנהדרין ("זקנים משער") לבין הפסקת הנגינה ("בחורים מנגינתם").
<b>אמר רב: אודנא דשמעא זמרא</b> <small>[אוזן השומעת זמר] —</small> <b>תעקר,</b> שאסור לשמוע זמר לאחר החורבן. <b>אמר רבא:</b> אם יש <b>זמרא בביתא</b> <small>[זמר בבית] —</small> יש <b>חורבא בסיפא</b> <small>[חורבן על הסף],</small> <b>שנאמר: "קול ישורר בחלון חרב בסף כי ארזה ערה"</b> (צפניה ב, יד).
 ושואלים אגב כך: <b>מאי</b> <small>[מה</small> פירוש<small>]</small> הנימוק <b>"כי ארזה ערה"?</b> וכן <b>אמר ר' יצחק:</b> הרי <b>בית המסובך בארזים</b> הרי <b>עיר הוא</b> וחזק ביותר! <b>אלא</b> יש לפרש: <b>אפילו בית המסובך</b> ומסוכך <b>בארזים מתרועע</b> אם נשמע בו זמר. <b>אמר רב אשי: שמע מינה</b> <small>[למד מכאן]</small> <b>כי מתחיל חורבא</b> <small>[כאשר מתחיל החורבן] —</small> <b>בסיפא</b> <small>[בסף]</small> הוא <b>מתחיל, שנאמר: "חרב בסף". ואיבעית אימא</b> <small>[ואם תרצה אמור]</small> <b>מהכא</b> <small>[מכאן]</small> אנו למדים דבר זה, שכתוב <b>"ושאיה יכת שער"</b> (ישעיה כד, יב), כלומר, השד הקרוי "שאיה", המחריב את הבתים, מכה בתחילה בשער. <b>אמר מר בר רב אשי: לדידי חזי ליה</b> <small>[אני בעצמי ראיתי אותו]</small> את השאיה <b>ו</b>היה <b>מנגח</b> והורס <b>כי תורא</b> <small>[כמו שור].</small>
<b>אמר רב הונא: זמרא דנגדי ודבקרי</b> <small>[זמר של מושכי האניות ושל מוליכי הבקר] —</small> <b>שרי</b> <small>[מותר],</small> משום שהשיר שלהם הוא כדי לתת קצב לעבודתם. <b>דגרדאי</b> <small>[של האורגים] —</small> <b>אסיר</b> <small>[אסור],</small> משום שאינם מזמרים אותו אלא להנאתם. מסופר: <b>רב הונא בטיל זמרא</b> <small>[ביטל</small> את מיני <small>הזמר]</small> ובאה ברכה לכל, <b>קם</b> <small>[עמד]</small> מחיר <b>מאה אווזי בזוזא</b> <small>[אווזים בדינר]</small> <b>ומאה סאה חיטי</b> <small>[חיטים]</small> <b>בזוזא</b> <small>[בדינר]</small> <b>ולא איבעי</b> <small>[היה להם ביקוש]</small> אפילו במחיר כה זול, משום שהיה השפע מרובה. <b>אתא</b> <small>[בא]</small> <b>רב חסדא</b> לאחר מכן <b>זלזיל ביה</b> <small>[זילזל בו]</small> באיסור זה, וכתוצאה מכך <b>איבעאי אווזא בזוזא</b> <small>[נצטרכו אווז</small> אחד <small>בדינר</small> אחד<small>]</small> <b>ולא משתכח</b> <small>[נמצא].</small>
<b>אמר רב יוסף:</b> אם <b>זמרי גברי ועני נשי</b> <small>[מזמרים הגברים ועונות הנשים]</small> — <b>פריצותא</b> <small>[פריצות</small> היא<small>],</small> אם <b>זמרי נשי ועני גברי</b> <small>[מזמרות הנשים ועונים הגברים]</small> — הרי זה גורם להבערת היצר <b>כאש בנעורת.</b> ושואלים: <b>למאי נפקא מינה</b> <small>[מה יוצא מזה]</small> אם מגדירים את הדברים כך או כך? הרי מדברי רב יוסף עולה ששניהם אסורים! ומשיבים: <b>לבטולי הא מקמי הא</b> <small>[לבטל זה מלפני זה]</small> כי אם אינו יכול לבטל את השירה בכלל — שיבטל תחילה את האופן החמור יותר, שהוא כאש בנעורת.
<b>אמר ר' יוחנן: כל השותה בארבעה מיני זמר —</b> <b>מביא חמש פורעניות לעולם, שנאמר: "הוי משכימי בבקר שכר ירדפו מאחרי בנשף יין ידליקם והיה כנור ונבל תף וחליל ויין משתיהם ואת פעל ה' לא יביטו"</b> (ישעיה ה, יא-יב) שמנויים שם ארבעה מיני כלי זמר (כינור, נבל, תוף וחליל),
<b>מה כתיב</b> <small>[נאמר]</small> <b>אחריו: "לכן גלה עמי מבלי דעת"</b> (ישעיה ה, יג) — <b>שגורמין גלות לעולם, "וכבודו מתי רעב"</b> (ישעיה ה, יג) — <b>שמביאין רעב לעולם, "והמונו צחה צמא"</b> (ישעיה ה, יג) — <b>שגורמין לתורה</b> המשולה למים <b>שתשתכח מלומדיה, "וישח אדם וישפל איש"</b> (ישעיה ה, טו) — <b>שגורמין שפלות לשונאו של הקדוש ברוך הוא</b> (בלשון נקיה: לקדוש ברוך הוא), <b>ואין "איש" אלא הקדוש ברוך הוא</b> <b>שנאמר: "ה' איש מלחמה"</b> (שמות טו, ג), <b>"ועיני גבהים תשפלנה"</b> (ישעיה ה, טו) — <b>שגורמין שפלות של ישראל,</b> הרי חמש פורעניות.
<b>ומה,</b> איזה עונש, <b>כתיב</b> <small>[נאמר]</small> <b>אחריו —</b> <b>"לכן</b>

Daf 48b

<b>הרחיבה שאול נפשה ופערה פיה לבלי חק וירד הדרה והמונה ושאונה ועלז בה"</b> (ישעיה ה, יד), שלבסוף יורדים לשאול.
<big>א  </big>שנינו במשנה: <b>משמתו נביאים הראשונים</b> בטלו אורים ותומים. ושואלים: <b>מאן</b> <small>[מי</small> הם<small>]</small> <b>"נביאים הראשונים"? אמר רב הונא: זה דוד ושמואל ושלמה,</b> ואחריהם לא היו עוד האורים והתומים. <b>רב נחמן אמר:</b> כבר <b>בימי דוד, זימנין סליק</b> <small>[פעמים עלה</small> להם<small>],</small> הצליחו לקבל תשובה באורים ותומים, <b>וזימנין</b> <small>[ופעמים]</small> <b>לא סליק</b> <small>[עלה]</small> ולא קיבלו תשובה, <b>שהרי שאל צדוק</b> הכהן הגדול בימי דוד באורים ותומים — <b>ועלתה לו,</b> קיבל תשובה, <b>שאל אביתר —</b> <b>ולא עלתה לו, שנאמר:</b> <b>"ויעל אביתר"</b> (שמואל ב טו, כד) ופירשו — שנסתלק (עלה) משום כך מן הכהונה.
<b>מתיב</b> <small>[מקשה]</small> <b>רבה בר שמואל: "ויהי לדרש אלהים בימי זכריהו המבין בראת האלהים"</b> (דברי הימים ב כו, ה), <b>מאי לאו</b> <small>[האם אין]</small> הכוונה שהיה מבין <b>באורים ותומים</b> למרות שהיה אחרי שלמה המלך? ודוחים: <b>לא, ב</b>מראות ה<b>נביאים</b> היה מבין אך לא באורים ותומים.
<b>תא שמע</b> <small>[בוא</small> ו<small>שמע]</small> ראיה לדבר ממה ששנינו בברייתא: <b>משחרב בית המקדש ראשון בטלו ערי מגרש, ופסקו אורים ותומים, ופסק מלך מבית דוד.</b>
<b>ואם לחשך אדם לומר</b> שאורים ותומים לא פסקו, שהרי נאמר בראשית ימי בית שני <b>"ויאמר התרשתא להם אשר לא יאכלו מקדש הקדשים עד עמד כהן לאורים ולתמים</b> (עזרא ב, סג), שלכאורה נראה שהיה זה רק ענין של המתנה, עד שיבנה בית המקדש השני, <b>[אמור לו]</b> שאין הדחיה לזמן מועט וקצוב, אלא <b>כאדם שאומר לחבירו</b> על דבר שיתרחש אי פעם בעתיד הרחוק <b>"עד שיחיו מתים ויבא משיח בן דוד".</b> ומכל מקום מפורש בברייתא כי כל זמן שהיה בית ראשון קיים לא פסקו אורים ותומים!
<b>אלא אמר רב נחמן בר יצחק: מאן</b> <small>[מי</small> הם<small>]</small> <b>"נביאים הראשונים"</b> שנאמר שמשמתו בטלו אורים ותומים — <b>לאפוקי</b> <small>[להוציא]</small> <b>מחגי זכריה ומלאכי,</b> שנביאים <b>אחרונים נינהו</b> <small>[הם].</small> <b>דתנו רבנן</b> <small>[ששנו חכמים]:</small> <b>משמתו חגי זכריה ומלאכי נסתלקה רוח הקודש</b> של נבואה גלויה <b>מישראל.</b> הרי שהם היו הנביאים האחרונים. <b>ואף על פי כן היו משתמשים בבת קול</b> משמים שהיתה נשמעת להם, כגון המסופר
<b>שפעם אחת היו מסובין</b> חכמים <b>בעליית בית גוריא ביריחו, נתנה עליהן בת קול מן השמים ואמרה: יש בכם אדם אחד שראוי שתשרה שכינה עליו</b> כנביא, <b>אלא שאין דורו ראוי לכך. נתנו</b> המצויים שם <b>עיניהם בהלל הזקן, וכשמת הספידוהו</b> בנוסח: <b>הי חסיד, הי עניו, תלמידו של עזרא.</b>
<b>ושוב פעם אחרת,</b> דורות לאחר מכן, כש<b>היו</b> חכמים <b>מסובין בעלייה ביבנה, נתנה להן בת קול מן השמים ואמרה להן: יש בכם אדם אחד שראוי שתשרה שכינה עליו, אלא שאין דורו זכאין לכך, נתנו</b> החכמים <b>עיניהם בשמואל הקטן, וכשמת הספידוהו</b> בנוסח: <b>הי עניו, הי חסיד, תלמידו של הלל.</b>
<b>ואף הוא</b> שמואל הקטן <b>אמר בשעת מיתתו</b> דברי נבואה: <b>שמעון,</b> רבן שמעון בן גמליאל, <b>וישמעאל,</b> ר' ישמעאל בן אלישע כהן גדול — <b>לחרבא</b> <small>[לחרב]</small> יהיו, <b>וחברוהי</b> <small>[וחבריהם] —</small> <b>לקטלא</b> <small>[למוות],</small> <b>ושאר עמא</b> <small>[העם] —</small> <b>לביזא</b> <small>[לביזה],</small> <b>ועקן סגיאין עתידין למיתי</b> <small>[וצרות גדולות עתידות לבוא]</small> <b>על עמא</b> <small>[העם].</small> ומספרים: <b>ואף על ר' יהודה בן בבא בקשו לומר</b> בהספדו נוסח <b>"הי חסיד הי עניו", אלא שנטרפה שעה</b> ולא יכלו לעשות זאת, מפני <b>שאין מספידין על הרוגי מלכות,</b> ור' יהודה בן בבא מהרוגי מלכות היה.
<big>ב  </big>שנינו במשנה: <b>משחרב בית המקדש בטל השמיר כו'. תנו רבנן</b> <small>[שנו חכמים]:</small> <b>שמיר</b> ששנינו הוא זה <b>שבו</b> (בעזרתו) <b>בנה שלמה את בית המקדש, שנאמר:</b> <b>"והבית בהבנתו אבן שלמה מסע נבנה"</b> (מלכים א ו, ז) — <b>הדברים</b> הללו <b>ככתבן,</b> כלומר, לקחו אבנים שלימות וחתכון על ידי שמיר ובהן בנו, אלו <b>דברי ר' יהודה.</b>
<b>אמר לו ר' נחמיה: וכי אפשר לומר כן? והלא כבר נאמר "כל אלה אבנים יקרת</b> כמדות גזית <b>מגררות במגרה"</b> (מלכים א ז, ט), משמע שהאבנים לא היו כבריאתן, אלא תיקנו אותן במגרה שהיא כלי ברזל! <b>אם כן מה תלמוד לומר</b> <b>"</b>ומקבות והגרזן כל כלי ברזל <b>לא נשמע בבית בהבנתו"</b> <b>(מלכים א ו, ז) —</b> <b>שהיה מתקין,</b> מסתת את האבנים, <b>מבחוץ</b> (מחוץ להר הבית), <b>ומכניס מבפנים,</b> ובתוך הבית אכן לא השתמשו בברזל. <b>אמר רבי: נראין דברי ר' יהודה באבני מקדש</b> שלא היו מתקנים אותן בברזל, <b>ודברי ר' נחמיה באבני ביתו</b>  של המלך.
 ושואלים:  <b>ור' נחמיה,</b> הסבור שהיו משתמשים לבניית המקדש אף בכלי ברזל, <b>שמיר</b> אם כן <b>למאי אתא</b> <small>[למה בא],</small> לשם מה היה דרוש? ומשיבים: <b>מיבעי ליה לכדתניא</b> <small>[צריך</small> היה <small>אותו, לכפי ששנינו</small> בברייתא<small>]:</small> <b>אבנים הללו</b> שבחושן ובאפוד, שצריכים לכתוב עליהן את שמות השבטים <b>אין כותבין אותן בדיו —</b> <b>משום שנאמר:</b> <b>"פתוחי חותם"</b> (שמות כח, כא), לומר שצריך שיהיו השמות חקוקים באבן, <b>ואין מסרטין עליהם באיזמל, משום שנאמר:</b> <b>"במלואתם"</b> (שמות כח, כ) שצריכות האבנים להישאר במילואן בלי חסרון,
<b>אלא כותב עליהם</b> את האותיות <b>בדיו, ומראה להן,</b> כלומר, שם כנגדן בלא לנגוע בהן <b>שמיר מבחוץ, והן נבקעות מאליהן</b> לפי סימני הדיו, <b>כתאינה זו שנבקעת בימות החמה ואינה חסירה כלום, וכבקעה,</b> שדה, <b>זו שנבקעת בימות הגשמים ואינה חסירה כלום.</b> והשמיר היה איפוא בשביל חקיקות אלה.
<b>תנו רבנן</b> <small>[שנו חכמים]:</small> <b>שמיר זה —</b> <b>ברייתו,</b> גודלו, <b>כשעורה, ומששת ימי בראשית נברא, ואין כל דבר קשה יכול לעמוד בפניו. במה משמרין אותו</b> שלא ישבור כל דבר — <b>כורכין אותו בספוגין של צמר, ומניחין אותו באיטני</b> (בכלי) <b>של אבר</b> (עופרת) <b>מליאה סובי</b> (סובין של) <b>שעורין,</b> שכל אלה רכים ואין השמיר שובר אותם.
<big>ג</big> <b>אמר ר' אמי: משחרב מקדש ראשון בטלה שירא פרנדא</b> (סוג של משי) <b>וזכוכית לבנה. תניא נמי הכי</b> <small>[שנויה</small> ברייתא <small>גם כן כך]:</small> <b>משחרב מקדש ראשון בטלה שירא פרנדא וזכוכית לבנה ורכב ברזל, ויש אומרים:</b> בטל <b>אף יין קרוש</b> (שנעשה מוצק) <b>הבא משניר</b> (החרמון), <b>הדומה</b> לאחר קרישתו <b>כעיגולי דבילה.</b>
<b>שנינו במשנה שבטלה</b> <b>נופת צופים.</b> ושואלים: <b>מאי</b> <small>[מה</small> היא<small>]</small> <b>"נופת צופים"? אמר רב: סולת שצפה על גבי נפה,</b> כלומר, שהיא עבה ונשארת על גבי הנפה, <b>ודומה</b> בטעמה <b>לעיסה שנילושה בדבש ושמן. ולוי אמר</b> שנופת צופים היא <b>שתי ככרות הנדבקות בתנור ותופחות ובאות עד שמגיעות זו לזו. ור' יהושע בן לוי אמר: זה דבש הבא מן הציפיא</b> (מקומות גבוהים). ומסבירים: <b>מאי משמע</b> <small>[מה המשמעות],</small> כלומר, מה הקשר בין הדברים — <b>כדמתרגם</b> <small>[כפי ש</small>היה <small>מתרגם]</small> <b>רב ששת</b> את הפסוק "כאשר תעשינה הדבורים" (דברים א, מד) — <b>כמא דנתזן דבריאתה ושייטן ברומי עלמא ומתיין דובשא מעישבי טורא</b> <small>[כמו שמתפזרות הדבורים ושטות ברום העולם ומביאות דבש מעשבי ההר].</small>
<b>תנן התם</b> <small>[שנינו שם]</small> במשנה: <b>כל</b> דבר <b>הנצוק —</b> <b>טהור,</b> כלומר, גם אם יוצקים אותו לכלי טמא אין הזרם של הנוזל נחשב חיבור לטמא את מה שבתוך הכלי הטהור ממנו נוצק, <b>חוץ מדבש זיפים והצפיחים</b> שמרוב צמיגותם אינם נחשבים לנוזל. ושואלים: <b>מאי</b> <small>[מה]</small> פירוש <b>"זיפים"? אמר ר' יוחנן: דבש</b> מובחר כל כך <b>שמזייפין בו,</b> שמערבים בתוכו חומרים אחרים, ואין הדבר מורגש. <b>וריש לקיש אמר: על שם מקומו</b> הוא נקרא, <b>כדכתיב</b> <small>[כמו שנאמר]</small> ברשימת ערי יהודה <b>"זיף וטלם ובעלות"</b> (יהושע טו, כד).
<b>כיוצא בדבר אתה אומר</b> על הפסוק <b>"בבוא הזיפים ויאמרו לשאול הלא דוד" וגו'</b> (תהלים נד, ב) שואלים: <b>מאי</b> <small>[מה</small> הם<small>]</small> <b>"זיפים"</b> שהוזכרו בפסוק זה? <b>אמר ר' יוחנן:</b> כינוי של <b>בני אדם המזייפין</b> (המשקרים) <b>דבריהם. ור' אלעזר אומר: על שם מקומן</b> הם נקראים, <b>כדכתיב</b> <small>[כמו שנאמר]</small> <b>"זיף וטלם ובעלות".</b>
<big>ד</big> <b>נאמר במשנה: משחרב בית המקדש...</b> <b>ופסקו אנשי אמנה. אמר ר' יצחק: אלו בני אדם שהן מאמינין בהקדוש ברוך הוא</b> ובוטחים בו בכל מעשיהם. <b>דתניא</b> <small>[ש</small>כן <small>שנינו</small> <b>בברייתא</b><small>],</small> <b>ר' אליעזר הגדול אומר: כל מי שיש לו פת בסלו</b> לאכול היום <b>ואומר "מה אוכל למחר",</b> שאין לו דרך למצוא פת למחר — <b>אינו אלא מקטני אמנה,</b> כי צריך אדם להאמין שהקדוש ברוך הוא יספק לו את מזונו.
<b>והיינו</b> <small>[וזהו]</small> ש<b>אמר ר' אלעזר: מאי דכתיב</b> <small>[מהו שנאמר]</small> <b>"כי מי בז ליום קטנות"</b> (זכריה ד, י) — <b>מי גרם לצדיקים שיתבזבז שולחנן</b> (שכרם שנותנים להם) <b>לעתיד לבא —</b> <b>קטנות שהיה בהן,</b> ומהי? <b>שלא האמינו בהקדוש ברוך הוא</b> אמונה שלימה, <b>רבא אמר:</b> "מי בז ליום קטנות" — <b>אלו קטני בני רשעי ישראל</b> בניהם של אנשים רשעים מישראל, המתים בעודם קטנים,

Daf 49a

<b>שמבזבזין</b> (בוזזים, קורעים) <b>דין אביהם לעתיד לבוא.</b> ש<b>אומרים</b> הבנים <b>לפניו</b> בעת שדן הקדוש ברוך הוא את אבותיהם: <b>רבונו של עולם, מאחר שאתה עתיד ליפרע מהן,</b> מהאבות בעולם הבא על רשעותם, אם כן <b>למה הקהיתה שיניהם בם,</b> שציערתם כבר בחייהם, במותם של הבנים? ואם כן מותם של הבנים הוא כפרה לאבות.
<big>א</big> <b>אמר ר' אילעא בר יברכיה: אלמלא תפלתו של דוד</b> שהתפלל על כך, <b>היו כל ישראל מוכרי רבב</b> (שומן), כלומר, עוסקים במלאכות בזויות בלבד, <b>שנאמר:</b> <b>"שיתה ה' מורה להם"</b> (תהלים ט, כא), כלומר, שיתן ה' להם כבוד. <b>ואמר ר' אילעא בר יברכיה: אלמלא תפלתו של חבקוק</b> הנביא <b>היו שני תלמידי חכמים מתכסים בטלית אחת</b> מרוב עוני, <b>ועוסקין</b> כך <b>בתורה, שנאמר:</b> <b>"ה' שמעתי שמעך יראתי ה' פעלך בקרב שנים חייהו"</b> (חבקוק ג, ב), ש"פעלך (תורתך) בקרב שנים". <b>אל תקרא "בקרב שנים" אלא "בקרוב שנים"</b> כשהיא נלמדת על ידי שנים המתקרבים יחד בכיסוי אחד, ודאג חבקוק שלא יבוא מצב כזה, והתפלל שיבטל הקדוש ברוך הוא גזירה זו.
<b>ואמר ר' אילעא בר יברכיה: שני תלמידי חכמים המהלכין בדרך ואין ביניהן דברי תורה</b> ומשוחחים בדברים אחרים — <b>ראוין לישרף באש, שנאמר</b> באליהו ואלישע תלמידו: <b>"ויהי המה הלכים הלוך ודבר והנה רכב אש</b> וסוסי אש ויפרידו בין שניהם<b>"</b> (מלכים ב ב, יא), <b>טעמא</b> <small>[הטעם,</small> דווקא<small>]</small> משום <b>דאיכא</b> <small>[שיש]</small> <b>דיבור</b> ביניהם, שודאי היה זה דיבור של קדושה, <b>הא ליכא</b> <small>[הרי</small> אם <small>לא היה]</small> <b>דיבור —</b> <b>ראוין</b> היו <b>לישרף</b> ברכב אש זה.
<b>ואמר ר' אילעא בר יברכיה: שני תלמידי חכמים הדרין בעיר אחת ואין נוחין זה לזה בהלכה</b> אלא רבים זה עם זה — <b>אחד</b> מהם <b>מת ואחד גולה, שנאמר:</b> <b>"לנס שמה רוצח אשר ירצח את רעהו בבלי דעת"</b> (דברים ד, מב), <b>ואין דעת אלא תורה, שנאמר:</b> <b>"נדמו עמי מבלי הדעת"</b> (הושע ד, ו).
<b>אמר ר' יהודה בריה</b> <small>[בנו]</small> <b>של</b> <b>ר' חייא: כל תלמיד חכם העוסק בתורה מתוך הדחק</b> של עוני — <b>תפלתו נשמעת, שנאמר:</b> <b>"כי עם בציון ישב בירושל  ם בכו לא תבכה חנון יחנך לקול זעקך כשמעתו ענך"</b> (ישעיה ל, יט), <b>וכתיב בתריה</b> <small>[ונאמר אחריו]:</small> <b>"ונתן לכם ה' לחם צר ומים לחץ"</b> (ישעיה ל, כ), משמע שהיושבים ועוסקים בתורה ("עם בציון ישב") ואוכלים לחם צר מתחננים וה' שומע לקולם.
<b>ר' אבהו אומר:</b> תלמיד חכם כזה <b>משביעין אותו מזיו שכינה, שנאמר</b> בהמשך: <b>"והיו עיניך ראות את מוריך"</b> (ישעיה ל, כ). <b>ר' אחא בר חנינא אמר: אף אין הפרגוד</b> (מסך המסתיר) שלפני השכינה <b>ננעל בפניו, שנאמר:</b> <b>"ולא יכנף</b> (יתכסה) <b>עוד מוריך"</b> (ישעיה ל, כ).
<big>ב  </big>במשנה נאמר ש <b>רבן שמעון בן גמליאל אומר משום</b> (בשם) <b>ר' יהושע: מיום שחרב בית המקדש אין</b> לך יום שאין בו קללה. <b>אמר רבא: בכל יום ויום מרובה קללתו משל חבירו, שנאמר</b> בפרשת הקללות: <b>"בבקר תאמר מי יתן ערב ובערב תאמר מי יתן בקר"</b> (דברים כח, סז), וצריכים לבאר <b>הי</b> <small>[איזה]</small> <b>בקר</b> הוא זה? <b>אילימא</b> <small>[אם תאמר]</small> שאומרים בערב מי יתן <b>בקר</b> ש<b>למחר, מי ידע מאי הוי</b> <small>[האם יודע מה יהיה]</small> בבוקר של מחר שהוא מצפה לו? <b>אלא</b> ודאי הכוונה לבוקר <b>דחליף</b> <small>[שחלף],</small>  שבערב אומרים מי יתן את הבוקר שהיה, מפני שהערב כבר גרוע יותר מן הבוקר.
 ושואלים:  <b>ואלא</b> אם הכול פוחת ויורד כך, <b>עלמא אמאי קא מקיים</b> <small>[העולם על מה</small> הוא <small>מתקיים]?</small> ומשיבים: <b>אקדושה דסידרא</b> <small>[על קדושה ש</small>אומרים על <small>סדר</small> התפלה<small>]</small> בסוף "ובא לציון גואל", שאומרים קדושה של המלאכים ומתרגמים אותה, <b>ו</b>על <b>"יהא שמיה רבא"</b> שאומרים אותו בסוף דברי <b>אגדתא</b> <small>[אגדה],</small> <b>שנאמר:</b> <b>"ארץ עפתה כמו אפל צלמות ולא סדרים"</b> (איוב י, כב), <b>הא</b> <small>[הרי]</small> אם <b>יש סדרים</b> סדרי תפילה ולימוד — <b>תופיע מאופל</b> תצא הארץ מן האפילה.
<big>ג  </big>שנינו במשנה, כי משחרב המקדש <b>לא ירד טל לברכה וניטל טעם פירות וכו'. תניא</b> <small>[שנויה</small> ברייתא<small>]:</small> <b>ר' שמעון בן אלעזר</b> <b>אומר: טהרה</b> שבטלה — <b>בטלה טעם וריח, מעשר</b> שבטל — <b>ביטל שומן דגן.</b>
מסופר: <b>רב הונא אשכח תומרתא דחינוניתא</b> <small>[מצא תמרה ריחנית],</small> <b>שקלה, כרכה בסודריה</b> <small>[לקח אותה</small> ו<small>כרך אותה בסודרו].</small> <b>אתא</b> <small>[בא]</small> <b>רבה בריה</b> <small>[בנו],</small> <b>אמר ליה</b> <small>[לו]</small> הבן: <b>מורחינא ריחא דחינוניתא</b> <small>[מריח אני ריח של</small> תמרה <small>ריחנית].</small> <b>אמר ליה</b> <small>[לו]</small> רב הונא: <b>בני, טהרה יש בך,</b> לא בטל לגביך הריח. <b>יהבה ניהליה</b> <small>[נתן לו אותה].</small> <b>אדהכי אתא</b> <small>[בינתיים בא]</small> <b>אבא בריה</b> <small>[בנו]</small> של רבה, <b>שקלה, יהבה ניהליה</b> <small>[לקח</small> רבה את התמרה ו<small>נתן אותה לו</small> לבנו<small>].</small> <b>אמר ליה</b> <small>[לו]</small> רב הונא לרבה: <b>בני, שמחת את לבי</b> בטהרתך, <b>והקהיתה את שיני</b> שנראה שבנך חביב עליך יותר. ומעירים: <b>היינו דאמרי אינשי</b> <small>[זהו שאומרים אנשים]</small> בפתגם עממי: <b>רחמי דאבא</b> <small>[אהבת האב]</small> — <b>אבני</b> <small>[על הבנים</small> שלו<small>],</small> <b>רחמי דבני</b> <small>[אהבת הבנים] —</small> <b>אבני דהוו ליה</b> <small>[על הבנים שיש להם]</small>  יותר מאהבת אביהם.
 מסופר:  <b>רב אחא בר יעקב איטפל ביה</b> <small>[טיפל בו]</small> <b>ברב יעקב בר ברתיה</b> <small>[בן בתו]</small> שהיה יתום. <b>כי</b> <small>[כאשר]</small> <b>גדל</b> הנכד <b>אמר ליה</b> <small>[לו]</small> סבו פעם אחת: <b>אשקיין מיא</b> <small>[השקה אותי מים].</small> <b>אמר לו: לאו בריך אנא</b> <small>[אין אני בנך]</small> ואין אני מחוייב על פי הדין בכבודך. ואומרים: <b>והיינו דאמרי אינשי</b> <small>[וזהו שאומרים אנשים]</small> בפתגמם: <b>רבי רבי, בר ברתך אנא</b> <small>[גדל גדל</small> את הנכד, ולבסוף יאמר לך: <small>בן בתך אני]</small> ואינני חייב לדאוג לך.
<big>ד משנה</big> <b>בפולמוס</b> (מלחמה) <b>של אספסיינוס גזרו על עטרות חתנים,</b> שלא יתעטרו החתנים בעטרות, <b>ועל האירוס</b> (כלי זמר) שלא ינגנו בו.
<b>בפולמוס של טיטוס גזרו</b> איסור גם <b>על עטרות כלות, ו</b>גזרו <b>שלא ילמד אדם את בנו יוונית.</b>
<b>בפולמוס האחרון</b> של בר כוכבא <b>גזרו שלא תצא הכלה באפריון בתוך העיר, ורבותינו התירו שתצא הכלה באפריון בתוך העיר</b> משום צניעות.
 ועוד על דברים שבטלו: <b>משמת ר' מאיר בטלו מושלי משלים. משמת בן עזאי בטלו השקדנים. משמת בן זומא בטלו הדרשנים. משמת ר' עקיבא בטל כבוד התורה. משמת ר' חנינא בן דוסא בטלו אנשי מעשה</b> (בעלי מופת). <b>משמת ר' יוסי קטנתא פסקו חסידים. ולמה נקרא שמו "קטנתא" —</b> <b>שהיה קטנתא של חסידים,</b> כלומר, היה מקטנם ואחרוניהם של החסידים.
<b>משמת ר' יוחנן בן זכאי בטל זיו החכמה. משמת רבן גמליאל הזקן בטל כבוד התורה, ומתה טהרה ופרישות. משמת ר' ישמעאל בן פאבי בטלה זיו הכהונה. משמת רבי בטל ענוה ויראת חטא.</b>
<big>ה גמרא</big> <b>תנו רבנן</b> <small>[שנו חכמים]:</small> <b>ר' פנחס בן יאיר אומר: משחרב בית המקדש בושו חברים</b> (תלמידי חכמים) <b>ובני חורין</b> (מיוחסים), <b>וחפו ראשם, ונדלדלו אנשי מעשה, וגברו בעלי זרוע ובעלי לשון, ואין דורש ואין מבקש ואין שואל</b> על יראת שמים,
<b>על מי לנו להשען —</b> <b>על אבינו שבשמים</b> בלבד.
<b>ר' אליעזר הגדול אומר: מיום שחרב בית המקדש</b> היתה ירידת הדורות; <b>שרו חכימיא למהוי כספריא</b> <small>[החלו החכמים להיות כמו הסופרים,</small> מלמדי תינוקות<small>],</small> <b>וספריא כחזניא</b> <small>[והסופרים כמו שמשים],</small> <b>וחזניא כעמא דארעא</b> <small>[והחזנים כעמי הארץ],</small> <b>ועמא דארעא</b> <small>[ועמי הארץ]</small> 

Daf 49b

<b>אזלא ודלדלה</b> <small>[הולכים ודלים],</small> <b>ואין שואל ואין מבקש, על מי יש להשען —</b> <b>על אבינו שבשמים.</b>
ועוד אמר: <b>בעקבות משיחא</b> <small>[המשיח],</small> בסמוך לבואו, <b>חוצפא יסגא</b> <small>[החוצפה תיגדל]</small> <b>ויוקר יאמיר</b> (יגדל). <b>הגפן</b> אמנם <b>תתן פריה</b> אבל <b>היין</b> יהיה <b>ביוקר, ומלכות תהפך למינות ואין תוכחת,</b> אין מי שיוכיח על כך. <b>בית וועד</b> החכמים <b>יהיה ל</b>מקום <b>זנות, והגליל יחרב, והגבלן</b> (הגולן) <b>ישום</b> (יהיה שומם), <b>ואנשי הגבול יסובבו מעיר לעיר</b> בנדודיהם לבקש צדקה <b>ולא יחוננו,</b>
<b>וחכמות סופרים תסרח</b> (תימאס), <b>ויראי חטא ימאסו, והאמת תהא נעדרת. נערים פני זקנים ילבינו, זקנים יעמדו מפני קטנים,</b> ואף חיי המשפחה יהרסו — <b>בן מנוול אב, בת קמה</b> (מתקוממת) <b>באמה, כלה בחמתה, איבי איש אנשי ביתו, פני הדור</b> יהיו <b>כפני הכלב, הבן אינו מתבייש</b> עוד <b>מאביו, ועל מה יש לנו להשען</b> אחרי כל אלה — <b>על אבינו שבשמים.</b>
<big>א גמרא</big> <b>אמר רב:</b> מה שנאמר שביטלו את העטרות <b>לא שנו אלא</b> עטרות <b>של מלח וגפרית, אבל</b> עטרות <b>של הדס ושל וורד —</b> <b>מותר. ושמואל אומר: אף</b> עטרות <b>של הדס ושל וורד אסור,</b> אבל <b>של קנים ושל חילת</b> (סוף) — <b>מותר. ולוי אמר: אף</b> עטרות <b>של קנים ושל חילת אסור. וכן תני</b> <small>[שנה]</small> <b>לוי במתניתיה</b> <small>[בברייתא שלו]:</small> <b>אף של קנים ושל חילת אסור.</b>
שנינו במשנה שגזרו על עטרות חתנים <b>ועל האירוס.</b> ושואלים: <b>מאי</b> <small>[מה</small> הוא<small>]</small> <b>"אירוס"</b> זה? <b>אמר ר' אלעזר: טבלא דחד פומא</b> <small>[תוף של פה אחד]</small> שמקישים בו. מסופר: <b>רבה בר רב הונא עבד ליה לבריה טנבורא</b> <small>[עשה לו, לבנו טמבור],</small> <b>אתא אבוה תבריה</b> <small>[בא אביו,</small> רב הונא, ו<small>שבר אותו],</small> <b>אמר ליה</b> <small>[לו]:</small> <b>מיחלף בטבלא דחד פומא</b> <small>[</small>הרי זה <small>מתחלף בתוף של פה אחד]</small> ויבואו להתירו, <b>זיל עביד ליה</b> <small>[לך עשה לו]</small> תוף קטן <b>אפומא דחצבא</b> <small>[על פיו של כד]</small> <b>או אפומא דקפיזא</b> <small>[על פי סאה]</small> שמודדים בה, ולא תוף ממש.
עוד שנינו במשנה: <b>בפולמוס של טיטוס גזרו על עטרות כלות וכו'.</b> ושואלים: <b>מאי</b> <small>[מה</small> הן<small>]</small> <b>"עטרות כלות"</b> אלה? <b>אמר רבה בר בר חנה אמר ר' יוחנן: עיר,</b> עטרה מצוירת, <b>של זהב</b> שהיו מתקשטות בה הנשים. <b>תניא נמי הכי</b> <small>[שנויה</small> ברייתא <small>גם כן כך]:</small> <b>איזהו עטרות כלות —</b> <b>עיר של זהב, אבל עושה אותה</b> את העטרת לכלה במקום זה <b>כיפה של מילת</b> (צמר משובח).
<b>תנא</b> <small>[שנה</small> החכם<small>]:</small> <b>אף על חופת חתנים גזרו.</b> ושואלים: <b>מאי</b> <small>[מה</small> פירוש<small>]</small> <b>"חופת חתנים"?</b> שוודאי לא בטלו את חופות הנישואין. ומשיבים: הכוונה היא ל<b>זהורית המוזהבות</b> (בגדים צבועים בצבע אדום וזהורית, ומקושטים בזהב) שהיו תולים בחופה. <b>תניא נמי הכי</b> <small>[שנויה</small> ברייתא <small>גם כן כך]:</small> <b>אלו הן חופת חתנים</b> שגזרו עליה — <b>זהורית המוזהבות, אבל עושה פפירית</b> (מבנה של גומא) <b>ותולה בה כל מה שירצה.</b>
<big>ב  </big>שנינו במשנה שבפולמוס של טיטוס גזרו <b>שלא ילמד את בנו יוונית. תנו רבנן</b> <small>[שנו חכמים]</small> כיצד נגזרה הגזירה: <b>כשצרו מלכי בית חשמונאי זה על זה</b> במלחמת האחים שלהם <b>היה הורקנוס מבחוץ</b> לירושלים וצר עליה, <b>ואריסטובלוס מבפנים. בכל יום ויום היו משלשלין</b> מתוך העיר <b>דינרים בקופה, ומעלין להן</b> אותם שבחוץ בהמות להקרבת ה<b>תמידים</b> במקדש.
<b>היה שם</b> בירושלים <b>זקן אחד שהיה מכיר בחכמת יוונית, לעז להם</b> לאלו שבחוץ <b>בחכמת יוונית, אמר להן: כל זמן שעוסקים</b> בפנים <b>בעבודה</b> שבמקדש <b>אין נמסרין בידכם.</b> כיון ששמעו כך, <b>למחר שלשלו להם</b> מבפנים <b>דינרים בקופה והעלו להם</b> מבחוץ <b>חזיר. כיון שהגיע</b> החזיר <b>לחצי</b> גובה ה<b>חומה, נעץ</b> בה את <b>צפרניו</b> (טלפיו), <b>נזדעזעה ארץ ישראל ארבע מאות פרסה.</b>
<b>אותה שעה</b> שראו חכמים דבר זה <b>אמרו: ארור אדם שיגדל חזירים, וארור אדם שילמד לבנו חכמת יוונית. ועל אותה שנה</b> שנחרבה בה הארץ <b>שנינו: מעשה ובא עומר מגגות צריפים, ושתי הלחם מבקעת עין סוכר,</b>  שלא נמצא אלא במקומות רחוקים אלה. מן המשנה ומן המעשה המסופר בברייתא עולה שאסור ללמוד יוונית.
 ומקשים:  <b>איני</b> <small>[האם כן הוא]?</small> <b>והאמר</b> <small>[והרי אמר]</small> <b>רבי: בארץ ישראל</b> דיבור ב<b>לשון סורסי</b> (ארמית של ארץ ישראל) <b>למה? אלא אי</b> <small>[או]</small> שידברו ב<b>לשון הקודש</b> שהיא לשוננו, <b>אי</b> <small>[או]</small> ב<b>לשון יוונית</b> שהיא יפה. <b>ו</b>כן <b>אמר רב יוסף</b> כיוצא בזה: <b>בבבל לשון ארמי</b> שהיא לשון העם המדוברת <b>למה? אלא או</b> ידברו <b>לשון הקודש, או לשון פרסי</b>  שהיא לשון הממשלה!
 ומשיבים: יש להבדיל:  <b>לשון יוונית לחוד</b> היא מותרת, <b>וחכמת יוונית לחוד</b>  ואותה אסרו.
 ושואלים:  <b>וחכמת יוונית מי אסירא</b> <small>[האם</small> היא <small>אסורה]?</small> <b>והאמר</b> <small>[והרי אמר]</small> <b>רב יהודה אמר שמואל משום</b> (בשם) <b>רבן שמעון בן גמליאל: מאי דכתיב</b> <small>[מהו שנאמר]</small> <b>"עיני עוללה לנפשי מכל בנות עירי"</b> (איכה ג, נא) — <b>אלף ילדים</b> (אנשים צעירים) <b>היו בבית אבא</b> (בבית הנשיאים), <b>חמש מאות</b> מהם <b>למדו תורה, וחמש מאות למדו חכמה יוונית, ולא נשתייר מהן</b> לאחר מלחמת בר כוכבא <b>אלא אני כאן, ובן אחי אבא</b> שחי <b>בעסיא,</b> והרי שמותר ללמוד חכמה יוונית, שאם לא כן וודאי לא היו לומדים אותה בבית הנשיא!
 ומשיבים:  <b>שאני</b> <small>[שונים]</small> אנשים <b>של בית רבן גמליאל,</b> ש<b>קרובין למלכות הוו</b> <small>[היו],</small> והיו זקוקים לחכמה יוונית כדי לשוחח בה עם גדולי המלכות. <b>דתניא</b> <small>[ש</small>כן <small>שנינו</small> בברייתא<small>]:</small> מי ש<b>מספר קומי,</b> שמגדל שיער ארוך מאחוריו, <b>הרי זה מדרכי האמורי</b> ואסור. ואולם <b>אבטולוס בן ראובן התירו</b> לו <b>לספר קומי,</b> מפני <b>שהוא קרוב למלכות.</b> וכן <b>של בית רבן גמליאל התירו להן חכמה יוונית מפני שקרובין למלכות.</b>
<big>ג  </big>שנינו: <b>בפולמוס האחרון גזרו שלא תצא כלה באפריון</b> אבל רבותינו התירו. ומסבירים <b>מאי טעמא</b> <small>[מה טעם]</small> התירו לשאת את הכלה באפריון — <b>משום צניעותא</b> <small>[צניעות]</small> שיש בדבר.
 עוד שנינו: <b>משמת רבן יוחנן</b> בן זכאי <b>בטלה החכמה. תנו רבנן</b> <small>[שנו חכמים]:</small> <b>משמת ר' אליעזר נגנז ספר תורה,</b> שהיה בקי בכל מכמני התורה שהיו שמורים בזכרונו. <b>משמת ר' יהושע בטלה עצה ומחשבה</b> שהוא היה חכם ופיקח שבישראל, <b>משמת ר' עקיבא בטלו זרועי תורה</b> (כוחה של תורה) בדרשת המקראות לכל פרטיהם <b>ונסתתמו מעיינות החכמה.</b>
<b>משמת ר' אלעזר בן עזריה בטלו עטרות חכמה, ש"עטרת חכמים עשרם"</b> (משלי יד, כד) והוא היה גם גדול בתורה וגם גדול בעושר. <b>משמת ר' חנינא בן דוסא בטלו אנשי מעשה</b> (בעלי מופת). <b>משמת אבא יוסי בן קטונתא בטלו חסידים, ולמה נקרא שמו אבא יוסי בן קטונתא —</b> <b>שהיה מקטני חסידים.</b>
<b>משמת בן עזאי בטלו השקדנין, משמת בן זומא בטלו הדרשנין, משמת רבן שמעון בן גמליאל עלה גובאי</b> (ארבה) על הארץ <b>ורבו צרות. משמת רבי הוכפלו צרות.</b>
שנינו: <b>משמת רבי בטלה ענוה ויראת חטא. אמר ליה</b> <small>[לו]</small> <b>רב יוסף לתנא</b> <small>[לחוזר המשניות]</small> ששנה לפניו את המשנה: <b>לא תיתני</b> <small>[תשנה]</small> שבטלה <b>ענוה,</b> כיון <b>דאיכא</b> <small>[שיש]</small> — <b>אנא</b> <small>[אני],</small> שאני עניו. ובדומה לזה <b>אמר ליה</b> <small>[לו]</small> <b>רב נחמן לתנא</b> <small>[לחוזר המשניות]:</small> <b>לא תיתני</b> <small>[תשנה]</small> שבטלה <b>יראת חטא,</b> כיון <b>דאיכא</b> <small>[שיש]</small> — <b>אנא</b> <small>[אני],</small> שאני ירא חטא.