Sha'arei Torat Bavel on Megillah
שערי תורת בבל על מגילה
Jerusalem, 1961
https://www.nli.org.il/he/books/NNL_ALEPH990020673150205171/NLI

שערי תורת בבל על מגילה



Daf 1a



Daf 1b



Daf 2a



Daf 2b



Daf 3a

(ג א) <b>מפורש זה תרגום וכו'.</b>—ע"פ זה נבין את המקראות הסתומים שם, דכתיב (נחמ' ח ב ואילך): ויביא עזרא הכהן את התורה לפני הקהל וגו' ביום אחד לחדש השביעי וגו' ויקראו בספר בתורת האלקים מפורש וגו' ויאמר נחמיה וגו' לכל העם היום קדוש הוא לה' אלקיכם אל תתאבלו ואל תבכו כי בוכים כל העם כשמעם את דברי התורה וגו' והלוים מחשים לכל העם לאמר הסו כי היום קדוש ואל תעצבו וילכו כל העם לאכול ולשתות וגו' כי הבינו בדברים אשר הודיעו להם. וענין זה נפלא כי למה בכו תחילה והתאבלו, ואח"כ כאשר הודיעו להם, כי הוא יום קדוש, כתיב "כי הבינו", מה היא הבינה הזאת?
אבל כבר נודע שבזמן שהיו היהודים בבבל נשתכחה מפיהם לה"ק והתחילו לדבר לשון ארמית, וכאשר קראו לפניהם בתורה "ובחדש השביעי באחד לחדש מקרא קדש יהיה לכם כל מלאכת עבודה לא תעשו יום תרועה יהיה לכם" (במ' כט א), ותירגם ארמית "יום יבבא יהי לכון", היו העם סבורים, שצריכים לבכות, כדכתיב "ותיבב אם סיסרא" (שופ' ה כח), ואז הודיעו להם כי "יבבא" זו עניינה לתקוע בשופר, והיום הוא יום טוב ושמחה (מצאתי).

Daf 3b



Daf 4a

(ד רע"א רש"י) <b>ד"ה לוד וכו' את לוד ואת אונו וכו'.</b>—שם לי' "גיא החרשים" רק בנחמ' יא לה נמנו כולן. והנה בדה"א ד יד כתיב "יואב אבי גיא חרשים" בין בני יהודה. ואולי נאמר שבפני הבית הראשון ישבו שם בני יהודה. ועי' בסמוך ברש"י ד"ה ויחזק ובהגהות רש"ש.
(ד א) <b>סבור מינה למקרייה בליליא ולמיתנא מתניתא דידה ביממא וכו'.</b>—יש לדקדק למה סברו לומר כן? הלא משנה שלימה שנינו (לקמן כ ע"א): "אין קורין את המגלה וכו' עד שתנץ החמה"-אלמא דקורין ביום נמי. ונראה דאדרבה דמשום ששנינו שקורין ביום היה קשה להם כפי פשוטו: למה צריך ריב"ל לאשמועינן דשונין ביום? ה"ל לומר "חייב אדם לקרות את המגלה אף בלילה" ותו לא מידי. לכן סברו דריב"ל אמר שני דברים חדשים, שחייב לקרות מגילה בלילה ולשנות משניות שלה ביום מלבד קריאת מגלה ביום ששנינו, וא"ר ירמיה דלא כן הוא אלא לשנות המגלה ביום. והא דלא אמר ריב"ל "חייב אדם לקרות את המגלה אף בלילה" משום דבאופן זה יש לטעות דקורין בלילה שאחר היום דהיינו אור ליום ט"ו (או ט"ז).

Daf 4b



Daf 5a



Daf 5b

(ה ב) <b>והא רבי בטבריא הוה.</b>—עי' כתובות קג ב, דמקומו של רבי היה בבית שערים, ולפני פטירתו ישב בציפורי. ומבואר בירושלמי שם [כתובות פי"ב לה ע"א], דישב בציפורי י"ז שנה. ולפי זה היה רבי בטבריא לפני שהיה בבית שערים. והנה מצינו בע"ז (י ב) דכשמת אנטונינוס אמר רבי "נתפרדה חבילה", כי אנטונינוס היה אוהבו של רבי, וידוע היה להם כי בימיו היה בטבריא, ושם נטע נטיעה בפורים, ולכך ביקש ממנו רבי, כי יעשה לטבריא חפשית ממס (כמו שכתבו התוס' כאן). ומאחר שמבואר כאן, שרבי ביקש לעקור תשעה באב, מוכרחים אנו לומר שמעשה זה היה בימי אנטונינוס, בימים שלב המלכות היה טוב לישראל וישבו באושר ובשלוה; אבל לאחר מות אנטונינוס כשישב רבי בבית שערים ובציפורי כבר גזרו גזירות על ישראל, כמו שמצינו בב"ב (קמג א): "ההוא דמי כלילא דשדו דבי מלכא אאבולי ואאיסטרוגי אמר רבי וכו'". ועוד בע"ז (טז א): "של בית רבי היו מקריבין שור של פטם ביום אידם".
שוב מצאתי בספר "דורות ראשונים" (ח"ב פי"ח) שכתב, דטבריא הישנה היתה סמוכה לציפורי בתוך התחום (עי' ירוש' מגלה פ"א ה"א), ולפיכך היה דין ציפורי לקרות בט"ו כמו בטבריא וזהו שאמרו כאן "והא רבי בטבריא הוה", פי' במקום שדינו כטבריא אף שבאמת ישב בציפורי, ומה שביקש רבי "ותתעביד טבריא קלניא" היינו משום שהיא היתה עיר מושב שרי רומי, וממילא היתה עיר ציפורי הסמוכה לה בכלל (ע"ש). ואין זה מחוור לדעתי. ומה שביקש על טבריא הוא משום שנקל היתה להשתדל בעדה באשר היתה קרויה על שם קיסר רומי, וכבר היו לה זכויות גדולות בעת הבנותה, כמבואר בקדמוניות ליוסף בן מתתיהו הכהן (ספר יח), ובכללה כל סביבותיה, וגם ציפורי שאינה רחוקה ממנה אלא י"ח מיל (ירוש' תענ' פ"ד ה"ח, סט ע"א).

Daf 6a

(ו א) <b>חול זו זכוכית לבנה.</b>—עי' רש"י שכתב, דחול של זבולון חשוב משאר חולות, ומצינו בספר מלחמות היהודים ליוסף בן מתתיהו (ס"ב פ"י) שכתב, דסמוך לעיר עכו יש עמק רחב ידים, אשר בו אוצרות חול יקר, אשר ממנו יעשו הזכוכית, ויורדי הים באניות יצברו את החול ההוא על אניותיהם, ובכל פעם ישוב החול היקר ההוא וימלא את העמק כבראשונה ע"כ. ועי' ב"ב קכב א, דתחום עכו היא של זבולון, ועי' תוס' ד"ה זבולון.
(ו א) <b>מגדל שיר.</b>—העיקר כגירסת עין יעקב "מגדל צור"<sup class="footnote-marker">*</sup><i class="footnote">[וכן הנוסח בכתב יד מינכן וכתב יד פארמא, ובכתב יד אוכספורד והגדות התלמוד: צר.]</i>. וכתוב בספר חשמונאים א' (יא עה), דשמעון בן מתתיהו כה"ג לכד את עיר בית צור, ועי' שם (יד ז): ויצר על גזר ועל בית צור ועל המצודה ויבער כל שקוץ ולא עמד איש לפניו. ועוד במגלת תענית רפ"ג: בשבעה עשר בסיון אחידת מגדל צור וכו'. וידוע שבית צור היתה נקראת גם "מגדל סטרטון", והמלך הורדוס חידש עיר זו והרחיבה וקרא אותה "קיסרי", והיא בין דורא ויפו. ועי' קדמוניות היהודים ליוסף בן מתתיהו הכהן (סט"ו פ"ו).

Daf 6b

(ו ב) <b>צדו אחד חומה<sup class="footnote-marker">*</sup><i class="footnote">[כך העתיק המחבר, והוא נוסח כתב יד מינכן וכ"י לונדון, בדפו': מחיצה.]</i> של ברזל.</b> זה רומז על החומה הגדולה שבנה הקיסר אַבֶרלִיאַן שמלך מן ד"א ל"א לבה"ע עד ל"ו, שחלק גדול ממנה נשאר עד היום עומד בחזקתו.

Daf 7a

(ז סע"א) <b>קיימת בנו ומשלוח מנות איש לרעהו וכו'.</b>—כבר העירו שבשאילתות פ' ויקהל ובפירוש ר"ח כאן ובמנורת המאור סי' קלז גירסא אחרת<sup class="footnote-marker">*</sup><i class="footnote">[ונוסח זה גם בכתבי יד ומנוה"מ ועוד (עי' ד"ס הע' ג).]</i>: "שלח לר' אושעיא אטמא דעגלא תילתא וגרבא דחמרא שלח ליה קיימת בנו רבינו ומתנות לאביונים. הדר שלח ליה כוליה עגלא תילתא וגרבא דחמרא שלח ליה קיימת בנו רבינו ומשלוח מנות איש לרעהו". וכעין זה בירושלמי פרק זה ה"ו [ע ע"ד] (ע"ש). ולפי זה יש לפרש, ד"משלוח מנות איש לרעהו" משמע, שרעהו שוה לו, דהיינו ששניהם יש להם מה לאכול אלא שאחד שולח לחבירו מנות כדי להרבות השמחה. אבל ר' אושעיא עני גדול היה, וכששלח לו הנשיא בפעם ראשונה מתנה מועטת כדי סעודה, מפני שלא היה לו מה לאכול, אמר שקיים בו "מתנות לאביונים"; אבל כשחזר ושלח לו מתנה מרובה, אחר שכבר היה לו כדי סעודה מקודם, אמר שקיים בו "ומשלוח מנות איש לרעהו".
והנה בשאי' ופי' ר"ח הנוסח להיפך: שבראשונה אמר לו "קיימת בנו רבינו ומשלוח מנות איש לרעהו". ויש סמך לגירסא זו ממה ששנינו בביצה פ"א מ"ט (יד ב): "בש"א אין משלחין ביר'ט אלא מנות (פי' רש"י: כגון חתיכות בשר) ובה"א משלחין בהמה חיה ועוף בין חיין בין שחוטין". ומוכח דבהמה שחוטה שלימה אינה נקראת מנה.

Daf 7b



Daf 8a

(ח א רש"י) <b>ד"ה ולכשיפסוק וכו' ולכשיתרפא מצרעתו יטבול מיד וכו'.</b>—פה מצריך רש"י אף רפואת צרעתו; אבל בנדה (לז א) כתב, דמיד כשתטהר מזובה ותטבול ותביא קרבן תטהר מלטמא את בועלה ע"כ. הרי שלא הזכיר רפואת צרעתו, וכן עיקר (עי' פסח' סז ב). אלא שיש לדקדק על רש"י שם: מפני מה מצריך הבאת קרבן כדי לטהר את בועלה, שהרי אין הקרבן מעכב. וכן קשה להיפך. דכשהיא מצורעת אינה יכולה לשלוח קרבנותיה, כדאיתא במו"ק טו סע"ב וברמב"ם סופ"ב מהל' ביאת מקדש.

Daf 8b



Daf 9a

(ט א) <b>יתנו יקר לבעליהן.</b>—פי' ענין "יקר" בלה"ק הוא דבר שאינו מצוי כמו "יקרה היא מפנינים" (משלי ג טו), אבל ענין "יקר" בארמית הוא כמו "כבוד" בלה"ק, ותרגומו של "כבוד" בכל מקום הוא "יקרא", וכ"ה ענין "יתנו יקר לבעליהן" כמו בלה"ק "יתנו כבוד לבעליהן" (ועי' מ"ש בסנה' לח ב).
(שם) <b>וישלח את זאטוטי וכו'.</b>—תניא בספרי ברכה פיס' שנ"ו ושנוי בירושלמי תענית פ"ד ה"ו [סח ע"א] ומשולש במס' סופרים פ"ו ה"ג: "ג' ספרים מצא וכו' באחד מצאו כתוב וישלח את זאטוטי ובשנים מצאו כתוב "וישלח את נערי בני ישראל" וקיימו חכמים שנים ובטלו אחד". ולפי זה ברור שלפני הזקנים היה הספר שכתוב בו "וישלח את זאטוטי", ובמקרא זה לא שינו כלום, אלא שבמקרא אחרון "ואל אצילי בני ישראל" שינו וכתבו "ואל זאטוטי בני ישראל" למען השוות את שני הכתובים (וכמו שכתב רש"י ז"ל). והנה ענין "זאטוטי" כתבו התוס' כאן, שהוא לשון גדולה, וכן הפכו לשון "השפלה". והנה בתרגום ירושלמי תירגם אצילי "זעטוטי" משמע לשון גדולה; ולהיפך בתר' שה"ש (ו ה): "ושאר זעטוטך ועמא דארעא" משמע שהוא לשון השפלה.

Daf 9b

(ט רע"ב) <b>שאשתו של תלמי ארנבת שמה.</b>—כתב בס' "תשועת ישראל" לר' מנשה בן ישראל פ"ג סי' ג, דארנבת בלשון יון "לאגוס" %, וכן היה שם אבי תלמי מלך מצרים, ולכן כתבו בלשון יון "דאסיפודא" % ופתרונו בלה"ק "שעירת הרגלים", וכתב המגיה שם, דלפי זה יש להגיה כאן "שעירת הרגלים" במקום "צעירת הרגלים".

Daf 10a



Daf 10b



Daf 11a

(יא סע"א) <b>הודו בסוף העולם וכוש בסוף העולם וכו'.</b>—כפי הנודע נמצאו שתי מדינות בשם "כוש": אחת שהיתה סמוכה למצרים, וכדאיתא בשמ"ר פ"י; ואחרת הסמוכה להודו ובבל, הודו ממזרחה ובבל ממערבה. וכן היו שתי ערים בשם "תפסח": אחת גדולה סמוכה לנהר פרת, ואחרת בא"י סמוכה לעיר תרצה ככתוב "אז יכה מנחם את תפסח" (מ"ב טו טז). ובשניהם נחלקו רב ושמואל: לאיזו כוש ולאיזו תפסח התכוון הכתוב (כן מצאתי במאסף בשם ר' נתן נטע גרין מפראג). ודע שבמדרש שה"ש זוטא פ"א א' איתא: והלא תפסח ועזה נתונות זו בצד זו, אלא כזה שיצא מתפסח וילך ויקף את כל העולם כולו עד שיבא לעזה, כך היה שלמה שולט בכל העולם כולו ע"כ. ומזה מבואר שכבר ידעו שהארץ כדור עגול.

Daf 11b



Daf 12a



Daf 12b

(יב ב תוספות) <b>ד"ה ממוכן יש מדרש וכו'.</b>—כ"ה בתרגום שני שם.

Daf 13a



Daf 13b



Daf 14a



Daf 14b

(יד סע"ב) <b>ח' נביאים והם כהנים וכו'.</b>—עי' ברות רבה רפ"ב דאיתא עשרה נביאים והם כהנים, משום דחשיב נמי יחזקאל ואביו בוזי.
(שם תוספות) <b>ד"ה שגלתה וכו' קשה וכו' ועוד קשה וכו' וי"ל דנמצא וכו'.</b>—לכאורה בתירוצם זה לא נתיישבה קושיא ראשונה. ושמעתי ביאור דבריהם, דקושיא ראשונה היה אפשר לתרץ בפשיטות, שלא היא בעצמה גילתה שוקה, אלא שבאונס ע"י הרוח או בשוגג נתגלה שוקה. אלא שמזה שאמרו שהלך לאור שוקה ג' פרסאות מוכח שגילתה שוקה בכוונה, דאם לא כן א"א שזמן מרובה כל כך נתגלה שוקה בשוגג או באונס ולא הרגישה לכסות אותה. ומאחר שפירשו התוספות דג' פרסאות אלו הוא שיעור הזמן שהתאוה אליה דוד א"כ שפיר י"ל חזרה וכסתה אותה. ושוב מצאתי בשו"ת הרלב"ח סי' קכו שתירץ כעין זה באופן אחר - והוא, די"ל שבמתכוין גילתה שוקה לשעה קלה כדי שיראה דוד את חלוקה שהוא מלוכלך בכתם דם נדה ולא יקרב אליה. אבל עיקר הקושיא היא: למה החזיקה שוקה מגולה זמן מרובה כל כך? ובתירוצם נפלה ממילא קושיא ראשונה.

Daf 15a



Daf 15b



Daf 16a

(טז רע"א) <b>ששמשי מוחק וגבריאל כותב.</b>—יש לדייק: לפי הנודע אין הקב"ה עושה נסים שלא לצורך גדול. א"כ למה הוצרך נס זה? לא ימחוק שמשי ולא יהא צורך לגבריאל לכתוב. ושמעתי מאדוני אבי מורי הרב ר' חיים שלמה זללה"ה ענין נכבד בזה. כי כן כתוב "ויודע הדבר למרדכי ויגד לאסתר המלכה ותאמר אסתר למלך בשם מרדכי" (אס' ב כב) - הנה פתח הכתוב בלשון הגדה ואח"כ בלשון אמירה; ולבסוף כתיב "וימצא כתוב אשר הגיד מרדכי וגו'" שוב בלשון הגדה. הלא דבר הוא. והנה הפרש יש בין לשון אמירה ולשון הגדה, כמו שכתב רש"י ז"ל בפ' יתרו (יט ג), ומקורו במכילתא שם: כה תאמר לבית יעקב אלו הנשים בלשון רכה, ותגיד לבני ישראל דברים הקשים כגידין. ובענין שלפנינו כאשר נודע הדבר למרדכי כי שומרי הסף מבקשים לשלוה יד במלך לא התמהמה אף רגע וירץ מהר ויבא לאסתר המלכה ויספר לה את הדבר הזה ויגד לה בלשון קשה, דהיינו "חיש מהר רוצי אל המלך, ואל תאחרי אף רגע ללבוש את בגדי המלכות או לשים את תכשיטיך עליך, והגידי למלך את אשר יחשבו עליו שומרי הסף, ויחקור וידרוש היטב ואז ימצא כי אמת הדבר, ובזה תצילי את המלך". אבל המלכה אסתר לא היתה מבוהלת כל כך, כי אמרה: מי יודע אולי שגה מרדכי בזה, כי שומרי הסף לא יחשבו כל עיקר להתנקש בחיי המלך, וכשיחקור המלך וימצא כי שם רע הוציא מרדכי על סריסי המלך, הנה תחת כבוד ימצא קלון, כי המלך יקצוף עליה ועל מרדכי. ומי יודע מה יגזור עליהם. ולכן עשתה בחכמה, כי לבשה מלכות ותבא אל המלך, ודיברה עמו מענינים שונים, ולבסוף אמרה לו בלשון רכה. כי מרדכי סיפר לה, שנשמעו אליו דברים מקוטעים מדברי שומרי הסף, אשר אולי יש להוכיח מהם, כי יחשבו רע על המלך. ולכן לפי דעתי טוב הדבר לחקור ולדרוש ולהוציא לאור ענין זה, כי דבר הנוגע בחיי המלך אין להסתיר אף כי אפשר שסריסי המלך נקיים. אך גם אנחנו לא בשנאתם נדבר את הדברים האלה. וכאשר חקר המלך את הדבר מצא כי אמת היה הדבר, כי בקשו הסריסים לשלוח יד במלך, ונגמר דינם למיתה, והדבר נכתב בס' דברי הימים, אך לא נעשה שום יקר וגדולה למרדכי, באשר כל כך קלים היו הדברים האלה בעיני מרדכי עד כי סיפר אותם לאסתר בלשון ספק ובמתינות, ודיו למרדכי שלא יקבל עונש בעד קלות דעתו. וגם בדברי הימים כתבו שמרדכי סיפר הדברים בלשון רכה, ואם היו נקראים הדברים כן בדברי הימים לא היה נעשה גם בסוף יקר וגדולה למרדכי על זה. לכן היה הנס כי שמשי ימחוק את הספור בדברי הימים שהיה בלשון רכה, וגבריאל כתב את הדבר מחדש בלשון הגדה, ולכן צוה המלך לעשות יקר וגדולה למרדכי על זה.

Daf 16b



Daf 17a



Daf 17b



Daf 18a



Daf 18b



Daf 19a



Daf 19b



Daf 20a



Daf 20b



Daf 21a

(כא א תוספות) <b>ד"ה אלמלא וכו' אלמלי ביו"ד ר"ל אילו היה.</b>—כ"ה בלשון התלמוד<sup class="footnote-marker">*</sup><i class="footnote">[כבר הוכיחו חוקרי הלשון, שההבדל באלמלא ואלמלי לחיוב או לשלילה אינו תלוי בכתיב (באל"ף או ביו"ד) אלא אם בא אחריו פעל (לחיוב) או שם (לשלילה), עי' מלונו של בן יהודה בערכו.]</i>; אבל בלשון המקרא אין הפרש בין "לולא" באל"ף ו"לולי" ביו"ד, ששניהם עניינם: לו לא, כמו: לולי אלקי אבי (בר' לא מב) - ביו"ד, לולא האמנתי (תה' כז יג) - באל"ף, לולי ה' עזרתה לי (תה' צד יז) - ביו"ד, לולי ה' שהיה לנו (תה' קכד א־ב) - ביו"ד.

Daf 21b

(כא סע"ב) <b>ושבחיה רב פפא.</b>—בסדור רב עמרם גאון (סדר שחרית לשבת) העתיק: "רב פפא איקלע לבי כנישתא דאבי גובר קם קרא ראשון ארבעה ושבחיה אבי גובר לרב פפא". אולי היתה גירסתו כאן "ושבחיה לרב פפא".

Daf 22a

(כב א) <b>ושמואל אמר פוסק.</b>—לפי פי' רש"י בזה הכרח למחוק למטה גירסא שלפנינו "ולמ"ד פוסק נפסוק"<sup class="footnote-marker">*</sup><i class="footnote">[כהגהת הגרי"ב.]</i>. אבל מתוך הירושלמי פ"ד ה"ב [עה ע"א] נראה לפרש כאן עניין "פוסק" שפוסק למתורגמן. שהיה דרכם להעמיד תורגמן לתרגם בלשון ארמית כל פסוק ופסוק שקורא הקורא, וכמו ששנינו לקמן (כג ב) "ולא יקרא למתורגמן יותר מפסוק אחד". וכשהקורא קורא רק חצי פסוק ופוסק, והמתורגמן מתרגמו וחוזר הקורא וקורא את חצי הפסוק האחרון, והמתורגמן מתרגמו, הרי פסוק אחד נראה לשומעים כשני פסוקים<sup class="footnote-marker">*</sup><i class="footnote">[מעין זה פי' ר"ח: פוסק כלומר פוסק פסוק אחד לשנים.]</i>. וז"ל הירושלמי שם "ומן דמר חותך ויהי ערב ויהי בקר פסוק בפני עצמו". והרי "ויהי ערב" הוא בסוף הפרשה וסיום הקריאה. ומוכרח לומר שעושה אותו פסוק בפני עצמו למתורגמן המתרגם לרבים. ואף דשיטת הירושלמי שם שאינו עושה כן אלא ויהי ערב בלבד, משום שבשאר פרשיות הוא באמת פסוק בפ"ע, מ"מ שיטת הבבלי אינה כן, אלא יכול לפסוק לתורגמן כל פסוק שירצה. ולפי זה שפיר גרסינן למטה "ולמ"ד פוסק נפסוק".

Daf 22b

(כב רע"ב) <b>אמר רב אשי והאנן לא תנן הכי.</b>—כעין זה יומא כז סע"ב, נדרים עז רע"א ומנחות קד סע"א.

Daf 23a



Daf 23b



Daf 24a

(כד א משנה) <b>סומא פורס את שמע ומתרגם.</b>—ודין סומא בקריאת התורה ולעבור לפני התיבה ונשיאת כפים לא שנינו כאן לפי נוסח שלנו וסדר המשנה שבירושלמי. וכתב בטור א"ח סי' נג שאין סומא קורא בתורה שאין לקרות בתורה ע"פ, אבל הוא עובר לפני התיבה. אבל הב"י שם כתב בשם רבינו ירוחם, שאינו עובר לפני התיבה מק"ו דפוחח. ולענין נשיאת כפים כתב, דאם דש בעירו מותר אפי' סומא בשתי עיניו<sup class="footnote-marker">*</sup><i class="footnote">עי' ב"י סי' קכח.</i>, ואם אינו דש בעירו אפי' סומא בעין אחת אסור. ולפי זה הא דהשמיט דינים אלו במשנתנו משום דסומא אין דינו פסוק בנשיאת כפים, ומשום הכי לא תנן נמי דין קה"ת והעברתו לפני התיבה. אבל במשנה שברי"ף הנוסח "אינו עובר לפני התיבה ואינו קורא בתורה ואינו נושא את כפיו"<sup class="footnote-marker">*</sup><i class="footnote">[אבל עי' בהגהות הב"ח לרי"ף שם ובד"ס כאן הערה ת'.]</i>. וכן מצינו במד' תנחומא פ' תולדות סי' ז: "שנו רבותינו סומא פורס על שמע ומתרגם אבל אינו עובר לפני התיבה ואינו קורא בתורה ואינו נושא את כפיו"<sup class="footnote-marker">*</sup><i class="footnote">[ועי' דברי "עץ יוסף" כאן.]</i>. ולפי זה נראה, דמשנתנו בסומא בשתי עיניו שנויה ואע"פ שדש בעירו אסור.

Daf 24b

(כד סע"ב משנה) <b>האומר איני עובר לפני התיבה בצבועין אף בלבנים לא יעבור וכו'.</b>—לשון המשנה שלפנינו דחוק, דאיפכא ה"ל לומר "אף בצבועין לא יעבור", וכן בסיפא אף בסנדל לא יעבור. והט"ז בא"ח סי' נג אות ה' ובאור הגר"א שם אות כח נדחקו ליישב זה (ע"ש). ואנחנו נשער כי ט"ס קטנה יש במשנה זו, ויו"ד יתירה נזדקרה כאן, וכצ"ל: האומר אני עובר לפני התיבה בצבועין וכו' בסנדל אני עובר אף יחף לא יעבור". וביאור זה, שמנהג המינים בזמנם היה שהש"ץ יתפלל בבגדים צבועים דוגמת הכה"ג, וכן הוא מנהגם עד היום, שכהניהם לובשים בגדים כתבנית בגדי כה"ג ובהם ישמשו בעבודתם. אבל מנהג בני ישראל היה שהש"ץ היה מתעטף בלבנים<sup class="footnote-marker">*</sup><i class="footnote">עי' שבת י ע"א: מתעטף ומצלי. ועוד שם כה א: מתעטף ויושב בסדינין המצוייצין ודומה למלאך. וכתב רש"י במנח' לח א ד"ה מין וכו' דרוב טליתות של פשתים היו ולבנות. ועי' תורת האדם שער ההספד בשם ר' יצחק בן גיאת, שמנהג חתנים וכיוצא בהם ללבוש לבנים ולהתעטף בלבנים. ובשו"ת מהר"י ברונא סי' עג כתב, שלא יעשה טלית ללבוש בביהכ"נ אלא לבן.</i>, ורק הנשים היו לובשות בזמנם בגדי צבעונין<sup class="footnote-marker">*</sup><i class="footnote">עי' פסח' קט א וכתובות עב ב וע"ז כ ע"ב. ועוד תניא בספרי כי תצא פיס' קכו: לא יהיה כלי גבר על אשה וכי מה בא הכתוב ללמדנו, שלא תלבש אשה כלים לבנים ואיש לא יתכסה בגדי צבעונים ת"ל תועבה וכו'. ומוכח שבזמנם היה מנהג האנשים ללבוש לבנים, והנשים - להתקשט בצבעונים.</i>. והש"ץ שמדמים אותו למלאך (עי' ברכות י ע"ב) כ"ש שהיה לובש לבנים. וכן היה מנהג ישראל בזמנם, שהש"ץ היה עובר לפני התיבה יחף מפני שביהכ"נ הוא מקום קדוש, וכדכתיב "של נעליך מעל רגליך כי המקום אשר אתה עומד עליו אדמת קדש היא" (שמ' ג ה), ועי' ירושלמי ב"מ פ"ב ה"ט [ח רע"ד]: יהודה ברבי עאל לכנישתא שבק סנדלוי ואזלין. אמר אילו לא אזלית לכנישתא לא אזלון סנדליי. וכן הוא המנהג עד היום בארצות המזרח שחולצים את נעליהם וסנדליהם לפני הכניסה בביהכ"נ. אבל המינים היו נוהגים להתפלל בסנדל, ולפיכך זה שמתהלל ללבוש צבועין או לנעול סנדל ולעבור לפני התיבה חוששין אנו שמא מין הוא, ואפי' אם יחפוץ אח"כ לעבור בלבנים וכן בלא סנדל אין מניחים אותו.

Daf 25a



Daf 25b



Daf 26a



Daf 26b



Daf 27a



Daf 27b



Daf 28a



Daf 28b

(כח סע"ב) <b>לשתמש איניש במאן דתני ארבעה ולא לשתמש במאן דמתני ארבעה.</b>—פי' ר' חננאל וכן ברי"ף "דתני" ששונה ד' סדרי משנה "דמתני" מי שגמר תלמוד סדרים, וכ"כ ר"ח לקמן כט א "למאן דמתני" שמעתתא. ועי' סוכה כח סע"ב "ומתנא במטללתא ותנוי[י] בר ממטללתא" ומקשינן שם עלה דתניא "ומשנן בסוכה", ופירש"י: "ומתני משניות ותנוי תלמוד דהוא סברא וכן שמעתא דאמוראי, ותנוי היינו משנן". אבל לפי פי' ר"ח ורי"ף כאן יש לפרש כעין זה שם: ותנוי משנה ומתנא שמעתתא<sup class="footnote-marker">*</sup><i class="footnote">["מתנא" כאן הוא מקור הקל, שממנו "תני", ותנויי הוא מקור הפיעל ומתאים ל"מתני".]</i>. ולפי זה צריך לגרוס שם כנוסח כ"י מינכן שהביא בד"ס שם "ושונה בסוכה" (במקום "ומשנן בסוכה") פי' דהיינו משנה, וקשיא משנה אמשנה ומתרץ: הא במגרס הא בעיוני, וביאורו: לחזור רק על משנתו חוץ לסוכה, ולעיין בסברת המשנה בסוכה, שהוא כמו תלמוד ושמעתתא. ושם כט רע"א איתא לפנינו "מרהטי בגמרא בהדי הדדי והדר מעייני בסברא" צ"ל כנוסח שבד"ס<sup class="footnote-marker">*</sup><i class="footnote">ועי' ר"נ שם על הרי"ף, שהביא גם פירוש זה.</i> "מרהטי גירסא בהדי הדדי", והיינו גירסת המשנה. ופלא שלפנינו בסוכה שם פי' ר"ח ומתני משנה<sup class="footnote-marker">*</sup><i class="footnote">עי' הע' 12.</i> וגם הוא גורס "ומשנן בסוכה" וגם הוא גורס "מרהטי לישנא דגמרא".
ודע שיש עוד גירסא מוחלפת כאן בשו"ת הגאונים "זכרון לראשונים" סי' רסב<sup class="footnote-marker">*</sup><i class="footnote">[הובא גם באוצר הגאונים למגלה חלק התשובות עמ' 52.]</i> וז"ל: "ודאמר עולא לשתמש איניש במאן דמתני ארבעה ולא לישתמש במאן דתני ארבעה הכין גרסין רבנן ופירושה "זה השונה הלכות" (פי' דתני ריש לקיש כאן) לאו מאן דתני מתניאתא (פי' ברייתות אלא הלכות היינו משניות כמו שמבאר למטה) אבל דמתני הוא כעין התלמוד, שלא (צ"ל: ולא) תלמודנו זה (פי' תלמוד שלנו המיוסד על המשנה) כי תלמודנו זה על ההלכות נאמר (פי' על המשניות, שכך קורא הגאון למשנה, ולפיכך דינו כמשנה עצמה) וכן הוא הדבר כי מי שהוא יודע מכילאתא ודראשי דארבעה סידרי זה הוא דמתני האמור כאן. ודתאני (פי' "דתני" האמור כאן עניינו:) מתניאתא כגון משנת חכם זה או חכם זה כי דתניא (צ"ל: כדתנא) דבי ר' ישמעאל ודומיהן שיש בהן הלכות ויש בהן שאינן הלכות. אבל הילכאתא היא משנתנו זו דתרצה רבינו הקדוש שהלכה כמוה. נמצא מאן דתאני ארבעה דהילכאתא (נראה שנשמט כאן "ואפי' ארבעה דמתניאתא") עדיף מן מאן דמתני ארבעה דדראשי".
והנה מצינו כמה פעמים בתלמוד לשון "מתנו" או "מתני" על שמעתתא, כמו לעיל ז א ומו"ק יח א (ועי' מ"ש שם). לכן נראה מחוור יותר פי' ר"ח ורי"ף כאן.

Daf 29a

(כט א) <b>בבבל היכא אמר אביי בבי כנישתא דהוצל וכו'.</b>—עי' באגרת רש"ג שביוחסין<sup class="footnote-marker">*</sup><i class="footnote">[והובא ברש"י על הרי"ף כאן.]</i> שהעתיק: "רב אמר בכנישתא דהוצל ושמואל אמר בכנישתא דשף ויתיב בנהרדעא. ולא תימא הכא ולאו הכא אלא וכו'".
(שם) <b>דכי מרחיקנא פרסה עיילנא וכו'.</b>—צ"ל שהיו לפניו בתי כנסיות אחרים סמוכים לו יותר מהוצל או משף ויתיב בנהרדעא, שאם לא כן היה מחויב ליכנס ולהתפלל שם, כדאיתא בפסחים מו א.

Daf 29b



Daf 30a

(ל ע"א) <b>כי היכי דלא תיקדום עשייה לזכירה.</b>—ממה שכתב רש"י כאן "הכי גרסינן" כתב הגר"א בא"ח סי' תרפ"ח, שלפני רש"י היתה הגירסא "כי היכי דתקדום זכירה לעשייה". ונראה בטעמו של רש"י שדחה גירסא זו משום דלמטה אית ליה לרב הונא בחל להיות בשבת עצמה, שלדברי הכל אין מקדימין, ואי איתא לגירסא ראשונה, דרב סבר דצריך לקדום זכירה לעשייה דעיירות פשיטא דצריך להקדים.