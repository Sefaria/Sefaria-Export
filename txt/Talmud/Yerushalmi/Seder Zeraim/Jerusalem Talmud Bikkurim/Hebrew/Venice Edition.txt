Jerusalem Talmud Bikkurim
תלמוד ירושלמי בכורים
Venice Edition
https://www.nli.org.il/en/books/NNL_ALEPH001936038/NLI

תלמוד ירושלמי בכורים



Chapter 1



Halakhah 1

יש מביאין ביכורין וקורין מביאין ולא קורין ויש שאינן מביאין אלו שאינן מביאין הנוטע בתוך שלו והבריך בתוך של יחיד או בתוך של רבי' וכן המבריך מתוך של יחיד או מתוך הרבים לתוך שלו הנוטע בתוך שלו והבריך בתוך שלו ודרך היחיד ודרך הרבים באמצע הרי זה אינו מביא ר' יהודה אומר מביא ב' מאי זה טעם אינו מביא משום שנאמר ראשית בכורי אדמתך תביא עד שיהו כל הגידולים מאדמתך
יש מביאין בכורין וקורין כו' הנוטע בתוך שלו והבריך בתוך של יחיד או לתוך של רבים אפילו מן הזקינה אינו מביא המבריך מתוך של יחיד או מתוך של רבים לתוך שלו אפילו מן הילדה אינו מביא הדא אמרה כשם שילדה חיה מן הזקינה כך הזקינה חיה מן הילדה
אמר רבי יוחנן כולהן משום תורת הגוזלן ירדו להן אמר רבי יוסי מתניתא אמרה כן מאי זה טעם אינו מביא משו' שנאמר ראשית בכורי אדמתך
תני אם הבריך ברשות מביא וקורא רבי יוסי בשם רבי אימי והוא שנתן לו רשות לעולם הא לשעה לא רבי יונה בשם רבי אימי אפילו לשעה חייליה דרבי יונה מן הדא היה חופר בור ושיח ומערה קוצץ ויורד והעצים שלו ועצים לא לשעה הן מה עבד לה רבי יוסי שרשים שדרכן להחליף לעולם מכיון שדרכן להחליף לעולם הן אמר רבי מנה מילתיה דרבי יוחנן מסייע לאבא דאמר רבי יוחנן כולהן משום תורת הגוזלן ירדו להן וכאן מכיון שנתן לו רשות להבריך אפילו לשעה אין זה גוזלן
רבי זריקן בעא קומי רבי זעירה מתני' דרבי דרבי אמר שרשין חיין זה מזה אמר ליה דברי הכל היא הכא התורה אמרה ראשית בכורי אדמתך עד שיהו כל הגידולים מאדמתך
על דעתיה דרבי יודה מה בין הנוטע לתוך שלו והבריך לתוך של יחיד מה בין הנוטע לתו' שלו והבריך לתוך שלו ודרך היחיד באמצע ר' אחא בשם ר' מיישא בשהבריכ' בדלעת או בסילון אי בשהבריכה בדלעת או בסילון יביא ויקרא אפי' כרבנין יביא ויקרא א"ר יונה צריכה לר' יודה המוכר שביל לחבירו מקו' דריסה הוא מכר או עד התהום מכר אין תימר מקום דריסה מכר מביא וקורא אין תימר עד התהום מכר לא יביא כל עיקר מספק מביא ואינו קורא רבנין פשיטא לון שמכר עד תהום מה פליגין במוכר שביל לחבירו אבל אם מכר לו שדה ושייר לו שביל כל עמא מודיי ששייר לו עד התהום
על דעתיה דרבי יודה מה בין הנוטע לתוך שלו והבריך לתוך של רבים מה בין הנוטע לתוך שלו והבריך לתוך שלו ודרך הרבים באמצע אמר רבי אימי אתייא דרבי יודה כרבי ליעזר דתנינן תמן אין עושין חלל תחת רשות הרבים בורות שיחין ומערות רבי ליעזר מתיר כדי שתהא עגלה מהלכת וטעונה אבנים כמה דרבי ליעזר אמר תמן תחת רשות הרבים שלו כך רבי יודה אמר הכא תחת רשות הרבים שלו רבי שמואל בר רב יצחק בעי אין כרבי ליעזר יביא ויקרא אמר רבי יוסי מיסבר סבר רבי שמואל בר רב יצחק שר' ליעזר מתיר לעשות כן והן שלו לעולם אלא רבי ליעזר מתיר לעשות כן וכל הקודם בהן זכה

Halakhah 2

האריסין והחכורות והסקריקון והגזלן אין מביאין מאותו הטעם משום שנאמר ראשית בכורי אדמתך
הלכה ב' עד כדון בשגזל קרקע גזל זמורה ונטעה ולא דמים הוא חייב לו אלא צריכא לרבנין מצוות כגבוה הן או אינן כגבוה הין תימר כגבוה הן אינו מביא ואין תימר אינו כגבוה מביא הכל מודין באשירה שביטלה שאינו מביא ממנה גיזירין למערכה רבי שמעון בן לקיש בעי מהו שיביא ממנה לולב מצוות כגבוה הן או אינן כגבוה אין תימר כגבוה הן אינו מביא אין תימר אינו כגבוה מביא פשיטא שהוא מביא ממנה לולב שאין מצות כגבוה מהו שיביא ביכורים כרבי יודה דו אמר הוקשו לקדשי הגבול מביא כרבנין דאינון מרין הוקשו לקדשי מקדש אינו מביא
עד כדון בגזילה שלא נתייאשו הבעלי' ממנה אפילו בגזילה שנתייאשו הבעלים ממנה סברין אמרין נישמעינה מן הדא הרי אלו בתרומה ובמעשר מה שאין כן בביכורים כלום צריכה לא בגזילה שלא נתייאשו הבעלים ממנה אבל בגזילה שנתייאשו הבעלים ממנה אפילו בתרומה לא עשה כלום כהדא דתני האונס והגנב והגזלן בזמן שהבעלים מרדפין אחריהן אין תרומתן תרומה ולא מעשרותיו מעשר ולא הקדישן הקדש אם אין הבעלין מרדפין אחריהן תרומתן תרומה ומעשרותן מעשר והקדישן הקדש רבי יוסי בשם רבי יוחנן לא זה תורם ולא זה תורם רבי אמי בשם רבי יוחנן אפילו הבעלין שתרמו אין תרומתן תרומה אמר רבי יוסי עד כדון אנן קיימין בגזילה שלא נתייאשו הבעלים ממנה וליידא מי לא אנן תנינן הרי אילו בתרומה ומעשר מה שאין כן בביכורין איפשר לפירות לצאת בלא בכורין איפשר לפירות לצאת בלא תרומה ומעשרות אבל בגזילה שנתייאשו הבעלים ממנה עד כדון צריכה

Halakhah 3

אין מביאין בכורים חוץ משבעת המינים ולא מן התמרים שבהרים ולא מן הפירות שבעמקים ולא מזיתי שמן שאינן מן המובחר אין מביאין בכורים קודם לעצרת אנשי הר צבועי' הביאו בכוריהן קוד' לעצרת ולא קיבלו מהן מפני הכתו' שבתורה וחג הקציר בכורי מעשיך אשר תזרע בשדה
הלכה ג' אין מביאין בכורים כו' אילו כתיב ולקחת מראשית כל פרי האדמה הייתי אומר כל הדברי' יהו חייבין בביכורים תלמוד לומר מראשית ולא כל ראשית אם מראשית ולא כל ראשית אין לך אלא חטים ושעורים בלבד תלמוד לומר פרי אדמתך ריבה וריבה את הכל נאמר כאן ארצך ונאמר כאן ארץ חיטה ושעורה מה ארץ שנאמר להלן בשבעת המינין הכתוב מדבר אף ארץ שנאמר כאן בשבעת המינין הכתוב מדבר
זית שמן זה אגורי רבי אמי בשם רבי יוחנן זה אווריסי ולמה נקרא שמו אגורי שהוא אוגר שמנו לתוכו וכל הזיתי' מאבדין שמנן א"ר חנינה כל הזתי' הגשמים יורדין עליהן והן פולטין את שמנן וזה הגשמים יורדין עליו והוא אוגר שמנו לתוכו
ודבש אילו התמרי' יכול דבש ממש ר' תנחומא בשם ר' יצחק בר' לעזר כתיב ובפרץ הדבר הרבו בני ישראל ראשית דגן תירוש ויצהר ודבש ודבש חייב במעשרות אלא אלו התמרים שהן חייבין במעשרות
ר' ברכיה בשם רבי שמואל בר נחמן ולמה כתיב ארץ ארץ שני פעמים להודיעך שאין הבית עומד אלא על שני דברים הללו ולמה נכללו ר' יהודה בר' ור' שמואל בר נחמן חד אמר לברכה וחרנה אמ' לשיעורין מאן דמר לברכה ניחא מאן דמר לשיעורין והתנינן בהרת כגריס לית היא מימן כעדשה מן השרץ לית היא מימן
פשיטא הדא מילתא הפריש ביכורין חוץ משבעת המינין לא קדשו מה פליגין בתמרים שבהרים ובפירות שבעמקים ר' זעירא ר' יסא בשם ר' לעזר לא קדשה ר' אילא בשם רבי אמי אתפלגון ר' יוחנן ורבי שמעון בן לקיש ר' יוחנן אמר לא קדשו ר"ש בן לקיש אמר קדשו אמר ר' יונה טעמא דר' שמעון בן לקיש שכן אם עבר ותרם מן הרע על היפה תרומתו תרומה אמר רבי יוסי שמענן פירות הרעים חייבין במעשרות שמענן פירות הרעים חייבין בביכורין מתני' מסייעה לרבי יוסי אין מביאין מן הציפורנין ולא מן הבישנין ואם הביא לא קדשו אמר רבי זעירא ותניי תמן תאנים סוכות מנוקבות ענבים מאונקות ומעושנות אין מביאין אבל מביאין מן התאנים בנות שבע ומן הענבים הלבלוניות מן המובחר הן ותימר אבל אמר ר' אבמרי שלא תאמר הואיל והן בסוף לא יביא
תני רבן שמעון בן גמליאל אומר אין מביאין תמרים אלא מיריחו ואין קורין אלא על הכותבות רבי שמעון בן אלעזר אומר רימוני עמקים מביאין וקורין

Halakhah 4

אלו מביאין ולא קורין הגר מביא ואינו קורא שאין יכול לומר אשר נשבע ה' לאבתינו לתת לנו ואם היתה אמו מישראל מביא וקורא וכשהוא מתפלל בינו לבין עצמו אומר אלהי אבות ישראל וכשהוא בבית הכנסת אומר אלהי אבותיכם ואם היתה אמו מישראל אומר אלהי אבתינו
הלכה ד' ואילו מביאין ולא קורין רבי יונה ורבי יסא תרויהון בשם רבי שמואל בר רב יצחק בבני קיני חותן משה היא מתניתא ובני קיני חותן משה מביאין וקורין דכתיב לכה אתנו והטבנו לך רבי חזקיה בשם רבי לעזר לא אמר כן אלא מה טעם אמרו האפיטרופי' והעבד והשליח והאשה וטומטום ואנדרוגינס מביאין ולא קורין שהגר הרי אמור בפרשה אמר רבי שמואל בר רב יצחק תיפתר בההן גר דהכא בבני קיני חותן משה ובני קיני חותן משה מביאין וקורין
אמר רבי יוסי קיימה בנימן בר עשתור קומי רבי חייה בר בא בגוי שבא בעבירה על בת ישראל היא מתניתא רבי יונה לא אמר כן אלא רבי שמע לאילין דבי בר עשתור דאינון גרים בני גרים אומרי' אלהי אבותינו והא תנינן אם היתה אמו מישראל אומר אלהי אבותינו הא גרים בני גרים לא אמר רבי יוסה קיימה בנימן בר עשתור קומי רבי חייה בר בא רבי חזקיה בשם רבי חייה בר בא קיימה בר עשתור קומינן בגוי שבא בעבירה על בת ישראל היא מתניתא
רבי זריקן אמר רבי זעורא בעי כלום הוא מתכוין לא לאברהם ליצחק וליעקב וכי אברהם יצחק ויעקב אבותיהם היו נשבע הקב"ה לא לזכרים שמא לנקיבות
תני בשם רבי יהודה גר עצמו מביא וקורא מה טעם כי אב המון גוים נתתיך לשעבר היית אב לארם ועכשיו מיכן והילך אתה אב לכל הגוים רבי יהושע בן לוי אמר הלכה כר' יהודה אתא עובדא קומי דר' אבהו והורי כרבי יהודה

Halakhah 5

רבי ליעזר בן יעקב אומר האשה בת גרים לא תינשא לכהונה עד שתהא אמה מישראל אחד גרים ואחד עבדים משוחררין אפילו עד עשרה דורו' עד שתהא אמו מישראל האפיטרופין והעבד והשליח והאשה וטומטום ואנדרוגינס מביאין ולא קורין שאינן יכולין לומר אשר נתת ליה
הלכה ה' רבי ליעזר בן יעקב אומר כו' תמן תנינן רבי יהודה אמר בת גר זכר כבת חלל זכר וכולהון מקרא אחד הן דורשין כי אם בתולות מזרע בית ישראל רבי יהודה אומר עד שיהא אמו מישראל רבי אלעזר אומר או אביה או אמה רבי יוסי אומר עד שיולדו בקדושת ישראל ר' שמעון אומ' עד שיביאו בתולים בקדושת ישראל תני בשם רבי שמעון גוירת פחותה מבת שלש שנים ויום אחד שנתגיירה כשירה לכהונה שנאמ' וכל הטף בנשים אשר לא ידעו משכב זכר החיו לכם ופנחס עמהן ורבנין החיו לכם לעבדי' ולשפחו'
ר' יסה בשם רבי יוחנן הלכה כרבי יוסי וכהנים נהגו סלסול בעצמן כר' אלעזר בן יעקב חד כהן נסב בת גרים אתא עובדא קומי רבי אבהו וארבעיה על ספסילא אמר ליה רב ביבי לא כן אלפון רבי הלכה כרבי יוסי אמר ליה ולא כהנים נהגו סלסול בעצמן כרבי אלעזר אמ' ליה ועל מנהג לוקין אמ' ליה אין כך את חמי מפייס לי ואנא מוקים ליה מה דקיימא אמ' ליה הואיל והותרה הרצועה אף אני מותר בה
רבי יעקב בר אידי בר אושעיא מעשה במשפח' בדרום שהיו קורין עליה ערער ושלח רבי את רומינוס לבדקן ובדק ומצא שנתגיירה זקנתה פחותה מבת שלשה שנים ויום אחד והכשירה לכהונה רב הושעיא אמ' כרבי שמעון הכשירה אמ' ר' זעירא דברי הכל היא הכא דאמר רבי זעירא בשם רב אדא בר אחוה רבי יודא מטי בה בשם רב אבהו בשם ר' יוחנן וולד בוגרת כשר שהוא בלא תעשה שבא מכח עשה עשה והו' אשה בבתוליה יקח כל לא תעשה שבא מכח עשה עשה הוא ודכוותה כי אם בתולה מעמיו יקח אשה ולא גיורת כל לא תעשה שבא מכח עשה עשה הוא התיב רבי הושעיא הרי דור שני של מצרי הרי הוא בלא תעשה שבא מכח עשה עשה הו' חזר ר' הושעיא ואמ' לא דמי עשה בישראל ועשה שבכהני' עשה שבישראל אסור בכל ועשה שבכהנים אסור בכהנים ומותר בלויים ובישראל הלכה ו'
שליח רבי יוסי רבי שמעון בן לקיש בשם רבי יוחנן בשלקטן לשלחן ביד אחר אבל אם להביאם הוא לא ישלחם ביד אחר ולא מחסל לה רבי יונה מחסל לה רבי זעירה רבי אמי רבי שמעון בן לקיש בשם רבי הושעיה בשלקטן לשלחן ביד אחר אבל אם לקטן להביאו הוא לא ישלחם ביד אחר שכל הביכורים שנראו ליתור בקרייה אינן ניתורין אלא בקרייה אמר רבי מנא אף על גב דלא אמר רבי יוסי הדא מילתא אמר דכוותה אמר רבי זעירא לרבי יסא נהיר את כד איתאמרת הדא דרבי הושעיא ואמר רבי יוסי בי רבי חנינה מתניתא פליגא הפריש בכוריו ואחר כך מכר שדהו מביא ואינו קורא קיימונה בשנתן דעתו למסור משעה ראשונה והתנינן יבש האילן נקצץ האילן עוד היא ביבש משעה ראשונה וקרייה מעכבת אמר רבי שמואל בר רב יצחק הראוי לקרייה אין קרייה מעכבת לקטן לשלחם ביד אחר לא ישלחם ביד אחר שמא ימלך הוא להביאן
רבי אבהו בשם רבי יוחנן היורש מביא ואינו קורא מה נן קיימין אם יורשה בחיי אביו שלוחו ואם לאחר מיתת אביו שלו הן אלא כי נן קיימין בשהיה אביו חולה או מסוכן
כתיב ושמחת בכל הטוב אשר נתן לך ה' אלהיך ולביתך מלמד שאדם מביא ביכורים מניכסי אשתו וקורא רבי שמעון בן לקיש אמר לאחר מיתה הא בחיין לא רבי יוחנן אמר לא שנייא היא בחיין היא לאחר מיתה רבי שמעון בן לקיש כדעתיה דרבי שמעון בן לקיש אמר אין אדם יורש את אשתו דבר תורה הלכה ז'
רבי יוחנן בשם רבי הושעיה הנחה מעכבת אין קרייה מעכבת והא תנינן האוכל ביכורין עד שלא קרא עליהן רב הושעיה רב יהודה בשם שמואל דרבי עקיבה היא דבי יוסי בעי היידן רבי עקיבה אמר רבי מנא שמעית אבא תני הנחה מעכבת אין קרייה מעכבת רבי עקיבה אומר קרייה מעכבת רבי יעקב בר אחא בשם רבי לעזר מה טעם אמרו הנחה מעכבת מפני שהיא נוהגת בכל רבי תנחומא רבי הונא בשם רבי לעזר מפני ששנה עליה א"ר אבא מרי תרתיי חדא כרבי יודה וחדא כרבנין חדא כר' יודה דר' יודה אמר לצורך נשנית מפני שהיא נוהגת בכל כרבנין דאינון מריין שלא לצורך נשנית מפני ששנה עליה

Halakhah 6

הקונה שני אילנות בתוך של חבירו מביא ואינו קורא רבי מאיר אומר מביא וקורא יבש המעיין ונקצץ האילן מביא ואינו קורא רבי יהודה אומר מביא וקורא מן החג ועד חנוכה מביא ואינו קורא רבי יהודה בן בתירה אומר מביא וקורא
הלכה ח' רבי יוסי בן חנינה בעי קנה אילן אחד לא קנה קרקע שנים לא קנה קרקע אחד אינו מביא כל עיקר שנים מביא ואינו קורא אמר ליה רבי לעזר מילין דצריכין לרבנין בבית וועדא את שאל
לרבי יודה עבד את האילן כקשין תמן תנינן בירך על פירות האילן בורא פרי האדמה יצא רבי חזקיה בשם רבי יעקב בר אחא דרבי יודה היא דרבי יודה אמר עבד את האילנות כקשין אמר רבי יוסי דברי הכל היא פירות האילן בכלל פירות האדמה ואין פירות האדמה בכלל פירות האילן
רבי בון בר כהנא בעא קומי רבי אילא מכר לו שדה בקמתה הלוקח מהו שיביא ממנה ביכורים אמר ליה למה לאו עד כדון לחה אפילו יבישה אמר ליה אפילו יבישה אפילו קצורה מעתה אפילו חיטין כן אנו אומרים הלוקח מן השוק מביא ביכורין
פשיטא הדא מילתא מכר לו פירות ושייר לו קרקע המוכר אינו יכול להביא שאין לו פירות חזר ולקחן ממנו נישמעינה מן הדא נתן לו קדשים הרי אילו מותרין יינות שמנין וסלתות כל דבר שכיוצא בו קרב לגבי המזבח אסור אין בכלל אלא פרכירי ענבים ועטרות של שיבלין מה נן קיימין אם בשנתן לה באתננה כך אנו אומרי' הלוקח מן השוק מביא בכורי' אלא כי נן קיימין בשהיו הגפנים משלה ומכר לו פירותיהן וחזר ונתנם לה באתננה מפני שהיה אתנן הא לא היה אתנן מביא הדא אמרה חזר ולקחן ממנו מביא
חברייא בשם ריב"ל הפרישן קודם לחג ועבר עליהן החג מביא ואינו קורא הפרישן קודם לחנוכה ועברה עליהן חנוכה ונרקבו אחר חנוכה לא קדשי ולית ליה לרבי זעירא כהדא דחברייא סבר רבי זעירא שכל הביכורים שנראו ליתור בארץ אינן ניתורין אלא בקרייה ולית לחברייא כן אית להון בשהפרישן קודם לחג להביאן אחר החג והתנינן אין מביאין בכורים לא מן החדש על הישן ולא מן הישן על החדש מה נן קיימין אם בפירות שהביאו שליש לאחר ראש השנה על הפירות שהביאו שליש לאחר ראש השנה מכיון שלא הביאו שליש לפני ראש השנה דבר ברור שלא השרישו קודם לעומר והן אסורין עד שיבוא העומר ויתירם אלא כי נן קיימין בפירות שחנטו קודם ט"ו בשבט על פירות שחנטו אחר ט"ו בשבט מכיון שהוא מן חדש על הישן הוא מן חדש על חדש מביא וסברנן מימר לאחר חנוכה אנן קיימין אמר רבי חיננא בזמנן

Halakhah 7

הפריש בכוריו ומכר את שדהו מביא ואינו קורא והשני מאותו המין אינו מביא ממין אחר מביא וקורא רבי יהודה אומר אף מאותו המין מביא וקורא ח' הפריש את בכוריו נמקו נבזזו נגנבו אבדו או שניטמו מביא אחרים תחתיהן ואינו קורא והשניים אין חייבין עליהן חומש ניטמו בעזרה נופץ ואינו קורא ט' ומניין שהוא חייב באחריותן עד שיביאם להר הבית שנאמר ראשית בכורי אדמתך תביא בית ה' אלהיך וגומר מלמד שהוא חייב באחריותן עד שיביאם להר הבית הרי שהביא ממין אחד וקרא וחזר והביא ממין אחר הרי זה אינו קורא
הלכה ט' מה טעמון דרבנין הגדתי היום פעם אחת הוא מגיד ואינו מגיד פעם שנייה ולית לרבי יודה כן אית ליה באדם אחד אבל בשני בני אדם מגיד וחוזר ומגיד
הלכה י' אמ' רבי יוחנן משום יחידי אני שונה אותה ותני כן רבי שמעון בן יהודה אומר משום רבי שמעון שנים אין חייבין עליהן חומש רבי שמואל בר רב יצחק בשם רב הונא שנים לוקחין אפילו מן השוק מה את עבד לון כתוספת הביכורים או כעיטור הביכורים אין תעבדינון כתוספת הביכורים פטורין מן הדמאי אין תעבדינון כעיטור הביכורים חייבין בדמאי 
נטמאו בעזרה נופץ ואינו קורא רבי חמא בר עוקבא בשם רבי יוסי בן חנינה נטמאו הבכורים הסלין ניתנין לכהנים דכתיב ולקח הכהן הטנא מידך
הלכה י"א למי נצרכה לרבי יודה אף על גב דרבי יודה אמר מגיד וחוזר ומגיד הרי שהביא ממין אחד קרא וחזר והביא ממין אחר הרי זה אינו קורא אמר רבי יונתן תני רבי שמעון בן יוחי כן ואמרת ושמחת הוי אומר על השמחה

Halakhah 8

אילו קורין ומביאין וקורין מן העצרת ועד החג משבעת המינין מן הפירות שבהרים ומן התמרים שבעמקים ומזיתי שמן ומעבר לירדן רבי יוסי הגלילי אומר אין מביאין בכורים מעבר לירדן שאינה ארץ זבת חלב ודבש
הלכה י"ב רבי יוסי בשם רבי שמעון בן לקיש רבי יונה רבי זעירה בשם רבי חנינה ששה עשר מיל חיזור חיזור לציפורין הן הן ארץ זבת חלב ודבש אמר רבי יונה מאן דמקדר אילין שגרונייה דבישן מינהן מאן דמקדר הדא בקעת גיניסר מינהן מתיבין לרבי יונה והא כתיב ואומר אעלה אתכם מעני מצרים אל ארץ טובה ורחבה ארץ זבת חלב ודבש אמר לון אשר בה זבת חלב ודבש
תני אשר נתתה לי לא שנטלתי לי מעצמי מה ביניהון אמר רבי אבין חצי שבט מנשה ביניהון מאן דאמר אשר נתת לי ולא שנטלתי מעצמי חצי שבט מנשה לא נטלו מעצמן מאן דאמר ארץ זבת חלב ודבש אפילו כן אינה ארץ זבת חלב ודבש

Halakhah 9

י"א הקונה שלשה אילנות בתוך של חבירו מביא וקורא רבי מאיר אומר אפילו שנים קנה אילן וקרקעו מביא וקורא ר' יהודה אומר אף בעלי אריסיות והחכורות מביאין וקורין
הלכה י"ג תני חכורי בתי אבות אינן מביאין רבי יודה אומר הן עצמן מביאין וקורין
רבי זעירה רבי חייה בשם רבי יוחנן בחכורי בתי אבות היא מתני' רבי הילא רבי יסי בשם רבי יוחנן בבעלי אריסיות וחכורות היא מתניתה הוון בעיי מימר מאן דאמ' בבעלי אריסיות וחכורות היא מתנית' הא באריס וחכור לא באריס לשעה וחכור לשעה הא באריס לעולם ובחכור לעולם מביא אתא רבי בא רבי חייה בשם רבי יוחנן אפילו באריס לעולם ובחכור לעולם אינו מביא למה בבעלי אריסיות וחכורות היא מתניתא הדרן עלך יש מביאין

Chapter 2



Halakhah 1

התרומה והביכורים חייבין עליהן מיתה וחומש ואסורין לזרים והן ניכסי כהן ועולין באחד ומאה וטעונין רחיצת ידים והערב שמש הרי אילו בתרומה ובביכורים מה שאין במעשר
התרומה והביכורין כו' כתיב ואני הנה נתתי לך את משמרת תרומותי שתי תרומות התרומה והבכורין תרומה דכתיב ולא ישאו עליו חטא ומתו בו כי יחללוהו הביכורים דכתיב והבאתם שמה עולותיכם אילו הביכורים דכתיב ולקח הכהן הטנא מידך או נאמר בקדשים הכתוב מדבר כבר כתיב כרת בקדשים ויהא מיתה וכרת בקדשים וכי יש מת וחוזר ומת
כהדא דתני המת לחמשים שנה מת בהיכרת לחמשים ושתים מיתת שמואל הנביא לששים מיתה האמורה בתורה לשבעים מיתה של חיבה לשמונים מיתה של זקנה מיכן והילך חיי צער
מה חמית מימר מת לחמשים מת בהיכרת כתיב אל תכריתו את שבט משפחות הלוי וגו' וזאת עשו להם וחיו ולא ימותו עשו להם דבר של תקנה שלא יזונו עיניהן מבית קודש הקדשים וכתיב ולא יבואו לראות כבלע את הקודש ומתו וכתיב ומבן חמשים שנה ישוב מצבא העבודה רבי אבין בריה דרבי תנחום בר טריפון שמע לה מן הכא ימי שנותינו בהם שבעים שנה צא מהן עשרים שנה שאין בית דין של מעלן עונשין וכורתין נמצאת אומר המת לחמשי' מת בהיכרת
לחמשים ושתים מיתת שמואל הנביא רבי אבא בריה דרבי פפי רבי יהושע דסיכנין בשם רבי לוי בכל עצב יהיה מותר ודבר שפתים אך למחסור חנה על ידי שריבתה בתפילתה קיצרה בימיו של שמואל שאמרה וישב שם עד עולם והלא אין עולמו של לוי אלא חמשים שנה דכתיב ומבן חמשים שנה ישוב מצבא העבודה והיי דלון חמשין ותרתיי אמר רבי יוסי בי ר' בון ושתים שגמלתו
לששים מיתה האמורה בתורה ר' חזקיה בשם רבי יעקב בר אחא כתיב אם יראה איש באנשים האלה הדור הרע הזה וגומר הגע עצמך שיצא ממצרים בן עשרים שנה ועוד עשה במדבר ארבעי' שנה ומת נמצאת אומר המת לששים שנה מיתה האמורה בתורה וכתיב תבוא בכלח אלי קבר
לשבעים מיתה של חיבה ימי שנותינו בהם שבעים שנה לשמונים מיתה של זקנה שנאמר ואם בגבורות שמונים שנה וכן ברזילי אומר לדוד בן שמונים שנה אנכי היום האדע בין טוב לרע
אפר חמשים ועשה דבר שהוא בהיכרת אבל רב חדי אפר שיתין ועשה דבר שהוא בעון מיתה אבל חדי תני רבי חנינה בן אנטיגנס אומר זקן שאכל את החלב וכי מי מודיעינו שהוא בהיכרת כהדא דתני או שחילל את השבת מת בהיכרת אלא כיני המת ליום אחד מיתה של זעם לשנים מיתה של בהלה לשלשה מת במגפה תני רבי חלפתא בן שאול מת באחד בשנים בשלשה בהיכרת לארבעה לחמשה מיתה הדופה לששה מיתת דרך הארץ לשבעה מיתה של חיבה מיכן ואילך מת בייסורין
מה חמית מימר מת לשלשה ימים מת במגפה חילפיי בר בריה דרבי אבהו אמר שמעית קליה דר' דרש ויהי כעשרת הימים ויגוף ה' את נבל וימת תלה לו הקב"ה שבעת ימי אבלו של שמואל שלא יתערב אבלו עם הצדיק ועשה עוד שלשה ימים ומת במגפה ר' חגיי בשם ר' שמואל בר נחמן לעשרת ימים אין כתיב כאן אלא כעשרת הימים תלה לו הקב"ה עשרה ימים כעשרת ימים שבין ראש השנה ליום הכיפורים שמא יעשה תשובה ולא עשה
כהנא שאל לרבי זעירא זר שאכל תרומה אמר ליה בעון מיתה מן דצלי אמר ליה אני ה' הפסיק העניין רבי חייה בשם רבי יוחנן זר שאכל תרומה בעון מיתה מתניתין מסייעא לרבי יוחנן אוכלי תרומה בזדון טהור שאכל טהור וטמא שאכל טמא וטהור שאכל טמא וטמא שאכל טהור בעון מיתה אוכלי תרומה בכהנים טהור שאכל טהור כמצוותו טהור שאכל טמא בעשה טמא שאכל טהור וטמא שאכל טמא בלא תעשה מה חמית מימר טהור שאכל טמא בעשה אמר רבי בא בר ממל ואחר יאכל מן הקדשים מן הטהורין ולא מן הטמאין כל לא תעשה שהוא בא מכח עשה עשה הוא
אמר רבי אבינא ממשמע שנאמר כל אשר לו סנפיר וקשקשת תאכלו אין אנו יודעין וכל אשר אין לו סנפיר וקשקש' לא תאכלו ליתן עשה ולא תעשה על הטמאים בגין דכתיב הא אילו לא הוה כתיב עשה הוא הוי כל לא תעשה שהוא בא מכח עשה עשה הוא
רבי יסא שמע לה מן הכא הטמא והטהור יחדו יאכלנו כאן הטמא והטהור אוכלין בקערה אחת בתרומה אין הטמא והטהור אוכלין בקערה אחת בקדשים אמר רבי יוחנן בר מריא אין בגין קדשים כבר כתיב והבשר אשר יגע בכל טמא לא יאכל
מתניתא פליגא על רב התרומה והביכורים חייבין עליהן מיתה פתר לה בכהנים והא תנינן חומש וכי יש חומש בכהנים פתר לה לצדדין היא מתניתא רישא בכהנים וסיפא בישראל מתני' מסייעא לרבי יוחנן ואסורין לזרים פתר לה פחות מכשיעור
והן ניכסי כהן רבי בא רבי חייה בשם ר' יוחנן לך נתתיו למשחה למשחה לגדולה למשחה לסיכה למשחה להדלקה הייתי אומר בין טמאים בין טהורים רבי אבהו בשם רבי יוחנן לא בערתי ממנו מבעיר את התרומה בטומאה רבי זעירא בשם רבי לעזר מניין למעשר שני עצמו שניטמא שאין מדליקין בו תלמוד לומר לא בערתי ממנו בטמא ראוי לפדותו ואת אמר הכין לא אתיא דלא או בלקוח בכסף מעשר שניטמא אמר רבי יהודה אוף בביכורין שניטמאו דברי הכל
הרי אילו כתרומה וכביכורין מה שאין כן במעשר תמן תנינן נוטלין לידים לחולין ולמעשר ולתרומה ולקודש מטבילין תמן את אמר אין המעשר טעון רחיצה והכא את אמר המעשר טעון רחיצה הן דתימר המעשר טעון רחיצה רבנין הן דתימר אין המעשר טעון רחיצה רבי מאיר תמן תנינן כל הטעון ביאת מים מדברי סופרים מטמא את הקודש ופוסל את התרומה ומותר בחולין ובמעשר דברי ר"מ וחכמים אוסרין במעשר ולא שמיע דא"ר שמואל בשם ר' זעירה מהו וחכמים אוסרין במעשר נפסל גופו מלוכל במעשר מיי כדון הן דתימר המעשר טעון רחיצה ברוצה לוכל הן דתימר אין המעשר טעון רחיצה ברוצה ליגע לא הו' רוצה לוכל הוא רוצה ליגע אלא משם נטילת סרך והתנינן תרומה וכי יש תרומה משם נטילת סרך אלא בחולין שנעשו על גב הקודש וחולין שנעשו על גב הקודש לא כחולין הן תיפתר אי כרבי שמעון בן אלעזר אי כרבי לעזר בי רבי צדוק אי כרבי שמעון בן אלעזר דתני רבי שמעון בן אלעזר אומר משום רבי מאיר הידים תחילה לחולין ושניות לתרומה אי כרבי אלעזר בי רבי צדוק דתנינן תמן וחולין שנעשו על גב הקודש הרי אילו כחולין רבי אלעזר בי רבי צדוק אומר הרי אילו כתרומה לטמא שנים ולפסול אחד

Halakhah 2

יש במעשר ובביכורים מה שאין בתרומה שהמעשר והביכורים טעונין הבאת מקום וטעונין וידוי ואסורין לאונן ורבי שמעון מתיר וחייבין בביעור ורבי שמעון פוטר ואוסרין כל שהן מלוכל בירושלם אף לזרים ואף לבהמה רבי שמעון מתיר הרי אילו במעשר ובביכורים מה שאין בתרומה
הלכה ב' טעונין הבאת מקום דכתיב והבאתם שמה עולותיכם וזבחיכם ואת מעשרותיכם ואת תרומת ידכם תרומה ידכם אלו הביכורי' דכתי' ולקח הכהן הטנא מידך
עד כדון מעשר ביכורי' מניין כיי דאמר רבי יעקב בר חמא בשם רבי לעזר הקודש הקודש העליון משמע
וטעונין וידוי דכתיב וענית ואמרת לפני ה' אלהיך עד כדון מעשר ביכורין מניין כיי דאמ' ר' יעקב בר אחא בשם ר' לעזר הקודש העליון במשמע
ואסורין לאונן דכתיב לא אכלתי באוני ממנו עד כדון מעשר ביכורין מניין כיי דאמר ר' יעקב בר אחא בשם ר' לעזר הקודש הקודש העליון במשמע
תנינן כל אילין מיליא ור' שמעון פליג גבי וידוי לית רבי שמעון פליג וידוי זו קרייה לית ר' שמעון פליג דכתיב וענית ואמרת
כיני מתנית' ואוסרין כל שהן מלוכל בירושלם רבי שמעון מתיר וגידוליהן אסורין מלוכל בירושלם ורבי שמעון מתיר ואף לזרים ואף לבהמה רבי שמעון מתיר ואוף רבנין מודוי ליה מן דו מתיב לון אין אתם מודין בהן מותרין לזרים שהן מותרין לאכילת בהמה ויש מחצה לאכילת זרים ויש מחצה לאכילת בהמה כשם שאין מחצה לזרים כך אין מחצה לאכילת בהמה רבנין אמרין ירושלם עשו אותה כדבר שאין לו מתירין כמה דתימר דבר שאין לו מתירין אוסר כל שהוא ודכוותיה ירושלם אוסר כל שהוא
מה פליגין רבי שמעון ורבנין בגידולין אבל בעירובין אוף רבי שמעון מודיי מה בין עירובין מה בין גידולין עירובין בעיינן הן גידולין כבר בטלו כמה דרבי שמעון מודי לרבנין בעירובי מעשר אבל בעירובי ביכורין כגידולין הן וכן היה רבי שמעון אומר אין הביכורין אוסרין את עירוביהן וגידוליהן מלוכל בירושלם מה בין מעשר מה בין ביכורים מעשר אין לו עלייה בכורים יש להן עלייה הוי מה דרבי שמעון מודי לרבנין בדבר שאין לו עלייה מודי רבי שמעון באותה הסאה שהעלה מתוך סאה שהיא טעונה מחיצה וטעונה הנייה ורבנין אמרין כולהן טעונות מחיצה וטעונות הנייה
ר' יוחנן אזל לחד אתר אמר אנא בן עזאי דהכא אתא חד סב שאל ליה אמר גידולי תרומה תרומה וגידולי גידולין חולין אבל טבל ומעשר שני ומעשר ראשון וספיחי שביעית ותרומת חוץ לארץ המדומע והביכורין גידוליהן חולין תמן את אמר גידוליהן מותרין והכא את אמר גידוליהן אסורין א"ל הן דתימר גידוליהן מותרין בדבר שזרעו כלה והן דתימ' גידוליהן אסורין בדבר שאין זרעו כלה א"ל והתנינן אי זהו דבר שאין זרעו כלה כגון הלוף והשום ובצלי' והלוף והשום והבצלי' חייבין בביכורין אמ' אזל בן עזאי דהכא את אמ' שאל לרבי ינאי א"ל למעשר הושבה דבר שאין זרעו כלה
מחלפה שיטתיה דרבי יוחנן תמן אמר רבי יהושע בן לוי לקרנה של נבילה הושבה אמ' ליה לא כן אילפן רבי ראיתי כגריס שנים ואמר אוף הכא וגידוליהן ועוד מן הדא לא תוכל לאכל בשעריך מעשר דגנך באי זה מעשר אמרו במעשר שני הטהור שנכנס לירושלם ויצא ועוד מן הדא דתני לה רבי שמעון תני בשם רבי שמעון יש במעשר שהמעשר אוסר דמיו ועירוביו וקנקניו וספק עירובו כל שהוא ואין מדליקין בו ואמר אוף בגידולין כן אמר רבי הילא הן דתימר גידוליהן אסורין רבנין והן דתימר גידוליהן מותרין רבי שמעון אמר ליה והתנינן גידולי הקדש ומעשר שני חולין ופודה אותן בזמן זרעו לאי זה דבר הוא פודה אותן לא מפני קדושה שיש בהן אוף הכא יטענו מחיצה מפני קדושה שיש בהן רבי ירמיה רבי אימי בשם רבי שמעון בן לקיש הן דתימר גידוליהן אסורין איסור מחיצה והן דתימר גידוליהן מותרין היתר זרות הרי אילו במעשר ובביכורין מה שאין כן בתרומה
תמן תנינן וגם נתתיו זו תרומה ותרומת מעשר תמן את אמר תרומה טעונה וידוי והכא את אמר תרומה אין טעונה וידוי אמר רבי הילא תניי תמן התרומה והבכורים אחד הנותנן ואחד הנוטלן טעונין וידוי אמר רבי זעירה רבנין דתמן סברין ורבנין דהכא אמרין מי שיש לו מעשר בפני עצמו מתודה מי שיש לו תרומה בפני עצמה אינו מתודה אמר רבי יוסי מתניתא אמרה כן רבי יוסי אומר יש להן ערי מקלט מה נן קיימין אם בתרומה ומעשר שלו הן אלא כי נן קיימין בתרומה אמר רבי הילא שמענן מי שיש לו מעשר בפני עצמו מתודה מי שיש לו ביכורין ביכורין בפני עצמן מתודה שמענן מי שיש לו תרומה בפני עצמה מתודה

Halakhah 3

יש בתרומה ומעשר מה שאין כן בביכורי' שהתרומה והמעש' אוסרין את הגורן ויש להן שיעור ונוהגין בכל הפירות בפני הבית ושלא בפני הבית ובאריסין ובחכורות ובסיקריקון ובגוזלן הרי אילו בתרומה ומעשר מה שאין בביכורין ד' יש בביכורין מה שאין בתרומה ומעשר שהביכורין נקנין במחובר לקרקע עושה אדם כל שדהו בכורים וחייב באחריותן וטעונין קרבן ושיר ותנופה ולינה ה' תרומת המעשר שוה לביכורים בשתי דרכים ולתרומה בשתי דרכים וניטלת מן הטהורה על הטמאה ושלא מן המוקף כביכורים ואוסר את הגורן ויש לה שיעור כתרומה
הלכה ג' ניחא התרומה אוסרת את הגורן תיפתר שהקדימו בשבלים דאמר רבי אבהו בשם רבי שמעון בן לקיש מעשר ראשון שהקדימו בשבלים פטור מתרומה גדולה
ניקנין במחובר לקרקע דכתיב בכורי כל אשר בארצם
עושה אדם את כל שדהו בכורים דכתיב וראשית כל בכורי כל
וחייבין באחריותן דכתיב ראשית בכורי אדמתך
וטעונין קרבן נאמ' כאן שמחה ונאמר להלן שמחה מה שמחה שנאמר להלן שלמים אף כאן שלמים
ושיר נאמר כאן שיר ונאמר להלן והנך להם כשיר עגבים
ותנופה דכתיב ולקח הכהן הטנא מידך והניחו לרבות הביכורין שיטענו תנופה כר' ליעזר בן יעקב
ולינה דכתיב ופנית בבוקר והלכת לאוהליך הא כל הפונות שאתה פונה לא יהו אלא בבוקר אמר רבי יונה הדא דתימר בשאין עמהן קרבן אבל יש עמהן קרבן בלא כך טעון לינה מחמת הקרבן הלכה ד'
רבי יונה אמר ר' מיישא וחד מן רבנין חד מינהון אמר זאת אומרת שהפירות הטמאין חייבין בביכורין וחרנה אמר מעשר ראשון שהקדימו בשבילין פטור מתרומה גדולה

Halakhah 4

אתרוג שוה לאילן בשלשה דרכים ולירק בדרך אחד שוה לאילן בערלה וברבעי ובשביעית ולירק שבשעת לקיטתו עישורו דברי רבן גמליאל רבי ליעזר אומר שוה לאילן לכל דבר
הלכה ה' אם לאילן למה לירק אם לירק למה לאילן תמן אמ' נכנס מששית לשביעית הרי הוא לבעלין כאילן ופטור ממעשרו' כירק אמר לון רב המנונא אמרין דבתרה נכנס משביעית לשמינית הרי הבקר כאילן וחייב במעשרות כירק והבקר חייב במעשרות
אמר ר' יוחנן בשאר שני שבוע את מהלך בו כירק ובשביעית את מהלך בו כאילן היך עבידא מחמישית לששית ששית מששית לשביעית ששית נכנס מחמישית לששית לשביעית לקטן בשביעית ששית לקטן מששית חמישית נכנס מששית לשביעית לשמינית לקטו בשמינית שמינית רבותינו חזרו ונמנו אתרוג בשעת לקיטתו עישורו למעשרות ולשביעית
רבי ירמיה רבי אימי בשם רבי יוחנן רבי סימון בשם רבי יהושע בן לוי הכל מודין שראש השנה שלו בט"ו בשבט ר' יוחנן שאל לר' יונתן כסדרן של שנים או כסדרן של תקופות אמר ליה כסדרן של שנים ואפילו שנה מעוברת
מעשה בר' עקיבה שלקט אתרוג ונהג עליו חומרי בית שמאי וחומרי בית הלל למה לי אפילו שאר כל האילן תני כחומרי רבן גמליאל וכחומרי רבי ליעזר ורבן גמליאל ורבי אליעזר לא מן בית הלל אינון הוו אמר רבי יוסי בי רבי בון תיפתר בשחנט קודם לט"ו בשבט של שנייה ונכנסה שלישית על דעתיה דר"ג עישורו עני על דעתיה דרבי ליעזר עישורו שני מה עשה לו קרא שם למעשר שני שבו ופדייו ונותנו לעני

Halakhah 5

דם מהלכי שתים שוה לדם בהמה להכשיר את הזרעים דם השרץ אין חייבין עליו
הלכה ו' רבי בא רב הונא בשם רב אם התרו בו לוקה והתנינן דם השרץ אין חייבין עליו א"ר בא אין חייבין עליו כרת והתני דם מהלכי שתים שאין בו טומאה קלה דם השרץ שאין בו טומאה חמורה אמר רבי חייא בר אדא הדא דתימר בשהתרו בו משום דם אבל אם התרו בו משום שקץ לוקה

Halakhah 6

כוי יש בו דרכים שוה לחיה ויש בו דרכים שוה לבהמה ויש בו דרכים שוה לחיה ולבהמה ויש בו שאינה שוה לא לחיה ולא לבהמה ט' כיצד שוה לחיה דמו טעון כיסוי כדם החיה ואין שוחטין אותו ביום טוב ואם שחטו אין מכסין את דמו וחלבו מטמא טומאת נבילה כחיה וטומאתו בספק ואין פודין בו פטר חמור י' כיצד שוה לבהמה חלבו אסור כחלב הבהמה ואין חייבין עליו כרת ואינו נלקח בכסף מעשר לוכל בירושלם וחייב בזרוע ובלחיים ובקיבה רבי לעזר פוטר שהמוציא מחבירו עליו הראיה י"א כיצד אינו שוה לחיה ולבהמה אסור משום כלאים עם החיה ועם הבהמה הכותב חייתו ובהמתו לבנו לא כתב לו את הכוי אמר הריני נזיר שזה חיה ובהמה הרי זה נזיר ושאר כל דרכיו שוין לחיה ולבהמה וטעון שחיטה בזה ובזה ומטמא משום נבילה ומשום אבר מן החי בזה ובזה
הלכה ז' אי זהו כוי אמר רבי לעזר עז שעלה על גבי צבי וצבי שעלה על גבי עיזה ורבנין אמרין מין הוא עיקרו ולא יכלו חכמים לעמוד עליו
פדוי בכוי חוזר ופודה בשה לפיכך אם מת אחד מהן המוציא מחבירו עליו הראיה הלכה ח'
מתני' דלא כרבי לעזר דתני רבי לעזר אומר כוי אין חייבין על חלבו אשם תלוי מתני' דלא כרב דרב כל שאיפשר לעמוד על וודאו לא יהו חייבין על ספיקו אשם תלוי פתר לה חלוקין על דברי רבי לעזר
ואפילו בשעה שהיו לוקחין בהמה לבשר תאוה אינו נלקח מעשר ליאכל בירושלם
וחייב בזרוע ובלחיים ובקיבה רבי לעזר פוטר רבי לעזר דו אמר עכשיו הוא נסתפק לו דו אמר פטור ורבנין דינון מרין מין הוא עיקרו אינון אמרין חייב הלכה ט'
מתני דלא כרבי דתני הקדיש חייתו ובהמתו לא הקדיש את הכוי ר' אומר הקדיש את הכוי
אמר הריני נזיר שזה חיה נזיר שזה בהמה נזיר שאין זה חיה נזיר שאין זה בהמה נזיר שזה חיה ובהמה נזיר שאין זה לא חיה ולא בהמה נזיר
רבי חגיי בעא קומי רבי יוסי למה לא תנינן הרובע והנרבע ממינו חייב אמר ליה תניתה בסופה ושאר כל דרכיו שוין לחיה ולבהמה הדרן עלך התרומה והביכורים

Chapter 3



Halakhah 1

כיצד מפרישין את הביכורין יורד אדם לתוך שדהו ורואה תאינה שביכרה אשכול שביכר רימון שביכר וקושרן בגמי ואומר הרי אילו ביכורים רבי שמעון אומר אף על פי שזה חוזר וקורא אותן ביכורין מאחר שיתלשו מן הקרקע
כיצד מפרישין את הביכורין כו' על דעת' דרבי שמעון לא קרא שם בתלוש לא קידשו אינן מדמעין אין חייב עליהן חומש ואין לוקין עליהן חוץ לחומ' מה טעמא דרבנין ועתה הנה הבאתי את ראשית פרי האדמה בשעת הבאה פרי אף בשעת הפרשה אפי' בוסר אפי' פגים על דעתיה דר"ש מה בשעת הבאה פרי אף בשעת הפרשה פרי
ר' זעירה בעי ביכורי ייחור מהו שיתירו חנטו
תני הביכורים אחד מששים ראשית הגז אחד מששים תרומה טמאה אחד מששי' תני ר' ישמעאל הביכורים אחד מששים פיאה אחד מששים ראשית הגז אחד מששים תרומה טמאה אחד מששים תרומה שאין הכהנים מקפידין עליה אחד מששים מה אית לך כגון תרומת הכליסין והחרובין ושעורין שבאדום

Halakhah 2

כיצד מעלין את הביכורים כל העיירות שבמעמד מתכנסות לעירו של מעמד ולנים ברחובה של עיר ולא היו נכנסין לבתים ולמשכים היה הממונה אומר קומו ונעלה ציון אל ה' אלהינו
הלכה ב' כגון יהויריב ומכיריו
וילינו בבית הכנסת תנא ר' חלפתא בן שאול מפני אהל טומא'
בדרך היו אומרי' שמחתי באומרי' לי בית ה' נלך בירושלם היו אומרים עומדות היו רגלינו בשעריך ירושלם בהר הבית היו אומ' הללו יה הללו אל בקדשו כו' בעזרה היו אומרים כל הנשמה תהלל יה הללו יה

Halakhah 3

הקרובים מביאין ביכורים וענבים והרחוקים מביאין גרוגרות וצימוקים והשור הולך לפניהן וקרניו מצופות זהב ועטרה של זית בראשו והחליל מכה לפניהן עד שהן מגיעי' קרוב לירושלם הגיעו קרוב לירושלם שלחו לפניהן ועיטרו את ביכוריהן הפחות והסגנים והגזברי' יוצאין לקראתן לפי כבוד הנכנסי' היו יוצאין כל בעלי אומניו' שבירושלם היו עומדין מפניהן ושואלין בשלומן ואו' אחינו אנשי מקום פלוני באתם בשלום
עד היכן עד כדי שהוא יכול לתרום מן המובחר ביקש להביא דבילה נאמר אם היתה קעילית מביא אם היתה בוצרית אינו מביא 
פשיטא שהוא מקריב שלמים ר' אימי אמ' מקריב שלמים רב אמר מקיצין בהן את המזבח ר' זעירא בעי יחיד שנתעצל ולא בא מביא גדי וקרניו מצופות כסף
ועטר' של זית בראשו שהוא ממין שבעה
תני מי שהיו לו ביכורי' גרוגרו' היה מעטרן תאיני' וצימוקים היה מעטרן ענבים
וכי יש קטון וגדול בירושלם אלא כיני מתנית' באוכלוסין לפי רוב נכנסין היו יוצאין
ולא כן תני תקום והדרת מה קימה שאין בה חסרון כיס אף הידור שאין בה חסרון כיס שנייא היא הכא שהוא אחת לקיצים רבי יוסי בי ר' בון בשם ר' חונא בר חייא בוא וראה כמה גדול כוחן של עושי מצוות שמפני זקן אין עומדין ומפני עושי מצוות עומדין א"ר יוסי בי ר' בון אילין דקיימין מן קומי מיתא לא מן קומי מיתא אינון קיימין לון אלא מן קומי אילין דגמלים ליה חסד
עד כמה אדם צריך לעמוד מפני זקן שמעון בר בא בשם ר' יוחנן פעמים ביום ר' לעזר אמר פעם אחת ביום לא כן תני ר"ש בן אלעזר אומר מניין לזקן שלא יטריח ת"ל זקן ויראת מאלהיך אני ה' על דעתיה דרבי יוחנן ניחא על דעתיה דר' לעזר לא יקום כל עיקר ר' יעקב בר אחא בשם ר' לעזר דלא ייחמי סייעתא דסבין ועבר קומיהון בגין דיקומון לון מן קומוי כשם שהן חלוקין כאן כך הן חלוקין בשאילת שלום
ר' חזקיה ר' חנינה בריה דר' אבהו בשם ר' אבדומא דמן חיפה לזקן ד' אמות עבר ישב לו כהן גדול משהוא רואהו ועד שהוא נכסה ממנו מה טעמ' והיה כצאת משה האהלה יקומו כל העם וגו' תרין אמורי' חד אמ' לשבח וחד אמר לגנאי מ"ד לשבח מיחמי צדיקא ומזכי ומאן דאמר לגנאי חזי שאקי חזי כרעין אכיל מן יהודאי שתי מן יהודאי כל מדליה מן יהודאי
ארון פניו כלפי העם והכהנים כלפי העם וישר' פניהן כלפי הקודש
א"ר לעזר אין התורה עומדת מפני בנה שמואל אמר אין עומדין מפני חבר ר' הילא רבי יעקב בר אידי הוון יתיבין עבר שמואל בר בא וקמו לון מן קומוי אמר לון תרתיי גבכון חדא שאיני זקן וחדא שאין התורה עומדת מפני בנה
אמר ר' זעירא רבי אחא מפסיק וקאים דו חשש כהדין תנייא דתני כותבי ספרים תפילין ומזוזות מפסיקין לקרית שמע ואין מפסיקין לתפילה רבי חנניה בן עקיבה אומר כשם שמפסיקין לקרית שמע כך מפסיקין לתפילה ולתפילין ולשא' מצותי' של תורה
חזקיה ב"ר מן דהוה לעי באוריתא כל צורכיה הוה אזיל ויתיב ליה קומי בית וודעא בגין מיחמי סבין ומיקם ליה מן קומיהון יהודה בר חייה הוה יליף סליק ושאיל בשלמיה דרבי ינאי חמוה מערב שבת לערב שבת והוה יתיב ליה על אתר תלי בגין מיחמיניה ומקים לי' מן קומוי אמרי' ליה תלמידוי לא כן אלפן ר' לזקן ד' אמו' אמר לון אין ישיבה לפני סיני חד זמן עני מסיק אמר לית איפשר דיהודה ברי משני מנהגיה אמ' לית איפשר דלא יגיעון ייסורין בההוא גופא צדיק' מסתברא שאין לנו יהודה ב"ר
ר"מ חמי אפילו סב עם הארץ ומקים ליה מן קומוי ואמר לא מנן מאריך ימים ר' חנינא מחי מאן דלא קאים מקומוי והוה אמר ליה כי בעיתה מבטלה דאוריתא אמר רבי סימון אמר הקב"ה מפני שיבה תקום והדרת פני זקן ויראת מאלהיך אני ה' אני הוא שקיימתי עמידת זקן תחילה
כשהנשיא נכנס כל העם עומדין מפניו ואין רשות לאחד מהן לישב עד שיאמר להן שבו אב בית דין שנכנס עושין לו שורות רצה נכנס בזו רצה נכנס בזו חכם שנכנס אחד עומד ואחד יושב אחד עומד ואחד יושב עד שמגיע ויושב לו במקומו ר' מאיר הוה יליף סלק לבי' וועדא והוון כל עמא חמיין ליה וקיימון לי' מן קומוי כד שמעון ההן תנייא תני בעון למיעבר ליה כן כעס ונפק ליה אמר לון שמעתי שמעלין בקודש ולא מורידין
ר' זעירא הוון בעיין ממניתי' ולא בעי מקבל עלוי כד שמע ההן תנייא תני חכם חתן נשיא גדולה מכפרת קביל עלוי ממניתיה חכם מפני שיבה תקום והדרת פני זקן מה כתי' בתריה וכי יגור אתכם גר בארצכם לא תונו אותו מה הגר מוחלין לו על כל עונותיו אף חכם שנתמנה מוחלין לו על כל עונותיו חתן וילך עשו אל ישמעאל ויקח את מחלת בת ישמעא' וכי מחלת שמה והלא בשמ' שמה אלא שנמחלו לו כל עונותיו נשיא בן שנה שאול במלכו וכי בן שנה היה אלא שנמחלו לו על כל עונותיו כתינוק בן שנה
ר' מנ' מיקיל לאילין דמיתמניי בכס' ר' אימי קרא עליהון אלהי כסף ואלהי זהב לא תעשו להם א"ר יאשי' וטלית שעליו כמרדעת של חמו' א"ר שיין זה שהו' מתמני בכסף אין עומדין מפניו ואין קורין אותו ר' והטלית שעליו כמרדעת של חמור ר' זעירא וחד מן רבנן הוון יתיבין עבר חד מן אילין דמיתמני בכסף אמ' יתיה דמן רבנין לר' זעירא נעביד נפשן תניי ולא ניקום לון מקומוי
תירגם יעקב איש כפר נבוריא הוי אומ' לעץ הקיצה עורי לאבן דומם הוא יורה יודע הוא יורה הנה הוא תפוש זה בוכסף לא בכספייא איתמני וכל רוח אי' בקרבו לא חכים כלום הוי או' בעיתון ממנייה וה בהיכל קדשו הא ר' יצחק בר לעזר בכנישתא מדרתא דקיסרין
ר' אמי שאל לר' סימון שמעת שממנין זקיני' בחוצ' לארץ א"ל שמעתי שאי' ממנין זקינים בחוצה לארץ א"ר לוי ולא מקרא מלא הוא בן אדם בית ישראל יושבים על אדמתם הא כל ישיבה שלך לא יהא אלא על אדמתך רבנין דקיסרין אמרין ממנין זקיני' בחוצה לארץ ע"מ לחזור ר' יצחק בר נחמן הוה בעזה ומנוניה ע"מ לחזור ר' זמינא הוה בצור ומנוניה ע"מ לחזור אוף ר' יונה הוה בפיתקה ולא קביל עלויי מתמניה אמר עד זמן דמיתמני ר' ומינה ר' א"ר חמא יהודה בן טיטס הוה ברומי ומנוניה ע"מ דיחזור
שמעון בר ווא הוה כד מסקום ואיתמנון דקיקין מיניה והוא לא איתמני שמעון בר ווא הוה בקי במרגליתא בכל מילה ולא הוה ליה עיגול מיכליה והוה רבי יוחנן קרי עלוי וגם לא לחכמים לחם אמר כל מי שאינו מכיר מעשיו של אברהם יכיר מעשה אבותיו של זה שמעון בר ווא הוה כד מסקום ושלח ליה רבי אבהו חדא איגרא ויהב ליה מן סיבתיה בגוה בגין אילין סבתא קום אתהלך לארעא דישראל מי יגלה עפר מעיניך ר' יוחנן אבהו ריגלותיה איתמני שמען דמעפריא לא איתמני  

Halakhah 4

החליל מכה לפניהן עד שהן מגיעין להר הבית הגיעו להר הבית אפילו אגריפס המלך נוטל הסל על כתיפו ונכנס עד שהוא מגיע לעזרה ודיברו הלוים בשיר ארוממך ה' כי דיליתני ולא שמחת אויבי לי הגוזלות שעל גבי הסלים היו עולות ומה שבידם נותנין לכהני' ה' עודינו הסל על כתיפו קור' מהגדתי היום לה' אלהיך עד שהוא גומר כל הפרשה ר' יהודה או' עד ארמי אובד אבי הגיע לארמי אובד אבי מוריד הסל מן כתיפו ואוחזו בשפתותיו וכהן מניח את ידו תחתיו ומניפו מארמי אובד אבי עד שהוא קורא את כל הפרשה ומניחו בצד המזבח והשתחוה ויצא ו' בראשונה כל מי שהוא יודע לקרות קורא וכל מי שאינו יודע לקרות מקרין לפניו נמנעו מלהביא התקינו שיהו מקרין את מי שהוא יודע ואת מי שאינו יודע ז' העשירים מביאין את ביכוריהם בקלתות של כסף ושל זהב והעניי' מביאין אותן בסלי נצרים של ערבה קלופים והסלים והביכורי' ניתנין לכהנים
הלכה ד' רב הונא אמר כיני מתניתא ולקח הכהן הטנא מידיך
אית תניי תני מחלף כדי לסמוך מתנה למתנה
תני רבי יוסי לא היו נותנין את הגוזלות על גבי הסלין שלא ינבלו הביכורין אלא תולה אותן חוץ לסלים
תני חד סב קומי רבי זעירא חוז' להגדתי היום וכי יש אדם מגיד חוזר ומגיד קיימונה כבר הגדתי
הונא בעי הנחה מהו שתתיר למחוסרי זמן א"ר מתנייה הדא דתימ' בשחזר ונטלן אבל אם היו במקומן כהניחן הן ר' יונה בעי הניחן בלילה
הניחן בקרן דרומית מערבית לפני ה' יכול במערב ת"ל אל פני המזבח אי לפני המזבח יכול בדרום תלמוד לומר לפני ה' הא כיצד מגישן על קרן דרומית מערבית ומניחה בדרומה של קרן הלכה ה'
תני אין ענייה אלא מפי אחד ולא עוד אלא שסמכו למקרא וענית ואמרת
רבי יונה בעי מהו להביאן בתמחויין של כסף
רבי יונה ורבי ירמיה חד אמ' מחזר מנא וחרנה אמ' מחזר פטירין עם ירקונין דאת אמר פטירין עם מרזרין ולא ידעינן מאן אמר דא ומאן אמר דא מן מה דאמר ר' יונה מהו להביאן בתמחויין של כסף הוי הוא דאמר דמחזר מנא די אמר כלה דרבי פינחס אמר מחזר פטימין בני תורין די אמר תורין ובני תורין

Halakhah 5

רבי שמעון בן ננס או' מעטרין את הביכורין חוץ משבעת המינין ר' עקיבה או' אין מעטרין את הביכורין אלא משבעת המינין ט' ר"ש או' שלש מידות בביכורים הביכורים ותוספת הביכורי' ועטור הביכורי' תוספת הביכורי' מין במינו ועיטור הביכורי' מין בשאינו מינו תוספת הביכורין נאכלת בטהרה ופטורה מן הדמאי ועיטור הביכורים חייב בדמאי
הלכה ו' א"ר יוסי כל עמא מודו שמעטרין את הביכורין לארץ שאין בני אדם טועין שמביאין ביכורין לחוץ לא מפליגין בעמון ומואב מאן דאמר מעטרין את הביכורין חוץ משבעת המינין מעטרין את הביכורים מעמון ומואב מאן דאמר אין מעטרין אלא משבעת המינין אין מעטרין את הביכורין מעמון ומואב א"ר מנא כל עמא מודו שאין מעטרין את הביכורין מעמון ומואב שבני אדם טועין לומר שמביאין ביכורין מעמון ומואב מה פליגין בחוצה לארץ מאן דאמ' מעטרין את הביכורין משבעת המינין מעטרין את הבכורים מחוץ לארץ מאן דאמר אין מעטרין את הבכורי' אלא משבעת המינין אין מעטרין את הבכורי' חוץ לארץ

Halakhah 6

אימתי אמרו תוספת הביכורים כביכורים בזמן שהיא באה מן הארץ ואם אינה באה מן הארץ אינה כביכורים ולמה אמרו הביכורים מניכסי כהן שהוא קונה מהן עבדים וקרקעות ובהמה טמאה ובעל חוב נוטלן בחובו והאשה בכתובתה וספר תורה רבי יהודה אומר אין נותנין אותו אלא לחבר בטובה וחכמים אומרים נותנין אותן לאנשי המשמר והן מחלקין ביניהן כקדשי המקדש
הלכה ז' ר' ינאי בשם ר' חייה בר ווא שאלו רשב"ג מהו שימכור אדם ספר תורה לישא אשה אמר לון אין ללמוד תורה אמר לון אין מפני חייו ולא אגיבון ר' יונה בשם ר' חייא בר ווא שאלו את רשב"ג מהו שימכור אדם ספר תורה לישא אשה אמר לון אין ללמוד תורה אמר לון אין מפני חייו לא שאלון ולא אגיבון על דעתיה דר' יונה ניחא לא שאלון ולא אגיבון על דעתיה דר' יוסי אין שאלון ליה ולמה לא אגיבון כי אתא ר' חנניה ר' פינחס ר' יוחנן בשם רשב"ג מוכר הוא אדם לישא אשה וללמוד תור' וכ"ש מפני חייו
תני המדיר את בנו לתלמוד תורה מותר למלות לו חבית של מים ולהדליק לו את הנר ר' יעקב בר אידי בשם ר' יונתן אף לוקח לו חפציו מן השוק ופליגין כאן באיש כאן באשה אם היה אדם מסויים עשו אותו כאשה מעשה באדם אחד שהדיר את בנו לתלמוד תורה ובא מעשה לפני ר' יוסי בן חלופתא והתיר לו למלאות חבית של מים ולהדליק לו את הנר
תני המוכר ספר תורה של אביו אינו רואה סימן ברכה לעולם וכל המקיים ספר תורה בתוך ביתו עליו הכתוב אומר הון ועושר בביתו וצדקתו עומדת לעד הדרן עלך כיצד מפרישין וסליקא לה מסכתא דביכורים וסידרא דזרעים ברחמי דשמיא