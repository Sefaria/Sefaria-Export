Brief Commentary on Terumot
פירוש קצר על תרומות
merged
https://www.sefaria.org/Brief_Commentary_on_Terumot
This file contains merged sections from the following text versions:
-The Tosefta according to to codex Vienna. Third Augmented Edition, JTS 2001
-https://www.nli.org.il/he/books/NNL_ALEPH001234517/NLI

פירוש קצר על תרומות



Chapter 1



Halakhah 1

<b>חרש וכו'.</b> שאינו שומע ואינו מדבר.
<b>מקיימין אותו וכו'.</b> צ"ל: אותה, כלומר את התרומה, ואומרים מה שהפריש הקטן תהא תרומה.
<b>הוא כותב וכו'.</b> כלומר, מרשה לתרום, ובכתיבתו מוכיח שיש בו דעת, עיין בבה"א.

Halakhah 2



Halakhah 3



Halakhah 4

<b>במקשה.</b> בשדה קשואים, והוא עוזר לאביו בלקיטת הקישואים.
<b>מדבר על ידו.</b> כלומר, מרשה על ידו, עיין בבה"א.
<b>אמרו לא וכו'.</b> בד: אמרו לו לא הוא וכו', והיא היא.
<b>שאומן אחריו.</b> שקיים ואימן (מלשון אמירת אמן) את מעשיו.

Halakhah 5

<b>וליקט.</b> כלומר, לעצמו כדי לאכול. עיין בבה"א.
<b>אינו חושש וכו'.</b> שהרי בעה"ב גלה את דעתו שניחא ליה בלקיטתו, ומשלו הוא תורם.
<b>הרי זה חושש וכו'.</b> מפני שדברי בעה"ב מוכיחים שהיתל בו, כלומר, וכי לא מצאת אצלי יותר יפים כדי לגוזלם.

Halakhah 6

<b>בעלי בתי סיקריקון וכו'.</b> כלומר בעלי בתים שקנו את השדה מן הסיקריקון (קרקעות שהופקעו ע"י המלכות ובאו לידי בעלי זרוע שלא כדיני ישראל), והם חייבים ע"פ דין להחזיר לבעלים אם יש בידם לפדות. וכל זמן שלא החזירו תרומתם תרומה, שהרי לקחו את השדה ברשות. עיין בבה"א.
<b>בשל אביו וכו'.</b> כלומר, אם הוא סמוך על שלחנו תורם על כל הסעודה, וכן אשה תורמת על כל העיסה ולא רק על מה שהיא אוכלת בלבד.

Halakhah 7

<b>תרומתו תרומה וכו'.</b> מפני שהאריס זורה ומעמיד את כל הכרי, ואין הגורן נכנס אלא אם כן נתרם (כמפורש בסיפא), והוי ליה כתורם ברשות, מה שאין כן במעשרות שמפרישין אותן אח"כ, ואין לו רשות לעשר על חלקו של בעה"ב שלא מדעתו.

Halakhah 8

<b>ואחרים משתמשין וכו'.</b> כנראה שצ"ל: ואחרים ממשמשים בו, כלומר אם היה הבור קטן, או שהיו אחרים ממשמשים בו, ויש לחשוש שמא יטמא מה שבתוכו.

Halakhah 9

<b>להפקיד מעשר וכו'.</b> כלומר להפקיד מעשר טבל טהור ולשומרו בטהרה, כדי שיוכל אח"כ הלוי לעשותו תרומת מעשר על המעשר שנטמא.
<b>בעל הבית שתרם וכו'.</b> כלומר, וממילא יכול בעל הבית להפריש מיד בעצמו מן הטהור על הטהור שלא ברשות הלוי, ואין צורך שיפקיד מעשר טבל ולחכות עד שיבוא הלוי ויפריש תרומת מעשר מן הטהור על הטמא.

Halakhah 10

<b>אין פודין וכו'.</b> אעפ"י שהיא מצוה רבה.

Halakhah 11

<b>ואם מינה וכו'.</b> כלומר, אם היו אפוטרופסים על נכסיו בחייו (שכן נהגו בעלי האחוזות הגדולות) אף ב"ד ממנים אותם אפוטרופסים ליורשיו. ועיין בבה"א.

Halakhah 12

<b>מעשר ומאכילו וכו'.</b> כלומר, מאכילו אף את המעשר. ואעפ"י שלהלן בסמוך נתבאר שבלוי סמוך על שלחנו אינו נותן לו מעשרות, שאני הכא שנותן לו את כל הטבל, ומפריש בשבילו מעשר ומאכילו.
<b>מאכילו.</b> צ"ל: מאכילו [מחלקו], כלומר, נותן לו תרומה ומעשר, מפני שאין מזונותיו עליו, ואין דינו כיתום הסמוך על שלחנו.

Halakhah 13

<b>מאכילו וכו'.</b> ואעפ"י שאין דרך לחלק מעשר בשוק, וחייב לתת לו צדקה, מ"מ התירו לו כאן וכו'.
<b>לגדל אצלו וכו'.</b> צ"ל: מגדל אצלו, כלומר שהוא סמוך על שלחנו בקביעות.
<b>שלו.</b> כלומר, של בעל הבית, והיינו חולין מתוקנין, ודינו כבנו הסמוך על שלחנו.
<b>מחלקו.</b> כלומר, מחלקו של כהן וכו', מפני שבן אשתו אינו כלמוד אצלו.
<b>סגולה.</b> כלומר, אם רוצה לעשות נחת רוח לאשתו ודואג לבנה, ורוצה לתת לו את מתנות הכהונה, הרי מאכילו משלו חולין שחייב לו, ואת המתנות מעכב לעצמו, ומסגל בשביל בן אשתו את דמיהן על יד, על יד.

Halakhah 14

<b>ויטול רשות וכו'.</b> כלומר, לא יעכבם בתחילה לעצמו על מנת ליטול אח"כ רשות מן הלוי או הכהן, עיין בבה"א.
<b>אבל מלוה וכו'.</b> כלומר, שנותן דמי המתנות למפרע, ומעכבן אח"כ לעצמו בתור פרעון החוב.
<b>מכרי כהונה וכו'.</b> כלומר, מכרי האבות שנותנים להם את המתנות בקביעות, ולא יפסידו את חלקם אפילו אם לא יתן להם מעות למפרע על חלקם. ועיין בבה"א.
<b>ודברים האובדים וכו'.</b> כלומר, דברים שחייב ליתנם מיד לכל כהן שיזדמן לו כדי שלא יתקלקלו, אין אצלם מכירי כהונה, ואף הם מותרים ללוות על חלקם בדברים האבודים.
<b>לתוך הנקע וכו'.</b> כלומר, לתוך מקום המשתמר, כגון בתוך נקיק או קוצים, אבל אינו מחוייב ליטפל בהן, שהרי בין כך ובין כך יסרחו בדרך.
<b>בין הגוים וכו'.</b> כלומר, ויודע שהם יכריחו אותו למסור להם את התרומה, עיין להלן.
<b>בידו דברים וכו'.</b> לא דברה התוספתא אלא בהוה, שדרכם של הגוים לדרוש מעוברי הדרך את הדברים שאינם יכולים להגיע לעיר.
<b>הסלע.</b> ואל ימסור להם בידים.
<b>נותנן בפונדתו.</b> חולק על הרישא, ואוסר להשליכן לתוך הנקע, אלא חייב ליטפל בהן בגופו עד שיסריחו. ועיין בבה"א.

Chapter 2



Halakhah 1

<b>שמכרתי וכו'.</b> כלומר, בשוגג, שלא ידע שהם טבלים, ורוצה לחזור בו.
<b>בשר בכור וכו'.</b> כלומר, שנשחט בטעות שלא ע"פ מומחה.
<b>אינו נאמן.</b> שהרי מעיד על עצמו שפשע, והוא אינו מפסיד כלום בחזרה, מפני שהוא יודע את האמת וישתמש בפירות ובבשר לצרכיו.
<b>לא נחשדו וכו'.</b> כלומר, לא נחשדו להעיד על חולין שהוא טבל ועל יין כשר שהוא נסך וכו' מפני הנאה מועטת (שהרי מחזיר לו את הדמים).
<b>משהוא איש.</b> כלומר, אם מכיר אותו כשקרן וכקנתרן מותר לו שלא לסמוך עליו.

Halakhah 2

<b>נתפגלו וכו'.</b> כלומר, בשוגג ע"י אחר.
<b>לא נחשדו וכו'.</b> כלומר, שישרפו טהרות על פיהם ושיקרבו על פיהם חולין בעזרה.
<b>באותו היום וכו'.</b> כלומר, שהודיע לו לאחר זמן, הרי נחשד ונחשד. ועיין בבה"א.
<b>לא נחשדו וכו'.</b> כלומר, אף שלא אמר לו מיד עדיין לא נשברה חזקתו, אם אינו מכירו כקנתרן. עיין בבה"א.

Halakhah 3

<b>אין נאמן.</b> שהרי מעיד ששחטו בעצמו שלא כדין, ויש כאן פשיעה גמורה.
<b>עד שלא יתחילו וכו'.</b> כלומר עד שלא התחילו בני חבורה לאכול ממנו, ועדיין הוא ברשותו נאמן. ור"י סובר שכל זמן שהוא ברשותו נאמן. עיין בבה"א.

Halakhah 4

<b>כל מין איפולין וכו'.</b> כל מיני פולים נחשבים למין אחד, וכן כל מיני אגוזים הם מין אחד וכו', ותורמין מכל מין ומין באותו מין מאחד על השני.

Halakhah 5



Halakhah 6

<b>ליקט ירק וכו'.</b> כלומר, שמתעשר כשעת לקיטתו.

Halakhah 7



Halakhah 8



Halakhah 9

<b>על פירות סוריא.</b> כלומר, על פירות ממורחים שבאו מסוריא, מפני שחזקתם משדות גוים שלא היו מעולם בידי ישראל. עיין בבה"א.
<b>ישראל שקנה וכו'.</b> כלומר, אבל ישראל שקנה שדה בסוריא, הרי היא כמו שנתכבשה, וקסבר תנא זה שכיבוש יחיד שמו כיבוש, ונתחייבה מדאורייתא. עיין בבה"א.

Halakhah 10

<b>בפרוד.</b> כלומר, בפרבר.
<b>בסוריא וכו'.</b> אבל בא"י אף חלקו של גוי חייב (אם מכר לישראל לפני גמר מלאכה), מפני שאנו מחזיקים שהשדה היתה פעם בידי ישראל, ואין כח בידי גוי להפקיע בא"י מידי מעשרות.

Halakhah 11

<b>שעשה לישראל וכו'.</b> צ"ל: שעשה לו ישראל (כגי' כי"ע), כלומר שכבר שלח לו את ההתראות שיפרע לו את חובו, והגיע זמן הגביה מן המשכון. עיין בבה"א.

Halakhah 12

<b>ולפנים.</b> כלומר, ולהלן, כגי' כי"ע.
<b>נסין וכו'.</b> כלומר, האיים.

Halakhah 13

<b>אינו חייב וכו'.</b> כשיטת ר"ע במשנת חלה רפ"ב שפירות הארץ שיצאו לחו"ל פטורים. עיין בבה"א.
<b>עפר חוצה לארץ וכו'.</b> צ"ל: עפר [שיצא] חוצה וכו' (ועיין בשנו"ס), כלומר ויש בו פירות שגדלו בארץ. ור"א לשיטתו במשנת חלה הנ"ל שמחייב פירות הארץ שיצאו לחו"ל.
<b>ונתן לו דמיו.</b> כלומר, וכבר לא היה יכול לחזור בו.
<b>המתן וכו'.</b> כלומר, ומכיוון שלא שמענו שהורה לו לאיסור, ש"מ מותר. ועיין בבה"א.
<b>חרש וכו'.</b> כלומר, בסתר, כדי שלא לביישו. ומכיוון ששלח לו בסתר לא נודעה הוראתו בבית המדרש.
<b>לא תשנה וכו'.</b> כלומר, שלא תפסיד את דמיך, מפני שתצטרך לפדותו.

Chapter 3



Halakhah 1

<b>דעת.</b> כלומר, לשער ולתרום מאומד כהוגן.

Halakhah 2



Halakhah 3



Halakhah 4

<b>מודיד אדן וכו'.</b> כלומר, מודד אדם וכו'.
<b>תרומות.</b> כלומר, כבר נתרמו.

Halakhah 5

<b>בין בדקה וכו'.</b> כלומר, לשער כמות הדקות כנגד הגסות, או שישער לתרום בגסים נגד הגסים ודקים נגד הדקים.

Halakhah 6

<b>שבקוטין.</b> כלומר, שבלים קטועות שלא נידשו כראוי.
<b>שבגורן.</b> כלומר, מה שנשתייר בקרקע הגורן.
<b>את הבור.</b> צ"ל: את הגת, כגי' ד וכפתור ופרח. עיין בבה"א.
<b>את הגת.</b> צ"ל: את הבור (כגי' ד וכפו"פ הנ"ל), כלומר, את הבור של שמן. ועיין בבה"א.

Halakhah 7

<b>ר' יוסה וכו'.</b> צ"ל: ר' יהודה, כגי' כי"ע והר"ש סיריליאו.
<b>תפיסה אחת,</b> כלומר, עיקר ויחידה אחת. ועיין בבה"א שו' 26–27.

Halakhah 8

<b>גפי ירק.</b> כלומר, כפי (כגי' ד), אגדי ירק.
<b>מין אחד וכו'.</b> צ"ל: מין אחר.
<b>העליה.</b> צ"ל: העליון, כגי' ד, כי"ע וראשונים.

Halakhah 9

<b>שעיקר הגורן וכו'.</b> כלומר, מקום שדשין את החטים באמצע. (הרש"ס ע"פ הירושלמי).

Halakhah 10

<b>על הכל.</b> מפני שעומדין להצטרף אח"כ במגורה אחת.

Halakhah 11

<b>האלה.</b> כלומר, משעקר את העתר (הקלשון) מתוך הכרי, מפני שכבר גמר מלהפך בו. ועיין בבה"א.

Halakhah 12

<b>תרומה ומעשרות.</b> צ"ל: תרומה [ותרומת] מעשר (כגי' הירושלמי), כלומר בעה"ב קובע מקום למעשר ומוציא תרומת מעשר ממנו, ואינו צריך להוציא אף את המעשר, ולא איכפת לנו אם יתן מעשר טמא ללוי, אם כבר הופרש תרומת מעשר מן המעשר.

Halakhah 13

<b>משיטענו.</b> כלומר, משיטעינו את הקורה על הזיתים.
<b>לתוך הממל.</b> בירושלמי: תחת הממל, והיא האבן המאונכת שמפרכין בה את הזיתים. עיין בבה"א.
<b>ומהלך בהן וכו'.</b> כלומר, ונוהג בזיתים כשם שנוהג בענבים.
<b>ואין נותקין וכו'.</b> כלומר, ועדיין לא באו הזיתים לכלל משקין, ואין תורמין עליהם משמנם.

Halakhah 14

<b>אין תורמין וכו'.</b> פירשו בירושלמי, שגזרו חכמים משום גדר מי חטאת שלא יבטלו, שאם אתה אומר שתורמין מן השמן על הזיתים שעתיד לעשות מהם שמן, יעשה קצת מהם בטהרה (או שיקנה שמן טבל ודאי מן החבר, והחבר יפריש מן השמן על הזיתים בטהרה) ויעשה את שאר הזיתים בטומאה.
<b>מדמעת וכו'.</b> שהרי מדאורייתא היא תרומה גמורה.
<b>תרומות ומעשרות.</b> הנכון בכי"ע: וצריך להוציא מהם (כלומר, מן השמן ומן היין של תרומה שניה) מעשר. ואף לפנינו צ"ל: עליהן מעשרות. וכן הדין נותן, שהרי מדאורייתא אינה תרומה, ויש כאן טבל טבול למעשרות.
<b>מודים וכו'.</b> בבא זו מפרשת את משנתנו פ"א מ"ד: אין תורמין זיתים על השמן וכו', ואם תרמו ב"ש אומרים תרומת עצמן בהן, ובה"א אין תרומתן תרומה.
<b>העתידין ליכתש וכו'.</b> והרי אף כאן יש גדר של בטול מי חטאת (עיין לעיל שו' 50 ד"ה אין תורמין), ולפיכך דינו כלעיל.
<b>וצריך לקרות להם שם.</b> בבא זו אין כאן מקומה, ונשתרבבה מלהלן שו' 58, ועיין מש"ש.
<b>תרומה ואין צריך וכו'.</b> כאן צריך לגרוס את הנ"ל: תרומה [וצריך לקרות להם שם] ואין צריך וכו'.

Halakhah 15

<b>התורם זתים וכו'.</b> בד ובכי"ע: התורם זיתים שמן על וכו', וצ"ל: זיתי שמן וכו', כלומר זיתים ששמנם אגור בתוכם. וכיוון ששניהם נגמרה מלאכתם הרי תורמין מזה על זה כמשנתנו פ"א מ"ט, ועיין בבה"א.
<b>חוץ מגלעניהן.</b> שהרי הגרעין אינו אוכל. אבל רבי הסובר שתורמין לפי השמן שראויין לעשות מחשב אף את השמן הבלוע בגרעינים.
<b>בקולפסין.</b> כלומר, זית קשה (κολυμβάς) שהיו אוכלים אותו כדי לעורר את תאות המזון. ומכיוון שעיקרו עומד לאכילה גרידא ולא לשמן אין תורמין אלא על האוכל שבו. (ר"ע לעף).

Halakhah 16

<b>לשוק ועתיד וכו'.</b> כלומר ענבים לאכילה (לשוק, ולא לגת), והיינו דבר שנגמרה מלאכתו על דבר שלא נגמרה מלאכתו.
<b>פרד.</b> פרד הוא שם קיבוץ כללי לפרידות (גרעינים) של רמון.
<b>ר' אליעזר או' וכו'.</b> בבא זו מפרשת את משנתנו (פ"א מ"ט): מי שתרם וכו' וענבים על ענבים לאכילה ונמלך לדורכן אינו צריך לתרום. ועליה אמר ר' אליעזר שחולקים בה ב"ש וב"ה אם דרך אח"כ את המשואר. (או"ש).
<b>לא תרם וכו'.</b> כלומר, כשדרך אח"כ את הענבים, נתברר למפרע שלא תרם מן היקב.
<b>אף זה וכו'.</b> כלומר, שהרי בשעה שתרם עדיין לא חשב לדרוך את הענבים, וממילא כבר קדשה התרומה, וכבר נתקיים בה קודש לה', ואם אתה אומר שצריך לתרום שנייה, נמצאת מבטל קודש לה'. (או"ש הנ"ל).

Halakhah 17

<b>לא מן הכרי וכו'.</b> מפני שהתבואה שבערימה כבר נתייבשה, ונמצא תורם מן הרע על היפה.

Halakhah 18

<b>לעשותן מלילות.</b> כלומר, כדי להפריש את הדגן ע"י חיכוך קל באצבעות, הרי המלילא אינה אלא הכשר מלאכה כטחינה בחטים, והשבלים הן כחטים לפני טחינה, וכבר נגמרה מלאכתן.
<b>שנתמנו לו וכו'.</b> כלומר, שבלים שהכניסן בעה"ב למלילות וכבר תרם עליהן כדין, וכמפורש ברישא, אלא שאין דעת הלוי כדעת בעה"ב, והלוי עתיד לעשותן גורן וכו'. ועיין בבה"א.
<b>שכשם שתרומת וכו'.</b> כלומר, הדין הוא כשם שתרומת ראשית (כלומר, תרומה גדולה) היא מן הגורן וכו' אף תרומת מעשר כן.
<b>אף בלח.</b> כלומר, ביבש הרי יכול להקיף ממש ע"י שיחבר את הטהור ואת הטמא בפחות מכביצה בנתים, אבל בלח הרי אינו יכול לעשות כן, שאם יוציא את הזיתים מן החבית ויסמיכם ימשך השמן הטמא תחת הטהורים ויטמאם, ולפיכך א"ר אליעזר שאף בלח יש תקנה. ועיין בבה"א.
<b>אלא יין וכו'.</b> כלומר, אבל זיתים לחים הם יבש ביבש, ואין נגיעת פי המשפך מספיקה להיקף יבש טהור וטמא. ועיין בבה"א.

Halakhah 19

<b>מן הרעה וכו'.</b> כלומר, והרי בזה כ"ע מודים, כמפורש במשנתנו פ"ב מ"ו.
<b>ומן הטמא על הטהור וכו'.</b> צ"ל: ומן הטהור על הטמא, אבל לא מן הטמא על הטהור. וכ"ה בירושלמי ובבבלי.
<b>ממנו וכו'.</b> כלומר, ואפילו הוא טמא מפריש ממנו.

Chapter 4



Halakhah 1

<b>תורמין חטין וכו'.</b> כלומר, לפי מדה, שהרי בקב חטים יש יותר מקב פת. ועיין בבה"א.
<b>לפי חשבון.</b> כלומר, לפי חשבון החטים שבפת, אבל לא לפי הנפח.
<b>במדה... במניין... במניין... במדה.</b> צ"ל: במניין... במדה... במדה... במניין, וכ"ה בירושלמי ובבבלי. וכן הדין נותן, שהרי התאנים הן לחות ונפוחות והן יותר גדולות מן הגרוגרות במדה, ולפיכך תורמין אותן על הגרוגרות במניין; אבל אין תורמין אותן על הגרוגרות במדה, מפני שהן ממלאות בנפחן את המדה במניין יותר קטן מגרוגרות הצמוקות והיבשות. וכשתורם מן הגרוגרות על התאנים נוהג להפך.
<b>כולן שוין וכו'.</b> כלומר, התאנים הן יפות יותר מן הגרוגרות, אבל הגרוגרות מתקיימות יותר מן התאנים, ורשב"ג סובר כר' יהודה (לשיטת התוספתא) שאם רצה תורם מן היפה, רצה תורם מן המתקיים. עיין בבה"א.

Halakhah 2

<b>מן המוקצה.</b> כלומר, מן המחצלת ששוטחים עליה את התאנים ע"מ לייבשן ולעשותן גרוגרות.
<b>על תשעים וכו'.</b> פירשו בירושלמי שנטל גרוגרות גדולות כתאנים לחות.

Halakhah 3

<b>קלופסין וכו'.</b> כלומר, זיתים קשים (עיין לעיל פ"ג שו' 61), מפני שהן מתקיימים יותר.
<b>אף זיתי שמן וכו'.</b> ור' יהודה סובר שאם רצה תורם מן היפה.
<b>יין צלול וכו'.</b> כלומר, שאין בו שום תערובת טבעית, והוא מתקיים יותר. עיין בבה"א.
<b>מן היפה.</b> כלומר, שלא יתרום משאינו צלול אף מן השמרים שבו.

Halakhah 4

<b>ולא המבושל וכו'.</b> מפני שנשתנה מברייתו ע"י מעשה. עיין בבה"א.
<b>אף.</b> מלה זו ליתא בשאר נוסחאות וברוקח, ובאה בכי"ו באשגרה מלמעלה.
<b>אין בו וכו'.</b> פי' ברוקח: "אין בו הפסד כשאר יין" והוא מתקיים יותר, ולפיכך אם רצה תורם ממנו, מפני שהוא מתקיים יותר. ועיין בבה"א.

Halakhah 5

<b>והטרכסמין וכו'.</b> כלומר, עולשין וסלק.
<b>החזרין וכו'.</b> כלומר, החזרת והחציר.
<b>הקפלוטות.</b> כלומר, כרשין שיש להם ראש. ועיין בבה"א.
<b>לא יתרום וכו'.</b> מפני שהתות מתקלקל מחום היום. עיין בבה"א.

Halakhah 6

<b>את הבור וכו'.</b> צ"ל: את החבית (וכן בכי"ע וברמב"ן: התורם חבית), כלומר שתרם חבית על הבור, ונמצא שהחבית נתגלתה לפני שתרם.
<b>נקוד וכו'.</b> כלומר, נקור, ויש לחשוש שמא ניקר ע"י נחש והטיל בו ארס.
<b>לפי חשבון.</b> כלומר, שנותן לו הרבה חומץ לפי שווי דמי יין באותה מדה.

Halakhah 7



Halakhah 8

<b>מה שבידו יין וכו'.</b> כלומר, אם היה בלבו לתרום יין על יין וחומץ על חומץ ונמצא שטעה ונטל חומץ בלבד. עיין להלן, ועיין בבה"א.
<b>היין תורם.</b> הוי"ו של תורם שרוקה, כלומר, תרום. וכמה מן הראשונים גרסו כן בפירוש.
<b>מה שבידו חומץ.</b> הראשונים גרסו כאן: היה בלבו לתרום חומץ על חומץ מה שבידו חומץ וכו'. כלומר, שבלבו היה לתרום חומץ על חומץ ויין על יין, ונמצא שנטל חומץ בלבד.
<b>עליה והלך.</b> צ"ל: והולך, כמו שהוא בשאר נוסחאות. בירושלמי ובבבלי. ופירש"י: להיות סומך עליה בהפרשת תרומותיו ממנה על שאר חביות.

Halakhah 9

<b>כמין כי.</b> כלומר, כמין כי יוונית: X. וטעם החכמים הוא שכל מה שמתקרב יותר לצפון הוא נכנס יותר לספק תרומה, ולפיכך הוא מרחיב והולך. והזוית הצפונית של הכי היא מדומעת, ומוכר אותה לכהנים בדמי תרומה, ומנכה להם מן הדמים את שיעור התרומה. (עפ"י הירושלמי). ועיין בבה"א.
<b>בצפון צפונו.</b> מן הירושלמי משמע שלא נדמע הכרי כלל, אלא מפריש את החוד הצפוני של הכי כשיעור שמינית הכרי ונותנו לכהן. ועיין בבה"א.

Halakhah 10

<b>שאין תרומה וכו'.</b> חוזר לרישא, שאעפ"י שעבר והפריש תרומה לפני בכורים, מ"מ חוזר והפריש בכורים, שאין הפרשת התרומה מעכבתו מלהפריש אח"כ בכורים. עיין בבה"א.

Halakhah 11

<b>בשעת הפרשתו וכו'.</b> כלומר, מחמת פיזור הדעת שכח ואמר וכו'.
<b>מעשר עני.</b> ודבריו קיימין, מפני שאנו מפרשים את דבריו שמתכוין לצדקה (וכר"מ להלן שו' 46), ופודהו ומחלקו לעניים.
<b>נתכוון לומ' וכו'.</b> כלומר, כשטעה בדבורו, היא הפרשה בטעות, שאין פיו ולבו שוין.
<b>דבריו קיימין.</b> הברייתא כר"מ שסובר אין אדם מוציא דבריו לבטלה, ואנו מפרשים את דבורו שכיוון למעשר שהוא שני לראשון, כלומר המעשר שבא אחרי הראשון.

Halakhah 12

<b>על הגורן וכו'.</b> כלומר, שהפריש בפנינו ונתנה מיד לכהן, ומעשיו מוכיחים שהפריש כדעת ישראל, ע"מ ליתנה לכהן.
<b>המכניס וכו'.</b> צ"ל: הכניס (כגי' כי"ע), כלומר, אבל אם הפריש את התרומה כדין והכניס את השאר לתוך ביתו, פירותיו מקולקלים, מפני שאנו חוששים שמא עירבם בפירות טבלים שלו.
<b>ישראל החשוד וכו'.</b> כלומר, אבל ישראל החשוד שנהג כנ"ל, והיינו שהפריש תרומה לפנינו כדין ונתנה לכהן, ונתן את המעשר ללוי וכו'.
<b>שמכניס.</b> צ"ל שהכניס (כלעיל שו' 49). ובכי"ע בטעות: להכניס.
<b>מקולקלין.</b> צ"ל מתוקנין, כגי' כי"ע. מפני שדווקא בגוי חוששים שמא ערבם בפירותיו טבל. אבל ישראל חשוד שראינו אותו מפריש כדין אינו חשוד לערב אותם בטבל.

Halakhah 13

<b>עובדין וכו'.</b> כדי להוכיח לגוי שאינו בכור.
<b>הוציא תרומה וכו'.</b> כלומר, שהגוי הוציא תרומה מתוך ביתו, ולא הפרישה על הגורן בפנינו (כלעיל שו' 48), מ"מ אין טעם לחשוד בגוי שנותן טבל לשם תרומה, שלמה יעשה כן.
<b>טבל ותרומה.</b> פי' בירושלמי שרבי חושש שמא הפריש שלא כדין (ממין על שאינו מינו וכדומה), ואין תרומתו תרומה, ויש כאן ספק טבל ספק תרומה.
<b>פדוי הוא וכו'.</b> כלומר, שהוא עכשיו חולין גמורין, ופשיטא שאינו נאמן.
<b>פדאוהו אליכם וכו'.</b> בד ובכי"ע: פדאוהו לכם וכו', כלומר שאמר שהוא מעשר שני גמור, הרי יש בה מחלוקת רבי ורשב"ג כברישא.

Halakhah 14

<b>לכם.</b> בכי"ע ליתא, ובאה לכאן באשגרה מן הרישא, וכאן הכוונה שהוא אומר שהוא חולין.
<b>פדאוהו לי וכו'.</b> כלומר, שאמר שהוא מע"ש גמור, אלא שבקש אותו שיפדוהו משלהם בשבילו או שיפדו משלו בשבילם (כדי להפטר מן החומש, עיין להלן מע"ש פ"ד ה"ג ומש"ש), הרי ישראל ע"ה אינו חשוד ליתן טבלים בתורת מעשר שני.
<b>ונתנה לכהן וכו'.</b> כלומר, לכהן כותי.
<b>ויחזור ויתרום.</b> מפני שהפריש לכתחילה ע"מ ליתנה לזר.
<b>לפני בהמתו.</b> כלומר, כהן שתרם את טבלו טמא, נחשוש שמא לכתחילה תרם ע"מ ליתן לבהמתו.
<b>נתרמה בקדושה וכו'.</b> שהרי הכהן ברך על ההפרשה ותרמה כדין לשם תרומה, והתורה לא אסרה ליתן תרומה טמאה לפני בהמתו. עיין בבה"א.

Halakhah 15

<b>ערימה מורחת וכו'.</b> דכנראה שצ"ל: מודדת, ממודדת, מדודה. ואעפ"י שאין תורמין במדה, אבל מכיוון שלא מדד את הכרי, ואינו יודע את יחס הערימה המדודה לכרי שאינו מדוד, הרי הוא עדיין תורם באומד. עיין בבה"א.
<b>נטלה תרומתה וכו'.</b> כלומר, שהיתה לו ערימה שמדד אותה אחרי שנטלה תרומתה, יכול לעשות אותה מעשר ראשון על כרי שאינו מדוד. ואין הוא נקרא מעשר באומד, משום שיכול למדוד אח"כ את הכרי, ואם לא כיוון את המדה ינהג כמשנתנו רפ"ד.
<b>ניטל מעשר שיני וכו'.</b> בבא זו חסרה בכי"ע, ולא נשנית אלא באשגרה. ולפנינו מיותרות המלים "ניטל מעשר שיני" בלבד, ופירושו שבשנת מעשר שני: רצה לעשות אותה מעשר שיני וכו', ובשנת מעשר עני רצה לעשות אותה מעשר עני וכו'. וימדוד את הכרי אח"כ, כנ"ל.
<b>ואם אמ' וכו'.</b> חוזר לרישא (לשו' 65), כלומר, אם היתה לו ערימה מדודה ותרם אותה על כרי שאינו מדוד, אלא שהתנה ואמר שימדוד אח"כ את הכרי (כמו שנוהג במעשרות, עיין לעיל).
<b>תרומתו תרומה... אין תרומתו וכו'.</b> צ"ל: תרומתי וכו' אין תרומתי וכו'. וכל זה הוא חלק מתנאו שהתנה.
<b>שתרם במדה.</b> שהרי ידע את מדת הערימה, והתנה שימדוד ויחשב אח"כ את הכרי, הרי נהג כאן כמנהג המעשרות, עיין לעיל שו' 66.

Chapter 5



Halakhah 1

<b>מפריש עליה וכו'.</b> כלומר, להיות סומך עליה בהפרשת תרומותיו ממנה על מקום אחר. (רש"י).
<b>והיה רושם וכו'.</b> צ"ל: והוא רושם וכו', כלומר, הוא רושם וכו'. עיין בשנו"ס ובבה"א. עד כאן וכו'. פירשו בירושלמי שרבי מצריכו לסמן את מקום התרומה בדיוק, כדי שיוכל לתת את התרומה לכהן מיד, ולא יצטרך לחכות עד שכל הדלעת תהיה תרומה.
<b>ומחשב וכו'.</b> כלומר, קובע מקום בצפונה או בדרומה באומדנא, וכשתתמלא תרומה יתן כולה לכהן.
<b>בעשר וכו'.</b> צ"ל: כעשר וכחמש וכו', כגי' כי"ע.
<b>את הראשונה וכו'.</b> כלומר, קורא שם תרומה לכל אחת ואחת במיוחד, ואין הראשונה של תרומה מפסקת בין הבור ובין השניה של טבל (לפני שקרא לה שם), ונקרא תורם מן המוקף.
<b>מעלה כולן וכו'.</b> רבי סובר שמוטב שמתחילה יעלה את כל החביות כשהן טבל והן מין אחד, ויקרא לכולן שם תרומה בבת אחת, ונראה יותר תורם מן המוקף.

Halakhah 2

<b>בין שלא היתה וכו'.</b> ר"מ סובר שכוונת בעה"ב היתה שהמעשרות יחולו למפרע, לכשימדוד ויפריש אח"כ שמונה סאין על חשבון המעשרות שנתן.
<b>לפי חשבון.</b> כלומר, לפי חשבון הקיים, משום שהחכמים סוברים שכוונת בעה"ב היתה שיחולו המעשרות לכשימדוד ויפריש את הפירות.

Halakhah 3

<b>חולין מרובין וכו'.</b> שהרי מפריש באומדנא, וקשה לצמצם מחצה על מחצה בדיוק, ולפיכך יזהר שיהא ברור לו שהחולין מרובין. (מנ"ב)

Halakhah 4

<b>צא תרום וכו'.</b> צ"ל: צא תרום [תורם] בבינונית, כגי' ד וכי"ע.
<b>פחת עשרה וכו'.</b> כלומר, אפילו הודיע לו בעה"ב בפירוש את דעתו, מ"מ אם טעה השליח בהפרשה ועלתה בידו אחת מששים או אחת מארבעים תרומתו תרומה, עיין בבה"א.
<b>ואם נתכוון וכו'.</b> כלומר, שבכוונה תרם אחת מארבעים ותשע.

Halakhah 5

<b>נתכוון וכו'.</b> חוזר לבעה"ב שטעה.
<b>תרומה.</b> שהרי יש בכלל מאתים מנה.

Halakhah 6

<b>הריני תורם וכו'.</b> כלומר, אם אמר הריני תורם סתם, הדין הוא שיחשב אח"כ, ואם עלה בידו אחד מששים וכו'.
<b>רובו וכו'.</b> כלומר, רוב סאה כסאה, ואם תרם סאה אחת מכרי בן ששים סאה ושש עשיריות של סאה, דינו כאילו תרם סאה מששים ואחת, וצריך להוסיף.
<b>שלימוד.</b> כלומר, כמו שהוא רגיל.
<b>אם אמ' וכו'.</b> כלומר, שאמר בפירוש שיחשב אח"כ, כדי להווכח שלא פיחת משיעור שקבעו חכמים, הרי אם נתברר לו שפיחת נמצא כאילו עדיין לא גמר להפריש, וכל מה שמוסיף היא תרומה וודאית ולא תוספת תרומה.
<b>הכליסין וכו'.</b> אילן (או שיח גדול) ממשפחת הקטניות, וטעם התרמילים שלו דומה לטעם החרובים. ועיין בבה"א.

Halakhah 7

<b>ותרומת הקדש.</b> כלומר, גזבר שתורם טבל שהוקדש אחרי גמר מלאכה.
<b>וגמזיות.</b> כלומר, פרי הגדל על הגזע עצמו של השקמה. עיין בבה"א.
<b>ותרמוסין.</b> כלומר, lupinus, והוא מצוי מאד בא"י, וטעמו מר ואוכלים אותו ע"י שליקה, עיין בבה"א.
<b>עציץ.</b> כלומר, שאינו נקוב.

Halakhah 8

<b>אחד מששים.</b> צ"ל: אחד מחמשים, כגי' ד, רש"י, סמ"ג והירושלמי. ועיין בבה"א, ולפי הגירסא שלפנינו צריך לפרש שהכוונה לסיפא כאן שבדיעבד תרומתו תרומה.
<b>אחד אחוז וכו'.</b> כלומר, משה צווה ליטול אחוז אחד מן החמשים (במדבר ל"א, ל') ממלקוח מדין ולתתו ללויים.
<b>ששית האיפה וכו'.</b> כלומר, חצי סאה (משנת מנחות רפ"ז) משלשים סאין (יחזקאל מ"ה, י"ג). (רש"י חולין קל"ז ב').
<b>מערי הלוים.</b> כלומר, כשם שניתנה תרומת הארץ ללויים מחלק יאיר (יהושע כ"א, כ"ז) אחת מששים (דברים ג', ד'; יהושע י"ג, ל'). ועיין בבה"א.
<b>תשלומי תרומה.</b> כלומר, אם זר אכל תרומה בשוגג משלם מן החולין, והחולין נעשין תרומה.
<b>אחד מעשרה וכו'.</b> כלומר, אחד מעשרה שבמעשר שהוא אחד ממאה מכל הטבל.
<b>קדש מקדש וכו'.</b> כלומר, אף שניטלת קדש מקדש כדבריך, מ"מ לא נקרא שם איסור (תרומה) עליה וכו'. ועיין בבה"א.
<b>שניטלת וכו'.</b> כלומר, אף שניטלת וכו', כדלעיל.

Halakhah 9

<b>להוסיף.</b> צ"ל: להוציא, כלומר, אין צריך להרים כשם שנוהג בתרומה, משום שתרומה הוא ממון השבט, וממון אינו בטל ברוב (ביצה ל"ח ב'), מה שאין כן בשאר איסורים.
<b>וכן היה וכו'.</b> כלומר, כשם שאמרו חכמים שבערלה וכלאי הכרם אינו צריך להוציא (להרים) כן אמר ר' שמעון אף בתרומה שאין הכהנים מקפידים עליה, ואין כאן גזל.
<b>כגון תרומת.</b> צ"ל: כגון תרומת [כו'], כלומר, כגון תרומת הכליסין וכו' שנמנו לעיל שו' 25. ועיין בבה"א.
<b>ספק נאכלו וכו'.</b> כלומר, ואפילו וודאי ערלה וכו' שנתערבו בהיתר, ואח"כ נאכל חלק מן התערובת אנו תולים שהאיסור נאכל, שהרי מדאורייתא בטל ברוב. ועיין בבה"א.

Halakhah 10

<b>כל שהן.</b> מפני שהן חשובין ואינן בטלים.
<b>לתוך שלשה.</b> פירשו בבבלי: תרתי והוא, דאיכא רובא.
<b>ספיקן אסור.</b> צ"ל: מותר, כגי' כי"ע והבבלי. ועיין בבה"א.
<b>להורות וכו'.</b> כלומר, ואני נכנס למספק של זקן ממרא, אם ב"ד לא יסכימו על ידי.
<b>חילפות תרדין.</b> צלעות של סלק.
<b>צריכין למנות וכו'.</b> כלומר, אעפ"י שלא אורה למעשה בשאר הדברים שנמנו במשנת ערלה (פ"ג מ"ז), מ"מ מן הראוי הוא שב"ד יעמדו על המניין ויבטלו את חשיבות כולם.
<b>בפתוחות.</b> פירשו בירושלמי שלא היו פתוחות לגמרי (שאם כן אין כאן תערובת, שהרי התרומה ניכרת) אלא שהיו מכוסות וסגורות בסתימת הדיוט שדינן כפתוחות.
<b>כשתמצא או' וכו'.</b> כלומר, כשתמצה את עומק ההלכה [אתה] אומר כלל וכו'. עיין בבה"א.
<b>בידוע וכו'.</b> כלומר, אם הוא יודע את צבע התרומה שנתערבה, אין כאן תערובת ואין החולין ממראה אחר מסייעים להעלות.
<b>לא תעלה.</b> כצ"ל, כגי' כי"ע, וסובר ר"מ בשיטת ר' יהושע שאפילו אם אינו יודע את צבע התרומה אין השחורות מעלות את הלבנות. עיין בבה"א.
<b>ור' וכו'.</b> צ"ל: [או'] ר' וכו', כגי' ד וכי"ע.
<b>בידוע.</b> כלומר, שידע ושכח (ירושלמי). אבל אם יודע גם עכשיו את צבע התרומה, הרי אין כאן תערובת.
<b>ר' עקיבא וכו'.</b> והכל הוא מדברי ר' יהודה. ור"ע סובר שאם ידע אפילו שכח אח"כ לא תעלה.

Halakhah 11

<b>שדרסה וכו'.</b> כלומר, שדרסה ודחקה לתוך פי החבית, ואין סופה ניכר, ואנו אוסרים את השולים מפני החשש שמא לא ישער כראוי, וממילא מסייעות התחתונות להעלות. (מהריק"ש). ועיין בבה"א.
<b>פרודות.</b> כלומר, ומעורבות עם התחתונות.
<b>לא תעלה.</b> וכנראה שאף השולים אסורין, ולפיכך מסייעים להעלות.
<b>לא תעלה.</b> פירשו בירושלמי שלדעתו עשו את הפומין כדבר שדרכו להימנות, ואפילו באלף אינם בטלים.
<b>היכן דרסה וכו'.</b> פי' בבבלי: ואינו יודע באיזה מקום בעיגול דרסה, אם בצפונו או בדרומו.

Halakhah 12

<b>שנפלה וכו'.</b> כלומר, בניגוד לדרסה שלעיל, וכאן התרומה היא למעלה, ולא נדחקה לפנים.
<b>במשתייר וכו'.</b> כלומר, אם לא קפה את הכל בבת אחת ושייר קצת מסוף התרומה, ואי אפשר עכשיו לקלפה אלא אם יטול רוב חולין כנגדה, הרי עולה המשתייר באחד ומאה לכ"ע, מפני שרוב חולין נכנסו כבר בגדר הספק ומסייעים להעלות. ואין כאן מבטל במזיד שהרי כשקפה לא כיוון למעט את התרומה כדי שתבטל, אלא להציל את החולין שלא יאסרו. ועיין בבה"א.
<b>למקומה מדמעת וכו'.</b> כלומר, אם חזרה לתוך הכרי שהורמה ממנו מדמעת אותו, משום שנראה כמתמיהים אם נתיר אותו, שהרי מתחילה החזקנו אותו לבלתי מעושר, וממילא יש כאן תרומת מעשר גמורה.
<b>אינה מדמעת וכו'.</b> כלומר, לר"ש דינה כספק תרומה (שהרי רוב ע"ה מעשרין הם), ואינה מדמעת.

Halakhah 13

<b>כשם שהתרומה וכו'.</b> כלומר, כשם שהתרומה הטהורה וכו', עיין בשנו"ס.
<b>שאינו בלול.</b> כלומר, שלא נתערבה ונתבללה, אלא עומדת בפני עצמה והוא אינו יודע את מקומה. והוא הדין בפירות גדולים כגון קישות שנתערבו, מ"מ הפרי נחשב כאילו הוא בפני עצמו ולא נתבלל.
<b>לא תעלה.</b> ר' יוסה סובר שמכיוון שיש כאן תרומה טהורה וטמאה הרי הוא מקפיד על התערובת שלא יתערב בה הטהור והטמא, ולפיכך אינה בטלה אלא דווקא אם נתבללו ממש.
<b>שתעלה.</b> שהרי כאן התרומה והחולין הכל טמא, ואינו מקפיד על תערובתן, ובטלה לדברי הכל.

Halakhah 14

<b>קישות וכו'.</b> ודינן כאינו בלול, עיין מ"ש לעיל שו' 74. ובקישות של תרומה טמאה עסיקינן, כבהי"ג.
<b>ר' יהודה או' וכו'.</b> כנראה שצ"ל: ר' יוסה או' וכו', ור' יוסה לשיטתו שטמא וטהור שאינם בלולים אינם מעלים זה את זה, ואף כאן הוא מקפיד שלא יטמאו החולין שהוכשרו.
<b>אם נגעו וכו'.</b> כלומר, שהרי אם נגעו פרוסות מטמאות וכו', והוא מקפיד על תערובתן.
<b>בטבול יום וכו'.</b> ואין מגע טבול יום פוסל לא את התרומה ולא את הקדשים, ולפי זה אם נתערב מגע טבול יום תרומה בתרומה וקדשים בקדשים אינו מקפיד על תערובתן, ואפילו בשאינם בלולים מעלים לדברי הכל.

Halakhah 15

<b>כל שהוא.</b> שהרי יש לו מתירין, וכדמפרש.
<b>וכן מעשר וכו'.</b> וכן מעשר טבל דינו כתרומה, וכמו שמפרש: מעשר טבל שנתערב וכו'.
<b>ואם היה טבל וכו'.</b> כנראה שעיקר מקום הברייתא הוא להלן ספ"ו (שו' 74), והובאה לכאן דרך אגב כדי להשמיענו עוד חומרא בטבל, עיין מ"ש בפירושה להלן ספ"ו.
<b>מעשר שני וכו'.</b> כלומר, מע"ש והקדש שיש להם היתר ע"י פדיון, והחדש שניתר מעצמו אחרי העומר.
<b>ולא נתנו וכו'.</b> צ"ל: לא נתנו וכו', כגי' ד וכי"ע.
<b>אלא לביעור וכו'.</b> כלומר, שצריך לאכלה לפני זמן הביעור.
<b>אבל לאכילה וכו'.</b> כלומר, אבל ספיחי שביעית האסורים באכילה אינם אוסרים במשהו.

Chapter 6



Halakhah 1

<b>אין חייבין וכו'.</b> שהרי מן התורה בטל ברוב, ואם אכל מהם זר אינו משלם קרן מחולין (והם נעשים תרומה), אלא משלם דמי תרומה משום גזל השבט.
<b>ממקום אחר וכו'.</b> צ"ל: על מקום אחר. כלומר, אם אכל תרומה וודאית, אינו משלם מן המדומע אלא כפי חשבון החולין שבו, וכל התשלומין נעשים תרומה (תערובת של תשלומי תרומה עם תרומה).
<b>עושין אותן תרומה וכו'.</b> כלומר, עושין את הפירות של הסאה שהגביה תרומה על מקום אחר (המלה "מעשרות" היא באשגרה מלהלן). והדין נותן כן, שהרי ע"פ חשבון יש בה צ"ט חלקים של טבל גמור, ולפיכך אם התרומה היתה קניינו (כגון שנפלה לו בירושה מאבי אמו כהן) ואינו רוצה להפסיד ולמכרה לכהן, עושה אותה תרומה על מקום אחר ונותנה לכהן. עיין בבה"א.
<b>או קורא וכו'.</b> צ"ל: או קורא שם לתרומה ולמעשר שבהן, כגי' כי"ע. כלומר, אם התרומה לא היתה קניינו, קורא שם לתרומה ולתרומת מעשר שבה, שהרי מן התורה היא טבל, ונותנה לכהן.
<b>תרומה ומעשרות וכו'.</b> כלומר, אם היה קניינו (עיין לעיל שו' 3–4) עושה אותן (את פירות הטבל) תרומה או תרומת מעשר על מקום אחר, עיין בבה"א. או קורא שם וכו'. כלומר, אם לא היה קניינו, כלעיל שו' 4.

Halakhah 2

<b>עושה אותה וכו'.</b> צ"ל: אותן, כגי' ד וכי"ע, כלומר את המדומעין, שהרי רובן טבל.
<b>שבה.</b> צ"ל: שבהן, כגי' כי"ע, כלומר, אם אין לו פירות אחרים.
<b>עושה אותה וכו'.</b> צ"ל: אותן.

Halakhah 3

<b>ירקבו וכו'.</b> כלומר, ואינו מוכרן לכהן, מפני שהכהנים נחשדו על השביעית (סנהדרין כ"ו א').

Halakhah 4

<b>לזרים.</b> צ"ל: לכהנים.
<b>לכהנים.</b> ב"ש סוברים שתרומה טמאה שנפלה למאה חולין טהורים, תירום ותישרף, כמפורש בפ"ה מ"ב בשיטת ר' אליעזר השמותי.
<b>שאין עולה וכו'.</b> כלומר, אעפ"י שאין עולה ליאכל לזרים, מ"מ הרי היא עולה, והשיריים מותרים.
<b>מרובה.</b> כלומר, שהרי הם נאכלים לזרים.
<b>שהודו וכו'.</b> כלומר, ב"ש לב"ה, שהטמאה אינה אוסרת את מאה הטהורות.
<b>ותרקב.</b> שהרי רובה תרומה טהורה, ואסור לשורפה, ולפיכך תגנז ותרקב.
<b>במיעוטה</b> כלומר, ואינו צריך להרים, והכל מותר לכהנים, ויאכלו בטהרה.

Halakhah 5

<b>שלא ידע וכו'.</b> עיין בבה"א.

Halakhah 6

<b>אין מעלין.</b> שהרי יכול להרקיד את התערובות.

Halakhah 7

<b>אין מעלין וכו'.</b> מפני שהמים ביין בנותן טעם, כדין מין בשאינו מינו, ויין ביין במאה, ומכיוון שאין שיעוריהם שוים אינם מצטרפים. (הראב"ד).

Halakhah 8

<b>ידע בה וכו'.</b> ובערלה הרי אינו צריך להרים את האיסור, ומכיוון שידע בה ידיעתה מבטלתה. ועיין בבה"א.
<b>לפחות וכו'.</b> כלומר, ואפילו אם רבו אח"כ פירות היתר כנגד הראשונה, כבר נאסרה.

Halakhah 9

<b>עד שירבה וכו'.</b> כלומר, ואין האיסור נהפך להיתר אלא חוזר וניעור.

Halakhah 10

<b>שנפלה למאה וכו'.</b> כלומר, והגביהה, וכן מפורש בכי"ע.
<b>מותרת.</b> שהרי אין בסאה שהרים אלא אחת ממאה תרומה, וממילא אם נפלו לתוכה חולין כל שהן, נמצא שעכשיו יש בה יותר ממאה חולין כנגד התרומה. ועיין בבה"א.
<b>אין מוציאין וכו'.</b> כלומר, אין ישראל רשאי להוציא לעצמו את הזונין (זרעונים שחורים הגדלים בין החטים) וליתן את החטים גרידא לכהן. והטעם הוא, מכיוון שהזקיקוה להרמה הרי כשם שחל שם תרומה על החטים כך חל אף על הזונין, ודינה לעניין זה כתחילת הפרשתה, עיין בבה"א.
<b>מוציאי' זונין שבה.</b> כלומר, רשאי הוא ישראל להוציא את הזונין לעצמו, והיינו שמותר לו לקבל דמים מן הכהן בעד הזונין, שהרי מדין תורה בטלה התרומה ברוב. ומכיוון שאין כאן הרמה, ממילא אין מקום שתחול קדושת תרומה עליהם. וגזל השבט אין כאן, שהרי אפילו אם נפלו זונין של תרומה לתוך מאה אינו צריך להרים (עיין לעיל פ"ה שו' 42 ומש"ש). ועיין בבה"א.
<b>אין מוציאין וכו'.</b> כלומר, אין מוציאין מתוך החולין את השמרים, כדי שיוכל להרים לוג צלול, כמו שנפל, אלא מעלה לוג עכור עם השמרים, ועיין הטעם בבה"א.
<b>לתוך מאה וכו'.</b> כלומר, והעלהו, כמו ברישא.
<b>אין מוציאין וכו'.</b> כלומר, אין ישראל רשאי להוציא את השמרים לעצמו וליתן לכהן יין צלול (וכמו שפירשנו לעיל שו' 42 ד"ה אין), אלא נותן כולו לכהן.

Halakhah 11

<b>שאר שבללו וכו'.</b> כלומר, שאור של תרומה שבללו בשאור של חולין, והחמיץ בבלל זה את העיסה.
<b>טחנן וכו'.</b> כלומר, וכבר אין להכיר את האיסור, ודינן כמין שנתערב בשאינו מינו, ואינו אוסר אלא בנותן טעם.
<b>מין אחד.</b> כלומר, מפני שהם קרובים בטעמם, אין להבחין ביניהם כשנתערבו, ודינם כמין במינו, ועיין בבה"א.
<b>מותרות.</b> מפני שאני אומר שהתרומה נפלה לתוך התרומה, ויש כאן במה לתלות.

Halakhah 12

<b>שתי מגורות בשתי וכו'.</b> בראשונים ובירושלמי: שתי קופות בשתי וכו'. עיין בבה"א.
<b>בזו מאה וכו'.</b> חוזר לרישא, כלומר, ואפילו במקום שאין מצטרפין, מ"מ אם יש לו במה לתלות, השניה מותרת. ועיין בבה"א.

Halakhah 13

<b>אינו יכול וכו'.</b> מפני שכבר נאסרו שתיהן, ואין תולים קלקלה במקולקל למפרע.

Halakhah 14

<b>ואחת של שעורים וכו'.</b> כלומר, ולפניהם שתי סאים אחת של חיטים ואחת של שעורים, כמפורש בכי"ע. ונמצא שיש לפניו ארבע קופות: שתים גדולות של חולין, ושתי קטנות (סאין) של תרומה. ובעה"ב לא ידע את מדתן המדוייקת של הקופות.
<b>נפלה אחת וכו'.</b> ונשארו לפניו שתי קופות גדולות. ויש להסתפק שאין כאן תרומה כלל, משום שאפשר שתרומה נפלה לתוך התרומה, והתערובת היא שאבדה, ונשארו שתי הקופות של חולין גרידא. אבל יש להסתפק שמא נפלה תרומה לחולין מין במינו (ומשום שכמות התרומה היא קטנה, אין נפילתה לתוך החולין ניכר) והקופה השניה של תרומה אבדה, ויש כאן אחת מדומעת ואחת של חולין. אבל אין מקום לשום ספקות אחרים, עיין בבה"א
<b>שתיהן מותרות.</b> שהרי אצל כל קופה וקופה יש כאן ספק ספיקא: שמא אין כאן תרומה כלל, ואפילו אם יש כאן תרומה שמא נפלה לתוך חברתה. ולפיכך הולכים אחר דין תורה וסומכין על בטול ברוב אפילו אם נפלה לתוכה.

Halakhah 15

<b>סאה תרומה וכו'.</b> כלומר, תרומה טמאה.
<b>שתתחשב וכו'.</b> מפני שלחומרא אנו חוששים שמא נפלה הטמאה לתוך הטהורה, וכשילוש את התערובת ותוכשר הטהורה לקבל טומאה תיטמא מן הטומאה. ולפיכך עושה עיסיות קטנות שאין בכל אחת כביצה, ופחות משיעור כביצה אינו מטמא אחרים לכ"ע.

Halakhah 16

<b>סאה תרומה וכו'.</b> כלומר, תרומה טמאה, כלעיל שו' 62.
<b>עד שיתחשבו וכו'.</b> פירשו בבבלי (בכורות כ"ג א') שגזרו עליו שיאכל אף את החולין בטהרה (כלעיל), כדי שלא יחשבן לטהורים לגמרי (והרי יש בהם ספק אחת ממאה תרומה טמאה), ויבוא לידי תקלה, עיי"ש.

Halakhah 17

<b>סאה תרומה וכו'.</b> כלומר, תרומה טמאה (כלעיל שו' 65 ושו' 62), והיא אוסרת לכל אחת מהן אם נפלה לתוכה, ואין לו במה לתלות.
<b>לעלות וכו'.</b> כלומר, אם יש באחת מהן מאה כנגד הטמאה, אנו תולים שנפלה לתוכה.
<b>עד שיתחשבו וכו'.</b> כלומר התרומה, מטעם שנתבאר לעיל שו' 63, והחולין משום החשש שהזכרנו לעיל שו' 67.

Halakhah 18

<b>ואם היה טבל וכו'.</b> כלומר, אם היתה קופה של טבל וקופה של חולין, או קופה של מעשר ראשון וקופה של חולין או קופה של מע"ש וקופה של חולין, ונפלה סאה תרומה לאחת מהן.
<b>אסור.</b> מפני שאין לו במה לתלות, שהרי התרומה אוסרת אף את הטבל ואף את המעשר וכו', ואעפ"י שנוח לו לבעה"ב לתלות בטבל או במעשר וכו'. עיין בבה"א.
<b>אלא לדבר וכו'.</b> אין כאן אלא מליצה בעלמא, והכוונה שלא התירו ספק מדומע על סמך "אני אומר" אלא דווקא בדבר שיש לו מתירין כנגדו, כלומר שהשני אינו נאסר אם אנו תולים שנפל האיסור לתוכו, ולפיכך הוא מתיר את הראשון שכנגדו.

Halakhah 19

<b>הפריש וכו'.</b> כלומר, והניחן בקופות.
<b>ואין ידוע וכו'.</b> כלומר, ונתערבבו הקופות.
<b>הרי זה מודד וכו'.</b> כלומר, מברר ע"פ מדידה איזו היא של תרומה וכו', שהרי התרומה היא המועטת שבהן, והמעשר ראשון המרובה וכו'. ואין כאן איסור מדידה בתרומה שהרי כבר הפרישה באומדנא. (ר' יונה בר"ג).

Chapter 7



Halakhah 1

<b>ואינו משלם וכו'.</b> מפני שיין אין דרכו בסיכה.
<b>משלם וכו'.</b> שהרי לא הוזק, ונתברר למפרע שהנחש לא הטיל בה ארס.
<b>ואינו משלם וכו'.</b> צ"ל: משלם קרן וחומש, כגי' כי"ע והראב"ד. ועיין בבה"א.
<b>יין וחומץ וכו'.</b> כלומר, מעורבין יחד. אבל אם שתה חומץ לבד אינו משלם חומש. עיין בבה"א.

Halakhah 2

<b>שוה פרוטה וכו'.</b> כלומר, ואעפ"י שאין בו כזית.
<b>בהקדש וכו'.</b> אבל בתרומה אינו חייב עד שיהא בה כזית.

Halakhah 3

<b>פרס.</b> כלומר, חצי ככר, ונחלקו בו התנאים אם הוא כשלש ביצים או כארבע.

Halakhah 4

<b>מחמשת וכו'.</b> כלומר, חטים, שעורים, כוסמין, שיבולת שועל ושיפון.
<b>כחצי זית וכו'.</b> כלומר, שאכל חצי זית של חלב בשוגג ונודע לו ששגג, הידיעה מחלקת, ואין חצאי הזיתים מצטרפים. ועיין בבה"א.

Halakhah 5

<b>וחבר נוטל וכו'.</b> כלומר, החבר שאכל נוטל דמים מן הכהן החבר ששילם לו את התרומה.

Halakhah 6

<b>שנתערבו וכו'.</b> כלומר, שגתערבה בתרומת ע"ה שלא הוכשרה, והיא טהורה וודאי.
<b>כופין וכו'.</b> כלומר, אי אפשר לחלק, שמא יפול חלקו לע"ה, ונמצא מוסר תרומה טהורה לע"ה.

Halakhah 7

<b>בשוגג וכו'.</b> כלומר, שלא ידע שהתשלומין טמאין.
<b>עונה אותן וכו'.</b> כנראה שצ"ל: עושה אותן וכו', כלומר עושה דמים את תשלומי התרומה שקיבל, ומשלם לו דמי הנאתו כאדם שנהנה מחבירו. עיין בבה"א.

Halakhah 8

<b>ואינו משלם וכו'.</b> שהרי הוא מזיד בהקדש.
<b>אכלה וכו'.</b> כלומר, אכלה בשוגג.
<b>בתרומה.</b> כלומר, בהרמה שלו נעשים התשלומין קודש מאליהם. עיין בבה"א.
<b>וחומש לבעלים.</b> כלומר, החומש שמשלם בעד אכילת התרומה נשאר בידו ונותנו לכל כהן שירצה.
<b>בחומש זה וכו'.</b> כלומר, בחומש הנ"ל. "ואין מועלין" הוא לאו דווקא שאינו הקדש כלל, והרי הוא כשאר תרומה.
<b>תרומה ודמיי וכו'.</b> צ"ל: תרומה ודמי תרומה וכו'. כלומר, שיכול לשלם מן התרומה שהיא קניינו (כגון שנפלה לו מאבי אמו כהן וכדומה), או שמשלם להקדש דמי תרומה, שהרי לא הפסיד להקדש יותר מזה.
<b>וחומש לבעלין.</b> צ"ל: וחומש זה מועלין (עיין גי' כי"ע), שהרי הוא דמי הקדש.
<b>בקופה שנייה וכו'.</b> ברייתא זו היא פיסקא קטועה ממשנתנו (פ"ז מ"ה): שתי קופות אחת של תרומה ואחת של חולין וכו' אין ידוע איזו היא של תרומה וכו' אכל אחת מהן פטור, והשניה נוהג בה כתרומה, וחייבת בחלה דברי ר' מאיר. ר' יוסי פוטר.
<b>ספק מדומע.</b> כמשנתנו פ"ז מ"ו.
<b>משם דמע וחייב וכו'.</b> צ"ל: חייב, כגי' כי"ע וירושלמי. והכוונה לחולין שנתערבה בהם אחת ממאה תרומה והורמה שהם מותרים לזרים, אעפ"י שלפי החשבון נשאר שם רוב התרומה שנפלה. עיין בבה"א.

Halakhah 9



Halakhah 10

<b>משלם מן הלקט וכו'.</b> שמא צ"ל: משלם [ד]מין. [משלם מן] הלקט וכו'. כלומר, אם אכל טבל משלם דמיו כאוכל חולין. ואח"כ חוזר למשנתנו פ"ו מ"ה: משלם מן הלקט וכו', והיינו אם אכל תרומה.
<b>עד שתצא שבת וכו'.</b> מפרש את משנתנו (פ"ח מ"ג): היה אוכל באשכול ונכנס מן הגינה לחצר וכו' חשיכה לילי שבת ר' אליעזר אומר יגמור.

Halakhah 11

<b>דם וכו'.</b> כלומר, שיצא מתוך פיו.
<b>גורר וכו'.</b> כלומר, אפילו בככר של תרומה, ואינו חושש להפסד התרומה, עיין במשנה פ"ח מ"ב.
<b>נמצא וכו'.</b> כלומר, אם נתמצה הדם מבין שניו לתוך פיו משפשפו בתוך הפה וגומר, ואינו פולט.
<b>הדירה וכו'.</b> כלומר, את הדרנא ואת הנמלה ואת הכנימה, וכולן הם תולעים הבאים לתוך התרומה מבחוץ ואינם גדלים בתוכה. ועיין בבה"א.
<b>את הזיז וכו'.</b> כלומר, יתוש המיוחד לעדשים, עיין בבה"א.
<b>שבכליסין.</b> שיח ממשפחת הקיטניות, עיין לעיל פ"ה שו' 25.
<b>פטור.</b> מפני שכולם גידולם בתוך הפירות התלושים, ולא באו מן החוץ.
<b>ואת הקפא וכו'.</b> כלומר, תולעת הגדלה בירקות גינה (κάμπη) במחובר, והוי ליה כשרץ השורץ על הארץ.
<b>יבחושין וכו'.</b> יתושין שתחילת ברייתן במשקין. עיין בבה"א.
<b>המפנין וכו'</b> צ"ל המסנין (וכן בכי"ע: המסנן) וכו'.
<b>והמברך על וכו'.</b> כלומר, בכל זמן וכו' (עיין לעיל ברכות פ"ו ה"ו).
<b>דרך אחרת.</b> כלומר, דרך המינין שהיה דרכם לסנן את המשקין מפני התולעים שגדלים בתוכן, וכן היה דרכם לברך על החמה, עיין בבה"א.

Halakhah 12

<b>והמורייס.</b> ציר מקרבי דגים המעורב ביין ושמן.

Halakhah 13

<b>מכוסה וכו'.</b> כלומר, אם היתה החבית התחתונה מכוסה במשמרת, אעפ"י שהחבית העליונה ששופך מתוכה מגולה וכו'.
<b>לספוג וכו'.</b> כלומר, שהארס אינו תפור וסמיך אלא מלא חלולים כספוג, וכשהמשקה עובר דרך המסננת, הספוג אינו עובר אלא עולה וצף למעלה.
<b>אפאה וכו'.</b> מפני שהאור שולט יפה בפת.
<b>מי תרמוסין.</b> כלומר, מים ששלק או כבש בהם את התורמוס (lupinus). ועיין בבה"א.
<b>ששרה וכו'.</b> הקדמונים היו נוהגים לשרות כמה מינים חריפים, אחרי השליקה והכבישה. עיין בבה"א.
<b>עובטין.</b> צ"ל: עובשין (עיין בשנו"ס), כלומר ענבים שוטים שהם חמוצים. עיין בבה"א.
<b>ודרמסקניות.</b> פירות שאנו קוראים להם עכשיו שזיפים, damascena,
<b>אין בהן וכו'.</b> צ"ל: אסורין, כגי' כי"ע, הרמב"ם והירושלמי.

Halakhah 14

<b>בהמת עצמו.</b> מפני שהארס אינו ממית אותה, אלא מזיקה לזמן, ורשאי לעשות כן בבהמתו טמאה שאינה עומדת לאכילה. ועיין בבה"א.
<b>סרטה.</b> כלומר, שריטה, סדק. וכמה הן. כלומר, כמה הן שיעור המים שלא יהא בהם משום גילוי.
<b>בין מכונסין וכו'.</b> כלומר, בין שהם במקום אחד, בין שהם מפוזרין בכמה מקומות אלא שהן מושכין זה לזה. (ר' יונה בר"ג).
<b>של שועין.</b> צ"ל: של שיעין, של שיחין (כגי' כי"ע), כלומר, חבית הנעשית בכפר שיחין, ושיעורה היה ידוע להם. עיין בבה"א.
<b>שאין בו וכו'.</b> כנראה שצ"ל: שאין בו [אלא] וכו', כגי' הירושלמי.

Halakhah 15

<b>והתיר וכו'.</b> כנראה שר' יהודה בן בבא חולק על הת"ק וסובר שאף יין אין בו משום גילוי בקרקע שיש בה מ' סאה של יין. ועיין בבה"א.

Halakhah 16

<b>ובאלפסנה.</b> פירוש המלה לא נתבררה לי בוודאות, ובירושלמי: ובמגדל. ועיין בבה"א.
<b>אסור.</b> שמא היה שם נחש לפני שהניח את הלגין.
<b>בתיקן.</b> צ"ל: בתיקו. עיין בשנו"ס ובבה"א.
<b>מפוייח וכו'.</b> כלומר, אפילו מצוייר בצורות בעלי חיים שהם מפחידים את הנחש.
<b>ואם.</b> צ"ל: אסור. וכן בירושלמי: מכוסה ואינו פקוק אסור.
<b>חץ בה.</b> כלומר שהוא אוץ ומהודק ואינו מחולחל.
<b>של קטן.</b> כלומר, בן יומו.
<b>זורק וכו'.</b> שמא צ"ל: [ביבש] זורק וכו'.
<b>פטריות וכו'.</b> כנראה שהכוונה לפטריות הגדלות בחביות, וחיישינן שמא ספגו מן המשקין המגולין. עיין בבה"א.

Halakhah 17

<b>שמא נקורין וכו'.</b> כלומר, שמא ניקרו במקום שכבר היה נקר של נחש.
<b>אסור.</b> שאנו חוששים שמא היה ארס שוקע.

Halakhah 18

<b>תלויות וכו'.</b> כלומר תרומות שנולד בהם ספק, מפני שאנו חוששים שמא אחת מהן טהורה והשניה טמאה.
<b>באב הטומאה וכו'.</b> שהרי סוף כל סוף שתיהן עומדות להשרף, מחמת טומאה שבהן.
<b>על תלוייה וכו'.</b> כלומר, שאמרו לו שהיא טהורה, ואח"כ נתברר שהיתה תלויה ונשאל עליה לחכם מיד והתירה, הרי זו טהורה, שהרי שמר אותה בחזקת טהורה.
<b>הריני מניחה וכו'.</b> ומכיוון שהניחה ולא נשאל מיד, נפסלה בהיסח הדעת, וכשיטת ב"ש, עיין בבה"א.
<b>ובתוך ידו.</b> כלומר, שנולד הספק כשהיתה בתוך ידו.
<b>שעל גבי וכו'.</b> כלומר, או שנולד ספק טומאה בככר שעל גבי השלחן, נוטלה ומניחה וכו', כר' אליעזר במשנתנו פ"ח מ"ח.

Halakhah 19

<b>בגת העליונה וכו'.</b> כלומר, של תרומה, והתחתונה היא של חולין טמאין, ואם תפול לשם יפסיד את הכל.
<b>ואל ידמענה וכו'.</b> צ"ל: ואל יטמאנה, כגי' כי"ע ומשנתנו.

Halakhah 20

<b>אחד מכם וכו'.</b> כלומר, שהרגיז אותנו, והם אינם יודעים מי הוא.
<b>לשבע בן בכרי וכו'.</b> כלומר, שידעו בברור מי הוא, וגם חייב מיתה. ועיין בבה"א.
<b>במי דברים וכו'.</b> כלומר, אימתי אין מוסרין אותו אלא בתנאים הללו דווקא.
<b>והן מבחוץ וכו'.</b> כלומר שהוא בפנים החומה והצרים על העיר הם מחוץ לחומה (כמעשה שבע בן בכרי), ואפשר שיתייאשו מלכבשה, והוא ינצל.
<b>והן מבפנים וכו'.</b> כלומר, שהגויים כבר נכנסו לתוך החומה, והוא נהרג ואף היהודים הנדרשים למוסרו יהרגו.
<b>יתנוהו וכו'.</b> שהרי סוף כל סוף ידעו מי הוא היהודי שהרגיז אותם, ולמי הם מכוונין.
<b>בחכמתה.</b> מדייק ממלה זו שאמרה להם דבר הלכה. (ר' יונה בר"ג).
<b>ר' שמעון וכו'.</b> ר' שמעון סובר שבחכמתה אמרה להם שהוא חייב מיתה, אבל ייחוד גרידא, אפילו ידעו הגוים בברור מי הוא, אינו מספיק. ועיין בבה"א.

Chapter 8



Halakhah 1

<b>יופך.</b> כלומר, יהפך את הזרע ויאבדו, כדי שלא יתרגל לזרוע תרומה. עיין בבה"א.
<b>יקיים.</b> שהרי מדרבנן כבר קדשו הגדולים משום תרומה.
<b>יופך.</b> שהרי בפשתים הקיסמים הם העיקר, ואם יקיים לא יפסיד הרבה אפילו אם נאמר שהגידולים הם תרומה, ולפיכך גזרו עליו שיהפך אפילו הביאו שליש. ועיין בבה"א.

Halakhah 2

<b>תוספת וכו'.</b> כלומר, כשתרם ועלה בידו פחות מאחד מששים, צריך להוסיף ולתרום כמו שהוא רגיל. ומה שהוא מוסיף היא תוספת תרומה.
<b>קרן וחומש.</b> כלומר, אינו משלם קרן על כל הגידולין (שאין כאן להקדש אלא הזרע גרידא) ואינו משלם חומש כלל, מפני שהגידולין הם חולין, עיין בבה"א.
<b>לפי חשבון.</b> כלומר, לפי חשבון תוספת הגידולים, אבל הסאה שזרע משועבדת להקדש.
<b>שפוסלין וכו'.</b> כלומר, כדרך שאין פוסלין, עיין בבה"א.

Halakhah 3

<b>כיצד יעשה וכו'.</b> שהרי אינו רשאי לחסום אותה ואינו רשאי להאכילה גידולי תרומה.
<b>חולין.</b> כלומר, מאותו המין שהיא דשה אותו. וכן מפורש בכי"ע ובמשנתנו.

Halakhah 4

<b>לגינין.</b> ערוגות.
<b>מותרין.</b> מפני שהקלו בגדולין בדבר שזרעו כלה.

Halakhah 5

<b>ליטרא וכו'.</b> כלומר, בדבר שאין זרעו כלה. ובירושלמי מפורש: ליטרא בצלים.
<b>חייבת וכו'.</b> שהרי מן התורה הכל הוא טבל גמור.
<b>ובמעשר וכו'.</b> כלומר, ומתוך המעשר ראשון שהפריש על הכל מפריש עוד תרומת מעשר (כצ"ל במקום: תרומה ומעשר) על הליטרא שנטע, שהרי כבר נקרא שם מעשר עליה לפני שנטעה. והוא מפריש בבת אחת שתי עשיריות תרומת מעשר.

Halakhah 6



Halakhah 7

<b>בחסיות אעפ"י וכו'.</b> צ"ל בחסיות הואיל וכו'. וחסיות הן: לוף, שום, בצלים וקפלוטות (עיין להלן פ"ט שו' 12), וכולם אין זרעם כלה בקרקע. ועיין בבה"א.
<b>במוצאי שביעית וכו'.</b> מפני שבוודאי גידולי שמינית רבו על העיקר. (הר"ן).

Halakhah 8

<b>המפריש וכו'.</b> כנראה שנסתרסו כאן הבבות, וצריך לגרוס כאן את הסיפא: ר' נתן בר' יוסף וכו'. וכן מפורש בירושלמי שגורן רביעית מותרת בטבל בדבר שאין זרעו כלה.
<b>תלתן.</b> הוא צמח בעל שלשה עלין (או פרחים), Trigonella Foenum Graecum.
<b>שתילי בצלים וכו'.</b> כלומר, של טבל (כלעיל שו' 16), עיין מ"ש לעיל שו' 17 ד"ה המפריש.

Halakhah 9

<b>אוסר וכו'.</b> ר"מ סובר שמכיוון שקרא שם תרומה על העץ חלה עליו שם תרומה, ודינו כתבלין, אבל ר"י סובר שאין בעץ משום קדושה כלל (אלא שחייב ליתנו לכהן), ואין כח בזרע גרידא ליתן טעם בבור של מים. ועיין בבה"א.
<b>לא שקעה וכו'.</b> אם אין התלתן שוקעת כולה במים סימן שעדיין לא הגיעה לסוף בישולה, ואין בה כח ליתן טעם. עיין בבה"א.

Halakhah 10

<b>ור' שמעון וכו'.</b> מפני שהוא סובר נותן טעם לפגם מותר.

Halakhah 11

<b>והגביהו וכו'.</b> כדין תרומה שנפלה למאה חולין, ובפרט כאן שהאיסור ניכר.
<b>מותר.</b> מפני שאנו תולים שהעיסה נתחמצה בעיקר מחמת עצמה ומן הריח של השאור.

Halakhah 12

<b>ידע בו וכו'.</b> שהרי בשביעית אינו צריך להגביה, וכבר בטל בידיעה, עיין מ"ש לעיל פ"ו שו' 37–38.
<b>אסור.</b> שהרי כאן הוכח שמחמת האיסור נתחמצה.

Halakhah 13

<b>לזרים.</b> אבל מותר לכהנים, מפני שאין באיסור שביעית כדי לחמץ. ר' לעזר בי ר' שמעון. צ"ל: ר' שמעון, כגי' הירושלמי. (ח"ד).
<b>מתיר לזרים.</b> ור' שמעון לשיטתו במשנתנו (ערלה רפ"ב) ששני איסורים אינם מצטרפין.
<b>אסור וכו'.</b> בירושלמי העמידוה כשנפלה שביעית לבסוף ופגמה, וסובר תנא זה שנותן טעם לפגם אסור.
<b>מתיר לכהנים.</b> מפני ששאור של שביעית נפל לבסוף והוא נותן טעם לפגם. אבל אסור לזרים, מפני שהוא חולק על אביו וסובר ששני איסורים מצטרפים.

Halakhah 14

<b>וכן על גבי יין וכו'.</b> כלומר, שמן שנפל על גבי יין, והוא צף למעלה.

Halakhah 15

<b>כלים שסכן וכו'.</b> דרכם היה לסוך כלי עור כדי לרככן, והיו סכין אותם בשמן עד כדי שביעה, ועד שיצא השמן מצד השני.
<b>אחר הראשון וכו'.</b> כלומר, השמן שניסך בתחילה יוצא ראשון מצד השני.
<b>יהא אדן וכו'.</b> ר' אליעזר וחכמים מייעצים כיצד להשתמש בשמן טמא (שהוא יותר בזול) לסיכת כלים, ולשמור על הכלים שלא ישארו בטומאתם. ואומר ר' אליעזר שיהא אדם סך מתחילה בקצת שמן טמא, וכשיסוך אח"כ בשמן טהור יצא הטמא מצד השני, וינגבו, ויטביל את הכלי.
<b>שמן טהור וכו'.</b> כלומר, עד כדי שביעת העור. וכשיסוך אח"כ בשמן טמא, יצא כל הטמא מן הצד השני, וינגבו, ויטביל את הכלי. עיין בבה"א.
<b>ונגבו וכו'.</b> כלומר, והטביל אח"כ את הכלי. ושמן בלוע אינו מטמא, והוא בטל על גבי הכלי. ועיין בבה"א.

Halakhah 16

<b>חולין... בה תרומה.</b> ליתא בכי"ע ובבבלי, וכנראה שצריך למוחקה.

Halakhah 17

<b>לתוך של חולין וכו'.</b> כלומר, והיא אסורה, שהרי טעם התבלין שבמדוכה ניכר, ואם יטעמו אותה יתברר בוודאי שהתרומה בתוכה, ולפיכן אין לומר כאן "תולין", עיין בבה"א.
<b>מתוך של חולין וכו'.</b> שהרי כאן הספק הוא בתבלין, ואי אפשר לברר אם הם של תרומה או של חולין, אנו תולין שמשל חולין נתן, מכיוון שתרומת תבלין היא מדרבנן. ועיין בבה"א.

Halakhah 18



Halakhah 19

<b>אם היה טבל וכו'.</b> כלומר, אם היתה אחת של חולין ואחת של טבל, אחת של חולין ואחת של מעשר ראשון וכו', שתיהן אסורות, שהרי אין לו מתירין כנגדו, וכמו שפירשנו לעיל פ"ו שו' 74, עיי"ש.

Halakhah 20

<b>חתכה אסורה וכו'.</b> בכי"ע ובראשונים חסרה המלה "אסורה" (והיא נכנסה לכאן מן המקבילה בתוספתא חולין), וכאן הכוונה לחתיכה של קדשי קדשים. עיין להלן. ועיין בבה"א.
<b>כולן אסורות.</b> מפני שחתיכה היא חשובה ודרכה להימנות (כדבר שבמניין), ואינה בטלה.
<b>הרוטב.</b> פירש הר"מ (חולין פ"ז מ"ה, לפי נוסח המאירי): ורוטב שם כולל לתבשיל הבשר והירקות והמרק והתבלין.

Halakhah 21

<b>חתיכה של חטאת וכו'.</b> כלומר, [כיצד], חתיכה וכו' ונמחו. וברייתא זו דבוקה להלכה שלפניה ומפרשת אותה.
<b>יעלו.</b> שהרי נמחו, ובטלה חשיבותן. עיין בבה"א.
<b>לא יעלו.</b> ור' יהודה לשיטתו (זבחים פ"ח מ"ו ועוד) וסובר שמין במינו אינו בטל.

Halakhah 22

<b>יעלו וכו'.</b> וכולן בנימחו עסיקינן, וכדלעיל. ועיין בבה"א.

Chapter 9



Halakhah 1

<b>צירו אסור.</b> כלומר, בין דג טמא שכבשו עם דג טהור ובין גרב (חבית גדולה) שיש בו סאתים ציר טהור ובו משקל עשרה זוז דג טמא, בשניהם כל הציר אסור. ועיין בבה"א.
<b>רביעית בסאתים.</b> כלומר, רביעית הלוג ציר טמא בסאתים ציר טהור אסור. והיא אחת מקצ"ב שבהן, שהרי הקב הוא ארבע לוגין, והסאה היא ששה קבים.
<b>מששה עשר בו.</b> כלומר, מגרב בן סאתים, והיינו שלשה לוגין (סאה=כ"ד לוגין). ואמרו בירושלמי שכל לוג הוא בן מאתים זינין (זוזין שכאן), ונמצא ששלשה לוגין מחזיקים שש מאות זין. ולפי ר' יוסי אין דג טמא אוסר אלא משקל עשרה זין בשש מאות זין, והיינו כשיש בגרב עשרה זין של איסור, וכנגדו חמשים ותשע פעמים של היתר. כלומר, ר' יוסי סובר שדינו כשאר איסורים, וצריך ששים כנגד האיסור. (הגרצ"ה ראפאפורט). ועיין בבה"א.
<b>שאין בו וכו'.</b> צ"ל: שיש בו וכו', כגי' הראב"ד. ואנו למדים מדברי ר' שמעון בן מנסיא שאין הת"ק חולק עם ר' יהודה, אלא שהת"ק נתן סימן במשקל הדג, ור' יהודה במדת הציר. ועיין בבה"א.
<b>ששולה וכו'.</b> כלומר, ששלה בבת אחת עשרה זין דג טמא והניח לפניו כדי לאכלו.
<b>וזורק ראשון ראשון וכו'.</b> כלומר, כשנטל לאכול מצא דג טמא וזרקו, ואח"כ מצא עוד דג טמא, אעפ"י שיש בו עשרה זין בצירוף הדג שזרקו, מותר, מפני שאין ציר דג טמא אסור אלא דווקא אם יש בו דג טמא שמחזקו (כן פירשו בירושלמי). ומכיוון שבפעם האחרונה לא היה בו עשרה זין דג טמא מותר ע"י עילה. (ירושלמי). ועיין בבה"א.
<b>ואביו ואמו וכו'.</b> פסוק זה נוסף מן הגליון כפירוש ל"עילה" שבירושלמי, כלומר, תואנה. עיין בבה"א.

Halakhah 2

<b>דג טמא וכו'.</b> בתחילה דברנו על איסור הציר, אבל הדג עצמו מכיון שהוא שלם מדיחו ומותר, וכבוש אינו כמבושל. עיין בבה"א.
<b>טמא מליח וכו'.</b> המליח פולט מיד, והתפל בולע לפני שמתחיל לפלוט.
<b>טמא תפל וכו'.</b> כנראה שהגירסא הנכונה היא בגוף כי"ע: טמא מליח וכו', ודווקא בטמא מליח וטהור תפל אסור, אבל בשניהם מלוחים מותר. עיין בבה"א.
<b>שבשלו וכו'.</b> מכיוון שהם מין במינו, ואי אפשר לעמוד על טעמו משערין את האיסור כאילו היה בצל או קפלוט (כרישין בעלי ראשים, עיין בבה"א), שאין לך נותן טעם יותר מהם. עיין בבה"א.

Halakhah 3

<b>חוסית וכו'.</b> חסית הוא שם כולל למיני הבצלים והשומים, בגיגוד לירקות. והברייתא מבארת את משנתנו פ"י מ"י.
<b>הלוף.</b> מין מהמינים הטמונים בארץ, Arum. ועיין בבה"א.
<b>והקפלוטות.</b> עיין מ"ש לעיל שו' 10 ד"ה שבשלו.

Halakhah 4

<b>כובשין וכו'.</b> כלומר, אעפ"י שטעם הבצל החי משובח יותר מ"מ מותר לו לכבשו כדי שיתקיים.
<b>ואין כובשין וכו'.</b> מפני שהחומץ אינו משביחו אלא מקיימו, ונמצא משתמש בחומץ של תרומה לא לאכילה אלא לשמירת אוכלין.
<b>כל המתבשלין וכו'.</b> כלומר, ירק של תרומה בירק של חולין, והוא מכיר את הירק של תרומה ומסלקו, ואין כאן אלא חשש של נתינת טעם, והקלו בתרומת ירק דרבנן.
<b>בשר בבשר וכו'.</b> כלומר, בשר שנתבשל מתחילה עם ירק של תרומה ונאסר, ואח"כ נתבשל עם בשר של היתר. (הרש"ס).
<b>שנתבשלו וכו'.</b> בכי"ע: שנתער בו ונתבשלו וכו'. כלומר, שמקודם נתערבו ואח"כ נתבשלו, ויש כאן חשש שמא נשאר בירק של חולין מגוף התרומה.

Halakhah 5

<b>ונאסרת.</b> צ"ל: ואינה נאסרת, כגי' כי"ע, ס' יחוסי תו"א, משנתנו והבבלי. ומפרש שם: מפני שהיא פולטת ואינה בולעת.
<b>גיעולי ביצים וכו'.</b> כלומר, נפלי ביצים, פליטי ביצים, שהן בלי קליפה או בקרום דק ואדום, מותרות, ואין כאן אבר מן החי, עיין בבה"א.
<b>ביצים מוזרות וכו'.</b> כלומר, ביצים שאינן משריצות, ואפילו ישבה עליהן התרנגולת ימים רבים ונתקלקלו, מותרות באכילה לבעל נפש יפה וחזקה, שהרי בביצים הללו אין שום אפשרות שיתרקם בהן אפרוח. ועיין בבה"א.
<b>מצא באחת וכו'.</b> כלומר, באחת מן הביצים המוזרות, אוכל את השאר אם הוא בעל נפש יפה. אבל זורק את הדם, אעפ"י שאין לחשוש לאפרוח, משום גזירה. עיין בבה"א.

Halakhah 6

<b>אוכל דגים וכו'.</b> לפי הגירסא שלפנינו פירושה, שאם הוא בעל נפש יפה יכול לאכול דגים וחגבים חיים וכו'. אבל בכל הנוסחאות: אוכל אדם דגים וכו'. ולאו דווקא בבעל נפש יפה עסיקינן. ועיין בבה"א.
<b>המורייס.</b> ציר שהיו מכינים אותו מקרבי דגים והיו נותנים יין ושמן לתוכו.

Halakhah 7

<b>אילנתית.</b> פירשו בבבלי: יין ישן ומים צלולין ואפרסמון.
<b>ערב.</b> כלומר, לפטמו בבשמים לשם סיכה, והוא מוציאו מידי אכילה לגמרי.
<b>יין וחומץ וכו'.</b> המלה "וחומץ" באה לכאן באשגרה משו' 55, ולפנינו צ"ל: ואין סך יין, שהשמן דרכו לסיכה, יין אין דרכו וכו'.

Halakhah 8

<b>שלא יאכל וכו'.</b> כלומר, טעם האיסור הוא מפני שפרש מן האיסור, והיינו מטבל שכבר נטבל למעשרות. עיין בבה"א.
<b>תמרים כן וכו'.</b> כלומר, שאם תיקן את התמרים גרידא כן (=כאן, כלומר בא"י), הותר דובשן אפילו באספמיא, מפני שאין כאן יותר יוצא מן האיסור. עיין בבה"א.

Halakhah 9

<b>לא ייעשו וכו'.</b> ר"מ סובר שכל הפירות אין משנים אותם מברייתם, חוץ מזיתים טהורים בלבד, מפני שהשמן חשוב יותר מן הזיתים, אלא שבטמאים חושש שלא יבוא לידי תקלה ויאכל מהן בשעה שסוחטם.
<b>לר' ליעזר.</b> צ"ל: ור' ליעזר.

Halakhah 10

<b>שעיברה צורתו.</b> כלומר, שנתקלקל מחמת הזמן שעבר עליו. עיין בבה"א.
<b>במקומה.</b> כלומר, על אתר, לאלתר, ואין צורך לחכות עד זמן בעור חמץ בערב הפסח.
<b>אניגרון וסניגרון.</b> מורייס של יין ומורייס של חומץ. עיין בבה"א.

Halakhah 11



Halakhah 12

<b>לא יערענו וכו'.</b> כלומר, לא יגרגרנו.
<b>ובולע.</b> כלומר, מגרגר ובולע, אבל לא יפלוט. ועיין בבה"א.

Halakhah 13



Halakhah 14



Halakhah 15

<b>אלנתית וכו'.</b> עיין לעיל שו' 28.
<b>זלח.</b> כלומר, זלף, וכ"ה בכי"ע.
<b>ולא יטול... בידו.</b> ליתא בד ובכי"ע, והיא נוסחא כפולה שנכנסה מן הגליון.
<b>שופך ושונה וכו'.</b> כלומר, שופכו מעט מעט לתוך מים השופכין שבביתו כדי שריח היין יבטל את ריח השופכין. עיין בבה"א.

Chapter 10



Halakhah 1

<b>גלעני וכו'.</b> כלומר, גרעיני וכו'.

Halakhah 2

<b>מלפ'.</b> כלומר, מלפפון, וכ"ה בכי"ע.
<b>מעי וכו'.</b> כלומר, גרעיני וכו'.
<b>שהקיאות.</b> כלומר, בני אדם שבוחלים במאכל רגיל, ורודפים אחרי דברים חמוצים ובוסר שמקהים את השנים.
<b>הבכרות וכו'.</b> הנכון הוא בכי"ע: בבכורות וסייפות אסור' (=אסורין). והברייתא מבארת את משנתנו (פי"א מ"ד) ששנתה: עוקצי תאנים וכו' אסורים לזרים. ועליה אמר ר' יעקב שאינם אסורים אלא בתאנים בכורות שעוקצן עדיין לא נתקשה, וכן בתאנים שבאות בסוף העונה אין עוקצן מספיק להתקשות. ועיין בבה"א.
<b>ומעשר טבל.</b> ליתא בכי"ע, ובא לכאן באשגרה ממקומות אחרים.

Halakhah 3

<b>הניצולות וכו'.</b> כנראה שניצולת הוא זרע דגן שהוא ריק באמצע, ואינו עושה קמח, ורקבונית הוא זרע רקוב. עיין בבה"א.

Halakhah 4

<b>אחריה.</b> כלומר, בשיורי התלתן.
<b>מעגנת וכו'.</b> כלומר, דוחקת ומסבכת שערה בשערה, ושפה אח"כ את התלתן שנדבק בה, שהרי התלתן כבר בטל על גבי גוף הכהנת, ונתחלל.

Halakhah 5

<b>טחינין.</b> כלומר, אין טוחנין את הקטניות, כדי לתת בהן דבש ותבלין, מפני שאסור לשנות את התרומה מברייתה.

Halakhah 6

<b>בשמינית.</b> כלומר, של לוג, והוא קורטוב. ומדברים כאן ביין ושמן, עיין בבה"א.
<b>בטהורה וכו'.</b> צ"ל: בטמאה אבל בטהורה וכו', כגי' כת"י פ"מ. ועיין בבה"א.

Halakhah 7

<b>מאכילה וכו'.</b> צ"ל: מאכילו, כלומר, מאכיל את הבכור כרשנין של תרומה מקניינו (כגון שירש מאבי אמו כהן, וכדומה).
<b>שיזכה וכו'.</b> כלומר שזכה לה כרשינין מתרומה שלא באה ליד כהן. עיין בבה"א.
<b>ואינו חושש.</b> שמא יבואו יונים מן ההפקר ויאכלו את התרומה. עיין בבה"א.

Halakhah 8



Halakhah 9

<b>כליו.</b> כלומר, לשון יחיד, כלי שלו.
<b>שמן שריפה.</b> "שמן של תרומה שניטמא, ולשריפה עומד" (שבת כ"ג ב').
<b>לדות.</b> כלומר, לחדות, והוא בור שהיו מחזיקים בו חביות של יין ושמן, או חטים ושעורים.
<b>מותר.</b> כלומר, לעשות צרכי עצמו, כדי שיתפנה מהרה לצרכי השותפות.
<b>טובל לו וכו'.</b> כלומר, בשביל הפנס של ישראל.
<b>חולין כל שהן וכו'.</b> כדי שלא תראה כאילו מדליקה את הקדשים כדי לשורפם בשבת. עיין בבה"א.

Halakhah 10

<b>ומעגלו וכו'.</b> מפני שהשמן כבר נתחלל על גבי הכהן.
<b>של שייש וכו'.</b> כלומר, אע"פ ששייש אינו בולע, מ"מ אי אפשר שלא ישאר על גבי השיש קצת תרומה, ונמצא שמאבדה בידים. ואין תרומה מתחללת אלא ע"ג הגוף.

Halakhah 11

<b>משפשפו.</b> כלומר, מנגבו. עיין בבה"א.
<b>לא יסוך וכו'.</b> כלומר, לא יצוק את השמן לתוך המנעל או לתוך הסנדל, כדי שתיסוך רגלו.
<b>סך כהן וכו'.</b> כלומר, מכיוון שסך את גופו תחילה, הרי כבר נתחלל השמן ע"ג גופו, וכבר מותר אח"כ להבליעו לתוך הקטבוליא (עור שמציעים אותו תחת הגוף).

Halakhah 12

<b>אסור.</b> כלומר, אעפ"י שנתן עליהם מים ומצא כמדה שנתן.

Halakhah 13

<b>חרסן וכו'.</b> כלומר, עביט חרס של מי רגלים.
<b>לתוכו מים וכו'.</b> כלומר, אלא מי רגלים של טהור.

Halakhah 14



Halakhah 15

<b>אין מערבין וכו'.</b> מפני שמבטל את היפה על גבי הרע.
<b>באיפילים.</b> כלומר, בפולין.
<b>התחילו לערב וכו'.</b> כלומר, נהגו לעשות כן אף בחולין (מחמת עניותן), ומכיוון שכן הנוהג הרגיל אף בחולין, התירו לעשות כן בתרומה.
<b>אבל לא וכו'.</b> ואסור לערב אפילו את הרע ביפה, מפני שנראה כאילו משנהו מברייתו.

Halakhah 16

<b>לבית הדמע. כלומר,</b> שהיו נוהגים להשליך בחפזה דברי ערך למקום התרומה מחמת פחד האנסים, שהיתה עליהם אימת קדשים. עיין בבה"א.

Halakhah 17

<b>מן הגרן וכו'.</b> מפני שאין בעה"ב חייב לטפל בתרומה אלא אם הביאה כבר לביתו, אבל בגורן הכהנים הם שמחזרים עליה. עיין בבה"א.
<b>מפני חלול השם.</b> כלומר, חילול התרומה שנקרא שם שמים עליה (תרומה לה'). עיין בבה"א.