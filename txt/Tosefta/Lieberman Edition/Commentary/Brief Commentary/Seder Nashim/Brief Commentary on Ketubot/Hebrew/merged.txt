Brief Commentary on Ketubot
פירוש קצר על כתובות
merged
https://www.sefaria.org/Brief_Commentary_on_Ketubot
This file contains merged sections from the following text versions:
-The Tosefta according to to codex Vienna. Third Augmented Edition, JTS 2001
-https://www.nli.org.il/he/books/NNL_ALEPH001234517/NLI

פירוש קצר על כתובות



Chapter 1



Halakhah 1

<b>לבית דין.</b> שהרי ב"ד היו יושבין בעיירות בחמישי בשבת ובשני בשבת.
<b>הסכנה ואילך התקינו וכו'.</b> צ"ל: נהגו (כגי' כי"ע, ירושלמי ובבלי), והכוונה שאפילו משעת השמד ואילך, שכבר עברה הסכנה, עדיין נהגו העם וכו'. עיין בבה"א.
<b>אונס וכו'.</b> כלומר שמת לו מת לחתן בשני ועדיין לא חלה עליו אבילות, מותר לו לישא בשני, כדי שלא להפסיד את סעודתו. ועיין בבה"א.

Halakhah 2

<b>הקטנה וכו'.</b> מפורש להלן, שו' 11.
<b>הנושא ונותן בכהונה.</b> צ"ל: הנושא בכהונה.

Halakhah 3

<b>להחזיק וכו'.</b> צ"ל: להזיק, כלומר, להזקיק.
<b>שהיא כשירה וכו'.</b> כלומר, מוכשרת לתפקידה, להוליד בנים.

Halakhah 4

<b>ביהודה בראשונה וכו'.</b> ר' יהודה מוסר כאן מנהגים שונים ממקומות שונים שביהודה ומזמנים שונים.
<b>היו מפשפשין וכו'.</b> מפני שהיו חשודין על תחבולות ורמאות. ובאותו זמן ומקום לא נהגו לייחד את החתן והכלה לפני החופה.
<b>ביהודה בראשונה וכו'.</b> ופשיטא שבאותו המקום לא היו מפשפשים.
<b>שושבינין וכו'.</b> הוא מנהג מקום שלישי שלא היו מייחדין ולא היו מפשפשין.
<b>ישנין וכו'.</b> הוא מנהג מקום רביעי שהשושבינין היו ישנים באותו בית.
<b>כמנהג זה וכו'.</b> כלומר כמנהג יהודה ביהודה (שלא פשפש, או שלא העמיד שושבינין), או כמנהג גליל בגליל (אלא ייחד את החתן והכלה לפני החופה), אינו יכול וכו'. ועיין בבה"א.
<b>אילונית וכו'.</b> צ"ל: בעולה, עיין בבה"א.
<b>שנסתרה.</b> צ"ל: שלא נסתרה, כגי' כי"ע וד.
<b>שלשים יום.</b> ולאחר שלשים יום אינו יכול לטעון שלא בא עליה מקודם, ולפיכך שתק, משום שחזקה אין אדם מעמיד את עצמו יותר משלשים יום.

Halakhah 5

<b>ואם היתה וכו'.</b> כלומר, אף אם היתה יתומה שקנסה לעצמה אין קנסה יוצא בכסף כתובתה.
<b>והיא וזוממיה וכו'.</b> כלומר, או היא, אם לא הוזמו העדים, או זוממיה, כשהוזמו.

Halakhah 6

<b>שיש לה עדים.</b> כלומר שנשבית בין הגוים, והגויים פרוצים הם, אבל כאן אין עדים שזנתה עם פסולים.
<b>גדולה מזו וכו'.</b> כלומר, כאן הרי בוודאי נבעלה, אבל בשבויה אין עדים שנבעלה.
<b>על עריות.</b> וחזקתה שבוודאי נבעלה.
<b>אין אפטרופוס וכו'.</b> ואין אשה בודקת ומזנה, ויש לחשוש שנבעלה לפסול. ועיין בבה"א.
<b>שבגופה.</b> שהרי לה יש חזקת כשרות, מה שאין כן בבתה.

Chapter 2



Halakhah 1

<b>שהחזיק באחת וכו'.</b> כלומר, שאמר לו קני בחזקה שהנך מחזיק בשדה זו אף את השדות האחרות, קנה את כולן, מה שאין כן בכסף ובשטר, שאם אמר לו קנה בכסף (או בשטר) של זו אף את האחרות, לא קנה, וכמו שמפרש להלן.

Halakhah 2

<b>נשביתי וכו'.</b> כל המוקף חסר בד ובכי"ע, והיא ט"ס ואשגרה מלעיל.
<b>לחזקה.</b> כלומר, דווקא לעניין נתינה (של מתנות כהונה) נאמנין, אבל לא לחזקת יוחסין.

Halakhah 3

<b>וישראל.</b> פירשו בירושלמי שהכוונה לעניין מעשר עני ונותנין לו בחזקת שהוא ישראל. עיין בבה"א.
<b>חלזון וכו'.</b> כלומר, חלזה, הלזה, הלעזה, והיינו שיצא לעז והברה בעלמא שאינו כהן.
<b>כשתאמר וכו'.</b> כלומר, אינה צריכה להעיד בב"ד, אלא סומכין עליה, כשם שסומכין עליה בשאר מאכלות אסורות.

Chapter 3



Halakhah 1

<b>בבית דין וכו'.</b> כלומר, שב"ד נתנו לו מתנות כהונה בשעת חלוקת יורשין, אינו כלום, שמא ירש את התרומה מאבי אמו כהן.

Halakhah 2

<b>להעידה וכו'.</b> במשנתנו (פ"ב מ"ט): עיר שכבשוה כרכם כל כהנות שנמצאו בתוכה פסולות. ואם יש להן עדים וכו' נאמנין.

Halakhah 3

<b>טמאה.</b> כלומר, פסולה.
<b>בקציצה וכו'.</b> והוא טכס מיוחד שהיו עושים בני המשפחה בשעה שאחד מהם היה נושא אשה שאינה הוגנת לו. עיין בבה"א.
<b>או שהיו וכו'.</b> צ"ל: את (כגי' כי"ע) שהיו וכו'. כלומר, דווקא בהעידו: "שהיינו" מוליכים נאמנין, אבל אם העידו: "שהיו אחרים" מוליכין, אין נאמנין.
<b>היה גוי וכו'.</b> כלומר, והם מעידים שנתגייר וכו'.
<b>לפלנית.</b> צ"ל: לפלני, עיין בשנו"ס, ועיין בבה"א.
<b>שהוא כממון.</b> ומדברים שהיו עדים שהיתה לו דרך, אלא שלא ידעו את מקומה המדוייק. ועיין בבה"א.

Halakhah 4

<b>וכתובתה קיימת.</b> כלומר, אם נישאת כתובתה מאתים, שהיא בחזקת בתולה.

Halakhah 5



Halakhah 6

<b>ואחד המפתה.</b> כלומר, משלמים חמשים כסף, והוא קנס.
<b>בין נותן מיד וכו'.</b> כלומר, מה בין קנס של אונס שהוא נותן מיד ושל מפותה שהוא נותנו לאחר זמן, והוא שפעמים בקנס של מפותה אינו נותן כלל. ועיין בבה"א.

Chapter 4



Halakhah 1

<b>בין במזיד.</b> פירש"י: לשם זנות.

Halakhah 2

<b>או היתה וכו'.</b> המלה "או" חסרה בד, וכן נכון, והכוונה שאם נמסרה לשלוחי הבעל, אפילו נכנסה לחצר שלה בעלה יורשה. עיין בבה"א.

Halakhah 3

<b>אין חייב לפדותה.</b> ובתנאים שמפרשת התוספתא להלן בסמוך. ועיין בבה"א.
<b>בשבוית מלכות וכו'.</b> כלומר, שחוששין שמא נתרצית לו ונבעלה ברצון.
<b>כתובה מנה.</b> עיין בבה"א. ושמא צ"ל: כתובה. [אל]מנה, נשבית וכו', ומלה זו דבוקה לבבא שלאחריה.
<b>היתה ניזונת וכו'.</b> כלומר, האלמנה. ועיין בבה"א.
<b>שני בצרות וכו'.</b> כלומר, והמזונות הם חיי נפש ממש (שלא תמצא להרויח), אין דינן כפדיון, עיין בבה"א.

Halakhah 4

<b>כאנשי ירושלם.</b> כלומר, שנתנו רשות לאלמנה להיות ניזונת כל ימי חייה, אם תרצה להשאר באלמנותה. עיין במשנתנו ספ"ד

Halakhah 5

<b>אחר הקיצה.</b> אחר התנאים והחוזה.

Halakhah 6



Halakhah 7

<b>לשון הדיוט.</b> כלומר, דרש את הלשון כאילו היה הנוסח מתקנת חכמים, ולא עוד אלא שעשאוהו תנאי ב"ד, ואפי' לא כתבו במקום שנהגו לכתוב, ככתבו דמי, ודינו כתנאי ב"ד.
<b>כתובת אמותיכם.</b> כלומר, כתובות של אנשים אחרים מאותו מקום.
<b>כשתכנסי לביתי וכו'.</b> והלשון קשה, שהרי פשיטא הוא שהוא כן, ודרש הלל שהכוונה היא שהקידושין היו על תנאי, ואין האישות חלה אלא דווקא כשתכנס לביתו, ואם לא תכנס, יבטלו הקידושין למפרע.

Halakhah 8

<b>אשלם במיטבא.</b> ולא נתברר בשטר מה ישלם, ואפשר לפרשו שמשלם דמי פחיתת הקרקע, ומחמת הדרשה אנו למדים שמשלם כל מה שהיא ראויה לעשות.

Halakhah 9

<b>שכך כותב וכו'.</b> כלומר, שכך היו נוהגים ההדיוטות לכתוב בתקופה קדומה. עיין בבה"א.
<b>ואחרי די איתאי וכו'.</b> כלומר, ואחריות שיש לך עליי מקדמת דנא, והיינו שהבעל מקבל עליו גם אחריות שיש לאשה עליו מלפנים, מלפני הנישואין, וחייב בקרבנותיה שנתחייבה בהם לפני הנישואין. ועיין בבה"א.
<b>היא כותבת וכו'.</b> כלומר, כותבת בשובר על כתובתה שהאחריות שיש בזכותה על בעלה בטלה. ונהגו פעם לכתוב כן אף כשקבלה מקצת כתובתה. וכתבו אותו לשון בכתובה ובשובר, וכל אחד כעיניינו. ועיין בבה"א.

Halakhah 10

<b>כותב לו וכו'.</b> כלומר, שכך כותב הלוה למלוה שהתשלומים הם מן הנכסים שקנה וכו', ואעפ"י שלא כתב כמי שכתב דמי, ולפיכך אסור לו למלוה למשכנו יתר על חובו, שהרי אם יופחתו דמי המשכון יגבה משאר נכסים. ועיין בבה"א.

Halakhah 11

<b>שגובין כתובה מלוה וכו'.</b> כלומר, שכסף הנדונייא הוא מלוה לבעלה עד שימות (או יגרשנה), אינו מוסיף שליש אלא מפני הכבוד, וכשהיא באה לגבות את כתובתה אינה גובה כל מה שכתוב בה אלא מה שקיבל בעלה מאביה, כדין מלוה. ועיין בבה"א.

Halakhah 12

<b>מת בנך וכו'.</b> והיוצא היה נבהל על נפשו, ולא היה בידו למכור את הנכסים, ונתייאש מלחזור, ובן כבר אין לו שיורידוהו לנכסיו.
<b>מתנתו קיימת.</b> שהרי שתק ולא אמר כלום, ודברים שבלב אינם דברים.

Halakhah 13

<b>לא אמ' כלום.</b> שהרי אמר במפורש "דמיתי שיש לי בן".

Halakhah 14

<b>בשניה זכה.</b> ואפילו למ"ד שאין עובר יורש, והרי אשתו הפילה, מכל מקום כבר נתייאש הזוכה בראשונה מן הנכסים כששמע שאשת הגר מעוברת.

Halakhah 15

<b>פרנסתן.</b> כלומר, עישור הנכסים שמקבלות כנדונייא.

Halakhah 16

<b>מוציאין וכו'.</b> כשהחזיקו הגדולים (או הגדולות) על הקטנים (או על הקטנות), כשהם יורשין (או יורשות).
<b>ובנות מידי בנים וכו'.</b> כלומר, בנכסים מועטין ב"ד מוציאין כדי מזונות מידי בנים, ונותנין לבנות מיד, אבל אין הבנים מוציאים מידי הבנות, אפילו אם מכרו הבנים את הקרקע, אחרי שירדו הבנות לתוכה. עיין בבה"א.
<b>ובנים מידי בנות וכו'.</b> כלומר, אפילו תפסו מטלטלין למזונותיהן, הבנים מוציאין מידיהן, אבל בנות אין מוציאות מידי הבנים מטלטלין למזונות.
<b>לענין כתובה.</b> כלומר, לעניין תנאי כתובה, והן מזונות וכסות.

Chapter 5



Halakhah 1

<b>הבגר בתביעה.</b> צ"ל: כתביעה (כגי' כי"ע), וכמשנתנו פ"ה מ"ב: "נותנין לבתולה שנים עשר חדש" (כלומר, נותנין לה זמן לכניסתה לחופה להכין תכשיטיה), ואין הבעל יכול לכופה להכניסה לחופה. ואם בגרה הרי היא כתבועה.
<b>לעכב.</b> כלומר, שלא תכנס לחופה עד שתגדיל. ועיין בבה"א.
<b>הכל תרומה.</b> כלומר, אם הגיע זמן ולא נישאו, נותן לה ארוסה כהן הכל תרומה, וכשיגיעו ימי טומאתה תמכרנה ותקח חולין.
<b>בת ישראל לכהן וכו'.</b> כלומר, שמעולם לא הורגלה להזהר בטהרת תרומה.
<b>מוכרת וכו'.</b> פירש"י: נותנין לה תרומה כשיעור שאם באת ליקח מחצה חולין לא תפחות מן דמי מחצית חולין, אבל טורח מכירה מוטל עליה וכו'.
<b>זו משנה ראשונה.</b> כלומר, שאוכלת בתרומה אחרי הגעת זמן, ולא נישאו (והכוונה למשנה אמצעית, ולמשנה ראשונה ממש אוכלת משעה שנתארסה).
<b>אם מתה וכו'.</b> הלכה זו היא אפילו למשנה ראשונה, ואינו יורשה אלא אחר כניסתה לחופה (או מסירתה לידי שלוחי הבעל).
<b>להאכילן בתרומה.</b> והיא לפי המשנה הראשונה (האמצעית), ואם התנה לזון אפילו ארוסה אוכלת בתרומה, עיין בבה"א.

Halakhah 2

<b>שנתחייב הבעל וכו'.</b> כלומר, אם כבר אכלה משל בעלה. ועיין בבה"א.

Halakhah 3



Halakhah 4

<b>מנו.</b> כלומר, במשנתנו פ"ה מ"ה.
<b>בין משלו וכו'.</b> כלומר, הכניסה לו נדונייא רבה שיכול לקנות שפחות, ובין שהכניסה לו שפחות ממש משלה.
<b>כופה לעשות וכו'.</b> צ"ל: [אין] כופה וכו', כמו שהוא בכי"ע, וכן בקג"נ: ואין כופה וכו'.
<b>מכל אילו.</b> כלומר, מכל אילו המלאכות שמנו במשנתנו פ"ה מ"ה הנ"ל.
<b>שמסריח וכו'.</b> כלומר, מסרט את הפה (ואף הלשון בכלל) ומנפח את השפתים. ועיין בבה"א.

Halakhah 5



Halakhah 6

<b>שתים בשבת.</b> כלומר, עונתן פעמיים בשבוע.

Halakhah 7

<b>על בעלה וכו'.</b> קיצור ממשנתנו פ"ה מ"ז: המורדת על בעלה פוחתין לה מכתובתה שבעה דינרין בשבת וכו'.
<b>אפי' נדה וכו'.</b> שאינה ראוייה לעונה, ואפילו חולה שאינה ראוייה לכך, ולא למלאכה, אין מרידתה מתבטלת.

Halakhah 8

<b>על ידי שליש.</b> קיצור ממשנתנו פ"ה מ"ח: המשרה את אשתו על ידי שליש לא יפחות לה מקביים חטים וכו'.
<b>במדה האיטלקי.</b> במשנת כלים (פי"ז מי"א): במדה דקה. מדות הלח והיבש שיעורן באיטלקי, זו מדברית.
<b>אפי' נדה ואפי' חולה וכו'.</b> המלים "אפי' נדה" הן באשגרה מלעיל, וכאן הכוונה רק לחולה שאוכלת מעט ולשומרת יבם שלא פשע כלום כשהשרה אותה ע"י שליש (שהרי מן הדין אין אוכלת עמו), ומ"מ נותן לכולן כשיעור שקבעו במשנתנו.

Halakhah 9



Halakhah 10

<b>היפה בנשים וכו'.</b> בבבלי מסיים: צאי לך בעקבי הצאן ורעי את גדיותיך (שה"ש א', ח'), אל תקרי גדיותיך , אלא גויותיך.

Chapter 6



Halakhah 1

<b>שהנכסים מרובין וכו'.</b> כלומר, שיש בהן כדי מזונות הבנים והבנות לשנים עשר חודש.
<b>נותן להם וכו'.</b> כלומר, היה נותן לקטנים כך וכך מזונות ולגדולים כך וכך מלבושים, שהרי היה עשיר וכל הנכסים היו שלו, ועכשיו נתחלקו בין הבנים.
<b>אביהן קיים.</b> כלומר, כאילו הוא אביהן [שהוא עדיין] קיים.

Halakhah 2

<b>ומתפרנסות.</b> כלומר, פרנסת נישואין.
<b>שכנגדן.</b> כלומר, בנות שבאותו מעמד חברותי.

Halakhah 3



Halakhah 4

<b>שבראשונה וכו'.</b> כלומר, שהיו המעות ביוקר והסחורה בזול. ועיין בבה"א.

Halakhah 5

<b>נעשית ששה דינרין.</b> בד: נעשות וכו', והיינו ששתי הסלעים (שמנה דינרין) נעשות ששה דינרין, והחתן פוחת בכתובתה רבע ממה שהיא פסקה. ובמשנתנו (פ"ו מ"ג): וכנגד השום, הוא פוסק פחות חומש. והתוספתא חולקת, שהרי הכל היה תלוי במנהג המקום, והיו מקומות ששמו את דעת הכלה שהיא רוצה לכלות את כליה ולפחות אותן רבע, עיין בבה"א.
<b>פחות מחומש וכו'.</b> וכ"ה במשנתנו פ"ו סמ"ג. והכוונה מה שהחתן פוסק מעצמו, שאף הוא הכניס שום משלו, כותבין בכתובה פחות חומש, משום ששמין את השום לכבוד החתן יותר משוויו האמיתי, כפירוש הגאונים והר"ח, עיין בבה"א.
<b>ככלים.</b> ופוחתין מן השום. ועיין בבה"א.
<b>ככספים.</b> שמוסיפין עליהן, כמפורש להלן רה"ו.
<b>וכן הוא דבר וכו'.</b> כלומר, אני מודה לך שכן הדבר במקום שנהגו לפרוט דינרי זהב, אבל מקום שלא נהגו לפרוט, אינו פורטן, ודינו כגרוטאות זהב שהם ככלים, כמפורש לעיל.
<b>ונתן עיניו וכו'.</b> כלומר, שנתן עיניו לגרשה מיד אחרי הנישואין, והיא עדיין לא השתמשה בכליה, והוא לא השתמש בכספים.
<b>תן לי שומי וכו'.</b> כלומר, תן לי שומי המלא, שהרי עדיין לא השתמשתי בכלי, וכן הוא לא יאמר טלי כספך ולא אוסיף לך מחצה, שהרי עדיין לא השתמשתי בו. ועיין בבה"א.

Halakhah 6

<b>סלעים לעשות וכו'.</b> צ"ל: נעשות, כגי' ד, כלומר, כל סלע נעשית ששה דינרין. ופירשו בירושלמי: שמין דעתו של איש, רוצה לישא וליתן בהן ולעשותן באחד ומחצה.
<b>וכן השום וכו'.</b> כלומר, אמנם כן הוא השום הרגיל, אבל מקום וכו'.
<b>חמש מאות וכו'.</b> ולפי דין התוספתא כלעיל, שו' 10, היתה לו רשות לפחות רבע, ולעשותן שלש מאות ושבעים וחמשה דינרין, והוא לא עשה כן אלא כתב לה אלף, ונמצא שהוסיף לה מדעתו ומרצונו שש מאות ועשרים וחמשה דינרין על כתובתה.
<b>גורע כנגדן וכו'.</b> שאם לא הכניסה לו כלום, היתה נוטלת שש מאות ועשרים וחמשה דינרין שהוסיף לה מרצונו (עיין מ"ש לעיל), והיה גורע לה שלש מאות ושבעים וחמשה דינרין מן האלף שכתב לה, והיינו שלשה דינרין לכל סלע שלא הכניסה לו, שהרי היא פסקה חמש מאות דינר, שהן מאה ועשרים וחמשה סלעים, ולא הכניסה כלום, ולפיכך גורע שלשה דינרין לכל סלע. וכן הדין אם הכניסה לו מאה דינר (במקום חמש מאות שפסקה), והחסירה מקיצתה מאה סלע, מנכה לה מן האלף שלש מאות דינר, והיא נוטלת שבע מאות. וכן אם החסירה פחות או יותר, הכל לפי החשבון.
<b>כספים וכו'.</b> ומן הדין היה צריך לכתוב לה שבע מאות וחמשים דינר, והוא לא עשה כן אלא כתב לה אלף.
<b>חמשה דינרין וכו'.</b> צ"ל: ששה דינרין. כמו שהוא בירושלמי. ואם לא הכניסה לו כלום אינה נוטלת אלא מה שהוסיף לה מרצונו, והיינו מאתים וחמישים דינר. ואם הכניסה לו שלש מאות דינר, והחסירה מאתים דינר מקיצתה (כלומר, חמשים סלע) הוא גורע לה שלש מאות דינר מכתובתה, ונוטלת שבע מאות, והיינו ארבע מאות וחמישים כננד ג' מאות שהכניסה לו ומאתים וחמישים שהוסיף לה מרצונו.
<b>משנים עשר מנה.</b> כלומר, שגרע לה חומש (שלש מאות דינר) ממה שהיה ראוי לה.
<b>ואם לאו וכו'.</b> כלומר, שלא הכניסה לו כלום, או שהכניסה לו רק מאה דינר, אינו יכול לגרוע ממה שכתב לה חומש יותר ממה שהחסירה מקיצתה, משום שאסור לפחות לבתולה ממאתים דינר. וכן באלמנה שלא הכניסה כלום, או שהכניסה רק שלשים דינר אם יגרע לפי החשבון הנ"ל ישאר לה ממה שכתב לה פחות ממנה.

Halakhah 7



Halakhah 8

<b>האיש פוסק וכו'.</b> כלומר, מתחייב באמירה בלי קניין.
<b>לחזר וכו'.</b> כלומר, אחרי מזונותיו.

Halakhah 9



Halakhah 10

<b>אלא שקל.</b> שהרי חבין לאחרים, לאלה שראויים לירש את מה שנשאר אחרי מזונות הבנים.
<b>נותנין להן סלע.</b> שהרי חייב במזונותיהן מתנאי כתובה, ולאו כל כמיניה לגרוע ממזונותיהן אם הן ראויות ליטול סלע.

Chapter 7



Halakhah 1

<b>עד שלשים וכו'.</b> במשנ' רפ"ז: המדיר את אשתו מלהנות לו עד שלשים יום יעמיד פרנס יותר מכאן יוציא ויתן כתובה.

Halakhah 2



Halakhah 3

<b>בעניות וכו'.</b> כלומר, אם הדיר את אשתו שלא תתקשט וכו', אם היא עניה וכו', כמשנתנו פ"ז מ"ג.

Halakhah 4



Halakhah 5

<b>סופנה.</b> מכבדה.

Halakhah 6

<b>מטעמת וכו'.</b> כדי לקנטרה כשהקדיחה את תבשילה, עיין בבה"א.
<b>ומערה לאשפות.</b> כלומר, שתהא ממלאה מים ומערה אותם לאשפה, עבודה בלי תכלית, כדי להטריח אותה.
<b>בעבדיה ובשפחותיה בשכנותיה.</b> בכי"ע: בעבדיה וליבה גס בשכיניה. וכן צ"ל לפנינו, עיין בבה"א.

Halakhah 7



Halakhah 8

<b>הרי זו מקודשת.</b> בכי"ע, בירושלמי ובבבלי: אינה מקודשת. והטעם שאין הרופא מרפא אלא מכאן ולהבא. ועיין בבה"א.
<b>שלא בכתובה.</b> הואיל ולא נתרפאה אלא אחרי שכנסה כבר נמאסה עליו.

Halakhah 9



Halakhah 10

<b>וסנפו וכו'.</b> כלומר, עינפו וכיסהו בתוך שאר המומים שפרט אינה מקודשת, ואין אומרים הואיל וקבל עליו הבעל מומים גדולים בוודאי קבל עליו עוד מומים, אעפ"י שלא הזכירן. עיין בבה"א.
<b>ומום אחר וכו'.</b> כלומר, שהזכיר בפירוש שיש בה עוד מום, אעפ"י שלא פרט ולא סימן את מהותו, אין זה מקח טעות, שהרי לא הטעה את הבעל. ועיין בבה"א.
<b>מודי' חכמים לר' מאיר וכו'.</b> במשנ' פ"ז מ"ח: נכנסה לרשות הבעל, הבעל צריך להביא ראיה שעד שלא נתארסה היו בה מומין אלו וכו' דברי ר' מאיר. וחכמים אומרים וכו' במומין שבגלוי אינו יכול לטעון. ופירש הרמב"ן, שאעפ"י שבמשנתנו מגרעין החכמים את כוחו של הבעל, ומניחים שהוא בודק יותר מאשר להנחת ר' מאיר, מודים במומין שדרכן לבוא מלידה שעל האב להביא ראיה, אעפ"י שהיא כבר ברשות הבעל. ועיין בבה"א.
<b>ונמצאו בה וכו'.</b> בכי"ע הוגה: בו, כלומר, שאין טענת מומין בבעל. ועיין בבה"א.

Chapter 8



Halakhah 1

<b>מה זו וכו'.</b> כלומר, כשם שנשואה שמכרה נכסיה מכרה בטל, אף כשמכרה כשהיא ארוסה יהא מכרה בטל.
<b>בחדשים וכו'.</b> כלומר, בנכסים שנפלו לה עכשיו כשהיא נשואה ומכרה אותן אנו בושין במה שאמרנו שהבעל מוציא אותן, ואתם מגלגלין עלינו את הישנים, את הנכסים שמכרה בעודה ארוסה. ועיין בבה"א.
<b>עד שלא נשאת וכו'.</b> כלומר, ומה דעתך בזו.
<b>הואיל וזו אשתו וכו'.</b> כלומר, לשיטתך שאף בזו מכרה קיים יש לשאול מה בין נכסים שנפלו לה כשהיא נשואה לבין נכסים שנפלו לה בעודה ארוסה ונישאת כשם שבזו מכרה בטל וכו', שהרי בשתיהם זכאי במציאתה וכו'.
<b>בחדשים וכו'.</b> כלומר, אף בנכסים שנפלו לה כשהיא נשואה אנו בושים, כלעיל שו' 2.
<b>נכסין הידועין וכו'.</b> כלומר, שהיו ידועין לבעל לפני שנשאה, והיה מצפה להן, ועל מנת כן נשאה. ועיין בבה"א.
<b>ושאין ידועין וכו'.</b> ואף שנודע לו שנפלו, ואח"כ מכרה מכרה קיים, שהרי על מנת כן קיימה עד שנודע לו על הנכסים, ולא ציפה להן. ועיין בבה"א.

Halakhah 2

<b>כל שהוא.</b> כלומר, בין מעט ובין הרבה. ועיין בבה"א.

Halakhah 3

<b>מן היורשין וכו'.</b> צ"ל: מן המורישין וכו'. ובראב"ד: ממורישיו וכו'.
<b>נכסי נטושין וכו'.</b> כלומר, שמוציאין מידי היורדין לתוכן שלא ברשות, כמפורש בירושלמי ובבבלי.
<b>כשבוין.</b> כלומר, ואף נכסי נטושין אין מוציאין מידי היורדין לתוכן.
<b>לנכסי רטושין וכו'.</b> כלומר, לנכסים העזובין בהחלט (עיין להלן בתוספתא ובבה"א).
<b>וכולן שמין וכו'.</b> כל אלו שמחזירין קרקע ופירותיה כשבאו הבעלים: היורד לנכסי אשתו ולא נזדרז לתלוש, לנכסי שבויים ממש ולנכסי נטושים שלא שמעו בהן שמתו, שאין מוציאין מידי היורדין לתוכן לדברי רשב"ג (אבל לא אמרו בהם שאם נזדרזו ותלשו הם זריזין ונשכרין), כולן שמין להן כאריס, והכל הוא מדברי רשב"ג. ועיין בבה"א.

Halakhah 4

<b>שנתן נתן.</b> ובשניהם יש כאן ייאוש ושינוי רשות וקנה הלוקח והמקבל מתנה, והגזלן חייב לשלם דמים.
<b>הגזלן וכו'.</b> כל בבא זו היא כפילות מיותרת, ואינה להלן ב"ק בד ובכי"ו. ובכי"ע חסרה כאן ושם המלה "והגזלן" ברישא (שו' 20). ועיין בבה"א.
<b>במקום אחר וכו'.</b> כלומר, ולא ידעו על השטיפה, הוי ליה ייאוש שלא מדעת ואינו ייאוש.

Halakhah 5

<b>מהיום וכו'.</b> שאם לא כתב "מהיום" הויא לה מתנה לאחר מיתה, וכבר אין הנכסים ברשותו.
<b>משעה שנכתב.</b> כלומר, הרי הזמן אינו אלא מוכיח על הנכסים שהיו בידו באותו זמן, וכוונתו שאינו נותן לו את הנכסים שירכוש אחר הזמן שנכתב בשטר, והזמן אינו מוכיח כלל על כוונתו ליתן לו מעכשיו ולאחר מיתה.
<b>אף הכותב וכו'.</b> והכל הוא מדברי ר' יהודה ומבאר מה מוכיח זמנו של שטר. ועיין בבה"א.
<b>או שמת וכו'.</b> צ"ל: ומת, כמו שהוא בכי"ע ובראשונים.
<b>שמין לו.</b> כלומר, שמין לו ללוקח במחוברין כעריס, ומחזיר ליורשין את השבח שעשו הנכסים בחיי האב, ומשלמין לו כאריס, והנכסים הם שלהם. ועיין בבה"א.

Halakhah 6

<b>בית השלחין, או בית האילן וכו'.</b> כלומר, שהיתה שם טירחה מרובה לפני שצמחו התבואה והפירות, ועכשיו כבר אינם זקוקים כל כך לאריס, והבעלים רוצים לסלק את המקבל, שמין לו למקבל לפי הטירחא שטרח.

Halakhah 7

<b>שנת השמטה וכו'.</b> ואינו כדאי להחזיק אריס רק בשביל העבודות המותרות בשביעית, והבעלים רוצים לסלק את המקבל, כברישא.
<b>וכולן שמין וכו'.</b> כלומר, כל אלה שנזכרו לעיל שמשלמין להם בעד טיפולן, משלמין להם כמו שמשלמין לאריסין בכגון דא. ועיין בבה"א.

Halakhah 8

<b>אין שומעין לו.</b> משום יישוב העולם.

Halakhah 9

<b>את השבח.</b> ובכי"ע מפרש כיצד ידו על העליונה: אם השבח יותר על ההוצאה נותן לו את השבח, אם הוצאה יתירה על השבח נותן לו את ההוצאה. ועיין בבה"א. פרק ט

Chapter 9



Halakhah 1

<b>בטפיח.</b> צ"ל: בפסטיס, כעין גי' כי"ע, כלומר, באמנה.
<b>מצחק וכו'.</b> האחר מצחק בה ונוטל את הנכסים לעצמו.
<b>לעולם אוכל וכו'.</b> כלומר, אפילו סילק הבעל את עצמו מן הנכסים ומאכילת פירותיהן. עיין במשנ' רפ"ט.
<b>יירשנה וכו'.</b> כלומר, אפילו אם סילק את עצמו מנכסיה ומפירותיהן בחייה ולאחר מיתתה, עיין במשנתנו פ"ט סמ"א.

Halakhah 2

<b>נכסים ומטלטלין וכו'.</b> בכי"ע: נכסים מטלטלין וכו'. ועיין בבה"א.
<b>יורשין הבאין ברשותה וכו'.</b> במשנתנו פ"ט מ"ה שנו שאם פטרה מן השבועה "משביע הוא את יורשיה ואת הבאין ברשותה". ומבארת התוספתא מי הן הבאין ברשותה. והמלה "יורשין" חסרה בכי"ע ובכל הראשונים שהביאו תוספתא זו. ועיין בבה"א.
<b>שתובעת כתובתה וכו'.</b> כלומר, דווקא בזמן שתובעת כתובתה, והיא מתחייבת שבועה על הכתובה, משביעין אותה ע"י גלגול שלא גנבה בשעה שהיתה חנונית, או אפוטרופיא, אבל אם אינה תובעת כתובתה אין משביעין אותה אפילו הושיבנה בעלה חנוונית, או עשאה אפיטרופיא, ועיין בבה"א.
<b>עריס.</b> כלומר, אריס נשבע שלא בטענת ברי, והוא דווקא שעדיין עומד באריסותו. וכן הבאים להלן.
<b>בן בית שאמרו וכו'.</b> כלומר, שאמרו במשנתנו (שבועות ספ"ז) שהוא נשבע שלא בטענה, כנ"ל.
<b>פטור.</b> כלומר, אינו יכול לגלגל עליו את שבועת ההלואה כשמשביעו על עסקי השותפות, משום שאם נתחייב שבועה לפני מוצאי שביעית על ההלואה, ולא נשבע, כבר נפטר, משום שהשביעית משמטת שבועה, כשם שהיא משמטת מלוה. ועיין בבה"א.
<b>את הכל.</b> כלומר, אם נתחייב שבועה ע"י ההלואה מגלגלין עליו גם את שבועת האריסות והשותפות, אעפ"י שעכשיו כבר יצא מאריסותו ומשותפותו, משום שאין שביעית משמטת את שבועת האריסין והשותפין, כשם שאין משמטת את שכרן.

Halakhah 3

<b>משועבדין.</b> כלומר, אין נפרעת מהן אלא בשבועה, וכן בנכסי יתומים שלהלן.
<b>מן הגדולים וכו'.</b> בתוספ' רי"ד מעתיק: מן הקטנים, אלא אפי' מן הגדולים. וכע"ז בבבלי בכ"מ. ועיין בבה"א.

Halakhah 4

<b>גובה מאתים וכו'.</b> משום מעשה ב"ד, ואף שאין בידה שטר כתובה, אבל אין לה תוספת כתובה. ועיין בבה"א.
<b>מפני שהיא אומרת וכו'.</b> המלה "מפני" מתייחסת בעיקר לסיפא, מפני שהוא יכול לטעון אבד שוברי, אבל אם טען פרעתי, ולא קיבל שובר אינו נאמן.

Halakhah 5

<b>בראשונה וכו'.</b> כלומר, ר' מאיר שנה משנה ראשונה, וכסתם משנתנו, וכמו ששנתה התוספתא לעיל בסמוך, שאינה גובה בלי גט.
<b>מן הסכנה ואילך וכו'.</b> כלומר, מתקופת השמד של אדריינוס שגזרו על גיטי ישראל ולאחריה.
<b>וגובה בה.</b> כלומר, בכתובתה ובעדי גירושין, ואינו נאמן לומר אבד שוברי. ועיין בבה"א. שתי כתובות וגט וכו'. והוא שיהא הגט בין כתובה לכתובה (ירושלמי).

Halakhah 6

<b>שכרה וכו'.</b> צ"ל: שברה לו וכו'.
<b>כתובתה מנה.</b> ודווקא אם גרשה בנתים, אבל אם לא גרשה כתובתה מאתים, עיין בבה"א.
<b>כתובתו קיימת.</b> כלומר, יש לה מאתים, אע"פ שהקידושין חלו כשהגדיל, וכבר לא היתה בתולה באותה שעה.

Chapter 10



Halakhah 1

<b>הראשונה קודמת וכו'.</b> משום שהשעבוד הוא מזמן הכתובה, ולא משעת מיתה.
<b>וחידש לה כתובה.</b> כלומר, שכתב לה כתובה חדשה על הראשונה, וחייב בשתי כתובות, אחת מזמן נישואין הראשונים, ואחת מזמן נישואין השניים.
<b>שתיהן שוות.</b> שהרי חיוב המזונות אינו חל אלא משעת מיתה ואילך.
<b>האשה והבנות וכו'.</b> כלומר, לעניין מזונות.
<b>כתובת אמן וכו'.</b> כלומר, הראשונים נוטלין כתובת בנין דכרין שהיא מתקנת חכמים, והשניים נוטלין את כתובת אמן ממש, שנתחייב לה בשעת מיתתו, והם יורשין אותה.
<b>אין שם יתר וכו'.</b> ואם יטלו הראשונים כתובת בנין דכרין של אמן משום תקנת חכמים בתנאי כתובה והשניים יטלו כיורשי האם תבטל כאן ירושת האב שהיא מדאורייתא.
<b>חולקין בשוה.</b> ובכגון דא אין כאן כתובת בנין דיכרין.

Halakhah 2

<b>שזכין לקטן וכו'.</b> והוא הדין לגדול, וכאן הכוונה שאפילו בפניה ומדעתה אין מחילתה מחילה, "דקטנים כשלא בפניו דמו" (לשון רש"י קידושין מ"ב א', ד"ה אלא).

Halakhah 3

<b>או נזונת וכו'.</b> שהרי אשה נאמנת לומר מת בעלי.
<b>עד כדי כתובה.</b> שיש כאן ממה נפשך, אם נתגרשה יש לה כתובה, ואם לא נתגרשה יש לה מזונות.
<b>לגירושין.</b> כלומר, שאינה נאמנת לומר שלא בפניו גרשני בעלי.

Halakhah 4

<b>השאר לאמצע וכו'.</b> כלומר, באופן שוה לכל השותפין, ולא לפי המעות. ועיין בבה"א.
<b>שכר לאמצע וכו'.</b> משום שבעל המנה יכול לטעון לולא המנה שלי לא היית משיג את הסחורה, או שהיה יכול להפך כמה פעמים בסחורה של מנה ולהרויח כמו שהרויחו בסחורה גדולה שאינה נוחה להפך בה כמה פעמים בזמן קצר, וכשהשתתפנו על דעת שנחלק בשוה השתתפנו. ועיין בבה"א.
<b>ונתערבו וכו'.</b> וכאן הרי לא נשתתפו מדעת שניהם, ודינם כאילו התנו במפורש שכל אחד יטול לפי מעותיו. עליהן. צ"ל: עליו (כמו שהוא בכי"ע), כלומר, על הלוה.
<b>הראשון נשבע וכו'.</b> כלומר, שלא נפרע, שאם נפרע הרי השדה היא בחזקת השני. ומטעם זה נשבע גם השני לשלישי.
<b>יכול למחות וכו'.</b> משום שהראשון בשעה שנשבע נשבע גם לשלישי, ושבועה לאחד שבועה למאה, ואין בידי השני למחול. ועיין בבה"א.
<b>שדהו לשנים.</b> כלומר, ובכל שדה לחוד יש בה בכדי חובו.
<b>אין השיני יכול וכו'.</b> ט"ס ברורה, וצ"ל: אין הוא יכול לגבות, כלומר, המלוה שכתב לשני אינו יכול לגבות מן הראשון, שהרי כשקנה הראשון את השדה הניח לו מקום לגבות את חובו מבני חורין.

Chapter 11



Halakhah 1

<b>לאחר מיתת בעלה וכו'.</b> כלומר, שמכרה וכו' לאחר מיתת בעלה שאבדה מזונותיה מיד, אלא אפילו מכרה בחיי בעלה, והיתה ניזונית ממנו לפני שמת, אין לה מזונות מנכסיו לאחר מיתתו.
<b>לכך כוחה יפה.</b> שאומרת למזונות מכרתי, ואם הוקירו הקרקעות טורפת מן הלקוחות לכתובה, ומחזירה להם את הדמים שקבלה בעד המזונות. ועיין בבלי צ"ו ב' ומ"ש בבה"א.
<b>מוכרת וכו'.</b> כלומר, סתם.
<b>יורשיה הבאין ברשותה.</b> הכוונה: יורשיה, או הבאין ברשותה וכו'. ועיין בבה"א.
<b>ואין יורשיה וכו'.</b> כמו שמפרש ר' שמעון להלן.
<b>שלא תבזבז וכו'.</b> כלומר, שאם תחכה לבית דין תתפרנס בנתים מנכסי יתומים, ותבזבז את נכסיהם, אבל ביורשיה (שהיא כבר מתה), או הבאין ברשותה שמכרה להם את כתובתה, הרי כבר הפסידה את מזונותיה במכירת כתובתה, ולא איכפת להם ליתומים אם יחכו לב"ד. ועיין בבה"א.

Halakhah 2

<b>בעשרים.</b> כלומר, בעשרים סלע שהם שמונים דינר.
<b>בשלשים.</b> כלומר בשלשים סלע שהם מאה ועשרים דינר.
<b>שמין אותה במנה.</b> שהרי השני פיחת עשרים דינר מן הראשון, והשלישי הוסיף עליו עשרים , וההבדל בין השני והשלישי הוא ארבעים דינר, וכשממצעים את ההבדל נמצא שהשום הוא מנה, כשומו של הראשון. ויש שפירשו שהטעם הוא משום שיש כאן שנים שאמרו שהשום הוא לכל הפחות מנה, עיין בבה"א.
<b>תשעים דינר.</b> ופירשו בבבלי שאנו הולכים אחרי השנים שמיעטו, וממצעים ביניהם, ומניחים שאחד מהם גרע מן השווי האמיתי ואחד מהם הוסיף עליו. והשלישי בטל במיעוטו.
<b>שליש.</b> כלומר, ממצעין בין הקצוות ומחלקין את ההבדל לשלשה חלקים, ע"פ מספר הדעות. וכאן ההבדל הוא ארבעים זוז, ושמין אותו בתשעים ושלשה ושליש, והיינו שמונים דינר שכולם מודים בהם, ועוד שליש שבין שתי הקצוות.

Halakhah 3

<b>מכרו וכו'.</b> כלומר, אחרי אגרת בקורת.
<b>שום הדיינין וכו'.</b> כלומר, שטעו בשומא, עיין בבה"א.
<b>במנה וכו'.</b> וכאן הואיל והנכסים הם של היתומין אפילו טעתה בפחות משתות מכרה בטל.
<b>ובלבד שתשייר וכו'.</b> כלומר, ובלבד שלא תשייר (כסיגנון הרגיל במשנה ובתוספתא, עיין בבה"א) מקצת, אבל אם שיירה מקצת קרקע ויש בה בית רובע יכולים היורשים לטעון אנו רוצים בקרקע שלנו. ועיין בבה"א.
<b>לפיכך אם פחתה וכו'.</b> הדברים חוזרים לרישא (לשו' 20–21), למכרה קרקע יותר מכדי כתובתה, שמכרה בטל אפילו אם היתה האונאה פחות משתות, משום שאין הקרקע שלה אלא של היתומים, ולפיכך אם מכרה בכדי כתובתה, אלא שקבלה קצת יותר (בפחות מכדי אונאה) מן השווי האמיתי, מחזירה את העודף ליתומים. וכן אם פחתה מן השווי הפסידה לעצמה ונתקבלה כתובתה, ואין לה אלא כשער שמכרה. ועיין בבה"א.

Halakhah 4

<b>יתומה וכו'.</b> כלומר, שהשיאוה אמה, או אחיה, והיא ממאנת. עיין בבה"א.
<b>בערבי פסחים.</b> ומעשה שהיה כך היה.

Halakhah 5



Halakhah 6



Halakhah 7

<b>לפיכך וכו'.</b> כלומר, הואיל ואינה יכולה להשכירו, ולא ניתן לה אלא לדירת עצמה בחייה, אם מתה יורשי הבעל יורשין את הדירה.

Chapter 12



Halakhah 1

<b>אצל בעלה וכותב וכו'.</b> כלומר, אצל בעלה ונושא ונותן בה, וכותב לה אחריות וכו'.

Halakhah 2

<b>מן המטלטלין.</b> כלומר, לייחד לה מטלטלין שתגבה מהן, ואפילו קיבל עליו אחריות.
<b>תיקון העולם.</b> כלומר, שמא יסמכו עליהן לקוחות הקרקע, ובנתים יאבדו המטלטלין. עיין בבה"א.
<b>וכי מה תיקון וכו'.</b> כלומר, והריבין כך ובין כך לא יסמכו עליהן, ואם יסמכו הפסידו לעצמם מדעת, עיין בבה"א.

Halakhah 3

<b>בושתה וכו'.</b> כלומר, אפילו היא עשירה ואינה זקוקה למזונות בעלה.
<b>אם כן וכו'.</b> שהיא כ"כ להוטה להנשא ומתרצה לגבות אפילו מזיבורית.
<b>ושלא לרצונה.</b> ולפיכך התקינו לה כתובה, כדי שלא תהא קלה בעיניו להוציאה. ועיין בבה"א.
<b>לשלשה כאחד.</b> כלומר, בבת אחת.
<b>ונכנסו וכו'.</b> בכי"ע: נכנסו, ואף לפנינו הוא וי"ו הנשוא, עיין בבה"א.
<b>ברכת הבית וכו'.</b> כלומר, מזונות לשנים, מזונות לשלשה.
<b>לעולם.</b> משום שהיא מתביישת בפני היתומים להזכיר את כתובתה, מפני שהם נוהנים בה בכבוד.
<b>משכרת וכו'.</b> כלומר, מזכרת להם את כתובתה שלא מחלה עליה, אבל אם לא הזכירה במשך עשרים וחמש שנים, מחלה את כתובתה. והכתיב "משכרת", "משכירין" במקום: מזכרת, מזכירין, הוא גם להלן כמה פעמים.

Halakhah 4

<b>אם אמ' הוציאו לה וכו'.</b> בכי"ע מפורש: אמ' להם, כלומר, לב"ד. והכוונה שאומר לב"ד הוציאו לה במזונותיה מה שיכלה לעשות ולהרויח בשעה שהייתי במדינת הים, ואיני חייב כלום בעד המזונות שהוציאה משלה, או שלותה ואכלה, הרשות בידו. ועיין בבה"א.
<b>לא נחלק וכו'.</b> כלומר, במשנתנו פי"ג מ"ה.
<b>או פטור.</b> התוספתא קיצרה ורמזה לסיפא: וחכמים אומרים תשב עד שילבין ראשה.
<b>כופין אותו ליתן.</b> ופירשו בירושלמי ובבבלי שכופין את הבעל ליתן גט.
<b>שזכין ואין חבין וכו'.</b> בד: שזכי' לקטן וכו'. ועיין מ"ש לעיל פ"י, שו' 10–11. ואף כאן הכוונה שאין פסיקת האב כלום בשעה שנמצא שהוא חב לבתו קטנה.

Halakhah 5

<b>שלש ארצות וכו'.</b> פיסקא קטועה ממשנתנו פי"ג מ"י, והכוונה שאין מוציאין אפילו מעיר לעיר ומכרך לכרך מארץ אחת לשנייה.
<b>כופין אותו וכו'.</b> רוב הראשונים גורסים: אותה, ולפנינו כנראה צ"ל: אותן, את הנשים שהזכיר, ורגיל הוא שמתחיל ברבים ומסיים ביחיד ("נשאה"). ועיין בבה"א.
<b>מגליל.</b> כלומר, שהזכיר בכתובה את מוצאה במפורש וגילה את דעתו שתשאר במקומה.
<b>ובגליל וכו'.</b> כלומר, שכתב נשאתי אשה בגליל, אין כאן הוכחה, ולא הזכיר אלא את מקום הנישואין, כרגיל בכתובה, ולפיכך כופין אותה לצאת, כברישא דרישא.
<b>כופין אותו וכו'.</b> ואם אינו רוצה, יוציא ויתן כתובה.

Halakhah 6

<b>כסף בבל וכו'.</b> ובא"י סברו שכסף א"י משובח מכל הארצות, ולבבלי שיטה אחרת, עיין בבה"א. ובשטר חוב הולכין אחר מקום הכתיבה.
<b>כל זמן וכו'.</b> בכי"ע וכן במקבילה בב"ב: כל מקום שירצה, וכן צ"ל לפנינו. והכוונה שאם לא נזכר בשטר מקום הכתיבה וטיב המטבע גובה המלוה בכל מקום שימצא את הלוה, וכמטבע הכסף הפחות שבאותו מקום. ובבבלי גורס: כל מה שירצה הלוה מגבהו.
<b>מה שאין כן וכו'.</b> כלומר, בכתובת אשה אינו כן, שהיא מדאורייתא ונותן לה תמיד ממטבע א"י שהוא עדיף, אעפ"י שנכתבה בבבל, ואין דינה כבע"ח שהולכין בו אחר מקום הכתיבה. ועיין בבה"א.
<b>כסף א"י.</b> והת"ק לשיטתו שכסף א"י עדיף, וכתובה דאורייתא, ואין הולכין אחר מקום הכתיבה. ושיעורה קבוע במטבע א"י. ועיין בבה"א.
<b>במקום הנשואין.</b> ורשב"ג סובר שכתובה דרבנן, אבל אף הכותב כתובה שעבד את עצמו, ודינו כבעל חוב ובשניהם הולכים אחר מקום הכתיבה.
<b>אע"פ שהן בבבל וכו'.</b> אבל בכתובה אם נישאת בבבל וגירשה בבבל ינתן לה כסף בבל, כלומר, במטבע היוצא, אף למ"ד שכתובה דאורייתא, עיין בבה"א.