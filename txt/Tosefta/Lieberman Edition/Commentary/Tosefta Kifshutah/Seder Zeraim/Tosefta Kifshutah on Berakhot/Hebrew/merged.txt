Tosefta Kifshutah on Berakhot
תוספתא כפשוטה על ברכות
merged
https://www.sefaria.org/Tosefta_Kifshutah_on_Berakhot
This file contains merged sections from the following text versions:
-Tosefta Kifshuta. Third Augmented Edition, JTS 2001
-https://www.nli.org.il/he/books/NNL_ALEPH001234513/NLI

תוספתא כפשוטה על ברכות



Chapter 1



Halakhah 1

<small>1.</small> <b>אדן. </b>כתיב רגיל מאד בכת"י שלנו. ועיין מ"ש הר"ל גינצבורג בגנזי שכטר ח"א סוף עמ' 28 ואילך, הרי"ן אפשטין במבוא לנוה"מ, עמ' 1230 ואילך, ומ"ש במבואי לירושלמי כפשוטו עמ' כ"ב. ועיין עכשיו בשו"ת הרמב"ן סי' נ"ד.<sup class="footnote-marker">1</sup><i class="footnote">ספרן של ראשונים הוצ' ר"ש אסף עמ' 94.</i> 
<small>2.</small> <b>זכאין וכו'. </b>במשנתנו ריש מכילתין: נכנסים לאכול בתרומתן, כלומר עוברים ובאים לאכול.<sup class="footnote-marker">2</sup><i class="footnote">עיין בקונטריסים של ר"ח ילון ש"ב, עמ' 45.</i> וכבר העיר הר"ש אלבק<sup class="footnote-marker">3</sup><i class="footnote">דוגמא מבבלי מס' ברכות, הוצ' חברת שוחרי תורה, וורשה תרע"ג.</i> שנתנו סימן זה מפני שהכהנים היו נוהגים לטבול בכל יום, והיה שיעור זה ידוע לעם, ובירושלמי (פסחים פ"א ה"א, כ"ז ע"ב): כהנת שהיא טובלת בכל יום. ופירש הראבי"ה (ח"ב סי' ת"נ עמ' 69): פירוש כהנת טובלת לתרומה בכל יום משום מעלה. ועיין מ"ש בירושלמי כפשוטו, עמ' 372. וכנראה שהכהנים לא היו אוכלים תרומה סמוך לחשיכה והיו ממתינים באכילתה עד אחרי טבילתם והערב שמש. והלשון שלפנינו "זכאין"<sup class="footnote-marker">4</sup><i class="footnote">כלומר, רשאין, כלשון המשנה (שבת פכ"ג מ"ג): כל שאני זכאי באמירתו וכו'.</i> מורה קצת שבכהנים טבולי יום ממש עסקינן.<br>ובירושלמי (ריש מכילתין) אמרו שקרובין דבריהן (כלומר, שיעור ר"מ ושיעור החכמים) להיות שוין.
<small>3.</small> <b>סימן לדבר וכו'. </b>עיין בפירושים לירושלמי להר"ל גינצבורג ח"א עמ' 13. 
<small>5.</small> <b>ר' שמעון וכו'. </b>באו"ז ה' ק"ש סי' ב' (ח"א, י' ע"ד): תניא בתוספת' פ"ק דמכילתין רשב"י אומר וכו'. ונראה שרבינו העתיק את הבבלי (ח' ב') והוסיף מעצמו את הציון לתוספתא. אבל בתוספתא בכל הנוסחאות "ר' שמעון" סתם (שהוא אמנם רשב"י). וכן בירושלמי פ"א ב' סע"ד (אבל עיין אהצו"י עמ' 12). ובאבות דר"ן ספ"ב: רב"ג אומר וכו'. ובכי"א שם רשב"ג. ועיין בברייתא השניה שבבבלי שם ובדק"ס עמ' 34 הע' ו', ובנוסח כי"מ ט' רע"א. 
<b>פעמים שאדם וכו'. </b>כלומר, בשעת הדחק<sup class="footnote-marker">5</sup><i class="footnote">ס' האשכול (ח"א, הוצ' הר"ש אלבק עמ' 13) בשם הגאונים, הרי"ף בסוגיין. ועיין ר"מ פ"א מה' ק"ש הי"ב ובתוספ' כאן ח' סע"ב.</i> קורא מיד אחרי עלות השחר. אבל בירושלמי (פ"א ה"א, ב' סע"ד): רבן גמליאל אומר עד שיעלה עמוד השחר. אתיא דרבן גמליאל כר' שמעון, דתני בשם ר' שמעון פעמים שאדם קורא וכו', ולשיטת הירושלמי (עיין לעיל שם בירושלמי) הרי סובר רבן גמליאל שאפילו לכתחילה קורא אחר חצות, וממילא מוכח שלדעתם סובר גם ר' שמעון כן. ועיין במלחמות בסוגיין וברשב"א ט' א'. 
<small>6.</small> <b>עמוד השחר. </b>פ' הר"מ (בפיה"מ סמ"א): ועמוד השחר הוא האור הנוצץ בפאת מזרח קודם עלות השמש בכדי שעה וחומש שעה מן השעות הזמניות (כלומר כשמחלקין את היום שעומד בו לי"ב חלקים שוים). והגר"א בשנות אליהו פירש שעמוד השחר פירושו האיר פני המזרח.<sup class="footnote-marker">6</sup><i class="footnote">ועיין מ"ש ר' אברהם אליהו קפלן בישורון של וואהלגעמות, ש"ה תרפ"ד, עמ' כ"ז ואילך, ועמ' ל"ד שם, ומ"ש ר"ל גינצבורג בפירושים לירושלמי ח"א עמ' 46 ואילך.</i> 
<small>7.</small> <b>ארבע משמרות וכו'. </b>עיין מ"ש יונה וויעזנער בספרו "סכוליען צום באבילונישען תלמוד" ח"א, עמ' 1 ואילך, ומ"ש הר"ל גינצבורג בפירושים לירושלמי ח"א עמ' 57 ואילך. 
<b>העונה אחת וכו'. </b>ס' הישר לר"ת סי' תצ"ג, נ"ה ע"א. ועיין תוספ' ר' אלחנן ע"ז ד' א' ד"ה וכמה שהשיג על ר"ת, ועיין בתוספ' שנץ כת"י שהביא בדק"ס ע"ז עמ' 10 הע' ט', ובפיסקי תוספ' שם פ"א סי' ד'. ועיין בגנזי נסתרות של קבק ח"ג, עמ' 193. ובתוספ' ר"י (לפי סיני אייר תשט"ו, עמ' ק"ג) גורס: השעה א' מכ"ד ביום, העונה וכו'.<br>וברייתא זו ליתא בבבלי (כאן ז' א' וע"ז הנ"ל), ועיין מ"ש בה' הירושלמי להר"מ עמ' י"ט אות ו' ואות ח'. ובירושלמי מכות פ"ב, ל"א ע"ד (לפי קטע מן הגניזה בתרביץ שי"ז עמ' 133): עת עונה וקצב. ובמס' סופרים פי"ט (הוצ' היגער 330): סודרי עתים... קיצי<sup class="footnote-marker">7</sup><i class="footnote">כ"ה בכתי"י. ובכי"א שם: קרבי רגעים וכו' וכנראה שצ"ל: קצבי וכו'. ובקידוש ירחים לר' פנחס (הצופה ההגרי ש"ו, עמ' 48): קנצי. ועיין בפרקי דר"א רפ"ח, ובפי' הרד"ל שם.</i> רגעים שבם תיקן אותות חדשים ומועדים. ונקט הירושלמי במכות את החלוקה שלנו, אלא שהקדים עת לעונה ע"פ השיגרא. ועיין מכילתא דרשב"י, י"ב מ"ב, ב"ר פ"י, ט', עמ' 85, פסיקתא דר"כ, ס"ג ע"ב, והע' הורוביץ למכילתא ריש עמ' 43.

Halakhah 2

<small>10.</small> <b>מאימתי וכו'. </b>כנראה שזו היא פיסקא קטועה ממשנתנו (פ"א מ"ב): "מאימתי קורין את שמע בשחרית" משיכיר בין תכלת ללבן. ר' אליעזר אומר בין תכלת לכרתי. ולמחלוקת זו נסמכה הברייתא שלנו. והברייתא שלנו הובאה במלחמות ריש מכילתין. 
<small>11.</small> <b>אחרים אומ' וכו'. </b>וכ"ה בירושלמי ובבבלי. אבל בקטע מן הילמדנו (גנזי שכטר ח"א, עמ' 44): ר' אליעזר אומר בין תכלת לכרתן. עד שיכיר אדן בין תכלת לצבע כרתינון בתוך ארבע אמות. וכן העתיק בערוך ערך כרת בשם הילמדנו. והדברים תמוהים, שהרי השיעור בין תכלת ללבן הוא "בין תכלת שבה ללבן שבה" וכו' "מן הסמוך לו",<sup class="footnote-marker">8</sup><i class="footnote">ירושלמי במקומו, ועיין מאירי ט' ב' ומ"ש בה' הירושלמי להר"מ עמ' כ' אות מ'.</i> והיכן מצינו מחלוקת בין הת"ק ור' אליעזר בשיעור המרחק? ושמא צ"ל שם כמו שהוא לפנינו בתוספתא ובמקבילות. ואמרו בירושלמי: רב חסדא אמר כהדא דאחרים.<sup class="footnote-marker">9</sup><i class="footnote">כלומר הלכה כאחרים, כפי' המפרשים. וזהו סיגנון רגיל בירושלמי: סוכה פ"א ה"ו, נ"ב סע"ב: רב כהדא דאחרים. וכן גורס גם בשרי"ר כאן (עמ' 3 שו' 14): רב כהדא (כצ"ל, ולא בהדא) דאחרים (ושמא הוא באשגרה מסוכה הנ"ל); כתובות פי"ג ה"ד, ל"ו ע"א: ר' אבהו כהדא דר' אימי; נזיר פ"ו ה"ג, נ"ה סע"א: ר' אמי כהדא [ד]ר' אלעזר (ואח"כ צ"ל שם: ר' עזרה בעי וכו'. ופי' המפרשים שם צריך תיקון); שבועות ספ"ז, ל"ח ע"א: ר' זירא כהדא דר' יוסי. ובפירושים לירושלמי להר"ל גינצבורג ח"א עמ' 118 הוציא את הדברים מידי פשוטם ונדחק מאד, ודבריו צריכים תיקון רב עיי"ש בהערה 8. וכן מה שתיקן שם "כמה" במקום "כמן" אינו מדוייק, שכן הוא סיגנון הירושלמי. יבמות פט"ו ח"ו, ט"ו ע"א: ולית כמן בר נש דמיי לר' אמי; ע"ז פ"ב ה"ב, מ"א ע"א: כמן קטל וכו' שמונים; וי"ר פי"ט, ו' בכי"י: על חד כמן וכמן. וכ"ה בסורית של א"י, עיין במלונו של שולטהעס ערך כמן, ובחנם פקפק שולטהעס שם בנוסחא.</i> וכן בבבלי (ט' ב'): אמר רב הונא הלכה כאחרים. 
<small>12.</small> <b>מצותה. </b>כלומר אעפ"י שקורא ק"ש משיעלה עמוד השחר לר"ש, ומשיכיר את חבירו וכו' לאחרים, מ"מ מצות קריאת שמע לכתחילה היא עם הנץ החמה.<sup class="footnote-marker">10</sup><i class="footnote">עיין בב"י טאו"ח סי' נ"ח ובב"ח שם. ועיין מ"ש רח"צ טויבש בלקוטי ריצ"ג, עמ' 22.</i> וכן בירושלמי (פ"א ה"ב, ג' סע"א): אבל אמרו מצותה וכו', ובוודאי לפי פשוטו פירושו מצות קריאת שמע.<br>אבל מרהיטת הלשון שבבבלי (כ"ו א') משמע שהכוונה למצות תפילה (עיין מ"ש להלן), וכן פירשו הגאונים (עיין בשאילתות לך סי' ח', בה"ג ריש ברכות ובד"ב שם עמ' 19), אלא שרש"י פירש גם שם: "מצותה של ק"ש". ועיין במלחמות הנ"ל ומה שהאריך הנצי"ב בהעמק שאלה לשאילתות הנ"ל אות ט', ועיין להלן. ובמאירי ט' ב' (20 ע"א): ומכל מקום ראיתי בברית (צ"ל בברית', כלומר בברייתא, בתוספתא כאן) זו בהדיא מצותה עם הנץ החמה וכו'.
<b>הנץ החמה. </b>וביארו בירושלמי (פ"א ה"ב, ג' רע"ב): כדי שתהא החמה מטפטפת על ראשי ההרים, כלומר שקרני השמש מתחילים לבצבץ על ראשי ההרים. והגאונים (גיאוניקה, הוצ' הר"ל גינצבורג, ח"ב עמ' 92; אוה"ג עמ' 22) פירשו: בשעה שמאדים העולם, וחמה מלבלבת לצאת, כמות עשבים ואילנות שמבקשים להוציא עלים וכו'. והיא היא. 
<b>סומך לה תפל'. </b>וכ"ה במלחמות ובמאירי הנ"ל. וכ"ה בירושלמי בקטעים מן הגניזה (שרי"ר עמ' 3 שו' 22) ולפני הרמב"ן במלחמות הנ"ל (ועיין במאמר מר עוקבן בירושלמי שם). אבל בד ובכי"ע כאן: סומך גאולה (כלומר, ברכת גואל ישראל) לתפלה. וכ"ה בירושלמי בהוצ' שלנו ובכי"ר ובנוסח הרש"ס<sup class="footnote-marker">11</sup><i class="footnote">בתוספ' הרא"ש ט' ב' גורס בירושלמי: כדי שיסמוך לה גאולה לתפלה. וכנראה שיש כאן "תיקון" או הרכבה של שתי נוסחאות.</i> ובבבלי ט' ב'. ולפי גירסת כי"ו בתוספתא מצוה לסמוך ק"ש לתפלה אפילו לא ברך (כגון שהוא בעל קרי), כדי שיתפלל מתוך מורא של קבלת עול מלכות שמים, כפירש"י (ט' ב' ד"ה דכתיב ייראוך). ועיין בירושלמי פ"ב ה"ג, ד' רע"ג ופ"א ה"א ב' סע"ד. ועיין בהעמק שאלה הנ"ל ומ"ש הר"ל גינצבורג בפירושים לירושלמי ח"א, עמ' 119. 
<small>13.</small> <b>ונמצא מתפלל וכו'. </b>מפשט הלשון משמע שכל עיקר המצוה לקרוא שמע עם הנץ החמה הוא כדי שיוכל להתפלל מיד, ולפיכך לא יקרא לפני כן, מפני שאין מתפללין לפני הנץ ההמה, ועיין בהעמק שאלה הנ"ל. ועיין בסה"י לכבוד ר"ע הילדיסהיימר עמ' 34 ואילך. 
<b>אמר ר' יהודה וכו'. </b>מנהיג ה' ברכות סי' כ"ה עמ' 10, רשב"א ט' ע"א, רשב"ץ אבות פ"ב מ"ב, כ"ב ע"ב, בשם התוספתא. 
<small>14.</small> <b>והגיע זמן וכו'. </b>הברייתא אינה מפרשת מהו הזמן של ק"ש לר' יהודה, ועיין בבלי ח' סע"ב וברשב"א הנ"ל. ומתוך העניין כאן (עיין להלן) נראה שהזמן היה סמוך לפני הנץ. 
<b>כמדומה וכו'. </b>בכי"ע: וא' כמדומה וכו', כלומר ואמרתי לעצמי: כמדומה וכו'. 
<b>שנתיאשו וכו'. </b>פירשתי: ונמנעו. וכבר העיר מנחם זולאי (ענייני לשון של חנוך ילון ח"א עמ' 5 ואילך) על השמוש בדבור יאש בפיוטי א"י הקדמונים. והוא הביא דוגמא מירושלמי ברכות (פ"ט ה"ה, י"ד ע"ד): אם ראית את הבריות שנתיאשו ידיהן מן התורה, וכו', כלומר שנתרפו ידיהם וכו'. ובאמת כבר תרגמו השבעים את התיבה "נואש" בישעיהו נ"ז, י' במובן חדל או דומה לו. וכן בדברים רבה (הוצ' ליברמן עמ' 45): אעפ"כ לא נתייאש מן התפלה, ופירושו לא נמנע ולא נתרפה. וכן פירשו חז"ל בקה"ר (פ"ב, כ') את הפסוק "ליאש את לבי" - ליאש את לבי מליגע, כלומר לרפות את לבי מלעמול (עיי"ש במהרז"ו שנדחק). ועיין מ"ש להלן כלאים פ"ג ה"ג [עמ' 623]. 
<small>15.</small> <b>אלא וכו'. </b>וכ"ה בד ובראשונים הנ"ל. אבל בכי"ע: מפני שהן וכו'. והנכון כלפנינו. והכוונה שר' יהודה אמר שמתחילה דמה שהם נמנעו מלקרות (כדי להוציא מדעת ר' אליעזר במשנתנו שקוראה עד הנץ החמה), אבל אח"כ ראה שהם באמת לא נתרשלו, אלא לא קראו מפני שהיו עסוקין בצרכי צבור. 
<b>שהיו עסוקין וכו'. </b>עיין ברשב"ץ הנ"ל. ובמנהיג הנ"ל ציין גם לתוספתא שלהלן פ"ב ה"ו. ועיין מ"ש בה' הירושלמי להר"מ עמ' ל"ה הע' 88. 
<b>קריתי ושניתי. </b>בפירוש בע"ס הרדים לירושלמי: שניתי את משנתה, והוא דחוק. ולפי פשוטו פירושו ששנה את קריאתה,<sup class="footnote-marker">12</sup><i class="footnote">עיין ירושלמי מגילה פ"ג ה"ג, ע"ג ע"ב.</i> ור' יהודה קרא וחזר וקרא<sup class="footnote-marker">13</sup><i class="footnote">ואשר לקושיית האחרונים שאסור לקרוא שמע שמע, עיין מה שהארכתי בפירושי לה' הירושלמי להר"מ עמ' כ' אות כ' ובהערה 19 שם.</i> כדי לצמצם את הקריאה ולגומרה עם הנץ, כפירוש המפרש ר' יונה. ומכאן שר' יהודה התחיל בסמוך לנץ החמה. 
<small>16.</small> <b>וכבר וכו'. </b>וכ"ה בד, בכי"ע ובכת"י על קלף לבעל פ"מ (עיין במה"פ במקומו ד"ה וכבר). וכ"ה במנהיג ובירושלמי הנ"ל בכל הנוסחאות. ופירושו שהתחילו לקרוא בשעה שכבר נראתה החמה על ראשי ההרים, כלומר הרבה זמן אחרי הנץ החמה.<sup class="footnote-marker">14</sup><i class="footnote">בירושלמי פ"ד ה"א, ז' ע"ב: "ושמשא בריש דיקלי תמן איממא הוא הכא. דמר ר' יוחנן <b>האומר לצולה חרבי</b>, זו בבל שהיא זוטו של עולם". כלומר כשהחמה (לעת ערב) היא על ראשי הדקלים בבבל, השרויה בבקעה, הרי במצב כזה בא"י שהיא על ההרים עדיין נראה היום גדול, וכעין שאמרו בבבלי שבת קי"ח ב', וכפירש"י שם. וגם כאן, כנראה, הלכו רבותינו בבקעה, וכשנראית החמה על ההרים, כבר היה היום גדול. ואעפ"י שבירושלמי (פ"א ה"ב, ג' רע"ב) הגדירו את נץ החמה "כדי שתהא החמה מטפטפת על ראשי ההרים", טפטוף אינו אלא בצבוץ ראשי הקרנים, אבל כשנראית החמה עצמה על ההרים, כבר עלה השמש מזמן. ועיין מ"ש הר"ל גינצבורג בפירושים לירושלמי ח"א עמ' 122.</i> ברם ברשב"א הנ"ל גורס בתוספתא: <b>ואחר</b> נראתה החמה על ראשי ההרים, והוא מעיר שבירושלמי גורס: <b>וכבר</b> נראתה וכו'. וכן במאירי (ט' ב', עמ' 20): "ומכל מקום יש גורסים בה ואחר כך נראתה חמה בראשי ההרים". ולפי גירסא זו נראית החמה אחרי שקראו ר"ע ור"א בן עזריה, כלומר שהם קראו ק"ש לפני הנץ,<sup class="footnote-marker">15</sup><i class="footnote">ועיין בס' שערי ירושלמי להגר"ד אשכנזי בירושלמי כאן במקומו מה שתמה על דברי הרשב"א.</i> ור' יהודה קרא באחד מן השעורים הקדומים ("משיכיר וכו' "). 

Halakhah 3

<small>17.</small> <b>ומן התפלה. </b>וכ"ה בס' המנהיג הנ"ל. ועיין להלן פ"ב ה"י ומש"ש. 
<b>בביתך, פרט לעסוקים וכו'. </b>וכ"ה גם בכת"י פ"מ (מה"פ פ"א ה"ג, ד"ה בשבתך), בס' המנהיג, בירושלמי ובבבלי. אבל בתוספ' (סוכה ב"ה א' ד"ה ובלכתך) גרסו בבבלי ברכות כגי' ד בתוספתא, עיין במה"פ הנ"ל ובדק"ס ברכות עמ' 46 ובהערה ג' שם. 
<small>18.</small> <b>ובלכתך וכו'. </b>פירש ר' שרירא גאון (אוה"ג עמ' 24): בשעה שאתה יכול להלך בדרך חייב אתה בקריית שמע, ובשעה שאינך יכול להלך בדרך, בזמן שאתה חתן (כלומר, שאינו יוצא מביתו, עיין מ"ש בתס"ר ח"ב עמ' 28 בהערה) פטירת. 

Halakhah 4

<small>19.</small> <b>ר' ישמעאל מוטה. </b>וכ"ה לפי מסורת הספרי והבבלי, ובק"ש של ערבית היה מעשה. אבל בירושלמי: והיה ר' אלעזר בן עזריה מוטה ור' ישמעאל זקוף וכו'. ולפי מסורת זו מעשה שהיה בשחרית היה. ולפי כל המקורות נהג ר' אלעזר בן עזריה כב"ש. ועיין בעובדא דר' טרפון במשנתנו.<br>ובספרי גורס: היה מוטה <b>ודורש</b>, כלומר מוטה על צדו ודורש. ובזבחים (ה' א'): רמי ריש לקיש על מעוהי בי מדרשא ומקשי. ובאותיות דר"ע (הוצ' וורטהיימער, עמ' ע"א): מפני שכל המבקש ללמוד תורה צריך שיכפוף את רגליו ויעסוק בה. ופירושו שתלמיד צריך לשבת על הארץ בכפיפת רגלים, כדרכם בימים ההם.<sup class="footnote-marker">16</sup><i class="footnote">על ישיבת התלמידים על הקרקע, עיין אבות דר"ן נו"א פ"ו, י"ד ע"א, ובהערת שכטר שם ט"ו ע"ב הערה ט'. ויש להוסיף פרקי דרבי, הוצ' שענבלום י"ז ע"ב.</i> וכן מפורש בירושלמי (הוריות פ"ג ה"ו, מ"ח ע"ב): נביא מכפת ידיו ורגליו ויושב לו בפני כהן גדול, כלומר כקטן לפני גדול ממנו. ומכאן נראה שחכם בפני חביריו היה נוהג לפעמים לשכב על צדו או על מעיו ולדרוש. וכשהפסיק ר' ישמעאל לק"ש של ערבית ונזקף, היה ניכר שלשם קריאת שמע נזקף. והלשון בבבלי: שהיו <b>מסובין</b> במקום אחד וכו'. ולפ"ז אפשר שר' ישמעאל היה מוטה על המטה אחרי הסעודה "ונתעסק בדידיה" ודרש.
<small>20.</small> <b>והטה וכו'. </b>וכ"ה בד ובספרי הנ"ל. אבל בכי"ע: והיה ר' אלעזר בן עזריה מוטה, כלומר כשזקף ר' ישמעאל כבר היה ר' אלעזר בן עזריה מוטה, והיינו שהטה לפני שזקף ר' ישמעאל. וכן מפורש בבבלי: הטה ר' אלעזר, וזקף ר' ישמעאל, וכן מוכח מן הויכוח שם: כל זמן שאני זקוף אתה מוטה, עכשיו כשאני הטיתי אתה זקפת. וכן מפורש בירושלמי שהשמותי עשה מעשה תחילה, וכן מוכח מכל העניין כאן. וכבר עמד על עיקר הדברים בח"ד שכתב: "צריך לפרש דה"ק ונזקף ר' ישמעאל לפי שהטה ר' אלעזר וכו' ". 
<small>21-22.</small> <b>ישמעאל אחי. </b>רגיל בשיחות התנאים, עיין מ"ש הר"ל גינצבורג בפירושים ח"א עמ' 146 הע' 5.<sup class="footnote-marker">17</sup><i class="footnote">סוף דבריו שם צריכים תיקון, עיין אבות דר"ן פל"ח עמ' 14; ספרי זוטא, הוצ' הורוביץ עמ' 313 שו' 9, בבלי ע"ז י"ח א' ועוד.</i> 
<small>22.</small> <b>זקנך מגודל. </b>בירושלמי ר"ה פ"א ה"ג, נ"ז ע"ב: אדם יודע שיש לי דין וכו' ומגדל זקנו, ועיין מ"ש בצופה האנגלי סדרא חדשה כל"ה, 1944, עמ' 11 הע' 61. ובחי' הרשב"א (י"א א' ד"ה אומרים): וכן היא שנויה בתוספתא ובירושלמי אמרין לאחד מפני מה זקנך מגודל וכו'. ולפנינו בירושלמי: מה לך זקנך מגודל.<sup class="footnote-marker">18</sup><i class="footnote">השוה לשון המשנה במדות פ"ב מ"ב: מה לך מקיף לשמאל? שאני אבל.</i> ור' אלעזר בן עזריה תפס לדוגמא את "גערת החברים" לאבל<sup class="footnote-marker">19</sup><i class="footnote">עיין ירושלמי מו"ק פ"ג ה"ח, פ"ג ע"ד; בבלי שם כ"ב ב', שמחות פ"ט הי"א.</i> או בדומה לו. 
<b>כנגד המשחיתים. </b>פירשתי ע"פ ליקוטי הגאונים (באוה"ג, חלק הפירושים, עמ' 107), פירוש ר"ח (שם עמ' 10), ערוך ערך זקן וכמה מן הראשונים, שלא כרש"י במקומו. 
<small>24.</small> <b>דבר אחר וכו'. </b>וכ"ה בספרי, בירושלמי ובבבלי בכתי"י ואצל הגאונים.<sup class="footnote-marker">20</sup><i class="footnote">עיין דק"ס ואוה"ג עמ' 25. ובהוצאות שלנו: ולא עוד אלא וכו', ונוסחא משובשת היא.</i> ולפי מסורת זו לא היה ר' ישמעאל נזקף אלמלא ראה את ר"א בן עזריה שהטה, ומוטב לקיים דברי שניהם (שהרי גם לב"ה אינו צריך לזקוף אם היה מוטה) בשב ואל תעשה מאשר לעשות מעשה ולבטל דברי ב"ש בכדי. ולא נזקף ר' ישמעאל אלא אך ורק מפני שראה את ר"א בן עזריה שהטה ועשה מעשה כדברי ב"ש, וחשש שמא תקבע הלכה לדורות כן. וכן יוצא ברור מסוגיית הבבלי. 

Halakhah 5

<small>26.</small> <b>קצרה וכו'. </b>וכ"ה בכי"ע. ובד: למה אמרו <b>אחת ארוכה</b> ואחת קצרה מקום וכו'. וכן גרסו כמה מן הראשונים, עיין להלן. ובירושלמי (פ"א רה"ה, ג' רע"ג, לפי לקוטות הרמב"ן מ"ט א'): בערב [מברך] שתים לאחריה, אחת ארוכה ואחת קצרה (כלומר, פיסקא ממשנתנו פ"א מ"ד) ותני עלה למה אמרו אחת קצרה ואחת ארוכה מקום שאמרו להאריך וכו'.<sup class="footnote-marker">21</sup><i class="footnote">עיין מ"ש בתס"ר ח"ד עמ' 190.</i> והנה כל ההלכה שלנו עד "לשוח" היא לשון משנתנו (הנ"ל), ולא הוסיפה התוספתא אלא את המלים "למה אמרו", ומשמע מתוך לשונה ש"מקום שאמרו" היא תשובה ל"למה אמרו אחת ארוכה ואחת קצרה". וכן משמע מלשון הירושלמי הנ"ל. ולפ"ז פירושו: למה אמרו אחת ארוכה וכו' ולא הזכירו אותן בשמן (עיין מ"ש בפיה"ק), מפני שעיקר החידוש הוא שבברכות הללו אין לנו רשות לשנות, ולהאריך במקום שאמרו לקצר, ולקצר במקום שאמרו להאריך.<br>ור"ת פירש "אחת ארוכה ואחת קצרה" (שבמשנתנו הנ"ל) בין ארוכה ובין קצרה (דוגמת אחת ארוסות ואחת נשואות וכו', במשנת יבמות פ"ד מ"י), כלומר, שבכל ברכות ק"ש<sup class="footnote-marker">22</sup><i class="footnote">שבה"ל השלם ועוד כמה מן הראשונים שנביא להלן. ועוד פירש ר"ת שהכוונה לברכת אמת ואמונה שיכול לעשותה בין ארוכה ובין קצרה. עיין בתוספ' י"א א' ד"ה אחת ובכמה מן הראשונים שנביא להלן.</i> יכול להאריך או לקצר בהם.<sup class="footnote-marker">23</sup><i class="footnote">הגר"ל גינצבורג ז"ל העיר (גנזי שכטר ח"ב סוף עמ' 520) שפירוש זה הוא של רב סעדיה גאון. וכל הראשונים מייחסים פירוש זה לר"ת. אבל כבר העירותי בתס"ד ח"א (עמ' 10 הערה 1) שדברי ר"ת שבשבה"ל (עניין תפילה סי' כ"ח, י"ג סע"ב) נתפרסמו בראשונה ע"י ברלינר בכבוד הלבנון ש"ה (פריס תרכ"ח, עמ' 611), ושם לנכון: <b>ופירוש</b> משנה וכו' (ולא "ופירש" כמו בשבה"ל הוצ' בובר), כלומר פירוש המשנה הוא דלא כפירש"י, ור"ת אומר כן בשם עצמו ולא בשם רב סעדיה. ועיין בפירושים לירושלמי להר"ל גינצבורג ח"א, עמ' 178. שוב כתב הרל"ג בגנזי שכטר שם עמ' 521: "וכפי הנראה חזר ר"ת בסוף ימיו מפירושיו והסכים לפירוש רש"י, עיין תשובתו בספר הישר הוצ' ראזענטהאל סי' ס"ג י"ב שמפרש שהשכיבנו היא קצרה כמו שפרש"י." גם כאן הוטעה הרב ז"ל ע"י המו"ל של ספר הישר. וכ"ה שם (ועיין גם בד' וויען, פ' רע"ג ד"ה ששאלת): "ששאלת לפרש לך אחת ארוכה ואחת קצרה שאין הדברים לכך (כלומר, שאין הדברים כן, שהרי ברכת השכיבנו אינה קצרה, כקושיית ר"ת על רש"י, עיין בתוספ' י"א א' הנ"ל. והמו"ל של ספר הישר הגיה בחנם נגד כל הנוסחאות, עיי"ש). הכי פירושא ארוכה וקצרה, דתיקנו רבנן השכיבנו לגאולה אריכתא וקיצרוה שלא להפסיק יותר מדאי (כלומר, מתחילה היתה ארוכה וקיצרוה חכמים אח"כ. והמשנה שונה שהרשות בידו לתפוס בארוכה או בקצרה, כרצונו) ואגב הכי תנו מקום שאמרו לקצר אינו רשאי להאריך, ומפרשינן לה הכי מקום שאמרו לקבוע בקיצור, אבל לפי שעה כגון חולה בברכת חולים וכו' ". וכאן באמת נוטה ר"ת מפירושו לסיפא (עיין להלן), אבל למעשה אין הבדל, וברור גם מפירושו זה שהסיפא של משנתנו הוא עניין בפני עצמו, והיא אינה מדברת בברכות ק"ש שהרשות בידו להאריך או לקצר בהן. וכן מביאים הראשונים (עיין להלן הערה 25) בשמו: "ומה שאמרו מקום שאמרו להאריך אינו רשאי לקצר אינו חוזר לראש, אלא מילתא באפי נפשא היא". והדברים מתאימים ללשונו בתשובתו הנ"ל: "ואגב הכי תנו מקום שאמרו וכו' ", אעפ"י שפירש את הסיפא אחרת.</i> ואשר לתוספתא כאן כבר ישב על מדוכה זו ר"ת בעצמו וכתב:<sup class="footnote-marker">24</sup><i class="footnote">שבה"ל השלם, י"ד ע"א, עיין מ"ש לעיל בהערה 23.</i> "והכי פירושא דתוספתא למה אמרי' אחת ארוכה ואחת קצרה, פי' דרך התוספתא באלף מקומות ליקח קצת מן המשנה לזכרון דברים, למה אמרו אחת ארוכה ואחת קצרה, כלומר, בין ארוכה בין קצרה, מקום שאמרו להאריך אינו רשאי לקצר, לקצר אינו רשאי להאריך, פי' והוצרך להוציא רוב ברכות מן הכלל, לפי ששנינו במשנה אחת קצרה וכו' ".<sup class="footnote-marker">25</sup><i class="footnote">והובאו דבריו גם בתוספ' ר' יהודה י"א א' ד"ה אחת, בפי' תלמידי רבינו יונה על הרי"ף פ"א סי' כ"ב, בחי' הרשב"א י"א א', תוספ' הרא"ש שם (ח' ע"א), ספר המחכים עמ' 32, מחז"ו עמ' 365 ובאו"ז ה' ק"ש סי' י"ט, י"ב ע"א ובכמה מן הראשונים שנציין להלן.</i> פירוש לפירושו: למה אמרו במשנתנו בין ארוכה בין קצרה, כדי להתיר לעשות כן בברכות ק"ש ודכוותהון, אבל מקום שאמרו בפירוש לקצר או להאריך (כגון הברכות המפורשות להלן) אינו רשאי לשנות. וגם ר"ת אומר שהתוספתא מפרשת את משנתנו אלא שתפסה רק את הפיסקא "אחת ארוכה ואחת קצרה", אעפ"י שהיא אינה מובנת כשהיא לעצמה, בלי משנתנו שהזכירה מקודם את ברכות קריאת שמע, מפני שאין כאן אלא פיסקא קטועה מן המשנה לזכרון דברים. והברייתא שואלת למה אמרו אחת ארוכה וכו', והתשובה היא: מקום שאמרו וכו', ולפיכך הוציאה משנתנו ברכות ק"ש מכללן, וכמו שכתבנו לעיל.<sup class="footnote-marker">26</sup><i class="footnote">ודברי הרל"ג בפירושים על הירושלמי ח"א, עמ' 178, צריכים תיקון.</i><br>ברם ברא"ה (י"א א', עמ' י"ג) גי' אחרת, וז"ל: "בהדיא מוכח בתוספתא דמאי דאמרי' אחת ארוכה ואחת קצרה אדלעיל מינה קאי, ואמאי דתני בערב מברך שתים לפניה ושתים לאחריה, דהתם בתוספתא אמרי' ושתים לאחריה אחת ארוכה ואחת קצרה, ולמה אמרו אחת ארוכה ואחת קצרה מקום <b>שנהגו</b><sup class="footnote-marker">27</sup><i class="footnote">וכ"ה במאירי 24 ע"א, ובס' המחכים עמ' 32, והוא שיבוש.</i> להאריך וכו', הרי כאן מבואר דאחת ארוכה ואחת קצרה אשתים דלאחריה קאי וכו', אבל ודאי פירושה דאחת ארוכה ואחת קצרה בנוסח שלהן קאמר, דנוסח אחת מהם ארוך, והינו אמת ואמונה, ונוסח השנית קצר דהיינו השכיבנו, ומינה קאמר דמקום שאמרו להאריך אינו רשאי לקצר וכו' ". וכ"ה בשטמ"ק שם<sup class="footnote-marker">28</sup><i class="footnote">י"א א' (ד' ע"א), אלא שמעתיק לנכון: מקום שאמרו וכו' (ולא "מקום שנהגו").</i> (אלא שכן דרכו של מחבר זה להעתיק מן הרא"ה). ולפי גירסא זו באמת מוכח לכאורה שלא כפי' ר"ת שהרי התוספתא אמרה "ושתים לאחריה אחת ארוכה וכו'", ולפירוש הראשון של ר"ת "אחת ארוכה וכו'" דבוקה לכל ברכות ק"ש ולאו דווקא לשתים שלאחריה. ברם אין מביאים ראייה מפיסקאות המשנה שבתוספתא, והן מעשה ידי עורכים אחרונים, ויש מהם שהוסיפו ויש מהם שקיצרו, כמו שנהגו בפיסקאות המשנה שבירושלמי ושבבבלי.<br>והנה כגי' שלנו בתוספתא (כלומר, שאין שם המלים "ושתים לאחריה אחת ארוכה ואחת קצרה" כ"ה גם בלקוטות הרמב"ן מ"ט א' ובמאירי י"א ב' (24 ע"א), אלא שלהלן שם (25 ע"א) כתב המאירי: "ומה שאמרו בברייתא למה אמרו וכו', הם אינם גורסים כן, (כלומר, ר"ת אינו גורס את המלים "למה אמרו") אלא אחת ארוכה ואחת קצרה מקום שאמרו וכו', וראייה אצלי לדבריהם שהרי לא הוזכרו שם ברכות שמע כלל, והיאך יאמר למה אמרו".<sup class="footnote-marker">29</sup><i class="footnote">וכנראה שהרב לא ראה את גוף דברי ר"ת, אלא שאב את הדברים מכלי שני.</i>
<b>שאמרו להאריך וכו'. </b>וכ"ה במשנתנו. ומרהיטת הלשון משמע שאריכות פשוטה כמשמעה, שאדם מאריך ומכניס הרבה עניינות לתוך הברכה. וכן פירשו הגאונים (עיין אוה"ג, חלק התשובות, עמ' 28), רבינו יהונתן על הרי"ף (לפי אהל מועד לר"ש ירונדי ח"א, ל"ז ע"ב). וכן פירש הרמב"ן את התוספתא ואת הירושלמי בלקוטות מ"ט א', וגם הרשב"א הודה שלשון התוספתא והירושלמי מורה כפירוש זה, עיי"ש. אבל כמה מן הראשונים הנ"ל פירשו את התוספתא אחרת, כדי להתאים את באורם בתוספתא להלן לפירושם במשנה, עיין להלן ומש"ש. 
<small>27.</small> <b>לשוח וכו'. </b>וכן היה הסדר לפני המאירי (עיי"ש י"א ב', 24 ע"א ד"ה וזה). אבל בפי' קדמון למס' ברכות (ספר הזכרון לרצ"פ חיות עמ' ל"ג) ובתשובת ר"ת (שבה"ל י"ד ע"א הנ"ל) הסדר בתוספתא הוא כמו בד ובכי"ע, וכ"ה הסדר ההגיוני, וכן מוכח מסדר הברייתות להלן בד ובכי"ע. אבל בכי"ו גם להלן הסדר מתאים לגירסתו כאן, כלומר, מקודם מתפרשת הבבא "לשוח" ואח"כ "לפתוח בברוך", וכן, כנראה, היה הסדר גם לפני הירושלמי, עיין מ"ש להלן שו' 36. 
<small>28.</small> <b>לפתוח בברוך וכו'. </b>בס' הישר לר"ת (ד' וויען פ' ע"ג; הוצ' מק"נ סי' ס"ג, עמ' 146): לחתום אינו רשאי שלא לחתום (כלומר משנתנו פ"א מ"ד), ולא נקט לפתוח אינו רשאי שלא לפתוח, חדא כי רוכלא (לא) ליחשב וליזל, ועוד עיקר חתימה, הכל הולך אחר החיתום. ולפלא שלא הזכיר את התוספתא. ובשו"ת הרשב"א (ח"א סוף סי' ת"ע): וכמו ששנינו בפר' קמא דברכות מקום שאמרו להאריך אינו רשאי לקצר, לקצר אינו רשאי להאריך, לפתוח אינו רשאי שלא לפתוח, לחתום אינו רשאי שלא לחתום. ולא מצאתי גירסא זו בשום נוסח של המשנה. ועיין ר"מ פ"א מה' ק"ש ה"ז. 

Halakhah 6

<small>30.</small> <b>שמקצרין וכו'. </b>מפתח לר"ן י"ב א' (י"ד רע"א), מחז"ו עמ' 365, פרדס הוצ' רח"י עהרענרייך עמ' רכ"ז, רשב"א י"א א' ריש ד"ה אחת, מאירי י"א ב' (24 ע"ב).<br>ובתשובת ר"ת (שבה"ל הנ"ל י"ד ע"א): לפי ששנינו במשנה אחת קצרה, לחתום אינו רשאי שלא לחתום, על אלו ברכות שמקצרין בהם שמברכין על הפירות ועל המצוות, ברכת הזימון<sup class="footnote-marker">30</sup><i class="footnote">כ"ה בהעתק ברלינר ובראשונים בשם ר"ת, עיין לעיל הע' 23. ובהוצ' בובר: המזון. ועיין להלן הע' 32.</i> וברכה אחרונה של זימון (צ"ל: מזון) וכו'. וברור שלפי גירסתו ופירושו הן הן הברכות שמקצרין בהן, הן הן הברכות שאין חותמין בהן בברוך (כפירוש כמה מן הראשונים). וכן בתוספ' ר' יהודה מ"ו ב' (ל"ג ע"ד): ובתוספתא דברכות תניא אלו ברכות שמקצרין בהן ואין חותמין בהן בברוך, ברכת הפירות וכו'. וכן ברשב"א שם מ"ו א' סד"ה תדע, תוספ' הרא"ש שם מ"ו ב' ד"ה הטוב, רא"ה שם סוף עמ' קמ"ז (והובא בשטמ"ק שם כ"ה ע"ב). וכן במנהיג ה' סעודה סי' ט"ז, מ' ע"א: "בתוספתא אלו ברכות שמקצרין בהן וכו' על ברכת המזון (עיין מ"ש להלן ה"ז) וכו'. ומכאן שהראשונים הנ"ל קיצרו וכללו בבא זו עם הברכות שאין חותמין בהן שנשנו בה"ז.<br>והנה לפי גירסת כי"ו וד והראשונים הנ"ל מונה התוספתא בבבא זו בדיוק אותם הדברים שנשנו בה"ז. ויש לתמוה למה לא בללה אותם הברייתא ושנתה: אלו ברכות שמקצרין בהן ואין חותמין בהן בברוך וכו' כמי שניסחו הראשונים הנ"ל.<sup class="footnote-marker">31</sup><i class="footnote">ואפילו לפירוש הראשונים שהבאנו לעיל שמקצרין פירושו שאין מאריכין בטופס שלהן ואין מכניסין לתוכן עניינות אחרים, אפשר היה לכלול את שתי הבבות, שהרי סוף כל סוף הן הן הברכות שמקצרין בהן ואף אין חותמין בהן.</i> והירושלמי שמעתיק את הברייתות הללו דלג באמת על ה"ז שלהלן. ור' יודן אמר שם (סה"ה, ג' ע"ד): מטבע קצר פותח בהן בברוך ואינו חותם בהן בברוך. מטבע ארוך פותח בו בברוך וחותם בברוך. ובס' המפתח לר"ן הסמיך את דברי ר' יודן לבבא שלנו כאן בתוספתא. ועיין מ"ש ע"ז להלן סד"ה שבברכת המזון.
<b>ברכת הזמון. </b>וכ"ה בד (בד"ח נשתבש: הזמן, ואין לגירסא זו שום יסוד) ובכי"ע ובירושלמי ובראשונים הנ"ל, וכ"ה בראבי"ה ח"א סי' ל"ז, עמ' 23. וברשב"א (י"א א' ריש ד"ה אחת) דתניא בתוספתא וכו' וברכת הזימון פירוש ברוך שאכלנו. וכ"ה במאירי י"א ב' ד"ה זהו, בס' המחכים עמ' 32 (וממנו בארחות חיים ח"א ה' תפילה סי' נ"ז, י"ז ע"א) ובאגודה ברכות סי' כ"ג, קע"ד ע"ג.<br>אבל בעיטור (ח"ב ש"ב, ברכת חתנים, ד"ל כ"ה ע"ב, הוצ' רמא"י ס"ד ע"ג): כדאמרינן בתוספתא אלו ברכות שמקצרין אותן <b>ברהמ"ז</b> וברכת המצות וברכת הפירות וכו'. וכן בתוספ' ר' יהודה י"א א' ד"ה אחת (ג' ע"ב): "כמו ברכת הפירות וברכת המצות וברכת <b>המזון</b> כמו שמונה אותם בתוספתא דברכות וכו' ". וכן באו"ז (ה' ק"ש סי' כ' י"ב ע"ב): "ומתוך ההיא דתוספתא דתניא מקום שאמרו לקצר אינו רשאי להאריך וקחשיב ברכת המזון היה אומר ר"ת שאין לומר אות מבראשית הוכתרה (עיין מחז"ו עמ' 602) בברכת הזן, והשיב עליו ר' יצחק בן אחותו זצ"ל דברכת הזן לא הוה ברכת המזון,<sup class="footnote-marker">32</sup><i class="footnote">וכצ"ל גם בתוספ' ר' יהודה הנ"ל, ולפנינו שם: לא הוי ברכת זימון. ועיין לעיל הע' 30. ועיין באו"ז הנ"ל סי' י"ט. ובאו"ז להלן צ"ל: ברכת הזן, כמו שהגהנו בפנים, וכ"ה בתוספ' ר' יהודה.</i> דאין זה אלא נברך שאכלנו משלו, אבל ברכת המזון (צ"ל: הזן) יכול להאריך" וכו'. וקשה לשבש את כל הנוסחאות (ולא עוד אלא שגירסא זו עדיפה מפני הקושי שבה, ועיין מ"ש הרל"ג בפירושים לירושלמי ח"א עמ' 175). ובס' המנהיג (ה' סעודה, סי' ט"ז, מ' ע"א הנ"ל) מפורש: "בתוספתא אלו ברכות שמקצרין וכו' על ברכת המזון שהוא המוציא", הרי ברור מתוך פירושו שגרס כאן וגם להלן ה"ז: ברכת המזון (ולא: ברכת הזימון). ונראה שהיו לפני רבותינו הראשונים גירסאות שונות בתוך דברי ר"ת עצמו, ובא"י קראו לפעמים לברכת הזימון - ברכת המזון. והטעם הוא מפני שבא"י אמרו בברכת הזימון: נברך על <b>המזון</b> שאכלנו.<sup class="footnote-marker">33</sup><i class="footnote">עיין בחילופי מנהגים בין א"מ ובני א"י הוצ' מרגליות עמ' 138 ובהע' 1, 3, שם. ועיין מ"ש להלן רפ"ו הע' 1.</i> ובכל אופן מידי ספק לא יצאנו.<sup class="footnote-marker">34</sup><i class="footnote">אבל הגהת הר"ל גינצבורג בפירושים לירושלמי ח"א עמ' 175, "הזן" במקום "הזימון" אין לה שום סמך לא בכתי"י ולא בראשונים.</i>
<small>31.</small> <b>שבברכת המזון. </b>וכ"ה בד ובירושלמי, בס' הפרדס הנ"ל, בתשובת ר"ת בשבה"ל הנ"ל, ברשב"א ובמאירי הנ"ל, ושם מ"ו סע"א (163 ע"א), וכ"ה בראשונים שהזכרנו לעיל שצרפו את ההלכה שלנו עם ה"ז להלן.<sup class="footnote-marker">35</sup><i class="footnote">וכן הראשונים הנ"ל שהביאו את שיטת ר"ת (עיין לעיל הע' 25) כתבו במפורש שברכה אחרונה של ק"ש לא נמנתה בתוספתא בין הקצרות.</i> ובאמת בזמן התנאים היה הנוסח של ברכת הטוב והמטיב קצר מאד.<sup class="footnote-marker">36</sup><i class="footnote">עיין מ"ש הר"א פינקלשטין בצופה האנגלי סדרא חדשה חי"ט, 1929, עמ' 233, ומ"ש הרי"ל זלוטניק במחברות מני קדם עמ' 21.</i><br>אבל בכי"ע כאן: וברכה אחרונה <b>שבקרית שמע</b>.<sup class="footnote-marker">37</sup><i class="footnote">בתוספתא ד' ראם הביאו את שתי הנוסחאות, כלומר גי' ד וכי"ע, וזהו תיקון המו"ל ע"פ כי"ע, ואיננה בשום דפוס עתיק.</i> וכן כותב ר' אליהו מנחם מלונדריש בפירושו לברכות (כת"י הספריה הלאומית בירושלים 90, דף 78 ע"א): ולפי התוספתא שמנה (=שמונה. ושמא צ"ל: שמנתה) ברכה אחרונה של ק"ש קצרה נפלאת היא בעיני איך הורגלו בה לומ' אור יום הנץ.<sup class="footnote-marker">38</sup><i class="footnote">עיין בס' אוצר השירה והפיוט לר"י דאווידזאן ח"א, עמ' 99 מספר 1958.</i> מיהו בפריש' ר' יהודה אומ' שאינה בתוספת' (עיין בתוספ' ר' יהודה י"א א' ומ"ו א'). <b>ובתוספ' שלנו מצאתיה</b>. וכן היתה גירסא זו גם לפני הראבי"ה, שכ"ה כותב (ה' ברכות סי' ל"ז, ח"א עמ' 23): מפורש בתוספתא ובירושלמי דמכילתין וכו' וברכת הזימון וברכה אחרונה <b>שבקריאת שמע</b>.<sup class="footnote-marker">39</sup><i class="footnote">נראה שהעתיק ע"פ התוספתא, ובירושלמי בוודאי הגירסא הנכונה היא: וברכה אחרונה של ברכת המזון, כמו שהוא לפנינו בכל הנוסחאות ובראשונים, עיין אהצו"י עמ' 25 ואילך. ועיין להלן הע' 40.</i><br>והנה גי' כי"ע המקויימת ע"י הראבי"ה ור"א מלונדריש צריכה לפני לפנים, כי אין דרך הסופרים להכניס תיקונים ממין זה לנוסח התוספתא, כדי לקיים פירוש רש"י במשנתנו שאחת קצרה היא ברכת [השכיבנו], כלומר ברכה אחרונה שבק"ש. ויותר מסתבר שהנוסחאות שלנו תוקנו ע"פ ה"ז להלן או ע"פ הירושלמי. והנכון הוא כגי' כי"ע, וברכה האחרונה שבברכת המזון <b>לא</b> נמנית בין הקצרות שאסור להאריך בהן ולהכניס בהן עניינות אחרים. ולהלן בה"ז נמנית ברכה אחרונה שבברכת המזון בין הברכות שאין חותמין בהן בברוך, ולפיכך לא יכלה התוספתא לכלול ה"ז שלהלן בבבא זו.<sup class="footnote-marker">40</sup><i class="footnote">אבל משיטת הירושלמי נראה שהן הברכות שמקצרין בהן הן הן הברכות שאין חותמין בהן. והירושלמי באמת לא הזכיר ה"ז שלהלן, כפי שכתבנו לעיל. וכאן גרסו: ברכה אחרונה של ברכת המזון, עיין מ"ש לעיל הע' 39. ואפשר שהברייתא כאן היא ברייתא בבלית (עיין ברכות מ' א' ופסחים ק"ד ב'), ובכי"ו ובד נוסחה ע"פ שיטת בני א"י, עיין מ"ש במבוא לתס"ר ח"ד עמ' י"ג.</i> ועיין מ"ש לעיל סד"ה שמקצרין.
<b>אלו ברכות וכו'. </b>מפתח לר"ן י"ב א' (י"ד רע"א), ס' הפרדס, שבה"ל, רשב"א ומאירי הנ"ל. ובירושלמי הסדר הפוך, והיינו מקודם הבבא שלנו, ואח"כ: אלו ברכות שמקצרין בהן וכו'. 
<small>32.</small> <b>מברכות וכו'. </b>עיין בפי' הקצר. וכן צריך המברך לכוין את השעה מתי להאריך ומתי לקצר, עיין מכילתא בשלח (ויהי פ"ג עמ' 97, ויסע פ"א עמ' 155) ספרי בהעלותך (סוף פיס' ק"ה, עמ' 104) ובבלי כאן ל"ד א'.<br>ובבבלי (נ' א') נתנו כמה דוגמאות להיכר חכמת המברך מתוך ברכותיו, ולא נזכרו כלל במקורות א"י. ולא עוד אלא שאמרו שם: אמר ר' יוחנן וכו' על המזון שאכלנו הרי זה בור. ומאמר זה יתכן בשיטת בני בבל גרידא.<sup class="footnote-marker">41</sup><i class="footnote">עיין לעיל הע' 33. ובבבלי הנ"ל בכ"י פריס (עיין דק"ס קל"ג ע"א הע' ד'): א"ר וכו' על המזון שאכלנו וכו', ושמא א"ר=אמר רב, ואמר ע"פ מנהג בני בבל.</i> אבל בא"י הזכירו מזון בברכת הזימון.

Halakhah 7

<small>33.</small> <b>אלו ברכות וכו'. </b>בירושלמי לא נעתקה בבא זו, ועיין מ"ש לעיל ה"ו סד"ה שמקצרין ובהערה 40 שם. ועיין בפיה"מ להר"מ פ"א סמ"ד, וגם מכאן קשה על פירושו המחודש. 
<small>34.</small> <b>הזימון. </b>כ"ה בכל הנוסחאות (בד"ח שבשו: המזון). וכ"ה בתוספ' ר' יהודה מ"ו ב' (ל"ג ע"ד) ובתוספ' הרא"ש שם. וכן בפי' אליהו מלונדריש (כת"י ירושלים 78 סע"א): ומדמני בתו' בברכת הזימון בהדי ברכות שאין חותמין וכו'. וברשב"א (מ"ו א' סד"ה תדע) רא"ה שם (סוף עמ' קמ"ז והובא בשטמ"ק שם כ"ה ע"ב) בטעות: וברכת הזן. ובמנהיג (ה' סעודה סי' ט"ז, מ' ע"א): בתוספתא אלו ברכות שמקצרין בהן וכו' על ברכת המזון שהיא המוציא וכו', עיין מ"ש לעיל ה"ו ד"ה ברכת הזמון. 
<b>שבברכת המזון. </b>בתוספ' ר' יהודה הנ"ל בט"ס: של ברכת הזימון. אבל בשאר הראשונים הנ"ל כלפנינו. ובמנהיג הנ"ל: ובברכה אחרונה [של ברכת המזון], שהיא הטוב והמטיב. 
<small>35.</small> <b>היה חותם וכו'. </b>מנהיג הנ"ל, תוספ' מ"ט א' ד"ה מאן, תוספ' ר' יהודה (=פי' ר"א מלונדריש כת"י הנ"ל, 78 ע"ב) מ"ו ב' הנ"ל, שם מ"ט א' ד"ה ומאן (ל"ו ע"ג), רשב"א הנ"ל, שם מ"ט א' סד"ה והא, רא"ה עמ' קמ"ח, תוספ' הרא"ש מ"ו ב' (ונשמטה שם פיסקא זו, ולא נשרדו שם אלא המלים "ומאריך בה", עיי"ש), שם מ"ט א' ד"ה מאן (ל"ד ע"א). ובמאירי מ"ו סע"א (163 ע"א): והוא שאמרו בתלמו' המערב (ליתא בירושלמי) שבפרק ראשון ר' יוסי הגלילי היה מאריך (צ"ל: חותם) בברכה אחרונה של ברכת המזון ומאריך בה.<br>ובראשונים הנ"ל (עיין בתוספ' ובתוספ' ר"י ועוד) הסיקו מכאן שר' יוסי הגלילי סובר שברכת הטוב והמטיב היא מדאורייתא (עיין בבלי שם מ"ט א'). ובסוף מס' שמחות: המברך בבית האבל אינו מברך רביעית דברי ר' יוסי הגלילי. והגר"א הגיה שם: מה הוא אומר בברכה רביעית הטוב והמטיב. ויפה שער הר"י זלוטניק (מחברות מני קדם עמ' 18 ואילך) שהגר"א הגיה ע"פ התוספות הנ"ל שהוכיחו מכאן שר"י הגלילי סובר שברכת הטוב והמטיב דאורייתא, והרי מוכח בבבלי כאן (מ"ו ב') שלמ"ד הטוב ומטיב דאורייתא אין עוקרין אותה בבית האבל. אבל עדיין ספק גדול אם אפשר לנו להגיה על סמך הקושי הזה את כל הנוסחאות של מס' שמחות. ועיין מ"ש להלן פ"ו ה"א.

Halakhah 8

<small>36.</small> <b>ששוחין וכו'. </b>הסדר שבנוסח שלנו מתאים לסדר שלנו בה"ה, כלומר, מתחילה: לשוח וכו' ואח"כ לפתוח בברוך וכו', עיין מש"ש. וכן נסדרו הברייתות גם בסוגיית הירושלמי כאן. ועיין מ"ש הרל"ג בפירושים לירושלמי ח"א עמ' 180, ודבריו צריכים תיקון לפי מ"ש לעיל. והברייתא שלנו נוספה למשנתנו פ"ה (בין מ"ד ומ"ה) בנוסחאות הרי"ף (וכן היה כבר ברי"ף לפני הרא"ה, עיי"ש עמ' ק') ובמשנת המאירי (עיי"ש 116 ע"א). ועיין דק"ס עמ' 185 הערה ר'. 
<b>מודים וכו'. </b>וכ"ה בירושלמי ובב"ר. ובבבלי: בהודאה תחלה וסוף. וברשב"א (ל"ד ב' ד"ה רבא כרע) ובתוספ' הרא"ש (שם) רצו להגיה את הברייתא שבבבלי ולמחוק משם "תחילה וסוף". וכבר העיר בקונטריס תפלת כל פה (שיח יצחק לחגיגה, ע"ט ע"ד) שכ"ה גם כאן ובירושלמי ובב"ר, ודוחק למחוק את כל הגירסאות. 
<small>37.</small> <b>השח וכו'. </b>וכע"ז גם בירושלמי ובב"ר. ובבבלי: ואם בא לשוח בסוף כל ברכה וברכה ובתחלת כל ברכה וברכה. ובפי' תלמידי ר"י על הרי"ף (פ"ה סי' ק"ל) כתבו: "ומדקאמר בסוף כל ברכה וברכה למדו מקצת המפרשים (ר"י בתוספ' ל"א א' ד"ה ומוצאו ועוד) דדוקא בתחלת ברכה או בסוף ברכה אמרי שלא ישחה אבל באמצע הברכה שוחה וכו'. ברם גם בבבלי בכי"מ (עיין דק"ס שם) גורס: ואם בא לשחות בכל ברכה וברכה וכו'. 
<b>מלמדין אותו וכו'. </b>בשו"ת ר"א בן הר"מ סי' ס"ב (הוצ' רא"ח פריימן עמ' 64): כלומר מלמדין אותו שאינו צריך שמא טועה ומדמה שכך היא חובתו, ואינו חייב בזה וכו'. וכמובן שרבינו נדחק לפרש כן מפני שיטתו הכללית בעניין זה, עיין מ"ש נפתלי וידר במחברתו "השפעות אסלאמיות על הפולחן היהודי" עמ' 55, ומ"ש הרל"ג בפירושים ח"א עמ' 181. ועיין מ"ש להלן פ"ג ה"ו. 

Halakhah 9

<small>38.</small> <b>שפותחין וכו'. </b>עיין רשב"א י"א א' ד"ה אחת ומאירי מ"ו א' (161 רע"א) ובאהצו"י עמ' 30. 
<small>39.</small> <b>הסמוכה לשמע וכו'. </b>בירושלמי: ואם היתה ברכה סמוכה לחבירתה, כגון ק"ש ותפילה וכו'. ומלשון זו משמע שהסמיכות גורמת לברכות ק"ש שלא יפתחו בברוך. ובבבלי: וברכה הסמוכה לחברתה וברכה האחרונה שבקריאת שמע. ופירש"י (מ"ו ב'): אעפ"י שק"ש מפסיק בנתים, אברכות דלפניה היא סמוכה, והויא ליה סמוכה לחברתה. ומן הירושלמי סיוע לפירושו. אבל מסדר הלשון בתוספתא כאן משמע שברכה הסמוכה לשמע (בין מלפניה ובין מלאחריה) אינה פותחת בברוך לאו מטעם סמיכות, אלא משום שכ"ה מטבע של ברכה. וכן ברשב"א הנ"ל: וכ"ש אמת ויציב שהיא אינה סמוכה, וכדעת הגאונים ז"ל (עיין אוה"ג, התשובות, עמ' 108), וכדמשמע בתוספתא וכו'. ולהלן שם כתב: "תניא בתוס' כל הברכות כלן פותחין בהן בברוך וכו' ומשמע מיהא דאמת ויציב ואמת ואמונה אינן סמוכות לברכות שלפני ק"ש אלא כך נתקנו מעיקרא שלא לפתוח בברוך ולחתום בברוך". ועיין גם בשו"ת שלו ח"א סי' שי"ז וסי' שי"ח (וציין להן בח"ד) ובארחות חיים ח"א ה' ברכות סי' ע"א, מ"א ע"ג. 
<small>40.</small> <b>ואין עונין וכו'. </b>להלן פסחים (פ"י ה"ז): המקרא את בניו קטנים צריך להיות עונה עמהן וכו' עונה עמהם וכו'. והפירוש הוא שבכל מקום הגדולים עונים בהלל <b>אחרי</b> המקריא ומוציאין גם את המקריא (עיין להלן סוטה פ"ו ה"ב ואילך ובמקבילות, ובירושלמי כאן ספ"ח ובמקבילות), אבל אם הגדול מקריא את הקטנים אינו יוצא בענייתם, ולפיכך "עונה עמהם". (ועיין במשנת סוכה פ"ג מ"י, אלא ששם חוזר על כל מלה ומלה שהקטן אומר, ולפיכך עונה אחריהן, עיי"ש). כללו של דבר כל העניות שבברכות ושבתפילה היו עונין <b>אחר</b> המברך (עיין גם ספרי האזינו ש"ו, עמ' 342), כדי להוציא גם את המברך חוץ מעניית קדושה (עיין להלן) שכולם עונים יחד.<br>ובאבודרהם (סדר תפלות של חול, ד"ו שכ"ו מ"ג ע"ד) הביא את התוספתא ולא פירש אותה, אבל מתוך העניין שם מוכח שהוא פירש המברך - הכהן המברך, והכוונה לפסוקים שעונין אחרי ברכת כהנים. וקשה לפרש כן את הברייתא, ובלשון תנאים ברכות כוללות גם ברכות ק"ש ותפילה. ועיין מ"ש להלן בשם הראבי"ה.
<b>ר' יהודה וכו'. </b>בפרקי דר"א ספ"ד:<sup class="footnote-marker">42</sup><i class="footnote">כגי' כת"י ג', עיין בהוצ' ר"מ היגר במאסף חורב, אלול תש"ד, עמ' 94 הערה 100. וכן הגיה הרד"ל מדעתו, עיי"ש י"א רע"ג, אות נ"ז.</i> זה קורא וזה עונה ואומרים קדוש קדוש וכו'. ועיין בבלי חולין צ"א סע"ב. וברוקח (ה' ברכות סי' ש"כ): שליח ציבור אומר קק"ק עם הציבור דתניא בתוספתא ר' יהודה היה עונה עם המברך וכו'. הרי לך שפירש שהחידוש הוא שגם הש"צ עונה, כלומר כולם עונים יחד.<br>ובראבי"ה (ח"א סי' ס"ו סוף עמ' 41): ובתוספתא דמכילתין תניא אין עונין עם המברך, פי' עם שליח ציבור האומר יוצר אור, ומסיים ר' יהודה היה עונה עם השליח ציבור קק"ק וכו'. ונ"ל שהוא מלשון ותען להם מרים וגו' וענו הלוים וגו', דהיינו בקול רם, ור' יהודה היה עונה [עמו] בקול רם קק"ק.<sup class="footnote-marker">43</sup><i class="footnote">ועיין בהגה"מ סדר תפילות כל השנה אות ג'. ובתס"ר ה"א עמ' 13 העירותי על ש"ע האר"י ז"ל (תיקון על הכעס סי' י"ח): והיה אומר נקדישך ונעריצך ב' תבות אלו בקול רם וגם ק' ק' ק' וכו', והטעם שני תיבות נקדישך ונעריצך כתוב בתוספ' דמסכת פאה וכו'. ופירשתיו ע"פ דברי הראבי"ה, עיי"ש. עכשיו מצאתי שכבר קדמני בכל זה בקונטריס תפלת כל פה (שיח יצחק לחגיגה ע"ה ע"ג), ועיי"ש שהעיד גם על המדרש במ"ר פ"ד, כ': כיון שהגיע העובר לפני התיבה לקדושת השם הגביה את קולו ואמר ק' ק' ק' וכו'.</i> ואיכא למימר דלא פליגי (כלומר, שהת"ק לא דבר בקק"ק, ועיין בהערת המו"ל שם). ואי נמי פליגי נהוג עלמא כר' יהודה.<sup class="footnote-marker">44</sup><i class="footnote">ועיין להלן שהעיר על הבבלי בסוטה ל' ב': ר' נחמיה אמר כסופר הפורס על שמע בבית הכנסת שהוא פותח תחלה והן עונין אחריו, ומפרש התם ויאמרו, דאמור כולהו בהדי הדדי, לאמר, דפתח משה ברישא. והך ענייה לאו בקול רם הוא. אי נמי פליג וקיימא לן כרבנן, שאף ר' יהודה לא הזכיר אלא קק"ק.</i> והשאר אם חפץ יקרא עמו בלחש, אי נמי מכוון ונפיק דשומע כעונה. אבל בח"ב (סי' תקפ"ד, עמ' 311) כתב רבינו: ובתוספתא דברכות פרק קמא תניא אין עונין עם המברך קק"ק וכו' וברוך ה' ממקומו עיי"ש (והנוסח משובש שם).<sup class="footnote-marker">45</sup><i class="footnote">ושמא היו קדמונים שפירשו כאן שהיחיד שכבר התפלל אין עונה קדושה עם המברך, עיין בשו"ת הרשב"א ח"א סי' רמ"ט, ובב"י טאו"ח סוף סי' קכ"ה, ומ"ש בתשלום תוספתא עמ' 54.</i>

Halakhah 10

<small>41.</small> <b>מזכירין וכו'. </b>רוב הראשונים פירשו שהכוונה לפרשת ציצית שבק"ש, אבל הגר"א בשנו"א ובשאגת אריה סי' ט' הכריעו שהכוונה לזכירת יציאת מצרים בברכות ק"ש, אבל פרשת ציצית לא קראו אפילו לר"א בן עזריה, וכפשוטה של משנתנו (פ"ב מ"ב. ועיין גם ספרי שלח פי' קט"ו, 126). וכיוונו בפירושם לדעת רבינו הלל בפירושו לספרי (ראה פי' ק"ל, מ"ח סע"א) שכתב: "ולא זכיתי שתאמר יציאת מצרים בלילות, דהיינו דמזכירין יציאת מצרים בברכה שלאחר ק"ש, עד שדרשה בן זומא". וכל השאלה כאן היתה רק בזכירת יציאת מצרים בברכה, אבל פרשת ציצית לא קראו אפילו בזמן האמוראים, עיין בירושלמי בסוף פירקין ובבבלי י"ד ב'. ועיין מ"ש להלן רפ"ב, ובשו' 5 שם. ונראה שכמה מן הראשונים עמדו על הלשון "מזכירין" שהוא מתייחס לברכות ק"ש<sup class="footnote-marker">46</sup><i class="footnote">עיין בפי' ר' ישעיה דטראני על ההגדה, שערי גאולה, עמ' 15; שבה"ל השלם בשמו סי' רי"ח, צ"ד ע"א. ועיין גם ברשב"א ובמאירי סוף פירקין.</i> אלא שלדעתם הא בהא תליא, ואחרי שהזכירו יציאת מצרים בברכות ק"ש הזכירוה גם בק"ש עצמה. ועיין מה שהאריך בזה הרל"ג בפירושים לירושלמי ח"א, עמ' 207. 
<small>42.</small> <b>אמ' ר' לעזר וכו'. </b>במשנה שבירושלמי, וכן בפיסקא שבתלמוד שם: אמר <b>להן</b> ר' אלעזר וכו'. וכ"ה בנוסח ההגדה של פסח להר"מ ובכל ההגדות התימניות (ועיין גם בשבה"ל השלם סי' רי"ח, צ"ד ע"א). ולפי גירסא זו משמע שהדברים הללו נאמרו בליל פסח בבני ברק.<sup class="footnote-marker">47</sup><i class="footnote">עיין בהגדה שם ובפירוש מאיר עין לר' מאיר איש שלום עמ' 86. ועל סדר ההיסב, עיי"ש עמ' 23 ועמ' 85.</i> ברם אין הדבר מתקבל כלל, שהרי לפי פירוש הירושלמי בסוגיין "הריני כבן שבעים שנה" הוא פשוטו כמשמעו, כלומר שר"א בן עזריה היה כבר זקן באותה שעה,<sup class="footnote-marker">48</sup><i class="footnote">עיין במלא"ש למשנתנו. וביפה עינים כ"ח א' סד"ה דקאמר ציין למאמר ר' יהושע במכילתא בא פט"ז, עמ' 59: הריני כבן שבעים שנה ולא זכיתי לדבר זה בלתי היום.</i> ושני התלמודים מודים (עיין במלא"ש למשנתנו) שראב"ע נתמנה לנשיא בילדותו, ולפ"ז עברו כחמישים שנה מיום התמנות ראב"ע לנשיא עד שזכה שתיאמר יציאת מצרים בלילות. ואינו מסתבר כלל שכחמישים שנה אחרי "בו ביום" היה עדיין ר' אליעזר בן הורקנוס חי ומיסב יחד עם ר' אלעזר בן עזריה הזקן בבני ברק. ולפיכך נראה שהמסדר האחרון של ההגדה הכניס לשם את משנתנו, ואח"כ חשבו שהויכוח היה בבני ברק. 
<small>42-43.</small> <b>ולא זכיתי שאשמע וכו'. </b>"שאשמע" ליתא בד במשנתנו ובספרי הנ"ל. וכנראה שיש כאן פירוש שנכנס מן הגליון, והפירוש פירוש אמיתי הוא, כפי שמוכח מדברי ר' יהושע במכילתא (בא פט"ז, עמ' 59). ובפיה"מ להר"מ: לא זכיתי לדעת הרמז שנרמז בכתוב בחיוב פרשת צצית בלילה וכו', ועיין גם בפי' הראב"ד שהובא ברשב"א בסוף פירקין.<br>ובתיו"ט למשנתנו: "ולא זכיתי פי' הרב ולא נצחתי. גם בערוך [כתב] דיש מפרשים כן". וכבר באר בהפלאה שבערכין (ערך זך) שדברי הערוך בשם יש מפרשים עונים על המאמרים בגמרא בהא זכינהו ר' פלוני לר' פלוני, אבל לא על משנתנו. ולא עוד אלא שבשלשה כתי"י של הערוך חסרה לגמרי הפיסקא "וי"מ עניין ניצוח" (עיין בתוספות ערה"ש ערך זך). ברם עצם הפירוש הוא של כת קודמין, שכן פירש ר' אפרים קלעי<sup class="footnote-marker">49</sup><i class="footnote">לפי שבה"ל הנ"ל צ"ד ע"א. ועיין מ"ש ר"ש אסף על ר' אפרים קלעי בסה"ז לרצ"פ חיות עמ' ל' והרי"ן אפשטין במבוא לנוה"מ עמ' 1304.</i> וכ"ה בפי' ההגדה של פסח לרש"י<sup class="footnote-marker">50</sup><i class="footnote">סדור רש"י עמ' 191, ובמקבילות, עיין בהערות בובר שם. אבל בפירש"י שבס' הפרדס ד' קושטא י"ג ע"ד חסר פירוש זה. וכן ביבין שמועה להרשב"ץ (מ' ע"א): ולא פי' כן רש"י.</i> ולר' ישעי' דטראני, במאירי בסוגיין ועוד. אלא שלא מצאנו מובן זה ל"זכה" במשניות ובברייתות.<sup class="footnote-marker">51</sup><i class="footnote">עיין בפירושים להר"ל גינצבורג ח"א עמ' 206. ועיין בבבלי סנהדרין ל"ט א' וע"ז י' ב' שהעיר עליהם רש"י.</i><br>ולפי פירוש ר' אפרים קלעי ברור שר"א בן עזריה סבר שמזכירין יציאת מצרים בלילות גם לפני שדרשה בן זומא, אבל לפי הפירוש "לא זכיתי שאשמע" הרי אין הוכחה מתוך המשנה והברייתא על דעת ר"א בן עזריה לפני דרשת בן זומא. ור' ישעי' דטראני בפי' ההגדה כתב שראב"ע היה סבור לפני כן שאין מזכירין יציאת מצרים בלילות, כחכמים.<sup class="footnote-marker">52</sup><i class="footnote">אמנם הר"י דטראני פירש ולא זכיתי - ולא נצחתי, אבל כבר תמה עליו הר"מ פיזאנטי (חקת הפסח ט"ו ע"ב) שלפי פירושו מה נצחון יש כאן. וצ"ע.</i> ועיין מ"ש להלן בסמוך.
<small>45.</small> <b>הלילות וכו'. </b>עיין ספרי שופטים פיס' קס"א עמ' 212. 
<b>וחכמים וכו'. </b>מגי' ד וכי"ע משמע קצת שהכל הוא מדברי ר"א בן עזריה והוא הביא גם את דעת החכמים, ושמא סבר כמותם לפני כן, עיין בח"ד ומ"ש לעיל בסמוך. 
<small>46.</small> <b>וכי מזכירין וכו'. </b>נוסח התוספתא בדברי בן זומא מתאים לבבלי (י"ב ב'), ונוסח המכילתא הנ"ל לירושלמי סוף פירקין. 
<small>48.</small> <b>ולא יאמר וכו'. </b>וכ"ה בכי"ע ובירושלמי ובבבלי, כלומר הפסוק בירמיה כ"ג, ח'. אבל בד מעתיק רק תחלת הפסוק: "לכן הנה ימים באים נאם ה' וגומר". וכן בירושלמי כי"ר: לכן הנה ימים באים נאם ה' לא יאמר עוד חי ה' אשר העל' וג'. ונראה שזו היא הגירסא הנכונה והכוונה לירמיה ט"ז, י"ד-ט"ו. וזכר לדבר שבכל הנוסחאות בתוספתא ובירושלמי: <b>יאמר</b>, וכן בבבלי בכ"י, עיין דק"ס עמ' 57. אבל בירמי' כ"ג: <b>יאמרו</b>. וכן מפורש במכילתא (בא, עמ' 60) שבן זומא הביא ראיה מירמי' ט"ז, ור' נתן הוכיח מיתור הלשון שבירמי' כ"ג שלא כבן זומא. וכבר העיר ע"ז מהר"צ חיות בהגהותיו לבבלי במקומו. 
<small>52.</small> <b>עוד שמך יעקב. </b>בשאר הנוסחאות לנכון: שמך עוד יעקב, כמו שהוא במקרא. והנה מלשון הברייתא כאן ובירושלמי ובבבלי מוכח שזהו דרש החכמים, אבל במכילתא הנ"ל (עמ' 59) מפורש שזהו דרש ר"א בן עזריה. (ואין להגיה במכילתא, שכ"ה בכל הנוסחאות שם). והמעיין שם יראה שבפסוק זה סיים ר"א בן עזריה את ראיותיו, וכוונתו שביעקב גרידא לא נעקר לו שמו הראשון, מפני שכן אפשר לדייק מן הכתוב עצמו<sup class="footnote-marker">53</sup><i class="footnote">עיין בתורה שלמה להרמ"מ כשר, וישלח עמ' 1351, הערה נ"א.</i> אבל בשאר מקומות בטל השם הראשון, עיי"ש. וכנראה שיש כאן מסורות חלוקות. ועיין להלן.<sup class="footnote-marker">54</sup><i class="footnote">ועיין בפירושים להרל"ג ח"א עמ' 219.</i> 

Halakhah 11

<small>54.</small> <b>אל תזכרו וכו'. </b>וכ"ה בירושלמי ובבבלי בכ"י (עיין דק"ס עמ' 58, הע' פ'). ונ"ל שכל הברייתות בתוספתא מוסרות בעיקר את דרשות בן זומא ור"א בן עזריה שמשנתנו סתמה כמותם, אלא שלמעלה הפסיקו באמצע בתשובת החכמים. ומכאן ואילך הן הוכחות ר"א בן עזריה. ואעפ"י שפסוק זה לא הובא במכילתא (עמ' 59), אבל המשל ושאר הדרשות הבאות נזכרו שם, ומוכרח מתוכה שהן של ראב"ע, וכן מוכח גם מן העניין כאן. 
<small>57.</small> <b>של גוג. </b>עיין בשנו"ס. ובבבלי (י"ג א'): <b>עתה תצמח</b>. תני רב יוסף זו מלחמת גוג ומגוג. משל וכו'. ובירושלמי: עתה תצמח. זו של גוג. ולפנינו בכי"ו הרכבה של נוסח הבבלי והירושלמי. 
<b>משלו משל וכו'. </b>במכילתא (עמ' 59): ר' שמעון בן יוחאי אומר למה הדבר דומה וכו'. 
<small>58-59.</small> <b>מעשה הזאב. </b>בבבלי בהוצ' שלנו חסר, אבל ישנו בכתי"י, עיין דק"ס עמ' 58 ועמ' 390. ואעפ"י שהמשל בבבלי (לפי כתה"י והראשונים) הוא בארי, דוב ונחש (עיין בפתיחה דאסתר רבה סי' ה' ובבלי סנהדרין צ"ח ב'), מ"מ גם לפי גירסת הבבלי הצרה האחרונה משכחת את שלפניה. והכל הוא מדברי ר"א בן עזריה. 

Halakhah 12



Halakhah 13



Halakhah 14

<small>67.</small> <b>אע"פ שחזר וכו'. </b>מפתח לר"ן גאון ספ"א (י"ד ע"א). 
<small>70.</small> <b>משה משה וכו'. </b>בילקוט שמואל רמז צ"ז בשם התוספתא. ובפי' הר"י ברצלוני לס' יצירה ריש עמ' 55 נעתק סתם בלי הזכרת המקור. 

Halakhah 15

<small>72.</small> <b>כיוצא בו וכו'. </b>ילקוט תלים רמז תתט"ו וירמיה שכ"א, וערוגת הבושם הוצ' אורבך ח"ב עמ' 157 בשם התוספתא. וכל הדרשות מכאן עד סוף הפרק אינן במקבילות, והובאו לכאן ע"י המסדר כהמשך לדרשות ראב"ע, והיינו שהשם שלם לא נתקיים לירושלים, ומפני מה קראה הכתוב אח"כ שלם, כדי ללמדנו שהשכינה היתה בירושלים בשעה שעדיין לא היתה בנויה, שלא היתה אלא הר. ועיין בספרי דברים פיס' שנ"ב עמ' 410. ועיין מ"ש הרחיד"א בספרו ראש דוד, ויצא, כ"ה ע"ג וע"ד. 
<small>77.</small> <b>שנ' ויהי בשלם וכו'. </b>עיין גי' ד. אבל גירסתנו מקויימת ע"י כי"ע וערוגת הבושם הנ"ל (ובילקוט הפיסקא מקוצרת), ועיין ספרי ואתחנן פי' כ"ח, עמ' 45. 
<small>78.</small> <b>שלם וכו'. </b>הראיה היא מן הפסוק שמביא להלן. ובערוגת הבושם הנ"ל סדר הדברים יותר הגיוני. ועיין ספרי הנ"ל וב"ר פנ"ו, י', עמ' 608. 

Chapter 2



Halakhah 1

<small>1.</small> <b>יציאת מצרים וכו'. </b>ברייתא זו לא הובאה בבבלי. ובירושלמי: הקורא את שמע <b>בבוקר</b> צריך וכו', כלשונה כאן. ויפה הרגיש הרל"ג (פירושים ח"א 125) שהסגנון "שמע בבוקר" (במקום "שמע של שחרית") מוכיח שברייתא זו עתיקה היא, מזמנם של ב"ש וב"ה, ובאותו זמן עדיין לא הזכירו יציאת מצרים בלילות (עיין מ"ש לעיל פ"א רה"י). ברם בתוספתא אין "בבוקר" בשום נוסח, ומסתבר שהיא מבארת את משנתנו "מזכירין יציאת מצרים בלילות" (פ"א מ"ה), כלומר צריך שיזכירה באמת ויציב.<sup class="footnote-marker">1</sup><i class="footnote">כידוע, אמרו בא"י אמת ויציב גם בלילה, עיין ירושלמי פ"א ה"א, ב' ע"ד.</i> ועיין מ"ש להלן משמו"ר פכ"ב. 
<small>2.</small> <b>מכת בכורים וכו'. </b>בירושלמי: קריעת ים סוף ומכת בכורים.<sup class="footnote-marker">2</sup><i class="footnote">עדות צוק' על גירסת כי"ו כאן אינה נכונה.</i> ובנוסח א"י של ברכה זו<sup class="footnote-marker">3</sup><i class="footnote">קטע מן הגניזה שפרסם שכטר בצופה האנגלי סדרא ישנה ח"י, 1898, עמ' 656. ועיין גם בשנתון של צינציניטי ח"ב עמ' 295.</i> נזכרו מלכות וקריעת ים סוף, אבל לא מכת בכורות. ועיין גם בבבלי י"ד ב'. ולפ"ז נוסח הירושלמי מדוייק, מפני שלמעשה כבר נהגו להזכיר בברכה זו קריעת ים סוף, אלא שאחרים הצריכו להוסיף בה אף מכת בכורים. ופשיטא שהמוסיף צריך להקדימה לקריעת ים סוף. ובשמו"ר פכ"ב, ג': שנו רבותינו הקורא את שמע צריך להזכיר קריעת ים סוף ומכת בכורים באמת ויציב. <b>ואם לא הזכיר אין מחזירין אותו</b>. אבל אם לא הזכיר יציאת מצרים מחזירין אותו וכו'. ואף מכאן אנו רואים שהזכרת קריעת ים סוף ומכת בכורים באמת ויציב עדיין היתה רופפת בידם. ומסדר המדרש הקדים קריעת ים סוף למכת בכורות ע"פ נוסח הירושלמי, עיין מ"ש לעיל. 

Halakhah 2

<small>3.</small> <b>הקורא וכו'. </b>רשב"א י"ג ב' ד"ה שמע, מאירי שם (ויש שם השמטה), שו"ת הרשב"א ח"א סוף סי' שד"מ, ועיין להלן. 
<b>שיכוין וכו'. </b>בהשלמה עמ' 6 (וממנו אצל שאר הראשונים) באר שכוונת הלב כאן היא כמשמעה, שיכוין לבו לשם (עיין אהל מועד לר"ש ירונדי כ' ע"א וברא"ה עמ' י"ט), ואינו עניין לכיוון לבו שבמשנתנו רפ"ב. ועיין בבלי שם י"ג א'. 
<small>5.</small> <b>האחרון וכו'. </b>בירושלמי: בפרק שני יצא. והיא היא, שהרי כבר אמרנו לעיל בריש פירקין שבק"ש של ערבית אנן קיימין בתוספתא, ובזמן התנאים עדיין לא קראו בא"י בלילה יותר משתי פרשיות, עיין מ"ש לעיל פ"א רה"י. ובבבלי: כיון שכיוון לבו בפרק ראשון שוב אינו צריך. והסיקו הרשב"א והמאירי הנ"ל שמלשון התוספתא משמע שאם לא כיוון בפרק ראשון לא יצא אפילו בדיעבד, עיי"ש. 

Halakhah 3

<b>למפרע וכו'. </b>רשב"א ל"ד א' ד"ה רב אשי, מאירי שם ד"ה מי שטעה (115 ע"א). 
<b>וכן בתפלה. </b>המלים הללו לא היו לפני הירושלמי בתוספתא לא כאן ולא במגילה רפ"ב (עיין בירושלמי כאן ובמגילה רפ"ב), אבל היו לפני הבבלי לכל הפחות בתוספתא מגילה רפ"ב, כפי שמוכח מן הבבלי מגילה י"ז א'. ולכאורה נראה מברייתא זו שגם בתפילה לא יצא אם הקדים ברכה לחברתה שלא ע"פ הסדר. וכבר הוכיחו ממנה (מן הברייתא שבבבלי מגילה י"ז א') הרי"ף (כאן פ"ה סי' קכ"ט. ועיין גם בס' האשכול ח"א, הוצ' הר"ש אלבק עמ' 29) ושאר פוסקים שגם בברכות אמצעיות הסדר מעכב. ואם השמיט ברכה מן האמצעיות חוזר ומתחיל ממנה וקורא ע"פ הסדר עד הסוף (עיין להלן ה"ד ומש"ש). והיא בניגוד לשיטת רב האי (הצופה ההגרי ח"ו עמ' 198, אוה"ג, הפירושים עמ' 47), ר"ה (אוה"ג שם, נספחים עמ' 42), רש"י ובעה"מ שפירשו בדעת רב אסי (בבלי כאן ל"ד א') שאם דלג ברכה מן האמצעיות, ונזכר לפני שהתחיל באחרונות אינו חוזר כלל, אלא אומרה במקום שזוכרה.<br>ברם הרשב"א והמאירי הנ"ל תירצוה לפי שיטת הגאונים שהקורא למפרע פירושו שהקדים את האמצעיות לראשונות או אחרונות לאמצעיות. ופירוש זה מקביל לתוספתא מנחות פ"ו הי"ב (כגי' ד, עיין מש"ש): הלל ושבח ותפלה מעכבות זו את זו, ופירושה: ברכות ראשונות, שהן הלל (שבחו של מקום), וברכות אחרונות, שהן שבח והודאה, (עיין בח"ד שם), ותפלה, שהן ברכות האמצעיות, מעכבות זו את זו, כלומר, סדרן מעכב, והיינו כפירוש הרשב"א בתוספתא כאן. ולפ"ז אף בק"ש (עיין להלן) ואף בהלל (עיין בבלי י"ד א' ומס' סופרים פ"כ ה"ז, 347) ואף במגילה לא יצא אפילו קרא את הפרקים (ועל הפרקים של מגילה, עיין במשנה שם פ"ב מ"ג) למפרע, ולאו דווקא את הפסוקים. וכהלכה שלהלן מתבאר שאפילו קרא למפרע את הפסוקים שבאותו פרק (והקדים עול מצות לעול מלכות שמים) אף הוא לא יצא.

Halakhah 4

<small>6.</small> <b>והשמיט וכו'. </b>וכ"ה בתוספ' ל"ד א' ד"ה אמצעיות, ובתוספ' ר' יהודה שם, וברוקח סי' ש"כ, בתוספ' הרא"ש ט"ז א' ד"ה הקורא, ל"ד א' ד"ה אמצעיות, ומרדכי פ"ה סי' ק"י. אבל בתוספ' ר' יהודה ט"ז א' ד"ה הקורא: וטעה <b>והפסיק</b> בה פסוק אחד וכו'. וכ"ה ברא"ש פ"ב סי' י"ב (בד"ו. ובד"ח תקנו: והשמיט) וכן מעתיקים בשמו באבודרהם סדר שחרית של חול (ד"ו שכ"ו, ל"ג ע"ב) ובשלטה"ג על הרי"ף פ"ב סי' מ"ה (אבל בפ"ה סי' קכ"ח מעתיק בשם הרא"ש כלפנינו). [וכן הוא ברא"ש שם פ"ה סי' כ'.]
<b>לא יחזור וכו'. </b>וכ"ה בד. ובכי"ע: לא יתחיל ויקרא וכו'. אבל ברא"ש פ"ב סי' י"ב הנ"ל: לא יתחיל מראש הפרק וכו'. וכ"ה בתוספ' הרא"ש הנ"ל. וכן מעתיקים בשמו באבודרהם ובשלטה"ג פ"ב הנ"ל. ובשאר הראשונים כלפנינו. וכ"ה לפי נוסח ס"א אף בפיסקי הרא"ש הנ"ל (בד"ח). ועיין בתוספ' ט"ז א' סד"ה הקורא. [להלן עמ' 1142 שו' 3.]
<small>7.</small> <b>באותו פסוק וכו'. </b>מכאן הוכיחו הראשונים (שהבאנו לעיל ובתס"ר מגילה עמ' 230) שלא כשיטת הגאונים הנ"ל. ולכאורה תמוה מאד שהרשב"א [ועיין רשב״א מגילה י״ז ב׳, עמ׳ 73, ומאירי שם (ט״ז ע״א מן הספר).] והמאירי שפירשו את הבבא שלמעלה (ה"ג) בשיטת הגאונים נתעלמו לגמרי מהלכה שלנו שאי אפשר לפרשה בשיטת הגאונים. ונראה שעיקר הקושיא היא מן הרישא, כלומר מה"ג לעיל, מפני שכן מפורש גם בבבלי מגילה י"ז א', אבל הברייתא המקבילה בתוספתא מגילה פ"ב ה"ב הובאה בבבלי שם (י"ח ב') ולא נזכר כלל שכ"ה אף בתפילה, וממילא אפשר לומר עליה שלאו דסמכא היא. 
<small>8.</small> <b>נכנס וכו'. </b>שו"ת הר"א בן הר"מ, ברכת אברהם, סי' ל"ו. 
<b>חציה וכו'. </b>כלומר, אפילו בפרקים אם קרא למפרע לא יצא (עיין מ"ש לעיל), ולא עוד אלא אפילו קרא חציה בציבור, והציבור הרי קרא את הפרשיות כסדרן, מ"מ לא ישלים אח"כ עד מקום שקרא, אלא חוזר וקורא את הכל ע"פ הסדר. ובשו"ת ר"א בן הר"מ הנ"ל הקשו מברייתא זו על פסק הר"מ בפ"ב מה' ק"ש הי"א. ועיין בבאורי הגר"א או"ח סי' ס"ד אות ב'. 

Halakhah 5

<small>10.</small> <b>הקורא וכו'. </b>תוספ' ר' יהודה ט"ז א' סד"ה הקורא. ובפיה"מ להר"מ פ"ב סמ"ג: על הדרך שזכרו בתוספתא וכו', והעתיק את לשון הברייתא שבבבלי כגי' הרי"ף (פ"ב סוף סי' מ"ה). וכ"ה בחיבורו פ"ב מה' ק"ש הי"ג והי"ד. אבל בה"ג פ"ב מברכות (ד"ו ב' ע"א, ד"ב עמ' 24) וכן בראב"ן סי' קנ"ג (מ"ג ע"ד, הוצ' אלבק, נ"א ע"ד) גרסו בבבלי כבתוספתא כאן, עיין דק"ס עמ' 72 בהגהות. ועיין בהגהות הב"ח שם ובב"ח טאו"ח סי' ס"ד. 

Halakhah 6

<small>12.</small> <b>כותבי וכו'. </b>כל הברייתא בה' ס"ת לאחד הקדמונים שנתפרסם בצופה האנגלי סדרא ישנה ה"ט, 1897, עמ' 695, ובמנהיג ה' ברכות סי' כ"ה, עמ' 10. וכנראה ששניהם שאבו ממגילת סתרים לר"ן, עיין תרביץ שי"א עמ' 239, ובהערה 15 שם. 
<small>13.</small> <b>מפסיקי' לקרית וכו'. </b>מתוך העניין משמע שהת"ק השוה אותם לעוסקים בתלמוד תורה. ועיין להלן שבת פ"א ה"ז ומש"ש. 
<b>ר' או' וכו'. </b>דברי רבי ליתא בברייתא שבירושלמי ושבבבלי. ונראה שרבי דימה אותם לעוסקים בצרכי ציבור, עיין בסיפא להלן. וכן בס' הישר לר"ת, פ"ז ע"ב (הוצ' מק"נ עמ' 208): וכותבי ספרים וכו', משום דרבים צריכין להם. ובשו"ת הריב"ש סי' תקי"א: אם הסופר ההוא בקי וכשר ונאמן במלאכתו ואין מוצאין כמוהו, ורבים צריכין לו וכו' צרכי רבים הוא וכו'. ועיין בראשונים הנ"ל ומ"ש להלן שו' 17. 
<small>14.</small> <b>ר' חנניה וכו'. </b>וכ"ה גם לפי מסורת הירושלמי. אבל בבבלי סוכה מבואר בדעתו להפך (ועיין גי' ר"ח שם). וכנראה שכבר עמד על סתירה זו במגילת סתרים לר"ן הנ"ל, עיי"ש. 
<small>15.</small> <b>ר' אלעזר וכו'. </b>וכ"ה בראשונים הנ"ל. אבל בריב"ש הנ"ל בטעות: אמר רבי צדוק וכו'. וגם בבא זו ליתא בירושלמי. ויפה שער בח"ד שבבבלי (שבת י"א א') כיוונו לברייתא שלפנינו. 
<small>17.</small> <b>שלא להסיע וכו'. </b>במנהיג הנ"ל: כי בצרכי צבור יש לחוש שמא יאחר הדבר ויבא לידי הפסק ותקלה. ומלשון ר"ן במגס"ת הנ"ל משמע קצת שסופרי סת"מ דינם כעוסקים בצרכי ציבור, והוא פירש את הברייתא לעניין הקדמת צרכי ציבור לקריאת שמע אבל לא לעניין בטול הקריאה לגמרי, עיין בה' ס"ת הנ"ל. ועיין לעיל פ"א סה"ב ומש"ש. 

Halakhah 7

<b>הכתף וכו'. </b>מאירי י"ג ב' (סד"ח חכמים 41 ע"א), שם כ"ג ב' (ד"ה בתשיעי 78 ע"א). והר"מ לא העתיק ברייתא זו לא בחיבורו ולא בה' הירושלמי שלו (עיי"ש כ"ה ע"א) אלא פסק (פ"ה מה' תפילה ה"ה) כלשון הברייתא בבבלי ב"מ ק"ה ב' (וכ"ה ברי"ף כאן פ"ג סי' ע"ו). אבל בטאו"ח (סוף סי' ס"ג) הביאה בשם הירושלמי. 
<small>18.</small> <b>שפורק וכו'. </b>בירושלמי: אבל לא יתחיל לא בשעה שהוא פורק וכו'. ונוסחא מדוייקת היא, ומוכח מתוכה שהתחלה גרידא (כלומר, פסוק ראשון של שמע) אסורה בשעת עשיית מלאכה, אבל אם כבר התחיל וקרא פסוק ראשון, מותר לו לגמור את כולה אפילו בשעה שהוא פורק. והוא כפירושן של התוספ' ט"ז א' ד"ה הא, תוספ' ר"י שם, ובעה"מ פ"ב סי' מ"ז. אבל רב עמרם גאון, הר"ח והרי"ף ושאר פוסקים פירשו שהכל מודים בפרק ראשון שכולו אסור בעשיית מלאכה.<sup class="footnote-marker">4</sup><i class="footnote">ולעניין כוונה אף מסקנת הירושלמי היא שפסוק ראשון בלבד צריך כוונה, עיי"ש בריש פ"ב, ד' רע"ב. ועיין בבאור הגר"א או"ח סי' ס"ג אות ז'.</i> 
<small>19.</small> <b>ובין כך וכו'. </b>בקיצור ח"ד שבתוספתא הוצ' ראם: ומיירי במשא גדול, אבל במשא קטן פחות מט' קבין מפשילו לאחוריו ומתפלל. ונגררו אחריו המפרשים החדשים. אבל זהו קלקול המקצר, ובח"ד עצמו לנכון: פחות מד' קבין וכו'. וכ"ה בירושלמי כאן ובבבלי ב"מ ק"ה ב'. 
<b>עד שיפרוק. </b>וכ"ה במאירי הנ"ל ובירושלמי. אבל בד בטעות: שעה שיפרק, וצ"ל: [עד] שעה שיפרוק, כגי' כי"ע. 

Halakhah 8

<b>פועלין וכו'. </b>לדעת כמה מן הראשונים ה"ה אף בבעה"ב, עיין בפי' תלמידי ר"י על הרי"ף (פ"ב סי' מ"ו), ברשב"א ט"ז א', במאירי שם ובטאו"ח סי' ס"ג. 
<small>20.</small> <b>בראש התאנה. </b>בירושלמי מפרש: מפני שטרחותן מרובה, כלומר, ולפיכך לא הטריחו עליהם אפילו בתפלה. ובה"ג (ד"ו ב' ע"א): משום דנפיש ענפייהו. ופשוטו של בה"ג כפירש"י: מפני שענפיהם מרובים וכו' ואין שם פחד ליפול, ושלא כטעם הירושלמי. ותלמידי ר"י הנ"ל ובשטמ"ק ט"ז א' פירשו גם את דברי בה"ג ע"פ הירושלמי, עיי"ש. והר"מ (פ"ה מה' תפילה ה"ח) פסק כטעם הירושלמי, ועיין מ"ש בה' הירושלמי להר"מ עמ' כ"ה, אות ט'. ועיין מ"ש להלן. 
<small>21.</small> <b>בעל הבית וכו'. </b>כלומר, בין בזית ובתאנה בין בשאר אילנות. והלכה זו מתיישבת יותר לטעם הירושלמי שהקלו על הפועלים שלא יתבטלו ממלאכתם יותר מדאי, ובבע"ה לא חששו לטרחתו. אבל לטעם הבה"ג (כפירש"י) שבזית ובתאנה מתפללים מפני שאין שם פחד נפילה ויכולים להתפלל שם בכוונה, קשה קצת למה החמירו על בעה"ב. והר"מ השמיט הלכה זו אעפ"י שהובאה בין בירושלמי ובין בבבלי. ועיין במה"פ סד"ה בראש. 

Halakhah 9

<small>22.</small> <b>ומברכין וכו'. </b>וכ"ה בבבלי בהוצאות שלפנינו. אבל בכי"מ שם חסר "ומברכין לפניה ולאחריה". ולא מצאתי חבר לגירסא זו בכתי"י. אבל במאירי שם (50 ע"א): "ויש אומרים שאין קורין בק"ש ברכות שלפניה ולאחריה. ואין נראה כן. ולא עוד אלא שאנו גורסים בהדיא ומברכין לפניה ולאחריה". ובלח"מ (פ"ב מה' ק"ש ה"ד): אמאי מברכין ברכות ק"ש שהן מדרבנן וכו' וי"ל דשאני הכא דעיקר ק"ש היא מדאורייתא וכו'. 
<b>ואוכלין פיתן וכו'. </b>וכ"ה בבבלי לפנינו. אבל בכ"י פריס (עיין דק"ס ל"ז ע"א הע' ג') ובבית נתן (ז' ע"ג) ובפיסקי רי"ד (שם מ"ג ע"ד) חסרה בבא זו בברייתא ראשונה. ולהלן בגמ' שם: <b>תניא אידך</b> (כ"ה הגירסא הנכונה, עיין דק"ס, בית נתן ופיסקי רי"ד הנ"ל): הפועלין שהיו עושין מלאכה וכו' ומתפללין וכו' (עיין ברי"ף פ"ב סי' מ"ח ובהגהות הב"ח בגמרא שם). וא"כ לפי מסקנת התלמוד גם הברייתא הראשונה עוסקת בעושין בשכרן עיי"ש (ומ"מ מתפללין כתיקונן, כמו בתניא אידך. ועיין בב"ח טאו"ח סי' ק"י). והברייתא הראשונה שם היא התוספתא שלפנינו, וכאן מפורש שמברכין על הפת לפניה. ואפשר שלברייתא זו כיוונו ברשב"א ובמאירי ט"ז סע"א שהסיקו שמברכין לפניה "וכן היא שנויה בתוספתא". אבל בהגהות הגר"א בבבלי שם מוכח שפירש בדברי הרשב"א שכיוון לתוספתא שלהלן פ"ה הכ"ד (עיין מש"ש) ושהיתה לפני הרשב"א גירסא אחרת שם (עיין מ"ש בתס"ר ח"ד סוף עמ' 190). ברם בדפוסים ובכתי"י להלן שם אין זכר לגירסת הרשב"א. וצ"ע. ועיין ר"מ פ"ב מה' ברכות ה"ב, ונראה שהיתה לפניו בבבלי כגי' הדפוסים. 
<small>23.</small> <b>אין מורידין וכו'. </b>בבבלי: אין יורדין לפני התיבה (ופרש"י שיש שם ביטול מלאכה יותר מדאי) ואין נושאין כפיהן. ועיין בטאו"ח סי' ק"י ובמפרשים שם. 

Halakhah 10

<small>24.</small> <b>השושבינין וכו'. </b>בבבלי (בכל הנוסחאות): חתן והשושבינין וכו'. ועיין מ"ש להלן. ובמלחמות שם פ"ב הביאה בשם התוספתא. 
<small>25.</small> <b>כל שבעת הימים. </b>המלים הללו ליתא בבבלי. ובמלחמות הוכיח מכאן שאף הברייתא שבבבלי אינה מכוונת כלל ללילה הראשון, והפטור הוא לא מחמת טירדא דמצוה אלא משום דשכיחא שכרות וקלות ראש, ותפילה צריכה כוונה, ותפילין אסורין בהיסח הדעת, אבל ק"ש אפשר לכוין בפסוק ראשון. ולפ"ז אין להוכיח מברייתא זו שהיא חולקת על הכלל "העוסק במצוה פטור מן המצוה" כפירש"י שם, אלא כשיטת הרי"ף שהעתיק (סוכה פ"ב סי' אלף י"ד) ברייתא זו להלכה. ועיי"ש בבעה"מ ובהשגות הראב"ד.<sup class="footnote-marker">5</sup><i class="footnote">ועיין במהרש"א ובמהר"מ סוכה כ"ו א' לתוספ' ד"ה חתן, ועיין מ"ש בשו"ת חות יאיר סי' ס"ו, ע"ד וע"ה.</i> 
<b>בני חופה. </b>וכ"ה בכי"ע, במלחמות הנ"ל ובבבלי שם. 

Halakhah 11

<small>26.</small> <b>קברו וכו'. </b>במשנתנו: קברו את המת וכו' העומדים בשורה, הפנימים פטורין והחצונים חייבים. ופירש"י: שהיו מנחמים את האבל בהיקף שורה סביבותיו בשובו מן הקבר. ובפיה"מ להר"מ: הפנימים הם העם הרואים את האבלים ואין ביניהם אנשים אמצעיים, ואשר אחריהם נקראים חיצונים. ולפי גירסת כי"ו יש לפנינו פיסקא מן המשנה. 
<b>שורה הפנימית וכו'. </b>הנכון בכי"ע: שורה הפנימית הרואה את הפנים פטורין, ושאינה רואה את הפנים חייבין. ובתוה"א להרמב"ן (עניין ההתחלה, ד"ו מ"ח ע"ב): לישנא דתוספתא קברו את המת ועמדו בשורה, שורה פנימית הרואה את הפנים פטורה, ושאינה רואה את הפנים חייבת. ובפי' לאחד הקדמונים (סה"ז לכבוד רצ"פ חיות, עמ' מ"ב): ת"ר בתוספתא ובאבל רבתי קברו את המת ועמדו בשורה שורה הרואה את הפנים פטורה, ושאינה רואה את הפנים חייבת, פי' פנים של אבלים. וכיוון לברייתא בבבלי י"ט ב', כגי' כי"י שם (עיין דק"ס).<br>והמפרשים נתלבטו במהות הדיבור "רואה את הפנים", עיין מ"ש הרל"ג בפירושים לירושלמי ח"ב עמ' 121 ואילך. ברם ברור לי שיש לפנינו דיבור תכני המצוי מאד בספרות א"י, ועל ידו תתחוור לנו גם הבבא שלהלן. אנו למדים מן המקורות שהעם נהג "להראות פנים" לאבל לסימן השתתפות בצערו,<sup class="footnote-marker">6</sup><i class="footnote">כנראה שמנהג זה היה רווח גם במשתאות לסימן השתתפות בשמחת החתן והכלה. ומכאן הביטוי "פנים חדשות" המצוי אצל המשתאות ואף אצל האבלים (עיין ירושלמי כאן רפ"ג, ה' ע"ד ובמקבילות). ופירושו אדם שעד כאן לא הראה פנים לחתן. ועיין בשו"ת ר"א בן הר"מ, עמ' 132 ובהערה 5 שם.</i> ואין בין הראת פנים וראיית פנים (עיין ירושלמי ריש חגיגה ע"ה ע"ד) ולא כלום. ואעפ"י שהביטוי "להראות פנים" בעברית<sup class="footnote-marker">7</sup><i class="footnote">עיין ירוש' מו"ק פ"ג ה"ה, פ"ב ע"ב וע"ג; שם ה"ו, פ"ג ע"א; ב"ר ספ"ח, עמ' 67; דב"ר פ"ב, כ"ד, רות רבה פ"ב, ח', ועוד בכ"מ.</i> או מחמייה אפין בארמית<sup class="footnote-marker">8</sup><i class="footnote">ירושלמי מגילה פ"ד ה"ה, ע"ה ע"ב; מו"ק פ"ג ה"ו, פ"ג ע"א; סנהדרין פ"י ה"ב, כ"ח ע"ב; ועיין ב"ד פ"ק, ז', עמ' 1292 שו' 1 ושו' 3.</i> נראה קבוע בספרות, מ"מ אין הבדל למעשה בין להראות פנים (של הבא מן החוץ) ובין לראות פנים (של האבל או של החתן). ומי שמראה פנים לאבל רואה אותו (עיין נדרים פ"ג מ"ז), ומי שרואהו אף הוא מראה לו פנים. ולפיכך לא פטרו מק"ש אלא את הבאים להראות פנים לאבל, ועיין להלן.
<small>27.</small> <b>שורה אחת וכו'. </b>בבבלי: ר' יהודה אומר הבאים מחמת האבל פטורין. מחמת עצמן חייבין. והביאו תלמידי ר"י (רי"ף פ"ג סי' ס') בשם אית דמפרשי שר' יהודה מיקל מן הת"ק. וכבר תמה עליהם ר' יונה (מפרש התוספתא) מלשון התוספתא והירושלמי שמבואר מתוכו שר' יהודה מחמיר ומחייב גם את הרואים פנים אם לא באו מחמת אבל. 
<b>העומדים וכו'. </b>וכ"ה ("עומדים") גם בירושלמי (בשרי"ר, כי"ר ובה' הירושלמי להר"מ גם לעיל: <b>עומדין</b> שורה אחת) ובמס' שמחות. ובבבלי: <b>הבאים</b> וכו'. ופירש ר' יונה הנ"ל שהגירסאות תלויות במנהגים השונים, אם האבלים עומדים והמשפחות עוברות, או להפך. 
<b>לשם כבוד חיבין. </b>וכ"ה גם בירושלמי, במס' שמחות ובבבלי (לפי כתה"י וראשונים, עיין דק"ס). וכתב בח"ד שמלשון זו מוכח שלא כפירש"י שפירש (לפי גירסתו): מחמת <b>עצמן</b>. ולא מחמת כבוד, שלא באו לנחם אלא לראות את המאורע. ברם פרוש הדברים מתברר מתוך המקורות שצוינו לעיל, שהרי "ראיית פנים" היא בשתי פנים. שכן אמרו בירושלמי מו"ק פ"ג (ה"ה, פ"ב ע"ג): בשלא הוראו לו רוב פנים, אבל אם הוראו לו רוב פנים נוטלו למרחץ, ופירושו שראה את רוב המנחמין (עיין בבלי שם כ"ב א'). ולעיל שם (פ"ב ע"ב) אמרו: מפני מה אמרו להראות לו פנים (כלומר, בשבת), לא <b>מפני הכבוד</b> (כלומר בתמיה). ובב"ר פ"ק, ז' (עמ' 1292): למה מראין פנים בשבת וכו', מפני האיבה. וכן בירושלמי סנהדרין (פ"י ה"ב, כ"ח ע"ב): "גברא רבא הוא, איזיל חמי ליה אפין", ומוכח שם מתוך העניין שלא נצטווה אליהו להראות פנים לחיאל אלא מפני הכבוד, ולא מפני התנחומין, עיי"ש. ולפי דרכנו למדנו ששתי פנים לראיית פנים. אחת היא השתתפות בצער האבל ע"י קרוביו ואוהביו, ויש בראיית פנים זו משום תנחומים לאבל, והשניה היא של זרים שאינם באים אלא מפני הכבוד, כלומר, כדי לכבד את האבל. ולפ"ז נראה ש"לשם כבוד" כאן פירושו לשם כבוד האבלים (כפי' אחד הקדמונים שהבאנו לעיל ד"ה שורה הפנימית), ו"לשם אבל" פירושו לשם ניחום האבלים, כמו שפירשו תלמידי ר' יונה הנ"ל בשם אית דאמרי. 
<small>28.</small> <b>ירדו להספד וכו'. </b>בירושלמי: ירדו לספד וכו'. ובשרי"ר ובכי"ר שם: לספר (ועיין להלן שביעית עמ' 515 הערה 14) וכו'. והברייתא קשה מאד, שהרי בבבא הסמוכה חייבו את המספידים בק"ש. והרמב"ן בתוה"א הנ"ל נדחק לפרש ש"פטורין מתפילה (כ"ה בד"ר שם, עיין תס"ר עמ' 15) קאמר כאן". אבל אף לפי פירושו קשה, מה עניין ראיית פנים להספד, וכי מספידין בפני האבל דווקא? [ועיין מס׳ תפילין פ״א, היגר, עמ׳ מ״ג.]<br>ולחומר הנושא נ"ל שהברייתא שלנו חוזרת למשנתנו (פ"ג מ"א): מי שמתו מוטל לפניו וכו' נושאי המטה וכו'. והברייתא נסמכה לדברי ר' יהודה (עיין במס' שמחות ובירושלמי) מפני שבה גם ר' יהודה מודה שכל הרואים פנים פטורין. וכנראה שספד (או ספר) הוא שדה בוכין (עיין בבלי מו"ק ה' ב' ובאוה"ג שם), מקום שהיו מפטירין בו את המת. ועל ספד זה אמרו בתוספתא (סוף מו"ק): אי זהו מספד, זה שעל הלב, שנ' על שדים סופדים (ועיין במשנה שם פ"ג מ"ח). ובבבלי כאן (י"ט א') שנינו: העוסקין בהספד בזמן שהמת מוטל לפניהם נשמטין אחד אחד וקוראין וכו'. אבל בתוספתא שיטה אחרת, שלא מחמת כבוד המת אתינן עלה אלא מפני צער האבל. ואעפ"י שאין מנחמין לאדם בשעה שמתו מוטל לפניו, אבל מצוה להראות לו שמצטערין עמו, וסופדין עמו. ופשיטא שגם לר' יהודה כל הרואין פני האבל פטורין, משום שהספד מוכיח שבאו מחמת אבלות ולא משום כבוד, ואין כאן הבדל בין קרובים ובין זרים. ועיין ירושלמי סוטה פ"א ה"י, י"ז סע"ב.<br>ובמס' שמחות פ"י (בדפוסים ובכי"י), עמ' 182: ירדו <b>לפסגן</b> וכו'. ונ"ל קרוב לוודאי שאין פסגן אלא שדה בוכים.<sup class="footnote-marker">9</sup><i class="footnote">כלומר, ψέγον. ובמלונו של היזיכיאוס הביא: ψέγος. τάφος. καί ἐπιψέγειν ἐπικηδεύειν ותרגומו: פסגוס הוא טקס הקבורה (או מקום הקבורה). והפועל epipsegein פירושו לקונן לפני הקבורה (השוה ἐπικήδειον בניגוד ל-θρη̑νος, הספד אחרי הקבורה).</i> ולפ"ז מקיימת הגירסא במס' שמחות את פירושנו בתוספתא כאן.
<b>פטורין וכו'. </b>וכ"ה בירושלמי ובמס' שמחות. אבל בד: פטורין. <b>ויש אומרים ושניים להם</b>. ושאין רואין וכו'. וכ"ה בתוה"א להרמב"ן הנ"ל. וברור שהמלים "ויש אומרים ושניים להם" באו מן הגליון, והכוונה היא, שיש גורסים "ושניים להם" במקום "ושאין רואין את הפנים", כלומר גירסת כי"ע. וכן שער לנכון א' אריה שווארץ. 
<small>29.</small> <b>הסופד וכו'. </b>הלכה זו היא בהספד אחרי הקבורה. ובירושלמי מפורש עליה: מה דתני תנא ביום השני. ועיין בתוה"א להרמב"ן הנ"ל ובפי' תלמידי ר"י על הרי"ף פ"ג סי' ס', ומ"ש לעיל. ועיין בבאור הגר"א או"ח סי' ע"ב, אות ג'. 
<b>מפסיקין וכו'. </b>עיין בגי' הרא"ש בירושלמי אצל רטנר באהצו"י עמ' 73 ואילך, ובפירושים להרל"ג ח"ב עמ' 117, ועמ' 118 הע' 5. 
<small>30.</small> <b>שהפסיקו וכו'. </b>עיין בפירושים הנ"ל עמ' 117 הע' 3. 

Halakhah 12

<small>31.</small> <b>שנתן עליו. </b>בירושלמי ובבבלי הנ"ל (בכתי"י): שנפלו עליו וכו', ודווקא בנתינה או בנפילה, אבל לא בטבילה, כמפורש בבבלי שם כ"ב א. ועיין פיה"מ להר"מ מקוואות פ"ג מ"ד, ובטאו"ח סי' פ"ח. 
<small>33.</small> <b>הזבין וכו'. </b>וכ"ה בירושלמי. ובבבלי: הזבים והמצורעים ובועלי נדות. ובכי"מ שם: ובועלי נדות ויולדות. וכבר העירותי בתס"ר (ח"א עמ' 15) שגי' כי"מ חשודה בעיני מפני שכנראה "בכוונה הוציאו את הנקבות והכניסו זכרים במקומן,<sup class="footnote-marker">10</sup><i class="footnote">כלומר, בועלי נדות ובועלי יולדות. ותמהני אם היה מקום לטעות בדברי, שהרי כתבתי מפורש: הוציאו את הנקבות. ועיין מ"ש הרל"ג בפירושים ח"ב עמ' 248.</i> עיין המשך דברי התוספתא". כלומר, שכל אלו מותרים לקרות בתורה וכו' ולשנות במשנה, ואין דרכה של אשה בזה. עכשיו אני רואה שהרש"ס גורס גם בירושלמי: זבין ובועלי נדות וזבות ויולדות וכו', וגם שם פירושו בועלי זבות ובועלי יולדות וכו', כלומר, בזכרים גרידא עסיקינן. והנכון כלפנינו ונשנו זבות ויולדות באשגרה מכמה מקומות אחרים. 
<small>35.</small> <b>בהלכות הרגילות. </b>בפירש"י: ברגיליות. במשניות השגורות בפיו, שהוא מוציאן מפיו במרוצה וכו'. ובירושלמי (מו"ק פ"ג ה"ה, פ"ב ע"ד): תני אבל שונה הוא במקום שאינו רגיל, כגון אילין מיליהון דרבנן דבר נש משתאיל בהון וקיים ליה, כמאן דלא רגיל. ומכאן שהלכות רגיליות פירושו הלכות השנונות בפי האדם, וכשנשאל בהן הוא אינו מגמגם ועונה מיד.<sup class="footnote-marker">11</sup><i class="footnote">בירושלמי שבת: רוגליות, כגי' כי"ע כאן, ואין בין רגיליות ורוגליות ולא כלום. וכן בירושלמי עירובין (פ"ו ה"ח, כ"ג ע"ד): חצר רוגלת, ופירושו חצר רגילה, עיי"ש במפרשים. ואני מעיר ע"ז מפני דברי המעיר במלונו של בן יהודה ערך רגלי (עמ' 6429 בהערה). ואין צורך להוסיף שהמעיר שם לא הבין לא את הירושלמי ולא את דברי: הוא קיטע אותם והוסיף במוקפים דברים שאינם שייכים לעניין. וכוונתי שם ברורה שבירושלמי מו"ק נתבאר מה הן הלכות שאינן רגילות, ומכאן שהלכות רגילות הן כמו שכתבנו, וכפירש"י בברכות.</i> 
<small>36.</small> <b>המשנה. </b>בירושלמי שבת ובכי"ר ברכות: משנתו, כלומר שלא יפרש ויבאר את משנתו הרגילה, שהוא מותר לשנותה. וכן גם בבבלי לפי גירסת הערוך (צע): ובלבד שלא יציען, עיין דק"ס עמ' 105 הע' נ'. 

Halakhah 13

<small>37.</small> <b>ואינו משמיע וכו'. </b>וכ"ה בירושלמי. ובמשנתנו: בעל קרי מהרהר בלבו, ואינו מברך לא לפניה ולא לאחריה. ופירשו רוב המפרשים (ע"פ הבבלי, עיין להלן) שהוא מהרהר ק"ש. אבל בירושלמי כאן אמרו: מהו מהרהר? ברכות. מתניתא במקום שאין מים וכר' מאיר דתני וכו' (הברייתא שלפנינו). ברם היתה קיימת מסורת קדומה שפירשה כן גם בבבלי. וכ"ה בשכל טוב שמות (סוף עמ' 105): דתנן בעל קרי מהרהר בלבו וכו' אבל קריאת שמע מוציא בשפתיו פי' בעל קרי מהרהר בלבו ברכות של ק"ש. וכן פירש הגר"א בשנו"א, עיי"ש שהאריך לבאר את הבבלי. והחכמים האחרונים העירו על דברי הר"ח (אוה"ג עמ' 19) שרמזו לו הראשונים, עיין בפירושים להרל"ג ח"ב עמ' 197 ואילך.<sup class="footnote-marker">12</sup><i class="footnote">אלא שהחכמים הנ"ל לא הרגישו שלרבינו ז"ל פירוש המשנה תלוי במחלוקת רבינא ורב חסדא. ולרבינא הסובר שהרהור כדבור מהרהר ק"ש, אבל רב חסדא שסובר שהרהור לא כדבור קורא ק"ש בשפתיו ומהרהר ברכות, כשיטת הירושלמי, עיין בפי' קדמון לברכות (סה"ז לרצ"פ חיות עמ' מ"ג) בשם הר"ח, ומתוך דבריו אנו עומדים על פירושו בבבלי וגירסתו להלן שם (הוא לא גרס "דדבר שהצבור עסוקין בו"). וכן מפורש בערוגת הבושם (ח"ב עמ' 52) שכתב: עוד תמהתי מה היה צריך להביא מירושלמי דמהרהר דמתנית' היינו מהרהר בברכות אבל ק"ש קורא, הלא <b>בתלמוד שלנו מוכיח כן</b> דאמר בההיא שמעת' תנן היה עומד בתפילה ונזכר וכו'. והדברים יתבארו אי"ה במ"א.</i><br>ואשר לעצם השינוי בין התוספתא והמשנה שבתוספתא שנינו: קורא את שמע ואינו משמיע לאזנו, ומסתימת לשון המשנה משמע שקורא ק"ש כדרכה (ובברכות גרידא מהרהר), כבר פירש ר' יונה (מפרש התוספתא) שר"מ לשיטתו, שסובר שהקורא ק"ש ולא השמיע לאזנו יצא (עיין ירוש' פ"ב ה"ג, ד' ע"ד, בבלי ט"ו א' ולהלן בתוספתא), ולפיכך מוטב לו לקרוא בשפתיו ולא להשמיע לאזנו, שהרי כל האיסור של בעל קרי למדנו מסיני, ושם היתה השמעת האוזן (כסברת הבבלי כ' ב' למ"ד הרהור כדבור, עיי"ש בתוספ' ד"ה כדאשכחן). אבל משנתנו כאן סברה שהקורא ק"ש ולא השמיע לאזנו לא יצא,<sup class="footnote-marker">13</sup><i class="footnote">וזו היא משנה ראשונה, עיין מ"ש בדב"ר הוצאה שלי עמ' 63 הע' 7.</i> ולפיכך סתמה ולא הזכירה שיקרא ולא ישמיע לאזניו.<sup class="footnote-marker">14</sup><i class="footnote">ועיין נוסח הברייתא בבבלי כ"ב א' (וברק"ס שם עמ' 104 הע' י'), ולפי סברת התלמוד שם אף לר"מ קורא ק"ש כדרכו, מפני שאף בלא השמיע לאזנו יצא, ואין הבדל בין השמיע ללא השמיע. ועיין תס"ר ח"א עמ' 16.</i>
<small>38.</small> <b>אמ' ר' מאיר וכו'. </b>ס' חסידים הוצ' מק"נ סי' תתתתי"ח, עמ' 395. 
<small>39.</small> <b>בבית המדרש. </b>בכי"ע ובס' חסידים ליתא. 
<small>40.</small> <b>קסדור. </b>לפי דרכנו למדנו מכאן שבאותו זמן עדיין לא גזרה מלכות הרשעה על לימוד התורה, שהרי ר"ע ותלמידיו ישבו ולמדו. ומלכות הרשעה גזרה על ק"ש שיש בה קבלת עול מלכות שמים והודעה שאין לנו אדון אלא אחד. והארכתי בבאור הגזירות במאמרי בשנתון של המכון לפילולוגי' ולהיסטורי' מזרחית וסלבית שע"י האוניברסיטה בבריסל ח"ז (44 - 1939) עמ' 425 ואילך. 

Halakhah 14

<small>41.</small> <b>הרי שהיה וכו'. </b>רוקח סי' שמ"ה וראבי"ה ח"א סי' ע"ז, עמ' 54. 
<b>ערום וכו'. </b>עיין במשנתנו פ"ג מ"ה ובירושלמי תרומות פ"א סה"ו, מ' ע"ד. אבל עיין באהצו"י שם עמ' 10 ובמאירי כאן כ"ו א' (86 ע"א) ובמגן אבות שלו עמ' כ"ח ובנוסח הר"ש סיריליאו לתרומות (י"ב ע"א). ולפי גירסתם אינו עניין לכאן. 
<small>42.</small> <b>בתבן וכו'. </b>רב עמרם גאון (גיאוניקה של גינצבורג ח"ב 328, סדר תו"א הוצ' כהנא עמ' 18) הביא ברייתא זו לדוגמא שהלכה כתוספתא במקום שאין התלמוד חולק עליה, ולא עוד אלא שיש לה סיוע ממימרא של שמואל בסוכה (י' ב'). ולכאורה הדברים תמוהים, שהרי הלכה זו מבוררת במשנתנו כאן: ואם לאו יתכסה במים ויקרא. ואמרו עליה בירושלמי ובבבלי שבמים עכורים שנו. ולפי ההוספה שבתלמוד (כ"ה ב'): דדמו כארעא סמיכתא, ולפ"ז הרי מפורש בתלמוד כאן שמכסה את עצמו בעפר וקורא. ואף לגירסת כתה"י בבבלי קשה, מה לי מים עכורים מה לי תבן וקש, ודברי התוספתא מקויימין מן הסוגייא במקומה, ולמה לו לרבינו להביא דמיון רחוק מבבלי סוכה. ולפיכך נראה שמן הסוגייא שלנו אין ראיה, מפני שאם יצא להתלבש יעבור זמן ק"ש, ומשום זה התירו לו להתכסות במים עכורים. וכן מפורש בה"ג (ג' ע"ב, ד"ב עמ' 33): ואסיר ליה לאיניש למקרי ק"ש כי קאי ערום ואפילו קאים במיא וכו' ואם עד דסליק עבר זמן ק"ש יתכסה במים ויקרא וכו'. וכן משמע מפשוטה של משנתנו. אבל בתוספתא לא נזכר זמן ק"ש כלל, ומשום טירחא אתינן עלה, שלא הטריחו עליו ללכת לביתו להתלבש, ואפילו אם יספיק להגיע לביתו ולהתלבש לפני שיעבור זמן ק"ש אין מטריחין עליו. וכן יוצא ברור מתוספתא תרומות (פ"ג ה"ב) שמכסה את עצמו בתבן וכו' ומברך, והרי שם בוודאי אין זמן קבוע לברכה ולתרומה. ומטעם זה הביא ר"ע גאון ראיה מגמ' סוכה שלא הטריחו על אדם להתלבש בבגדיו ולקרוא ק"ש אם יכול לכסות את עצמו בדבר אחר. (וממשנתנו כאן אין ראיה להפך, שהרי האדם לא ישאר במים וצריך לצאת מן המים, וא"כ למה לו לקרוא במים אם יכול להתלבש ולקרוא לפני שיעבור זמן ק"ש). 
<b>אין שבחו וכו'. </b>ופי' המפרשים ברישא (וכן משמע מדברי ר"ע גאון שהבאנו לעיל, עיי"ש) שמכסה את ערותו גרידא (עיין הלשון בחלה פ"ב מ"ג), והוא בוודאי מספיק להלכה. ומרהיטת הלשון כאן משמע שאפילו כולו מכוסה בקש אין זה שבחו של אדם להיות קורא כן, וכן משמע מלשון משנתנו (עיין מ"ש לעיל). תדע לך שהוא כן, שהרי ברא הקב"ה את האדם בלבוש ולא הסתפק בזה שהוולד מכוסה רירים ודם, כלשון התוספתא. 
<small>46.</small> <b>את לבו. </b>מלשון זו משמע קצת שאפילו כסה את כל גופו בקש או את מתניו במטפחת אינו מתפלל עד שיכסה גם את לבו בבגד, מפני שאין זה דרך כבוד לעמוד לפני המלך בלי לבוש. ובברייתא שבבבלי: אבל לתפלה עד שיכסה את לבו. והאיסור של לבו רואה את הערוה לא נזכר לא בתוספתא ולא בירושלמי. ועיין מ"ש החיד"א במחזיק ברכה או"ח סי' ע"ד ובמה"פ פ"ט ה"ב ד"ה היה, ומ"ש הרל"ג בפירושים ח"ב עמ' 284. 

Halakhah 15

<small>47.</small> <b>לא יכניס וכו'. </b>אגור לר"ש ג'מע (סה"י לכבוד גרעץ עמ' 18) ערך אובו בשם רב נסים אליף (צ"ל: אלוף), רוקח סי' שמ"ה, מנהיג, דין טבילת בע"ק סי' פ"א, כ"ב ע"א. ועיין מ"ש להלן. 
<b>לתוך אובו וכו'. </b>בד: לתוך קובו וכו'. ובכי"ע ובס' הרוקח הנ"ל: בתוך חיקו. ובאגור הנ"ל: בתוספ' ברכות לא יכניס את ראשו בתוך אובו ויקרא את שמע וכו' ובנוסחת של רבינו נסים אליף חובו בחית, וכדומה לי שהוא מלשון <b>לטמון בחובי</b> (איוב ל"א, ל"ג). וכן פירש בח"ד מדעתו.<br>ובפי' אבן עזרא לאיוב ל"ב, י"ט (כאבות חדשים יבקע): י"א שהוא כדברי רז"ל לא יכניס אדם ראשו תחת אובו. ובמעין גנים לר"ש מסנות שם (עמ' 105): ויש אומרים שהוא מענין מה שאמרו רז"ל לא יכניס ראשו בתוך אובו ויקרא ק"ש, שלא יכניס ראשו בפי החלוק, שהוא בית הצואר (והשוה לשון רבינו נסים להלן). וכן במנהיג הנ"ל: ובתוספתא לא יכניס ראשו לתוך אזורו (וכ"ה גם בד"ק) ויקרא וכו'. וכנראה שצ"ל: לתוך חובו וכו', שהרי הוא אומר בסמוך שם: "ופי' קובו (צ"ל: חובו) חללא דבי צווארה". ומסתבר שדברי המנהיג לקוחים ממגס"ת הנ"ל (עיין להלן).<br>וקרוב לוודאי שהנכון כלפנינו, ואין אובו אלא חובו,<sup class="footnote-marker">15</sup><i class="footnote">כגי' ר"נ הנ"ל. וחילוף כזה גם בבבלי ב"ק פ"א סע"א וברש"י שם בשם תשה"ג (עיין אוה"ג שם, עמ' 55). ויפה העיר הר"ש אברמסון (קרית ספר שכ"א, עמ' 241) על השינויים בתוספתא כאן. וכן העיר על מאמרו של שניאור זק"ש בצופה להמגיד תרל"ט עמ' 375 שפירש כהוגן שהוא אובו הוא חובו הוא עובו.</i> כלומר חיקו. ובכי"ע ובנוסח בעל ס' הרוקח השמיטו את העיקר והכניסו את הפירוש. ובמשלי (ו', כ"ז): אש בחיקו. ובתרגום שם: נורא בעוביה (=באוביה) [עיין בראשית זוטא לבעל מעיין גנים, עמ׳ ק״ג, ומ״ש בגליון שם.]. נ"א בחוביה. וכ"ה בערוך סוף ערך חב (ב'), עיי"ש בדוגמאות. ובבבלי (כ"ד ב'): היה ישן בטליתו ואינו יכול להוציא את ראשו מפני הצנה חוצץ בטליתו על צוארו וקורא. והעמידוה כמ"ד לבו רואה את הערוה מותר. ובמפתח למגס"ת להר"ן (תרביץ שי"א, עמ' 239): "שאלה מהו שיכניס אדם ראשו לפנים מבית הצואר ויקרא קרית שמע". וברור שבמגס"ת עצמה הביא את התוספתא כאן. וכנראה שעל פיו ניסח במאירי (כ"ד סע"ב, 81 ע"ב). לא יכניס ראשו בחלל בית הצואר של מלבושו ויקרא את שמע, אבל אם חגור באזור מותר. ועיין להלן.
<b>אפרקסית וכו'. </b>בס' הרוקח הנ"ל: אפיקרוסתו וכו'. ובס' המנהיג הנ"ל: אפיקרוסותו. ובספר המכתם למו"ק כת"י (לפי היגר "מסכתות דרך ארץ", עמ' 297): אפרקסותו. ובירושלמי (פ"ב ה"ב, ד' ע"ג): ואינו אסור משום ערוה: א"ר חייא בר אבא אפיקרסין היה לובש מבפנים. ופי' הר"ן במגס"ת הנ"ל (לפי ס' חסידים סי' תתתתקמ"ב עמ' 417) שהקושיא היא מן התפילין שהן רואין את הערוה (דרכם היה ללבוש חלוק ארוך בלי מכנסים, ואם הניח תפילין מתחת בית היד אין חציצה ביניהם לערוה), ותירצוה שהיה לבוש אפיקרסין מבפנים, עיין מ"ש בפירושי לה' הירושלמי להר"מ, עמ' כ"ה אות ג'. ומן הלשון "חגורה" כאן, היה אפשר לכאורה לדייק שמחמת "לבו רואה את הערוה" אתינן עלה, ברם אם יש לו חגורה על החלוק הרי מותר גם בלי האפיקרסין. וכבר כתבנו לעיל שבירושלמי ובתוספתא לא נזכרה כלל ההלכה על "לבו רואה את הערוה". ויותר נראה שחגורה כאן פירושו דבוקה (כלשון הפסיקתא דר"כ, ט"ו ע"ב), כלומר שהאפיקרסין דבוקה בבשר, והיו קושרין אותה למעלה מן הכתף (עיין מקואות פ"י מ"ד). וכבר הארכתי במוצאה של מלה זו (הצופה האנגלי, סדרא הדשה כל"ה, 1944, עמ' 2) והסקתי שפירושה כותנת תחתונה דבוקה בבשר. 
<small>48.</small> <b>שנים וכו'. </b>עיין ברוקח הנ"ל. ובס' האסופות כת"י (לפי בובר, מבוא לתנחומא עמ' נ' סי' כ"ז): בתנחומא (כנראה שצ"ל: בתוספתא) שנים שהיו ישנים בטלית אחת אינן רשאין לקרוא וכו' (כלפנינו כאן). וברייתא זו הובאה בירושלמי סוף קידושין לעניין שינה בקרוב בשר עם עריות. ועיין במשנה שם. 
<b>בטלית וכו'. </b>כלומר, אעפ"י שכל אחד מוציא את ראשו חוץ מטליתו אסור, מפני שמחמת הרהור אתינן עלה, כפירש"י.<sup class="footnote-marker">16</sup><i class="footnote">כבר כתבנו לעיל שעניין "לבו רואה את הערוה" לא נזכר בתוספתא ובירושלמי.</i> ועיין בתוספ' שם ד"ה שנים. 
<small>50.</small> <b>בנו ובתו. </b>וכ"ה בכי"ע ובירושלמי. ובד ובבבלי: בניו ובני ביתו. ועיין בברכי יוסף או"ח סי' ע"ג ס"ק א' מ"ש על "בני ביתו" אשתו, ועיין מ"ש בהירושלמי כפשוטו עמ' 31. 

Halakhah 16

<small>51.</small> <b>כזית דגן וכו'. </b>וכ"ה להלן בחגיגה ובירושלמי ובבבלי. ובד ובכי"ע הסרה המלה דגן. ובירושלמי (שבת פי"ט ה"ד, י"ז ע"ב ובמקבילה ביבמות פ"ח) נשאו ונתנו אם מותר להאכיל לקטן חליבה<sup class="footnote-marker">17</sup><i class="footnote">כ"ה הגירסא בראשונים. ובכי"ל יבמות: חלובה, עיין מ"ש בהירושלמי כפשוטו, עמ' 211, ויש להוסיף גם רמב"ן יבמות רפ"ח.</i> של תרומה. ובר"ש חלה פ"א מ"ה: קנבקאות וכו' כעין עוגות של יונקי שדים שמחזירין לסולתה לעשות להם <b>חליבה</b>. ונראה מן הירושלמי שם שהיו מאכילין חליבה לקטן פחות מבן שמונה ימים. ולפ"ז אם יכול לאכול כזית חליבה אין פורשין מצואתו וכו', עד שיאכל כזית דגן ממש. ואמרו בסוכה הנ"ל: והוא שיכול לאוכלו בכדי אכילת פרס (של גדול). ועיין מ"ש להלן פ"ה הי"ח. 
<small>52.</small> <b>ומשל כלבים וכו'. </b>וכ"ה בירושלמי. ובהוצ' שלנו בבבלי (כ"ה א') הוסיפו בברייתא זו גם צואת חזירים, אבל הוספה זו איננה בכתי"י, עיין דק"ס עמ' 124, הערה ט'. ועיין בגליון הש"ס בבבלי שם, במס' כלה רפ"ז, בסוף פרקי שירה, מנהיג בסופו קי"ט ע"א ותס"ר עמ' 16. 
<small>53.</small> <b>ושל מימי וכו'. </b>וכ"ה להלן בתוספתא שבת פ"ג הי"ב. וכן בירושלמי: גרף אחד של רעי ואחד של מים. ובד: גרף של רעי <b>ועביט</b> של מי רגלים. וכ"ה בבבלי כאן, כ"ה ב', וביצה ל"ו ב' (נשמטה לפנינו, וישנה בראשונים, עיין תס"ר ח"א עמ' 123). וכאן ברור שפורש מהן אפילו הן ריקים, ודינם כבית הכסא שאין בו צואה. ובבבלי מפורש: ואעפ"י שאין בהן כלום. ועיין בראבי"ה ח"א סי' ס"ט, עמ' 49 ובהערה 1 שם. 
<b>עמו בבית. </b>ליתא בירושלמי ובבבלי הנ"ל. ופירש ר' יונה בר"ג שהם עמו בבית מפני שהם ריקים, אי נמי למעוטי שהם חוץ לבית לפני הפתח, ואעפ"י שהוא רואה אותם, מפני שהבית רשות אחרת, וכשיטת הרא"ש בפ"ג סי' מ"ו. 
<small>54.</small> <b>המטה וכו'. </b>ברור מן הסגנון כאן ובירושלמי שהדברים הולכים על גרף שהזכירו לעיל. אבל בבבלי מוכח שבגרף ועביט של מימי רגלים לא מהני נתינת מים. ועיין ראבי"ה הנ"ל ובהערה שם. ונראה שלא החזיקו גרף של חרס סמוך למיטה מפני שהוא מסריח, וסתם עביט שלפני המטה היה של נחושת (עיין בבלי כתובות פ"ב סע"ב). ואמרו באבות דר"ן פמ"א<sup class="footnote-marker">18</sup><i class="footnote">לפי גירסת העיטור, הכשר בשר ש"א, הוצ' רמא"י ה' ע"ד, וכן בגליון שבלקוטים מה' אמרכל, הוצ' קורוניל כ"ז ע"ב. ועיין במשנת פרה פי"ב מ"ה. ולפנינו באבות דר"ן גירסא אחרת, עיין בהוצ' שכטר ס"ו ע"ב ובהערה ט"ז שם ובראבי"ה ח"ב פי' תל"א עמ' 91.</i> שכלי נחושת אינו בולע, וכ"ה בירושלמי (מעשרות פ"א ה"ו מ"ט ע"ב ובמקבילות). ועביטים של נחושת היו שוטפים במים ולא נשארה בהם זוהמא, ולפיכך התירו לקרוא ק"ש אם נתנו בהם מים. ועיין בתוספ' כ"ה ב' ד"ה גרף ובב"י טאו"ח סי' פ"ז. 
<b>ר' או' וכו'. </b>צ"ל: ר' זכאי או' וכו', כמו שהוא בד, בכי"ע, בראבי"ה ובירושלמי ובבבלי. וכן בס' יחוסי תו"א ערך ר' זכאי (עמ' קכ"ד): ר' זכאי אומר רביעית, וברייתא זו בתוספתא דברכות. 
<small>57.</small> <b>כעשר אמות וכו'. </b>בד: כעשר אמות <b>וגרף של רעי</b> מונח וכו', ומלשון זו משמע קצת שרשב"א חוזר לדברי הת"ק ואומר שבגרף לא מהני ד' אמות. אבל בשאר הנוסחאות, וכן בירושלמי ובבבלי חסרות המלים "וגרף של רעי". 
<b>עד שיכסנו וכו'. </b>וב"ה בכי"ע ובירושלמי. ובד: עד שיכניסנה וכו'. ובבבלי: עד שיוציאם או שיניחם תחת המטה. ובראבי"ה סי' ס"ט, ח"א עמ' 49 הנ"ל: עד שיניחם תחת המטה או שיוציאם (ובחנם הגיה המו"ל של ס' ההשלמה את סדר הדברים שם בעמ' 19), <b>או יניחם כלי בתוך כלי</b>.<sup class="footnote-marker">19</sup><i class="footnote">ר"א אפטוביצר מחק את "כלי" הראשון, וכתב (הע' 3): "הוספת רבינו". ונעלמו ממנו דברי רש"י במקומו שכתב: או שיניחם תחת המטה גרסינן, ולא גרסינן כלי בתוך כלי. הרי לך שלפני רש"י היתה כן הגירסא בגמרא, אלא שהגיה. ועיין מאירי בסוגיין מ"ב סע"ג (מן הספר). ועיין בלקוטים מרי"ץ גיאת לרח"צ טויבש עמ' 49 ובאהל מועד לר"ש ירונדי ח"א, נ"ד ע"א.</i> 

Halakhah 17

<small>58.</small> <b>לא יכנס וכו'. </b>ילקוט המכירי עמוס עמ' 36, בשם התוספתא. 
<small>59.</small> <b>עד שיצא וכו'. </b>וכן במכירי הנ"ל: עד שיצא מכל אותו מקום ויקרא. ובבבלי אינו מעתיק בבא זו. ונראה בפירושה שאם נכנס למבוי כשהוא קורא ק"ש אינו מפסיק עד שמגיע למקומות המטונפים ממש (או ד' אמות סמוך להם אם אינם רשות אחרת), אבל אם כבר הפסיק אינו מתחיל עד שיצא כל אותו מקום, ואפילו אם סוף המבוי הסמוך לר"ה הוא נקי (עיין בבלי ב"ב י"ב א'), מ"מ לא יקרא שם מפני שהוא רשות המבוי המטונף. וכן מפורש בירושלמי (לעניין תפילין במרחץ): אבל אינו לובשן עד שיצא מאותה רשות של כל אותה המרחץ, עיין מ"ש ע"ז להלן סה"כ. 

Halakhah 18

<small>60.</small> <b>לא יעמוד וכו'. </b>בבבלי (לפי כתי"י וראשונים, עיין דק"ס עמ' 111 הע' פ'): <b>תניא אידך</b> היה צריך לנקביו וכו'. ובירושלמי הובאה הלכה זו בשם אמוראים, ועיין בקה"ר. ובירושלמי מבדיל בין גסין לדקין. ובגסין אם יכול לסבול (בבבלי נותן שיעור של מהלך פרסה) יסבול. ועיין שו"ת הרשב"א ח"א סי' קל"א ומאירי כ"ג רע"א. ועיין בברייתא הראשונה שבבבלי שם. 

Halakhah 19

<small>62.</small> <b>במקום שמתפלל וכו'. </b>וכ"ה בד. וכנראה שצ"ל: שניתפלל (ונתחברו "ני" ל"מ"). ומלשון התוספתא משמע שצריך להרחיק ממש, ומטעם קדושת המקום אתינן עלה (עיין להלן). ובבבלי: תני תנא קמיה דרב נחמן המתפלל מרחיק ד' אמות ומשתין וכו', ומסיק שם שמרחיק ד' אמות פירושו שישהה כדי הילוך ד' אמות, מפני שפחות משעור זה עדיין דמדומי תפלתו בפיו. ולפ"ז אפילו יצא לרשות אחרת, או שהטיל מים לכלי וסלקו את הכלי (עיין מאירי כאן כ"ב סע"ב, 76 ע"א), ואפילו הטיל מים ממקום גבוה, שהוא עכשיו רחוק ד' אמות מן המים, אל יתפלל (עיין א"ח ה' תפילה סי' ל"ו, ט"ז ע"א. וכ"ה בכלבו שם) אם לא שהה בכדי הילוך ד' אמות.<br>ונראה שהירושלמי חולק כאן על טעם הבבלי. וכן שנינו (כאן פ"ג ה"ו): הרוקק בבית הכנסת כרוקק בבבת עינו וכו', המתפלל אל ירוק עד שיהלך ארבע אמות וכו'. תני המתפלל אל יטיל את המים עד שיהלך ארבע אמות וכו'. ונראה מתוך המשך הדברים שמחמת קדושת המקום אתינן עלה, ולא מחמת שדמדומי תפלה עדיין בפיו. ואעפ"י שגם בירושלמי שם הסיקו: "לא סוף דבר עד שיהלך ארבע אמות אלא אפילו שהה כדי הילוך ארבע אמות", הרי מוכח מתוך הלשון שבאו להקל עליו, ואפילו לא זז מן המקום ושהה כדי הילוך ד' אמות מותר לו להטיל מים במקום שהתפלל, שהרי ברור שלא אסרו לו לאדם להטיל מים לעולם במקום שהתפלל בו פעם, ונתנו בו שיעור של זמן.<sup class="footnote-marker">20</sup><i class="footnote">ועיין גם בירושלמי פ"ד ה"ו, ה' ע"ג ובבלי ל' ב'.</i> ולפי דרכנו למדנו שלשיטת הירושלמי חלה על המקום שהתפלל שם מעין קדושה לשעה, עד כדי הילוך ד' אמות אחרי התפלה. וכן מוכח מתוך לשון הירושלמי במגילה (רפ"ג ע"ג ע"ד): רחובה של עיר יש לה קדושה שכן מוציאין ספר תורה וקורין בו ברבים (כלומר, בתעניות). ברם כרבנין עשו אותו כהרחק ארבע אמות. כלומר שברחוב יש קדושה לשעה. ומוכיח הירושלמי מכאן שבתפלת ארעי לא נתקדש המקום אלא לשעה קלה, כשיעור הרחק ד' אמות. אבל בבבלי (מגילה הנ"ל) אמרו "אבל ד' אמות דלא קביע קדושתייהו לא", ומוכח מתוך המסקנא שם שאין בהן קדושה אלא בשעה שמתפללים בהם ממש.
<b>המטיל וכו'. </b>בבא זו נשמטה בד, אבל ישנה בכי"ע, בירושלמי ובבבלי הנ"ל. 
<small>63.</small> <b>באותו מקום. </b>בירושלמי ובבבלי חסרות המלים הללו. ומלשון התוספתא משמע לכאורה שצריך הרחק ממש, וכפי שיוצא מן הסיפא, עיין מש"ש. ובירושלמי ובבבלי אמרו גם כאן עד שישהא כדי הילוך ד' אמות, אלא שבבבלי נתנו טעם משום ניצוצות. ופירש"י (ברי"ף כאן פ"ג סי' ע'): שנוטפין לאחר שהטיל מים. וברא"ה (עמ' מ"ח) מוסיף: כדי שיתיבשו.<sup class="footnote-marker">21</sup><i class="footnote">עיין במאירי (בסוגיין, וביתר באור כ"ב סע"ב) שפירש שצריך לשהות ד' אמות אחרי שהרחיק ד' אמות ממש (או אחרי שסילקו מיד את הכלי שהטיל לתוכו). וכבר השיג עליו ר' יצחק טייב בערך השלחן או"ח סוף סי' צ"ב מלשון הירושלמי כאן שמפורש בו שאין צורך בהרחקה ובשהייה.</i> ברם מלשון התוספתא כאן מוכה לכאורה שהיא מדברת בזמן שעדיין לא יבשו המים למטה, ולפיכך צריך להתרחק מהם, אבל אם יבשו או נבלעו מותר להתפלל מיד, ולא חיישינן לניצוצות, עיין מ"ש להלן בסמוך. 
<b>יבשו וכו'. </b>כבר העירונו לעיל שמבבא זו מוכח לכאורה שאם יבשו (ע"ג אבנים) או נבלעו באדמה מתפלל מיד, ולא חיישינן לניצוצות. ברם בירושלמי ובבבלי לא הביאו בבא זו בברייתא שלנו. ונראה שהם פירשו שאין בבא זו דבוקה לרישא אלא משלימה את משנתנו (פ"ג מ"ה): וכמה ירחיק מהם<sup class="footnote-marker">22</sup><i class="footnote">עיין מ"ש בה' הירושלמי להר"מ עמ' ל"א סוף אות ש'.</i> ומן הצואה ארבע אמות. ומשלימה התוספתא שאם יבשו או נבלעו מותר. ובבבלי (כ"ה א'): מיתיבי מי רגלים כל זמן שמטפיחין אסורין. נבלעו או יבשו מותרין. ולפי פירוש זה אין מכאן סתירה כלל לפירוש הבבלי ברישא (משום ניצוצות). 

Halakhah 20

<small>64.</small> <b>עומדין לבושין וכו'. </b>סדר הבבות כאן מתאים לסדר שבירושלמי, אבל סדר הבבות שבד ובכי"ע מתאים לסדר שבבבלי. 
<small>66.</small> <b>עומדין ערומין וכו'. </b>בירושלמי: מקום שרוב בני אדם <b>רגילין</b> להיות עומדין ערומין. וזו היא נוסחא מדוייקת, ואין מדברים כאן כלל בחדר שיש בו ערומים, שהרי אין להניח תפילין לפני ערום ואפילו הוא יחיד, אלא בחדר שאין בו אנשים כלל אנן קיימין, או שכולן לבושים. והאיסור הוא משום שחדר שרוב בני אדם רגילים להיות שם ערומים דינו כבית המרחץ שאין איסורו נפקע ממנו אפילו אם אין רוחצין שם בשעת מעשה.<sup class="footnote-marker">23</sup><i class="footnote">ירושלמי פ"ב ה"ג, ד' ע"ג; בבלי כ"ו א' ושבת בסוגיין.</i> וגם כאן פירושו שדרכם של בני אדם להיות עומדים שם ערומין, אעפ"י שעכשיו הם כולם לבושים. ועיין בפרישה טאו"ח סוף סי' מ"ה ובב"ח שם סי' פ"ד. וכן צריך לפרש גם למסקנת הבבלי שם: כי קאמר רב אדא בחדתי.<sup class="footnote-marker">24</sup><i class="footnote">במס' ד"א פ"י, הוצ' היגר, עמ' 302: אין אדם שואל ומשיב במקום שרובן ערומין ולא במקום שרובן לבושים; רובן לבושים ומיעוטן ערומים, רובן ערומים ומיעוטם לבושים ככולן ערומין. וברייתא זו מדברת במקום שהיו ערומים ממש, ובכגון דא מיעוטן ערומים ככולן ערומים, אפילו אם האנשים הלבושים חוצצים בין הנכנס ובין הערומים. ועיין במס' תפילין הי"ז, עמ' מ"ז.</i> 
<small>67.</small> <b>ואין צריך וכו'. </b>וכ"ה בד, בכי"ע, בירושלמי ובבבלי. וצוק' הוריד גירסא זו לשינויי נוסחאות, וציין שכ"ה בכי"ע. ואיני יודע מה פסול מצא בה. 
<small>69.</small> <b>לכתחלה. </b>בירושלמי: ואינו נותן. אבל אינו לובשן עד שיצא מאותה רשות של כל אותה מרחץ. והנה הבבא האחרונה חסרה בתוספתא ובבבלי, אבל אין לשבשה בירושלמי, ואף אין למחוק שם את המלים "ואינו נותן". והפי' הנכון הוא בפי' לבע"ס חרדים שהבבא האחרונה חוזרת על הרישא, והיינו אעפ"י שמותר לתת תפילין בחדר שבני אדם עומדים בו לבושים, זהו דווקא אם היה צורך בנתינתן (כגון לק"ש), אבל כשיוצא מבית המרחץ אין ללבוש את התפילין עד שיצא רשות כל המרחץ, ואפילו חדר החיצון. וכן אמרו לעיל שם על ר' יוחנן: כד הוה אזיל מסחי כיוון שהיה מגיע אצל האוליירין היה חולצן. א"ר יצחק עד (כלומר, משהגיע עד, ולישנא קטיעא הוא) יעקב תרמוסרה היה לובשן. ומכיוון שהתורמסר (כלומר ה־θερμοσάριος, אדם הפורט את המטבעות לתורמוסין, לפרוטות קטנות)<sup class="footnote-marker">25</sup><i class="footnote">כמו שפירש לנכון הרי"ן אפשטין בתרביץ ש"א ס"א, עמ' [89] הע' 4. אלא שיש לתקן במקצת את דבריו על מהות התורמסר, עיין מ"ש להלן מע"ש פ"א שו' 12.</i> היה יותר מרוחק מבית הרחיצה מן האוליירין (όλεάριος, שומר הבגדים), הרי אין לפרש את הירושלמי אלא שר' יוחנן כשהיה הולך לבית המרחץ היה מניח תפילין עד שהגיע לאוליירין, אבל כשחזר לא היה לובש אותם אלא משהגיע עד התורמוסר, כלומר כשיצא מרשות כל אותה מרחץ. ולפיכך המשיך הירושלמי אחרי שהביא את הברייתא שלנו: ודא מסייע כיי דמר ר' יצחק בגין ר' יוחנן עד יעקב תורמוסרה (והירושלמי חזר על הלשון הקטוע שלעיל) היה לובשן, כלומר כשהגיע עד יעקב תורמוסרה בחזירתו מן המרחץ היה לובש את התפילין. ועיין מ"ש לעיל בהי"ז. 

Chapter 3



Halakhah 1

<small>1.</small> <b>תורה קבע וכו'. </b>וכ"ה בד ובפי' הר"ח מכת"י (תחכמוני של לוין ח"א עמ' 40), ובסה"מ להר"מ מ"ע י' (וממנו במגדל עוז ריש ה' תפילה). וכן בתוספ' ר' יהודה (נ"ג ב'): ובפרק המתחיל כשם שנתנה תורה קבע לק"ש כך וכו'. וכ"ה בשו"ת הרשב"ש סי' קע"ד. ובס' יחוסי תו"א, ערך הלל בריה דר' שמואל (סוף עמ' י"ד): בתוספתא דברכות בס"פ כשם שנתנה התורה <b>זמן</b> לק"ש, ועיי"ש סוף ערך ר' ברונא (ב'), עמ' 25. וכ"ה בר"ח הנ"ל בכ"י לונדון, עיין אוה"ג, עמ' 30. ואין לגירסת כי"ע שום סמך.<br>וכתב בסה"מ להר"מ הנ"ל: ושם (כלומר בברכות כ"א א') התבאר דק"ש דאורייתא, ולשון התוספתא כשם שנתנה תורה קבע וכו', כלומר שזמני התפלה אינם מן התורה וכו'. ועיין בח"ד. ועיין בס' זהר הרקיע להרשב"ץ עשין אות י"ב, והעתיק מסה"מ להר"מ.
<b>לתפילה. </b>כלומר, נתנו חכמים <b>קבע</b> לתפילה, וכן מפורש בד. ובר"ח ובסה"מ וברשב"ש הנ"ל כגי' כי"ע: זמן לתפילה. ופירושה כשם שהתורה נתנה קבע לק"ש (בשכבך ובקומך) כך נתנו חכמים קבע, זמן קבוע, לתפילה, ולא יתפלל אדם בכל שעה שירצה. 
<small>2.</small> <b>תפלת השחר וכו'. </b>בבבלי מביא מברייתא זו ראייה לריב"ל שהתפילות כנגד תמידין תקנום. ועיין ירושלמי פ"ד ה"א, ז' ע"ב, ובסמ"ג עשין י"ט, ק' ע"ג, ובגליון שם. 
<small>3.</small> <b>שעות. </b>ההוספה שבד אינה מגוף התוספתא אלא ע"פ הבבלי, ואיננה אף בר"ח הנ"ל. ועיין להלן. 
<small>4.</small> <b>הערב. </b>כלומר, שחיטתו וזריקתו עד הערב, והיינו עד שקיעת החמה, כפי' הגאונים (אוה"ג, הפירושים, עמ' 35) והר"מ (בפיה"מ ובחיבורו פ"ג מה' תפילה סה"ד). ועיין בפירושים להרל"ג ח"ג עמ' 51 ואילך ובהערות לס' העתים, עמ' 7 הע' כ"ה. 
<b>עד פלג וכו'. </b>עיין ההוספה בד, ואינה גם בכי"ע ובתוספתא כ"י פ"מ (עיין במה"פ פ"ד ה"א ד"ה לא), ובר"ח הנ"ל, והכל נוסף ע"פ הבבלי. ועיין בשו"ת הרמ"ע מפאנו סי' כ"ב. ואין ספק שעלינו לקבל את פירושי הראשונים (ודלא כמה"פ) שעיקר המחלוקת בין החכמים ור' יהודה הוא בזמן הקרבת התמיד, וזמני התפלה אינם אלא תולדה של מחלוקת זו, עיין רא"ה עמ' ס"ד. 
<small>5.</small> <b>חסר רביע. </b>פירש בר"ח (אוה"ג עמ' 31) שר' יהודה משוה תמיד של בין הערבים לתמיד של שחר, וכשם שנתנו לתמיד של שחר ד' שעות ועוד (שהיה נשחט קודם הנץ, עיי"ש) כן נתנו לתמיד של בין הערבים (שזמנו מתחיל משש שעות ומחצה). ובס' ההשלמה (עמ' 21) פירש שנתנו ד' שעות לכל אחד מהם, אלא שהוסיפו רבע שעה לתמיד של בין הערבים מפני שני גזרי עצים. 

Halakhah 2

<small>6.</small> <b>קבע. </b>בהוס' ב' לפסיקתא רבתי (הוצ' רמא"ש קצ"ה ע"ב): ילמדנו רבינו תפלת הערב עד היכן היא. כך שנו רבותינו תפלת הערב אין לה קבע, אלא כל שעה שאדם מבקש להתפלל יתפלל. ועיין דב"ר ריש נצבים (בהוצ' שלי עמ' 114). ועיין בדברי ר' תנחומא בירושלמי פ"ד ה"א, ז' ע"ב ובב"ר פס"ח-ט', עמ' 780. אבל בבבלי (כ"ז ב') דייקו מלשון זו שעצם התפלה תלויה ברצונו, ותפילת ערבית רשות, עיין בפי' תלמידי ר"י על הרי"ף בסוגיין ובשו"ת הרשב"א ח"א סי' רס"ט. 
<b>נעילת שערים. </b>בח"ד פי' לנכון עם נעילת שערי היכל, דהיינו מבעוד יום, כמו שנוכיח להלן. ועיין בירושלמי בסוגיין פ"ד ה"א ובמקבילה בתענית פ"ד ה"א, ס"ז ע"ג. 
<small>6-7.</small> <b>אמ' ר' לעזר בר' יוסי אבה וכו'. </b>בבא זו נשמטה בכי"ע, אבל ישנה אף בר"ח הנ"ל (אוה"ג, עמ' 30). 
<small>7.</small> <b>אבה היה וכו'. </b>וכן מפורש בירושלמי הנ"ל (ב"ר פ"י-ט', עמ' 84, פסי"ר פכ"ג הוצ' רמא"ש, קט"ז ע"א) שר' ישמעאל בר' יוסי העיד על אביו שהתפלל תפלת ע"ש ומו"ש מבעוד יום. ועיין בבלי כ"ז ב'. וכבר פירשו הגאונים<sup class="footnote-marker">1</sup><i class="footnote">אוה"ג, הפירושים, עמ' 37, רי"ץ גיאת ה' הבדלה, עמ' י"ט, ס' העתים סי' כ"ו, עמ' 37, ראב"ן סי' קע"א ועוד.</i> שכל החכמים שהעידו עליהם שהתפללו של שבת בערב שבת ושל מוצאי שבת בשבת, התפללו תפלת ערבית בכל יום מפלג המנחה ולמעלה, מפני שהם סוברים כר' יהודה לעיל, ומשנגמר זמן מנחה מתחיל זמנה של ערבית. ולפ"ז זמן נעילת שערים הוא בערך כשעה לפני השקיעה.<sup class="footnote-marker">2</sup><i class="footnote">עיין מ"ש בזה הרל"ג בפירושים ח"ג, עמ' 75 ואילך, ואעפ"י שבירושלמי בסוגיין משמע שתפלת מעריב מבעוד יום תלויה במחלוקת של ר"ג ור' יהושע אם תפלת ערבית חובה או רשות, מ"מ ברור משני התלמודים שר' יוסי היה מתפלל ערבית מבעוד יום.</i> ופי' בעל ח"ד לעיל שנעילת שערים פירושו נעילת שערי היכל מוכרח. 

Halakhah 3

<b>תפלת המוספין וכו'. </b>רשב"א כ"ח א' סד"ה ת"ר, ר"ש ירונדי משמו באהל מועד ח"א, נ"ח סע"א (ועיין ביריעות האהל שם), מאירי כ"ו א', 89 ע"ב (בשם ברייתא), ריטב"א מגילה כ' ב' ד"ה אמר, א"ח ח"א, ה' תפלה סי' צ"ה י"ט ע"א, פי' ריקנטי סי' ט"ז.<br>והראשונים הנ"ל הוכיחו מכאן שאם התפלל מוסף לפני שחרית יצא, שכן אף אם הקדימו קרבן מוסף לתמיד של שחר שפיר דמי, כדברי אביי במנחות מ"ט ב'. ועיין בשו"ת הרשב"ש סי' ס"ג ובבאורי הגר"א לאו"ח סי' רפ"ו ס"ק א' (להגהת הרמ"א). ועיין בח"ד כאן. ובירושלמי ספ"ד: לא נתפלל של שחרית ובא ומצאן מתפללין של מוסף וכו'. ומדברי הראשונים (עיין בתוספ' ר"י כ"א ב') משמע שאינו מתפלל עמהם מוסף, אלא מתפלל שחרית. ולפ"ז [ועיין שו״ת באר יצחק או״ח סי׳ ב׳ ענף ב׳. ועמ״ש בלוח ההשמטות והתיקונים בשם יד מלאכי.] אסור לנו להקדים לכתחילה תפילת מוסף אפילו אם יפסיד תפילה בציבור. [ועיין רשב"א שם עמ' 92.]
<small>8.</small> <b>ר' עקיבא וכו'. </b>במנהיג דין טבילת בע"ק (סי' פ"א, כ"ב ע"א): ירוש' פרק כיצד מברכין (ליתא לפנינו, ועיין אהצו"י שם עמ' 136) ובתוספתא ר' <b>יהודה</b> (כגי' ד) אומר אם שגורה וכו', עיי"ש שמעתיק עד סוף ההלכה. 
<small>9.</small> <b>אם שגורה וכו'. </b>לפנינו הכללה של מאמר ר' חנינא בן דוסא במשנתנו ספ"ה. וכאן הכוונה שבדרך כלל סימן יפה לו למתפלל אם תפילתו שגורה בפיו. ועיין להלן. 
<small>10.</small> <b>שרוח וכו'. </b>במשנת אבות הוא בשם ר' חנינא בן דוסא, עיין מ"ש לעיל. וברייתא זו, וכן המאמרים הבאים להלן נכנסו לכאן דרך אגב מברייתא למשנת אבות. 
<small>11.</small> <b>נוחה בשלו וכו'. </b>כלומר, השמח בחלקו, כי לאדם שטוב לפניו נתן חכמה ודעת ושמחה. ועיין אבות דר"ן רפכ"ה [נו״ב שם, פל״ג, עמ׳ 72.]. ובח"ד פירש: נוחה בשלו, שנהנה מעשרו, עיין שבת כ"ה ב', ובחי' אגדות למהרש"א שם. ועיין עירובין נ"ד א'. ובס' זכרון תורת משה (קושטא שי"ב) ערך הנחה: ברכות תוספתא מי שרוח עצמו נוחה הימנו, רוח המקום נוחה הימנו. ונראה שזהו שיבוש. 

Halakhah 4

<small>13.</small> <b>שנטרפה וכו'. </b>המסורות חולקות אם נטרפה דעתו של בן זומא או של בן עזאי (עיין מ"ש בגנזי קדם של לוין ח"ה עמ' 179). ושמא כוונת בן עזאי היא שמי שנטרפה דעתו מעומק העיון בתורה ובחכמה סי' יפה לו, אבל מי שנטרפה דעתו מתחילה מסבות אחרות, ומפני כן נטרפה חכמתו סי' רע הוא לו. ועיין באבות דר"ן ובהערות שם. 
<small>15.</small> <b>את לבו. </b>בבבלי בהוצ' שלנו: את לבו לשמים, ועיין במשנתנו רפ"ה. אבל בכתי"י ובראשונים חסרה בבבלי המלה "לשמים" (עיין דק"ס סוף עמ' 161 ובהערה ה' שם, ועיין בהעמק שאלה לך לך סי' ח' אות ו'). ולפי זה פירושו שצריך שיפנה לבו מטרדות ומחשבות ויכוין אותו לתפילה, וכן יוצא ממדרש תנחומא ריש חיי שרה. ועיין מ"ש להלן הי"ד. ועיין בבלי ל' ב'. 
<b>סימן לתפלה וכו'. </b>בד: סימן <b>לדבר</b> וכו'. וכ"ה בבבלי בכל הנוסחאות, ואצל הגאונים והראשונים. אבל גירסתנו המקויימת ע"י כי"ע נכונה, ופירושה סימן לתפלה שתתקבל וכו'. ועיין שטמ"ק ל"א א'. וכן מפורש בדב"ר: אבא שאול אומר זה סימן לתפלה אם כוון אדם <b>לבו לתפלה</b> יהא מובטח שתפלתו נשמעת וכו'. ובהוספ' לפסי"ר: אבא שאול אומר מכאן לתפלה וכו', וצ"ל: סימן לתפלה וכו'. 

Halakhah 5

<small>17.</small> <b>בפני כולם. </b>בבבלי: היה מקצר ועולה מפני טורח צבור. וכן מעתיק בה"ג רפ"ה ד"ו ה' ע"א ובסדר רב עמרם ז' ע"א. וכן בפי' רב האי (אוה"ג, הפירושים, סוף עמ' 43): מקצר מפני כובד הצבור. אבל בבבלי כי"מ: מקצר ועולה בפני כולן. ובבית נתן: מפני כולן. וכ"ה בסדר ר"ע השלם קי"ג ע"א, ועיין דק"ס עמ' 162, הע' ו'. ולא נתברר לי פירושו. והמפרש ר' יונה בר"ג באר "בפני כולם", קצרן שבכולם. ושמא בפני = לפני, כלומר קיצר וגמר לפני שגמרו כולם. ודוחק. ועניין הקיצור כבר נתבאר בראשונים שלא היה מאריך באמירת התיבות. ובתנחומא חיי שרה סי' ה': היה מתפלל <b>כדרכו</b>. 
<small>18.</small> <b>בזוית זו. </b>עיין בשנו"ס. והנכון כלפנינו, וכ"ה בבבלי בכל הנוסחאות. ודרכם היה להתפלל בקרן זוית. עיין בבלי תענית כ"ג ב', ועל פיו, כנראה, נסח רש"י את המדרש (ב"ר ועוד) בפירושו לבראשית כ"ה כ"א ד"ה לנכח. ובקה"ר פ"ד, ד': לא הניח משה זוית בקרקע ההר שלא נחבט עליה ומבקש תפלה וכו'. וכן בדב"ר פ"ג, י"א: לא הניח משה זוית ברקיע שלא נתחבט בה. (וכמובן, שבמדרשים "זוית" פירושו גם "מקום" כמו בארמית של א"י: זוי). 

Halakhah 6

<small>19.</small> <b>יהא מתפלל וכו'. </b>כבר התלבטו החכמים האחרונים בסדר הדברים כאן ובברייתא שבבבלי (עיין מ"ש הרל"ג בפירושים ח"ג עמ' 4). ברם ברור לי שברייתא זו דבוקה לשלפניה.<sup class="footnote-marker">3</sup><i class="footnote">שוב מצאתי שכן פירש כבר בשונה הלכות על בה"ג, י"ב ע"א.</i> וכ"ה גם בבבלי, אלא שבהוצאות שלפנינו הכניסו מאמר רחב"א באמצע הברייתא, עיין דק"ס עמ' 162 הע' ח'. ומקור התוספתא כאן הוא מדרש על דניאל ו', י"א, אלא שהברייתא התאימה את הסדר לעניין שלפניה. ופירוש הדברים הוא, מכיוון ששבחו את ר"ע שהאריך כ"כ בתפלתו, יכול יאריך אדם בתפלה אחת כל היום כולו, כבר פירש בדניאל זימנין תלתא וכו', כלומר חייב אדם להתפלל ג' תפילות. ולפ"ז אין כאן עניין לדברי ר' יוחנן שיכול אדם להתפלל כל היום כולו, כלומר כמה תפילות שרוצה. ובירושלמי: יכול יהא מתפלל שלשתן כאחת (כלומר שיתפלל שלשתן בבת אחת) פירש בדניאל זימנין תלתא וכו'. ועיין מ"ש להלן ד"ה כוללן. 
<b>וזימנין תלתא וכו'. </b>עיין ההוספה בד. וכ"ה בירושלמי ובבבלי. וכסדר התוספתא כ"ה גם בבבלי בכי"י ובראשונים, עיין דק"ס עמ' 162, הע' כ'. ועיין מ"ש הרל"ג בפירושים ה"ג עמ' 6. 
<small>20.</small> <b>לגולה. </b>בבבלי: יכול כשבא לגולה <b>הוחלה</b>. וכ"ה הגירסא גם בכתהי"י שם (חוץ מכ"י פריס שגורס: התחיל). וכ"ה בבה"ג (ד"ב עמ' 51: החלה), בסר"ע גאון (ז' ע"א) ברי"ף ועוד. ואין ספק שהנכון הוא כפירוש מהרש"ל שהכוונה: נעשה חולה, וחלש, כלומר כשבא דניאל לגולה נחלש, ולא היה יכול להתפלל כל היום כולו. וממש כסיגנון זה בבבלי ל"ב א' (לפי גירסת כתי"י ודפוסים עתיקים, עיין דק"ס עמ' 169, הע' ג'): שעמד משה בתפלה לפני הקב"ה עד שהוחלה. וכן יוצא ברור מגירסת מה"ג (הסגלה ל"ו, סוף עמ' 108) בבבלי כאן: משבא לגולה והוחלה.<sup class="footnote-marker">4</sup><i class="footnote">והעיר עליו לנכון הרל"ג בפירושים ח"ג עמ' 6, הע' 2.</i><br>ברם בכתה"י של התוספתא וגם בד<sup class="footnote-marker">5</sup><i class="footnote">בדפוסים המאוחרים של התוספתא הוסיפו: הוחלה, ובדפוסים האחרונים: הוחל, ואין להוספה זו שום יסוד.</i> חסרה המלה "הוחלה". ובירושלמי: יכול משבאו לגולה כן. ופירושה שאחרי שהוגלו התקינו ג' תפלות כנגד הקרבנות, אבל לפני כן לא התפללו אלא תפילה אחת. ובקטע ממכילתא דברים (סה"י לכבוד ר"י לוי עמ' 191): <b>לשכנו תדרשו</b>. מיכן התקינו הנביאים והזקנים ל[שים] בפיהם של ישראל (דורש את הפסוק "לשום את שמו" בדברים י"ב, ה') להיות מתפללין שלשה פעמים בכל יום, ואומרין השב שכינתך לציון וסדר עבודתך לירושלים עירך.<sup class="footnote-marker">6</sup><i class="footnote">עיין במדרש תלים פי"ז סוף סי' ד', עמ' 127, ומקורו במכילתא שלנו.</i> אבל לפי המסקנא בברייתא שלפנינו התפללו ג' פעמים ביום גם לפני שגלו. ובתנחומא ריש כי תבוא: אלא צפה משה ברוה"ק וראה שבית המקדש עתיד ליחרב, שבכורין עתידין ליפסק, עמד והתקין לישראל שיהו מתפללין שלשה פעמים בכל יום. ועיין במכילתא דברים הנ"ל (עמ' 192).
<small>21.</small> <b>משמיע קולו. </b>וכן בדב"ר: יכול ישמיע קולו. ובבבלי: קולו בתפלתו (כגי' ד כאן). ובירושלמי ובמדרש שמואל: יכול יהא מגביה קולו ומתפלל. ופירושו, מכיוון שנתפס דניאל בתפלתו הרי מוכח שרגשו עליו מפני ששמעו את קולו, ומכאן הייתי אומר שחייב אדם להשמיע את קולו בתפלתו. ומוכיחה התוספתא מתפילת הנה שאין הדבר כן. (ודניאל נתפס לא מפני ששמעו את קולו בתפילתו, אלא מפני שנערה קטנה הלשינה עליו, עיין בפי' המיוחס לרב סעדי' בדניאל במקומו ויוסיפון פ"ג).<br>ברם בכי"ע גורס: יכול יהא משמיע קולו <b>לאזניו</b>. וכן מעתיק בשם התוספתא ברשב"א ל"א א' ד"ה וקולה (וכ"ה במאירי, עיין להלן). וכן באגור דיני ברכות סי' קמ"ו, טור או"ח סי' ק"א, אהל מועד לר"ש ירונדי ח"א, ס"ח ע"א (אבל קרוב לוודאי שהראשונים הנ"ל העתיקו מן הרשב"א, ואין לנו אלא עדות אחת). ולפי גירסא זו מצוה לכתחילה בתפילה שלא להשמיע לאזניו, וכן מוכח מתנא דבי אליהו פכ"ח (הוצ' רמא"ש פכ"ו, עמ' 140), כמו שהעיר הגר"א (או"ח סי' ק"א אות ב') והלכה זו היא בניגוד לבבלי (עיי"ש כ"ד ב') ולירושלמי הנ"ל (ועיי"ש פ"ב ה"ד, ד' ע"ד), ועיין בערוגת הבושם ח"ב סוף עמ' 30. ועיין ברכי יוסף או"ח סי' ק"א.<br>ולפיכך נראה שגירסת כי"ו וד נכונה. וכן מעיד במאירי (ל"א א', 109 סע"א): יש אומרים (כלומר, הרשב"א הנ"ל) וכו', בתפלה אין צריך שישמיע לאזנו, והביאוה מברייתא שאמרו בה בפרק ג' יכול יהא משמיע קולו <b>לאזנו</b> וכו', ומכל מקום בברייתות שלנו [אין] אנו גורסים בה לאזנו, וכן נראה ודאי שלכתחילה צריך להשמיע [ל]אזן. והוא מביא ראייה מירושלמי פ"ב (הנ"ל). וכנראה שהמלה "לאזנו" בכי"ע ובתנא דבי אליהו היא באשגרה ממקומות אחרים העוסקים בק"ש בעניין השמעת האוזן. תדע לך שהוא כן, שהרי בתוספ' ר' יהודה (ט"ו ע"ב, ז' ע"א מן הספר) גרס גם בבבלי: יכול ישמיע קולו <b>לאזנו</b>, ושם הרי בוודאי הוא שיבוש. ועיין בשאילת שלום ובהעמק שאלה לשאילתות סי' קמ"ג, חילופי מנהגים שבין א"מ ובני א"י הוצ' מרגליות עמ' 165 ומ"ש הרל"ג בפירושים ח"ג עמ' 9 ואילך.
<small>22.</small> <b>כוללן כולן וכו'. </b>בירושלמי: יכול יהא מתפלל שלשתן בכל שעה שירצה. כבר פירש דוד ערב ובקר וצהרים. ועיין מ"ש לעיל סד"ה יכול. ובדב"ר (בד' קושטא): יכול יהא מתפלל בכל שעה, כבר פירש בדניאל וזימנין תלתא ביומא וכו', יכול יהא אומ' שלשתן כאחת, כבר פירש דוד ערב ובקר וכו'. (במתנ"כ הגיה את המדרש ע"פ הירושלמי, ועל פיו הדפיסו בד"ח). וכע"ז גם במדרש שמואל, והוא מתאים יותר לנוסח התוספתא וסדרה. 
<small>24.</small> <b>צרכיו ומסתלק. </b>בד: שואל הוא צרכיו ואח"כ מתפלל ויסתלק. ובבבלי: יכול ישאל אדם צרכיו ואח"כ מתפלל. ובדב"ר: יכול יהא אדם תובע צרכיו ויוצא לו. ונראה שגם כאן "יכול" מיוסד על הפסוק הנ"ל בדניאל: וזמנין תלתה ביומא הוא ברך על ברכוהי ומצלא ומודא קדם אלהה. ולפ"ז לא נזכרו בפסוק אלא תפלה והודאה, אבל לא שבח,<sup class="footnote-marker">7</sup><i class="footnote">עיין בבלי פסחים קי"ז ב'. ובמדרש ל"ב מדות הוצ' ענעלאו, עמ' 233: מניין שהתפלה בקשה ואינה שבח וכו'. אבל כנראה שזהו דרש מאוחר, ומכוון כנגד הקראים.</i> ומכאן מוכח שהצלותא לכאורה אינה כוללת שבח. ולפיכך אמרה הברייתא: יכול יהא שואל צרכיו ומסתלק כלומר, שהוא יוצא בתפילה גרידא, והביאו ראיה מתפלת שלמה. 
<small>25.</small> <b>הרנה זו רנה וכו'. </b>בדב"ר: רנה זו קילוסו של הב"ה, ותפלה לצרכיו של אדם. 
<small>26.</small> <b>נאוה תהלה. </b>כלומר, הרי שלמה אמר: ופנית אל תפלת עבדך ואל תחנתו וכו' לשמוע אל הרנה והתפלה, ומכאן שתפלה כוללת גם רנה שהיא תהלה (קילוסין והלל). וכן התחיל שלמה את תפלתו (מ"א ח', כ"ג): אין כמוך אלקים בשמים וכו'. ועיין להלן מנחות פ"ו הי"ב (ופירשנוה לעיל פ"ב סה"ב), ספרי וזאת הברכה ריש פי' שמ"ג, עמ' 394, ובבלי כאן ל"ב סע"א. ולעניין הגירסא והראיה מן הפסוק, עיין בבלי ל"א א' ובדק"ס שם עמ' 163 הע' נ', ובירושלמי פ"ד ה"ד, ח' ע"ב, ומ"ש הרל"ג בפירושים ח"ג עמ' 357. 
<b>אין אומ' דברים וכו'. </b>וכ"ה בס' הרוקח סוף סי' שכ"א. וביחוסי תו"א סוף ערך ר' ברונא ב' (עמ' 25) בשם התוספתא: דבר (כגי' כי"ע) וכו'.<br>ואשר לפירושה, כבר הוכחתי (תרביץ ש"ג ס"ד עמ' 453 ובירושלמי כפשוטו ח"א, עמ' 506) שאין דברים אלא קילוסים,<sup class="footnote-marker">8</sup><i class="footnote">ועיין מ"ש הרל"ג בפירושים ח"ב, עמ' 110 ואילך, ועיי"ש עמ' 112, והשוה מ"ש בתרביץ שם עמ' 454 הע' 1, ובתרביץ ש"ד עמ' 293. ועיין עכשיו מ"ש בה' הירושלמי להר"מ, עמ' כ"ט אות ח'.</i> עיי"ש כמה דוגמאות.<sup class="footnote-marker">9</sup><i class="footnote">וכן בס' המעשיות של גסטר, עמ' 40: בקשו חבריו לומ' עליו <b>דברים</b>. ובמקורו, במס' שמחות ספי"ב: והיו <b>מקלסין</b> לפניו.</i> וגם כאן הפירוש כן, שאמנם הסקנו שחייב אדם להתחיל את תפלתו בשבח המקום, אבל אין לפייט ולומר קילוסין לפני תפלת שמונה עשרה אחרי אמת ויציב, מפני שאינו סומך גאולה לתפלה. וכן בבבלי (לפי ב"נ וכת"י פריס, עיין דק"ס עמ' 163, הע' ס'): אין אומרים דברים אחר אמת ויציב, כדי שיסמוך גאולה לתפלה. ואעפ"י שהטעם שם נוסף ע"פ הבה"ג (ד"ו, ו' ע"א, ד"ב, עמ' 52), כרגיל במס' ברכות, מ"מ הפירוש הוא פירוש אמת, כפי שמוכח כאן מן העניין, וכמפורש בירושלמי פ"א ה"א ב' ע"ד.<sup class="footnote-marker">10</sup><i class="footnote">ואין צורך להניח שאמוראי א"י לא הכירו את דברי התוספתא בשלמותן, כמו ששער הרל"ג בפירושים ח"א עמ' 68, עיי"ש.</i>
<small>27.</small> <b>דברים וכו'. </b>"דברים" פירושו כאן קילוסים וגם תחנונים, וכל דבר ודבר לפי עניינו. <b>כסדר וידוי</b> וכו'. כלומר, בוידוי של יוה"כ היו כלולים גם שבחים והודאות<sup class="footnote-marker">11</sup><i class="footnote">כבר הוכחתי בספרי היליניסמוס בא"י היהודית, עמ' 140 הע' 11 (בעניין הודיית מעשר), שאין בין וידוי והודאה ולא כלום. עיין מ"ש להלן, עמ' 850, הע' 79.</i> וגם תחנונים, ומותר לו לאדם להוסיף אחר התפלה שבח והודייה ותחנונים, ואין הוא כמוסיף על המטבע של תפלה, ולא אסרו אלא לפניה. מפני שאינו סומך גאולה לתפלה, כמ"ש לעיל. ועיין בבלי הנ"ל, ע"ז ח' א' ובראשונים שם, ובה"ג ברכות ספ"ה. 

Halakhah 7

<small>28.</small> <b>היה מהלך וכו'. </b>כדי להבין את הברייתא שלנו, עלינו לעמוד בקצרה על דברי המשנה ושיטת בני א"י בפירושה. וכן שנינו (פ"ז מ"ג): "רבן גמליאל אומר בכל יום ויום מתפלל אדם שמונה עשרה. ר' יהושע אומר מעין שמונה עשרה. ר"ע אומר אם שגורה תפילתו בפיו מתפלל שמונה עשרה, ואם לאו מעין שמונה עשרה. ר' אליעזר אומר העושה תפלתו קבע אין תפלתו תחנונים". ונראה שבדברי ר' אליעזר מסתיימת משנה זו.<sup class="footnote-marker">12</sup><i class="footnote">וכ"ה במשנה שבירושלמי ד"ו. ובתלמוד שם ח, ע"ב: מתני'. ר' אליעזר או' העושה תפלתו קבע וכו'. והיא ט"ס, שהרי דברי ר' אליעזר נתבארו למעלה בה"ג שם, וכאן מתבארים דברי ר' יהושע שבמשנה שלהלן.</i> ברם ברוב הנוסחאות מסתיימת משנתנו בדברי ר' עקיבא, ודברי ר' אליעזר הם במשנה הבאה. הסבה לחלוקה זו היא שהסופרים לא הבינו את הסדר: ר"ג, ר"י, ר"ע, ר"א, ולפיכך העבירו את ר"א להלן, והסמיכו אותו לר' יהושע שבמשנה הבאה. אבל אין ספק שהעיקר הוא כמשנה שבירושלמי, ורק ע"פ סדר זה מתבארים הדברים. ר"ג סובר שאין לשנות ממטבע של שמונה עשרה, ר"י סובר שמותר לו להתפלל גם מעין ש"ע, ר"ע סובר שאם שגורה תפלתו בפיו צריך להתפלל ש"ע, וע"ז חולק ר"א וסובר שאין לאדם לעשות תפלתו קבע, כלומר בנוסח קבוע, שאם כן נמצא מתפלל בשיגרא ואין תפלתו תחנונים.<sup class="footnote-marker">13</sup><i class="footnote">עיין במדרש שמואל לאבות פ"ב מי"ג (על דברי ר"ש בן נתנאל), ומ"ש הרל"ג בפירושים ח"ג עמ' 333 ועמ' 336, שעמד על עיקר הפירוש, אלא שלדעתו חולק ר' אליעזר על כל התנאים שלמעלה וסובר שחייב ארם לחדש בכל תפילה, והוא משער שלשון הירושלמי "בכל יום" הוא שלא בדיוק, עיי"ש. ברם לדעתנו אין ר' אליעזר חולק אלא על ר"ע, וסובר שחייב לחדש רק אם תפלתו כבר שגורה בפיו. ובמאירי (שבת קי"ח ב'): הקורא הלל בכל יום וכו' ובירושלמי (ליתא לפנינו) פירשו שמתוך שגירותו ורגילותו אינו מכוין בו, והרי הוא קורא ה' עשה עצביהם וכו'. אבל עיין בפי' תלמידי ר' יונה על הרי"ף פ"ה סי' קי"ח סד"ה והאמר. ועיין במאירי כאן ל"א ב' (110 ע"ב) ד"ה בתלמוד שבת.</i> ולפיכך סדר רבינו את דברי ר"ע לפני דברי ר"א, מפני שע"י מאמר ר"ע מתבארים דברי ר"א. ואשר לבאור דברי ר"א, הרי ברור שהירושלמי פירש כדברינו לעיל. וכ"ה שם: ר' אבהו בשם ר' אלעזר ובלבד שלא יהא כקורא באיגרת, כלומר "קבע" אין פירושו שצריך לשנות את נוסח התפלה בכל יום, אלא שלא יתפלל באותו נוסח ממש כל הזמן, עד שנמצא כאילו קורא באגרת בלהג בעלמא, בלי עיון וכוונה, וכדברי הירושלמי בסנהדרין (פ"י ה"א, כ"ח ע"א): אבל ספרי המירס וכל ספרים שנכתבו מכן והילך הקורא בהן כקורא באיגרת וכו' להגיון ניתנו (כלומר ללהג בעלמא) ליגיעה לא ניתנו.<sup class="footnote-marker">14</sup><i class="footnote">עיין באור הדברים בספרי (אנגלית) היליניסמוס בא"י היהודית, עמ' 109 הע' 61, 62.</i> וכן במאירי כ"ט ב': כקורא באיגרת דרך מצות אנשים מלומדה.<sup class="footnote-marker">15</sup><i class="footnote">בפי' ר"י נחמיאש למשנת אבות הנ"ל (י"ט ע"כ): כשאתה מתפלל אל תעש תפלתך קבע אלא תחנונים. וכמו שמפורש בפרק תפלת השחר וכו' ובאבות דר"ן (ספי"ז) אל תעש תפילתך שיחה אלא תחנונים. וכן פירשו כמה מן הראשונים את משנת אבות ע"פ הסוגיא בברכות כאן. ודברי הרל"ג בפירושים ח"ג עמ' 333 תמוהים מאד.</i> ושוב אמרו בירושלמי כאן: ר' אחא בשם ר' יוסי צריך לחדש בה דבר בכל יום (כלומר, וממילא נמצא שאין תפלתו קבע). אחיתופל היה מתפלל שלש תפלות חדשות בכל יום (כלומר, נוסח חדש בכל תפלה ותפלה) וכו'. ר' אלעזר היה מתפלל תפילה חדשה בכל יום (כלומר, מחדש רק את התפילה, שהיא צריכה להיות תחנונים, אבל לא את הברכות של שבח והודאה) ר' אבהו היה מברך ברכה חדשה בכל יום (כלומר, מחדש גם בברכות ולא רק בתפלה). נמצאנו למדים שלשיטת הירושלמי "קבע" פירושו תפילה קבועה במשך של זמן ארוך עד שהתפלה נעשית לו שיגרא ואינו יכול לכוין בה,<sup class="footnote-marker">16</sup><i class="footnote">לפי ר' הושעיה בבבלי כ"ט ב': כל שתפלתו דומה עליו כמשוי. אלא שבבבלי, כנראה, פירשו את המשנה אחרת, עיי"ש.</i> אלא שכמה מן האמוראים החמירו וחדשו את נוסח התפלה בכל יום, ועל אחיתופל אמרו שחדש בכל תפלה ותפלה. ומכיוון שמן התלמוד נראה שהלכה כר"א, הרי אין להתפלא אם נמצאים בסדרי תפלות הקדמונים כל מיני קיצורים וחדושים בתפלה.<sup class="footnote-marker">17</sup><i class="footnote">עיין בתשה"ג מרמורשטין עמ' י"ג ובאוה"ג, התשובות, עמ' 141. ועיין להלן הע' 18.</i><br>ואשר ל"מעין שמונה עשרה" שבדברי ר' יהושע נחלקו בה רב ושמואל (בירושלמי במקומו ובבבלי כ"ט א'); לשיטת רב הוא אומר סוף כל ברכה וברכה (בבבלי: מעין כל ברכה וברכה) ולשמואל מקצר את כל התפילה בברכה אחת, ואומר שלש הראשונות ושלש האחרונות במלואן. ונראה שבא"י נהגו כרב מפני שפסקו הלכה כר"א, וחדשו וקצרו לעתים את נוסח התפלה, ושמרו רק על חותם הברכות, ומכאן הנוסחאות החדשות והקיצורים שנשתמרו לנו בגניזה.<sup class="footnote-marker">18</sup><i class="footnote">עיין, לדוגמא, בצופה האנגלי סדרא ישנה ח"י, עמ' 657; בשנתון של צינציניטי ח"ב עמ' 310; שכטר, מחקרים בליטורגיה היהודית (אנגלית) עמ' 98; הברמן תפלות מעין שמנה עשרה, עמ' מ"ג ועוד.</i> ובקטע שפרסם ר"א מרכס בגנזי קדם של לוין ח"ג עמ' 65 (ועיין באשכול ח"א הוצ' אלבק עמ' 105 ובשו"ת הגאונים שבשו"ת הרי"ף הוצ' ביעדנוביץ עמ' 38): מצאתי בהלכתא גברואתא, מר רב צמח גאון ז"ל אמר נוהגין אצלינו החזנין בערבי שבתות ובערבי ימים טובים להתפלל אבות וגבורות ואח"כ אומרים גדלך תקדש בנו, בא"י האל הקדוש. דעה וחכמה למדנו, בא"י חונן הדעת וכו'. ואמרו שקבלו קצור זה מהחזנים הראשונים שקבלו ממר רב יהודאי ז"ל שקבלה מרבו ורבו מרבו עד ר' יהושע דמתניתין דתנן ר' יהושע אומר מעין שמונה עשרה. וכנראה שע"פ קבלה זו פסק הר"מ בפיה"מ מהדו"ק כרב, עיין מ"ש במבואי לה' הירושלמי להר"מ עמ' ז'. ולאמיתו של דבר נראה שלא נחלק אדם מעולם על רב שיוצא בקיצור י"ח מעין י"ח, אלא ששמואל סבר שיכול לקצר את האמצעיות בברכה אחת. וכבר נחלקו בברייתות כמחלוקת רב ושמואל (ירושלמי שם). ומכיוון שאביי קלל למאן דמצלי הביננו <b>במתא</b> (עיין דק"ס 150 הע' מ'. ונראה שהמלה האחרונה נוספה ע"פ בה"ג, ד' ע"ג, ד"ב עמ' 30, כרגיל במס' זו, מ"מ הדין דין אמת), הרי מסתבר שהגאונים קבלו את מסורת א"י בשיטת רב, והשתמשו בה לכל שעת הדחק, ועיין מ"ש במבואי לה' הירושלמי הנ"ל.<br>עכשיו אנו יכולים לעבור לתפלה קצרה של משנתנו. וכן שנינו שם: ר' יהושע אומר המהלך במקום סכנה מתפלל תפלה קצרה. אומר הושע וכו'. אבל בכל הנוסחאות מטיפוס א"י:<sup class="footnote-marker">19</sup><i class="footnote">משנה שבירושלמי, פיסקא שם, הוצ' לו, קויפמן, פרמה, קטעים מן הגניזה, משנה ד' נפולי, פיה"מ להר"מ כתי"י. וכן היה לפני תלמידי ר"י והרא"ה אלא שמחקוה.</i> מתפלל תפלה קצרה <b>מעין שמונה עשרה ואומר</b> הושע וכו'. ובוודאי שאין לשבש את כל הנוסחאות, ופירושה לשיטת בני א"י, שאם היה מהלך בדרך אינו מתפלל י"ח מעין י"ח, אלא תפלה קצרה (כלומר, מקצר את כל האמצעיות, מעין הביננו) מעין י"ח ומוסיף הושע וכו', כדי להגן עליו מפני הפורעניות, ומשתף את עצמו עם הצבור (עיין בבלי ל' רע"א ובצל"ח שם). ומכיון שלשיטת הירושלמי כל הדרך בחזקת סכנה, הרי כל המהלך בדרך מתפלל תפלה קצרה, עיין בברייתא שבבבלי ג' א' ובתוספ' שם ד"ה היה.
<small>29.</small> <b>אי זה הוא וכו'. </b>כל התנאים שבתוספתא כאן (ובברייתא בבבלי כ"ט ב') חולקים על ר' יהושע, וסוברים שמתפלל רק ברכה אחת ואינו כולל בה את שאר התפלה, ור' יהושע שנזכר בברייתא שבבבלי הוא ט"ס, עיין דק"ס עמ' 153 הע' ל'. 
<small>30.</small> <b>והטוב עיניך עשה. </b>יפה העיר רצ"ה חיות (בהגהותיו לבבלי שם) לתנחומא (תרומה סי' ט') על תפלת שלמה שבקש (מ"א ח', ל"ט): <b>ונתת לאיש ככל דרכיו</b> אשר תדע את לבבו, כלומר דווקא מה שטוב לו, בניגוד לגוי שעליו התפלל (שם מ"ג): <b>ועשית ככל אשר יקרא אליך הנכרי</b>. ורעיון זה הולך ונשנה במדרשים. עיין במ"ר פ"א סי' ג'; תנחומא שם סי' ג'; תנחומא הוצ' בובר תרומה סי' ח' (ועיי"ש בהערה נ', ונעלם ממנו שכן נמצא גם בתנחומא הוצ' שלו, תולדות סי' י"ד); לקוטים של גרינהוט ח"ד, במדבר סוף סי' ד' ועוד. אבל במס' שמחות ספ"ו אמרו שגם על הגוי בקש שלמה שיתן לו ה' רק מה שטוב לו. 
<small>32.</small> <b>ר' אלעזר וכו'. </b>המוסגר במרובעים נשמט בכי"ו ע"י הדומות וישנו בד, בכי"ע ובבבלי. 
<b>קול צעקת וכו'. </b>כלומר כנוסח הברכה בתעניות (עיין תענית פ"ב מ"ד), שהרי הוא נתון בסכנה. 
<small>33.</small> <b>ודעתן קצרה וכו'. </b>כלומר, טרודים ומרוגזים, עיין ב"ב קמ"ה סע"ב ובפי' המיוחס לר"ג שם. וכן בילמדנו בלק (גרינהוט ליקוטים ה"ד סי' מ', ילקוט שם סי' תשע"א): קצרה דעתו של בן המלך וכו' נתקררה דעתו של בן המלך. ובדב"ר ריש נצבים: פעמים שלא פנה להתפלל או מקוצר רוח שהיה עושה צרכיו, ופירושו שדעתו היתה קצרה מפני שהיה טרוד בצרכיו. ובמקרא רגיל: קצר נפש. ועיין מורה נבוכים להר"מ ח"א פמ"א. 
<small>34.</small> <b>שתתן וכו'. </b>במכילתא (עמלק, יתרו פ"א סוף עמ' 195, כגי' כתה"י, עיי"ש בשנו"ס) אמר להן ר' צדוק וכו' הקב"ה שהוא נותן לכל אחד ואחד צורכו ולכל גויה וגויה כדי מחסורה. וכן בשה"ש רבה (פ"ז, ב'): ועורך שלחן לפני כל אחד ואחד צרכיו וכל גויה וגויה כדי מחסורה. ועיין בנוסח של תפלה זו בירושלמי בסוגיין ובבבלי ובדק"ס שם. ובנספחות ל"מדרשי תימן" (עמ' 40) שערתי שנוסח זה לקוח כנראה מברכה עתיקה בברכת המזון, כפי שמוכח מן הקטעים על קלף שנמצאו בחורבות ביה"כ של דורא אוורופוס (נתפרסמו במ"ע "סוריא" כרך כ', ח"א עמ' 25). 
<small>35.</small> <b>אמ' ר' לעזר וכו'. </b>ס' העתים ה' קדוש סי' קל"ח, עמ' 174 (והובא בפי' ר"א מלונדריש לזרעים עמ' ל"ז), ראבי"ה ח"א סי' ל"ז, עמ' 23, שבה"ל השלם סי' ס"ו, כ"ו ע"א. ובבא זו היתה אף בירושלמי (פ"א ה"ח, ג' ע"ג) לפני הראבי"ה הנ"ל, עיי"ש. וכן מפורש שם, סוף סי' קצ"ו, עמ' 243. 
<b>אבא היה וכו'. </b>מדאורייתא עיקר קדוש היום הוא בתפלה. ואף מי שסובר שתפלת ערבית רשות, מודה הוא בתפלת שבת הכוללת קדוש יום שהיא חובה (עיין בהעמק שאלה ליתרו סי נ"ד אות א', ובהוספה שבדפוס ירושלים שם). ולפיכך אמרו בירושלמי (פ"ה ה"א, י"א ע"ד, ובמקבילה בפסחים): נהיגין תמן במקום שאין יין, שליח ציבור עובר לפני התיבה ואומר ברכה אחת מעין שבע וחותם במקדש ישראל ואת יום השבת. ופירושו, מכיוון שאינו יכול לקדש על הכוס הרי עיקר קדוש היום הוא בתפלה.<sup class="footnote-marker">20</sup><i class="footnote">צפנת פענח להגר"י ראזין פ"ט מה' תפלה ה"י. ועיין בתוספ' רי"ד מהדו"ת סוף פסחים כ"ב ע"ב וע"ג. ועל הנוסח "מקדש ישראל וכו' " עיין מ"ש להלן הערה 47.</i> ור"א בר' צדוק תפס את תפלת אביו בלילי שבת כדוגמא לתפלה קצרה, ור' צדוק סובר שתפלת ערבית רשות, ולפיכך התפלל בכל לילי שבת תפלה קצרה, לשם קדוש היום.<br>ואשר לברכה מעין שבע, נראה שמתחילה, במקום שהיין מצוי, אמרו קדוש היום על היין והעם לא התפלל כלל ערבית (עיין מ"ש הר"י שור בהגהותיו לס' העתים עמ' 175 הע' י"ח) אלא יצאו בברכה מעין שבע של הש"צ, כשיטת רב נטרונאי,<sup class="footnote-marker">21</sup><i class="footnote">ס' העתים עמ' 176. ועיין סדר רע"ג, עמ' 25, ובהערה 55 שם, "מספרות הגאונים", הוצ' ר"ש אסף עמ' 78, ובהע' 7 שם.</i> שמי שלא התפלל כלל בליל שבת יוצא בתפלה זו למ"ד תפלת ערבית רשות. ושמא תקנוה לכתחילה לקדוש היום, וחזרו והשתמשו בה בשעת הסכנה (עיין בס' העתים הנ"ל, עמ' 177 הע' כ"ט), בשעה שגזרו על השבת, במקום תפלת ערבית.<sup class="footnote-marker">22</sup><i class="footnote">עיין מ"ש גדלי' אלון (תרביץ שי"ד עמ' 70) על נוסח א"י של מגן אבות דברים של טעם. ובמדרשי תימן עמ' 9 העירותי ש"מעון הברכות" בא ממקור א"י. וציינתי למאמרו של ברורי במכתב חדשי חנ"ד עמ' 500. ודברי אלון בראשית מאמרו, וכן בהערה 2 שם, טעונים מחיקה. ובשו"ת הרשב"ש סי' רנ"ו: שמעת במזרח אומרים [ב]ברכה מעין שבע ונודה לך תמיד מעין (צ"ל: מעון) הברכות, בוא"ו, ואנחנו במערב אומרים מעין הברכות, ביו"ד, ואמרת שהם מחזירים זה לקבלה וכו'. [עיין בעלי עי״ן לכבוד שוקן, סוף עמ׳ 90.]</i> [ועיין שו״ת הרשב״א ח״ד סי׳ רצ״ה.]
<small>36.</small> <b>שאהבת וכו'. </b>וכ"ה בס' העתים הנ"ל. ובשאר הראשונים הנ"ל מקוצר. 
<small>38.</small> <b>באהבה. </b>עיין בשנו"ס בהוספה של גליון כי"ע.<sup class="footnote-marker">23</sup><i class="footnote">בתס"ר ח"א עמ' 18 העתקתי את גירסת ס' העתים ודייקתי מן המלה "וכו' " (אחרי "באהבה") שהיה לפניו המשך הברכה בתוספתא. ברם אין מכאן שום ראיה, ואפשר שבעל ספר העתים הוסיף מעצמו את המלה "וכו' ", וכיוון להמשך הברכה, או לחותם שלה, ע"פ הסדורים שהיה רגיל בהם.</i> ואין ספק בעיני שהוספה זו היא ע"פ הנוסח שהיו רגילים לומר בזמן מאוחר בתוך ש"ע במקום "אתה קדשת וכו' ". וכ"ה הנוסח בקטע מן הגניזה (שנתון של צינציניטי ח"ב עמ' 320), אלא ששם חסרות המלים "לאות ולברית" (עיין בבלי כאן מ"ט סע"א). ובקטע מתוך סדור קדמון (מספרות הגאונים הוצ' ר"ש אסף, עמ' 77) הנוסח קרוב לגירסת הגליון בכי"ע. ובסדר רב עמרם גאון (כ"ה סע"א): ומאהבתך ה' אלקינו וכו' נתת לנו ה' אלקינו את יום השביעי הגדול והקדוש הזה באהבה לגדולה ולגבורה לקדושה למנוחה לעבודה ולהודאה לאות ולברית ולתפארת ולתת לנו ברכה ושלום מאתך. וכן בכ"י אחד של סדור רב סעדיה עמ' קי"ב (עיי"ש בשנו"ס): לאהבה לגבורה לקדושה למנוחה לעבודה ולהודאה לתת לנו ברכה ושלום מאתך. [ועיין מחזור רומי בולוניה ש״א כ״ו ע״ב ובקימחא דאבישונא שם.] ונוסה זה בוודאי כבר מתוקן ומורחב והכניסו בו מעין שבע, ואינו מעניין תפלה קצרה שלנו. מכל מקום ברור שגירסת הגליון בכי"ע אין להכניס בחשבון כלל שהרי הוא מסיים: אלקינו ואלקי אבותינו רצה במנוחתנו, וכבר העיר הרמ"ע בהערותיו כ"י (לפי שיורי ברכה בברכי יוסף או"ח סי' רס"ח אות ב'): הנוהגים לומר ומאהבתך כמנהג הלועזים שאומרים אותו אחר תפלה טועים, שלא נתקן אלא כשאין אומרים הג' ברכות ראשונות ואחרונות.<sup class="footnote-marker">24</sup><i class="footnote">ואעפ"י שבירושלמי כאן אמרו שאף בתפילה קצרה אומר ג' ראשונות ואחרונות (בניגוד לבבלי ל' א'), אבל הרי בוודאי שלא אמרו בא"י את הנוסח של רצה במנוחתנו וכו'. ולא עוד אלא שכבר שערנו לעיל שר' צדוק סובר שתפלת ערבית רשות, ומטעם קידוש היום גרידא אתינן עלה, וממילא אין כאן מקום לברכות ראשונות ואחרונות.</i><br>ולפיכך ברור שהגירסא שלנו ושל גוף כי"ע (ועיין גם בראשונים הנ"ל) נכונה, ואין להוסיף עליה (חוץ מן החתימה), והוא נוסח של קדוש היום. וכן אנו אומרים בחזרת הש"ץ של יוה"כ שחרית (אחרי הסליחות): ומאהבתך ה' אלקינו שאהבת את ישראל עמך, ומחמלתך מלכנו שחמלת על בני בריתך, נתת לנו ה' אלקינו את יום צום הכפורים הזה למחילת חטא ולסליחת עון ולכפרת פשע. ועיין בנוסח של תפלה זו במ"ח כנ"ה עמ' 598. וכנראה שבעיקרו יש לפנינו קידוש היום של יוה"כ ערבית, שהרי אין כוס ביוה"כ.
<small>38-39.</small> <b>אשר קדש את יום השבת. </b>בראבי"ה סי' קצ"ו הנ"ל (בשם הירושלמי): אשר קידש את השבת מששת ימי המעשה. 
<small>39.</small> <b>ואינו חותם. </b>שהרי הוא סובר שעיקר קדוש היום הוא בתפלה. 

Halakhah 8

<b>כבוד יום וכו'. </b>עיין בשאילתות יתרו סי' נ"ד ובהעמק שאלה שם אות ד'. ובירושלמי ספ"ז הובאה הלכה זו בשם ר' תנחום בן יודן. ולהלן שם מפרש רב (חי כמה דורות לפני ר' תנחום) כבוד היום - בורא פרי הגפן, כלומר ברכה גרידא על היין בלי "מקדש השבת" (עיין שו"ת הגאונים שערי תשובה סי' קט"ו ובאיי הים שם ומ"ש להלן), והיינו כשאין לו אלא כוס אחד של יין, חוץ מכוס של קידוש. ועיין בס' העתים עמ' 216.<br>ובמהר"ם חלאוה פסחים (ק"ח ב', נ"ט ע"ד) בתוספתא דמס' ברכות דתניא חתם כבוד <b>יו"ט</b> וכבוד לילה כבוד <b>יו"ט</b> [קודם] לכבוד לילה וכו'. וט"ס היא.
<small>40.</small> <b>לכבוד היום וכו'. </b>וכ"ה במהר"ם חלאוה ובבבלי הנ"ל. ובירושלמי: קדושת הלילה קודמת לקדושת היום. וכן בבבלי בכ"י ב' (עיין דק"ס 318 הע' ז'): "קידוש לילה קודם <b>לקידוש</b> יום", כלומר לקידושא רבה.<sup class="footnote-marker">25</sup><i class="footnote">עיין מ"ש להלן, עמ' 351, הערה 57.</i> ועיין מ"ש להלן בסוף הלכה זו ד"ה ואין בהן קדושת היום וכו'. ולפי מנהג א"י קדושת היום היינו קדוש ממש שליום. 
<small>42.</small> <b>קדושת היום וכו'. </b>בד: הזכרת היום וכו'. ובכי"ע ובמהר"ם חלאוה הנ"ל: ויש בהם הזכרה וכו'. וכ"ה בבבלי פסחים (ק"ה א') ושבת (כ"ד א') בכל הנוסחאות. ברם מכיוון ש"קדושת היום" הולכת וחוזרת בקביעות בכ"י שלנו גם להלן במקום "הזכרה" ובמקום "מעין המאורע" (עיין להלן ה"י והי"א ומש"ש) הרי קרוב לוודאי שיש לנו כאן נוסחא מקורית, ובא"י קראו בין להזכרת שבת (עיין בבלי מ"ח ב') ובין לתפלת יעלה ויבוא - קדושת היום, עיין מ"ש להלן בסיפא ד"ה קדושת היום. 
<b>שבת וכו'. </b>במהר"ם חלאוה הנ"ל חסרה המלה "שבת" בתוספתא, והוכיח מכאן שיו"ט, ר"ח וחולו של מועד שוין, וביו"ט אין ביום קידוש על הכוס כלל, כשיטת רוב הפוסקים. אבל בס' העתים (עמ' 193): והיינו קידושא רבא ביומא דשבתא <b>וביומא טבא</b>. והוא בוודאי לקוח מלשון הגאונים, ומכאן מקורו של הר"מ בפכ"ט מה' שבת הכ"א. ועיין תשב"ץ קטן סי' תקס"ו, ובשו"ת מהר"ם ח"א סי' נ"ד. ואף במהר"ם חלאוה הנ"ל מסיק: אלא א"כ נאמר דשבוש יש בגירסא, <b>ושבת</b> ויו"ט גרסינן, ואין בהן קדושה גמורה קאמר, דבורא פרי הגפן לאו קדושת היום מקרי וכו' עיי"ש. ועיין בגי' ד כאן. 
<b>וחולו וכו'. </b>עיין או"ז ח"א סי' ר' וה"ב סי' תס"א ומ"ש בתשלום תוספתא עמ' 30 סי' 1. 
<small>43.</small> <b>קדושת היום וכו'. </b>בד: הזכרת היום. ובכי"ע ובבבלי: הזכרה. ברם וודאי הוא בעיני שבא"י קראו אף לתפלת יעלה ויבוא- קדושת היום, מפני שאין אומרים אותה אלא ביום שיש בו מוסף (ומוסף מסמן את קדושת היום, עיין זבחים צ"א רע"א). ולפיכך קבעוה בימות החול בעבודה, מפני שעיקרה היה בתפלת מוספין, אחרי שהזכיר את הקרבנות של מוסף. וכן בשחרית של יו"ט אמרוה אחרי הזכרת הקרבנות שבפרשת אמור.<sup class="footnote-marker">26</sup><i class="footnote">לפי נוסח א"י, עיין בקטעים מן הגניזה במ"ח חנ"ה (1911) עמ' 434 ואילך, שם 444 ועוד. ועיין מ"ש הר"ל גינצבורג בצופה ההגרי ח"ג עמ' 181 ואילך.</i> ומשום זה כששכח להזכיר יעלה ויבוא בברכת המזון של יו"ט ור"ח אמרו במקומה קדושת היום ממש (עיין בבלי כאן מ"ט סע"א ומ"ש להלן). ויתכן שנשתמר לנו הכינוי "קדושת היום" ליעלה ויבוא גם בברייתא שבבבלי, שכן שנינו שם (מ"ח ב'): ת"ר סדר ברכת המזון כך היא וכו' ובשבת מתחיל בנחמה ומסיים בנחמה ואומר <b>קדושת</b> היום באמצע. ובב"נ ובכ"י פריס שם: ובשבת וביו"ט. ובה"ג ברכות פ"ז (ד"ו י' ע"ג, ד"ב עמ' 69): בשבת <b>ובחדשים ובימים טובים</b> וכו'.<sup class="footnote-marker">27</sup><i class="footnote">והכינוי קדושת היום ליעלה ויבוא מובן יותר ע"פ מנהג א"י להזכיר "מקרא קדש" ביעלה ויבוא. עיין במ"ח הנ"ל עמ' 437, 439, 444; מאן בשנתון של צינציניטי ח"ב עמ' 336; ידיעות המכון לחקה"ש העברית ח"ה עמ' ע'. וכן נראה מתשובת רב האי שברי"ץ גיאת ה' חוה"מ עמ' ז' (טאו"ח סי' ת"צ, אוח"ג חגיגה עמ' 35 וברכי יוסף באו"ח שם) שאין אומרים <b>בבבל מקרא קודש</b> ביעלה ויבוא של חוה"מ. ומכאן משמע שידעו שבא"י אמרוה ביעלה ויבוא של חוה"מ, ומכ"ש שאמרוה ביו"ט. ועיין מ"ש להלן על ראש חודש. ועיין בבלי חגיגה י"ח א' ובמקבילה שבתו"כ אמור ובמכילתא. וברור שלא הזכירו מקרא קודש ביעלה ויבוא של ר"ח.</i><br>ובפסיקתא רבתי בראשה: ילמדנו רבינו, אדם מישראל שבירך על המזון בר"ח ושכח ולא הזכיר של ר"ח כיצד הוא צריך לעשות וכו', אין צריך לחזור לכתחילה, אלא גומרה לאותה (כ"ה ברוקח סי' רכ"ח בד' פאנו ובד' קרימונא) ברכה קטנה בסוף,<sup class="footnote-marker">28</sup><i class="footnote">מלשון הפסיקתא כאן, ובעיקר מלשון הירושלמי (ברכות פ"ז ה"ה, י"א ע"ג), מוכח שיכול לומר ברכה זו אפילו כשגמר כבר את ברכת הטוב והמטיב, אם עדיין לא הסיח את דעתו, שלא כבבלי מ"ט ב'. וכנראה שבא"י סברו שיש לסמוך על ר' אליעזר בשעת הדחק, ויכול לומר קדושת היום בברכת הטוב והמטיב, עיין מ"ש להלן הי"א שו' 54 ד"ה בהודייה.</i> בא"י אמ"ה אשר נתן וכו' בא"י מקדש ישראל וראשי חדשים. וצריך <b>בחולו של מועד</b> לומר והשיאנו ה' אלקינו וכו'. הרי למדנו שראשי חדשים שקולים כמועדות וכו'. ובזרע אפרים הגיה: וצריך <b>בראש חודש</b> לומר וכו'. וכיוון יפה שכ"ה במחז"ו, עמ' 361: שהרי לדבריהם (כלומר, לבני א"י) אומרים והשיאנו בראשי חדשים כדמפורש בתחילת פסיקתא הגדולה וכו' צריך לומ' והשיאנו בראשי חדשים. ואף חותמים בארץ ישראל בהזמנים, כדמפורש בהרואה ירושלמי (ברכות פ"ט ה"ג, י"ג ע"ד) אצל <b>תפילת</b> ראש חודש וכו', צריך לומר והשיאנו וכו'. ומוכח מלשונו שבפסיקתא לא נאמרה תפילת והשיאנו לעניין תפילה אלא לעניין ברכת המזון, וזהו בוודאי כפשוטה של הפסיקתא. ומכאן נראה שבא"י הוסיפו והשיאנו אף ליעלה ויבוא שבברכת המזון של ר"ח, ופשיטא שהזכרה זו קדושת היום היא, כנוסח כי"ו בתוספתא כאן. ובקטעים מן הגניזה של הגדה של פסח (הצופה האנגלי, סדרא ישנה ה"י, 1898, עמ' 47) אנו קוראים בנוסח מקוצר של ברכת המזון: אינ"ו ואלקי אבותינו יעלה ויבא וכו' כי אל חנון ורחום אתה לבדך נקראת.<sup class="footnote-marker">29</sup><i class="footnote">סיום זה של יעלה ויבוא רגיל מאד בקטעי הגניזה, עיין במ"ח כנ"ה הנ"ל, עמ' 437, 439, 444, 445, 587, ועיי"ש עמ' 589.</i> <b>והשיאינו</b> ה' אינ"ו את ברכת מועדיך בשלום וכו'. ונראה שאח"כ הסירו את תפלת והשיאנו מיעלה ויבוא של ברכת המזון, כדרך שהסירו את יעלה ויבוא מוהשיאנו של מוספים, עיין מ"ש הר"ל גינצבורג בצופה ההגרי ח"ג עמ' 181 ואילך, ח"ד עמ' 97 ואילך.
<b>ואין בהן קדושת וכו'. </b>וכן בבבלי: אין בהן קדושה על הכוס. אבל במס' סופרים (פי"ט ה"ז, עמ' 330): וצריך בברכת היין לומר ברוך אתה ה' וכו' וחותם ברוך אתה ה' מקדש ישראל וראשי חדשים. וכן חותמת ברכה זו גם בקידוש ירחים דר' פנחס (הצופה ההגרי ח"ו עמ' 48. ועיין מ"ש מרדכי מרגליות בארשת תש"ד, עמ' רי"ב ואילך). ועיין ירוש' תענית פ"ד סה"ה, ס"ה ע"ב ומ"ש בתרביץ ש"ג עמ' 103 ואילך. והגאונים מעידים<sup class="footnote-marker">30</sup><i class="footnote">עיין שו"ת הגאונים שערי תשובה סי' קט"ו ובאיי הים שם, ס' העתים עמ' 192.</i> שאמרו במקומות אחדים קדושת היום על הכוס בשבת אף ביום.<sup class="footnote-marker">31</sup><i class="footnote">ואף שהגאונים הזהירו שלא להזכיר בקידוש ביום ברוך אתה ה' מקדש השבת, לא עלה בידם לעקור את המנהג לגמרי, עיין באיי הים הנ"ל. וכנראה שהיו מקומות שעשו פשרה ואמרו ברוך מקדש השבת בלי הזכרת השם (עיין מנהיג ה' שבת סי' מ"ז, ל' ע"ב). ובא"ח ה' שבת (דין סעודת ש"ש סוף סי' א' ס"ה ע"ד) מעיד שכן נהגו הקדמונים. ובס' הבתים כת"י (לפי שיורי ברכה להחיד"א או"ח סי' רפ"ט) כותב שאין לומר ברוך מקדש השבת, ולא ברוך שנתן שבתות למנוחה, ולא שום דבר שהוא הפסק בין ברכה לשתיה. ומכאן שהיה מנהג לומר בקידושא רבה ברוך שנתן שבתות למנוחה וכו'. ועיין מ"ש נפתלי וידר בסיני ש"י (תשרי תש"ז) עמ' מ"ו ואילך.</i> ועיין מכילתא יתרו בחודש פ"ז, עמ' 229 ובהערות שם, ובפי' הרמב"ן יתרו פ"כ ספ"ח. ועיין מ"ש בתשלום תוספתא עמ' 55 סי' 97, ולהלן ה"י ומש"ש. 

Halakhah 9

<small>44.</small> <b>לא הזכיר וכו'. </b>חי' הרשב"א ל"ג א' ד"ה אלא, עיי"ש. 
<small>45.</small> <b>לא אמר וכו'. </b>רי"ץ גיאת ה' הבדלה, עמ' י"ג. 
<b>אומרה וכו'. </b>כלומר, יוצא בה כשאומרה על הכוס, עיין בלשון הברייתא בבבלי, ובירושלמי (כאן, על הפיסקא "והבדלה בחונן הדעת"). ומרהיטת הלשון משמע שדווקא אם לא אמר בתפילה אומרה על הכוס, אבל אם אמרה בחונן הדעת שוב אינו זקוק לה. ועיין בבלי ל"ג סע"א ומ"ש בעל דק"ס עמ' 178. ועיין בירושלמי הנ"ל. 
<small>46.</small> <b>אם לא אמר וכו'. </b>וכ"ה ברי"ץ גיאת וברשב"א הנ"ל, אבל בירושלמי ובבבלי ליתא. ואף כאן משמע לפי פשוטו שאם לא הזכיר הבדלה על הכוס מחזירין אותו לתפילה. וכן בבבלי הנ"ל (בכ"י ובראשונים, עיין דק"ס 179): בעא מיניה אביי מרב ששת טעה ולא הזכיר בזה ובזה מהו. א"ל טעה בזה ובזה חוזר לראש. ופירש באו"ז (ח"ב סי' צ"א) בשם רבותיו שברך בפה"ג ועצי בשמים ובורא מאורי האש, אבל לא הזכיר הבדלה, וחוזר לראש התפלה ולברכת הבדלה על הכוס, וכל השאלה בבבלי היתה דווקא אם חוזר אף לתפילה. ועיין בס' ההשלמה עמ' 23. ומסתימת לשון התוספתא כאן משמע שאין מחזירין אותו אלא לתפילה בלבד, עיין מ"ש לעיל.<br>ובה"ג (ה' קידוש והבדלה, י"ד ע"ג): טעה ולא הזכיר וכו' הבדלה בחונן הדעת אין מחזירין אותו מפני שיכול לומרה על הכוס. <b>לית ליה כוס הדר</b>. וכנראה שפירש כאן "אם לא אמר על הכוס" - כגון שאין לו כוס, שאם יש לו כוס למה לא יחזור לכוס, שהרי קי"ל טעם מבדיל (פסחים ק"ז רע"א). ומקצת הקדמונים פירשו כן גם את הבבלי (עיין בסדר רע"ג ח"א, ל"א ע"א ובמאירי ל"ג סע"א ד"ה טעה). ובה"ג מהדורת ר"ע הילדיסהיימר (ד"ב עמ' 50) נתרחבו הדברים ובמקום "לית ליה כוס הדר" גורס: והני מילי דאית ליה חמרא דמבדיל עליה, אבל לית ליה כסא דחמרא הדר ומצלי. ועיין ברי"ץ גיאת הנ"ל ובהערות שם. ומכאן שאם אין לו יין אינו מבדיל על הפת, ועיין בסדור רב סעדיה עמ' קכ"ו ובהערות שם. ועיין בלקוטי ריצ"ג הוצ' רח"צ טויבש עמ' 56 ובהערות שם, ובאהל מועד לר"ש ירונדי "עבודת המשכן" ס"ד ע"א.<br>וברשב"א הנ"ל מבאר את החילוק בין הזכרת המאורע שהיא לקיצין, ובין גבורות גשמים, שאלה והבדלה שהן ברכות קבועות.
<b>ר' יוסי וכו'. </b>השלמתי ע"פ ד, כי"ע והרשב"א. ובכי"ע צ"ל: שלא הזכיר <b>ברית</b> בשל ארץ וכו', וכ"ה ברשב"א. [וכ״ה בפי׳ ר׳ אליהו מלונדריש ברכות, עמ׳ ק״ג.] ועיין בבלי מ"ח ב' (בתוספ' ר' יהודה שם, ד"ה ר"י וברא"ש פ"ז סי' כ"ב), מ"ט א' ובדק"ס עמ' 258 סוף הע' צ'.<br>ברם מידי ספק לא יצאנו, שכן בירושלמי ספ"א מובאת הלכה זו כמימרא ולא בשם ברייתא (ועיין במ"ר פכ"ג, ז'; תנחומא מסעי סי' ו', הוצ' בובר סי' ה'). יתר על כן אמרו בבבלי מפורש (מ"ט א', כגי' כת"י וראשונים, עיין דק"ס 260 הע' מ'): "רב לא הוה אמר ברית ולא תורה ולא מלכות" וכן נהג גם רב חסדא, עיי"ש. ועיין בלח"מ פ"ב מה' ברכות ה"ג, ועיין ברא"ה פ"ז עמ' קנ"ג-קנ"ד. ובכמה נוסחאות מקוצרות של ברכת המזון שנתגלו בגניזה של מצרים לא נכנס לברכה זו אלא הפסוק שבדברים (ה', י') ואכלת ושבעת וברכת וכו'. ואין שם זכר לא לברית ולא לתורה ולא למלכות.<sup class="footnote-marker">32</sup><i class="footnote">עיין מ"ש הברמן ביריעות המכון לחקה"ש העברית ח"ה עמ' מ"ה, סוף הערה 2. ובנוסח בה"מ שפרסם ר"ש אסף (סה"י לכבוד דינבורג עמ' 129) לא נזכרו אלא ארץ וברית בלבד, אבל לא תורה ומלכות.</i>

Halakhah 10

<small>47.</small> <b>כל שאין בו וכו'. </b>כל הברייתא ברי"ף שבת פ"ב, סי' שי"ד (=מרדכי שם סי' תס"ו, הוצ' ראם ט"ו ע"א). ועיין תוספ' שבת כ"ד א' סד"ה דתני, ראב"ן סי' קפ"ו, ראבי"ה ח"ב סי' תקס"ג עמ' 284, מנהיג ה' ברכות סי' נ"ז, י"ז ע"א, עיטור סוף ה' מגילה הוצ' רמא"י קי"ד ע"ב (למברג מ"ז ע"א), רשב"א ברכות ל"ג א' סד"ה אלא, שבת כ"ד א' ד"ה ימים, רא"ש ברכות פ"ג סי' י"ח ושבת פ"ב סי' ט"ו, תוספ' הרא"ש כאן כ"א ב' סד"ה עד (י"ד ע"ד), רבינו ירוחם, אדם, נ"י סח"א, שבה"ל השלם עניין ר"ח סי' קע"א עמ' 136, ועניין חנוכה סי' קפ"ז ע"ג ע"א (ועיי"ש בהערה), ליקוטי אמרכל בחמשה קונטריסים של קורוניל כ"ה ע"א, אבודרהם ס' תפלות של חול (ד"ו שכ"ו, מ"א ע"ד), מנוה"מ ח"ב, הוצ' ענעלאו, עמ' 142.<br>ובתוספ' ר' יהודה (כ"א ב' סד"ה כתוב, י"ב ע"ד): ובתוספתא דברכות היה אומר רבינו יעקב כי יש סמך למנהג שלנו (כלומר, שאנו מתפללים שבע במוסף של ר"ח וחולו של מועד) דקתני כל שאין בו מוסף, כגון חנוכה ופורים, ערבית שחרית ומנחה מתפלל י"ח ואומר מעין המאורע, ואם לא אמר אין מחזירין אותו. ימים שיש בהם מוסף, כגון ר"ח וחול המועד, שחרית ערבית ומנחה מתפלל י"ח, ואומר מעין המאורע בעבודה, ואם לא אמר מחזירין אותו. ובמוסף מתפלל שבע ואומר קדושת היום באמצע, וזהו סמך למנהגנו. <b>ויש ספר תוספתא שברייתא זאת כתובה בערבוביא, אבל כן היא כמו שכתבתיה. כגון חנוכה</b> וכו', ברי"ף הנ"ל: כגון <b>תעניות ומעמדות</b> חנוכה וכו'. ורבינו הוסיף מעצמו "תעניות ומעמדות" ע"פ הבבלי שבת, ואינו בשום נוסח התוספתא בכי"י ובראשונים הנ"ל המעתיקים אותה, ואינו גם בירושלמי פ"ז.
<small>48.</small> <b>בשחרית. </b>וכ"ה בכי"ע. ובד וכן ברי"ף ובכמה מן הראשונים הנ"ל: <b>ערבית</b> שחרית וכו'. וגירסתנו, כנראה, נכונה, ולא הזכירה ערבית אגב סיפא, עיין מ"ש להלן לשו' 50. 
<b>תפלה קצרה. </b>שבוש ברור, וגם בכ"י יש עליהם סימן מחיקה, ואינו בשום נוסח. 
<b>מעין המורע. </b>כאן הוא המקום היחיד בכת"י שלנו שנזכר בעניינינו "מעין המאורע", ולא קדושת היום, וכן נכון, שהרי בחנוכה ובפורים אין קרבן מוסף ואין כאן קדושת היום, עיין מ"ש לעיל לשו' 43 ד"ה יש בהן קדושת היום.<sup class="footnote-marker">33</sup><i class="footnote">ועיין במס' סופרים פ"כ ה"ה, עמ' 345, ואינו עניין לכאן, אלא לקדושה ממש שבש"ע, עיין מ"ש הרל"ג בגנזי שכטר ח"ב עמ' 524 ואילך, גיאוניקא ח"ב עמ' 48. ואין להגיה אותה ע"פ התוספתא שלנו, עיין מ"ש ר"מ היגער במבואו שם עמ' 33.</i><br>ובד: מעין המאורע <b>בהודא'</b>. "בהודא'" אינה בכי"ע, בראשונים ובירושלמי. והוסיפוה הסופרים בד ע"פ ההלכה (עיין שבת כ"ד א' ובירושלמי כאן פ"ד ה"ג, ח' ע"א; תענית פ"ב ה"ב, ס"ה ע"ג. ועיין מ"ש הרל"ג בפירושים ה"ג עמ' 312 דברים נכונים, אלא שלא הזכיר גי' ד כאן).
<small>49.</small> <b>אין מחזירין וכו'. </b>וכ"ה בכי"ע ובראשונים ובירושלמי. אבל בד: מחזירין אותו. וכן בסדור רב סעדיה עמ' כ"ג: ומי ששכח להזכיר וכו' וחנוכה ופורים במודים וכו' אם כבר גמר את תפלתו ונתן שלום חוזר. ועיין ראבי"ה ח"ב סי' תקס"ג עמ' 284 הנ"ל ובסדור רב סעדיה עמ' ק"ד. 
<small>50.</small> <b>בשחרית ובמנחה וכו'. </b>וכן בד וברי"ף הנ"ל לא נזכרה ערבית. ויפה העיר בח"ד שלא הזכירו כאן ערבית, מפני שמסיים אח"כ: אם לא אמ' מחזירין אותו, והרי בערבית של ר"ח אין מחזירין אותו (בבלי ספ"ד, ל' ב'). אבל בתוספ' כאן כ"א ב', בתוספ' ר' יהודה בפיסקי הרא"ש ובתוספותיו הנ"ל, בסמ"ג עשין י"ט ק"א ע"א, במרדכי כאן פ"ג סי' ס"ו העתיקו בשם התוספתא: ערבית וכו', ואינה אלא אשגרה מן הבבלי שבת (כ"ד א'). ועיין במאירי ובחי' המיוחסים להר"ן בשבת שם ומ"ש להלן בהי"א ד"ה בשחרית. 
<b>קדושת היום וכו'. </b>וכ"ה בד, ברי"ף וברא"ש שבת פ"ב סי' ט"ו. אבל בתוספ', בתוספ' ר"י, בפיסקי הרא"ש ובתוספותיו שם, במרדכי ובסמ"ג הנ"ל, וכן בעיטור סוף ה' מגילה הנ"ל העתיקו גם מכאן: ואומר מעין המאורע, וכ"ה בבבלי שבת ובירושלמי פ"ז י"א ע"ג. וכבר הוכחנו לעיל בה"ח שהעיקר כגירסתינו. 
<small>51.</small> <b>ר' ליעזר או' וכו'. </b>עיין להלן בהי"א ומש"ש. והראשונים הנ"ל לא העתיקו את דבריו, וקיצרו מפני שאין הלכה כמותו. וברא"ה ובשטמ"ק ביצה י"ז א': "ר"א אומר בהודאה. פי' דקסבר אף בחול אומרה שם, כמו על הנסים". וכאן מפורש כדבריהם. 
<b>מתפלל שבע. </b>בתוספ' ברכות, בתוספ' ר' יהודה, בפי' הרא"ש ועוד הנ"ל, וכן בראבי"ה ח"א סי' ס"ז עמ' 43 ובהגה"מ פ"ב מה' תפילה ה"י אות ה' הוכיחו מכאן שגם בר"ח ובחוה"מ מתפללין במוסף שבע (ולא שמונה עשרה). ועיין מ"ש הרל"ג בפירושים ח"ג עמ' 439. וכבר העתקנו לעיל מתוספות ר' יהודה שהוסיף: ויש ספר תוספתא שברייתא זאת כתובה בערבוביא וכו'. ובכל הנוסחאות שלנו הוא (בערך) כמו שהעתיק ר' יהודה שירליאון, חוץ מגי' ד שכתוב בה ברישא: מחזירין אותו (במקום: אין מחזירין) וההשמטה של הסיפא בכי"ע. 

Halakhah 11

<small>52.</small> <b>שבת שחלה וכו'. </b>וכ"ה בכי"ע, ובד יש כאן השמטה. ועל דיוק לשון התנא ששנה כאן "שבת שחלה להיות בר"ח" ולהלן (הי"ג) אמר להפך "יו"ט של ר"ה שחל להיות בשבת וכו' יו"ט שחל להיות בשבת", עיין מ"ש מהריק"ש בתולדות יעקב לביצה במקומו בשם "יש מי שכתב". וכן הביא במהרש"א שם בשם תוספ' ישנים. ועיין בדברי מהריק"ש שם ובחי' מס' יו"ט לר"י אבוהב ולהר"י גאלאנטי במקומו. 
<small>53.</small> <b>בשחרית וכו'. </b>וכן לא נזכרה ערבית גם בכי"ע. אבל בבבלי: <b>ערבית</b> ושחרית וכו'. וכבר העירו הראשונים לביצה (הרא"ה, המאירי ובשטמ"ק) שם שהסיום להלן "מחזירין" אינו עונה על תפלת ערבית. ועיין מ"ש לעיל ה"י ד"ה בשחרית. אבל בראבי"ה ה' עירובין סי' שפ"ב (ח"א עמ' 411): ויש שאומר דילמא האי מחזירין לא קאי אלא אמנחה ושחרית. ולא נהירא לי. 
<b>קדושת היום וכו'. </b>בכי"ע: ואומ' <b>מעין המאורע בעבודה</b>. וכ"ה בבבלי (המאורע) הנ"ל. והנכון כבכי"ו, אלא שצ"ל: בעבודה (במקום: באמצע), כגי' כי"ע והבבלי. וכן תוקן בגליון כי"ו בכ"י מאוחר. ועיין מ"ש לעיל ה"ח וה"י. 
<small>54.</small> <b>בהודייה. </b>כבר ראינו לעיל בה"י שלר"א אומר יעלה ויבוא בהודאה אף בר"ח וחוה"מ שלא חלו בשבת, עיין מש"ש. ועיין ברש"י ובמאירי בביצה שם. ובתולדות יעקב למהריק"ש כתב על דברי רש"י: "אינו שיאמר <b>נוסחת יעלה ויבא</b>, אלא שיאמר כמו שאומר על הנסים בחנוכה". וכוונת הרב ברורה שלר' אליעזר אומר נוסח אחר המתקשר עם ברכת ההודאה שבשמונה עשרה. וכן שער מדעתו הרל"ג בפירושים לירושלמי ח"ג עמ' 311, עיי"ש דברים מחוכמים מאד. וברש"ש ביצה שם העיר שר"א לשיטתיה שסובר (משנתנו כאן פ"ה מ"ב) שאף הבדלה אומר בהודאה. ועיין מ"ש הרל"ג שם עמ' 311 ועמ' 313. ור"א סובר שמודה על הדעה בהודאה כשם שהוא מודה על התורה בהודאה שבברכת המזון.<br>ויש להוסיף על דברי החכמים הנ"ל, אף את שיטת ר"א בברייתא שבבבלי מ"ח ב', וכ"ה שם: ובשבת<sup class="footnote-marker">34</sup><i class="footnote">כבר צויין לעיל הע' 26 (עיי"ש בגוף פירושנו) שבה"ג גרס כאן: בשבת ובחדשים ובימים טובים.</i> מתחיל בנחמה ומסיים בנחמה ואומר קדושת היום באמצע. ר' אליעזר אומר רצה לאומרה בנחמה אומרה, בברכת הארץ אומרה, בברכה שתקנו חכמים ביבנה אומרה.<sup class="footnote-marker">35</sup><i class="footnote">עיין דק"ס עמ' 256, הערה ד', שהביא גירסא אחרת. וגירסא שלישית נמצאת במחז"ו עמ' 33 ואילך. אבל הנכון כלפנינו, וכ"ה בתשה"ג קהלת שלמה סי' נ"ז עמ' צ', באו"ז ח"א סי' קצ"ט. ברשב"א ובתוספ' הרא"ש במקומו.</i> ובצל"ח נתקשה למה אינו אומרה לר"א בברכה ראשונה. ולפי דברינו הנ"ל ר' אליעזר לשיטתיה שיכול לומר קדושת היום בהודאה, וכנגדה בברכת המזון היא ברכה שניה או הטוב והמטיב. ומ"מ מודה שיכול לאומרה גם בנחמה, מפני שנוסח הברכה עולה יפה עם ברכת נחם ועם חתימתה, עיין ברי"ף במקומו ובראבי"ה ח"א סי' קכ"ט עמ' 116 ובראשונים שציין אפטוביצר בהע' 15 שם.<br>ברם עלינו להניח שלר"א משתנה נוסח קדושת היום לפי מקומה בברכה, ואם אומרה בברכת הארץ הוא אומר: על התורה ועל יום פלוני הקדוש הזה וכו' מעין הנוסח שבברכת ההפטרה, עיין מס' סופרים פי"ג הי"ג, עמ' 248. ואם אומרה בברכת הטוב והמטיב שאין לה חתימה צריך לחתום בה כדרך שהוא חותם בקד' היום לשיטת החכמים אם לא הזכירה במקומה. וכן נמצא באמת בנוסח של ברה"מ בקטעים מן הגניזה (ידיעות המכון לחק"ה העברית ח"ה עמ' נ"ז) בברכת הטוב והמטיב: הודו לה' כי טוב כי לעולם חסדו וכולכם ברוכים. ברוך אתה ה' מקדש ישראל<sup class="footnote-marker">36</sup><i class="footnote">נוסח א"י, עיין מ"ש להלן סהי"ג, ובהערה 47 שם.</i> ואת יום השבת. ונראה מכאן שהיו מקומות בא"י שנהגו כר' אליעזר, ועיין מ"ש לעיל הערה 27. וכן פסקו כמה מאמוראי א"י (ירוש' ברכות פ"ה, ה"ב ט' ע"ב. ועיין גם בבבלי נדה ח' א') שהלכה כר"א בהבדלה שאומרה בהודאה. ובירושלמי (כאן ספ"ז י"א ע"ד) אמרו: ר' זריקן בר חמוי דר' זריקן הזכיר של חנוכה <b>בארץ</b> וקילסו אותו. ומשמע קצת שבמקומו לא היו נוהגים להזכיר חנוכה בארץ.<sup class="footnote-marker">37</sup><i class="footnote">ועיין בידיעות המכון לחקה"ש העברית ח"ה עמ' ע"ח ועמ' פ"ב.</i> אבל לא מצאנו מי שפסק כר"א בתפילה, וכן הדין נותן שהרי קדושת היום עיקרה בעבודה, עיין מ"ש לעיל בה"ח.
<b>מחזירין אותו. </b>וכ"ה בד. ובכי"ע בטעות. אין מחזירין וכו'. 

Halakhah 12

<small>55.</small> <b>בשבת וכו'. </b>בבא זו ליתא בבבלי, ולא באה אלא ללמדנו שאינו חוזר ומזכיר קדושת היום בעבודה (או בהודאה לר"א). 
<small>56.</small> <b>ור' ישמעאל וכו'. </b>בד: ור' יוחנן בן ברוק' וכו'. ועיין דק"ס ביצה עמ' 37 הע' כ' בשם הרי"ף כ"י. 
<small>57.</small> <b>כל זמן וכו'. </b>רשב"ג ור' ישמעאל בריב"ב חוזרים להי"א, כלומר לשבת שחלה בר"ח או בחוה"מ, ולדבריהם, מכיוון שהוא אומר קדושת היום באמצע כולל בה גם קדושת ר"ח ויו"ט, ושלא כת"ק שאומרה בעבודה (כגי' כי"ע והבבלי, עיין מש"ש). ובבבלי: כל מקום שהוזקק לשבע מתחיל בשל שבת וכו'. עיין מ"ש ע"ז להלן. 

Halakhah 13

<small>58.</small> <b>ראש השנה וכו'. </b>וכ"ה בבבלי בעירובין מ' סע"א. ולכאורה תמוה למה נחלקו ב"ש וב"ה במוסף, והרי אותה מחלוקת תתקיים גם בשחרית (ועיין מ"ש להלן בשם הירושלמי שבועות). ולפיכך נ"ל ברור שבזמן ב"ש וב"ה לא תקעו במוסף אלא בשחרית, עיין ירושלמי ר"ה פ"ד רה"ח, נ"ט ע"ג, בבלי שם ל"ב ב' ומ"ש במאירי ברכות כ"ט א' 97 ע"א סד"ה מנין. ומחלוקת זו היא באמת בתפילת שחרית. ובירושלמי שבועות (פ"א ה"ה, ל"ג ע"א): אמר ר' אחא בר פפא ותני כן העובר לפני התיבה ביו"ט של ר"ה<sup class="footnote-marker">38</sup><i class="footnote">כלומר, שחל להיות בשבת, כפי' הרמב"ן במלחמות סוף ר"ה, ודלא כפירוש המאירי שם עמ' 107.</i> <b>בשחרית</b> ב"ש אומרים מתפלל שמונה וכו' במוסף בש"א עשר וכו'. ונראה שהכוונה לתוספתא שלפנינו אלא שר' אחא בר פפא שנה אותה לפי הנוהג בזמנו שתקעו במוסף ולא בשחרית.<sup class="footnote-marker">39</sup><i class="footnote">בא"ח ח"א סדר תפלת ר"ה סוף סי' א', צ"ט רע"ב: "ובירושלמי משמע שבכל תפלות היום מתפללים תשע. וכן דעת הב' המאור ז"ל (בסוף ר"ה, עיי"ש) וכו' ". ולפנינו בירושלמי שבועות הנ"ל מבואר להפך, כמו שהשיג על בעה"מ במלחמות הנ"ל. ועיין בר"ן שם סי' תתקנ"ג, ובמאירי ברכות שהזכרנו בפנים.</i> 
<small>59.</small> <b>עשר. </b>וכ"ה בד, בכי"ע, להלן סוף ר"ה בכל הנוסחאות ובבבלי עירובין הנ"ל. ובכי"ו בטעות: שמנה עשרה. וצוק' הדפיס: מתפלל עשר. ואומר של שבת בפני עצמו ושל יום טוב בפני עצמו ומתחיל בשל שבת. ונוסחא זו בדויה מן הלב, ואינה בשום נוסח לא כאן ולא להלן ר"ה ולא בבבלי.<sup class="footnote-marker">40</sup><i class="footnote">בתיקונים לחלופי גירסאות (עמ' 105) העיר צוק' שבשנו"ס שלו צ"ל שכל הוספה זו ליתא בכי"ע. אבל לאמיתו של דבר אינה בשום נוסח. והתיקון שלו שייך לתיקונים לגוף הנוסח שלו.</i> ועיין מ"ש להלן בסמוך. 
<b>יו"ט שחל וכו'. </b>בעיטור ה' יו"ט ריש מחלוקת ט"ו (הוצ' רמא"י קמ"ה ע"ג. ד"ל נ"ט ע"ב): בתוספתא יו"ט שחל וכו'. והעתיק את לשון הברייתא בבבלי ביצה י"ז א'. 
<small>61.</small> <b>ומתחיל וכו'. </b>וכ"ה בכל הנוסחאות כאן ולהלן ר"ה. אבל בבבלי ובעיטור הנ"ל חסרות המלים "ומתחיל בשל שבת" בדברי ב"ש. ומכיוון שבדברי ב"ש ברור ש"מתחיל בשל שבת" כוונתו שאומר מקודם ברכה של שבת, הרי הדין נותן שגם בדברי ב"ה להלן כאן, ובברייתא שלנו בבבלי ביצה (ובדברי הת"ק בברייתא לעיל לפי נוסח הבבלי בביצה ובעירובין), פירושו שמתחיל בתפילת שבת ואומר קדושת היום באמצע ומסיים בתפילת שבת, ואינו עניין כלל לסדר בחתימת הברכה. וכ"ה בר"מ פ"ב מה' תפילה הי"א, וכפירוש מרן בכ"מ שם. וכן מפורש בתשובת רב צמח (אוה"ג עירובין, עמ' 28): בר"ח שחל להיות בשבת, שבת קדשך לעמך נתת וכו' ומוספי שבת ומוספי ר"ה וכו' כאמור. וביום השבת וכו' ובראשי חדשיכם וכו' וישמחו במלכותך שומרי שבת וכו'.<sup class="footnote-marker">41</sup><i class="footnote">ועיין ברי"ף כת"י שהובא בדק"ס ביצה עמ' 37 הע' ה', והלשון שם צריך תיקון.</i> וכן יוצא ברור מלשון הר"ח בעירובין (והמגיהים בש"ס ראם בהערה ב' שם לא עמדו על כוונת דבריו) ובביצה.<sup class="footnote-marker">42</sup><i class="footnote">ואנו רואים איפוא שצדק מרן בבאורו לדברי הר"מ. ואשר להשגת הגר"ח עטר בראשון לציון לביצה שם, הרי דבריו מופרכים מפי' הר"ח לעירובין שפסק כלשון הת"ק ולא הזכיר כלל את החתימה. וגם "ההכרחות דכתיבנא לעיל" אינה מוכרחת כ"כ, עיין תוספ' מנחות ל"ו ב' ד"ה הא ובעיטור הנ"ל.</i> וכן בשטמ"ק ביצה: "לפי הפשט משמע שאומר תפלת שבת ממש אלא שאין המנהג כן". אבל רש"י תוספ' ושאר מפרשים ופוסקים פירשו מסיים בשבת - חותם בשל שבת.<br>ברם תמוה הוא שברישא, בר"ה שחל להיות בשבת, לא נזכר כלל בשום נוסח (כאן ולהלן ר"ה ולא בבבלי) לא בדברי ב"ש ולא בדברי ב"ה שמתחיל בשבת.<sup class="footnote-marker">43</sup><i class="footnote">ומכאן כנראה דייק רש"י שמסיים בשבת (בשבת ור"ח ובשבת ויו"ט) פירושו מסיים בחתימת הברכה. ולפיכך לא הזכירו לעיל "מתחיל בשבת ומסיים בשבת" מפני שבר"ה כ"ע מודים שמסיים בחתימה בר"ה, עיין רש"י עירובין מ' א' ד"ה וב"ה. ברם בירושלמי ר"ה פ"ד ה"ו, נ"ט ע"ג (ואין להגיה שם, שהרי כן מעתיקים משם כמה מן הראשונים, עיין אהצו"י שם עמ' 46) נחלקו תנאים בחתימת הברכה אף בר"ה שחל להיות בשבת. ולא זו בלבד, אלא שלפירוש הגאונים והר"מ הנ"ל אין מדברים כלל בחתימת הברכה אפילו בשבת ור"ח, ובשבת וביו"ט, וממילא אין חילוק בין ר"ה שחל להיות בשבת ובין שבת שחל להיות בר"ח, ונשארת השאלה למה לא הזכירו ברישא "מתחיל בשבת וכו' ".</i> ונ"ל ש"מתחיל בשבת" בדברי ב"ה נשנו בעיקרן אגב דברי ב"ש. וכבר אמרנו לעיל ברישא שבזמן ב"ש וב"ה תקעו בשחרית גרידא, וממניין הברכות שהזכירו ב"ש וב"ה מוכח שהמחלוקת שלהן לא נשנית אלא לעניין שחרית. ומכיוון שבשחרית לא הזכירו אלא את הפסוק שבאמור,<sup class="footnote-marker">44</sup><i class="footnote">עיין במ"ח כנ"ה (1911) עמ' 434, והוא מתאים ביחוד לר"ה שחל בשבת שאין בו אלא זכרון תרועה בגבולים.</i> הרי ברור שמתחיל בשבת משום תדיר ושאינו תדיר, תדיר קודם, ואין צורך כלל ללמדנו שמתחיל בשבת. אבל בשבת שחל ביו"ט ששנו בה מחלוקת ב"ש וב"ה בין בשחרית ובין במוסף, הייתי טועה לחשוב שמזכיר קרבנות מוסף של יו"ט לפני שבת, מפני שמוספי יו"ט מקודשים יותר משל שבת כסברת הבבלי בזבחים (צ"א א', ועיי"ש ברש"י ובשטמ"ק אות י"ט). והרי ב"ש סוברים שמקודש ותדיר מקודש קודם,<sup class="footnote-marker">45</sup><i class="footnote">ירושלמי יומא פ"ז ה"ב, מ"ד ע"ב; נזיר פ"ז סה"א נ"ו ע"ב, וכמו שמגיהים המפרשים כפי שמוכח ברור מתוך העניין. ועיין ברכי יוסף או"ח סי' צ' אות ג' ומ"ש להלן פ"ה שו' 56.</i> ומלמדת אותנו הברייתא שקדושת יו"ט חלה גם על השבת, והוי לה שבת תדיר ומקודש, כמסקנת הבבלי בזבחים שם.<sup class="footnote-marker">46</sup><i class="footnote">עיין בס' נועם ירושלמי ברכות רפ"ח. ובאמת גם לב"ה יש כאן חידוש, שהרי לא שמענו במקום אחר בתוספתא שב"ה סוברים תדיר ומקודש תדיר קודם.</i> אבל ברישא שמוכח מתוכה שבשחרית גרידא אנן קיימין, אין שום צורך להשמיענו שמתחיל בשבת.<sup class="footnote-marker">47</sup><i class="footnote">ולעיל הי"א, וכן במחלוקת ב"ש וב"ה בעירובין מ' ב', לא נזכרו לא סיום ולא התחלה, ולא נזקקו שם כלל לעניין הקדם הברכות.</i>
<small>62.</small> <b>ר' או' וכו'. </b>וכ"ה בבבלי. אבל בד ובכי"ע: <b>ר' נתן</b> אומר וכו'. ובעיטור הנ"ל: ר"א אומר וכו'. ומסתבר יותר שהשם "נתן" נשמט לפנינו מאשר להניח שמי שהוא הוסיף מעצמו "נתן". וכנראה, שיש לפנינו מסורת בבלית עתיקה, עיין להלן. ובעיקר הדברים כבר אמרנו לעיל שאין ר' נתן חולק על דברי הת"ק אלא מוסיף על דבריו, והת"ק לא דבר כלל בחתימה, עיין מ"ש לעיל. 
<small>63.</small> <b>השבת וישראל וכו'. </b>וכ"ה בכל נוסחאות התוספתא. ונראה שר' נתן מסר לנו כאן סדר בבלי, אבל בא"י אמרו: מקדש ישראל והשבת והזמנים, וכ"ה בבבלי (לפי גירסת השאילתות יתרו סי' נ"ד) בשם רבי. וכן תנא תנא קמיה דרבינא בשם <b>רבי</b> (עיין דק"ס שם), אלא שרבינא תירץ את הסדר ותיקן: מקדש השבת וישראל והזמנים. ואעפ"י שכן משמע גם בברכות מ"ט א', אבל הנוסחא שם מעורבבת (עיין דק"ס שם עמ' 259 הערה ה'). ואפשר שבסורא שנו שלוי שאל לרבי גם ממקדש ישראל והשבת, וע"ז אמר לו חוץ מזו, וכפירוש תלמידי ר"י על הרי"ף פ"ז סי' ק"פ, עיי"ש היטב, ועיין גם בפירש"י.<br>וחילוק זה נמצא בחילופי מנהגים בין א"מ ובני א"י (סי' ל"ב, הוצ' מרגליות עמ' 150): א"מ אומרים מקדש השבת, ובני א"י אומרים מקדש ישראל ויום השבת.<sup class="footnote-marker">48</sup><i class="footnote">עיין בירושלמי ברכות רפ"ח ובמקבילה ובהערות מרגליות (שהזכרנו בפנים), עמ' 151 הערה 7. ועיין בפיסקי ד"א מלונדריש, הוצ' רמ"ל זק"ש, עמ' ל"ב, הע' 12. ועיין בס' הקנה עה"מ, ס"ד סע"ג. ונוסח א"י רווח בקטעי הגניזה, עיין בקטע מהגדה של פסח (צפה"ב חט"ו, עמ' 122) ובקטעים מתפילה לשבת (ר"ש אסף בסה"י לכבוד דינבורג עמ' 126) ומ"ש לעיל הערה 35.</i> וכבר העירו שחילוף זה נמנה בין חילופי מנהגים שבין ישיבות סורא ופומבדיתא (עיין בספרו של מרגליות הנ"ל, עמ' 150 הע' 2), כפי שיוצא ברור מן הבבלי בפסחים קי"ז ב'. ובסורא נהגו כאנשי א"י, ובפומבדיתא כמסורת הבבלית. ויש להוסיף גירסת כת"י פריס בבבלי ברכות מ"ט א' (עיין דק"ס שם עמ' 261 סוף הע' ש') בדברי רב גידל בשם רב: ברוך אתה ה' מקדש ישראל והשבת. ורב הונא לא העיר לו כלום על הזכרת ישראל, מפני שכן נהגו גם בסורא. ולפי גירסת ד' וכי"ע בתוספתא שהלכה זו ר' נתן אמרה, משמע שבפומבדיתא היה רווח הנוהג הבבלי כבר בימי התנאים.

Halakhah 14

<b>סומה וכו'. </b>נראה קצת שבמשנת תנא תוספתאה היתה מ"ו לפני מ"ה (בפ"ד), ולפיכך פירש תחילה מ"ו ואח"כ מ"ה. וכן שנינו במשנה שם: היה יושב בספינה (או בקרון)<sup class="footnote-marker">49</sup><i class="footnote">ליתא במשנה שבירושלמי, בפיסקא שם, בהוצ' לו, קויפמן, במשנה שבבבלי ד"ר ועוד.</i> או באסדא יכוין את לבו כנגד בית קודש הקדשים. ובר"מ פ"ה מה' תפלה סה"ג: סומא ומי שלא יכול לכוין את הרוחות והמהלך בספינה יכוין את לבו כנגד השכינה ויתפלל. ונתבארו דברי רבינו ע"י בנו ר' אברהם (סה"י לכבוד ר"י לוי עמ' 38) שהעתיק את הברייתא שלהלן והמשיך: ומי שהוא סומא בעיניו או שאי אפשר לו להתכון נגד המקדש, כמו מי שהוא עובר דרך הים אשר שם האניה הולכת פעם הנה ופעם הנה, או מי שמהלך במדבר וכו' ויכון בלבו ובמחשבתו בכל הרוחות שיעמוד אל המקום ברוך הוא הרי לך שהר"מ באר את המשנה ע"פ הבריתא שבבבלי והתוספתא, וסבר שהיושב בספינה שאינה הולכת בכיוון ישר, וכן אסדה התלויה במרוצת הנהר, שלפעמים הולך ומתפתל (משא"כ בחמור שיכול להעמיד אותו בשעה שהוא מתפלל, עיין תר"י ומאירי ל' רע"א), אינו יכול לכוין את הרוחות, ולפיכך מסתפק בזה שמכוין את לבו לשכינה. ואעפ"י שבמשנה הלשון הוא: כנגד בית קודש הקדשים, הרי אין כאן אלא שינוי בלשון ולא בעניין, וכמו שאמרו בירושלמי (פ"ד ח' ע"ג) בשם ר' חייא רבה: כנגד קדשי הקדשים שלמעלן. וממסורת הירושלמי נראה שאלה הם גם דברי ר' חייא בבבלי (יבמות ק"ה ב'): המתפלל צריך שיכוין את לבו (כגי' הרי"ף בברכות פ"ה ועין יעקב במקומו ועוד) למעלה.<sup class="footnote-marker">50</sup><i class="footnote">ועיין בגירסת בה"ג ר"ב, עמ' 33, שהרכיב את הבבלי והירושלמי שם. ובירושלמי כאן בברייתא שלנו: הרי אילו מתפללין כלפי למעלן.</i> ולפ"ז משמע שהפי' במשנה ובתוספתא שמי שאינו יכול לכוין את הרוחות מתפלל כדרכו, ומכוין לבו לבית קה"ק ולשכינה, ואלו הם שני פרטים הנוהגים בכל מתפלל שיצייר כאילו תפלתו עוברת דרך קה"ק לשכינה. וכן שנינו בפסיקתא רבתי רפל"ג (=תנחומא בובר וישלח סי' כ"א): "ילמדינו רבינו המתפלל להיכן הוא צריך לכוין את לבו (עיין לעיל ה"ד ומש"ש). כך שנו רבותינו יכוין אדם לבו כנגד<sup class="footnote-marker">51</sup><i class="footnote">כ"ה בתנחומא. ובפסיקתא בד"ר בטעות: גנגד.</i> בית קודשי הקדשים". ומכאן שכיוון הלב כנגד בית קה"ק נוהג בכל מתפלל. ועיין להלן. 
<small>64.</small> <b>ויתפללו אל וגו'. </b>עיין בשנו"ס, ולפנינו צ"ל: והתפללו וכו', עיין דק"ס עמ' 154 הערה ר', ובראבי"ה ח"א סי' פ"ז, עמ' 64 הע' 20. ונשתבש בכל המקומות, והנכון הוא בד: והתפללו אל ה' (מ"א ח' מ"ד), והכוונה לסוף הפסוק: והבית אשר בנית לשמך. 

Halakhah 15

<small>65.</small> <b>מכוונין וכו'. </b>וכן בבבלי: יכוין את לבו כנגד א"י וכו'. וכמה מן הראשונים הגיהו בבבלי (עיין בתוספ', תוספ' ר"י במקומו ועוד) ומחקו את המלים "את לבו" והסתייעו (עיין ראבי"ה הנ"ל) מן הירושלמי כאן, שמפורש בו: הופכין את <b>פניהן</b> כלפי א"י. וכן בספרי שנביא להלן: הופכין פניהם כנגד א"י. אבל קשה מאד לשבש את כל הנוסחאות בתוספתא ובבבלי. ובפסיקתא רבתי רפל"ג (וכן בתנחומא) הנ"ל: <b>ר' אליעזר בן יעקב</b> אומר היה מתפלל בחוצה לארץ יכוין לבו לארץ ישראל וכו'.<sup class="footnote-marker">52</sup><i class="footnote">לכאורה נראה שהפסיקתא לקחה את הברייתא מן הספרי ואתחנן פי' כ"ט כגי' כתה"י שם (עיין בהוצ' ר"א פינקלשטין עמ' 47): מיכן היה ר' אליעזר בן יעקב אומר כל העומדים בחוצה לארץ וכו', אלא שהפסיקתא קיצרה והשמיטה את הראיות מן הכתובים. אבל בכל המקורות המקבילים (התוספתא, הירושלמי, הבבלי, מדרש שהש"ר פ"ב, ד', גנזי שכטר ח"א. הוצ' ר"ל גינצבורג עמ' 99, מדרש חדש על התורה במדרשים הוצ' מאן עמ' קע"ח) הברייתא היא סתמית, והוכנסו בה ראיות מתפלת שלמה (חוץ ממדרש חדש הנ"ל שאין בו הראיות). ומסתבר יותר שמסדר הפסיקתא שאב את דבריו ממקור אחר.</i> וכנראה שמסדר הפסיקתא סבר שאין ר' אליעזר בן יעקב חולק על הת"ק (של הברייתא שבפסיקתא), אלא מוסיף שלא בלבד המחשבה גרידא אלא גם הלב ממש צריך להיות מכוון כלפי א"י, וכמו שאמרו בסוכה (פ"ה מ"ד): ואנו ליה וליה עינינו, שפירושו במקום זה שאף העינים ממש מכוונות כלפי המקדש. ומכיוון שהת"ק הזכיר שכל המתפלל צריך שיהא לבו מכוון כנגד קה"ק, הוסיף ר"א בן יעקב שאף לבו צריך להיות מכוון כלפי מזרח. אלא שהפריש הוא בין המחשבה שבלב ובין לבו ממש, שבמחשבה שבלב יכול אדם לצייר שהוא מתפלל בקה"ק, אבל כשאדם מכוין את לבו ממש למקום המקדש, הרי הדבר תלוי במקום עמידתו, ואם הוא עומד מחוץ לא"י הרי בוודאי אינו יכול לצמצם את עצמו לכיוון בית המקדש, אלא לצד א"י גרידא. ואם הוא בא"י יכול לכוין לצד ירושלים וכו', כמו שבאר לנכון בפרישה לטאו"ח ריש סי' צ"ד. ועיין בפי' תלמידי ר"י להרי"ף במקומו. 
<small>66.</small> <b>ויתפללו וכו'. </b>צ"ל: והתפללו וכו', והכוונה לדה"ב ו', ל"ח. ועיין בחידושי אגדות למהרש"א במקומן. ועיין הגי' בד ובכי"ע ובדק"ס עמ' 155 הע' ש'. וכן גם בירושלמי כי"ר: והתפללו אל ה' דרך ארצם וכו'. ובספרי ובבבלי בהוצ' שלנו, וכן בגנזי שכטר ובשהש"ר לנכון: והתפללו אליך דרך ארצם, והכוונה לפסוק במ"א. ועיין בשנו"ס בספרי שם. 
<small>67.</small> <b>ויתפללו וכו'. </b>צ"ל: והתפללו וכו'. וכ"ה בספרי הנ"ל בכתי"י, ובבבלי בכת"י, ובראשונים (עיין דק"ס עמ' 155 הע' ת') ובגנזי שכטר. והוא קיצור הפסוק בדהי"ב ו', ל"ד. ובשהש"ר (בד"ר): והתפללו אליך דרך העיר הזאת. וכן בירושלמי בכי"ר: והתפלל אל(ה)יך דרך העיר הזאת. 

Halakhah 16

<small>68.</small> <b>מכוונין וכו'. </b>וכע"ז בפסיקתא ובבבלי. ובירושלמי: הופכין פניהן כלפי הר הבית. והיא היא. 
<small>69.</small> <b>והתפללו וכו'. </b>בנכרי הכתוב מדבר (דהי"ב ו', ל"ב), והוא אינו יכול להכנס אל הבית ממש, ולפיכך מתפלל אל הבית. (חידושי אגדות למהרש"א). 
<b>במקדש. </b>וכע"ז בפסיקתא ובבבלי. אבל בירושלמי: העומדין ומתפללין בהר הבית. 
<small>70.</small> <b>ויתפללו וכו'. </b>צ"ל: יתפללו וכו', כלומר הכתוב במ"א ח' ל'. ובבבלי שם נוסף: היה עומד אחורי בית הכפורת<sup class="footnote-marker">53</sup><i class="footnote">בהוצאות שלפנינו בבבלי נוסף לפני כן: היה עומד בבית קדשי הקדשים וכו'. ואינו בכתי"י ובראשונים, עיין דק"ס. ועיין ראבי"ה ח"א סי' פ"ז, עמ' 65. וכן לא היתה ההוספה לפני הר"מ, עיי"ש פ"ד מה' תפלה ה"ג ובלח"מ שם.</i> וכו'. ועיין רש"י ובהגהות הרש"ש שם. ובספרי קרח פיס' קט"ז, עמ' 133: מקום היה אחורי בית הפרוכת (כגי' כי"ר ועוד) ששם בודקים יחוסי כהונה (כלומר, הבדיקה הראשונה לפני הבדיקה בלשכת הגזית). וההוספה שבבבלי אינה גם בספרי, בפסיקתא, במדרשות ובירושלמי. 
<small>71.</small> <b>עומדין וכו'. </b>זהו סיכום המסדר ואינו מדבי ר"א בן יעקב (וליתא בפסיקתא), וכאן מדבר המסדר בלשון עצמו "פניהם" במקום "לבם". 

Halakhah 17

<small>72.</small> <b>לא יעמד וכו'. </b>בירושלמי: ר' אידי בר"ש בשם ר' יוחנן (כגי' כי"ר ומקבילה במגילה) לא יעמוד אדם במקום גבוה ויתפלל. מה טעם א"ר אבא בריה דרב פפי ממעמקים קראתיך ה'. ומכאן נראה שהברייתא שלנו לא היתה ידועה להם. וכבר הוכחנו לעיל מפס"ר רפל"ג שההלכה הקודמת בתוספתא היא מדבי ר' אליעזר בן יעקב. וכ"ה גם ההלכה שלנו, וכמו ששנינו בבבלי י' ב' (לפי בה"ג עמ' 40, וכ"ה בשינויים קלים גם בכי"מ, עיין דק"ס 45 הע' ע'): דאמר ר' יוסי ב"ר חנינה משום <b>ר' אליעזר בן יעקב</b> לעולם אל יעמד אדם לא על גבי מיטה ולא על גבי ספסל ולא על גבי כסא ולא על מקום גבוה ולא על גבי שרפרף ויתפלל לפי שאין גבהות לפני הקב"ה, ואעפ"י שאין ראיה לדבר זכר לדבר שנ' ממעמקים קראתיך ה' וכו'. 
<small>73.</small> <b>מקום גבוה. </b>לפי הר"מ (פ"ה מה' תפלה ה"ז), מקום גבוה הוא ג' טפחים ויותר, ועיין ב"י בטוא"ח סי' צ' ובב"ח שם. ולפי א"ח (ה' תפלה סי' נ"ב, ח"א ט"ז ע"ד) מקום גבוה הוא י' טפחים ויותר, ולפי המאירי הוא מג' טפחים ועד י', אבל י' טפחים ויותר היא רשות לעצמה, עיי"ש י' ב'. וכתב במאירי שם: ודווקא במקומות כעין אלו הנזכרים, ר"ל מטה כסא ושרפרף שאין העמידה עליהם מצויה, והעולה עליהם להתפלל בעמידה, נראה כאילו כונתו לקרב את תפלתו לשמים, אבל אם הוא מקום שהעמידה מצויה אין בכך כלום. וכן בקיצור ברא"ה עמ' י"א: פי' בשום מקום שנראה כמתכוין לכך. ועיין באהל מועד לר"ש ירונדי ח"א, ס"ז ע"א, בשם הרי"ץ גיאת, ובב"י טאו"ח ריש סי' צ'. 
<small>75.</small> <b>זקן וכו'. </b>ילקוט המכירי תהלים פק"ל, א', קכ"ד ע"א, בשם התוספתא. ועיין בב"י הנ"ל. וכן בר"מ (פ"ה מה' תפלה ה"א): ואם היה דחוק או נאנס וכו' אין מעכבין. ואלו הן וכו' ותקון המקום. ותקון המקום הוא שלא יעמוד במקום גבוה, עיי"ש ה"ו וה"ז ועיין להלן. 
<b>חולה מותר. </b>כלומר, בין בעמידה ובין בשכיבה על מקום גבוה. ובפסיקתא דר"כ, שובה, קנ"ח ע"א: תני בשם ר' אליעזר בן יעקב (עיי"ש הע' כ"ד, וכ"ה במדרש תלים הוצ' בובר) וכו' ואם אין את יכול להתפלל בתוך ביתך, התפלל על מטתך. ואעפ"י שהעניין שם לא לעניין מקום גבוה נשנה, מ"מ נראה שהכל בא מקובץ הלכות של ר"א בן יעקב בעניין שלנו. 

Halakhah 18

<small>77.</small> <b>ובלבד שיהא וכו'. </b>מסגנון הלשון משמע שיש כאן הגבלה, שלא התירו לו אלא דווקא אם יכול לכוין את לבו, אבל אם אינו יכול לכוין כשהוא יושב על החמור, ומכ"ש כשירד ממנו ויפחד שמא יברח, או יגנב, אל יתפלל כלל, וכדברי ר"א בבבלי ל' ב'. אבל בירושלמי גורס: שכך לבו מיושב. וכן בבבלי: לפי שאין דעתו מיושבת עליו. ולפי שני התלמודים יש כאן טעם למה לא הטריחו עליו לרדת. ולפ"ז גם לפנינו הפירוש הוא: לא איכפת לנו אם אינו יורד, ובלבד שיהא לבו מכוון, וכסגנון המשנה בסוף מנחות. 

Halakhah 19

<b>היה משכים וכו'. </b>בירושלמי הוא מאמר רב. 
<small>78.</small> <b>וקורא בה. </b>וכ"ה בד. אבל בכי"ע ובבבלי (בכל כתה"י, עיין דק"ס) נוסף: ומתפלל. ואם גירסתנו נכונה, צ"ל שלא הזכיר התנא תפלה, מפני שבהולך למקום קרוב עסיקינן כאן (שהרי נזכר שופר ברישא, כלומר ביו"ט, עיין רשב"א ל' א'), ובוודאי יכול להגיע למקומו לפני שיעבור זמן ק"ש ותפילה. ומשום זה לא הזכירה התוספתא תפלה כלל. וכל עיקר החידוש הוא שאם מוכרה לצאת לפני הנץ החמה, ואינו יכול לקחת עמו את השופר או את הלולב או את המגילה לדרך (מפני שאין לו אלא אחד וצריך לעזוב אותו לב"ב), יכול לצאת ידי חובתו בכל אלו לפני הנץ החמה (עיין מגילה פ"ב מ"ד ומ"ה), אלא שאסור לו לקרות ק"ש לפני הנץ. ובירושלמי הנ"ל מסיים בה: לכשתגיע עונת קרית שמע הרי זה קורא את שמע ומתפלל. ועיין אהצו"י שם עמ' 110. ובבא זו לא הובאה כאן אלא אגב הסיפא. ועיין מ"ש להלן. 
<small>79.</small> <b>לישב בקרון וכו'. </b>כלומר לצאת בדרך רחוקה, ומחמת נענוע הקרון והספינה לא יוכל להתפלל מעומד, הרי זה מתפלל מיד לאחר עלות עמוד השחר, כדי שלא יצטרך להתפלל מיושב. ובד יש כאן הכפלה בט"ס מן השורה שלמעלה. 
<small>80.</small> <b>קורא. </b>עיין בשנו"ס ההוספה שבד, וכ"ה בבבלי בהוצאות שלנו ובכי"מ (ועיין גי' ב"נ בדק"ס 156 הע' ו'). ולפי גי' זו "בין כך ובין כך" שבדברי רשב"א מתפרשים שאין הבדל בין יוצא לדרך קרובה ובין מפליג בקרון ובספינה (והלשון דחוקה קצת) ובשניהם מתפלל אח"כ. אבל מכיון שגם בכי"ע חסרים דברי רשב"א הרי מסתבר שבד היא הוספה ע"פ הבבלי, כרגיל בו בברכות. 

Halakhah 20

<small>81.</small> <b>עובר וכו'. </b>כלומר, עובר מפני החמור, ועוקר ממקום תפלתו. ובירושלמי: הרי זה מעביר מפני החמור וכו'. ועיין בבלי ל"ב ב' ובדק"ס שם. 
<b>פני קדר. </b>צ"ל: פני <b>קרר</b>, כלומר, מנהיג הקרון, וכן מפורש בירושלמי הנ"ל: ומפני הקרון ועיין גם בבלי הנ"ל. ועיין מ"ש בתס"ר ח"א עמ' 212, ח"ג עמ' 73. 
<b>עולה וכו'. </b>בבבלי הנ"ל בכתי"י וראשונים (עיין דק"ס 174 הע' מ'): לא יהא מפסיק <b>ועולה</b>. ולפנינו המלה "עולה" מיותרת (ואיננה בד ובכי"ע) ובאה באשגרה ממשנת מו"ק פ"ג מ"ה: שבת עולה ואינה מפסקת. 
<small>82.</small> <b>אמרו וכו'. </b>במקורות א"י שציינו הספור מתאים בעיקרו לתוספתא. אבל בבבלי מסורת אחרת עיי"ש. ועיין בציונים במסה"ת. 
<b>ערוד. </b>ערוד כאן הוא לא ערוד (חמור בר) אלא ערווד, עיין להלן בגי' כי"ע, ועיין בהערות תיאודור לב"ר פפ"ב עמ' 995, שציין בתוך שאר המקורות גם לרש"ס בירושלמי בסוגיין שגרס בבבלי ערווד. וכן בקטע של בה"ג שפרסם לוי (באן 1937) עמ' 20 גרס בבבלי ערווד (ז' פעמים). וכן מנוקד בשמט"ק חולין קכ"ז, א', אות י"ב, ובמה"ג שציין לו לוי. וכן מנוקד בגליון ספר המעשיות לגסטר עמ' 117 סי' קס"ה, כפירוש לחברבר. ובירושלמי גורס: ובא חברבר והכישו, ואין ערווד אלא חברבר, עיין בב"ר ובבבלי שם, והוא נחש שחור שבא מזווג נחש וצב, עיי"ש. וכן בתנחומא בד"ק ובד"ו: בא חורוור ונשכו וכו' ומצאו חורוור וכו'. וכן במה"ג וישלח, הוצ' מרגליות תרי"ג (בעל מה"ג הרכיב את התנחומא ואת הירושלמי), אלא ששם גורס חברבר במקום חורוור, והוא הוא. ומאן בחלק האנגלי עמ' 390 הע' 420 העיר שהסיפור בילמדנו אינו מתאים לירושלמי, מפני שבירושלמי האגדה היא בחברבר (ולא בערוד) וגם התלמידים לא נזכרו שם, וטעה בתרתי. א. בירושלמי שם להלן: אמרו לו תלמידיו רבי לא הרגשת וכו'. ב'. מאן לא השלים כהוגן את המקומות שלא היה יכול לקרוא בקטע שלו. וכן העתיק: "אילו אדם שנשכו הור[גו. ווי לע]רוד וכו'". ואין לו כל טעם. אבל אין ספק בעיני שצ"ל: אילו (=אי לו, כגי' כי"ו להלן) [ל]אדם שנשכו חור[ור. ווי לחו]רור וכו'. וכ"ה בתנחומא ד"ק: וי לו לאדם שנשכו חורוור וי לחורוור וכו'. 
<small>83.</small> <b>הלכו וכו'. </b>בתנחומא הנ"ל: ברחו התלמידים. אחר שעה באו ומצאו אותו חורוור מת מושלך על חורו. 
<b>אילו לאדם וכו'. </b>אילו = אי לו = אוי לו, עיין קהלת ד' י', ברש"י, ברשב"ם שם ועוד. ובכי"ע: אוי לו לאדם שנשכו <b>ערווד</b> אוי לו <b>לערווד</b> וכו', ועיין מ"ש לעיל. ועיין בבבלי הנ"ל וברש"י שם. וכ"ה בה"ג ד"ו ו' ע"ב ובקטע של לוי הנ"ל עמ' 20, אבל בה"ג ד"ב עמ' 52 חסר. ועיין בשמו"ר פ"א, ל"ב ובהגהות הרש"ש שם אות נ"ז. [ועיין ב״ר [עמ׳] 467 [שו׳] 71 ואילך. שם [עמ׳] 1088 [שו׳] 4.]

Halakhah 21

<small>85.</small> <b>לא מתוך וכו'. </b>וכ"ה בירושלמי. וכן גרסו הקדמונים גם בבבלי, עיין דק"ס 160 הע' ק'. ועיין הגי' בהוצאות שלפנינו. 
<b>קלות ראש. </b>בכי"ע ובד מוסיף: ולא מתוך דברים בטילים. וכ"ה בבבלי ובירושלמי. ובירוש' סוטה רפ"א, ט"ז ע"ב: שלא יקנא לה לא מתוך שחוק ולא מתוך שיחה ולא מתו' קלות ראש ולא מתוך <b>מתון</b>, אלא מתוך דבר של אמה. ובכי"ר שם: ולא מתוך <b>מותי</b>, אלא מתוך דבר של אימה. ובמאירי שם ב' א' ד"ה זהו: ולא מתוך מונין. ובתוספות שם ב' ב' ד"ה מאי (בד"ו הראשון): ולא מתוך גאוותן. ובבמ"ר פ"ט, ל' חסרות המלים "ולא מתוך מתון" (בין בד"ר ובין בכי"א). וכנראה שהסופרים השמיטו אותן, כדרכם במלים קשות. ובר"מ פ"ד מה' סוטה הי"ח: ולא מתוך קלות ראש ולא מתוך מריבה ולא להטיל עליה אימה. ובהגהה שם בד' ראם שערו שהר"מ גרס בירושלמי: ולא מתוך אימה אלא מתוך מתון. ויש ששערו שהר"מ גרס בירושלמי (עיין מה"פ במקומו): ולא מתוך מדון (במקום מתון), ועיין מ"ש בעל הירושלמי, עמ' 55 הע' 1, ובספר היובל לכבוד קרויס עמ' 305. ועכשיו נ"ל שהנכון הוא כבהוצאות שלנו בירושלמי, ומתוך "מתון" פירושו מתוך בטלה (עצלות, עיין הגירסא בברייתא שבבבלי), עיין במלונים הסוריים ערך מתן. וכן בביה"מ של יעללינעק ח"ה עמ' 91: עצל אחד ומתון אחד. ודבר של אימה הוא ההפך מקלות ראש, עיין תנחומא וירא, הוצ' בובר סי' ט'. <br>[ועיין ביוצר לפרש׳ שקלים לר״א הקלר (אומן בשמעו): ולא יתמתנו.]
<small>86.</small> <b>של חכמה. </b>"חכמה" בספרות התנאים פירושה לעתים קרובות: הלכה, עיין בבלי ב"מ ל"ג א' וירוש' מו"ק פ"ג, ה"ז, פ"ג ע"א ומקבילות. וכן בבבלי נדה ס"ט ב': דברי חכמה, ופירש"י הלכה. ובמקבילה שבירושלמי כאן: אלא מתוך דבר של תורה. ובבבלי (לפי ב"נ): אלא מתוך שמחה של תורה (עיין דק"ס עמ' 160 הע' ר'). ובהוצ' שלפנינו: מתוך שמחה של מצוה. ולהלן בירוש' שם: רב ירמיה אמר לא יעמוד אדם ויתפלל אלא מתוך דין של הלכה. ובמאירי שם (ל"א ע"א) גורס: מתוך סוף דין הלכה, ועיין אהצו"י 119 ומ"ש בבאורי לה' הירושלמי להר"מ עמ' ל"ד, אות ר'. ובבבלי לעיל שם (כגי' כי"מ, עיין דק"ס): ת"ר אין עומדין להתפלל אלא מתוך הלכה פסוקה. ועיין מ"ש הר"ח אלבק בהוספות ותיקונים לבראשית רבתי של ר"מ הדרשן, עמ' 274. <br>[ועיין שבת ל׳ ב׳ ובדק״ס שם. ובבלי כאן ל״א א׳.]
<small>87.</small> <b>של חכמה. </b>עיין לעיל, וכן בירושלמי: אלא מתוך דבר של תורה. ובבבלי (בהוצאות שלפנינו): אלא מתוך דבר הלכה, ועיין דק"ס שם. 
<small>88.</small> <b>ותנחומין. </b>וכ"ה בד ובבבלי בדפוסים ובכי"מ, ובעל דק"ס לא העיר על שום גירסא אחרת. וכן בירושלמי: בדברי שבח ובדברי <b>נחמות</b>. אבל בכי"ע גורס: בדברי שבח <b>ותחנונים</b>. וכן גרסו בבבלי בתוספ' ר' יהודה, ברשב"א, בתוספ' הרא"ש במקומם בפי' תלמידי ר"י על הרי"ף פ"ה סי' קי"ג (בד"ק וד"ו: אלא הנכון כגי' הספרים שגורסים וכו' שסיימו דבריהם בדברי שבח <b>ותחנוני'</b>. אבל לעיל שם גרסו: ותנחומי') וברא"ה עמ' פ"ו. וכן העתיקו תלמידי ר"י גם מירושלמי: בדברי שבח ותחנונים. אבל מדברי הירושלמי להלן שם מוכח שהגי' תנחומין עיקר. 

Halakhah 22

<b>הכותב וכו'. </b>מפתח לר"ן ל"ב ב' (כ' ע"א) בשם התוספתא. 
<small>89.</small> <b>לא ישיבנו. </b>בכ"מ פ"א מה' תפילין הט"ו דייק מלשון הר"מ שאינו מפסיק מפני החשש שמא יסיח דעתו וישכח ולא יגמור את השם לשמו. אבל פשוטה של ברייתא הוא שאין להפסיק באמצע כמו שאין להפסיק בק"ש ובתפילה באמצע התיבה, וצריך לכתוב את השם בבת אחת (עיין מ"ש להלן מס' חסידים סי' תתתתקס"ב) ובטבילה אחת של הקולמוס (עיין להלן), והלואי שהיינו יכולים לעשות כבן קמצר (עיין יומא ל"ח ב' וברש"י במשנה שם). אבל בדיעבד <b>אם</b> הפסיק אינו פוסל את השם, שהרי אפילו אם טעה והשמיט אות אחת מן השם, יכול להשלימו אח"כ.<sup class="footnote-marker">54</sup><i class="footnote">עיין במס' סופרים פ"ה ה"ה. ולא נחלקו אלא בתליה ע"ג השיטין. ולשיטת האחרונים שפוסלים בכתב את השם שלא כסדרו (עיין בפתחי תשובה ליו"ד סי' רע"ו ס"ק י"א אות כ' ) מיירי שהשמיט את האות האחרונה.</i> 
<b>ששה שמות וכו'. </b>וכ"ה גם בס' המפתח להר"ן הנ"ל. וכ"ה במס' ספרים שנאבדה מאתנו (לפי גנזי מצרים הוצ' אדלר עמ' 29, הצופה האנגלי סדרא ישנה ח"ט 697): הכותב את השם ואפילו המלך שואל בשלומו לא ישיבנו. היה כותב חמשה וששה שמות, כיון שגומר אחד מהן משיב שאילת שלום וכו', לא יטביל אדם קולמוס שנים שלשה פעמים ויכתוב בו את השם, אלא טובלו פעם אחת וכותב בו את השם. וכן בס' חסידים הוצ' מק"נ סי' תשכ"ב עמ' 186: הכותב את השם וכו' היה כותב <b>חמשה שמות</b> כיון שגמר אחד מהם משיב, וברור שהעתיק מן התוספתא. ועיי"ש סי' תשכ"א וסי' תשכ"ג ועיין להלן. אבל במס' סופרים פ"ה ה"ז (ובמס' ס"ת שם): היה כותב <b>שנים או שלשה</b> שמות כאחת מפסיק ביניהם ומשיב. וכן העתיקו משם בה"ג ושאר קדמונים, עיין בהוצ' היגר עמ' 156 ובציונים שם.<br>ברם בירושלמי כאן: היה כותב שנים או שלשה שמות <b>כגון אל אלקים ה'</b> הרי זה גומר וכו'. ומכאן הוכיחו האחרונים שבכל השמות שאינם נמחקים אנו מחייבים כתיבה לשמה, ולאו דווקא בשם הויה, עיין בברכי יוסף יו"ד סי' רע"ו שהאריך בזה [ובשו״ת יוסף אומץ של החיד״א סי׳ א׳.]. וכתב שם בשם היד מלאכי: אשתמיטתיה (כלומר להרדב"ז ז"ל) ירושלמי פ' אין עומדין ופ"ב <b>דמגילה</b> דאמרינן תני היה כותב שנים או שלשה שמות כגון אל אלקים ה' וכו'. וכן מעיד באהצו"י כאן (עמ' 122) על הברייתא שלנו: "וכ"ה בירושלמי מגילה פ"ב ה"ג". וכ"ז אינו נכון, ואין זכר מזה לא במגילה ולא במ"א בירושלמי (חוץ מברכות), ורק המלים: אל אלקים ה' נזכרות בירושל' מגילה פ"א לעניין אחר, עיין להלן. וכנראה שצדק בברכ"י שהמאמר "כגון אל אלקים ה' " הוא גליון שנכנס לפנים ולא היה לפני כמה מן הראשונים. וכנראה שהכותב הוסיף ע"פ הירושלמי ברכות פ"ט ה"א, י"ב סע"ד (השוה גירסת הר"א פולדא בירושלמי פ"ה) ומגילה פ"א הי"א, ע"א ע"ג. ועיין מ"ש להלן בסוף הברייתא.<br>ולפ"ז אפשר לפרש את התוספתא והירושלמי כפירוש בעל נ"י לה' ס"ת להרי"ף: "כגון שהניח ביריעה שמות רבות שלא רצה לכתבם מפני שלא היה טהור, והניח להם מקום ובא לכתבם עתה בבת אחת". והדברים מתבארים יותר ע"פ מה שכתב הראב"ד באשכול ה' ס"ת, ח"א עמ' 162: ושמיע לן דהאידנא איכא הרבה מן הסופרים דאין כותבין בו השמות, אלא מניחין חלק במקום השמות, וכשמסיימין ספר תורה כולו מטהרין עצמן, וכותבין כל השמות כלן (והר"ח אלבק בהערה שם העיר על דברי נ"י הנ"ל). ואיכא נמי מנהון מאן דמיתי בי עשרה כשכותבין וכו'. ועיין גם בגנזי מצרים הנ"ל סוף עמ' 28 (696). ובס' חסידים סי' תתתתקס"ב עמ' 420: כתיב (שמות ל"ט, ל') ויכתבו עליו מכתב פתוחי חותם קדש לה'. ויכתבו. לימד שבפני רבים נכתב השם, כגון בעשרה, וכתיב (ויקרא כ"ב, ל"ב) ונקדשתי בתוך בני ישראל. וכך היו הראשונים עושים כשכותבין ספר התורה היו כותבין השמות בעשרה צדיקים. ויש אומרים הוצרך בפני רבים לכותבו כדי להזהירו שיכתוב לשמה שאם יכתוב שלא לשמה שטעון גניזה. וגם האותיות בפעם אחת כולם היו וכו'. נמצאנו למדים מדבריו שהסופרים הקדמונים היו מניחים את מקומות השם חלק והיו כותבים אותם אח"כ ברבים ונזהרים לכתוב את האותיות בב"א. ברם ספק גדול בעיני אם מנהג זה היה קיים בזמן התוספתא והירושלמי. יתר על כן כל הרבותא שמפסיק בין השמות אינה אלא אם השמות רצופים בפסוק.
<small>90.</small> <b>משיב וכו'. </b>בס' חסידים סי' תש"כ עמ' 186 (=סי' תתתתק"ס עמ' 420): ואם שני שמות או שלשה או יותר, כגון (יהושע כ"ב, כ"ב) ה' אלקים ה' אלקים ה' הוא יודע, לא יקום <b>ולא</b> (כ"ה בסימן המקביל, וכאן בטעות: אלא) ינוע ולא יסורו עיניו מלכתוב עד שיסיים את כולם וכו'. וכבר תמה המו"ל שהתוספתא והירושלמי סותרים, וגם המחבר בעצמו סותר את דבריו בסי' תשכ"ב. ואפשר שרבינו חילק בין תשובה בפה, ובין תנועה בגופו, תדע לך שהוא כן שהרי למעלה שם (רק בסי' תתתתק"ס) בכותב שם אחד הזכיר "ולא ידבר" ואילו בכותב כמה שמות לא הזכיר דבור כלל. 

Halakhah 23

<b>מקום שנהגו וכו'. </b>כל הברייתא שלהלן בשם התוספתא בתוה"א להרמב"ן, עניין ההתחלה, ד"ו נ' ע"א ואילך (ואעפ"י שהוא מעתיק שם הכ"ד גרידא, אבל מדבריו שם מתפרשת גם ברייתא זו). ובבא זו לא הובאה כאן אלא אגב הסיפא, עיין להלן. ובתוה"א להרמב"ן הנ"ל באר אותה ע"פ הבבלי כתובות ח' ב' עיי"ש. ואנו למדים מן המקורות שסתם ברכת אבלים כוללת גם תנחומי אבלים (חוץ ממקומות שנזכרו בצדה תנחומי אבלים בפירוש).<br>ושנינו בירושלמי (פסחים פ"ח ה"ח, ל"ו ע"ב ומקבילות): אלו הן ברכת אבלים מה שהן אומרין <b>בבית הכנסת</b>. אלו הן תנחומי אבלים מה שהם אומרים בשורה.<sup class="footnote-marker">55</sup><i class="footnote">באהצו"י (מו"ק עמ' 85) העיר על גירסת הרי"ף (מו"ק פ"ג סי' אלף רכ"ט), רמב"ם (פי"ב מה' אבל ה"ז) ושבה"ל השלם (ה' שמחות סי' י"ב) שגרסו בירושלמי: אלו הן ברכת אבלים שאומרים <b>בבית האבל</b>. ברם קשה להגיה את כל הנוסחאות של הירושלמי, וכ"ה גם בשרי"ר עמ' 192 ואצל כמה מן הראשונים, עיין אהצו"י שם. וכנראה שברי"ף והנמשכים אחריו העתיקו מנוסח מתוקן ע"פ המנהג המאוחר.</i> ונראה שבירושלמי כיוונו למנהג הקדום שנהגו לומר ברכת אבלים בבית הכנסת, ואפילו בחול.<sup class="footnote-marker">56</sup><i class="footnote">עיין בפרקי דר"א ספי"ז, וכפי' הרי"ץ גיאת והרמב"ן, עיין בבאור הרד"ל שם אות ע"ד.</i> ובמס' סופרים פי"ט (ה"ט, עמ' 335): "וברכת אבילים בערב לאחר התפילה בפני המתפללים על הכוס. בשבת <b>אין</b> (כצ"ל, כמו שהוא במחז"ו עמ' 715) אבילות נוהגת וכו', לאחר שיגמור החזן תפילה (של מוסף)<sup class="footnote-marker">57</sup><i class="footnote">המוקף ליתא במחז"ו עמ' 715. וכנראה שהוסיפו כן בנוסחאות שלנו ע"פ המנהג המאוחר של בני א"י, שלא הכניסו את האבל לביה"כ אלא בשבת בלבד, עיין בחילופי מנהגים שבין א"מ ובני א"י סי' י"ד, הוצ' מרגליות עמ' 122. וכל המאמר במס' סופרים מן "אין אבלות נוהגת" וכו' עד "ולהלוותן לבתיהם, אבילים [לנחמן]" הוא מאמר המוסגר.</i> הולך לו אחורי דלת של בית הכנסת וכו' ומוצא שם האבילים וכל קרובים <b>ואומר</b> עליהן ברכה". והיו מקומות שנהגו לומר ברכות הללו ברחבה (עיין בבלי כתובות ח' ב' ובמקבילות), ואף שם אמרו אותן בלי שום סעודה, וכפירוש הגאונים, עיין שטמ"ק בכתובות במקומו ובאוה"ג שם עמ' 33.<br>ואח"כ חזרו על אותן הברכות גם בבית האבל.<sup class="footnote-marker">58</sup><i class="footnote">עיין בבבלי כתובות ח' ב' הנ"ל. ועיין וי"ר פכ"ג, ד', ומ"ש להלן.</i> ולשיטת הבבלי חזרו על הברכות בכל פעם. אבל בירושלמי לא נזכרו כלל פנים חדשות, לא לעניין ברכות חתנים (עיין מ"ש להלן) ולא לעניין ברכת אבלים. ונראה שפסקו כר' יהושע,<sup class="footnote-marker">59</sup><i class="footnote">ירוש' ברכות פ"ג ה"א, ה' ע"ד ומקבילה במו"ק, ועיי"ש בדברי ר' ירמיה בשם רב. אבל בירושלמי מו"ק פ"ג ה"ה, פ"ב רע"ד: התפילין <b>לשני</b> ימים, והיינו מפני שתוקפה של אבלות הוא שני ימים, עיין במשנה מו"ק פ"ג מ"ה ובירושלמי שם פ"ב ע"ב. ועיין ב"ר פ"ק, ח', הוצ' אלבק עמ' 1290 ובהערות שם. ועיין במס' שמחות פ"ו הי"א, עמ' 134, ובגי' תוה"א להרמב"ן, עניין התחלת האבל, ד"ו ע"א ע"א. והיו מקומות שנהגו כבר קפרא, וסברו שעיקר תוקפה של אבלות הוא ג' ימים, עיין בירושלמי הנ"ל ובמקבילה בבבלי. ועיין נוסח הבבלי במו"ק כ"א א' במחלוקת ר' אליעזר ור' יהושע.</i> ולא התחשבו כלל בפנים חדשות,<sup class="footnote-marker">60</sup><i class="footnote">ועיין תוספתא מגילה פ"ד סהי"ד. ונראה שר' יהודה שנה שם משנת ר' אליעזר, עיין תוספתא זבחים ספ"ב ובבלי מנחות י"ה א'. ובח"ד למגילה רצה להגיה כן גם בבבלי כתובות ז' סע"ב (כלומר, שהכוונה שם לר' יהודה התנא). אבל הגאונים (הלכות פסוקות הוצ' ששון ק"ט ע"א ועוד) והראשונים גורסים כלפנינו וכ"ה גם בכי"מ שם. ובה"ג ה' כתובות ר"ו, ס"ז ע"ב, גורס שם: אמר רב יהודה <b>אמר רב</b> והוא שבאו פנים חדשות.</i> ולפ"ז, לשיטת בני א"י, אמר יהודה בר נחמני את הברכות (בבלי כתובות ח' ב'), מפני שריש לקיש היה ביום שני לאבלותו, ולא מחמת פנים חדשות, ואף לא בסעודה.
<small>91.</small> <b>או' שלש. </b>לא נתברר לנו הנוסח של שלש הברכות. ובתוה"א להרמב"ן הנ"ל העיר על הבבלי בכתובות (ח' ב') שנזכרו שם ד' ברכות: א. האל הגדול וכו' מחיה מתים, ברוך א"י מחיה המתים (כנגד שבחו של הקב"ה). ב. אחינו המיוגעים המדוכאין וכו' ברוך מנחם אבלים (כנגד אבלים). ג. אחינו גומלי חסדים וכו', ברוך אתה משלם הגמול (כנגד מנחמי אבלים). ד. רבון העולמים פדה והצל מלט והושע וכו', ברוך אתה עוצר המגפה (כנגד כל ישראל). ברם לא נתבאר לנו מהו נוסח א"י של ברכת אבלים. ולהלן נראה שנוסח ברכות אבלים היה בכמה דברים מקביל לנוסח ברכת חתנים של א"י. ובחילופי מנהגים שבין א"מ ובני א"י סי' כ"ח (הוצ' מרגליות עמ' 143) אמרו: אנשי מזרח מברכין את החתן בשבע ברכות, ובני א"י בשלש. ואין אנו יודעים מה היה הנוסח שלהם בשלש ברכות של חתן.<sup class="footnote-marker">61</sup><i class="footnote">בא"ח ח"ב עמ' 69 (כלבו ה' אישות סי' ע"ה): הובא נוסח ברכת המזון לאלמנה ואלמון: בא"י אמ"ה המעטירכם עטרת שמחה וכו' בא"י מצליח איש ואשה. וכנראה שזהו נוסח א"י, ועל פיו פייט הפייטן בברה"מ לחתן ואלמנה (ידיעות המכון לחקה"ש העברית ח"ה, סי' מ"ה, עמ' צ'): תהיה בירך <b>עטרת</b>, ככ' והיית <b>עטרת</b> (ישעי' ס"ב, ג'), ונ' בונה וכו'. ונראה שהפייטן השריד לנו גם חתימה של בחור ובתולה שכ"ה אומר (שם סי' ס"ב, עמ' ק"ד): ירוענן כעץ בפריו יצליח, ראוים לשמח ולהצליח, ככ' והיה כעץ (תהלים א', ג') וכו' ב' <b>מצליח בחור עם בתולה</b>. ובשבה"ל השלם ח"ב (הסגלה המ"ט, עמ' 147): "וחותם משמח חתן עם הכלה. ויש שחותמין מצליח חתן עם הכלה". ונשאר אצלם הדבור "מצליח" מן החתימה של א"י.</i><br>ושמא כללה ברכת אבלים ברכה ממש לאבלים מעין "עוצר המגפה" שבבבלי הנ"ל (אלא ששם אמרו שהיא כנגד כל ישראל). וכן אמרו בירושלמי (מו"ק פ"ג ה"ז, פ"ג ע"ג): א"ל התפלל עלינו. א"ל יסוג תורעתך (כלומר, יגדור פרצתך), שכל אותה השנה הדין מתוח כנגד המשפחה. וכמו ששנינו בבבלי (ברכות מ"ו ב', כגי' כתה"י): הטוב והמטיב וכו' גודר פרצות ישראל הוא <b>יגדור הפרצה הזאת</b>.<sup class="footnote-marker">62</sup><i class="footnote">ועיין אוה"ג כתובות עמ' 34, סדור רב סעדיה עמ' ק"ד, ובידיעות המכון להקה"ש העברית ח"ה, עמ' ק"א.</i><br>ומסתבר כי "מקום שנהגו לומר ברכת אבלים שלש" כוונתו לעיקר הברכה שאמרוה בתחילה בבית הכנסת או ברחבה או בשני ימים הראשונים אפילו שלא במקום סעודה, ואח"כ חזרו עליה בברכת המזון, ממש כמו ברכות חתנים שאמרוה בתחילה בתוך החופה (עיין פרקי דר"א ספי"ב) ואח"כ בבית חתנים, אפילו בלא סעודה.<sup class="footnote-marker">63</sup><i class="footnote">עיין מס' סופרים פי"ט ה"ט, עמ' 334 ואילך, אוה"ג כתובות, עמ' 25 ובהערות שם. ועיין בריטב"א (ובשטמ"ק) שם, ומ"ש בשבה"ל השלם ח"ב (הסגלה ח"נ, עמ' 149 ואילך), עיי"ש שהאריך בזה, (ועיי"ש חנ"א סוף עמ' 152).</i>
<b>או' אחת. </b>נראה שכללו כל ג' הברכות בברכת אחת ובחתימה אחת. 

Halakhah 24

<small>92.</small> <b>כולל וכו'. </b>הברייתא קשה מאד, מפני שהלשון כולל את הראשונה מוכיח שכולל את הברכה בברכה אחרת (עיין מ"ש להלן בהכ"ה), והרי אמרנו ברישא שברכות אבלים הן לא יותר מג' ברכות. ולא עוד אלא שקשה להבין למה אינו חותם בברכה שלישית. ולפיכך נראה ש"תחיית המתים" "תנחומי אבלים" ו"גומלי חסדים" הם שמות הברכות של <b>ברכת המזון</b> לאבלים (עיין מ"ש להלן), וכשאמרו אותן אחר בה"מ לא ברכו אותן במיוחד אלא קבעון בברכת המזון - ברכת המזון של אבלים. וברייתא זו באה להשלים את משנתנו (פ"ה מ"ב): והבדלה בחונן הדעת וכו' ר"א אומר בהודאה. (כלומר, אעפ"י שאם אומרה על הכוס היא ברכה בפני עצמה, אבל בתפילה היא כלולה בברכה אחרת, וכ"ה גם בברכת אבלים בברה"מ). וע"פ זה נבין את הברייתא שבבבלי (כתובות ח' ב'): עשרה כוסות תיקנו חכמים בבית האבל וכו' וארבעה לאחר אכילה אחד כנגד הזן, ואחד כנגד ברכת הארץ ואחד כנגד בונה ירושלם ואחד כנגד הטוב והמטיב וכו'. וכבר התקשו: מה עניין ד' כוסות לד' ברכות המזון (עיין ריטב"א במקומו), אבל אם נניח שברכות האבלים היו כלולות בברה"מ, הרי הדברים מובנים שתקנו כוס לכל ברכה (כמו שנהגו אח"כ בשני כוסות, אחד לברה"מ ואחד לברכת אבלים, עיין מס' סופרים פי"ט ה"ח, עמ' 334), מפני שעניינה מיוחד (עיין להלן). וכן אמרו בירוש' כאן (פ"ג ה"א, ו' ע"א): עשרה כוסות וכו' אילו שלשה שלאחר המזון: אחד לברכת המזון, ואחד לגמילות חסדים, ואחד לתנחומי אבלים.<sup class="footnote-marker">64</sup><i class="footnote">שוב ראיתי שכבר עמד על עיקר הדברים ר"א ביכלר בסה"ז לרצ"פ חיות עמ' קמ"ד הע' א'.</i> ובמס' שמחות (פי"ד הי"ד, עמ' 209) הנוסחא יותר מדוייקת: אחד לברכת אבלים, ואחד לתנחומי אבלים, ואחד לגמילות חסדים. (ומ"ש בברייתא שבבבלי "ד' כוסות" הוא מפני שנתנו כוס מיוחד לברכה על המזון). ושלשה דברים אלו הן ג' ברכות של ברה"מ לאבל. וע"פ זה נבין גם את הברייתא שלנו: כולל את הראשונה בתחיית המתים, והיינו בברכת הזימון<sup class="footnote-marker">65</sup><i class="footnote">בא"י קראו תכופות לברכת הזימון, ברכת המזון, מפני שאמרו בברכת הזימון: נברך על <b>המזון</b> שאכלנו וכו', עיין מ"ש לעיל פ"א ה"ו ובהערה 33 שם.</i> לאבלים. וכן אנו מוצאים בנוסח ברכת הזימון לאבל (ידיעות המכון לחקר השירה העברית ח"ה סי' מ"ט עמ' צ"ג): נברך מנחם אבלים שאכלנו משלו וכו' ברוך אתה ה' מעורר ברחמים<sup class="footnote-marker">66</sup><i class="footnote">בנוסח ברכת בית הקברות בירושלמי פ"ט ה"ג, י"ג ע"ד: היודע מספרכם הוא יעורר אתכם וכו' בא"י מחיה המתים.</i> יצורים אשר יצר את האדם בחסד ובצדקה.<sup class="footnote-marker">67</sup><i class="footnote">עיין בנוסח ברכת בית הקברות בבבלי נ"ח ב' ובירושלמי הנ"ל.</i> ואעפ"י שאין לפנינו נוסח א"י ממש, שהרי בא"י אמרו: נברך מנחם אבלים <b>על המזון</b> שאכלנו וכו' (עיין לעיל הע' 64), מ"מ מסתבר שתמצית הנוסח הוא ע"פ מנהג א"י, ובמקום החתימה "מעורר ברחמים יצורים" אמרו בארץ ישראל: ברוך אתה ה' מחיה המתים.<sup class="footnote-marker">68</sup><i class="footnote">אלא שמן הנוסח "אשר יצר את האדם וכו' " נראה שהוא חלק מברכה ראשונה של אבלים, והיא מקבילה לברכה ראשונה של ברכת חתנים, והתאימו אח"כ את החתימה שתהיה מעין הברכה. ולהלן נעמוד שוב על הדמיון בין ברכות אבלים וברכות חתנים.</i> ובברכה זו של ברכת המזון כולל את הברכה הראשונה של ברכת אבלים.<br>ובפי' ספר יצירה לר"י הברצלוני עמ' 126: "אבל שאר השלשה ברכות אין אומר בהם שום חידוש אלא כשאר ימות השנה, ואפילו ברוך מנחם אבלים אין אומרים בהם. והאומר שום דבר חדוש <b>בשאר הג' ברכות</b> הרי זה טועה, ואינו במטבע של ברכות". ומכאן שנהגו לשנות אף בג' ברכות ראשונות של ברכת המזון.
<small>93.</small> <b>שניה וכו'. </b>ברכה שלישית שבברה"מ לאבל פתחה: נחם ה' אלקינו את אבילי ציון וכו', עיין אוה"ג כתובות, עמ' 34 סדור רב סעדיה עמ' ק"ה ובהערות שם, ידיעות המכון להקה"ש העברית ח"ה עמ' ק"א, ועיין להלן. 
<b>עמו בעירו. </b>וכ"ה בד ובתוה"א להרמב"ן הנ"ל. אבל בכי"ע: ועירו.<sup class="footnote-marker">69</sup><i class="footnote">כבר העירותי בתס"ר ח"א, עמ' 19, שגי' כי"ע מקורה ברפיון של הבי"ת בתיבה "בעירו", וכמו שכתב בס' מתיבות (הוצ' לוין עמ' 13) על חופה וקידושין במקום "חופה בקידושין". וכע"ז גם במשנת טבול יום פ"ב מ"ה, עיין בנמוקי הגרי"ב שם. ועיין במבוא לנוה"מ להרינ"א, עמ' 1225 ואילך.</i> והנה ברכה שלישית שבברכת המזון פתחה: נחמינו וכו',<sup class="footnote-marker">70</sup><i class="footnote">עיין בבלי מ"ח ב' וברי"ף שם. וכן בפיסקי רי"ד הזקן שם, ובשבה"ל השלם (עניין שבת, סי' צ"ד, ל"ד ע"א) בשם בה"ג. וכ"ה בסדר רב עמרם ובכמה מן הראשונים, עיין בהערות ר"א אפטוביצר לראבי"ה ח"א סי' קכ"ט, עמ' 116 הע' 15. ואעפ"י שרוב הראשונים קבלו נוסח זה רק לשבת ויו"ט ור"ח, אבל כבר ידוע שפשרות כאלו מצויות מאד אצלנו, ונוסח א"י נתקבל לשבת ויו"ט ונוסח בבל לחול, עיין בהגהות הרד"ל למדרש שמואל ספל"א אות י"ב. וכן הביא הר"מ (בפ"ב מה' ברכות ה"ה) נוסח זה אף לחול. ועיין גם בתוספ' ובתוספ' ר' יהודה במקומן שהחליטו שאין לחלק בין נוסח שבת וחול. וכן יוצא ברור מנוסח כתה"י והראשונים בבבלי מ"ט א', עיין דק"ס שם עמ' 258 הע' ת'. ברם נראה שהנוסח "רחם וכו' " הוא יותר עתיק, כפי שיוצא מדברי בן סירא פל"ו, י"ז, י"ט, עיין מ"ש הרל"ג בסה"י לכבוד נעלדקה עמ' 624. וכשחרבה ירושלים החליפו ואמרו נחם במקום רחם, עיין תשב"ץ ח"ב סי' קס"א. ואפשר שבזמן הבית חתמו בה: הבוחר בירושלים (עיין ירושלמי יומא פ"ז סה"א, מ"ד ע"ב ובמקבילה בסוטה). ועיין במדרש במ"ר פכ"ג, ז', תנחומא מסעי סי' ו', הוצ' בובר סי' ה', והמסורת שם חלוקה על כל המקורות.</i> וחתמה: המנחם עמו בבנין ירושלים.<sup class="footnote-marker">71</sup><i class="footnote">כ"ה בנוסח ברה"מ בקטע שפרסם אסף בסה"י לכבוד דינבורג, עמ' 131. וכ"ה בנוסח ברה"מ לשבת בצופה ההגרי ח"י, עמ' 214, בשנתון של צינציניטי ח"ב עמ' 337.</i> ונראה שהתוספתא שמרה לנו נוסח חתימה עתיקה של ברכת אבלים שהניחוה גם בברכת המזון לאבלים,<sup class="footnote-marker">72</sup><i class="footnote">שוב ראיתי שאף על זה העיר ביכלר, עיין מ"ש לעיל הערה 63.</i> והיא: <b>מנחם עמו בעירו</b>. ומסתבר שההקבלה בברכת חתנים<sup class="footnote-marker">73</sup><i class="footnote">עיין היטב בשנתון הנ"ל עמ' 277.</i> היתה: <b>משמח עמו בעירו</b>. וכן באמת בנוסח שבע ברכות של רב סעדי' (סדורו עמ' ק"ח): <b>משמח עמו בירושלים</b> (ועיי"ש עמ' תכ"ז).<br>וע"פ זה יתבאר לנו מקום סתום בירושלמי שנתקשו בו מאד המפרשים. וכן שנינו שם:<sup class="footnote-marker">74</sup><i class="footnote">כתובות פ"א ה"א, כ"ה ע"א ומקבילה במגילה פ"ד ה"ד, עיי"ש בד"ו.</i> תני אומרים ברכת חתנים כל שבעה. ר' ירמיה סבר מימר מפקין כלתא כל שבעה.<sup class="footnote-marker">75</sup><i class="footnote">כ"ה במגילה. וכן מעתיק הרמב"ן בתוה"א, עניין ההתחלה. (ד"ו מ"ט ע"ב), גם מירושלמי כתובות.</i> א"ל ר' יוסי והא תני ר' חייה אומרים ברכת אבלים כל שבעה. אית לך מימר מפקין מיתא כל שבעה. מאי כדון. מה כאן מנחם עמו<sup class="footnote-marker">76</sup><i class="footnote">וכ"ה הסדר לפני כמה מן הראשונים גם במגילה, עיין אהצו"י שם עמ' 90.</i> אף כאן משמח עמו. מה כאן מזכירין, אף כאן מזכירין.<sup class="footnote-marker">77</sup><i class="footnote">בתוה"א להרמב"ן הנ"ל העתיק: מה כאן <b>משמחין</b> עמו אף כאן <b>מנחמין</b> עמו. וכתב: פירוש מזכירין עמו ומנחמין עמו פנים הרשות לנחם ולהזכיר האבל ומברכין עמהן כל שבעה. ברם הנוסחא שלנו (הסדר שהעתקנו, והגירסא "מנחם... משמח") מקויימת על ידי ההוצאות שלנו, ע"י העיטור (ברכת חתנים, הוצ' רמא"י ס"ד ע"ב, וכן מעתיק בשמו בתניא רבתי ה' אירוסין סי' צ"א) ומאירי (כתובות 35). והרא"ה והר"ן העתיקו ע"פ הרמב"ן, ואין לנו אלא עדות אחת. יתר על כן כבר אמרנו לעיל שהירושלמי אינו מזכיר כלל בעניין זה פנים חדשות, עיין לעיל הע' 59 ובפנים פירושנו שם.</i> והסוגיא קשה בין מצד הלשון ובין מצד העניין.<br>ולפיכך נ"ל שר' ירמיה סבר מימר שמוציאין את הכלה מחדרה (=מחופתה) כל שבעה, כדי שיאמרו כל שלש הברכות (עיין מ"ש לעיל סוף ד"ה או' שלש) כביום ראשון. והשיב לו ר' יוסי: וכי אפשר להוציא את המת כל שבעה, כדי שיאמרו ג' ברכות כל שבעה, אתמה. אלא כשם שאומר בבית האבל בשאר הימים "מנחם עמו" (כלומר, מנחם עמו בעירו), אף כאן, בכלה, אומר "משמח עמו". וברכה זו נהגו לומר כל שבעה (עיין בבלי כתובות ח' א'). וכן מסתבר, שברכת מחיה המתים היא בזמן תוקפו של אבל דוקא, ובברכת גומלי חסדים לא היתה חתימה, וממילא נשארת הברכה של תנחומין, שהיא ברכה כללית. ושוב מחזק ר' יוסי את דבריו: מה כאן מזכירין, (כלומר מזכירין את המת)<sup class="footnote-marker">78</sup><i class="footnote">וכן אנו מוצאים בנוסח אחר של ברה"מ לאבל (ידיעות המכון לחקה"ש העברית ח"ה, סי' מ"ט, עמ' צ"ג) הפותח: זכר כשר, זכר צנוע לברכה, זכרון כל הצדיקים לברכה ונשמתם בגן עדן וכו'. ובסוף ברה"מ: זכר כשר, זכר צנוע לברכה וכו' זכרון כל החסידים לברכה, נשמתם לחיי עולם וכו'.</i> אף כאן מזכירין (כלומר, את הכלה), ומסתפקים בזכר גרידא, ואין צורך להוציא את הכלה מחופתה.
<small>94.</small> <b>בגמילות וכו'. </b>אף כאן הכוונה היא לברכת הטוב והמטיב,<sup class="footnote-marker">79</sup><i class="footnote">עיין לעיל הערה 63.</i> שעיקר נוסחתה היתה: גומלנו יגמלנו (עיין מ"ש בתס"ר ח"א עמ' 27 ומ"ש להלן פ"ו ה"א), ובברכת המזון של אבל היא כללה גומלי חסדים.<sup class="footnote-marker">80</sup><i class="footnote">עיין מ"ש לעיל ד"ה כולל, ועיין בבלי כתובות ח' ב'. ושמא היה בה גם רמז לגומלי חסדים שקברו את הרוגי ביתר.</i> ומשום זה אינו חותם בה משום שאין לברכה זו חתימה (לעיל פ"א ה"ז ומש"ש). ואפשר שהיה חותם בה כשאמרה בפני עצמו ביום ראשון ושני (ולא כללה בברכת המזון, עיין מ"ש בריש הלכה זו), ונוסח החתימה היה מעין: ברוך אתה ה' גומל שכר טוב לגומלי חסדים.<sup class="footnote-marker">81</sup><i class="footnote">עיין בפרקי דר"א ספי"ז, ובפי' הרד"ל שם אות ע"ו. ועיין הנוסח בראבי"ה ח"ב סי' תתמ"א, עמ' 550; ס' האשכול ח"ב עמ' 192 (ועיין במאסף חורב, ניו־יורק, ניסן תש"ו, עמ' 126, הע' 181); תוה"א להרמב"ן, סוף עניין ההתחלה, ע"א ע"ג; תניא רבתי ה' אבל, עניין תפילה סי' ס"ח.</i> 
<b>המפטיר וכו'. </b>כלומר, המפטיר את המת בבית הקברות<sup class="footnote-marker">82</sup><i class="footnote">עיין אוה"ג כתובות עמ' 33, בבלי מו"ק ה' ב', ואוה"ג שם ריש עמ' 64; בבלי כאן ס"ד א', וקה"ר פ"ב, ב', בסופו.</i> אינו חותם. ושמא מפני שכבר חתמו מחיה מתים בכניסתם לבית הקברות (עיין להלן פ"ז ה"ו ובירושלמי פ"ט ה"ג, י"ג ע"ד ובבלי נ"ח ב'). 

Halakhah 25

<small>95.</small> <b>שמונה עשרה וכו'. </b>במקבילות הובאה דרשה זו בשם אמוראים, ועיין מ"ש הרל"ג בפירושים ח"ג, עמ' 268 ואילך (ועיי"ש עמ' 239 ואילך). ובבבלי (כ"ה ב', ומקבילה במגילה י"ז ב') שנינו: ת"ר שמעון הפקולי סדר (כגי' כתי"י) שמנה עשרה לפני ר"ג על הסדר ביבנה וכו'. ובירושלמי (פ"ב ה"ד, ד' ע"ד) אמרו: אמר ר' ירמיה מאה ועשרים זקנים, ומהם שמונים וכמה נביאים, התקינו את התפלה הזאת. וכע"ז שנו גם בבבלי מגילה (י"ז ב', כגי' כתי"י וראשונים, עיין דק"ס שם): א"ר ירמיה ואיתימא ר' חייא בר אבא ואמרי לה במתניתא תנא, מאה ועשרים זקנים, ומהם כמה נביאים, תיקנו שמונה עשרה ברכות על הסדר. (ועיין בפי' תלמידי ר"י כאן פ"ד סי' ק"ב, וברא"ה ע"ב ע"א, ובדק"ס מגילה י"ח א', עמ' 99 הערה ק'). ולפ"ז נראה "שמתחילה לא היו מתפללים אותה על הסדר אלא כל אחד ואחד הברכה שהיתה צריכה לו" (תלמידי ר"י הנ"ל). ולא עוד אלא שמלשון הגמרא (מגילה י"ח א'): "מכאן ואילך אסור לספר בשבחו של הקב"ה" משמע שדווקא אחרי שקבעו ביבנה את הסדר ואת הנוסח הסופי של שמונה עשרה אסרו להוסיף על הברכות, אבל מקודם לכן היו מוסיפין אף על מניין הברכות. ולפ"ז כל הדרשות על י"ח ברכות סובבות רק על הסידור ביבנה, למה העמידו אותן על י"ח דווקא לא פחות ולא יותר. ועיין מ"ש להלן. 
<small>96.</small> <b>כולל וכו'. </b>הר"י דטראני בחי' לתענית י"ג א'<sup class="footnote-marker">83</sup><i class="footnote">ודבריו נעתקו מכת"י בס' שיח יצחק לחגיגה ע' סע"ד ואילך.</i> מעתיק מן התוספתא: וכולל של בייתוסים ושל פושעים במכניע זדים. ובס' יחוסי תנאים ואמוראים (ערך הלל בריה דר' שמואל הוצ' הרי"ל פישמן עמ' ט"ו) מעתיק מכאן: כולל של מינים בשל זידים. וד"ר יוסף דירינבורג (הצופה הצרפתי כי"ד עמ' 31 הע' 1) תקן ע"פ הירושלמי הנ"ל: של מינין בשל <b>פושעין</b>.<sup class="footnote-marker">84</sup><i class="footnote">וכבר תקן כן בספר שיח יצחק הנ"ל ע' ע"ד, ד"ה איתא בתוספתא.</i> ברם אין ספק שנוסחתנו נכונה, שהרי כ"ה בכל הנוסחאות של התוספתא, ואין להעלות כלל על הדעת שמי שהוא יתקן פושעין ל"פרושין" (ועיין מ"ש הר"א פינקלשטין בספרו הפרושים ואנשי כה"ג עמ' ל"ג הע' 119). נמצאנו למדים שברכה זו היתה מתחילתה קללה לפרושין (על משקל מסור), לבני אדם שהיו רגילים לפרוש מן הציבור (כפי' בעל ח"ד) בשעת דחק וצרה.<sup class="footnote-marker">85</sup><i class="footnote">פרוש, במובן אדם שדרכו לפרוש לים נמצא בכמה מקומות במקורות שלנו, עיין ירוש' מו"ק פ"ב ה"ג, פ"א ע"ב: ר' הושעיה בי ר' שמאי דהוה <b>פרוש</b>. ועיין מ"ש בירושלמי כפשוטו עמ' 72. וכן בפסיקתא דר"כ (עניה סוערה קל"ו ע"ב, כגי' כתה"י וילקוט ד"ר): "והוה תמן חד מינוי פרוש", כלומר היה שם מין שהיה רגיל לפרוש לים. ובצרוף "מינוי פרוש" יש בו גם משום מליצה יפה. ועיין מ"ש בערוגת הבושם ח"א הוצ' אורבך, עמ' 254, הערה 6. ואני מבטל בזה את הגהתי שם, מפני שאין "מינוי" אלא מיניי, מין. עיין ירושלמי סנהדרין פ"ז הי"ט, כ"ה ע"ד; ב"ר פי"ד, ז', עמ' 131. וכן בילקוט ח"ב רמז קכ"ח (בד"ר) בשם אגדת שמואל: דואג הוא <b>מצוי</b>. וצ"ל: מינוי. ובמדרש שמואל רפכ"ב (בד"ו ובהוצ' בובר): דואג מיניי הוא. וכן מעתיק בס' המעשיות, עמ' 136: חד מיני פרוש.</i> וכן שנינו בסדר עולם ספ"ג: ומי <b>שפורש</b> (כגי' כי"א שם, עיין בהוצ' ר"א מרכס, עמ' 9) מדרכי צבור כגון <b>המינין והמשומדין</b> והגודפנין והאפיקורסין וכו' (ועיין רש"י ר"ה י"ז א' ובגי' רי"ף כת"י שהביא בדק"ס שם עמ' 32 סוף הע' נ'. ועיין בגמרא שם ובתוספתא סנהדרין פי"ג ה"ה). וקללה זו היתה מכוונת כלפי כל הכיתות והיחידים שסכנו את אחדות הציבור. וברכת הפרושין היתה קיימת הרבה זמן לפני שמואל הקטן<sup class="footnote-marker">86</sup><i class="footnote">עיין מ"ש יא"ה ווייס במ"ע בכורים ח"א, עמ' 92, דירינבורג בצופה הצרפתי חי"ד עמ' 30 הע' 3, ומ"ש הר"ח אלבק בהוספותיו להדרשות בישראל של צונץ, עמ' 481, הע' 35.</i> אלא שהוא <b>תיקן</b> את הברכה להזכיר את המינין במיוחד, מפני שהתחילו להעמיד בסכנה את הציבור. ומכיוון שברכת הפרושים היתה קיימת לפני זמנו של שמואל הקטן כברכה בפני עצמה, לפיכך פסקה התוספתא להלן, שאם אמר אילו לעצמן ואילו לעצמן יצא.<br>וכנראה שבזמנו של רב הונא (והוא רב הונא חברו של ר' מנא) בטלו ברכה זו בציבור, מפני אימת המלכות שהפכה למינות, ומפני פחד המינים שבקרו בבתי כנסיות, והלשינו על ישראל שמקללים את הזדים, כלומר את מלכות הזדון (עיין הערת דירינבורג שציינו לעיל בהערה 85), את המינים ואת הנוצרים (עיין בנוסח שמו"ע שפרסם הר"ש אסף בסה"י לכבוד דינבורג, עמ' 118). ולפיכך אמרו (ירוש' פ"ד ה"ג, ח' ע"א): אם יאמר לך אדם שבע עשרה אינון. אמור לו של מינין כבר קבעו חכמים ביבנה. כלומר, נוהג היחידים לומר ברכת המינין אינו מנהג חדש, אלא כבר קבוע ועומד מזמן יבנה. ובבבל שהיו להם י"ט ברכות (עיין להלן) פירשו את הדברים באופן אחר, עיין ברכות כ"ח ב'. ברם במדרש תנחומא (ריש פרש' וירא, הוצ' בובר, מ"ב ע"א): משיבין לר' לוי והא בבבל אומרים י"ט, אמר להם אף הוא מן האזכרות, שנאמר אל הכבוד הרעים. ולא הזכיר כלל שברכת המינין מאוחרת, שהרי גם היא תוקנה ביבנה וכל האסמכתות הן רק על תקנת יבנה.
<b>ושל גרים וכו'. </b>בחי' תענית להרי"ד הנ"ל (לפי שיח יצחק חגיגה ע"א ע"א): ושל זקנים ושל גרים במבטח לצדיקים.<sup class="footnote-marker">87</sup><i class="footnote">וכ"ה בירושלמי, אבל בתוספתא הנוסח בטוח שכ"ה בכל הנוסחאות כלפנינו, וכ"ה בס' יחוסי תנאים ואמוראים הנ"ל.</i> ומכאן נראה שבראשונה היתה ברכה מיוחדת לזקנים, ואח"כ כללו בתוכה גם ברכה לגרים, בשעה שהגרות היתה כרוכה בנשיאת עול של עם נרדף. ואעפ"י שבנוסחאות של א"י (עיין בנוסח שפרסם ר"ש אסף הנ"ל ובמקבילות) לא נזכר הדבור "ועל פליטת סופריהם" הרי כנראה נוסח עתיק הוא, ונזכר במגילת תענית (הוצ' ליכטנשטיין עמ' 91): בשובעת עשר ביה (כלומר באדר) קמו עממיא על <b>פלטת ספריא</b> במדינת כלכיס בבית זבדי והוה פורקן (ולפי הפירוש שם, היה המעשה בזמן ינאי המלך, עיי"ש), כפי שהעירו לנכון ר"י לוי (מ"ח ח"ד, 1855, עמ' 271 ואילך) ור"ד הופמן (בספרו דאס אובערסטע געריכטסהוף וכו' עמ' 42 הע' 4). ועיין מ"ש הר"ל גינצבורג בפירושים ח"א עמ' 335. 
<small>97.</small> <b>ושל דוד וכו'. </b>וכ"ה בחי' הר"י דטראני לתענית הנ"ל, ובס' שיח יצחק לחגיגה ע' ע"ד (ד"ה איתא) הנ"ל בשם ס"א. (וכי"ע = ס' יחוסי תו"א). וכבר העיר הר"י דטראני שבא"י לא אמרו ברכת מצמיח קרן ישועה, וחתמו בברכת ירושלים: אלקי דוד ובונה ירושלים, והביא ראיה מן הפיוטים ומירושלמי ברכות (פ"ד ה"ה, ח' ע"ג) ור"ה (פ"ד ה"ו, נ"ט ע"ג) שמפורש שם: בתפלה הוא אומר אלהי דוד ובונה ירושלים. וכן בנוסחאות של שמ"ע שנמצאו בגניזה (הצופה האנגלי סדרא ישנה ח"י עמ' 657, וכע"ז בשנתון של צינצינטי ח"ב עמ' 306; סה"י לכבוד דינבורג עמ 118): רחם ה' אלקינו ברחמיך הרבים על ישראל עמך ועל ירושלים עירך ועל ציון משכן כבודך ועל היכלך ועל מעונך ועל מלכות בית דוד משיח צדקך. ברוך אתה ה' אלקי דוד בונה ירושלם. (ועיין מ"ש ר"ש ראפפורט בתולדות הקליר הע' 28 והע' 33). ועיין מ"ש רז"ו רבינוביץ בשערי תוא"י עמ' 10 ואילך. ועיין מ"ש ביכלר בצופה הנ"ל ח"כ (1908) עמ' 798 ואילך. 
<b>אם אמר וכו'. </b>לא נזכר במקבילות. וטעם התוספתא היא שכל הברכות הללו היו קיימות פעם כשהן לעצמן. ועיין מ"ש הר"ל גינצבורג בפירושים ח"א עמ' 337. 

Halakhah 26

<small>98.</small> <b>ישראל המברך וכו'. </b>משנתנו ספ"ח, אלא ששם עוסקים בברכות הנהנין וכאן בברכות שבתפילה. ואגב שהזכיר לעיל "מינים" מביא כאן דיני עניית אמן אחר ברכת כותי בתפילה. ובתוספ' ר' יהודה נ"ג ב' (מ"א ע"ג) הביא את התוספתא כאן והשוה אותה לגירסת התוספתא להלן פ"ה הכ"א ולירושלמי שם, עיין מש"ש. 
<small>99.</small> <b>כל הברכה. </b>בד: כל הברכה <b>כלה</b>. וכ"ה במשנה שבבבלי (כולה) נ"א ב', ובמשנה שברי"ף. ומשמע קצת מלשון זו כשיטת ר' יהונתן (עיין בהגהה במלא"ש ספ"ח) ושאר פוסקים שגם בישראל צריך לשמוע את הזכרת השם (עיין מ"ש באליהו רבה או"ח סי' רט"ו, ס"ק ב'), אבל בכותי לא יענה אמן אלא דווקא אם שמע את כל נוסח הברכה.<br>ובטעם הדבר פירש"י (נ"א ב') מפני שאנו חוששים שמא ברך להר גריזים. ולשיטתו שם נראה שאם הזכיר את השם שוב לא חיישינן לכן. אבל הר"מ בפיה"מ לא פירש כלום בעניין זה. ומלשונו בפ"א מה' ברכות הי"ג משמע שמכותי צריך לשמוע את הברכה מתחילתה ועד סופה, ולפי זה, הטעם הוא שאנו חוששים שמא שינה ממטבע הברכה (עיין בר"מ שם). ואפשר שכאן גם רש"י יודה שצריך לשמוע את כל הברכה, שהרי בתפלה אנן קיימין. והגע עצמך שהכותי התפלל: והכניע קמינו וכו', הרי אין לישראל לענות אמן אפי' על סוף הברכה, והכל תלוי בטיב הברכה. ומכיוון שהפשט הפשוט כאן ובמשנתנו ספ"ח הוא שאין עונין אמן אחר הכותי אפילו שמע ממנו את השם, הרי ממילא אין מקום לפירושם של החכמים האחרונים (עיין מ"ש הר"י לוי בקטעים ממשנת אבא שאול עמ' 129, הערה 3, ובמקור הגרמני עמ' 33 הע' 81. והחזיקו בשיטתו גם חכמים אחרים) שאין עונין אמן אחר הכותי מפני שאנו חוששים שמא הגה את השם באותיותיו. ועיין מ"ש להלן פ"ה הכ"א.

Chapter 4



Halakhah 1

<small>1.</small> <b>שנ' לה' וכו'. </b>כלומר, ואסור לאדם ליהנות משל גבוה בלי פדיון, ואם נהנה מעל, כפי שמפרשת התוספתא להלן. ובירושלמי רפ"ו: <b>כתיב</b> לה' הארץ וכו'. ובמדרש תלים: זהו שאמר הכתוב לה' הארץ וכו', מכאן אמרו חכמים כל הנהנה וכו'. 
<small>2.</small> <b>בלא ברכה. </b>בירושלמי חסר, אבל כ"ה גם במדרש תלים. ולכאורה נראה שיש לנו הרכבה של שני מקורות: א. הנהנה מן העולם הזה בלא ברכה מעל. ב. הנהנה מן העולם הזה מעל עד שיתירו לו כל המצות. אבל עיין מ"ש להלן. 
<b>כל המצות. </b>וכ"ה בד, ועיין בשנו"ס. ובירושלמי ובמדרש הנ"ל: עד שיתירו לו המצות. אבל הרשב"א (ל"ה א') גרס אף בירושלמי "כל המצות", ונראה שזו היא הגירסא הנכונה. וכן אמרו בתו"כ (מכילתא דמלואים צו הכ"ג, מ"ב ע"א): אין לך כל דבר ודבר שאין בו מצוה למקום. פירות יש בהם מצות הרבה וכו'. וכן בירושלמי חלה (ספ"א, נ"ח ע"א): עשר מצות אדם עושה עד שלא יאכל פרוסה וכו'. וכן בילמדנו בלק (ילקוט שם, סוף רמז תשס"ו): אפילו הדיוט שבהדיוטות אינו טועם פרוסה לתוך פיו עד שעושה מצות וכו'. אמר ליה רבוני הרי עשר אצבעות לפניך אינם טועמות עד שיתקיימו עשר מצות וכו' (והשוה לשון ר' יצחק בירושלמי הנ"ל). והיא כעין הודעה לפני האכילה שכל עשר המצות התירו לו את הפרוסה באכילה.<sup class="footnote-marker">1</sup><i class="footnote">עיין מ"ש ר"ח אלבק במחקרים בברייתא ותוספתא, עמ' 95 הע' 4, על רעיון זה בספרות היהודית החיצונית.</i> ופשיטא שגם ברכה היא בכלל המצות (עיין להלן בסוף מכילתין: שאין עושה מאה מצות וכו'). ולפ"ז אפשר לפרש גם את הגירסא שלפנינו, והיינו שאם נהנה בלא ברכה מעל עד שיתירו לו כל המצות, ואם לא ברך הרי החסיר את המצוה האחרונה, ואין כאן כל המצות. 
<small>3.</small> <b>בפניו וכו'. </b>לפי פשוטו משמעו שלא ישתמש אדם בהם להנאתו גרידא אלא לכבוד שמים, ואם הוא עושה כן הרי כבוד שמים מתירן לו בהנאה. ובניגוד לדברי שמאי הזקן שלא התיר הנאת הגוף אלא כאדם שנהנה בעל כרחו, וכן נהג ר' אליעזר אחריו (בבלי נדרים כ' ב'). וכן מפורש באבות דר"ן (נו"ב פ"ל, הוצ' שכטר ל"ג ע"ב): וכל מעשיך יהיו לשם שמים כהלל וכו' לעשות מצוה אני הולך וכו' בשביל לנקות את הגוף וכו' שמאי לא היה אומר כך, אלא יעשה חובותינו עם הגוף הזה. ובפירוש אמרו בוי"ר (פל"ד ג'): <b>גומל נפשו איש חסד</b> זה הלל הזקן וכו' מה מצוה זו, אמר להן לרחוץ בבית המרחץ וכו' לגמול חסד עם הדין אכסניא בגו ביתא וכו'.<br>ובבבלי שבת נ' ב': אם בשביל ליפות עצמו (כגי' כי"מ) אסור. ואינהו כמאן סברוה דתניא רוחץ אדם פניו ידיו ורגליו <b>בכל יום</b> בשביל קונו משום שנא' כל פעל ה' למענהו. וצדקו המפרשים שאמרו שזו היא הברייתא שלפנינו, אבל אין צורך להגיה כאן, מפני ש"רוחץ אדם וכו' " פירושו שמשתמש בהם לא רק להנאתו גרידא אלא לכבוד קונו, וגומל נפשו איש חסד, וכמעשה של הלל הזקן הנ"ל. ועיין כפו"פ פ"ה עמ' ס"ז ומה שהאריך הרי"פ פערלא בבאורו לכפו"פ קצ"א ע"ב ואילך. וכנראה שבזמן האמוראים היתה בבבל גם מסורת אחרת, וגרסו בברייתא שם: רוחץ אדם פניו ידיו ורגליו <b>בשבת</b> (במקום: בכל יום), עיין דק"ס שם עמ' 97 הע' א'. וכן פירשו בבבל גם את מעשה הלל הזקן, וכמ"ש בשאילתות סי' א': כך היה מנהגו של הלל הזקן <b>במעלי שבתא</b> אומר לו אדם להיכן אתה הולך וכו' כדי לנקות את הגוף <b>בשביל</b> כבוד שבת. ויש לפנינו מסורות חולקות.

Halakhah 2

<small>4.</small> <b>דבש וכו'. </b>רשב"א ל"ח א' ד"ה דבש. ובבבלי שם: ואמר מר בר רב אשי האי דובשא דתמרי מברכין עלויה שהכל נהיה בדברו. ועיין מ"ש ע"ז להלן. 
<b>ספווניות. </b>ברשב"א הנ"ל: סתוניות, ועיין בשנו"ס. והן סתוניות הן ספווניות,<sup class="footnote-marker">2</sup><i class="footnote">עיין להלן שביעית פ"ז הט"ו ובשנו"ס שם; משנה שם פ"ט מ"ד; תרומות פי"א מ"ב ומ"ג ובמלא"ש שם. בבלי כאן ל"ח א' וחולין ק"כ ב' ועוד.</i> והכוונה לענבים (ולתאנים) שנשארות בסתיו, אחרי סוף העונה (סיפות). ורוב המפרשים (לנדרים נ"ג א') פירשו שסתווניות עצמן אינן נאכלות, וחומצן ראוי לאכילה. ופירוש זה קשה שהרי שנינו בתרומות (פי"א מ"ג): אין עושין תמרין דבש וכו' ולא סתוניות חומץ, ושאר כל הפירות אין משנין אותן מבריתן. ואם אין הסתווניות ראויות לאכילה, הרי אין כאן שינוי מברייתן, ודרכן לכך. <br>ולולא דברי רבותינו היה נראה לפרש שסתווניות נאכלות כמו שהן (עיין בתוספות נדרים נ"ג א' סד"ה נדר בו, ובפירוש הירושלמי למשנה שם: הנודר מן הענבים), והמיץ שלהן חמוץ מתחילתו (ואינו בא מיין), וכן משמע מפי' הערוך ערך סתו, ומשמיעה לנו הברייתא שמברכין עליו, עיין מ"ש להלן.
<small>5.</small> <b>כדרך וכו'. </b>הברכה על מוריס ברורה, שהרי אין בו אלא שומן דגים, מלח, שמן ויין, ובוודאי מברכים על תערובת זו שהכל נהיה בדברו. והרשב"א הנ"ל הוכיח מכאן (נגד מסקנתו מדברי הראב"ד. ועיין גם בהגהות אשרי פ"ו סי' י"ב) שמברך שהכל גם על יין תפוחים. וכן משמע מפשטות לשון התוספתא שמברך שהכל אפילו על דבש תמרים שזב כדרכו, בלי שום תערובת. ועיין ברשב"א הנ"ל מ"ש על שיטת רב האי בשם קצת רבוואתא (בה"ג ד"ו ח' ע"א; ד"ב עמ' 59. ועיין גם בתוספ' ל"ח א' ד"ה האי). ברם לשון התוספתא קשה, ולמה לא אמרו מפורש שמברך שהכל על המינים הללו. ולא עוד אלא שלפירוש רבותינו עלינו להניח שמר בר רב אשי (עיין מ"ש לעיל ד"ה דבש) לא ידע מתוספתא זו, ואף הגאונים לא הכירוה.<br>ולולא דברי רבינו הייתי מפרש שאין מדברים כאן בברכת שהכל כלל, אלא הברייתא מלמדת אותנו שאין אוכלין אותם בלי ברכה. ואעפ"י שכולם נשתנו לגריעותא (עיין מ"ש לעיל) מ"מ אינם מין קללה אפילו לר' יהודה (עיין במשנתנו פ"ו מ"ג), ודינם כמורייס שאף הוא אינו אלא ציר דגים בעיקרו.<sup class="footnote-marker">3</sup><i class="footnote">והברייתא נקטה בדוגמאות של משנת נדרים פ"ו, עיי"ש במ"ד, מ"ח ומ"ט.</i> והבבא שלנו דבוקה לה"א, ומשמיעה אותנו שגם ממינים הללו אסור לטעום בלי ברכה, אבל טיב הברכה לא נזכר כאן כלל.

Halakhah 3

<small>6.</small> <b>ונוטלין וכו'. </b>כ"ה בכל הנוסחאות, וכ"ה בתוספתא גם לפני רש"י, וכ"ה בבבלי בכל הנוסחאות ובראשונים. ופירש"י שלפני שנתן בו מים חשוב כמי פירות, ונוטלין לידים במי פירות. וכבר הקשו עלין מחולין ק"ז א', ותירצו (עיין ברא"ש פ"ז סי' ל"א ובתוספותיו כאן) דמים שנשתנו מראיהן גריעי ממי פירות שעומדין במראיתן. ויש מפרשים שמדברים כאן בנטילה לנקיות בעלמא,<sup class="footnote-marker">4</sup><i class="footnote">וכן בסעודה של טרימלכיון (פטרוניוס, סטיריקון, פל"ד) נותנים לאורחים יין לרחוץ בו את ידיהם לנקיותא.</i> כגון למים אחרונים, עיין ברשב"א ובמאירי.<br>אבל בירושלמי גורס: <b>ואין</b> נוטלין ממנו לידים, וכ"ה בה"ג סוף ה' קדוש והבדלה, ד"ו י"ד רע"א, ובקטע מהלכות פסוקות (יאהרבוך הפרנקפורטי חי"ב עמ' 118), וכן הביא רש"י בשם בה"ג. וכתב בה"ג שהטעם הוא שאינו משקה.
<small>6-7.</small> <b>ואין נוטלין וכו'. </b>וכ"ה ברש"י הנ"ל ובבבלי שם. וכ"ה היתה הגירסא לפני הרי"ץ גיאת, ה' קדוש עמ' ד', וברשב"א (בשם ספרים שלנו). וכן מעיד בשטמ"ק שם: ה"ג בכולהו נוסחי. ופירש"י הטעם מפני שאין נוטלים אלא במים (ומי פירות בכלל מים, אבל אין יין בכלל מים), ועיין ברשב"א שם.<br>אבל בירושלמי גורס: ונוטלין ממנו לידים, וכ"ה בבבלי בכי"מ ובה"ג וה"פ הנ"ל (ופירש מפני שהוא משקה). וכן מביאים הראשונים (עיין רשב"א ורא"ש פ"ז סי' ל"א) בשם הראב"ד שגרס בין ברישא ובין בסיפא: ונוטלין וכו' (כגירסת כי"מ). אבל נראה קצת מלשונם שהראב"ד הגיה כן בסיפא, ולא שהיתה לפניו גירסא זו בספרים. ועיין בהשלמה עמ' 41.
<small>7.</small> <b>מברכין וכו'. </b>עיין בחילופי מנהגים בין א"מ ובני א"י, הוצ' מרגליות עמ' 129. 
<small>8.</small> <b>ואין נוטלין וכו'. </b>ופי' בה"ג והלכות פסוקות הנ"ל: מברכין עליו דמשקה הוא, ואין נוטלין הימנו לידים מפני הפסד אוכלין. 

Halakhah 4

<small>9.</small> <b>תרגומה וכו'. </b>תרגומה (או טרוגימה), τράγημα, הוא מאכל הבא לקינוח סעודה, ובדרך כלל פירות יבשים. ומספרי היונים (עיין במלונו של לידל וסקוט בערך מלה זו) אנו למדים שאכלו בתרגימה אגוזים, תאנים ואפונים יבשים, כלומר כל מיני מתיקה שגירו את תאוות השתיה. ובבבלי יומא (ע"ט ב') אמרו: מאי מיני תרגימא - פירות. ועיין להלן. 
<b>מיני כסנין. </b>וכ"ה בד. וכ"ה בשם התוספתא בר"ח לברכות (אוה"ג ברכות ח"ג עמ' 51) ולעירובין כ"ט סע"ב. וכצ"ל בר"ח פסחים ק"ז ב', וכ"ה בערוך ערך כסן א' וערך תרגימא, וכן הביא בשמו בס' יחוסי תו"א ערך ביריא (ח' ע"א, הוצ' רי"ל פישמן, עמ' 29).<br>אבל בתוספ' פסחים ק"ז ב' ד"ה מיני (ועיין דרשות מהרי"ל ריש ה' יו"ט, ד' קרימונא שי"ח, ב"ט ע"ב), תוספ' ישנים יומא ע"ט ב' ד"ה מיני, סמ"ג עשין ל', קי"ו ע"ד, רא"ש פסחים פ"י, סי' י"ט, וסוכה פ"ב, סי' י"ג, גרסו כאן: בורא מיני מזונות. ובכי"ע הורכבו שתי הנוסחאות.<br>ואשר למהות הכיסנין נתבאר בהוספה שבה"ג ד"ב עמ' 54: פי' כיסאני, לוקחין חיטין ופולין ומבשלין אותן ונקראין כיסאני. ורב האי השיב (תשה"ג אסף ח"ב, ירושלים תרפ"ט, עמ' 181): וששאלת פת הבאה בכיסנין (ברכות מ"א ב' ומ"ב א') מהו. מביאין <b>פירות</b> ופת נקיה ונותנין בה שמן ודבש ואיגוזין וכו'. (ועיי"ש עמ' 180). ובמלונו הסורי של פיין סמית (עמ' 1787, ד"ה כסנא) מתאר את הכסנין: פירות יבישים, שקדים, אגוזים, צמוקים וכו'. ובר עלי (הובא במלונו של בן יהודה ד"ה כסן, עמ' 2466 סוף הע' 3) מתאר אותן: חטה <b>קלויה</b> ומיני פירות ותבלים יבשים. ומכתובות י"ז ב' אנו למדים שתרגמו את המלה קליות שבמשנה (פ"ב מ"א): כיסני, והעירו כבר ע"ז תלמידי ר' יונה (אבל עיין בס' הישר לר"ת סי' ע"ד, י"א ע"ג, ושם משמע להפך). וכן משתמש בה"ג בכיסני במקום קליות, עיין להלן, ועיין במלונות לתרגומים. ומכאן שאין בין תרגימא ובין כסנין ולא כלום, אלא שהראשון יונית והשני כנראה שמית. וכן בירוש' פסחים פ"י ה"א, ל"ז ב': מהו לוכל מיני כיסני'. מהו לוכל מיני תרוגימא, ויש כאן רק הבדל בלשון ולא בעניין.<br>ומכל הנ"ל ברור שאכלו בקינוח סעודה פירות האדמה ופירות האילן, ובמקומות אחרים גם קליות. והנה על אפונים מברך בורא פרי האדמה, וכן צריך לברך על קליות לשיטת הבבלי ל"ז א' (עיין שו"ע או"ח סי' ר"ח ס"ק ד'). וכן בבה"ג (פ"ו, ד"ו ז' ע"א, ד"ב עמ' 54): כיסאני בורא פרי האדמה. ולפ"ז יש לפנינו בתרוגימא כמה מינין, שעל מקצתם מברך בורא פרי האדמה ועל מקצתם בורא פרי העץ. ולשיטת בה"ג מברך על שניהם ברכות מיוחדות, שהרי כן הוא פוסק (הנ"ל ז' ע"ג, ד"ב עמ' 56): אבל אייתי כיסאני ועינבי, על עינבי מברך ברישא דאחשבינהו קרא, ובתר כן על כיסאני בורא פרי האדמה וכו' והיכא דקדים ובריך על פרי האדמה לא מיפטר פרי העץ וכו', ועיין רש"י מ"א א' ד"ה אבל בשאין, ועיין מ"ש בפירושי להלכות הירושלמי להר"מ עמ' מ' סוף אות ל'.<br>וכמה מן הראשונים ז"ל (עיין מאירי מ"ב א', 144, ע"ב; כפו"פ פט"ו עמ' שע"ג) העירו שפרפרת שלאחר המזון היא גרזימי והיא פת הבאה בכיסנין, עיי"ש. ורמזו למדרש וי"ר פ"ט, ה': הדא גרזמיתא אינה באה אלא באחרונה ויש בה מינין הרבה. וחלק מן המינים הללו נמנו במדרשות (עיין תנחומא במדבר סי' כ"ב, הוצ' בובר סי' כ"ז ומ"ש בפרושי הנ"ל עמ' מ' אות ל') והם: תורמסין, אגוזים ותמרים, כאותם המינים שנמנו בתרוגימא. ומן הירושלמי פ"ו, י' ע"ג, ומן המדרשות הנ"ל אנו יודעים שנהגו בא"י לברך על התורמוסין בורא פרי האדמה. ופטרו את השאר. ועיין חילופי מנהגים שבין א"מ ובני א"י סי' כ', הוצ' מרגליות עמ' 130 ואילך. ומן הרשימה של הברכות לפני המזון בהגדה של פסח מן הגניזה שפרסם גרינסטון (בצייטשריפט פיר הברעאישע ביבליאוגרפיע חט"ו, 1911, עמ' 122) אנו למדים שגם בפרפרת שלפני המזון ברכו ברכות מיוחדות על פירות האדמה והעץ. ולפיכך ברור שצדק בה"ד שפירש שהברייתא היא בשיטת ר' יהודה שמחייב לפעמים ברכה מיוחדת, (והברכה שלנו היא מעין ברכת ר"ש חסידא על אורז טרוף: בורא מיני מעדנים, עיין ירוש' פ"ו ה"א, י' ע"ב, וברשימת הברכות בהגדה של פסח הנ"ל), ולפיו מברך בורא מיני כיסנין ופוטר את הכל. ואשר לגירסא: בורא מיני מזונות (ועיין בשנו"ס), נראה שיסודה בתיקון ע"פ הבבלי מ"א ב'. והמתקן השוה תרגימה (=כסנין) עם פת הבאה בכסנין, כלומר, מיני מתיקה גרידא, עם מיני מתיקה שיש בהן פת. (עיין בשערי ר' שמואל בן חפני באוה"ג הפירושים עמ' 71, ומ"ש להלן פ"ה הי"ב).
<b>מיני זרעים. </b>במשנה רפ"ו שנינו: ועל פירות הארץ אומר בורא פרי האדמה וכו', ועל הירקות אומר בורא פרי האדמה. ר' יהודה אומר בורא מיני דשאים. ומפשטות לשון המשנה מוכח שר' יהודה לא הזכיר את דעתו בברכת פירות הארץ אלא חלק על ברכת ירקות. וכן משמע מן ההוספה (ע"פ הירושלמי) שבה"ג רפ"ו ו' ע"ג. ועיין בלשון רש"י. ובלקוטות הרמב"ן, מ' א', מפרש שפרי האדמה הן קשואים ואבטיחים וכיוצא בהם, וירקות הם אלו שירקן נאכל, וזרען אינו נאכל, וזרעים הם כמשמען, כגון כוסס חטה ואורז (ופשיטא שגם קטניות בכלל), והביא את התוספתא כאן. ועיין בפי' הרש"ס, ובמלא"ש למשנתנו, ובברכי יוסף או"ח סי' ר"ו ס"ק ב', ובהערת הרמ"ל זק"ש במשנה הוצ' מכון הערי פישעל עמ' 38 הע' 1. ועיין בתוספתא כלאים ספ"ג ומ"ש להלן. 
<small>10.</small> <b>דשאים. </b>עיין מ"ש לעיל בשם הרמב"ן. ועיין בירושלמי פ"ו סה"א, כלאים ספ"ה ל' ע"א, תוספתא שם פ"ג הי"ב ואילך, ומש"ש. וכבר אמרו בירושלמי כלאים הנ"ל: תמן לברכה וכאן לכלאים, כלומר עניין כלאים לחוד ועניין ברכה לחוד. ובפיוט ר' נחמיה (ידיעות המכון לחקה"ש העברית ח"ד, סוף עמ' רכ"ב): והדשיא מי[ני] זרעים אלף ומאתים ותשעים, הוזמנו מגן שרשים מיני אילנות שלשים. וכנראה שחלקו את הזרעים לשלשה מינים: זרעים, דשאים וירקות, כשם שחלקו את האילנות לג' מינים (עיין בהערות שם). ובירושלמי הנ"ל כללו אף את תמרות האתרוג בדשאים לעניין ברכה. ועיין בבלי ל"ו א'. 
<b>ועל ירקות וכו'. </b>עיין מ"ש לעיל בשם הרמב"ן. ולפ"ז ירקות שבתוספתא כאן פירושו מיני חפירה, כגון קישואים, דילועים, מלפפונות וכדומה (שהרי דשאים כבר נזכרו לעיל. ולשון המשנה לחוד ולשון התוספתא לחוד), ועיין נדרים רפ"ז. ואעפ"י שלהלן כלאים פ"ג סהי"ב (עיין מש"ש) מנו את המינים הללו כמיני זרעים, אבל כבר הבאנו בשם הירושלמי שכלאים לחוד וברכה לחוד. ובפירוש אמרו אף במשנתנו (מעשרות פ"א מ"ד): ובירק הקישואים והדלועים וכו'. 
<b>פרי האדמה. </b>ברמב"ן הנ"ל: מיני האדמה. וכן בגליון כי"ע: מיני. ומסתבר שהכל הוא בשיטת ר' יהודה שמברכין על כל מין ומין. ועיין ברמב"ן הנ"ל. 
<small>11.</small> <b>אדמה וכו'. </b>וכ"ה בכי"ע. וברמב"ן הנ"ל לא העתיק את דברי ר' יהודה כאן. והבבא קשה מאד, שהרי שיטת ר' יהודה כבר נשנית ברישא (עיין מ"ש לעיל), ודעתו שעל הירקות (= פירות הארץ) הוא אומר בורא פרי (או: מיני) אדמה. ושמא חולק ר' יהודה על הסיפא של משנה ב'. וכ"ה שם: ברך על פירות האילן בורא פרי האדמה יצא, ועל פירות הארץ בורא פרי העץ לא יצא. ועל כולם אם אמר שהכל נהיה בדברו יצא. ור' יהודה סובר כאן שדווקא אם אמר על כולם<sup class="footnote-marker">5</sup><i class="footnote">כלומר, ר' יהודה שנה במשנתנו: ועל כולם אם אמר ברוך מצמיח אדמה בדברו יצא (במקום: ועל כולם אם אמר שהכל וכו'), כסיגנון המשנה בפרה פ"ב מ"ה ועוד.</i> ברוך מצמיח אדמה בדברו יצא (ומכל שכן שיצא בדיעבד, אם אמר בורא פרי האדמה), אבל בברכת שהכל על פירות האילן והאדמה לא יצא, מפני שהיא ברכה כוללת יותר מדאי. ובבבלי (מ' א'): מאן תנא דעיקר אילן ארעא היא וכו' ר' יהודה היא. ועיין מ"ש הר"ח אלבק בספרו מחקרים בברייתא ותוספתא, עמ' 150, ולדעתו חולקת הברייתא על משנתנו, ותרי תנאי אליבא דר' יהודה. 
<small>12.</small> <b>אשר ברא וכו'. </b>וכן בבבלי: ראה פת ואמר כמה נאה פת זו וכו'. ומרהיטת הלשון משמע שבברכת ראיה עסיקינן (עיין להלן פ"ו ה"ד ומש"ש), ואמר ר"מ שאם אוכל מיד יוצא בברכה זו בדיעבד. וכן בירושלמי נדרים (ספ"ו, מ' סע"א): א"ר יוסי כן אורחיה דבר נשא <b>מי חמי</b> פיתא נקייה ומימר ברוך דברא הדין חיטתא.<sup class="footnote-marker">6</sup><i class="footnote">עיי"ש ברשב"א, מאירי וריטב"א לבבלי נדרים נ"ג ב'.</i> ומשמע שכן היה דרכן של בני אדם לברך על ראיית פת יפה. אבל בירושלמי כאן: ר' מאיר אומר אפילו אמר ברוך שברא החפץ הזה וכו' (ועיין באהצו"י שם עמ' 151).<br>והצד השוה בכל המקורות כאן שלא הזכירו את השם בברכה זו. אלא שכן דרכן של המשניות והברייתות (עיין להלן בפ"ט ובתוספתא פ"ו ועוד) להשמיט את תורף הברכות ולנקוט בטופס גרידא. ובבבלי גרסו בברייתא זו: ברוך <b>המקום</b> שבראה וכו'. ופי' בצל"ח ש"המקום" הוא במקום השם. ולהלן בבבלי שם: בנימין רעיא כרך ריפתא ואמר בריך מריה דהאי פיתא. אמר רב יצא. והאמר רב כל ברכה שאין בה הזכרת השם אינה ברכה? דאמר בריך <b>רחמנא</b> מריה דהאי פיתא. ופירשו הראשונים (עיין בתוה"א להרמב"ן, שער ההודאה, ד"ו ט"ו ע"ב; רא"ש פ"ט סוף סי' ג'. ועיי"ש במעדני יו"ט סי' א' אות ה') שרחמנא בא במקום השם, ויוצא בה כברכה שלפני המזון וכברכה ראשונה שלאחר המזון (עיין בבבלי שם ובחי' הרשב"א במקומו). ברם בירושלמי הנ"ל מביא עובדא מברכת פרסי (מעין זו של בנימין רעיא שבבבלי) ופסקו של רב בה, ואינו מקשה כלל מרב על רב (עיין מ"ש להלן), אעפ"י שמלשון הירושלמי משמע שהפרסי לא הזכיר כלל לא שם ולא מלכות, וכשם שהבינו גם בבבלי בעובדא שלהם.<br>ולפיכך נראה שבא"י סברו שבדיעבד יצא בברכה, אפילו לא הזכיר את השם במפורש, ובלבד שיהא ברור מתוך לשונו שמברך לשמים. ואם אמר אדם "מי שברא את הפת" או "בורא הפת", הרי כוונתו ברורה מתוך לשונו, ואין בורא פת אלא אחד, ולפיכך לא הקשו כלום על ברכת הפרסי, מפני שהוא אמר ברוך <b>דברא</b> הדין פסא. ובשיטת בני א"י המברך: בורא פרי אדמה, או: בורא פרי העץ וכדומה יצא בדיעבד,<sup class="footnote-marker">7</sup><i class="footnote">עיין במנחת חינוך, מצוה ת"ל.</i> מפני ש"בורא" הוא כינוי לשמים. ודווקא אם אמר: ברוך מריה דהאי פיתא, או ברוך שעקר ע"ז מארצינו וכדומה, לא יצא, שהרי מתוך דבריו אינו מוכח כלל שמתכוין לשמים, ושמא כוונתו לבעל הפת<sup class="footnote-marker">8</sup><i class="footnote">עיין בבלי נ' א', ובב"ח טאו"ח סי' צ"ב ד"ה וכל המשנה. ועיין בנוסח הר"מ מכת"י הוצ' רי"ל זלוטניק "מחברות מני קדם" עמ' 58, ועיי"ש עמ' 60.</i> או לאדם שעקר את הע"ז וכדומה.<br>אמנם אף בירושלמי (פ"ט ה"א, י"ב ע"ד) אמרו: ר' זעירא ור' יהודה בשם רב כל ברכה שאין עמה מלכות אינה ברכה (עיין אהצו"י שם עמ' 195 ובראבי"ה ח"א סי' קי"ד עמ' 95 ואילך) וכו', רב אמר צריך לומר אתה וכו', אבל אפשר שבא"י פירשו אינה ברכה - אינה ברכה כתיקונה.<sup class="footnote-marker">9</sup><i class="footnote">מסוגיית הבבלי (מ' ב') ברור שפירשו שאפילו בדיעבד לא יצא.</i> וכן אמרו בכריתות (ו' ב'): כל תענית שאין בה מפושעי ישראל אינה תענית. וכן בירושלמי (תענית פ"ב ה"א, ס"ה ע"א וע"ב) אילין תענייתא דאנן (גי' הגאונים: דאינון) עבדין לית אינון תעניין, למה דלית נשייא עמן, ופירושו שאין התענית כתיקונה. ועיין מ"ש ברא"ה כאן פ"ז, ריש עמ' קנ"ד. וכן מה שאמר רב: צריך לומר אתה, פירושו שלכתחילה לא יאמר את הברכה בנסתר, אלא יאמר אתה,<sup class="footnote-marker">10</sup><i class="footnote">בערוגת הבשם ח"א, הוצ' אורבך עמ' 127: ואומ' <b>בירושלמי</b> (ליתא לפנינו) כי על כן הוק[ב]ע בברכות ברוך אתה, כאילו מדבר פה לפה לשומע (בירושלמי כאן פ"ט ה"א, י"ב ע"א: כאדם המשיח באוזן חבירו והוא שומע). ועיין מחז"ו, עמ' 56, וס' חסידים הוצ' מק"נ סי' תקמ"ט. ובמנהיג (סי' מ"ו, ט"ו ע"ב): ומזה המקרא <b>שויתי ה' לנגדי תמיד</b> מצאתי במדרש טעם לכל מטבע הברכות, שבתחלת הברכות נראה שהמקום עומד לנגדנו, ולא משם ואילך וכו'. ועיין בפירושו למס' כלה, עמ' ז'. ועיין במדרש תלים פט"ז, הוצ' בובר עמ' 122, ובהע' ל"ב שם. וטעם אחר בס' הבהיר סי' קפ"ד, ועיי"ש בהערות הר"ר מרגליות. והטעם הפשוט הוא בשבה"ל השלם (סי' קס"ה, ס"ו ע"א) שיש כאן פשרה במחלוקת רב ושמואל, עיי"ש.</i> אבל בדיעבד יצא אפילו אמר בנסתר (ועיין בדברי חמודות על הרא"ש רפ"ט, אות ד'). וצ"ע. ועיין ריטב"א יומא ל"ז רע"ב מ"ש על הסיגנון "לא יצא", עיי"ש. [והוא מהשגות הראב״ד פ״י מה׳ תפילה הי״ג.]

Halakhah 5

<small>13.</small> <b>את התאנים וכו'. </b>זהו שבחו של מקום, שאפילו חטה ואפילו תאנה לא דמיא כל אחת לחברתה, עיין ירושלמי סנהדרין ספ"ד, כ"ב ע"ג. ועיין ירושלמי פסחים פ"י ה"ו, ל"ז ע"ד (לעניין ברכת הזמן). 
<small>14.</small> <b>ר' יוסי וכו'. </b>וכ"ה הסדר גם בבבלי. ולפי פשוטו משמע שדברי ר' יוסי דבוקים לדברי ר"מ. אלא שמתחילה רצו לפרש בבבלי (מ' ב') שדברי ר' יוסי כוללים אף שינוי של ברכת המוציא ובורא פרי הגפן לברכת שהכל. והסיקו שם שכוונת ר' יוסי היא דווקא לשינוי מעין הנוסח שהזכיר ר"מ. ובירושלמי הקדימו דברי ר' יוסי לדברי ר"מ. ולכאורה משמע משם שר' יוסי מפרש את משנתנו (וכפי' המפרשים בירושלמי), אבל אין שום הכרח להוציא את הדברים מידי פשוטם. ומסתבר שהירושלמי העתיק את הברייתא שלנו בשינוי סדר, ואף שם הפירוש הוא כמו שהסיקו בבבלי. 
<small>15.</small> <b>ושינה וכו'. </b>כ"ה הגירסא בכל הנוסחאות כאן ובכת"י פ"מ (עיין במה"פ פ"ו ה"ב, ד"ה כל. ובדפוס היה לו נוסח משובש). ובבבלי לא הובאו דברי ר' יהודה. ובירושלמי גורס: <b>ולא</b> שינה ברכתו <b>לא</b> יצא. וקשה מאד להגיה את כל נוסחאות התוספתא, כמו שעשו המפרשים.<br>ומסתבר שהכוונה לשינוי כל המאכלים מברייתן, ולר' יהודה מזכיר בברכה את שם המאכל כפי שקוראים לו בני אדם אחרי השינוי, וכשיטת התוספתא לעיל רה"ד שמברך על מיני תרגימא: בורא מיני כיסנין, עיין מש"ש. והוא הדין שמברך לכתחילה כן, ולא אמר ר' יהודה "יצא" אלא אגב דברי ר' יוסי ששנה "לא יצא", וכרגיל במשנה ובתוספתא. ובירושלמי הרחיקו יותר ואמרו שאפילו בדיעבד לא יצא לר' יהודה אם לא שינה את ברכתו לשם המאכל אחרי שינויו. ועיין בפי' הרש"ס לירושלמי שם.<br>ולפי פירושנו בתוספתא אין שיטת ר' יהודה תלויה במחלוקת ר"מ ור' יוסי, ור' יהודה אינו מדבר בשינוי מטבע שטבעו חכמים, ולפיכך לא העתיקו את דבריו בבבלי (מ' ב'), מפני שאינם עניין כלל למחלוקת רב הונא ור' יוחנן שם.

Halakhah 6

<small>16.</small> <b>מיני זרעים. </b>בירושלמי: מיני זרעונים. ובבבלי: בורא פרי האדמה וכו', והתניא בורא מיני זרעים? לא קשיא, הא ר' יהודה והא רבנן. וכבר ראינו לעיל בה"ד שהתוספתא מצריכה ברכה מיוחדת לזרעונים. ונראה שבא"י נהגו ע"פ שיטת ר' יהודה, עיין מ"ש לעיל ה"ד (שו' 9) ד"ח מיני כסנין. וכן אמר ר' חגי בירושלמי (פ"ו ה"א, י' ע"ב) שעל בשר וביצה היו מברכין בורא מיני נפשות, בניגוד למשנתנו פ"ו מ"ג. וכ"ה ברשימת הברכות שלפני המזון בהגדה של פסח.<sup class="footnote-marker">11</sup><i class="footnote">צפה"ב חט"ו (1911), עמ' 122.</i> 
<small>19.</small> <b>ברכה אחת. </b>וכ"ה בכי"ע. אבל בד: ברכה אחת מעין שלש אחריהן. וכן בירושלמי: ומברך אחריהם (כגי' כי"ר) ברכה אחת מעין שלש. וכע"ז אף בבבלי ל"ז א'. ברם קרוב לוודאי שגירסתנו בתוספתא נכונה, ובמשנה ובתוספתא סתם ברכה אחת לאחר המזון היא ברכה מעין ג'. וכ"ה הגירסא במשנה פ"ו מ"ח ברוב הנוסחאות, ועיין להלן סהט"ו ומש"ש. 

Halakhah 7

<small>20.</small> <b>פרי האדמה. </b>וכ"ה בד. והוא תיקון ע"פ הבבלי (ל"ז א') ומתאים להלכות הבבלי. אבל הנכון הוא בכי"ע: בורא מיני זרעים. וכן בירושלמי: בורא מיני זרעונים. וגירסא זו מתאימה לכל ההלכות שבתוספתא כאן ולשיטת בני א"י; עיין מ"ש לעיל. ואעפ"י שגם בירושלמי שם אמרו שר' ירמיה ברך על אורז ברור בורא פרי האדמה, הרי ר' ירמיה בבלי היה ונהג בשיטתם. 
<small>21.</small> <b>אחריהן כלום. </b>וכן בירושלמי: ואינו צריך לברך אחריו. ובבבלי: ולבסוף ברכה אחת מעין שלש. והתניא לבסוף ולא כלום. אמר רב ששת לא קשיא הא ר"ג והא רבנן וכו', אלא לעולם רבנן ותני גבי אורז ולבסוף אינו מברך עליו ולא כלום. ועיין מ"ש להלן סהט"ו. 
<small>22.</small> <b>שלש ברכות. </b>עיין מ"ש בה' הירושלמי להר"מ עמ' ל"ט אות ה'. 

Halakhah 8

<b>כיצד וכו'. </b>הלכה זו מתארת את מנהגי הסעודה בזמן העתיק אצל נכבדי העם, ונכללו כאן כמה פרטים שאין להוציא מהם מסקנות להלכה, מפני שמקורם נעוץ בנימוסי המקום ולא בהלכה. ובדרך כלל הסדר מתאים למנהגי הרומאים בסעודה וגם של היונים בתקופה המאוחרת. ואין כאן "הלכה בסעודה", עיין להלן רהי"א. 
<small>23.</small> <b>עד שיתכנסו וכו'. </b>וכן בד: עד שיכנסו כולן נכנסו כולן ונתנו להם לידים. וערבוב של שתי גירסאות ישנו כאן, והנכון הוא בכי"ע (וצוקרמנדל הוריד גירסא נכונה זו לשנו"ס!): עד שנכנסו כולם. ונטלו ונתנו להם לידים. וגירסא זו מאושרת גם ע"י הירושלמי והבבלי, והדין נותן שכל המעשים הללו נעשו לפני שנתכנסו כל האורחים, שלא יכלו להתחיל בסעודה, ועיין שטמ"ק מ"ג א' ד"ה כיצד ורש"י שם ד"ה שאני [ועיין להלן שבת פט״ז ה״ז, ובבלי שם קמ״ג סע״א.]. וכן היה גם מנהג הרומאים, ועבדיהם הביאו לפני הסעודה מים לאורחים לרחיצת הידים מפני שאכלו בידיהם, וכל המטרה במנהגים הללו היתה להעסיק את האורחים עד שיתכנסו כולם (ועיין בפי' הגדה של פסח לר' מאיר איש שלום עמ' 20).<sup class="footnote-marker">12</sup><i class="footnote">ועיין בתאור של סעודת טרימלכיון אצל פטרוניוס, סטיריקון, פל"א ואילך.</i><br>והגירסא "נטלו ונתנו" נכונה היא, והפועל "נטל" בא כאן לחיזוק הפעולה של הנתינה. וכן רגיל מאד בבבלי: שקל ואזל, שקלי ואזלי, (ברכות ס' א', ב"ק פ"א ב', ב"מ כ"ד ב', ע"ז י"א א', בכורות מ"ד ב' לפי שטמ"ק שם, דק"ס סנהדרין עמ' 57 הע' ק', בה"ג ד"ב עמ' 528 ועוד ועוד), ובעברית (ע"ז ג' סע"א): נוטל והולך. [ועיין ש״א י״ז, כ׳, אבל עיין במצודת דוד שם.]
<small>24.</small> <b>ידו אחת וכו'. </b>הנטילה היא רק משום נקיות, מפני שהחזיקו את הכוס רק ביד אחת, וכן אכלו את הפרפרת רק ביד אחת,<sup class="footnote-marker">13</sup><i class="footnote">מנהג העמים היה להחזיק את הפת ביד שמאל וכל מלפתי הפת בימין (עיין מ"ש פלוטרכוס de fortuna פ"ה). ולפ"ז נראה שבמבוא הסעודה היו נוטלים רק את הימין, מפני שלא אכלו לחם.</i> עיין במס' ד"א פ"ז, הוצ' היגער עמ' 216, ובטאו"ח סי' ק"ע. ואין כאן אלא מנהג דרך ארץ, עיין לעיל. ועיין בתוספ' מ"ג א' ד"ה כל, ובגליון שם. ועיין תרביץ שכ"ב עמ' 46. 
<b>מזגו להם וכו'. </b>וכן הסדר גם בבבלי, אבל בירושלמי: הביאו להן פרפרת וכו' הביאו להן יין. ועיין במה"פ פ"ו ה"ו ד"ה הביאו. 
<small>25.</small> <b>פרפראות וכו'. </b>הפרפראות הללו הם כיסנין שבאו לפני הסעודה, כדי לגרור את המזון (עיין מ"ש לעיל בה"ד) ואין ברכת הפת פוטרת אותן, ועיין ח"ד ובמה"פ הנ"ל. 
<small>27.</small> <b>מזגו להם וכו'. </b>בבא זו חסרה בירושלמי. 
<small>29.</small> <b>הבא אחר וכו'. </b>וכ"ה בכי"ע ובכת"י פ"מ (פ"ו ה"ו). כדי שלא לבייש את בעה"ב. ובבא זו נשנית גם בירושלמי, אבל אינה בבבלי. ועיין איכ"ר פ"ד, ד', בדפוסים, ובחי' הרד"ל שם אות י"א. 

Halakhah 9

<small>31.</small> <b>פורסין מטפחת וכו'. </b>וכ"ה גם באיכ"ר הנ"ל. אבל בבבלי (ב"ב צ"ג ב'): מפה פרוסה על גבי הפתח וכו'. וכן באיכ"ר הוצ' בובר, עמ' 142: היה תולה מפה על פתחו, כל זמן שהיה מפה פרוסה וכו'. וברשב"ם ב"ב שם פירש שהמפה שמשה סימן לאורחים "שידעו כי שם יאכלו, וילכו שם לאכול". ומשמע מלשונו שבאורחים עניים בלתי קרואים עסיקינן. ולולא דבריו היה נראה שבאורחים קרואים ומוזמנים שאחרו לבוא העניין מדבר, עיין מ"ש לעיל. וכבר אמרו ביקירי ירושלים (איכ"ר שם) שלא היה אחד מהם הולך לסעודה עד שהיה נקרא (ולפי מסורת אחרת: נקרא ונשנה), ואין אחד מהם נכנס לסעודה אלא א"כ יודע מי מיסב עמו (שם וסנהדרין כ"ג א' ועיין מכילתא משפטים פ"כ עמ' 322). ולפ"ז היתה רשימת המוזמנים מוכנה מראש, ואורחים בלתי קרואים לא באו לסעודה אלא ע"פ טעות (כמו במעשה קמצא ובר קמצא).<br>ואשר למפה שהיתה פרוסה על גבי הפתח. יתכן שזו היתה המפה שבני ירושלים היו מציירין עליה את המאכלים. וכן אמרו באיכ"ר שם: בשעה שאחד מהם עושה סעודה היה צר כל מיני סעודה במפה מפני האיסטנסין, שלא יאכל אחד מהם דבר שיינזק. וכן בירוש' ע"ז פ"ג ה"א, מ"ב ע"ג: למלך שעשה סעודה וצר כל מיני סעודה במפה.<sup class="footnote-marker">14</sup><i class="footnote">וכן בסעודתו של טרימלכיון (פיטרוניוס, סטיריקון רפ"א) הביאו מקודם מפה מצויירת במחזה ציד, ואח"כ הביאו לאכילה חזיר בר.</i> ולפ"ז כשסילקו את המפה הודיעו שכבר נבחרו המאכלים ע"י האורחים, ואין מקום לאורחים חדשים. וכ"ז היה מנהג יקירי ירושלים שנהגו סלסול בעצמם. ועיין בפרישה טוא"ח סוף סי' ק"ע.<br>וכן צריך לפרש מ"ש במדרש שם (הוצ' בובר עמ' 141): בשעה שהיה אחד מהם נזמן לסעודה היה הופך אונקלי שלו השמאלית, שאם יבוא אחר לזמנו היה יודע שהוא מזומן לסעודה ולא יטעיננו טענת חנם. וכבר פירש לנכון רי"ן אפשטיין (תרביץ ש"ה עמ' 271) שפירושו שהיה הופך את זרועו השמאלי, כלומר את שרוולו השמאלי, כדי שיכירו שהוא מוזמן לסעודה. (בד"א רבה פ"ח שהביא אפשטיין שם צ"ל: לניכלא, ונתחברו "ני" ויצא: לטכלא, ושוב תקנו: לטבלא, וכפי' של אפשטיין שם). ובפירוש הדברים נ"ל, שגם זה היה סימן סימבולי. שהרי ידוע לנו מן הציורים העתיקים ומן המקורות שהיו נוהגים בהסיבה להשען בזרוע השמאלית (עיין גם פסחים ק"ח א') על הכר, והיד הימינה בלבד היתה פנויה. והיונים כשדברו בלשון גבוהה אמרו: סעדנו על הזרוע,<sup class="footnote-marker">15</sup><i class="footnote">וכ"ה אצל לוקיאנוס (ἐπ᾽ ἀγκῶνος ἐδειπνοῦμεν :(Lexiph. 6) .</i> כלומר, השתתפנו במסיבה. ולפ"ז היתה הפיכת השרוול השמאלי משמש סימן שהזרוע השמאלי כבר תפוס.

Halakhah 10

<small>33.</small> <b>מוסרין סעודה וכו'. </b>כלומר, מנהג ירושלים היה שהיו מוסרין את הסעודה לטבח אומן, כדי שיתחייב הטבח בבושת אם יקלקל. ובאיכ"ר הנ"ל: מה היתה יקרותן שהיו מוסרין הסעודה לטבח וכו' (ועיין בהוצ' בובר שם הנ"ל). ומכיוון שהטבח ידע שאם יקלקל יצטרך לשלם ממון הרבה הוא נזהר מאד במלאכתו. אבל אין לפרש שהמנהג היה שהטבח ישלם, שהרי לרשב"ג משלם בכל מקום מדינא דגרמי, עיין להלן ב"ק פ"י סה"ט ובבבלי ב"ב צ"ג ב'. ברם בבבלי שם: מנהג גדול היה בירושלים המוסר סעודה <b>לחבירו</b> (כלומר, בטובה ובחנם) וקלקלה וכו'. ולפי גירסא זו לא שלם המקלקל אלא ע"פ המנהג הגדול בירושלים. ועיין בחידושי אגדות למהרש"א שם. 

Halakhah 11

<small>34.</small> <b>הלכה וכו'. </b>כאן מדברים כבר בהלכה, ולא במנהגים גרידא. 
<small>35.</small> <b>לסוך וכו'. </b>כל המפרשים הגיהו ע"פ הבבלי (יומא ל' א') היוצא להטיל מים וכו', וטעם הנטילה הוא משום שפשוף ניצוצות, אבל אם יצא להסך את רגליו נוטל שתי ידיו, כמפורש באו"ז ח"א ה' נט"י, סוף סי' ע"ה. ועיין בה"ג פ"ז, ד"ו י' ע"ב, ד"ב עמ' 60.<br>ברם קשה להגיה את כל הנוסחאות בתוספתא, ושמא שיטתה שלא עשו מסיכה כהפלג. ובירושלמי יומא (פ"ג ה"ב, מ' ע"ב, לפי כי"ל): <b>ומסיכה</b> לא שעה קלה היא? שנייא היא מסיכה שעשו אותה כהפלג. ואפשר שלעניין מקדש גרידא עשו מסיכה כהפלג.
<b>לדבר וכו'. </b>עיין להלן ה"כ ומש"ש. וכס"ז להלן יומא פ"א הט"ז, בכורות פ"ז הי"א, ועיין מש"ש בתס"ר ח"ב עמ' 275. 
<small>36.</small> <b>במקומו וכו'. </b>כלומר, השמש מגיש לו את הטפיח, ונוטל במקומו, כדי שיראו שנטל את ידיו. 
<b>והטפיח וכו'. </b>וכן ברש"י יומא ל' א' (לפי או"ז ה' נט"י סי' ע"ה, ט"ז רע"ד): ומחזיר הטפיח על <b>כל</b> האורחים, ה"ג לה בתוספתא דברכות. ועיין רש"י שם במקומו וברי"ף כאן ספ"ח. ובה"ג (ספ"ו, ד"ו ט' ע"ג, ד"ב עמ' 68) גרס גם בבבלי שם: והטפיח מחזר על האורחין. וכ"ה באשכול ח"א עמ' 54. ועיין דק"ס שם עמ' 77 הערה ה'. ובכי"ע: והטפיח ומחזיר מפה על האורחים. ויש כאן ערבוביא של שתי נוסחאות, שכ"ה בכ"י ל' בבבלי שם: ומחזיר <b>מפה</b> לפני האורחין. ובפי' ר' אליקים: ומחזיר מפה על האורחין, וכ"ה גם ברוקח ה' סעודה סי' שכ"ט. ברם ברי"ף ברכות ספ"ח גרס בבבלי שם: ומחזיר <b>פניו</b> לאורחין. וכ"ה במפרשיו שם (תלמידי ר"י, רא"ה עמ' קע"ד, ר' יהונתן, לפי כ"מ פ"ז מה' ברכות סה"ח) וכ"ה בר"מ, בתוה"ב להרשב"א, ובמשמרת הבית, בית ו' ש"א, קנ"ז ע"ב, בבית יד למאירי ח"ב, בשלחן ארבע ש"א ברכה ג', י' ע"ב ועוד. וכנראה שכלם העתיקו מן הרי"ף. וקרוב לוודאי שגירסתנו נכונה, ופירושה כפירש"י שהשמש מחזר את הטפיח על כל האורחים. ואין כאן אלא נימוס מקובל להציע גם לשאר האורחים את פך המים, וממילא נודע שהראשון נטל את ידיו. 

Halakhah 12

<small>37.</small> <b>מפני מה אמרו וכו'. </b>כלומר במשנתנו פ"ו מ"ו, ועיין בשנו"ס. 
<small>38.</small> <b>פנוי. </b>פירש"י: שאין לב המסובים אל המברך. אבל בפיה"מ להר"מ ובחיבורו ספ"ד מה' ברכות, ובראב"ן ה' ברכות סי' קצ"ה, פירשו שאינו יכול לענות אמן, מפני שמא יקדים קנה לוושט. וכן פירשו כמה מן הראשונים ע"פ הירושלמי כאן פ"ו ה"ו, עיין אהצו"י עמ' 157 - 158. ועיין מאירי מ"ב רע"ב, עמ' 146, וכנראה ניסח את הירושלמי ע"פ פירוש הרשב"א שם. 

Halakhah 13

<small>39.</small> <b>אורז ויין וכו'. </b>במאירי מ"ד א', 151 ע"א: "וכן כתבו (כלומר, רש"י) בתשובת שאלה<sup class="footnote-marker">16</sup><i class="footnote">עיין שבה"ל השלם, סדר ברכות סוף סי' קמ"ג, נ"ו ע"ב. תשובה זו לא נכנסה לקובץ של שו"ת רש"י שנדפס מחדש.</i> על מי ששרה פתו ביין שאינו מברך אלא על הפת, אפי' היה אוכל להשקיט צמאו שמתיירא משתיית היין.<sup class="footnote-marker">17</sup><i class="footnote">עיין שירי כנה"ג או"ח סי' קס"ח, ס"ק י"א. ועיין במגן אברהם ובמחצית השקל שם שכיוון לדעת המאירי.</i> ואף <b>בתוספת'</b> אמרו הביאו לפניו אורז ויין, שהיה דרכם למתק פת [האורז] ביין, מברך על האורז ופוטר את היין. כלומ' אעפ"י שברכת היין חשובה יותר, הואיל ופת האורז עיקר וכו' ". ומכאן נראה שהמאירי פירש את הברייתא בשרה את פת האורז ביין.<br>ברם בירושלמי (מע"ש פ"ב, ה"א, נ"ג ע"ב ובמקבילות): "מניין שהשתייה בכלל אכילה וכו'? מן הכא, ונתת הכסף בכל אשר תאוה נפשך.<sup class="footnote-marker">18</sup><i class="footnote">הכוונה לסוף הפסוק: ביין וכו', ומכאן ששתיית יין נקראת אכילה.</i> מה נן קיימין אם בנותן טעם יין בתבשיל. והלא טעם בפגם הוא וכו', תיפתר באילין <b>אורזנייה</b> וגמזוזינייה. כל הטפל לאכילה כאכילה". ומכאן שהיו אוכלין מעדני אורז ("אורזנייה") ושותין יין אחריו,<sup class="footnote-marker">19</sup><i class="footnote">שהרי כן מוכח מן הלשון "הטפל לאכילה" (עיין במשנתנו פ"ו מ"ז), מה שאין כן בנותן יין לתוך האורז, שיש כן אכילה ממש, כמו בנותן יין לתבשיל, שהזכיר הירושלמי לעיל, שלא נתן בו טעם של "טפל לאכילה", ועיין בבבות הבאות, ובטאו"ח ריש סי' רי"ב ובב"י שם ד"ה ומ"ש כגון שאכל דג מליח.</i> והיין היה טפל לאורז, מפני שעיקר השתייה באה כדי לבטל את מתיקות האורז, ומשום כך אף כאן מברך על האורז ופוטר את היין, כדין משנתנו (פ"ו מ"ז). ועיין בח"ד שפירש כן מדעתו, ולא הביא את הירושלמי.
<b>צנון ונובלות וכו'. </b>וכ"ה במאירי הנ"ל. ובמשנתנו (פ"ו מ"ג) אמרו: ועל הנובלות וכו' אומר שהכל. ובבבלי (מ' ב') נחלקו במהותן ר' אילעי ור' זירא. ומסקנת התלמוד היא שנובלות סתם הן בושלי בומרא. ופירש"י שרופי חמה. ובר"ש (דמאי פ"א מ"א): בושלי כומרא. כלומר מניחין אותן באילן להצטמק, מלשון <b>עורנו כתנור נכמרו</b>. ועיין בירושלמי שם ובמה"פ שם סד"ה ר' יוחנן. ובפיה"מ להר"מ פירש שהן פירות שנפלו קודם שנתבשלו, והוא נובע מפי' רב האי.<sup class="footnote-marker">20</sup><i class="footnote">עיין תשה"ג אסף (מק"נ, ירושלים תש"ב), עמ' 178. ועיין מורה נבוכים ח"ב פל"ו.</i> וכן משמע בירושלמי ברכות למשנתנו הנ"ל. ואף פירוש זה מתאים לבושלי כומרא, מפני שהנושרות לפני בישולן היו נכמרות באדמה עד שיתבשלו היטב.<sup class="footnote-marker">21</sup><i class="footnote">עיין ערוך ערך כמר, ובפי' ר"י קרא לאיכה פ"ה, י', בסה"ז לדוד קויפמן עמ' 26. ועיין במלונו של בן יהודה ערך נבלת עמ' 3491, הערה 2. ועיין להלן שביעית פ"ד שו' 68 ומש"ש.</i> וקרוב לוודאי שנובלות הן הפירות שהיונים קראו להם δρυπεπεῖς או δρυπετεῖς, כלומר פירות שנתבשלו יותר מדאי, עד כדי נשירה מן האילן.<sup class="footnote-marker">22</sup><i class="footnote">עיין במלונות ללשון יון בערכים הנ"ל. ואף בה היו מקורות עתיקים שפירשוה: פרי שנשר כשהוא בוסר, עיין בבעיות של שווייגהויזר לאתינאיוס ח"א עמ' 376 ואילך. והיא היא, מפני שפירות הללו נכמרים אח"כ באדמה, ומתבשלים ומתכווצים יותר מדאי, עיין באתינאיוס, חכמי המשתה, ס"ב 56ᶜ; ס"ד 133ᵃ. ובאמת שני הסוגים נקראים נובלות, עיין מ"ש להלן דמאי פ"א הע' 4.</i><br>ברם אצל היונים סתם נובלות בלי שם לואי הן זיתים נובלות.<sup class="footnote-marker">23</sup><i class="footnote">עיין בספרו של אתינאיוס הנ"ל ס"ב 56ᵈ (ואצל שווייגהויזר הנ"ל עמ' 376). וראה תולדות הטבע של פליניאוס סט"ו פ"ג, 11.</i> וברשימה אחת של מאכלים<sup class="footnote-marker">24</sup><i class="footnote">אתינאיוס הנ"ל ס"ב, 57ᵃ.</i> נזכרו יחד: "צנון, נובלות [של זית]". ולפיכך אפשר שאף בברייתא שלנו צנון ונובלות, הן נובלות של זית שבאו יחד עם צנון בסעודת כיסנין, וחשבו את הצנון לעיקר ואת נובלות הזית לטפל. וכן בבבלי (מ"א א'): היו לפניו צנון וזית, מברך על הצנון ופוטר את הזית וכו', עיי"ש. וזו היא הברייתא שלפנינו כאן. אבל עיין בבבלי ב"ב קמ"ו רע"ב וברשב"ם שם.

Halakhah 14

<small>40.</small> <b>מליח וכו'. </b>עיין במשנתנו (פ"ו מ"ז) ובדק"ס עמ' 233 הע' ז'. ובירושלמי (פ"ו ה"ז; י' ע"ד): ר' שמואל בר נחמן בשם ר' יונתן מתניתא עד שלא למדו סעודת מלכים, ובמקום שעושי' את המליח עיקר וכו'. כלומר בראשונה, כשהיו עניים, לא אכלו לפני הסעודה ולאחריה אלא מלוחין גרידא (עיין קידושין ס"ו א', והמפרשים פירשו שם מלוח - עשב ששמו מלוח), אבל אח"כ כשלמדו סעודת מלכים, כלומר סעודת עשירים,<sup class="footnote-marker">25</sup><i class="footnote">הקריקטורה המפורסמת ביותר לסעודת מלכים היא <b>סעודת טרימלכיון</b> של פטרוניוס.</i> כבר פקעה חשיבות המליחים כממשיכים של תאות האכילה והשתיה, ובמקומם באו כל מיני מתיקה וכיסנין.<br>ובבבלי (מ"ד א') פירשו את המשנה באוכלי מליחים אחרי פירות גינוסר, שהמליח בא לבטל את המתיקות היתירה שנצטברה אחרי אכילת הפירות. ומכיון שאי אפשר לאכול את המליח לבדו אוכלין אתו פת, ונמצאה הפת טפלה למליח. והביאו שם מעשה בר' יוחנן שאכל הרבה פירות גינוסר ונשבע אח"כ שלא טעם מזונא. ועיין עירובין ל' א'. וברור מן העניין שר' יוחנן אכל אח"כ מליח עם פת, ומ"מ נשבע שלא אכל מזון, מפני שהפת טפל למליח, ולא ברך עליו לא המוציא ולא ברכת המזון, והשמיע לנו את ההלכה שפת עם מליח אינו מזון, מפני שאין מברכין עליו. וכן נ"ל הפירוש גם במקבילה בירושלמי עירובין (פ"ג ה"א, כ' ע"ד ובמקבילות בנדרים ונזיר): אמר ר' חייא בר בא ר' יוחנן אכל <b>חליטן</b> ואמ' לא טעמית מזון (כ"ה בנדרים פ"ו ובנזיר פ"ו) בההוא יומא. ובב"ר (פצ"ד, ב', עמ' 1172): ר' יוחנן כד הוה אכיל <b>אליטין</b> הוה אמ' לא אכלית מזון יומא דין. ונ"ל שאין "חליטין" אלא אליטין, הליטין, כלומר מלוחים (עיין במלונו של לידל וסקוט עמ' 67 ערך άλίτης) ואכל אותם עם הפת, ומ"מ אמר שלא אכל מזון, כמו בבבלי הנ"ל. ולפ"ז מלמדנו הבבלי שאפילו אחרי שלמדו סעודת מלכים, לא בטל דין המשנה, ובכגון דא מברך על המליח ופוטר את הפת.
<small>41.</small> <b>מליח הבא וכו'. </b>בבבלי (מ"א ב'): אמר רב פפא הלכתא דברים הבאים מחמת סעודה וכו'. ונשנו שם ג' מדות בזה. וברשב"א שם: "ועדין יש מדה ד' שלא נתפרשה, והיא דברים הבאים לפני הסעודה ושדעתו לאכול פת אחריה וכו', ונ"ל שהיא במחלוקת בירושלמי וכו' אבל למטה משם אמרו בירושלמי (פ"ו סה"ה, י' ע"ג) ר' בא בריה דרב פפא בעי אהין דאכל סולת ובדעתי' מיכל פיתא מהו מברכ' עליה דסולתא בסופה וכו', צריך לברך בסוף, וכן [נ]ראה עיקר". וכן במאירי שם (עמ' 140): "יש מפרשים שאם באו פירות קודם סעודה וברך עליהן <b>ואחר כך ברך על הפת</b> (עיין ב"י בטאו"ח סי' קע"ז ד"ה ודע שרש"י) וגמר סעודתו שאין ברכת הסעודה פוטרת של אותן הפירות וממה שאמרו בתלמוד המערב ר' בא בעי אהן דאכל סלת וכו' צריך לברך בסוף". ולפ"ז גם לפנינו אין ברה"מ פוטר את המליח וצריך לברך אחריו במיוחד, ור' חנינא הולך בשיטת ר"ג אביו (להלן סהט"ו) שגם על מאכל שלא ממין שבע ולא ממין דגן מברך אחריו. 
<small>42.</small> <b>לאחר המזון וכו'. </b>וזו היא מדה ג' שבדברי ר' פפא בבבלי מ"א ב'. ועיין בבלי מ' א', מ"ד א' (ודק"ס שם עמ' 235 הע' צ'), תענית ל' א'. וגם כאן מיירי שהמליח הוא עיקר, והפת באה רק לבטל חריפות המליח. 
<small>44.</small> <b>ככר וכו'. </b>מכאן נראה שמנהגם היה להביא ככר שלם בסוף הסעודה לפני ברכת המזון. וכבר העירו המפרשים שהבבלי בסנהדרין (צ"ב א') כאילו סותר לכלל זה. ברם ברור שלפני הגאונים היתה גירסא אחרת בבבלי ופרשוה בדיוק להפך מפירושו של המיוחס לרש"י שם. וכן מביא בשבה"ל השלם (ס' ברכות סי' קנ"ה. בתשה"ג הוצ' קורוניל סי' נ"ז הגי' משובשת קצת עיי"ש): שאלו לפני ר' פלטוי ב"ר יעקב גאון וכו' כי קאמר ר' אלעזר כל שאינו משייר פת <b>שלמה</b> על שולחנו אינו רואה סימן ברכה לעולם, לברך קודם סילוק (כלומר, סילוק השלחן) יפה, או יסלק ויברך. והשיב וכו' והא דר' אלעזר הכי גרסינן אמר ר' אלעזר כל שאינו משייר פת (כלומר, ולא גרסינן שלמה) על שולחנו אינו רואה סימן ברכה לעולם, אם משייר פת שלימה לא מסלק, ואם אינו משייר פת שלימה ומשייר פיתותים יסלק, (ו)אי איכפת ליה. ואעפ"י שהגאון לא גרס "שלמה" בדברי ר' אלעזר, אבל אף הוא פירש את מסקנת הגמרא שצריך להשאיר פת שלמה, ואם עשה כן אינו מסלק את השלחן.<sup class="footnote-marker">26</sup><i class="footnote">עיין הגירסא והפירוש ביר רמה במקומו ובדק"ס שם עמ' 258, הע' מ'. ובח"ד העיר על הזוהר פ' יתרו [פ"ז ע"ב] ועל שו"ת הרדב"ז [ח"א, ליוורנו תי"ב] סי' ר"א. ועיין בברכ"י או"ח סי' ק"פ. ועיין גם בשלחן ארבע, ש"א ברכה ג', ד"ו ד' ע"ד, ובבאר שבע לסנהדרין במקומו. ולפלא שהאחרונים לאו"ח הנ"ל לא העירו על התוספתא כאן. ועיין בבאורי הגר"א שם אות ב', ומכאן סיוע לפירושו, שכל זמן שהפרוסות על השלחן אין מביאים פת שלמה.</i> נמצאנו למדים שבזמן האמוראים הראשונים היה עדיין קיים המנהג להשאיר פת שלמה לפני ברה"מ לסימן ברכה, וסימן ברכה זה שמש גם סימן גדול לאורחין. 
<small>45.</small> <b>דגה וקטנית. </b>כ"ה גם בד, ובד"ח העבירו שתי מלים אלו לרהט"ו ותקנו "דגן" במקום "דגה", ואין לכ"ז שום יסוד. 

Halakhah 15

<b>מברכין וכו'. </b>עיין בראשונים שנציין להלן. 
<small>46.</small> <b>גלוסקין וכו'. </b>גלוסקין, או קלוסקין,<sup class="footnote-marker">27</sup><i class="footnote">כלומר, [κολλίκιος [άρτος, עיין בחכמי המשתה של אתינאיוס ס"ג 112ᶠ.</i> פירושה עוגה או <b>עיגול</b> (עיין ירוש' חגיגה פ"ב ה"ב ע"ז ע"ד ומקבילות; שבועות פ"ו ה"ו, ל"ז ע"א וע"ב ועוד) של פת חטים מנופות (עיין תנחומא תצוה ה') בניגוד לככר של בעה"ב שהוא גדול יותר מגלוסקא, אבל אינו לבן כמותה, אעפ"י ששניהן משל חטין. 
<small>47.</small> <b>(בעל הבית). </b>ליתא בד ובכי"ע ובתוספ' ל"ט ב' ד"ה אבל, בתוספ' ר"י שם, באו"ז ח"א, ברכת המוציא סי' קמ"ו, כ"ה ע"ג, ברא"ש פ"ו סי' כ"א, ובאבודרהם סדר ברכות קרוב לראשו (ד"ו קכ"ד ע"ד, בשם הירושלמי והתוספתא). וכן בירושלמי: קלוסקין ושלימה של בעל הבית אומר על הקלוסקין. וגם בכ"י שלנו נוקדו המלים "בעל הבית" לסימן מחיקה. ולפ"ז אין לנו אלא כפירוש הראבי"ה (ח"א סי' קי"א, עמ' 91) על הברייתא בירושלמי: "פי' דככרות של בעל הבית גדולים מאד וקורא אותה שלימה<sup class="footnote-marker">28</sup><i class="footnote">לפנינו חסרה בירושלמי המלה "שלמה" אצל קלוסקין, וכן היה גם לפני הראבי"ה, אבל בתוספתא ישנה, וכ"ה בירושלמי לפני כמה מן הראשונים, עיין אהצו"י שם, עמ' 149.</i> לגבי גלוסקא, כדתנן (ערלה פ"ג מ"ז) ר"ע מוסיף אף ככרות של בעל הבית, ולכך כיון שהן מין אחד מברך על הגלוסקאות שהם שלימות ונקיות והן מובחרות".<br>ברם אף כאן אין להשמיט לגמרי את המלים של "בעל הבית" מן הנוסח, מפני שיש לנו כאן שריד של נוסח אחר. וכן מעתיק הרמב"ן בלקוטות (ל"ט א') מן הירושלמי: מברכין על הדגן כשהוא מן המובחר. שלמה של קלוסין ושלמה של בעל הבית אומר על השלמה של <b>בעל הבית</b>. פרוסה של בעל הבית ושלמה של קלוסין (בירוש' לפנינו הגי' להפך: פרוסה של קלוסקין ושלימה של בעל הבית) אומר על השלמה. פרוסה של קלוסין ושלמה של בעל הבית אומר על השלמה של בעל הבית. הרי לך ברור שיש כאן הרכבה של שתי נוסחאות, כי הבבא האחרונה מיותרת לגמרי, שהרי לפי נוסחתו ברישא, גם בשלימה ושלימה מברך על של בעה"ב. וכן היתה הרכבה זו של שתי הנוסחאות גם בתוספתא לפני הרשב"א שם עיי"ש שלא נזכר שם כלל דין שלימה ושלימה, ולפי המשך העניין צריך להשלים שם את הרישא לפי נוסח הרמב"ן בירושלמי. וכן בתוספ' הרא"ש ל"ט ב' (כ"ה ע"ג): ובתוספת' דברכות תניא וכו' שלימה של גלוסקאות ושלימה של בעל הבית מברך על השלימה של <b>בעל הבית</b>. פרוסה של חטים וכו'. ואפשר שיש כאן השמטה וצריך להשלימה ע"פ פסקיו של הרא"ש (פ"ו סי' כ"א). אבל מידי ספק לא יצאנו לגמרי, ואפשר שלפ"ז אין צורך למהוק את המלים "בעל הבית" בתוספתא כי"ו, אלא לתקן את המלה "גלוסקין" ולגרוס במקומה: כל שכן.
<b>פרוסה של וכו'. </b>עיין בבלי ל"ט ב' ובראשונים הנ"ל. 
<small>50.</small> <b>פת שעורין וכו'. </b>שו"ת מהר"מ מרוטנברג, הוצ' מק"נ עמ' 302, תשב"ץ קטן סי' שכ"ב, מאירי מ"א א', 137 ע"א, והראשונים הנ"ל. 
<small>51.</small> <b>אלא שהשעורין וכו'. </b>בירושלמי שם מוקי לה כר' יהודה שמברך על מין שבעה, אעפ"י שהמין אחר הביב. ובעין משפט בירושלמי בציון לבבא שלנו ציינו לר"מ פ"ב מה' ברכות, וזהו שלא בדיוק, שהרי הר"מ פסק (בפ"ח מה' ברכות הי"ג) שלא כר' יהודה, והשמיט גם הלכה זו שמברך על של שעורין, אבל בטור או"ח סי' קס"ח הביא הלכה זו, מפני שהוא פסק (סי' רי"א) כר' יהודה. ובמאירי הנ"ל הביא ראייה לכך מן התוספתא כאן ומן הירושלמי (עיין בב"י טאו"ח שם). ועיין במה"פ ד"ה קלוסקין. 
<b>אינן ממין שבעה. </b>בזה מסתיימת הפיסקא מן התוספתא בשו"ת מהר"מ ואבודרהם הנ"ל, והשאר היא מן הירושלמי, עיין מ"ש בתס"ר ח"א סוף עמ' 21 ואילך. וכ"ה בשאר הראשונים הנ"ל. 
<small>52.</small> <b>וממין דגן וכו'. </b>וממין דגן פירושו, <b>או</b> ממין דגן. וכן בכי"ע ובראבי"ה ח"א סי' ק"ב עמ' 82: <b>או</b> מין דגן וכו'. ופירש בראבי"ה שם בשם ר' שמואל בר' נטרונאי שמין דגן פירושו כאן, שלא עשאו פת אלא כמין קדרה. ולפי דבריו צריך לפרש שלא הוסיף ר' יהודה להלן על דברי הת"ק אלא את הסיפא: כל שהוא לא ממין שבע וכו', אבל ברישא חוזר ר' יהודה על דברי הת"ק (וספק הוא בעיני אם ר' שמואל הנ"ל אמר את דבריו על התוספתא כאן, או על דברי ר' יהודה שלהלן שהובאו גם בבבלי ל"ז ב', וכמו שפירשו שם כמה מן הראשונים. ואפשר שהראבי"ה בעצמו פירש כאן את הרישא של התוספתא ע"פ פירושו של רשב"ט בבבלי שם. אבל בבבלי ל"ז א' לא גרס שם "או ממין דגן"). 
<small>54.</small> <b>מסובין וכו'. </b>וכ"ה בכל הנוסחאות כאן ובבבלי. ומלשון זו משמע שהיו מסובין בסעודה קבועה ואכלו פת, עיין בפי' הראב"ד שהובא בס' השלמה עמ' 33 ובחי' הרשב"א ל"ז א'. ועיין בבלי מ"ב ב' (ובחי' הרשב"א שם) ומ"ג א'. 
<b>כותבות וכו'. </b>כלומר, הביאו להם כותבות אחר המזון כקינוח סעודה. ולשיטת רבן גמליאל שאף על כותבות מברך שלש ברכות, ברור שברכת המזון פוטרת אותן, שהרי אף הן מזון הן. אבל לשיטת החכמים אין ברה"מ פוטרת אותן לשיטת בה"ג (פ"ו ד"ו, ז' ע"ב. ועיין בד"ב שם עמ' 55), רב עמרם גאון (אוה"ג, התשובות, עמ' 93), ר' שמואל בן חפני (שם, הפירושים, עמ' 68), ר"ח (שם, נספחים, עמ' 50) ועוד.<sup class="footnote-marker">29</sup><i class="footnote">אלא שלשיטת הראשונים הנ"ל אין ברכת המזון פוטרת אותן אפילו באו באמצע המזון, ושיטת התוספתא אינה כן, עיין להלן פ"ה הי"א ומש"ש. אבל אם באו לאחר המזון אף לשיטת התוספתא אין ברכת המזון פוטרת אותן, עיין מש"ש.</i> וכן מפורש בירושלמי פ"ו ה"ה, י' ע"ג.<sup class="footnote-marker">30</sup><i class="footnote">אמנם בשו"ת הרשב"א (ח"א סי' ע"ב, מיוחסות סי' ר"א) פסק שברה"מ פוטרת ברכה מעין שלש של תמרים, אבל בחידושיו (מ"א ב' סד"ה הביאו) העיר שבה"ג פסק אחרת. וכן הביא את הירושלמי, אלא שדחה שהוא בשיטת ר"מ בשם ר' יהודה, כלומר שלא כהלכתא.</i> 
<b>קפץ וכו'. </b>בד: ונתן רשות רבן גמליאל לברך. קפץ ר' עקיבא וכו'. וכע"ז גם בבבלי. ופירשו בתוספות (ל"ז סע"א) שר"ג סבור היה שר"ע יברך ג' ברכות, והוא לא ברך אלא מעין שלש, והקשו שהרי קי"ל אין מזמנין על הפירות. וכן קשה למה אמר לו ר"ג להלן: למה אתה מכניס ראשך לבין המחלקות וכו', והרי צוה לו לברך, ואם יברך ג' ברכות כדעת ר"ג, אף הוא יכניס את עצמו למחלוקת של החכמים. ולפיכך נ"ל שר"ג לא כיוון כלל שיברך על הכותבות, אלא נתן לו רשות לברך ברה"מ על הפת שאכלו לפני הכותבות, ור"ע קפץ וברך מקודם אחת מעין ג', וע"ז כעס ר"ג, עיין להלן. ובזה אזדא לה קושיית הקדמונים, שהרי גם לר"ע מברך ג' ברכות אפילו על שלק, אם הוא מזונו (פ"ו מ"ח), שלא אמר ר"ע כן אלא אם אכל אותו לבדו, אבל כשאכל מקודם פת, הרי בוודאי אין זה מזונו. אבל אף בראב"ד הנ"ל לא פירש כן, עיי"ש בס' ההשלמה הנ"ל. 
<small>56.</small> <b>המחלקות וכו'. </b>כלומר, מה ראית להכריע כאן את ההלכה, שהרי גם לשיטתך יכולת לברך עכשיו ברה"מ, ולברך אח"כ אחת מעין שלש לעצמך. 
<small>57.</small> <b>וחביריך או' כך וכו'. </b>בבבלי (לפי בית נתן, כ"ג ע"ג): <b>חביריך</b> אומרים כך וכו'. וגירסתנו מתקבלת יותר, שר"ע דבר דרך כבוד, ובהדגשה על "הלכה כדברי המרובין" ולא על "חביריך אומרים כך". ועיין להלן ביצה פ"ב הי"ב ומ"ש בתס"ר שם עמ' 207. 
<small>59.</small> <b>ברכה אחת. </b>וכ"ה בכי"ע ובירושלמי הנ"ל. ובהוצ' שלפנינו בבבלי ל"ז ב'. אבל בד: ברכה אחת <b>מעין שלש</b>, וזהו תיקון ע"פ הבבלי הנ"ל, לפי גירסת כתה"י (עיין דק"ס עמ' 204 הע' פ'). וגם לפנינו הפירוש כן. עיין מ"ש לעיל סה"ו. 
<small>60.</small> <b>דגן. </b>וכ"ה בכי"ע ובירושלמי הנ"ל. אבל בד: ולא ממין דגן <b>כגון פת אורז ופת דוחן</b>. וזו היא הוספה ע"פ הבבלי הנ"ל. 
<small>61.</small> <b>ולא כלום. </b>עיין בגליוני הש"ס לר"י ענגיל לבבלי ל"ז א', ועיין ירושלמי הנ"ל. ובסדר אליהו זוטא פ"ב, הוצ' רמא"ש, עמ' 172, מוכח שאינו מברך כלל, עיי"ש בהערה 4. ועיין לעיל ה"ז, שו' 21. 

Halakhah 16

<b>מעשה וכו'. </b>ילקוט שמיני רמז תקכ"ז. 
<b>בצלו וכו'. </b>במכילתא: כבר היה ר' טרפון <b>וזקנים</b> יושבין בצלו של שובך של יבנה ונשאלה שאלה זו לפניהם. וגמליהם נושאים וכו' השותה מים לצמאו וכו'. ונראה ששובך כאן הוא מין מגדל, עיין תוספתא ערכין פ"ד הי"ג, עירובין פ"ד ה"ג. ובמה"ג בשלח 146 (מכילתא דרשב"י 51): וכבר היה ר' טרפון ותלמידים יושבין בכרם ביבנה. אמר להם ר' טרפון לתלמידים השותה מים וכו'. 
<small>63.</small> <b>וחסרונן. </b>וכ"ה במשנה ספ"ו בכמה נוסחאות, ובבבלי עירובין י"ד ב' (בכת"י, עיין דק"ס שם עמ' 44 הע' ג') ובדב"ר, עקב ח' (הוצאת ליברמן עמ' 87). וזו היתה ברכה ראשונה שלפני השתיה. ובמכילתא: וחסרונן על כל מה שבראת חי העולמים, וזו היא השלמת הסופרים ע"פ הנוסח של ברכה אחרונה (עיין ירוש' פ"ו ה"א, י' ע"ב וברש"י ובריטב"א עירובין שם), ובאמת בכת"י המשובח ביותר של המכילתא, בכי"א (וכן בילקוט בשלח ובמה"ג) הוספה זו ליתא. ועיין מ"ש בפירושי לה' הירושלמי להר"מ ל"ט רע"ב, אות ה'. ועיין מ"ש בפירוש הקצר. 
<small>67.</small> <b>בשעת כעסן של צדיקים וכו'. </b>בספרי במדבר פי' ק"ה עמ' 103: והרי דברים ק"ו אם חס המקום על הצדיקים בשעת כעס, ק"ו בשעת רצון וכו'. וכ"ה שם בסוף פי' קל"ז עמ' 184. "ורצון" הוא ניגוד לכעס (עיין אבות פ"ה מי"א), כסיגנון הכתוב בבראשית מ"ט, ו', וכפירושו הנכון של ר"י בכור שור במקומו. 

Halakhah 17

<small>69.</small> <b>בכתנותם וכו'. </b>ומכאן שבגדיהם לא נשרפו. וכן בתו"כ, מכילתא דמילואים, (שמיני, הכ"ז מ"ה ע"א): ויקרבום וישאום בכותנותם מלמד שחס המקום עליהם במיתתן יותר מבחייהם, שאילו נשרפו גופן, ואין בגדיהם קיימים היו מפורסמים ומבוזים, אלא נשרף גופם ובגדיהם קיימים, והרי דברים ק"ו ומה אם אילו <b>שהכעיסו</b> את המקום וכו' כך עשה להם, ק"ו לשאר צדיקים. ועיי"ש בפי' הראב"ד ולהלן שם הל"ד. ובהמ"א (מ"ו ע"א) שם חולק וסובר שהיה שם רק שריפת נשמה וגוף קיים, ועיין סנהדרין נ"ב א' ובתוספ' שם ד"ה ההוא. ושאלה זו והבאה אחריה לא נזכרו במקבילות. 
<small>71.</small> <b>את הנבלה. </b>כאן מפורש שהגוף קיים. ועיין רד"ק מ"א י"ג, כ"ח. 
<small>74.</small> <b>שהודה בתמר. </b>זו היא תשובת התלמידים, וכן מפורש בד: אמרו לו מפני וכו'. ועיין להלן. ואפשר שהפירוש הוא שבזה הוכיח שאינו נושא פנים אפי' לעצמו, וראוי להיות דיין ומלך. וכ"ה בשמו"ר פ"ל, י"ט. 

Halakhah 18

<small>75.</small> <b>בארבעה זקנים וכו'. </b>נ"ל שמכאן עד "להם לבדם נתנה הארץ וגו'" הוא מאמר המוסגר של המסדר, שהביא עובדא מעין זו ממקור אחר. ובמדרש הלל (ביה"מ של יעללינעק ח"ה עמ' 95): מעשה בארבעה זקנים שהיו יושבין ועוסקין בתורה בדבר זה, ואלו הן אלעזר בן מתיה וחנינא בן חכינאי ושמעון התימני ושמעון בן (זומא) [עזאי]<sup class="footnote-marker">31</sup><i class="footnote">עיין ירושלמי שקלים פ"ה ה"א, מ"ח ע"ד, ובבלי סנהדרין י"ז ב'.</i> אמרו מאי זה זכות נטל יהודה המלכות ענה הראשון ואמר וכו' ענה השני ואמר וכו' ענה בן עזאי ואמר וכו' ענה השלישי ואמר וכו' ענה בן עזאי ואמר וכו' ענה הרביעי ואמר וכו' ענה בן עזאי ואמר וכו'. ואנו רואים מכאן שזקנים הללו התווכחו באותן השאלות של ר' טרפון ותלמידיו, ולפיכך הכניסן המסדר לכאן. 
<small>77.</small> <b>ר' עקיבא וכו'. </b>וכ"ה בכי"ע. ובד: במה ששנה להם ר' טרפון. אמר להן ר' עקיבא מפני מה וכו'. ובמאיר איוב לר"מ עראמה פט"ו (ד"ו מ"ו ע"א, וכ"ה גם בד"ר שנדפס בשלוניקי לפני הדפסת התוספתא): וכן נמצא בתוספתא מעשה בארבעה זקנים שהיו יושבים בבית שער של ר' יהושע. אמר להם ר' עקיבא מפני מה זכה יהודה למלכות וכו'. וכנראה שהיתה לפניו גירסת ד' אלא שקיצר. 
<small>78.</small> <b>מעצמן וכו'. </b>כלומר, שלא יהודה בלבד נטל שכר על ההודייה אלא גם ראובן כן, עיין בפירש"י סוטה ז' ב', ובתוספ' הרא"ש (=תוספ' שנץ שם), ומ"ש בתשלום תוספתא עמ' 18. ועיין בב"ר פנ"ז, ד', עמ' 615, ובפירוש שם. ובזה נגמר המאמר המוסגר.<sup class="footnote-marker">32</sup><i class="footnote">ועיין ירוש' מגילה פ"ד רהי"א, ע"ה ע"ג, סוטה פ"א ה"ד, ט"ז ע"ד, בבלי שם י' ב', במ"ר פי"ג, ד', שמו"ר פ"ל, י"ט.</i> 
<small>79.</small> <b>אמ' להם וכו'. </b>נ"ל שהוא חוזר כאן לדברי ר"ט, עיין מ"ש לעיל. וכן יוצא מן המכילתא בשלח הנ"ל וממדרש תהלים פע"ו, ב'.<sup class="footnote-marker">33</sup><i class="footnote">אלא ששם נתחלפו דברי ר"ט בדברי תלמידיו, ולהפך. אבל בהגהות כת"י שברשותי תוקן כמסורת המכילתא. עיין מ"ש על ההגהות הללו בקרית ספר שי"ג, עמ' 105.</i> 
<small>81.</small> <b>בצע וגו'. </b>לפי מסורת זו שבחו את יהודה על הפשרה שעשה עם אחיו. ועיין גם פסיקתא רבתי פ"י, הוצ' רמא"ש מ' ע"ב; תנחומא כי תשא ב'. ולפ"ז אמרו שיהודה ראוי למלכות מפני שעשה פשרה (עיין יד רמה סנהדרין ו' ב'), ומשובח הוא המלך שעושה פשרה שהרי כן נהג גם דוד המלך. עיין להלן סנהדרין פ"א ה"ג, ובבלי שם ו' ב'. 
<b>להצלה וכו'. </b>כלומר, חוזר לשורש דבריו: וכי נותנין שכר על העבירה, ואעפ"י שיהודה חזר ותקן קצת בפשרה שלו, מ"מ דייה להצלה וכו', עיין ספרי האזינו פי' שמ"ז עמ' 404. 
<small>83.</small> <b>עבדך וכו'. </b>כלומר, שלא הציע לו ליוסף ערבים אחרים אלא הציע את עצמו, ולא העדיף את עצמו על השאר, ולא עוד אלא שהשפיל את עצמו לפני אחיו הקטן בשביל אחיו הקטן (עיין פסיקתא רבתי פ"ז, הוצ' רמא"ש כ"ז ע"ב ובבמ"ר פי"ג, ג'), ואדם כזה בוודאי ראוי למלוכה. והביא ראייה משאול. 
<b>אף שאול וכו'. </b>ילקוט שמואל רמז ק"ח בשם תוספתא דברכות. 
<small>84.</small> <b>שקל וכו'. </b>בילקוט שמואל: "שקל עבדו כיוצא בו". ואדם שעבדו שקול אצלו כמותו, בוודאי ימסור את עצמו על הכלל, וראוי למלוכה. ועיין פסיקתא דר"כ, החודש, מ"ד סע"א; פסיקתא רבתי שם, הוצ' רמא"ש ס"ח ע"א; במ"ר פי"א, ג'. 
<small>86.</small> <b>לבני. </b>כלומר, הדגיש שאעפ"י שידאג גם לעבד, אבל יצטער ביחוד על הבן. 
<b>כשהוא בורח וכו'. </b>הדגיש שענוה זאת היתה בו רק לפני שנכנס לשררה (עיין אבות דר"ן נו"א פ"י, נו"ב פ"כ, כ"ב ע"א), ולפיכך זכה לשררה, עיין תנחומא פרש' ויקרא סי' ג', הוצ' בובר סי' ד'. 
<small>88.</small> <b>ערבותו. </b>במכילתא (לפי כת"י מדרש חכמים): ערב הוא וסופו לצאת, ולישנא קטיעא הוא. ופירושו, שאין כאן ענוה, שהרי לכתחילה חייב יהודה את עצמו, וערב בגופו בשביל בנימין. 
<b>מפני מה וכו'. </b>לכאן כיוון במכירי תלים ס"ט, י"א, סוף עמ' 340. 
<small>90.</small> <b>אני ארד וכו'. </b>וכ"ה במקבילה שבמכילתא (סוף עמ' 106) לפי כ"י א'. אבל בד: זה אומר אני <b>יורד</b> וזה אומר אני <b>יורד</b>. וכ"ה במכילתא דרשב"י (אפשטין, עמ' 64). וכן בכי"ע: אני <b>יורד</b> תחילה וכו' אני <b>יורד</b> תחילה. ומסורת זו שכל אחד רצה לרדת היא בשיטת ר"מ במכילתא בשלח רפ"ה, עמ' 104, ובבלי סוטה ל"ו סע"ב. ובכל מקום שהלכו בשיטת ר"מ הזכירו אף את בנימין.<sup class="footnote-marker">34</sup><i class="footnote">עיין במסה"ת, ובמדרש תלים פע"ו ב' (ובהוצ' בובר קע"א ע"א, הערה י"א. ובובר הוריד את הנוסחא למטה נגד כל כתה"י והדפוסים); שם פקי"ד, ח'; פרקי דר"א פמ"ב הוצ' הרד"ל צ"ט ע"א. ועיין במדרש הלל (ביה"מ של יעללינעק ח"ה) עמ' 95, אבל הנוסחא שם מבולבלת.</i> ברם לדעת ר' יהודה (במכילתא ובבבלי הנ"ל) כל אחד אומר אין אני יורד תחלה לים,<sup class="footnote-marker">35</sup><i class="footnote">וכצ"ל במכילתא דרשב"י (הוצ' אפשטין, עמ' 63): אני (=איני) יורד, כפי שמוכח מן העניין שם. ועיין גם באבות דר"ן נו"א, רפל"ד; נו"ב רפל"ח; ספרי דברים פיס' א', סוף עמ' 4 ובהערות ר"א פינקלשטין שם; שמו"ר פכ"ד, א'.</i> ובנימין לא נזכר כלל. וכן במקבילה שבמכילתא (סוף עמ' 106), לפי רוב כתה"י: זה אומר איני יורד תחלה וכו'. ובדב"ר (הוצאה שלי, עמ' 6): זה אומר <b>איני</b> יורד וזה אומר <b>איני</b> יורד וכו'. ושמא גם לפנינו כאן (כגי' ד' וכי"ע) צריך לנקד: אֵני (עיין אפשטין מבוא לנוה"מ, עמ' 496 ואילך) יורד וכו'. וכן הגיה הגר"א: איני יורד וכו'. 
<small>91.</small> <b>וירד תחלה וכו'. </b>והקופץ לסכנה תחילה ומראה דוגמא לאחרים, ומקדש שם שמים בוודאי ראוי למלכות. ובמכילתא מסיים: והודו לו הזקנים לר' טרפון. 

Halakhah 19

<small>95.</small> <b>את הכלה וכו'. </b>וכ"ה בכי"ע, אבל בד: עקרו להביא <b>את החתן</b> ואת הכלה, והוא תיקון ע"פ הבבלי (פסחים ק"א ב') ששנו שם: בני חבורה שהיו מסובין לשתות יין<sup class="footnote-marker">36</sup><i class="footnote">כגירסא שמחק אותה הרשב"ם. עיין בסמ"ג עשין כ"ז, ה' ברכות שבסעודה, קי"ב ע"א, ועוד.</i> ועקרו רגליהן לצאת לקראת חתן או לקראת כלה וכו'. והעיקר כלפנינו, מפני שבא"י נהגו להוציא את הכלה מחופתה ביום הראשון לסעודת נישואין,<sup class="footnote-marker">37</sup><i class="footnote">בירושלמי מגילה פ"ד ה"ד, ע"ה סע"א: תני אומרים ברכת חתנים כל שבעה. ר' ירמיה סבר מימר מפקין כלתה כל שבעה. ואעפ"י שהמסקנא היא שאין מוציאין את הכלה כל שבעה, אבל ביום הראשון היו מוציאין אותה.</i> והחתן וכל המסובין היו יוצאים לקראתה. ולפ"ז נראה שהתחילו כבר בסעודה גמורה, ובדברים שטעונים ברכה לאחריהם. עיין בבבלי הנ"ל, וברש"י וברשב"ם שם. ועיין בבעל המאור ובמאירי שם. 
<small>96.</small> <b>למפרע. </b>כלומר, ברה"מ על מה שאכלו, ואפילו הפליגו, שהרי אין כאן היסח הדעת, שכל עצמן לא הפליגו אלא כדי להביא את הכלה לסעודה. ואת מקומם לא עקרו שהרי הניחו שם זקן או חולה, ומוכח שכוונתם היתה לחזור למקום שעקרו משם. 
<small>97.</small> <b>למפרע וכו'. </b>כלומר, ברה"מ על מה שאכלו מקודם, דמכיוון שעקרו כולם ולא הניחו אדם במקום הראשון, הרי אין הוכחה שיאכלו דווקא במקום הראשון, ולפיכך צריכים לברך מתחילה ברה"מ על מה שאכלו מקודם, ולברך אח"כ מחדש ברכת המוציא. ולפ"ז עיקר הברכה הוא מחמת שינוי מקום. ובתוספות (פסחים שם וחולין פ"ו ב') פירשו שעצה טובה קמ"ל שיברכו ברה"מ לפני שיעקרו, שמא יפסיקו הרבה עד שירעבו, אבל בדיעבד, אם חזרו לפני שרעבו, אינן צריכין לברך ברה"מ, אלא מברכין ברכת המוציא גרידא. ולהלן נראה שהגאונים חולקים. 

Halakhah 20

<small>98.</small> <b>בעל הבית וכו'. </b>כל הברייתא בשם התוספתא בתוספ' פסחים ק"ב א' ד"ה כשהן, חולין פ"ב ב' ד"ה אסור, רשב"א שם ד"ה אמר להו, רא"ש שם פ"ו סי' ה', ר"ן שם פ"ו סי' תתי"ד, סמ"ג עשין כ"ז, ה' ברכות שבסעודה, קי"ב ע"א (ועיין הגה"מ פ"ד מה' ברכות ה"ג אות ה'), רבינו ירוחם, אדם, נתיב ט"ז ח"א.<br>ובבבלי (פסחים ק"ב א'): תניא כוותיה דרב חסדא חברים שהיו מסובין לשתות יין ועקרו רגליהן וחזרו אין צריכין לברך. ועיין מ"ש על ברייתא זו בבעה"מ במקומו ובמאירי שם ק"א סע"ב. ועיין בה"ג, ה' קידוש והבדלה, ד"ו י"ב ע"ד, ד"ב עמ' 45, ובעיטור ה' מצה ומרור, הוצ' רמא"י קל"א ע"ד, ובראבי"ה סי' תקי"א, ח"ב עמ' 138, ובראשונים שציין המו"ל בהערה 17 שם.
<small>99.</small> <b>הפליג וכו'. </b>אף כאן פירשו בתוספות הנ"ל (וכן הביאו בשמם כמה מן הראשונים הנ"ל) שאין הכוונה כאן שצריך לברך למפרע אם חזר, אלא אם יודע שחברו קראו להפליג, מוטב הוא שיברך מיד על המזון, שמא ישהה עד כדי רעבון, אבל בדיעבד אם לא ברך ברכת המזון, אינו צריך לברך כשחזר. ובעלי התוספות מביאים ראיה לדבריהם מן הברייתא ביומא (ל' א'; לעיל הי"א) ששנינו שם: דיבר עם חבירו והפליג טעון נטילת ידים, ומשמע דה"ה ברכת המוציא, אבל ברה"מ לא קאמר דצריך. (עיין בריטב"א יומא שם שמפרש שהיסח הדעת ששם הוא לענין נטילת ידים גרידא, מפני שסתם ידים משמשניות הן, אבל ברכת המוציא אינו צריך לברך, דכי הדר לקיבעיה הדר, כרב חסדא בפסחים).<br>ולבסוף הסיקו בתוספות שאין הלכה כאותן ברייתות, אלא אפילו ברכה לכתחילה לא צריך, דקיימא לן כרב חסדא, דאמ' לקיבעא קמא הדר, והנהו ברייתות וההיא דתוספתא אתיא כר' יהודה.<sup class="footnote-marker">38</sup><i class="footnote">מלשון הסמ"ג שהזכרנו משמע שאין הלכה כברייתא שלנו גם ברישא, בברכה למפרע; ומכאן שפירש את הברייתות כפשוטן, ולא כדברי התוספות שעצה טובה קמ"ל, וכן פירשו הגאונים והר"מ, עיין להלן.</i> ברם כבר העיר ברשב"א (חולין פ"ו ב') שכ"ז הוא לשיטת הפוסקים כרב חסדא, אבל הגאונים והרי"ף (עיין אוה"ג פסחים עמ' 150) פסקו כרב ששת שאפילו בדברים הצריכים ברכה לאחריהם אם שנה את מקומו מברך מחדש. ועיין בראשונים שציינו בבבא הסמוכה לעיל. ועיין גם בה"ג ברכות פ"ז ד"ו, י' ע"ב, ד"ב עמ' 60. ולפי דעתם הברייתות שלנו הלכה הן.<br>והר"מ (בפ"ד מה' ברכות ה"ג) פסק: היה אוכל וקראהו חבירו לדבר עמו, ויצא לו לפתח ביתו וחזר, הואיל ושינה מקומו צריך לברך למפרע על מה שאכל וכו'. ובהשגות שם: <b>"הפליג בזה</b> (קרא על הר"מ את מליצת התוספתא כאן), דכל לפתח ביתו לאו עקירה היא וכו'." ומזה נראה ששניהם פירשו את התוספתא כאן שמחמת הרחק מקום אתינן עלה. ולולא דבריהם היה נראה שהברייתא שלפנינו מדגישה כאן לא את עקירת המקום, אלא את המשך הזמן. והפליג פירושו הפליג בשיחה ארוכה, והפליג את דעתו (אלא שאם לא עקר כלל את מקומו, הרי מקומו נעשה הוכח, ואין כאן היסח הדעת). וכן בירושלמי יומא (פ"ג ה"ב, מ' ע"ב): תני כהן שיצא לדבר עם חבירו אם <b>להפליג</b> טעון טבילה, אם <b>לשעה</b> טעון וכו'. ובבבלי זבחים (כ' ב'): יצא חוץ למחיצת חומת העזרה, אם <b>לשהות</b> טעון טבילה, אם לפי שעה טעון וכו'. ועיין מ"ש לעיל בהי"א. ובירושלמי ספ"ו: שינוי מקום צריך לברך. הסיע דעתו כמי שהוא שינוי מקום.

Halakhah 21

<small>100.</small> <b>עודרים בתאנים. </b>שיבוש רגיל במקום <b>אורין</b> (עיין מ"ש בתס"ר ח"א עמ' 82, 102, 135) בתאנים, כלומר, מלקטים. 
<small>101.</small> <b>שמפסיקים וכו'. </b>כלומר, אעפ"י שהם הולכים מאומן לאומן ואוכלים (עיין ב"מ פ"ז מ"ד) ומפסיקים בין אכילה לאכילה בעבודה, אין כאן היסח הדעת שהרי כל עצמן אינם אוכלים אלא מחמת מלאכתם. ועיין ארחות חיים ח"א ה' ברכות סי' י"ח, ל"ז סע"ד. ועיין להלן. 
<small>103.</small> <b>הפליגו וכו'. </b>אף כאן פירושו שיצאו והפליגו את דעתן, עיין מ"ש לעיל. ובא"ח הנ"ל: ונראה דמי שהוא בפרדס או בגן ורוצה לאכול מפירות כל אילן ואילן, כשבירך על האחד אין צריך לברך על האחרים שהם מאותו המין, דהוה ליה כמפנה לפנה, אבל מגן לגן ודאי צריך אפילו היו סמוכין זה לזה ואפילו בדעתו לילך לשני וכו'. ועיין מ"ש בבאורי לה' הירושלמי להר"מ עמ' מ"א אות פ'. 

Chapter 5



Halakhah 1

<small>1.</small> <b>בערב שבת וכו'. </b>בבבלי: לא יאכל אדם בערבי שבתות <b>וימים טובים</b> מן המנחה ולמעלה. ובברייתא שניה שם: לא יאכל אדם בערב שבת <b>וימים טובים מתשע שעות</b> ולמעלה. ועיין בגמרא שם (ולהלן שם ק"ז ב'), ובירושלמי שבת פ"א ה"ב, ג' ע"א. ובירושלמי: דתני ערב שבת מן המנחה ולמעלן לא יטעום אדם כלום עד שתחשך. ועיין בתוספ' פסחים צ"ט ב' ובאהצו"י שם עמ' 118. 
<small>2.</small> <b>כשהוא תאוה. </b>וכ"ה בבבלי הנ"ל בשתי הברייתות, וכן גורסים שם בה"ג ה' קדוש והבדלה, ד"ו י"ב רע"ג, ד"ב עמ' 43, וכמה מן הראשונים. ובר"ח שם (וממנו בראבי"ה ח"ב, עמ' 128): כשהוא תאב. וברי"ף פסחים רפ"י: כשהוא מתאוה. ובירושלמי הנ"ל כגי' ד וכי"ע. ובס' העתים עמ' 208: "כשהוא תאוה וכו' ואית דגרסי בתאוה. בירושלמי לתאוה, אבל כשהוא מתאוה (שכשהא) [שבשתא]<sup class="footnote-marker">1</sup><i class="footnote">כצ"ל. ובהערות שם: כוונתו סתומה וכו'. ועיין הסיגנון, בבבלי עירובין מ"א א'.</i> הוא", כלומר הגירסא כשהוא מתאוה (עיין לעיל) היא משובשת. 
<b>עד שעה וכו'. </b>בירושלמי: עד שעה שהוא משלים. ועיין ההוספה בד. וכ"ה בירושלמי הנ"ל ובבבלי שם ק' א'. ועיין מ"ש להלן. 

Halakhah 2

<small>3.</small> <b>ור' יהודה. </b>חסר בירושלמי ובבבלי בכמה דפוסים (עיין דק"ס שם עמ' 307, הע' ל'. ועיין מהר"ם חלאוה שם, ק' רע"א). אבל ישנו בבבלי בכי"מ ובה"ג הנ"ל ובכמה מן הראשונים. וכן נכון, כפי שמוכח מן העניין, עיין בבעה"מ ובתוספ' שם. ולפ"ז ברור שהתחילו בהיתר. 
<small>4.</small> <b>ברבי וכו'. </b>וכ"ה בד ובבבלי הנ"ל, וכן גרס הרשב"ם (פסחים הנ"ל) בתוספתא. ובירושלמי חסרה המלה "ברבי". ובה"ג ד"ב עמ' 43: ר' רצונך וכו'. והוא שיבוש, שרשב"ג לא היה קורא לר' יוסי רבי, וצ"ל שם: ברבי, כגי' ד"ו. וכן קרא רשב"ג לר' יוסי בכ"מ.<sup class="footnote-marker">2</sup><i class="footnote">עיין להלן דמאי פ"ג הי"ד ובמקבילה שבירושלמי שם; סוכה פ"ב ה"ב ובמקבילות שבירושלמי ושבבבלי. וכן כינהו גם ר' יהושע בן קרחה בתו"כ שמיני פ"ח ה"ה, נ"ה ע"א. ועיין בס' הישוב ח"א, עמ' 80, בכתובות 3, 9. וכן רגיל תואר זה בזמן האמוראים (לר' אלעזר הקפר, לר' יהודה בר' חייא, לר' סימון ועוד). [ועיין ב״ר [עמ׳] 275 [שו׳] 12.]</i> 
<small>5.</small> <b>נפסיק וכו'. </b>כל הראשונים פירשו שהפסקה זו פירושה עקירת השלחן <b>וברכת המזון</b>. אבל בה"ג (ה' קדוש והבדלה הנ"ל) כתב: ר' יהודה אומר מפסיקין, סבירא ליה דמפסיק מסעודתיה ומקדש וגמר סעודתיה, והדר מברך ברכת המזון. ר' יוסי אומר אין מפסיקין, סבירא ליה דגמר סעודתיה ומברך והדר מקדש. וברור מתוך לשונו שלר' יהודה אינו מברך ברה"מ בהפסקה, ולפיכך אמר "והדר מברך ברכת המזון", כלומר, דווקא אח"כ מברך (וכן מפורש בד"ב עמ' 44: <b>ואחר</b> מברך), אחר גמר הסעודה, אבל לא בהפסקה שאם ברך מקודם, הרי פשיטא שצריך לברך אח"כ.<sup class="footnote-marker">3</sup><i class="footnote">בה"ג ד"ב עמ' 44 הנ"ל ממשיך: אמר רב יהודה אמר שמואל אין הלכה לא כדברי זה ולא כדברי זה אלא פורש מפה ומקדש (פסחים ק' סע"א), ואע"ג דלא בריך ברכת המזון. ולבתר דמקדש שארי המוציא וכו'. ולפי גירסא זו הרי מוכח שדווקא לשמואל אינו מברך ברכת המזון, אבל לר' יהורה מברך מתחילה ברכת המזון, כפירוש הראשונים. ברם בד"ו שם גורס: <b>לבתר</b> (בלי וי"ו) דמקדש שארי וכו', ולפ"ז מתחיל במלה "ואע"ג" וכו' עניין חדש, והיינו "ואע"ג דלא בריך ברכת המזון, לבתר דמקדש שארי המוציא", כלומר צריך לברך המוציא, אעפ"י שלא ברך מקודם ברכת המזון, עיין ברי"ף פסחים רפ"י ובהשגות הראב"ד על בעה"מ שם. והלכה זו היא בין לשמואל ובין לר' יהודה, אלא שהמתין הגאון בבאורו, כדי לפרש ע"פ ההלכה.</i> ולפ"ז אין בין ר' יהודה ושמואל (עיין מ"ש בהערה 3), אלא שלר' יהודה צריך עקירת שלחן, ולשמואל אינו עוקר את השלחן, אלא פורס מפה כדי לכסות את הפת,<sup class="footnote-marker">4</sup><i class="footnote">עיין באוה"ג פסחים עמ' 94 סי' רל"ז מ"ש בשם רב מתתיה. ועיין בראשונים שהביא באהצו"י לפסחים עמ' 119 מ"ש בשם ירושלמי. ויש להוסיף צדה לדרך (מאמר ד' כלל א' פ"ה): ויכסה השלחן במפה לבנה, ובגמרת ארץ ישראל כתוב שלא יבוש הפת שמתחילין לברך ביין, והוא ראשון בפסוק ארץ חטה ושעורה וכו', והוא כנראה ירושלמי של גאונים ע"פ טעמו של רב מתתיה הנ"ל. ועיין בס' והזהיר, ויקהל קכ"ד ע"א, וברי"ץ גיאת ה' קידוש עמ' י', ובהעמק שאלה יתרו סי' נ"ד אות ט"ו, ובתוספ' פסחים ק"י ב' ד"ה שאין.</i> ולשניהם אינו מברך ברכת המזון לפני קידוש.<br>וכן משמע מרהיטת הלשון של הברייתא בבבלי שם (ק"ב סע"א): בני חבורה שהיו מסובין וקדש עליהן היום, מביאין לו כוס של יין ואומר עליו קדושת היום, ושני אומר עליו ברכת המזון דברי ר' יהודה.<sup class="footnote-marker">5</sup><i class="footnote">זו היא הגירסא הנכונה, וכ"ה בה"ג ה' קדוש והבדלה הנ"ל. וכן מעתיק בס' העתים (עמ' 209) בשם השאילתות, וכ"ה ברי"ף ועוד, ולא כל"א שברשב"ם. ועיי"ש בתוספ' ק"ב ב' ד"ה ראשון שהגיהו את הנוסח, מפני שהוקשה להם לגירסא שלנו, מנא לן לעיל דלר"י מפסיקין בעקירת השלחן (כלומר, בברכת המזון, לפירושם). ועיי"ש בתוספות מה שפירשו בתוספתא להלן, ועיין מ"ש בבאורנו להלן.</i> ופירושו כמשמעו שעל השני אומר ברכת המזון כשגומר אח"כ את סעודתו.<sup class="footnote-marker">6</sup><i class="footnote">ובאמת אין כאן שום חידוש לדברי ר' יהודה, ולא אמר כן אלא אגב דברי ר' יוסי, שאנו למדים מהם שאין אומרין על כוס אחד ברה"מ וקידוש. ובתוספתא להלן לא הוזכרו כלל שתי כוסות בדברי ר' יהודה, מפני שהדברים מובנים מאליהם. וקושיית התלמוד בפסחים שם: "ונימרינה לתרוייהו אחדא כסא" היא לר' יוסי גרידא, כמו שפרשו ברשב"ם ובתוספות שם מטעם אחר.</i> וכן מוכח מדברי התוספתא להלן, עיין מש"ש.
<small>7.</small> <b>לא נפסיק. </b>תוספ' פסחים ק' א' ד"ה שהיו. 

Halakhah 3

<small>8.</small> <b>אורחין וכו'. </b>תוספ' פסחים ק"ב ב' ד"ה ראשון, מרדכי תוספת מערבי פסחים. ועיין רשב"ם שם ק"ב סע"א. 
<small>9.</small> <b>ועקרו וכו'. </b>אבל בעה"ב נשאר בביתו ובמקום סעודה. ולפ"ז אף לר' יהודה אינו צריך לברך ברה"מ למפרע, כמו שמפורש בברייתא שבבבלי פסחים ק"ב רע"א. ועיין לעיל פ"ד הי"ט וה"כ, ומש"ש.<br>ולפי גירסת כי"ע "עוקרין" פירושו עוקרין לכתחילה, ומפסיקין כר' יהודה. אבל לשון זו מגומגמת, עיין בבבלי הנ"ל ולעיל פ"ד הי"ט. ונראה שהיא "מתוקנת" ע"פ פירוש התוספות בפסחים ק"ב ב' הנ"ל.
<small>10.</small> <b>קדושת היום וכו'. </b>אבל כוס של ברה"מ לא נזכר כאן כלל, שהרי פשיטא שצריך כוס אחר כשיגמור את סעודתו, עיין מ"ש לעיל ולהלן. 
<small>11.</small> <b>שתחשך. </b>וכ"ה בבבלי פסחים ק"ב סע"א. ובהשגות הראב"ד על בעה"מ ריש ערבי פסחים (תמים דעים ע"ז ע"ב) אומר על הבבלי: הנסחא העיקרית אוכל והולך <b>משתחשך</b>. ובמאירי שם (87 ע"א): עד שתחשך פירושה משתחשך, עד שיגמור. ואף במקצת <b>ספרים מדויקים</b> נמצא כן. ועיין גם במהר"ם חלאוה שם.<sup class="footnote-marker">7</sup><i class="footnote">ובכת"י ובכמה מן הראשונים חסרות שם לגמרי המלים "עד שתחשך", עיי"ש בדק"ס.</i> והנה בברייתא שבבבלי הדברים מובנים, שהרי לא נזכר שם שעקרו עם חשיכה לבית המדרש, ולפיכך אוכל והולך לר' יוסי משתחשך, אבל כאן אמרו מפורש שהחברים עקרו עם חשיכה לבית המדרש, והרי לפירוש התוספות (ק"ב ב' הנ"ל) כבר ברכו ברכת המזון לר' יהודה, וכיצד יתכן לומר לר' יוסי אוכל והולך עד שעה שתחשך, והרי אף הוא מודה שלא יתחיל משחשיכה. ועלינו לומר שלר' יוסי מדברים בשלא ברכו ברה"מ מקודם, וא"כ העיקר (כלומר, שר' יוסי מדבר בשלא ברכו, ור' יהודה בשברכו ברה"מ) חסר מן הספר.<sup class="footnote-marker">8</sup><i class="footnote">וכן יש לתמוה, למה לא השמיעה לנו הברייתא כיצד יעשה לר' יהודה אם לא ברך ברכת המזון. ובע"כ עלינו להניח שלר' יהודה אין שאלה כלל, מפני שלדבריו מקדש בתחילה ואוכל אח"כ, ואין כאן שתי כוסות בבת אחת, בין אם ברך מקודם, בין אם לא ברך.</i> אבל לפי דברינו הנ"ל הדברים פשוטים שבכולה בלא ברך מקודם ברה"מ עסיקינן. ואף לר' יהודה אינו מברך ברה"מ לפני שגמר את כל סעודתו, אלא מקדש גרידא (כשיטת בה"ג הנ"ל), ור' יוסי חולק עליו וסובר שאינו מקדש אלא אוכל והולך. ולפ"ז אין צורך להזכיר כאן שתי כוסות כלל בדברי ר' יהודה. ועיין מ"ש לעיל הע' 6. 

Halakhah 4

<b>מזגו לו וכו'. </b>בכי"ו אין כאן הפסק כלל, והכל הוא מדברי ר' יוסי, כפירש"י והרשב"ם בפסחים ק"ב רע"ב. ועיין מ"ש להלן בשם הראב"ד. ועיין מאירי ק"ב רע"א בשם יש אומרים. 
<b>של שבת וכו'. </b>תוספ' פסחים ק' א' ד"ה ר"י, השגות הראב"ד על בעה"מ ריש ערבי פסחים הנ"ל, תוספ' רי"ד שם, מהדו"ת, ק"ב א' (כ"ב ע"ג) ד"ה ר"י, רא"ש שם פ"י סי' ז', שו"ת שלו כלל כ"ב סי' ו', תוספות שלו לפי נ"י (נדפס ע"ש הריטב"א) פסחים ק"ב סע"א, מאירי שם צ"ט ב' (84 ע"ב) ד"ה ונשוב, ק"ב א' (87 ע"א).<br>ופירש בהשגות הראב"ד הנ"ל שהלכה זו של התוספתא היא אף לר' יהודה. ברם כאן לא נזכרה ברכת המזון כלל בדברי ר' יהודה. ובין לפירוש התוספות (ק"ב ב') שלר' יהודה כבר ברך ברה"מ לפני קידוש, ובין לשיטת בה"ג הנ"ל שלא ברך, הרי כבר אכל אחרי הקידוש ופשיטא שמזכיר של שבת.<sup class="footnote-marker">9</sup><i class="footnote">ודברי רבותינו ז"ל לא יתכנו אלא אם אנו מכניסים הזכרת שבת שבתוספתא לברייתא שבבבלי, ומפרשים שלר' יהודה מברך ומקדש כאחת, כשיטת רוב הראשונים. ועיין מ"ש במאירי ק"ב רע"א בשם יש אומרים.</i><br>וברא"ש (פסחים פ"י סי' ז') מסתפק במי שגמר את סעודתו עם חשכה, ובנתים קדשה עליו השבת, אם מזכיר של שבת בברה"מ, ומעיר שמן התוספתא כאן אין ראיה, שהרי אכל מקצת סעודה בשבת, אבל רבינו מכריע שהוא מזכיר. וכן בשו"ת שלו הנ"ל פוסק שמזכיר של שבת ומביא את התוספתא שלפנינו. ויפה העיר הר"י שור (בהגהות לס' העתים עמ' 211 הערה ק"מ) לדברי הבה"ג (ה' קידוש והבדלה, ד"ו י"ב ע"ג, ד"ב עמ' 44, והובא בס' העתים שם): והיכי דגמרי סעודתייהו מקמי דקדיש, ועד דמאשו ידיהו קדיש יומא, ליברכו ברישא ברכת המזון <b>ולידכרו דשבתא או דיום טוב</b>, וליסבון כסא אחרינא וליקדשו עליה.<br>וברי"ף פסחים פ"י סי' תשע"ב העתיק כנראה מבה"ג הנ"ל, אבל השמיט "ולידכרו דשבתא או דיו"ט". ועיין בשלטה"ג שם. ובמאירי הנ"ל (ק"ב רע"א) העתיק מן הרי"ף (ותרגמו לעברית), והסמיך לו את התוספתא, ונמצא פוסק כבה"ג, אלא שהביא ג"כ דעת יש אומרים שלא נאמרה הלכה זו אלא כשאכל משחשכה (או לר' יהודה שמברך אחרי הקידוש), אבל כשגמר לפני השבת, שאין כאן לר' יוסי לא קידוש ולא אכילת שבת, אינו מזכיר. והמאירי חולק עליהם. וכן פסק לעיל שם (צ"ט ב', 84 ע"ב) והביא ראיה מן התוספתא. ובארחות חיים ח"א (ה' שבת, קדוש היום סי' כ', ס"ג ע"ב): היה אוכל וגמר סעודתו עם הכנסת שבת וכו' כתב הבה"ג דבאותו ברכת מזון מזכיר של שבת, אעפ"י דעל סעודת חול קאתי. ויש אומרים שאין מזכיר בה של שבת כלל עכ"ל.<sup class="footnote-marker">10</sup><i class="footnote">כנראה שהעתיק מאיזה מחבר שנשמט שמו, ועליו הולך "עכ"ל".</i>

Halakhah 5

<small>13.</small> <b>של ראשונה וכו'. </b>בירושלמי תענית: הגדול שבהן עולה מיסב בראש העליונה, והשיני לו למטה ממנו. ובבבלי כאן (כגי' ב"נ וכי"פ): לאו פרסאי ידענא ולאו בבלאה ידענא, מתניתא ידענא, דתניא וכו' גדול מסב בראש ושני לו למטה הימנו. ומגירסת הירושלמי והתוספתא מוכח ש"בראש" פירושו בראש המטה, כפירוש התוספות, תוספ' ר"י ותוספות הרא"ש במקומן. ועיין שמואל א' כ', כ"ה, ובפירש"י שם. ומן הציורים העתיקים של משתאות היונים אנו יודעים שאנשי החבורה היו נשענים בידם השמאלית על הכר ורגליהם על המטה ומסובים פנים כנגד גב, כלומר מראשותיו של השני אחרי מרגלותיו של הראשון, ומראשותיו של השלישי אחרי מרגלותיו של השני. וכשהראשון מדבר לשני נמצא הראשון מיסב כדרכו, והשני עוקם את ראשו כדי לדבר עם הראשון.<sup class="footnote-marker">11</sup><i class="footnote">בבבלי לעיל שם אמרו שלפי מנהג הפרסיים: בזמן שהן שתי מטות גדול מיסב בראש ושני לו <b>למעלה</b> הימנו וכו'. אבל בכי"מ שם: <b>למטה</b> הימנו. וכן מעתיק במאירי שם. וכן כנראה היתה גם גירסת הרא"ש בתוספותיו שם, אלא שהגיה. ולפ"ז לא היה שום חילוק בין מנהג הפרסיים ובין מנהג ישראל. ברם הסוגיא שם מתפרשת בדוחק רב לפי גירסא זו, עיין במאירי שהאריך. וכנראה שהנכון הוא כלפנינו. וכ"ה בבית נתן ובתוספ' ר' יהודה.</i> ומן התוספתא כאן אנו רואים שהיה מנהגם להסב במטה מיוחדת לכל אחד ואחד, כמו שנהגו היונים בזמנו של הומירוס. 
<small>14.</small> <b>אמצעית. </b>כלומר, מראשותיו למעלה, אחרי מרגלותיו של הראשון, וגבו מופנה לראשון (ולא להפך). ובבבלי: גדול מסב בראש, והיא היא, כלומר בראש המטה, עיין מ"ש לעיל. וכן נהגו הפרסיים להושיב את הגדול באמצע, עיין בבבלי שם. וכן מעיד סופר יוני:<sup class="footnote-marker">12</sup><i class="footnote">פלוטרכוס, משתאות, ס"א ש"ג.</i> בפרס המקום הנכבד ביותר הוא באמצע, וזהו המקום שניתן למלך עצמו, אבל ביון המקום הנכבד ביותר הוא העליון<sup class="footnote-marker">13</sup><i class="footnote">אבל עיין באגרת אריסטיאס סי' 183.</i> וכו'. ובמאירי (164 ע"א) גרס בברייתא שלנו שבבבלי שם: [גדול מיסב בראש], שני לו למטה הימנו, ושלישי לו למטה הימנו וכו', עיי"ש. וטכס זה מתאים לסדר היונים. אבל פשוט הוא שאין לקבוע כאן כללים, ואף אצל היונים והרומאים היה האמצעי מכובד. וכן בספרי ריש בהעלתך: מיכן היה ר' נתן אומר האמצעי מכובד. ועיין בב"ר פצ"ב, ה', עמ' 1142; שם פצ"ג, ז', עמ' 1165 ובמקבילות שם. והסדר שם הוא ע"פ טכס אחר: אח אצל אח, וידיד אצל ידיד.<sup class="footnote-marker">14</sup><i class="footnote">פלוטרכוס הנ"ל ס"א, ש"ב, סי' ה'.</i> 
<small>15.</small> <b>כך היו וכו'. </b>ליתא בבבלי. אבל בירושלמי: וכן מסדירין והולכין, ונראה שהפירוש הוא שאם היו יותר משלש מסדירין והולכין ע"פ הטכס הנ"ל, והיינו שהגדול באמצע והשני לו בראש, והשלישי למטה הימנו ע"י הגדול, והרביעי למטה מן הגדול.<sup class="footnote-marker">15</sup><i class="footnote">עיין בד"א רבה פ"ה, הוצ' היגער עמ' 186; מס' כלה הוצ' הנ"ל עמ' 317. ועיין גם בספרי ואתחנן פיס' ל"ב עמ' 57, ועוד בכ"מ.</i> וכשהיו חמשה, הגדול באמצע ושנים מכאן ושנים מכאן, לפי הסדר הנ"ל, וכפי סדר ההסב בבני ברק בהגדה של פסח.<br>ובירושלמי תענית הנ"ל מסיק על ברייתא שלנו: אמר רב שמואל בר רב יצחק אבות דרך היסב הן קבורין, ועיין במה"פ שם שנתקשה בזה. ברם הפירוש הפשוט הוא שהירושלמי נתן כאן סימן בעלמא, שאברהם נקבר תחלה, ואח"כ יצחק ואח"כ יעקב, ונמצא יצחק באמצע, וכבר אמרו (בבלי ב"ב ק"כ א'): במסיבה הלך אחר זקנה, ויצחק היה הזקן בין האבות (אברהם חי קע"ה שנה, יצחק ק"פ, ויעקב קמ"ז).

Halakhah 6

<small>16.</small> <b>עד חמשה וכו'. </b>כ"ה בד, בכי"ע ובירוש'. וגם בכי"ו יש סימן תיקון על ה"ם" (של עם). ובבבלי (מ"ו ב'): מים ראשונים מתחילין מן הגדול. מים אחרונים, בזמן שהם ה' מתחילים מן הגדול וכו'. ועיי"ש הטעם ברש"י.<sup class="footnote-marker">16</sup><i class="footnote">בהשגות הראב"ד פ"ז מה' ברכות הי"ב, ברשב"א ובמאירי שם מ"ו ב', פירשו אחרת.</i> ולפי פשוטה של התוספתא אין מדברים כאן במים אחרונים, אלא בנטילת ידים לסעודה. עיין להלן. 
<b>הקטן. </b>עיין ההוספה בד. והוספה זו ליתא גם בכי"ע ובירושלמי, ואין ספק שכ"ז נוסף בד ע"פ הבבלי, וגם הלשון "שמים אחרונים" מוכיח כן, שהרי בתוספתא ובירושלמי לא נזכרו מים ראשונים כלל. ולפיכך ברור שלפי הירושלמי והתוספתא מתחילים מפני הכבוד בגדול, אבל אם היו חמשה ויותר, הרי יצטרך הגדול לחכות בברכה עד שיטלו השאר את ידיהם, ויש כאן הפסק יותר מדאי, ולפיכך מכיוון שהתחילו כבר בקטן ממתין עד הסוף. ובמאירי מ"ו רע"ב (163 רע"ב) כתב: יראה מסוגיא זו שלא בתכיפה גמורה, אלא כל שאין ביניהם שיעור אלא בכדי נטילת ארבעה תכיפה היא (ועיי"ש גם 164 רע"ב). והואיל ולשיטת הירושלמי (פ"א ה"א ב' סע"ד) תיכף לנטילת ידים ברכה, פירושו תיכף למים ראשונים ברכת המוציא (כפי שכבר העירו כמה מן הראשונים, עיין אהצו"י עמ' 12), וכן מוכח מלשון התוספתא להלן (הכ"ו ומקבילות), הרי מסתבר שבנטילת ידים לסעודה עסיקינן בין בתוספתא כאן ובין בירושלמי. ועיין מ"ש להלן. 
<b>סדר מזיגת וכו'. </b>כל בבא זו איננה בבבלי. אבל בירושלמי הנ"ל: באמצע המזון מתחילין מן הגדול וכו'. ומכיוון שזהו המשך מן הברייתא שלנו, הרי הדין נותן שיש לפנינו קיצור לשון בירושלמי, ובמזיגת הכוס עסיקינן, כמו שפירש בפ"מ. והסדר של התוספתא הוא סדר הסעודה: מתחילה נטילת ידים, ואח"כ מזיגת הכוס שבתוך המזון וכו'. ומכיוון שעל יין שבתוך המזון כל אחד מברך לעצמו (פ"ו מ"ו), הרי מסתבר שמחלקין כבוד לגדול ומוזגין לו תחלה. 
<small>17.</small> <b>מן המברך. </b>במשנה (פ"ו מ"ו) אמרו שבבא להם יין אחר הסעודה אחד מברך לכולן. ולפי הברייתא שלנו נמצא שהמברך על היין צריך לחכות בכוסו המלא עד שימזגו לכולם. ואמרו בירושלמי בטעמו של דבר: "שיתקין עצמו לברכה", כלומר מזיגה תחילה משמשת גם סימן לברכת המזון, ונתנו למברך פנאי להתקין את עצמו לברה"מ, ולפ"ז המברך כאן פירושו מברך על היין ומברך ברה"מ. ונראה שבא"י שהיין היה מצוי, והיו שותין אותו לאחה"מ גם בחול, שימשה מזיגת הכוס סימן למברך, אבל בבבל שלא היה שם היין מצוי (עיין ירושלמי פ"ח ה"א, י"א ע"ד) שימשה ההתחלה במים אחרונים סימן למברך. ועיין מ"ש להלן. 
<small>18.</small> <b>רצה לחלוק וכו'. </b>בבא זו איננה גם בירושלמי, אבל הירושלמי לא העתיק שם אלא מה שצריך לעניינו. ובפירושה נראה שהמברך על היין יכול אח"כ לכבד בברה"מ לכל מי שרוצה לחלוק לו כבוד (ולא דברה התוספתא אלא בהווה). ובבבלי (מ"ג א', מ"ו ב') אמרו: רב ור' חייא הוו יתבי קמיה דרבי בסעודתא. א"ל רבי לרב קום משי ידיך. חזייה דהוה מרתת. א"ל ר' חייא, בר פחתי, עיין בברכת מזונא קאמר לך. ולפ"ז נראה שרבי ברך על היין שלאחר המזון, ולפיכך כשאמר לרב ליטול מים אחרונים תחלה, רתת רב, מפני שחשש שרבי הרגיש שידיו מזוהמות יותר מדאי, ומפני כן צווה לו ליטול ידיו תחילה. אבל ר' חייה הבין שרבי רצה לכבד אותו בברכת המזון ולא נטל הוא את ידיו תחילה, אלא נתן רשות לרב, וזה שימש לו סימן שיתקין עצמו לברכה,<sup class="footnote-marker">17</sup><i class="footnote">ומכאן הוא מקורן של הראשונים שהבאנו לעיל בהערה 16, ולא מן הירושלמי.</i> ולפיכך הסיקו בבבלי שהנוטל ידיו תחילה הוא המברך (ומזיגת הכוס שאחרי המזון לא היה מצוי אצלם, כפי שאמרנו לעיל). 

Halakhah 7

<small>19.</small> <b>בקערה וכו'. </b>ופירשו הרא"ה (עמ' קמ"ט) והמאירי (165 סע"א) שהיו אוכלים בקערה אחת. ותלמידי ר"י (פ"ז סי' קע"ב) והמאירי הנ"ל פירשו שמחמת דרך ארץ אתינן עלה, ואין זה דרך המוסר לאכול כשחבירו <b>שותה</b> (כ"ה גם בפי' תלמידי ר"י. וכן יוצא שם מן העניין, ובחנם הגיהו במאירי), או ממתין לפרוסה. ולולא דבריהם היה אפשר לומר שיש כאן גם אבק גזל, אם שנים אוכלים מקערה אחת, משום שהמנות מכוונות לשניהם, אבל כשהיו ג' אין השנים מחוייבים להמתין לו. ואם עשו סיבולת ביניהם, אמרו בפירוש שאם היו ידי אחד מהם יפות רשאין לומר לו טול חלקך וצא (תוספתא פסחים פ"ז ה"י ובמקבילות בירושלמי ובבבלי). 
<b>המברך וכו'. </b>וכן בירושלמי: המברך פושט ידו תחילה. ובבבלי: הבוצע הוא פושט ידו תחילה. ופירש"י (בגיטין) ואפילו הוא קטן. ובמס' ד"א רפ"ז (הוצ' היגער, 214) אמרו: "שנים שהיו יושבין על שלחן אחד הגדול שבהם שולח ידו תחלה ואחר כך הקטן, והשולח ידו בפני מי שגדול ממנו הרי זה גרגרן". אבל המברך מוצא מכלל זה. 
<small>20.</small> <b>לחלוק כבוד וכו'. </b>לפי הפשט הפשוט חילוק הכבוד כאן הוא לעניין הטעימה, כלומר, אעפ"י שמותר לו למברך לטעום תחילה אפי' אם הוא קטן, אבל יכול לתת רשות לגדול לפשוט את ידו תחילה, אבל לא לעניין הברכה, כמו שמפורש בירושלמי פ"ח סה"ב, י"ב ע"א, ובבבלי מ"ו א'. ומסתבר הדבר שבבעה"ב ואורחים עסיקינן כאן, שהרי הקטן חולק כאן כבוד לרבו, ואם הוא ג"כ אורח, כיצד ברך תחילה בלי נטילת רשות. ומטעם זה כתב הר"ה (לפי ראבי"ה ח"א סי' קכ"ד עמ' 109) על הבבלי הנ"ל: והלכתא בעל הבית בוצע וכו', והא דאמרינן הבוצע הוא פושט ידו תחלה, ואם בא לחלוק כבוד לרבו וכו' הרשות בידו, לענין לפשוט ידו תחלה מיירי ולא לבצוע. וכן פירשו גם תלמידי ר"י הנ"ל וברא"ה עמ' ק"נ. 

Halakhah 8

<b>לא ישוך וכו'. </b>ס' חסידים סי' תתתתרס"ה, עמ' 450, רוקח סי' שכ"ט ד"ה ד"א בסעודה, תשב"ץ קטן סי' תקנ"ט. 
<small>21.</small> <b>לקערה. </b>וכ"ה בס' הרוקח ובתשב"ץ הנ"ל (בקערה). אבל בס' חסידים הנ"ל: ויחזירנה על השולחן. ובמס' ד"א זוטא פ"ו (מס' ד"א, הוצ' היגער, עמ' 118): לא יהא נוטל את הככר ויתלוש בו בשניו, ויחזירנו על השלחן. וברוקח הנ"ל (לעיל שם, לפני הפיסקא מן התוספתא): ולא יאכל דבר ויתלוש בין שיניו ויחזיר בקערה ועל השלחן. וכע"ז גם בטאו"ח סי' ק"ע. ונראה שכ"ז הוא בשנים שאוכלים על שלחן אחד, עיין להלן. 
<b>סכנת וכו'. </b>וכ"ה בראשונים הנ"ל בשם התוספתא. ופירושו שלא יאכיל רוקו לחבירו, ונמצא השני מסתכן. ובמס' ד"א (פ"ט הוצ' היגער, עמ' 230): ולא ישוך אדם מפרוסה ויחזירנה לקערה, ולא ישוך מפרוסה ויתננה לחבירו, לפי שאין דעת הבריות שוה. והטעם הוא מפני המיאוס, ולפ"ז היקילו כאן בפרוסה מבכוס. ובס' המוסר לר"י כלץ פ"כ (מנטובה קל"ז ע"ב): ולא יטול המאכל בידיו ויתלוש ממנו בשיניו ויחזירנו על השלחן <b>מפני המיאוס</b>. ויש אומרים <b>אל יאכל ממנו חבירו מפני סכנת נפשות</b>. ועיין שיירי כנה"ג או"ח, הגהות הטור סי' ק"ע, אות י"א. ועיין בבלי נדרים מ"ט ב', ומ"ש להלן. 

Halakhah 9

<small>22.</small> <b>שאין דעת וכו'. </b>וכן מעתיק באגודה (רכ"ה סע"ג) ממס' ד"א. ולפ"ז מקילים בכוס יותר מאשר בפרוסה. אבל בכל הנוסחאות שבמס' ד"א (עיין בהוצ' היגער הנ"ל, עמ' 231): מפני סכנת נפשות. ושמא אמרו כן מפני המעשה שבבבלי (תמיד כ"ז ב') שהתלמיד לא רצה לשתות מכוס ששתה ממנו רבו, ומת בצמא. ולפ"ז הסכנה היא, שמא לא ירצה חבירו לשתות ממנו, ויסתכן. אבל באכילה לא חששו, שאין אדם מת בכגון דא מרעב, מה שאין כן בשתיה, עיין ירוש' יומא פ"ו ה"ד, מ"ג ע"ד.<br>ובצוואת ר"א הגדול סי' נ"ד: ואל תהי ביישן הרבה אפילו לשתות מים הנשארים מפיו של חבירך (כלומר, אל תתבייש לשפוך מהם), כי ההבל יוצא מבית חללו, ואינך יודע איזהו חולה בגופו. ולפ"ז ברור שהסכנה היא שמא ישתה חבירו. ועיי"ש בפירושו של ר' גרשון העניך מראדזין, נ"ו ע"ב, שפירש שהמקורות שלנו מדברים בחבירים ומכירים שיודעים שהשותה אינו חולה, ורק מחמת איסטנסות אתינן עלה, והחשש הוא שמא לא ירצה לשתות ויסתכן, או שמא יתבייש וישתה ויתבלעס, אבל בצוואת ר"א מדברים באנשים שאינם מכירים יפה אחד את השני, ומשום סכנה ממש אתינן עלה. ועיי"ש מ"ש בשם האחרונים שהאיסור רק על הנותן, אבל אם דעת המקבל יפה יכול לשתות וגם לאכול, אם הוא מכיר את חבירו שאינו חולה. ועיין מ"ש לעיל בשם ס' המוסר. ובמס' כלה הוצ' קורוניל (ה' קונטריסים י"ח ע"א): ולא ישתה אדם מכוסו ויתננו לחברו, ולא ישוך אדם את פתו ויתננו לחברו אלא א"כ מחיש (צ"ל: מחשב) דעתו של חברו. כלומר, אם מחשב את דעתו של חברו ויודע שהלה לא יתבייש לסרב אם דעתו רעה, מותר לתת לו. ועיין במס' כלה הוצ' היגר עמ' 333.

Halakhah 10

<small>23.</small> <b>אוכל עמהן. </b>בס' חסידים הנ"ל: אחד משמש את השנים הרי זה לא אוכל עמהם עד שיתנו לו רשות. ולכאורה נראה שיש כאן השמטה בט"ס, אלא שעלינו לעמוד מקודם על ברורה של הלכה זו. ובבבלי שנינו: השמש שהיה משמש על השנים הרי זה אוכל עמהם, אעפ"י שלא נתנו לו רשות. ופירש"י שאין כאן גאוה. אבל בר"מ (פ"ז מה' ברכות ה"ז): השמש שעומד לפני המסובין אינו אוכל עמהם, ודרך רחמנות הוא ליתן לתוך פיו מכל תבשיל וכו'. ומוכח מלשונו ש"אינו אוכל עמהם" פירושו אינו אוכל משלהם בלי רשות (ואעפ"י שהלכה זו של הר"מ אינה עניין להלכות זימון, אבל יש בה משם גילוי מילתא בלשון), ועיין גם בשטמ"ק ובמאירי בבבלי שם.<br>ובמשנתנו (רפ"ז) שנינו: והשמש שאכל כזית וכו' מזמנין עליו. וכבר התקשו האחרונים (עיין בפני יהושע) בבאורה, שהרי לעניין כזית דין השמש כדין כל אדם. ולפי הברייתא כאן, בשמש שאכל משלהם כזית בלי רשות (ודווקא כזית שמועיל להם לזימון, אבל יותר מכאן אסור לו לאכול) אנן קיימין, ומ"מ מזמנים עליו, ואין כאן גזל<sup class="footnote-marker">18</sup><i class="footnote">עיין ברש"י למשנתנו הנ"ל ד"ה והשמש, ובצל"ח שם. והואיל והמנהג היה להשאיר בשביל השמש משיירי המאכל (עיין להלן דמאי פ"ה ה"ז, בבלי עירובין נ"ג סע"ב וברש"י שם סד"ה אין משיירין. ועיין במס' ד"א פ"ט ומ"ש בנחלת יעקב שם בשם הלבוש), הרי התירו לו לאכול כזית משלהם, משום מצות זימון.</i> ואכילת איסור (דוגמת שאר הדברים שנשנו במשנתנו שם), "שהרי מתחדשת להם מצוה באכילתו, והרי הוא מן הסתם כמורשה מהם" (לשון המאירי). אבל הרי"ף והר"מ השמיטו את הברייתא שלנו, אעפ"י שאין עליה חולק. ונראה שסמכו על הסוגיא להלן בברכות (מ"ז ב') שהקשו שם: "השמש שאכל כזית. פשיטא", ולפי הברייתא שלנו, הרי יש כאן חידוש, שמזמנין עליו, אעפ"י שאכל בלי רשות. ובירושלמי לא הקשו כלום על בבא זו של משנתנו. ושמא פירשו כבתוסתפא כאן.<br>והואיל ובס' חסידים הנ"ל לא ציין בפירוש את מקורו, אלא אסף פסקים ע"פ התוספתא, אפשר שפסק כהרי"ף והר"מ, וקיצר בכוונה את לשון התוספתא, כדי להתאימה להלכה. ומ"מ מיד ספק לא יצאנו לגמרי.

Halakhah 11

<small>24.</small> <b>מתיקה וכו'. </b>סתם מתיקה, הם פירות מתוקים,<sup class="footnote-marker">19</sup><i class="footnote">עיין תוספתא נדרים פ"ד ה"ג וברש"י יומא ע"ו רע"ב, ובבבלי שם פ"ג ב'. וכן קורא הירושלמי (תענית פ"ד סה"ח, ס"ט ע"ב) לתמרים-מתיקה.</i> או תבלים מתוקים.<sup class="footnote-marker">20</sup><i class="footnote">עיין ירושלמי ערלה פ"ב ה"ו, ס"ב ע"ב, ובבלי שבת צ' רע"א. אמנם במשנת ב"מ רפ"ז שנינו: מקום שנהגו לזון יזון. לספק <b>במתיקה</b>, יספק. ופירש"י שם: לפתן. אבל פירוש זה מתאים יותר לגירסא "במתיקה", כלומר לספק את הפת במתיקה. אבל במשנה שבירושלמי שם ובשאר הנוסחאות מטיפוס א"י (לו, קויפמן ועוד) הגירסא היא: מתיקה. ובר"מ רפ"ט מה' שכירות מנסח: מקום שנהגו לזון, יזון. לספק בגרוגרות או בתמרים וכו'.</i> ולפ"ז אם ברייתא זו הלכה היא, הרי מוכח ממנה כפירוש הראשון של רב האי (אוה"ג כאן, הפירושים, עמ' 58), שאף תאנים וענבים שבאו בתוך הסעודה מחמת הסעודה, אינן טעונות ברכה לאחריהן.<sup class="footnote-marker">21</sup><i class="footnote">והיא חולקת על דברי רב ששת בבבלי מ"א ב'. ולפי תשובת רב עמרם (אוה"ג, התשובות, עמ' 93) אם הביאו תמרים וענבים ורמונים ושאר פירות שאינם נאכלים בפת, טעונים ברכה בין לפניהם ובין לאחריהם, ואפילו שלחן לפניו, מפני שדרכם ברגיל לבוא לאחר סעודה.</i> וכן מוכח בירושלמי (פ"ו ה"ה, י' ע"ג) שאם אוכל תמרים בתוך המזון אינו מברך עליהם. 
<b>על המזון וכו'. </b>כלומר, ברכת המזון, אבל ברכה שלפניה לא נזכרה כאן, ואפשר שלפניה מברך, כשיטת רב הונא ורב נחמן בבבלי מ"א ב'. ומכאן משמע קצת שאין ברכת המזון פוטרת מיני מתיקה (ואפילו תמרים במשמע) אלא כשבאו בתוך המזון, אבל אם באו לאחר המזון, לא נפטרו בברה"מ. ועיין מ"ש לעיל פ"ד הט"ו. 

Halakhah 12

<small>25.</small> <b>ר' יהודה וכו'. </b>בירושלמי: ר' יהודה שאמר משום ר' יוסי הגלילי. ולעיל שם: ר' חלבו רב הונא רב בשם ר' חייא רובה פת הבאה וכו'. ועיין יפה עינים מ"א ב'. 
<b>בכיסנין. </b>פירש רב האי (תשה"ג אסף ירושלים תרפ"ט, עמ' 181): פת הבאה בכיסנין מהו. מביאין פירות ופת נקיה, ונותנין בה שמן ודבש ואיגוזין ושומשמין, ולשין אותן בכרכם, ואופין אותם בתנור, ועושין מהם כמה מינין דמות צפ[ר]ים ודמות אילנות וכמה מינין, לאחר שגומרין סעודה ומברכין ברכת המזון, [מביא]ין אותן עם כיסנין ומברך עליהן בורא מיני מזונות.<sup class="footnote-marker">22</sup><i class="footnote">ומכאן שאב רש"י בפירושו מ"א ב'. ועיין מ"ש על כיסנין לעיל פ"ד רה"ד.</i> ועיין מ"ש להלן בשם הירושלמי. 
<b>לפניה וכו'. </b>בבבלי: דתניא ר' מונא אומר בשם ר' יהודה פת הבאה בכיסנין מברכין עליה המוציא. ולפ"ז ברור שבפת הבאה אחר ברכת המזון עסיקינן. אבל מסתימת לשון התוספתא מוכח שעדיין לא ברך ברכת המזון, שאם לא כן פשיטא שצריכה ברכה לפניה וכו', שהרי כאן לא באנו ללמד שהברכה היא ברכת המוציא. וכן מוכח מן הירושלמי, שאמרו שם: ר' חלבו רב הונא רב בשם ר' חייא רובה פת הבאה כיסנין<sup class="footnote-marker">23</sup><i class="footnote">וכ"ה להלן שם בברייתא שלנו. ומשמע מן הלשון שהפת עצמה היתה מתובלת בכיסנין, מעין העוגה έπίπαστον, שהיונים אכלוה בקינוח סעודה. וכנראה שפת זו הוגדרה ע"י ר' שמואל בן חפני (אוה"ג, הפירושים, עמ' 71): מיני מתיקה שיש בהן מין דגן.</i> אחר המזון טעונה ברכה לפניה ולאחריה. א"ר אמי ר' יוחנן פליג, א"ר מנא לר' חזקיה במה הוא פליג, בשאכל מאותו המין (כגי' כי"ר, כי"ס וראשונים) באמצע המזון? א"ל אפילו לא אכל מאותו המין באמצע המזון. ומחילוק זה משמע שלאחר המזון פירושו לאחר הסעודה, ולפני ברכת המזון. וכן פירשו התוספות (ד"ה אלא) את פת הבאה בכיסנין בבבלי לעיל שם (מ"א, ב').<br>ולפ"ז לדברי ר' יהודה פת זו טעונה ברכה לפניה, היינו בורא מיני מזונות (ואם הכיסנין הוא העיקר, אפשר שמברך עליה, בורא מיני כיסנין, כלעיל פ"ד רה"ד), ולאחריה ברכה אחת מעין שבע (וחולקת על הבבלי מ"א ב'), ואין ברכת המזון פוטרת אותה. ולהלן בירושלמי שם: ר' יונה ור' יוסי סלקון למישתיתיה דר' חנינא ענתנייה, אפיק קומיהון פת הבאה כיסנין לאחר המזון וכו', והביאו את הברייתא שלנו. וגם כאן פירושו שהוציאו להם פת זו לאחר הסעודה, ולפני ברה"מ. וכנראה שיש כאן חילוק בין מנהג א"י ומנהג בבל, ושבא"י אכלו במשתה החתונה פת הבאה כיסנין לפני ברה"מ, ובבבל (עיין בבלי מ"ב, א') אכלוה לאחריה. אלא שבין בבבלי ובין בירושלמי הסיקו שאין הלכה כברייתא זו.

Halakhah 13

<small>26.</small> <b>רשות וכו'. </b>וכן בירושלמי: תני מים שלפני המזון רשות ושל אחר המזון חובה. (ועיין בבבלי חולין שצייננו במסורת התוספתא). ובתנחומא בלק <b>בפרשת וישא משלו</b> (וכן במ"ר שם): שנו רבותינו נטילת ידים לפני המזון רשות, לאחר המזון חובה. ובראבי"ה סי' אלף ק"ט (לפי אפטוביצר, ח"א עמ' 134, הע' 16): ובמדרש ר' תנחומא <b>בפ' וישא משלו</b> איתמר בהדיא דמים אחרונים נמי חייב לברך עליהם מק"ו מה (והק"ו חסר). אבל במרדכי (ברכות רפ"ח סי' קצ"א): ואמר בתנחומא ומה מים ראשונים דאי בעי אכיל [ואי בעי לא אכיל מברך], אחרונים לא כל שכן.<sup class="footnote-marker">24</sup><i class="footnote">וכנראה שמתנחומא זה שאב גם הראב"ד בתמים דעים סי' ס"ו, עיי"ש הק"ו. אבל בהוצ' שלפנינו של התנחומא אין זכר מזה. וכן, כנראה, לא היה כ"ז גם לפני בעל שבה"ל השלם, עיי"ש בסי' קמ"ט, נ"ט ע"א.</i> ומשום כך קראו בא"י למים ראשונים רשות, מפני שזו היא מצוה שבאה ע"י רשות,<sup class="footnote-marker">25</sup><i class="footnote">ומה שדייקו בירושלמי שם: נוטל ושונה, ואת אמרת רשות, כוונתו שמכיוון שהחמרת עליו לנטול ולשנות, לא היתה הברייתא צריכה לנקוט בלשון רשות.</i> שהרי יש בידו שלא לאכול פת. ועיין מ"ש על לשון רשות שהיא מצוה בתרביץ ש"ח עמ' 97 ואילך. ועל ברכת מים אחרונים, עיין להלן. 
<b>חובה. </b>בירושלמי לא נזכרה כלל מלח סדומית בטעם מים אחרונים (עיין בבלי עירובין י"ז ב', חולין ק"ה ב') ומסוגיית הירושלמי והמדרשות הנ"ל משמע שמחמת זוהמא אתינן עלה, ולפיכך אמרו שם שעל מים אחרונים יצאה אשה מביתה ונהרגו עליהם ג' נפשות, עיי"ש, (ועיין בבלי חולין ק"ו א') ולא הזכירו סכנה אחרת.<br>וכבר האריכו בעניין זה הראשונים והאחרונים, עיין בשאילתות יתרו סי' נ"ד ובהעמק שאלה שם ובהוספה שבדפוס ירושלים שנ"ז ע"א; ועיין בהערות אפטוביצר לראבי"ה ח"א עמ' 135, הע' 4. ומסתבר שהמנהג לברך על מים אחרונים על רחיצת ידים (עיין אוה"ג ברכות התשובות עמ' 127 סי' שמ"ז) מנהג א"י הוא, כפי שמפורש בתנחומא הנ"ל. והגאונים התנגדו לו<sup class="footnote-marker">26</sup><i class="footnote">עיין אוה"ג ברכות עמ' 128, ופסחים עמ' 121. ואנו רואים מדבריהם שנהגו לברך על מים אחרונים בלילי פסחים. ומסתבר שהמנהג בא להם מן הסדורים והמחזורים שבידם שהיו בו פיוטי א"י לימים טובים, ושם היתה גם ברכה זו. ולפ"ז יש לנו שוב המנהג הידוע של הגולה לנהוג ביו"ט ע"פ טופסי א"י של הברכות. עיין מ"ש לעיל פ"ג, הע' 69.</i> מפני שהיה לפניהם מפורש בבבלי (חולין ק"ה א'): מים אחרונים חובה <b>ואינם טעונים</b> ברכה.<sup class="footnote-marker">27</sup><i class="footnote">עיין בס' האשכול, הוצ' ר"ש אלבק, עמ' 73, הע' א'; אוה"ג ברכות ופסחים הנ"ל. ואפשר שהוסיפו כן בגמרא ע"פ הבה"ג ד"ו ט' ע"א, ד"ב עמ' 66. ועיין ר"מ פי"א מה' ברכות ה"ד.</i> אבל הריבמ"ץ פסק (ס' יריאים השלם, סי' תל"ד, עמ' 499, שבה"ל סי' קמ"ט, נ"ח ע"ב. ועיין מ"ש בתס"ר ח"ד, מבוא עמ' י"ח בהערה) שמברכין על מים אחרונים. וכנראה לא חדש את הדברים אלא שכך נהגו באיטליה הדרומית. וגם אנשי קירואן (עיין אוה"ג ברכות עמ' 128 הנ"ל) ששאלו מרב שרירא למה אין מברכין על מים אחרונים הוא מפני שהגיעו אליהם ההלכות הבבליות, אבל אפשר שלפי מנהגם העתיק היו מברכין.
<small>27.</small> <b>מפסיק וכו'. </b>בירושלמי: אלא שבראשונים נוטל ומפסיק ובשניים נוטל ואינו מפסיק.<sup class="footnote-marker">28</sup><i class="footnote">בס' האשכול ח"א, הוצ' אויערבך, עמ' 34: "והא דאמר בתוספתא מים הראשונים מפסיק, אחרונים אינו מפסיק, לאו למימרא דשרי להפסיק בין נטילה לברכת המוציא, אלא כדאי' בירושלמי וכו' ". ואין לסמוך על פיסקא זו, ובהוצ' אלבק ליתא.</i> מה הוא נוטל ומפסיק? ר' יעקב בר אחא אמר נוטל ושונה וכו'. וכבר הוכיחו הראשונים מן המשנה והתוספתא שבנטילת ידים היו נוטלים ושונים, כדי שיטהרו המים השניים את הראשונים (עיין רש"י סוטה ד' ב' ומ"ש בתס"ר ח"ד עמ' 141 ואילך, שם עמ' 151) ובארו גם את הירושלמי (עיין אהצו"י ברכות עמ' 184 ומ"ש בתס"ר הנ"ל) בשיטה זו. והיינו "השניים מטהרין את המים שעל היד, כלומר מדיחין המים המטושטשות ע"י הלכלוך מעל היד, ומפני זה צריך <b>שיפסיק</b> במים הראשונים, שאם יתן כל הרביעית בפעם אחת יהיו מעוררין את הלכלוך שעליהן" (ראב"ד, תמים דעים, סי' ס"ז). והנה ברור מן הירושלמי שבמים ראשונים מחוייב להפסיק (אם לא שפך יותר מרביעית בב"א) ולשנות, וכן מוכח מלשון הברייתא עצמה: <b>אלא</b> שבראשונים וכו', שמשמעה שאעפ"י שמים ראשונים רשות, מ"מ יש בהם חומרא שאיננה במים שניים.<br>ולפ"ז אין להשלים את דברי הברייתא שלפנינו עם הירושלמי, שהרי כאן מפורש בכל הנוסחאות: אם רצה להפסיק וכו', כלומר שהכל תלוי ברצונו. ברם פירוש הירושלמי "נוטל ושונה" מגלה על לשון התוספתא "אם רצה להפסיק". ואנו רואים שבירושלמי פירשו "מפסיק", מפסיק בתוך הנטילה<sup class="footnote-marker">29</sup><i class="footnote">עיין בס' המנהגות, הוצ' הר"ש אסף, ספרן של ראשונים, עמ' 163.</i> (בין נטילה לנטילה) ולא בין נטילה לברכה.<sup class="footnote-marker">30</sup><i class="footnote">עיין מ"ש לעיל ה"ו בשיטת הירושלמי בזה, ועיין להלן הכ"ו.</i> ושמא הכוונה שבראשונים אם רצה להפסיק בקידוש מפסיק, כלומר, שנוטל בפעם הראשונה לקידוש על היין מחמת נקיות, ומקדש, ואח"כ נוטל שניה כדי לסמוך נטילת ידים לסעודה.<sup class="footnote-marker">31</sup><i class="footnote">עיין בפיסקי ר' ישעי' דטראני רפ"ח שכתב: ואם היו ידיו מלוכלכות וכו' נוטל ידיו פעם אחת להסיר לכלוך ידיו ומקדש ונוטל ידיו פעמים ובוצע ואוכל וכו'. ועיין גם במחז"ו, עמ' 273. וזהו דווקא אם לא שמר את ידיו, אבל אם שמר את ידיו, סגי בנטילה אחת אח"כ (עיין מאירי מ"ג ב', 148 רע"א), כלומר, נוטל, מפסיק בקידוש, ושונה את הנטילה.</i> אבל במים האחרונים, שהלכה היא שמכבדין את הבית, ואח"כ נוטלין (עיין בבלי נ"ב ב'), אסור לו להפסיק בין נטילה לנטילה (אם רוצה לצאת ידי ב"ש וב"ה במשנתנו פ"ח) בכיבוד הבית, מפני שבנטילה ראשונה יש חשש לאיבוד אוכלין. ונמצא שההפסקות כאן מכוונות לפ"ח מ"ב<sup class="footnote-marker">32</sup><i class="footnote">עיין בפי' ר' ישעיה הנ"ל.</i> ומ"ד (או מ"ב ומ"ג לפי סדר הירושלמי).

Halakhah 14

<small>28.</small> <b>המזון וכו'. </b>כ"ה בכל הנוסחאות, וכן מעתיק מכאן במאירי כ', ב' (67 ע"ב). וכן, כנראה, היתה הגירסא לפני הראשונים שנציין להלן בהי"ז. ובס' תוספות ירושלים לרי"א איסערלין (או"ח סי' קצ"ט) משער שהברייתא שלנו היא הברייתא שבבבלי ערכין ד', א', והוא מגיה על פיה הנוסח כאן: בברכת הזימון. וכן הגיה כאן באו"ש פ"ה מה' ברכות ה"ז, ע"פ דברי הר"מ שם, אבל קשה להגיה נגד כל הנוסחאות והראשונים.<sup class="footnote-marker">33</sup><i class="footnote">להלן שו' 34 נוכיח שאין הכרח מתוך הברייתא שמדברים בברכת הזימון. והרי בתוספ' ירושלים סמך בעיקר על הגירסא המשובשת להלן רהי"ז.</i><br>ועיין בה"ד שהשתדל למצוא טעם לכל המנויים כאן, ולמה היינו יכולים לטעות ולחשוב שהם פטורים מברכת המזון. וכל המנויים כאן נמנו גם להלן במקומות המקבילים. ובה"ג (ד"ב עמ' 147) מנה (מתוספתא ר"ה) את עשרת היוחסין שבמשנת קידושין, כלומר הוציא סריסים פצוע דכה וכרות שפכה. והכניס שתוקי ואסופי במקומם.
<b>גרים. </b>עיין ב"ב פ"א א' תוד"ה למעוטי, ובטאו"ח ס' קצ"ט, בב"ה ובברכי יוסף שם. ולהלן כתוב מפורש: ומוציאין את הרבים, עיין מ"ש להלן בסמוך. 
<small>30.</small> <b>ואין מוציאין וכו'. </b>וכ"ה בכי"ע ובמאירי הנ"ל, ועיין מ"ש לעיל בסמוך ד"ה גרים. וט"ס ברורה היא, והנכון הוא בד: <b>ומוציאין</b> וכו'. ועיין בח"ד לעיל ובכנה"ג בהגהות ב"י או"ח סי' קפ"ו. וכתב שם במאירי: וודאי יש בה דברים שאי אפשר ליישבן, ונראה שאין לסמוך עליה ברוב עניינים שבה. ועיין להלן. 
<small>31.</small> <b>את הרבים וכו'. </b>וה"ה יחידים, עיין מ"ש להלן. 

Halakhah 15

<small>32.</small> <b>ואינו מוציא וכו'. </b>וכ"ה בכל המקבילות שבתוספתא שהזכרנו לעיל, וגירסת כי"ע היא ט"ס ברורה. ובר"מ (פ"ה ברכות ה"ז): אנדרוגינוס <b>מזמן</b> למינו ואינו <b>מזמן</b> לא לנשים ולא לאנשים. וכבר הבאנו לעיל בשם האו"ש ששער שהר"מ גרס לעיל כמו בערכין הנ"ל: הכל חייבין בברכת <b>הזימון</b> וכו', ולפיכך פסק שאנדרוגינוס אינו מזמן וכו'. אבל הלכה זו מפורשת בירושלמי יבמות (ספ"ה, ט' ע"ד) לשיטת ר"א אם אנדרוגינוס הוא זכר וודאי: מזמנין עליו כזכר. ומכאן שאם הוא ספק, אין מזמנין עליו לא כזכר ולא כנקיבה (עיין מ"ש להלן בכורים פ"ב ה"ז, ד"ה ואין נערך). והלכה זו אמיתית אפילו לשיטת התוספות (יבמות פ"ג א' ד"ה בריה) שבין לת"ק ובין לר' יוסי אנדרוגינוס הוא ספק זכר ספק נקיבה (אלא שהם כולם שוים, כלומר או כולם זכרים או כולם נקיבות, אבל אינם <b>מין</b> בפני עצמם), ולפיכך אינו מזמן לא לזכרים ולא לנקיבות.<br>ברם לפי הגירסא שלפנינו בתוספתא (והיא, כנראה, הנכונה, עיין מ"ש לעיל) הרי הפירוש כאן שאין אנדרוגינוס מוציא בברכת המזון אפילו נשים, וקשה ליישבה לשיטת התוספות הנ"ל. אבל שיטת הרמב"ן בדברי ר' יוסי (עיין בקונטרס אחרון שלו ליבמות פ"ג א' ובה' בכורות שלו ספ"ו, ומ"ש במהרי"ט אלגזי שם) היא שאנדרוגינוס אינו לא זכר ולא נקיבה, ושיטת הר"ש (סוף בכורים) שהוא ספק זכר, ספק נקיבה, ספק בריה בפני עצמו, וממילא אינו מברך לא לאנשים ולא לנשים. ועיין ר"מ פ"ב מה' שופר ה"ב ובהשגות ובמ"מ שם.<br>וע"פ דברינו הנ"ל נבין את דברי ר' משולם<sup class="footnote-marker">34</sup><i class="footnote">נדפס בש"ס הוצ' ראם ע"ש "תוספ' לחד מן קמאי". וכבר הוכיח הר"י לובעצקי בבדקי בתים שהם לר' משולם בעל ספר ההשלמה.</i> ליבמות פ"א ב' שהביא מתוספתא בכורים (פ"ב): ואינו מברך לא לאנשים ולא לנשים,<sup class="footnote-marker">35</sup><i class="footnote">והביאו הר"י אברמסקי בחזון יחזקאל כאן, אלא שפירש אין מברכין - אין מזמנין.</i> וכתב שם שהלכה זו לא נתבררה לא לו, ולא להר"א אב"ד.<sup class="footnote-marker">36</sup><i class="footnote">כצ"ל שם במקום "הראב"ד", כפי שתיקן לנכון הר"ח אלבק בהערות למאירי יבמות עמ' 306, הערה ש"כ, עיי"ש.</i> ולבסוף הסיק: ולדידי נמי משמע אין מברך לאנשים ולא לנשים משום דבריה בפני עצמה היא. וברור שרבותינו התקשו בברייתא ההיא, למה אינו מברך לנקיבות, והרי הת"ק שם סובר שאנדרוגינוס הוא ספק זכר ספק נקיבה (ואינו בריה בפני עצמה), וא"כ למה לא יוציא את הנשים בברכת המזון. אבל ר' משולם הסיק שלמ"ד אנדרוגינוס היא בריה בפני עצמה ניחא. ובזה ניחא גם התוספתא שלפנינו, והיא נשנית בשיטת ר' יוסי, וכשיטת הרמב"ן והר"ש הנ"ל.
<b>טומטום וכו'. </b>במאירי הנ"ל בטעות: טומטום ואנדרוגינוס מוציא את מינו ולא את שאינו מינו. 

Halakhah 16

<small>33.</small> <b>מי שחציו וכו'. </b>הברייתא שבבבלי (ר"ה כ"ט סע"א) שחציו עבד וחציו בן חורין אף לעצמו אינו מוציא (בתקיעת שופר), וכן בה"ג ד"ב עמ' 196 (לעניין מגילה) לא נזכרה כלל בתוספתא. ועיין מ"ש הרדב"ז בשו"ת שלו ח"ב, ד"ו, סי' תת"ח. וכבר האריכו האחרונים בבאורה, אבל מדברי בה"ג הנ"ל אנו רואים שגם לעניין מגילה הדין כן. 

Halakhah 17

<small>34.</small> <b>פטורין ואין מוציאין וכו'. </b>וכ"ה גם בד. אבל במאירי ברכות הנ"ל מעתיק מכאן: <b>חייבי' ואין</b> מוציאין וכו'. ברם אין ספק שזהו "תיקון חכמים", שכן כותב רבינו במגילה (ה' ע"ב מן הספר) על התוספתא מגילה: ומה שאמרו בברייתא נשים ועבדים וקטנים פטורים ואין מוציאין את הרבים ידי חובתן נראה להם ששיבוש נפל בברייתא ע"י סופרים, שאם פטורין מה הוצרך לומר שאין מוציאין, אלא כך הוא הוא הענין <b>חייבין</b> ואין מוציאין, ועיין מ"ש בתס"ר ח"א עמ' 231 ואילך.<br>וקרוב בעיני שהגירסא הנכונה היא בכי"ע: נשים ועבדים וקטנים <b>אין</b> מוציאין וכו'. וכ"ה גם בראבי"ה ח"א עמ' 37, וכן היתה הגירסא לפני התוספ' ותוספ' הרא"ש סוכה ל"ח א' עיי"ש. ומסתבר שאין כאן תיקון מגיה, שהמגיהים היו מתקנים ע"פ המשנה (פ"ג מ"ג): חייבים, ולא היו מוחקים לגמרי את המלה "פטורין". וכנראה שכל הבבות הנ"ל לא באו לכאן אלא מפני ברייתא זו, שהיא נשנית כהוספה לפ"ז מ"ב: נשים ועבדים וקטנים אין מזמנין עליהם. והנה במשנתנו (פ"ג מ"ג) נשנה בפירוש שנשים עבדים וקטנים חייבים בברה"מ, (ועיין גם במס' סופרים פי"ה ה"ה, הוצ' היגר עמ' 316) ובירושלמי שם משמע שנשים חייבות מדאורייתא, ובבבלי (כ' ב') נסתפקו בדבר עיי"ש. אבל מסקנת רוב הפוסקים שגם שיטת הבבלי היא שנשים חייבות בברה"מ מדאורייתא, ולכה"פ מידי ספק דאורייתא לא יצאו, עיין מ"ש בבאורי לה' הירושלמי להר"מ עמ' ל' אות ק'. ולפ"ז הוסיפה התוספתא כאן שנשים ועבדים אעפ"י שהם חייבים בברה"מ אין מוציאין את <b>הרבים</b>, ולאו דווקא בברכת הזימון,<sup class="footnote-marker">37</sup><i class="footnote">עיין בתוספ' ערכין ג' א' ד"ה מזמנות. ובאו"ש פ"ה מה' ברכות ה"ז נדחק ליישב את הגירסא המשובשת שבדפוסים.</i> אלא אפי' בברכת המזון, מפני שזילא בה מילתא שאשה ועבד יוציאו את הרבים. ובשעה שמברכים בזימון (שהם רבים. ועיין גם בירושלמי פ"ז ה"א, י"א ע"ב: לא למדו ברכת התורה מברכת הזימון אלא לרבים), אין האשה מוציאה את הרבים לא בברכת הזימון ולא בברה"מ, וכבאור התוספות בסוכה ל"ח סע"א, עיי"ש. ואע"ג שבבבלי כאן (כ' ב') שאלו: נשים בברה"מ דאוריתא או דרבנן למאי נפקא מינה לאפוקי <b>רבים</b> ידי חובתן וכו', אין המלה "רבים" בדקדוק מוחלט אלא באשגרה מכמה מקומות אחרים (עיין במלא"ש ר"ה ספ"ג). אבל בתוספתא כאן היא בדקדוק גמור ו"רבים" דווקא. ועיין אוה"ג 1, סוף עמ' 49. ועיין להלן.
<small>35.</small> <b>לאביו. </b>כבר שאלו ע"ז בירושלמי: ניחא אשה מברכת לבעלה, ועבד מברך לרבו, קטן לאביו? לא כן א"ר אחא וכו' כל שאמרו בקטן כדי לחנכו. תיפתר בעונה אחריהן אמן (בירוש' ר"ה חסרה המלה אמן, וכן לא גרסוה כמה מן הראשונים, עיין אהצו"י כאן עמ' 80. ועיין מאירי כאן כ' ע"ב, 87 ע"ב, שיישב גם את הגירסא שלפנינו). ועיין בבלי כ' ב', ומ"ש בפירושי לה' הירושלמי עמ' ל' אות ק'. 

Halakhah 18

<small>36.</small> <b>קטן וכו'. </b>רוב המפרשים הגיהו ע"פ הבבלי מ"ז סע"ב: קטן שהביא שתי שערות מזמנין עליו, ושלא הביא שתי שערות אין מזמנין עליו, ואין מדקדקין בקטן וכו'. אבל ברור שאין להגיה נגד שלש נוסחאות של התוספתא, וכבר ציין בח"ד למאמר רב אסי בבבלי: קטן המוטל בעריסה מזמנין עליו. והא תנן נשים ועבדים וקטנים אין מזמנין עליהם? הוא דאמר כר' יהושע בן לוי, דאמר ריב"ל אעפ"י שאמרו קטן (המוטל בעריסה)<sup class="footnote-marker">38</sup><i class="footnote">כנראה ששתי המלים שהקפנו הן באשגרה מלעיל, ואינן בגוף כי"מ, ובפיסקי רי"ד, עיין דק"ס שם עמ' 252. ואינן גם בלקוטות הרמב"ן, מ"ח סע"א.</i> אין מזמנין עליו, אבל עושין אותו סניף לעשרה. ופי' רש"י: וכי אמר רב אסי נמי לעשרה קאמר. וכן כנראה היא גם מסקנת הירושלמי (פ"ז ה"ב י"א ע"ב). ברם בב"ר (פצ"א, ג', עמ' 1113 מסיק): הדא את אמר עושין אותו סניף בברכת המזון (בג', עיי"ש), אבל לקריית שמע ולתפילה אין עושין אותו סניף עד שיביא ב' שערות. עיין להלן.<br>והנה לעיל (פ"ב הט"ז) שנינו: קטן שיכול לאכול כזית דגן (גם שם חסרה המלה דגן בד וכי"ע) פורשין מצואתו וכו'. ועיין ירושלמי פ"ג ה"ה, ו' ע"ד, ובבלי סוכה מ"ב ב', ובפירושים להר"ל גינצבורג ח"ב עמ' 290 [ועיין גם בתוספתא עירובין פ״ה הכ״א.]. וכבר באר לנכון בחידושי אגדות למהרש"א סנהדרין, ע' ב', שלפיכך תלו הלכה זו בבבלי [ובירושלמי] ביצר הרע ובדעת הילד, מפני שאמרו (בבלי סנהדרין שם, וברכות מ' א'): שאין התינוק יודע לקרות אבא ואמא עד שיטעום טעם דגן. וא"כ עלינו להניח שכל זמן שהתינוק אינו אוכל כזית דגן, אין בו דעת. ולפיכך אמרו בב"ר (פט"ו, ז', עמ' 139): "כד לא הוי בבר נשא דיעה אינון אמרין לא אכל ההוא גברא פיתא דחיטין מן יומוי", כלומר, הוא כתינוק שעדיין אין בו דיעה. ומכיוון שאנו עסוקים בברכת המזון, לפיכך נתנה התוספתא סימן במזון הילד. וכן בחגיגה פ"א מ"א נתנו סימן לקטן לעניין ראיה: איזהו קטן כל שאינו יכול לרכוב וכו', ועיין ירושלמי שם. וכן אמרו בתוספתא חגיגה פ"א ה"ב (בבלי סוכה מ"ב ב'): יכול לאכול כזית דגן מרחיקין מצואתו וכו', כזית צלי (עיין בתוספ' סוכה שם ד"ה יכול) שוחטין עליו את הפסח. אבל בספרי זוטא שלה עמ' 288: כל <b>שיודע להכיר לאביו</b> שוחטין עליו את הפסח, וכל שהוא אוכל כזית דגן פורשין מצואתו וכו'. הרי לך גם כאן שיודע לאכול כזית צלי, מקביל להכרת אביו.<br>ולעצם העניין אנו יודעים מן המקורות שהיו נוהגים לגמול את הילד בהיותו בן שנתים, אבל התירו להניק אותו עד חמש שנים (תוספתא נדה פ"ב ה"ג ובמקבילות בירושלמי ובבבלי. ועיין מ"ש בתס"ר ח"ג עמ' 258 - 259). ובאיכ"ר פ"א, הוצ' בובר מ"ג ע"א: והניקתהו חלב וכו' בן שש וכו'. ועיין בהערה תכ"ג שם. ולמעשה, מותר לנו להניח שהאכילו אותו <b>חליבה</b> (כלומר, פת אפויה שהחזירוה לסולתה, עיין לעיל עמ' 23 שו' 51) עד ג' שנים. ורק אח"כ היו מאכילים אותו דגן ממש, והיה יכול לאכול כזית דגן בכדי אכילת פרס של גדול. וברד"ק בראשית (כ"א, ח') מביא: <b>וארז"ל</b> בן שלש שנים לאותיות (ועיין בהערה שם). ובתנחומא קדושים (סי' י"ד, ואני מעתיק מהוצ' בובר): מדבר בתינוק. שלש שנים יהיה לכם ערלים שאין יכול לא להשיח ולא לדבר, ובשנה הרביעית יהיה כל פריו [קודש], שאביו מקדישו לתורה, הילולים לה', משעה שמהלל להקב"ה וכו'. הרי לך שתינוק שמלאו לו ג' שנים וגומר את שנתו הרביעית כבר יכול להלל להקב"ה.<br>והוא מתאים למסקנת הירושלמי (פ"ז ה"ב י' ע"ב): מאימתי עושין אותו סניף (כלומר לעשרה) וכו', חד אמר כדי שיהא יודע טיב ברכה, וחד אמר שיהא יודע למי מברך. ובבבלי מ"ח רע"א: ולית הלכתא ככל הני שמעתתא אלא כי הא דאמר רב נחמן קטן היודע למי מברכין מזמנין עליו וכו'. ופירשו הגאונים<sup class="footnote-marker">39</sup><i class="footnote">עיין אוה"ג כאן, הפירושים עמ' 81. ועיין גם בהלכות פסוקות הוצ' ששון, עמ' קנ"ד, ובס' והזהיר בחקותי, ק"כ ע"א, ובהערות שם.</i> שרב נחמן מחמיר ופוסק שאף קטן פורח אין מזמנין עליו אלא דווקא אם יודע למי מברכין. אבל יש שפירשו (עיין אוה"ג כאן, עמ' 82) שלרב נחמן מזמנין על קטן כבן תשע, כבן עשר (עיין ברי"ף). ובר"מ (פ"ה ברכות ה"ז) פסק: קטן היודע למי מברכין מזמנין עליו, ואעפ"י שהוא כבן שבע או בן ח' ומצטרף בין למנין שלש ובין למנין י' לזמן עליו. ובשו"ת הריב"ש, סי' תנ"א, מתיר עד בן שש (עיין בבלי גיטין נ"ט א'), אבל לא פחות.<br>ברם התוספתא שלנו הפליגה יותר, ושנתה שאם קטן יכול לאכול כזית (כלומר כזית דגן, בכדי אכילת פרס של גדול, כפירוש רב חסדא בסוכה מ"ב ב') מזמנין עליו אפילו אם אכל כזית של <b>חליבה</b> (עיין לעיל), או אכל כזית דגן ביותר מכדי אכילת פרס של גדול, והיינו תינוק כבן ארבע,<sup class="footnote-marker">40</sup><i class="footnote">על חינוך תינוקות פחותים מבני ד', עיין מס' סופרים פי"ח ה"ז, הוצ' היגער עמ' 318 (כגירסת כל כתה"י, ולא כמו שהדפיס שם בפנים), ובמלשינותא דהמן בתרגום שני הוצ' קסל עמ' 46, ומ"ש בקרית שט"ו, עמ' 57.</i> אבל אם אינו יכול לאכול כזית דגן אין מזמנין עליו, אפילו אכל כזית חליבה, או כזית דגן ביותר מכדי אכילת פרס של גדול.<sup class="footnote-marker">41</sup><i class="footnote">אין כאן עניין למחלוקת האחרונים אם צריך לברך ברה"מ באכל כזית יותר מכדי אכילת פרס (עיין או"ח סי' ר"י ס"ק א' ובמגן אברהם שם), שהרי אם אכל כזית דגן והפסיק באמצע בירקות, ובין כולם שהה יותר מכדי אכילת פרס, מברך ברה"מ לכולי עלמא, וקטן שאינו יכול לאכול כזית דגן בכדי אכילת פרס של גדול, אין מזמנין עליו, אפילו בכהאי גוונא. ועיין בהגהות הרש"ש מ"ז ב' ד"ה והשמש שאכל פחות מכזית; שם מ"ה רע"א.</i>
<small>37.</small> <b>בקטן. </b>וכ"ה בירושלמי פ"ז רה"ב, י"א ע"ב<sup class="footnote-marker">42</sup><i class="footnote">ושם: אין (בלי וא"ו) מדקדקין וכו', כגי' ד וכי"ע. וכ"ה בב"ר.</i> ובבבלי. אבל בירושלמי שם רה"ג: ולא כן תני אין מדקדקין <b>בדבר</b> בין שאמר נברך וכו'. ולפי גירסא זו הכל מוסב למטה. ברם אין לגירסא זו שום יסוד, כי בשרי"ר (עמ' 295) ובכי"ר גם שם הגירסא: אין מדקדקין <b>בקטן</b>, והירושלמי התחיל מריש ההלכה, אעפ"י שאיננה שייכת לעניין, עיין מ"ש בתס"ר ח"א עמ' 24.<br>ואשר לפירושה, הרי הלכה זו אינה תלויה בשלפניה, (עיין לעיל הע' 42) והתוספתא קבעה כאן כלל, שאף בק"ש ובתפילה שאין מצרפין קטן למניין (עיין מ"ש לעיל בשם הב"ר), אין מדקדקין בו, וכל שנראה שהגיע לכלל שנותיו אין בודקין אותו לראות אם הביא שתי שערות. וכן מפורש במס' סופרים (ספט"ז, הוצ' היגר עמ' 295): ואין קטן עולה מן המניין לברכו, קדיש, וקריאת התורה עד שיהא בן שלש עשרה שנה. <b>ואינן נבדקין באילו</b>.
<small>38.</small> <b>ברוך. </b>בכי"ע: בין שאומ' ברוך <b>הוא</b>. וכן בירושלמי (בכי"ר): בין שאמ' נברך, בין שאמ' ברוך הוא. וכן במשנה (פ"ז מ"ד בהוצ' לו): בשלשה אומרין נברך, בשלשה והוא אומ' ברוך הוא וכו', בעשרה והוא אומר ברוך הוא וכו', במאה והוא אומר ברוך הוא.<sup class="footnote-marker">43</sup><i class="footnote">וכ"ה גם בכי"פ ובכמה כתי"י של פיה"מ להר"מ, אבל שם מקוצר: או', אומ'. ואפשר שצ"ל: אומרין, עיין במלא"ש ובפיה"מ להר"מ. ועיין היטב בטאו"ח סי' קצ"ב ובב"י שם.</i> אבל אין לפרש ע"פ גירסא זו את סוגיית הירושלמי שם ואת הבבלי (נ' א'). ולפיכך נראה שהעיקר כמסורת האמוראים, וכגי' ד כאן, וכגירסתנו במשנה שם: ברכו. וכן מעתיק הבבלי נ' א' ובירושלמי בהוצ' שלנו, ובשרי"ר עמ' 295 שו' 13 (ושם: שו=שהו=שהוא). 
<b>הנקדנין וכו'. </b>בירושלמי הנ"ל: ובירך ואמר נברך ולא אמר ברכו. א"ל ר' חייא בר בא ולמה לא אמרת ברכו? א"ל ולא כן תני וכו' בין שאמר ברכו אין תופסין אותו על כך, והנוקדנין תופסין אותו על כך. ובאיש לר' זעירא בגין דצווח ר' יעקב בר אחא לר' חייא בר בא נוקדנא. הרי ברור מכאן (כפי שהעיר במה"פ) שהנוקדנים תופסים למי שאמר נברך, וזהו לא כפירש"י נ' א'. ועיין בהגהות הרש"ש נ' רע"א. ועיין עה"ש ערך נוקדן. 

Halakhah 19

<small>39.</small> <b>בעשרים וכו'. </b>בכי"ו ט"ס ברורה, וצ"ל: בעשרים, כגי' ד וכי"ע. וכן מעתיק מכאן בשבה"ל השלם סי' קנ"ב, עמ' 118. ובמשנתנו: ועשרה אין נחלקין עד שיהיו עשרים. 
<b>אחר שיפטור וכו'. </b>צ"ל אחד (כשאר הנוסחאות) וכו'. ובכי"ע ובשבה"ל הנ"ל: שהפטיר את עצמו מן הזימון. ועיין במה"פ כאן פ"ז ה"ג ד"ה בין, ולא העיר כלום על גירסת התוספתא בכת"י שלו. ובב"י טאו"ח סי' קצ"ג פירש שאם קדם אחד מהם וזימן בג', או כבר ברך (כגי' כי"ע ושבה"ל), אינן נחלקין שוב, שהרי אין לצרף אותו לחבורה האחרת. ועיין מ"ש להלן בשם שבה"ל. 

Halakhah 20

<small>40.</small> <b>וטובל וכו'. </b>בשבה"ל הנ"ל: וטיבל עמהן וכו'. ובירושלמי (לפי גנז"ש ח"א עמ' 433): עלה והיסב וטיבל וכו'. וכ"ה בב"ר. ובהלכות על סדר הפרשיות (פרקוי בן באבוי, סה"י לכבוד ר"ד הופמן, עמ' 265): חבורה שהיו מסובין ואוכלין, והיה אחד מהן מבקש לצאת לדרך עד איכן מזמנין? כך שנו חכ' ר' שמע' או' הרי שעלה והיסב עמהן אפילו לא טבל עמהן ול[א] שתה עמהן אלא כוס אחד מזמנין עליו (ועיין במבוא שם עמ' 262). ועיין בבבלי כאן מ"ח סע"א.<br>ובשבה"ל הנ"ל: בתוספתא משמע שאפי' לא אכל כזית דגן מזמנין עליו בעשרה דקתני התם בעשרים נחלקין וכו'. הרי לך שפירש שדברי רשב"ג דבוקים להלכה שלעיל, ובחבורה של עשרה אנן קיימין. ושמא פירש גם ברישא "שהפטיר את עצמו מן הזימון", כלומר שלא אכל כזית דגן, ואינו מצטרף לזימון, ורשב"ג חולק על הת"ק (אבל הלכה כרשב"ג, כפי שמוכח מן הבבלי מ"ח א'). ועיין מ"ש להלן.
<b>שלא אכל וכו'. </b>בשבה"ל הנ"ל: אע"פ שלא אכל עמהן כזית דגן הרי אלו מזמנין, ושמא יש לדחות דבין הטיבול ובין הדגן היה כזית וכו', עיי"ש. ובב"ר: אעפ"י שלא אכל מן הדגן כזית וכו'. ועיין בטאו"ח סי' קצ"ז ובמפרשים שם, ובבאור הגר"א באו"ח שם ס"ק ג'. 
<small>41.</small> <b>מזמנין עליו. </b>בנוסח הרש"ס של הירושלמי מסיים: דברי רשב"ג, והוא תיקון ע"פ הבבלי. ובכל נוסחאות הירושלמי חסרות המלים "דברי רשב"ג", אלא שאף בירושלמי ידעו שזו היא משנת רשב"ג, כפי שמוכח מן הסוגיא שם. ובב"ר מפורש כגירסת התוספתא. 

Halakhah 21

<b>גוי וכו'. </b>עיין בשנו"ס. ובתוספ' ר' יהודה נ"ג ב' (מ"א ע"ג): בתוספתא גרסינן עונין אמן אחר נכרי המברך, ואין עונין אחר כותי המברך וכו', עיי"ש שמעיר לתוספתא לעיל ספ"ג. ועיין גם בתוספ' הרא"ש שם (ל"ה ע"א). ובפי' ר' אליהו מלונדריש (כת"י הספריה בירושלים, 98 ע"ב): ובתוספת' קאמ' עונין אמן אחר גוי שבירך השם (כגי' כי"ע). ובירושלמי ספ"ח:<sup class="footnote-marker">44</sup><i class="footnote">כי"ר, קטע מן הגניזה בתרביץ ש"ג, עמ' 239, ק"א בשרי"ר, עמ' 323, בית נכות ההלכות ח"א, עמ' 57, מקבילות בירושלמי סוכה ומגילה. וכ"ה בהוס' שבדפוסים בב"ר סוף פס"ו.</i> תני גוי שבירך את השם עונין אחריו אמן, בשם אין עונין אחריו אמן. והנה הרישא של הברייתא לפי גי' כי"ע מקויימת ע"י ר' אליהו מלונדריש וע"י הירושלמי הנ"ל. וגי' הסיפא לפי כי"ע מקויימת ע"י ד, תוספ' ר"י ותוספ' הרא"ש הנ"ל. ובטאו"ח סי' רט"ו: וגוי עונין אחריו אעפ"י שלא שמע כל הברכה, והכי איתא בירושלמי גוי שברך השם עונין אחריו אמן, כותי אין עונין אחריו.<br>ולפיכך נראה קצת שגי' כי"ע נכונה, ופירושה שגוי שאינו מצווה לא על הברכות ולא על הזכרת שם שמים לבטלה, עונין אמן על כל ברכותיו, ובין ששינה ובין שלא שינה ממטבע של ברכות הרי הוא מברך <b>את</b> השם, ועונין אמן על ברכותיו. אבל כותי שהוא מצווה על הברכות ועל הזכרת שם שמים לבטלה, הרי ברכותיו הן ברכה בשם (ופשיטא שאם הוא מברך את השם שלא לצורך שאין עונין אמן אחריו), ואם שינה ממטבע של ברכות אין עונין אחריו אמן, ולפיכך צריך לשמוע ממנו את כל הברכה, מפני שאנו חוששים שמא שנה ממטבע הברכות, עיין לעיל ספ"ג, ומש"ש. ובדרך זו צריך לפרש גם את הירושלמי, אלא שהירושלמי סובר שאפילו גוי שברך ברכה שטבעו חכמים בשם אין עונין אחריו אמן (עד שישמע כל הברכה. ואעפ"י שבירושלמי חסר הסיום: עד שישמע וכו', זהו מפני שהוא מוסב על המשנה ספ"ה ושם מפורש סיום זה בכותי, וקצר הירושלמי כדרכו, מפני שסמך על משנתנו. ועיין בתלמידי ר"י פ"ח סי' קצ"ט), ודינו ככותי לעניין זה, אבל אם ברך את השם, בלי שום קשר עם ברכה ע"פ תקנת חז"ל, עונין אחריו אמן, שהרי אינו מצווה על הזכרת ש"ש לבטלה, ואין כאן גזירה אטו כותים ומינים.<br>ואפשר שגם בכי"ו צריך להפך את הגירסא: גוי המברך את השם עונין וכו' בשם אין עונין וכו' וזו היא מסורת הירושלמי. ומכל המקורות כאן נראה שעונין אמן אחר גוי המברך בשם אם שמע את כל הברכה. ובפי' תלמידי ר"י על הרי"ף פ"ח סי' קצ"ט הביאו בשם י"א שאין עונין אמן אחר גוי המברך אפילו שמע כל הברכה. ועיין להלן שם מ"ש בשם רבינו יונה, ומשמע מלשונו שם שחסרה לפניו ברייתא זו בירושלמי. ועיין ר"מ פ"א מה' ברכות הי"ג ומ"ש בטאו"ח סוף סי' רט"ו, ובבאורי הגר"א או"ח שם אות ה'.

Halakhah 22

<small>42.</small> <b>היה מקריב וכו'. </b>בד חסרה בבא זו, ובכי"ע הסדר הוא: היה מקריב זבחים בירושלם וכו', ואח"כ: היה מקריב מנחות וכו'. וכן היה הסדר לפני הר"מ בשו"ת שלו הוצ' פריימן סי' י"א עמ' 12 (בד' ליפסיאה סי' נ"ז, ובפאר הדור סי' מ"ט הנוסח משובש), וכן, כנראה, היה הסדר לפני הרמב"ן, עיין להלן הע' 46. ובבא זו נשנתה גם בבבלי. ועיין בהגהות יעב"ץ למנחות ע"ה ב' שתמה למה הזכירו כאן את ירושלים. ובצל"ח ברכות פירש שהברייתא באה להוציא במה קטנה שזר מקריב בה בכל זמן שירצה (וכר"מ שסובר שיש מנחה בבמה, עיין במשנה סוף זבחים ובגמרא שם ובתוספתא להלן מנחות פ"ז הט"ו), או אפילו במשכן שילה וכו', לפני שנחלקו הכהנים למשמרות שאינו מברך שהחיינו, עיין להלן. 
<small>43.</small> <b>שהגיענו וכו'. </b>ברש"י ברכות פירש: <b>היה</b>. ישראל עומד. <b>ומקריב מנחות</b>. ונתנה לכהן להקריבה. אומר ברוך שהחיינו. אם לא הביא מנחות זה ימים רבים. ובמנחות פי' (בנוסח שנדפס בהוצ' ראם מכ"י): היה עומד כהן שלא הביא מנחה בשנה זו. לישנא אחרינא ישראל שלא הביא מנחה מימיו. ובנוסח הדפוס שם: היה עומד וכו'. כגון שלא הקריב כהן זה עדיין מנחה מימיו. או שהקריב מנחה חדשה, כגון מנחת העומר, אומר כהן שהחיינו. ועיין בתוספ' ברכות ומנחות ובתוספ' ר"י ועוד, שפירשו שהכהן צ"ל שהחיינו מפני שהמשמרות לא היו מתחדשות יותר מפעמים בשנה, ולפיכך הוי ליה כזמן קבוע ומברך שהחיינו.<br>אבל בשו"ת הר"מ הנ"ל: מצוה שאינה תדירה, ואין האדם מתמיד עשייתה בכל עת, ואפי' שלא תהיה מיוחדת בזמן, בזולת זמן אחר, הואיל ואינה תמידית החיוב, תדמה למצוה הבאה מזמן לזמן, ולכן יברך עליה שהחיינו כמו שבארה הברייתא במקריב מנחות וקרבנות (בגוף הברייתא העתיק לעיל שם זבחים ואח"כ מנחות, כגי' כי"ע) וכמו שנתבאר בתלמוד בפדיון הבן וכו'. ועיין לשונו בפי"א מה' ברכות ה"ט. ולפי פירוש זה מברך הכהן שהחיינו אף על מנחה שבאה מן הישן. ובפ"ז מה' תמידין ומוספין הי"ה פסק רבינו: וכל המקריב מנהה מן החדש תחילה מברך שהחיינו. ואפשר שדין זה הוא אפי' בכהן שמתנדב משלו (מלשון הר"מ ברור שלא פירש כרש"י שבמנחת העומר עסקינן, אלא במנחות שבאו מן החדש אחרי העצרת), והוא הרי יכול להקריב בכל שעה שירצה (תמורה פ"ג מ"ד ועוד), ואם מקריב בפעם הראשונה מן החדש מברך שהחיינו אפילו אם מקריב משלו. ובמעשה רוקח שם פירש שדברי הר"מ מוסבים על ישראל עיי"ש. ועיין מ"ש הנצי"ב בהעמק שאלה סוף ברכה, הוצ' ירושלים, של"ח רע"א.
<b>מקריבן וכו'. </b>מקריבן כאן פירושו, כשהוא קומץ, משא"כ "מקריב" ברישא שפירושו כשהוא יוצק ובולל, ומברך שהחיינו על העשייה כשם שמברך שהחיינו על העשייה בסוכה ובלולב, עיין להלן פ"ו ה"י. ואם נפרש את הרישא בישראל, "מקריב" פירושו כשהכהן מקדשן.<sup class="footnote-marker">45</sup><i class="footnote">ועיין בהעמק שאלה, סוף ברכה, שהבאנו לעיל בפנים. ועיין במנחת חינוך סי' קט"ז על יציקה ובלילה אם הן כשירות לכתחילה בזר.</i> וכל בבא זו עד "להקריב מנחות" חסרה בכי"ע ובבבלי. אבל ישנה גם בשו"ת הר"מ הנ"ל. ועיין מ"ש להלן. 
<small>44.</small> <b>קד' במצו' וכו'. </b>וכ"ה בשו"ת הר"מ הנ"ל. וצ"ע למה אינו אומר, אשר קדשנו בקדושתו של אהרן וצונו וכו', עיין בר"מ ריש ה' בכורים וסוף ה' תרומות. 
<b>המוציא וכו'. </b>וכ"ה בכי"ע ובבבלי הנ"ל. ובפני יהושע לברכות פירש שהכוונה היא שאינו מברך אלא המוציא, למעט שהחיינו. ופירוש זה קשה לפי גירסת התוספתא שהכניסה כאן בבא אחרת בין הרישא והסיפא. ובלקוטות הרמב"ן כאן (ל"ט ב'): מברך בורא פרי האדמה <b>ולאכול מרור</b> וכו' וכן באוכל את הפסח ואוכל את הזבח ואוכל מנחות בירושלם,<sup class="footnote-marker">46</sup><i class="footnote">ומכאן משמע שאף לפניו היה הסדר כאן כמו בכי"ע והר"מ.</i> כדקתני בתוס' בפרקין. ומשמע קצת שהיתה לפניו כאן הגירסא: לאכול מנחות. ברם קשה להגיה את כל הנוסחאות, ואפשר שהתוספתא סמכה על הרישא שכבר שנתה ברכת המצות בקרבנות,<sup class="footnote-marker">47</sup><i class="footnote">וכבר ראינו לעיל (שו' 42) שהסדר בכי"ע מקויים גם ע"י הראשונים.</i> וכאן הוסיפה שבמנחות מברך המוציא, ולא בורא מיני מזונות, כפי' הבבלי הנ"ל, עיי"ש. ועיין מ"ש להלן. 
<small>45.</small> <b>שהגיע' וכו'. </b>כנראה שאמרו ברכה זו בשעת שחיטת הקרבן, כלומר בשעת העשייה, עיין מ"ש לעיל ד"ה מקריבן. ועיין ר"מ פי"א מה' ברכות סהי"ב. ומכאן סותרים הראשונים<sup class="footnote-marker">48</sup><i class="footnote">תוספ' ר' יהודה ותוספ' הרא"ש כאן ל"ז ב', ותוספ' מנחות ע"ה ב'.</i> את פירוש ר' שמעי' שבמנחות דווקא מברך שהחיינו. ועיין להלן. 
<b>מקריבן וכו'. </b>כלומר, בשעת קבלת הדם, שמתחיל לקיים את מצות הקרבת הקרבן. ועיין בסה"מ להר"מ עשה ס"ד, הוצ' הגר"ח הילר, עמ' נ"ג ובהערה 7 שם. אבל עיין מ"ש הנצי"ב בהעמק שאלה חיי שרה, הוצ' ירושלים, צ"ח ע"א. 
<small>47.</small> <b>לאכל זבחים. </b>וכ"ה בד. אבל בכי"ע: לאכול את הזבח הזה. ופירושו, שצריך לפרט את שם הזבח, אם שלמים שלמים, ואם מעשר בהמה, מעשר בהמה. ולהלן סוף פסחים: ברכת הזבח וכו' לאכול את הזבח. ואפשר שצריך לפרט את השם, כמו שפירש"י בפסחים קכ"א א' במשנה. והר"מ פסק בפ"א מה' בכורים ה"ב: וכל האוכל מתנה שיש בה קדושה מברך אשר קדשנו בקדושתו של אהרן<sup class="footnote-marker">49</sup><i class="footnote">עיין מ"ש לעיל ריש שו' 44. ומכאן אין קושיא, מפני שלאכל זבחים היא ברכה כוללת, ונוהגת אף בישראל.</i> וצונו לאכול <b>כך וכך</b>.<sup class="footnote-marker">50</sup><i class="footnote">ועיין ר"מ פ"ח מה' חמץ ומצה ה"ז. ואפשר שסתם "הזבח" בלילי פסחים פירושו חגיגה לדעת הר"מ. ועיין מ"ש בח"ד סוף פסחים.</i> ועיין מ"ש להלן בסוף דברינו. ואעפ"י שרש"י בברכות (מ"ח ב') ובפירושו לש"א ט', י"ג (וכן ברד"ק שם) העתיק בברכת שלמים: אשר קב"ו לאכול את הזבח, הרי אפשר שלא העתיק אלא נוסח כללי (מפני שכ"ה במקרא שם: כי הוא יברך הזבח) אבל אין להסיק משם שאין צריך לפרט את שם הזבח.<br>והנה התוספתא לא הזכירה כאן שצריך לברך גם שהכל נהיה בדברו, והטעם הוא משום שהיו רגילים לאכול את הבשר גם בפת, והפת פוטרת אותו מברכה זו, אעפ"י שאכילת הזבח היא מצוה בפני עצמה, וכמו שהסיקו הראשונים<sup class="footnote-marker">51</sup><i class="footnote">עיין בפי' הר"ש מפלייש לפיוט אלקי הרוחות, באו"ז ח"ב סי' רנ"ו, ס' רע"א, בשבה"ל השלם סי' רי"ח ק' ע"א, ובמרדכי סוף סדר של פסח.</i> לעניין ברכת שהכל על הפסח. ואפשר שמטעם זה הזכירה התוספתא המוציא במנחות, מפני ששם צריך לברך גם המוציא על המנחה עצמה וגם לאכול מנחות, אבל בזבח ברכת הפת פוטרת אותו מברכת שהכל. ועיין היטב ברד"ק לשמואל הנ"ל. ובר"מ פט"ו מה' תרומות הכ"ב: כל האוכל תרומה מברך ברכת אותו מאכל, ואח"כ מברך אשר קדשנו בקדושתו של אהרן וצונו לאכול תרומה.

Halakhah 23

<small>48.</small> <b>ישבו לאכל וכו'. </b>בבבלי דייקו מכאן: ישבו אע"פ שלא הסבו וכו', ותירצו עיי"ש. ברם הרי"ף פ"ו סי' קנ"ו (והסכים לו בלקוטות הרמב"ן רפ"ז) פירש את כל העניין בברכת המוציא, אבל לעניין זימון אין צורך בהסבה, ועיין מאירי מ"ב סע"א. ומן התלמוד אין סתירה מפורשת לפירוש זה, עיין ראבי"ה סי' קי"ט ח"א עמ' 102, ובהע' 11 שם.<br>אבל ברור שבירושלמי פירשוה לעניין ברכת הזימון וכפשוטה. ודווקא כשהיו מהלכין בדרך אינם מזמנים, אבל אם ישבו, אעפ"י שכל אחד אוכל משלו <b>בדווקא</b>, מזמנים. שכן הביאו ברייתא זו והוסיפו מיד: ר' ירמיה <b>זמן לחמריה</b> בפונדוק דלוי.<sup class="footnote-marker">52</sup><i class="footnote">כ"ה בכי"ר. ובשרי"ר עמ' 28: זמן לחמרייה ברוך דפונדקה דלוי. ושמא צ"ל שם: בהדין פונדקא וכו'. ועיין מ"ש ע"ז בתרביץ ש"ב עמ' 110.</i> ולפ"ז פירושו שר' ירמיה זימן על החמרים בפונדק, אעפ"י שלא היה אוכל משלהם (מפני חשש דמאי, ועיין במשנה רפ"ז).

Halakhah 24

<small>50.</small> <b>מברכין שתים. </b>וכ"ה בכי"ע. ובד: מברכין <b>לאחריה</b> שתים. וזהו תיקון ע"פ הבבלי ט"ז א'. ואין צורך בזה, משום שבברכת המזון גרידא אנן קיימין כאן. ומ"ש הרשב"א והמאירי ט"ז א' בשם התוספתא, כנראה שאין הכוונה לתוספתא כאן אלא לפ"ב ה"ט, עיין מש"ש. ותיקוני בתס"ר ח"ד עמ' 190, עדיין צריך ברור. 
<b>ברכה הראשונה. </b>בד: ברכה ראשונה <b>כתקנה</b>. וזו היא הוספה ע"פ הבבלי. וליתא גם בכי"ע כאן ובירושלמי. ופירושה שאינו כולל את כל הברכות בברכה אחת אלא צריך לברך את הראשונה במיוחד, אבל יכול לקצר גם אותה. ועיין בשירי כנה"ג הגהות ב"י או"ח סי' קצ"ב שהעתיק את נוסח ברה"מ הקצר מן הכלבו (סי' כ"ו), והוסיף: ותימה אפילו פועלים וכו' הצריכו לברך ברכה ראשונה כתקנה כ"ש בעה"ב אעפ"י שיש לו אונס וכו'. ברם נוסחאות בה"מ הקצרות מקורן מא"י, ושם לא אמרו אף בפועלים שצריך לברך כל ברכה ראשונה כתקנה, אלא שצריך להתחיל ולסיים בברכת הזן. ועיין מ"ש לעיל פ"ג רה"י. ועיין מה שהאריך בעניין ברכת המזון דאורייתא בראשון לציון כאן מ"ח ב'. 
<small>51.</small> <b>ירוש' בשל ארץ וכו'. </b>עיין דק"ס עמ' 73 הע' ה', ולהלן שם מ"ו א'. ועיין הנוסח אצל רבינו מנוח שהובא בכ"מ פ"ב מה' ברכות ה"ב. 
<b>בסעודן. </b>וכ"ה בירושלמי הנ"ל, וזו היא צורה א"י.<sup class="footnote-marker">53</sup><i class="footnote">עיין מ"ש הרי"ן אפשטין במבוא לנוה"מ עמ' 1258. ועיין מה"ג שמות סוף עמ' 231.</i> 
<small>52.</small> <b>בעל הבית וכו'. </b>לא דברה התוספתא אלא בהוה, שסתמא בעה"ב בוצע ומברך.<sup class="footnote-marker">54</sup><i class="footnote">וטעמו של ר' יוחנן בשם רשב"י בבבלי מ"ו א' אינו שייך לכאן, שהרי בעה"ב חייב במזונותיהם.</i> ובבבלי מפורש: בעה"ב מיסב עמהם. וכן בירושלמי: אוכל עמהם. ואעפ"י שהפועלים היו מקצרים לוא היו אוכלים לבדן, אבל מכיוון שבעה"ב אוכל עמהם, עולים עמו ואינם יורדים. ועיין ירושלמי כתובות פ"ה ה"ו, ל' ע"א. 
<b>מברכין ארבע. </b>וכ"ה בכי"ע. ובד: מברכין <b>כתקנן</b> ארבע (ואחרי המלה ארבע שתי נקודות לסימן הפסק). והמלה "כתקנן" נוספה ע"פ הבבלי הנ"ל (עיין מ"ש לעיל), ואינה גם בירושלמי הנ"ל. אבל המלה "ארבע" היא גם בבבלי בכתי"י (עיין דק"ס עמ' 73 הע' ו') ובירושלמי בשני המקומות הנ"ל, עיין תס"ר ח"ד עמ' 191.<br>אבל בתוספתא ד' סביוניטה שי"ד: מברכין כתקנן: ארבע דברים שבין בית שמאי ובית הלל. ובכי"ע כאן אחרי המלה ארבע: סליק פירקא. וכנראה שאף לפני בעל האו"ז (סי' קל"ח, ח"א, כ"ד רע"ד) ובעל כפו"פ (פכ"ה עמ' תע"ה) לא היה כאן פרק חדש בתוספתא. ובמפתח הדרשות הוצ' הרי"ל פישמן, פ"ג ע"ב, מוכח שהיו לפניו ז' פרקים בתוספתא.

Halakhah 25

<small>53.</small> <b>דברים שבין וכו'. </b>כ"ה בכל הנוסחאות, וכ"ה בבבלי כאן ובמקבילות. ועיין דק"ס כאן עמ' 275 הע' ז'. וע"פ הסגנון הרגיל היה צ"ל: <b>אילו</b> דברים וכו', כמו שהוא במשנתנו רפ"ח. ובבבלי סיגנון זה מובן, שהרי הוא מפסיק בין הבבות בשקלא וטריא, ופותח בכל אחת בת"ר (כפי שפירש לנכון בדק"ס שם), אבל כאן הסיגנון קצת מוזר.<sup class="footnote-marker">55</sup><i class="footnote">אמנם בריש פיאה בכי"ו ובכי"ע: דברים שאין להם שיעור וכו'. אבל בד שם: אילו דברים וכו'. ובזבחים ק"כ א': דברים שבין במה וכו', אבל בתוספתא שם פי"ג הי"ז: אלו וכו'.</i> ועיין בירושלמי רפ"ח, ושם נאמרו הטעמים של התוספתא בסיגנון התלמוד ולא בלשון ברייתות, וכ"ה שם גם בכמה בבות שלהלן. ועיין גם להלן דמאי פ"ח, רה"ה ומש"ש, והוא מצוי בתלמודים, וכן להפך (הוספות בברייתות ע"פ התלמודים). 
<small>54.</small> <b>שהיום גורם וכו'. </b>וכ"ה להלן בפסחים ובבבלי. ופירש"י (בסוכה) שאם לא מפני קידוש, לא היה נזקק לכוס לפני סעודה. ועיין גם בפירש"י בסוגיין. ובירושלמי: שקדושת היום גרמה ליין וכו'. ולכאורה מוכח שאף הירושלמי פירש בדברי ב"ש שאמירת הקידוש גורמת ליין שיבוא, שהרי כן אומר הירושלמי להלן שם: כלום טעמהון דבית שמאי אלא שקדושת היום גרמה ליין שיבוא, וכאן הואיל ולא אבדלה גרמה ליין שיבוא וכו', ומוכח מרהיטת הלשון שקדושת היום היא מקבילה להבדלה, ובשתיהן הכוונה לאמירתן. וכבר בארנו לעיל (פ"ג סה"ז) שלפני שקבלו עליהם תפילת ערבית כחובה, מ"מ בשבת היו אומרים תפילה של קדושת השבת, והוא היה עיקר קידוש היום, ור' צדוק סבר שם, שאם אח"כ אומר הקדוש על הכוס אינו חותם. ולפי זה לא תקנו קידוש גמור (עם חתימה) על הכוס אלא בזמן שלא אמר מקודם קדושת היום, אבל אם אמר מקודם, שוב אינו חותם על הכוס לשיטת ר' צדוק. ונראה שזו היא שיטת ב"ש כאן. ולפיכך אמרו שאעפ"י שתקנו קדוש על הכוס, מ"מ עיקר הקדוש היא אמירת קדושת היום בתפילה, ולא בא היין אלא מחמת הקידוש שתיקנוהו על הכוס, והכוס בא מחמת קידוש, ולא להפך. זו היא שיטת הירושלמי.<br>ברם בפיה"מ להר"מ כאן: ב"ש וכו' שאלולי <b>כבוד היום</b> לא נצרכו ליין, וב"ה וכו' לולי היין לא היינו יכולין לעשות <b>קידוש</b>. וכן נראה מפשוטה של לשון הבבלי והתוספתא שהיום גורם ליין שיבוא פירושו שקדושת השבת (או יו"ט) גורמת ליין שיבוא, ולאו דווקא אמירת הקידוש על הכוס, שהרי בלילי פסחים ג"כ מקדים לב"ש (פסהים פ"י מ"ב) ברכת היום לברכת היין מפני אותו הטעם (עיין בתוספתא שם הנ"ל, ובירושלמי ובבלי שם). ובלילי פסחים בוודאי לא בא היין מחמת הקידוש, שהרי אפילו לדידן, אם לא הי' לו יין בלילי פסחים וקדש על המצות, ואח"כ בא לו יין, מחוייב לשתות ד' כוסות, ואין אמירת הקידוש גורמת כלל לכוס שיבוא. אלא עיקר הפירוש הוא שקדושת שבת ויו"ט גרמו ליין שיבוא, ואין חילוק בין שבא היין מחמת אמירת הקידוש או מחמת קדושת היום, ובכל מקום לב"ש קדוש היום קודם. ולפ"ז אין הבדל בין שבת ויו"ט לפסח, מפני שאף בארבע כוסות אינו מחוייב אלא רק מפני קדושת היום. וכן לדידן גם אם קדש על הפת שייך אותו הטעם, אעפ"י שבשבת אין חובת הקידוש גורם לפת שיבוא, שהרי אדם חייב לאכול פת בשבת. ועיין בצל"ח בסוגיין נ"א ב' ובערוך לנר סוכה נ"ו א', ושניהם פירשו אף לב"ש שאמירת הקידוש גורמת ליין שיבוא, ולפיכך הסיקו מה שהסיקו, אבל לפי פירוש הר"מ בדברי ב"ש מתיישבים כל הקושיים.
<b>וכבר קדש וכו'. </b>וכ"ה בבבלי. ועיין ברש"י כאן וברשב"ם פסחים. ובתוספ' ר' יהודה רפ"ח: משעה שקבל עליו שלא לעשות מלאכה, ותוספת שבת דאורייתא. ונראה מלשונו שפירש שקידוש היום בתפילה חל עליו משעת קבלה מיד, אבל קידוש על הכוס אינו חל עליו אלא משחשיכה. ובירושלמי: וכבר נתחייב בקדושת היום עד שלא בא יין. ולפי דברינו לעיל בשיטת הירושלמי שאף לב"ש "קדושת היום" פירושו אמירת הקידוש, צריך לפרש כאן, שאעפ"י שהחכמים תקנו קדוש על היין, הרי עצם חובת הקדוש בתפלה חל עליו מיד בשקדש היום, אלא שהחכמים סמכוהו ליין, כלומר סמכו את החובה שכבר מוטלת עליו שתאמר על היין, וממילא החובה קודמת. והטעם השני מחזק את הראשון. 
<small>56.</small> <b>שהיין גורם וכו'. </b>ב"ה חולקים על ב"ש ור' צדוק (עיין מ"ש לעיל), וסוברים שחכמים תקנו אמירת הקדוש, אפילו אם כבר אמר קדושת היום לעצמה, ומכאן רואים שהטילו חיוב מיוחד לקדש על היין דווקא, ואם אין לו יין (ולדידן פת בא במקום יין) אינו מקדש שוב, וממילא נמצא שהיין גורר את אמירת הקידוש, ומברך על היין תחלה. ואפילו אם עדיין לא אמר קדושת היום לפני הקדוש אף הוא מברך על היין תחלה לב"ה, מפני שהיין תדיר, וכטעם השני של ב"ה. ועיין צל"ח בסוגיין. 
<b>תדירה וכו'. </b>בבבלי זבחים (צ"א א') שנינו: ת"ש ד"א ברכת היין תדירה וכו' אע"ג דברכת היום קדישה. אטו שבת לברכת היום אהנאי לברכת היין לא אהנאי. ועיין בפתח עינים להחיד"א בריש פירקין ובנוע"י כאן וביפה עינים זבחים שם שהעירו שהירושלמי (יומא פ"ז רה"ב, מ"ד ע"ב; נזיר פ"ז סה"א, נ"ו ע"ב, ויש שם ט"ס) סובר שבעניין תדיר ומקודש קיימת מחלוקת ב"ש וב"ה, ולב"ש מקודש קודם, ולב"ה תדיר קודם, וכוונת הירושלמי היא למחלוקת שלנו כאן. ברם אין זה וודאי גמור שהירושלמי כיוון למחלוקת שלנו, ואפשר שהיתה ידועה לו ברייתא אחרת שחלקו בה ב"ש וב"ה בעניין תדיר ומקודש. והר"מ פסק (פ"ט מה' תמידין ומוספין ה"ב) שבתדיר ומקודש יכול להקדים מה שירצה, אעפ"י שדרכו לפסוק כפשיטות הירושלמי במקום ספק שבבבלי. וכנראה שגם הוא פירש את הירושלמי (ביומא ונזיר) שהוא מכוין למחלוקת שלנו, ולפ"ז הבבלי חולק במפורש עליו, וסובר שקדוש היום וברכת היין אינם שייכים כלל לשאלה של תדיר ומקודש, וממילא לא נחלקו ב"ש וב"ה בזה. ועיין מ"ש לעיל פ"ג הע' 44. 
<small>57.</small> <b>והלכה וכו'. </b>הירושלמי אינו מביא הלכה זו, ובבבלי הביאוה ופרשוה. 

Halakhah 26

<small>59.</small> <b>אחורי הכוס וכו'. </b>וכן העתיקו בשם התוספתא ברש"י ובאו"ז ח"א ה' נט"י סי' ע"א, ט"ז ע"א. וכ"ה בירושלמי. אבל בבבלי: וב"ה אומרים מוזגין את הכוס ואח"כ נוטלין לידים, שאם אתה אומר נוטלין לידים תחלה, גזרה שמא יטמאו משקין שבידים מחמת הכוס, ויחזרו ויטמאו את הידים. ואח"כ אמרו שם (נ"ב ב') בדרך הסבר: וב"ה סברי שמותר להשתמש בכלי שנטמאו אחוריו במשקין. אמרי נצוצות לא שכיחי. נמצאנו למדים שלפי גירסת הבבלי נתנו ב"ה מיד טעם לדבריהם, למה מוזגין את הכוס תחלה, לפני נטילת ידים. אבל לפי התוספתא והירושלמי דחו ב"ה בתחילה את דברי ב"ש, ואמרו שטעם ב"ש אינו מספיק להצריך נטילת ידים לפני מזיגת הכוס דווקא, מפני שבין כך ובין כך מותר להשתמש בכוס שאחוריו טמאים, וא"כ מה לי אם נטל ידיו לפני המזיגה או אחרי המזיגה. ואם חוששין לניצוצות שעל גבי הכוס, הרי גם הנטילה לפני המזיגה לא תועיל, מפני שהמשקה הטופח שעל הגבים הטמאים של הכוס שוב יטמא את הידים. ולפ"ז עדיין לא שמענו לב"ה שצריך למזוג את הכוס תחילה דווקא.<br>והנה בירושלמי שם אמרו אח"כ בשם ר' יוחנן: אתיא דב"ש כר' יוסי ודב"ה כר' מאיר, דתנינן תמן (כלים פכ"ה מ"ז) ר' מאיר אמר לידים טמאות וטהורות. אמר ר' יוסה לא אמרו אלא לידים טהורות בלבד.<sup class="footnote-marker">56</sup><i class="footnote">ועיין בנוע"י, בספר ניר, ולהלן בתוספתא כלים ב"ב פ"ג ה"ט וה"י.</i> ולפ"ז אף כאן עדיין לא נתנו ב"ה טעם לדבריהם, למה מוזג את הכוס תחלה בידים טמאות, שהרי אם יטול ידיו לפני המזיגה כ"ש שפיר דמי, שאף ר' יוסי מודה בזה שאין כאן חשש.
<small>60.</small> <b>סמוך לסעודה וכו'. </b>וכ"ה גם בכי"ע. ופירושו, שאם מתחילה דחינו את טעם ב"ש, מפני שאין חשש למזוג בידים טמאות, הרי עכשיו אנו נותנים טעם לדברינו, למה מוזג את הכוס תחילה, לפני נטילת ידים דווקא, מפני שתיכף לנטילה סעודה. ועיין מ"ש לעיל שו' 16. וההוספה שבד היא תוספת סופרים ע"פ הבבלי, שהרי ב"ה אמרו בפירוש להלן וכן בירושלמי שספק משקין לידים טהור, עיין מ"ש להלן. 

Halakhah 27

<small>61.</small> <b>מקנח וכו'. </b>הסדר בתוספתא מתאים כאן לסדר המשנה בהוצאות שלנו. אבל לפני הירושלמי היה כאן סדר אחר, עיין במלא"ש פ"ח מ"ג, ועיין בבבלי נ"ב ב'. 
<small>63.</small> <b>ספק משקין וכו'. </b>טעם זה לא נזכר בבבלי,<sup class="footnote-marker">57</sup><i class="footnote">ולא שחלקו על ההלכה, שהרי משניות מפורשות הן, אלא שסברו בבבל שאין כאן עניין לספק משקין, שלא נאמרו הדברים אלא לספיקות שבמקרה, אבל כאן הרי אדם נוטל את ידיו בכל שעה ומלחלח את המפה במשקין, אלא שמצויים הם להבלע בה, ולפיכך צריך להזהר שלא יטמאו. וכן בהלכה שלעיל (לפי שיטת הבבלי), הרי מצוי הוא אדם שלא לקנח את ידיו אחרי הנטילה (עיין לעיל הי"ג ובהערה 31 שם), ובוודאי יש משקין על ידיו, ולפיכך סברו בבבלי שיש מקום לחששות ולגזרה. ועיין בס' משנה אחרונה לידים פ"ב מ"ד.</i> אבל ישנו בירושלמי שלא בלשון ברייתא (כמו בשתי הבבות הראשונות, עיין מ"ש לעיל). ולא עוד אלא שבירושלמי מוקמינן בשלחן של שיש ושל פרקים שאינו מקבל טומאה (עיין בס' ניר, ובירושלמי שבת פי"ב ה"א, י"ג ע"ג ומ"ש בתס"ר ח"ג עמ' 72 הע' 9). ולפ"ז אין כאן חשש כלל לבית הלל אם יניח את המפה על השלחן. וצריך לפרש שב"ה אומרים על הכסת פירושו <b>אף</b> על הכסת, כמו שרצה לפרש במה"פ, וכמו שפירש בס' ניר ד"ה ד"א. ובמבוא לנוסח המשנה לרי"ן אפשטין עמ' 1007 הביא מד' נפולי את הגירסא במשנתנו: וב"ה אומרים <b>אף</b> על הכסת. והעיר: אבל ט"ס הוא, שכן נוסח שלנו מקויים מן התוס' וכו' והירושלמי שם. ודבריו צריכים תיקון, שהרי מן הירושלמי מוכח כנוסח ד"נ. אבל באמת גם בלי "אף" מותר לפרש כן, עיין בדוגמאות שהביא הרינ"א שם. ועיין מ"ש להלן ד"ה אלא מקנח. 
<b>לחולין. </b>בד מוסיף: <b>מן התורה</b>. וכ"ה בבבלי. אבל גם בירושלמי: אין ידים לחולין (ולא יותר). ובירוש' חגיגה (פ"ב ה"ה, ע"ח ע"ב) שואל על המשנה שם (נוטלין לידים לחולין): ויש ידיים לחולין וכו', דברי הכל היא כדי שיהא בדל מן התרומה. ולפ"ז נראה שגם בירושלמי ובתוספתא פירושו כמו בבבלי, שאין לידים לחולין שום עיקר מן התורה (עיין בס' ניר שלא פירש כן), ולפיכך אין לגזור אפי' על ספק המצוי, עיין מ"ש לעיל. 
<small>64.</small> <b>אלא מקנח וכו'. </b>מכאן ועד סוף הברייתא ליתא בירושלמי, אבל ישנו בבבלי ובסדר אחר. והנה ברור שבבא זו לא היתה לפני הירושלמי, שהרי הירושלמי מפרש שבשלחן שאינו מקבל טומאה עסיקינן, וא"כ אי אפשר לומר שיטמאו המשקין מחמת השלחן. ולכאורה נראה שיש לפנינו כאן הוספה ע"פ הבבלי, וצ"ל: אלא מקנח ידיו במפה ומניחה על הכסת (ולא יותר).<sup class="footnote-marker">58</sup><i class="footnote">כסיגנון הבבא שלפניה, עיין מש"ש.</i> ופירושו שנוהג כמו שנוח לו, מפני שהיה דרכם להשען על הכסת ולהניח שם את המפה, ולא להניחה על השלחן שמונחים עליו האוכלין, ומחמת נקיות אתינן עלה, אבל מן הדין מותר לו להניח גם על השלחן, עיין מ"ש לעיל.<br>ברם מכיוון שהוספה זו ישנה בתוספתא בכל הנוסחאות, הרי אין למחקה בוודאות, ואפשר שהתוספתא אינה מדברת בשלחן של שיש, אלא בשלחן שמקבל טומאה (וכשיטת הבבלי), ומתחילה דחו ב"ה את טעמם של ב"ש, ואמרו שאין לחשוש שמא ייטמאו ידיו מן המשקין שעל המפה, מפני שספק משקין לידים טהור, ולפיכך מותר להניחה על הכסת. ובלשון שניה נתנו טעם לדבריהם למה אינו מניחה על השלחן, והוא שלא יטמאו המשקין שעל המפה את האוכלין שעל השלחן, שלטומאתם יש עיקר מן התורה (עיין טהרות פ"ד מ"י, ירוש' חגיגה פ"ג ה"ב, ע"ט ע"ב ובמקבילה שבסוטה; בבלי פסחים ט"ו ב'. ועיין מ"ש בתס"ר ח"ד עמ' 67. ועיין במה"פ כאן).

Halakhah 28

<small>65.</small> <b>מכבדין וכו'. </b>פירשו תלמידי ר"י (פ"ח סי' קצ"ב): מנהגם היה אחר אכילה קודם ברכת המזון לסלק השולחן ולכבד המקום מן העצמות והפירורים שנפלו שם, וב"ש ס"ל שמתחלה יש לו לכבד הבית ואח"כ יטול ידיו וכו'. וכן היה מנהג העמים הקדמונים, שכן כותב אתינאיוס בחכמי המשתה שלו (ס"ט E 408): הנשים גמרו את סעודתן, וכבר הגיע הזמן לסלק את השלחנות<sup class="footnote-marker">59</sup><i class="footnote">היוונים השתמשו בכל אותם הדיבורים שנוהגים אצלינו בעניין זה, כלומר "לסלק את השלחן" (ברכות מ"ב א' ועוד), "לעקור את השולחן" (פסחים קט"ו ב' ועוד), "להגביה את השלחן" (שם וב"מ פ"ו א'). וכנגדם ביוונית: άπαίρειν, έκφέρειν, βαστάζειν τήν τραπέζαν.</i> ולכבד [את הבית] ולתת מים [אחרונים] לידים לכולם וקצת שמן ערב (ועיי"ש סי"א 462ᶜ). 
<small>66.</small> <b>מפני אובדן וכו'. </b>וכ"ה באו"ז (ח"א ה' טהרת ק"ש סי' קל"ח כ"ד רע"ד) ובירושלמי (שלא בלשון ברייתא, כבכל הבבות שלעיל). אבל בבבלי הנ"ל: מכבדין את הבית ואחר כך נוטלין לידים, שאם אתה אומר נוטלין לידים תחלה נמצא אתה מפסיד את האוכלין. והנה לא בארו לא בבבלי ולא בירושלמי מה הפסד אוכלין יש כאן. והרשב"א פירש בשם גאון: שמש עם הארץ אם נוטל ידיו תחלה מתעצל מלדקדק בלקט פירורין שיש בהן כזית, ונמצא מפסיד אוכלין וכו'. וכן פירש ר"ח (לפי או"ז הנ"ל, כ"ד סע"ג) והראב"ד בחידושיו (לפי המאירי כאן 183 ע"א). ועיין מ"ש להלן. 
<small>67.</small> <b>פרורין וכו'. </b>וכ"ה בד, בכי"ע ובאו"ז הנ"ל. ורש"י (נ"ב ב') מעתיק בשם התוספתא: אם שמש ת"ח הוא, נוטל פירורין שיש בהן כזית ומניח פירורין שאין בהן כזית. וכנראה שלפני רש"י לא היה בבבלי: ומניח פירורין וכו', כשם שאינו בכי"פ (עיין דק"ס עמ' 278, סוף הע' ט'), והשלימה ע"פ התוספתא. ובירושלמי: אם השמש <b>פיקח</b> הרי זה מעביר פירורין פחות מכזית.<sup class="footnote-marker">60</sup><i class="footnote">וכע"ז גם בכי"ר שם. וההסבר שבבבלי במחלוקת ב"ש וב"ה (אם מותר להשתמש בשמש ע"ה) אינו נזכר בירושלמי. ועיי"ש פ"ו ה"א, י' ע"א (בעניין יין חי שנוטלין ממנו לידים): אמר ר' אבא אין בו משום אובדן אוכלין. ואולי הקלו ביין לנטילה. ועיין ירוש' דמאי פ"ז ה"א, כ"ו סע"א.</i> ובנוסח הרש"ס שם גרס (כפי שיוצא מפירושו): הרי זה מניח פירורין פחות מכזית.<br>ובדרך יתכן, אולי, ואפשר, נבאר ע"פ זה גם את הברייתות שלנו. מנהג הקדמונים היה לקנח את ידיהם בפירורים הרכים של הפת,<sup class="footnote-marker">61</sup><i class="footnote">שדחסו אותם כמין עיסה.</i> שנזרקו אח"כ לכלבים.<sup class="footnote-marker">62</sup><i class="footnote">עיין בפרשים של אריסטופניס, 415 ואילך, שם 819 ואילך; אתינאיוס, חכמי המשתה ס"ט, 409ᵈ ; Pollux המדקדק 93 ,VI, ובמלונות היונים ערך άπομαγδαλία.</i> וכבר הזהירו חז"ל:<sup class="footnote-marker">63</sup><i class="footnote">דברים שמנו חכמים במניין, במחז"ו כי"א, שנתפרסם במנוה"מ הוצ' ענעלאו ח"ד, עמ' 592.</i> ואין מקנח ידיו בפת. ולפיכך חששו ב"ש שמא יקנחו האורחים את ידיהם בפירורים שיש בהם כזית,<sup class="footnote-marker">64</sup><i class="footnote">ובאמצע האכילה, לא חששו לכך, מפני שאין דרך בני אדם לקנח בפירורים שיש בהם כזית, שעומדים עדיין לאכילה באותה סעודה.</i> ומשום כך אמרו שמעבירין את הפירורים לפני רחיצת הידים. אבל ב"ה מתירין, וסוברים שהשמש הפקח יניח אוכלים שהן פחותים מכזית (ויעביר את הפירורים הגדולים), והאורחים יכולים לקנח את ידיהם באוכלים שהן פחותים מכזית, שאין בהם משום אובדן אוכלים.<br>וסמך לזה מצאנו גם במקום אחר, שכן שנינו במשנת שבת (פכ"א מ"ג): מגביהים מן השלחן וכו' מעבירין מלפני השלחן <b>פירורין פחות מכזית</b> ושער של אפונין ושער של עדשים מפני שהוא מאכל בהמה. ובתוספתא שם (פט"ז ה"ו): מגביהין מעל השלחן וכו' מקנחין בזנב הסוס וכו' ובשיער של שועית,<sup class="footnote-marker">65</sup><i class="footnote">כ"ה בכי"ע ובכ"י לונדון. ובד: ובשיע' של שועי'. ובכי"ו: ובסיער של שועין. ועדות צוק' על גי' ד וכי"ו אינה מדוייקת.</i> ובלבד שלא יקנח בידו ובמפה, כדרך שעושה בחול.<sup class="footnote-marker">66</sup><i class="footnote">עיין ר"מ פכ"ב מה' שבת הי"ט. ולפ"ז נראה שהפירוש הוא שמקנחין בכל הדברים הללו את הידים אפילו כשהן מזוהמות ביותר, ובלבד שלא יתפוס אותם בידו אחת ויקנח בהם את היד האחרת, אלא מקנח בהם דרך שפשוף. ובמפה אסור לקנח כלל בשבת אם הידים מזוהמות יותר מדאי, שלא יבוא לידי כיבוס המפה.</i> ולפ"ז נראה שהבבא שם בתוספתא מקבילה למשנתנו הנ"ל, ואין שועית אלא שעועית, והוא שער של שעועית הוא שער של אפונים. ומותר לטלטל את כל הדברים הללו אפילו אחרי שמקנחים בהם את הידים, מפני שהם מאכל בהמה,<sup class="footnote-marker">67</sup><i class="footnote">עיין בתוספ' שבת קל"ג א' ד"ה פירורין, בתוספ' ר' יהודה כאן, נ"ב ב', ובאו"ז הנ"ל סוף סי' קל"ח.</i> לרבות אף פירורים פחות מכזית שמאכילין אותם לכלבים.<sup class="footnote-marker">68</sup><i class="footnote">עיין לעיל הערה 62, ועיין בירושלמי פסחים פ"ב ה"א, כ"ח ע"ג, ומ"ש בהירושלמי כפשוטו שם, עמ' 389 ד"ה לא אמר אלא מפרר.</i>
<small>67-68.</small> <b>ואחר כך וכו'. </b>לפי השערתנו הנ"ל פירושו שמניחים בכוונה את הפירורים, כדי שיוכלו לקנח בהם את ידיהם יפה יפה, ולא יצטרכו למפה שהיתה כבר מזוהמת מן הקינוח שבאמצע הסעודה. ועיין במהרש"א נ"ב ב' ומ"ש בפני יהושע שם, וכבר הראינו לעיל הי"ג שלפי שיטת הירושלמי מותר להפסיק בין מים אחרונים לברכת המזון. 

Halakhah 29

<small>68.</small> <b>יין בימינו וכו'. </b>וכע"ז גם בכי"ע. וכן בירושלמי פ"ח ה"ה (י"ב ע"ב): כוס בימינו ושמן ערב בשמאלו. וברשב"א רפ"ח: אבל ההיא דקתני בבריתא בפ' כיצד מברכין (מ"ג ב') בכוס יין ושמן ערב וכו', דקתני ב"ש אומרי' אוחז כוס יין בימינו ושמן ערב בשמאלו וכו', ובתוספת' דפרקין מני לה בהדי הני דמתני' שיש בין ב"ש וב"ה. וברור שגרס בתוספתא כגי' כי"ו וכי"ע. ואף שמדבריו כאן משמע שגרס כן גם בבבלי, אבל רבינו לא העתיק כאן אלא ע"פ נוסח התוספתא, ובבבלי היתה לפניו הגירסא כמו שהוא לפנינו, עיין בדבריו מ"א א' ד"ה אמר עולא. ועיין מ"ש להלן בשם המאירי.<br>ברם בתוספתא ד: הביאו לפניו שמן ויין, בית שמאי אומר כוס יין בשמאלו ושמן ערב בימינו וכו'. וקרוב לוודאי שגירסת ד תוקנה ע"פ הבבלי (מ"ג ב'), וסימן לדבר שהתחילו ב"ש בשמאל, מפני שאף לפני המגיה היתה כאן הגירסא: כוס יין <b>בימינו</b>, והחליף "ימינו" ב"שמאלו", כדי שיתאימו הדברים לנוסח הבבלי. ולשון הגמרא שם: ת"ר הביאו לפניו שמן ויין, ב"ש אומרים אוהז השמן בימינו ואת היין בשמאלו וכו'. וכ"ה הנוסחא שם בכל כתה"י והראשונים שבדקתי. ולפ"ז יש לנו כאן מחלוקת בטוחה בין הירושלמי והבבלי בדברי ב"ש וב"ה, ועיין מ"ש להלן בדברי ב"ה בעניין האחיזה בימין.<br>וכבר הקשו הראשונים (הרשב"א הנ"ל ומאירי רפ"ח) למה לא מנתה משנתנו את החילוק הזה בין ב"ש וב"ה בסעודה. ותירץ במאירי: "ושמא מפני שיין ושמן באין לפעמי' שלא בסעודה או אחר הסעודה. (ומכל) [אבל] הבריתות מנאוה כאן עם אלו". ובאמת ע"פ הסדר בתוספתא כאן נראה שבשמן ויין הבאין אחר מים אחרונים עסקינן (כלומר בכוס יין של ברכה), ובבבלי הנ"ל אפשר לפרש ביין ושמן שלא באו בסעודה, או שבאו אחר הסעודה, מיד לאחר עקירת השלחן (עיין תוספ' פסחים ק"ג א' סד"ה אנא דעבדי ועוד בכ"מ), ולפ"ז אין להתפלא אם הראשונים סברו ששתי ברייתות הן. וכן באמת הביא הר"מ הלכה זו בפ"ז (מה' ברכות הי"ד) ופירשה בכוס יין של ברכה, והביאה בפ"ט (שם ה"ד) בעניין סתם כוס של יין ושמן ערב. עיין בשדה יהושע בירושלמי בסוגיין. ולפ"ז נראה שאף הוא פירש את הבבלי כמו רש"י והראב"ד שכוס של יין שנזכר שם הוא אינו כוס של ברכה, אלא שבפ"ז פסק ע"פ התוספתא כאן. ועיין מ"ש להלן על מנהג שמן ערב בסעודה.
<small>69.</small> <b>על היין וכו'. </b>וכ"ה בכי"ע. וכן בירושלמי: אומר על הכוס. ובד ובבבלי: מברך על השמן (עיין מ"ש לעיל). 
<small>69-70.</small> <b>שמן ערב וכו'. </b>וכ"ה בכי"ע ובירושלמי. אבל בד: אוחז [כוס יין] בימינו וכוס שמן בשמאלו וכו'. וכ"ה בבבלי: ב"ה אומרים אוחז את היין בימינו וכו'. וברש"י שם (בדברי ב"ש): שמן בימינו מפני שעליו מברך תחילה. ובראבי"ה ח"א סי' ק"כ, עמ' 104: ומינה שמעינן שכל דבר של ברכה ושל מצוה ראוי לו שיאחז בימין וכו', עיי"ש. ובירושלמי הנ"ל מסופר על ר' זעירא ששמש בסעודה וטען את השמן ואת היין ביד אחת. ואם המעשה היה בא"י,<sup class="footnote-marker">69</sup><i class="footnote">הדבר תלוי בשמות האמוראים, עיין בהוצ' לונץ מ"ש בשם כי"ר וראשונים. ועיין בס' יחוסי תו"א ערך ר' זירא עמ' קי"ב.</i> מסתבר שר' זעירא הבבלי לא רצה לשנות ממנהג המקום (שאחזו שם שמן בימין), וטען את שניהם ביד אחת. ועיין מ"ש להלן. 
<small>70.</small> <b>על השמן. </b>וכ"ה בכי"ע ובירושלמי. ובד: מברך על היין ושותהו. וכ"ה בבבלי לפי כתי"י וראשונים (עיין דק"ס 232 הע' ע'), וכ"ה בר"מ פ"ט מה' ברכות ה"ד. ובהשגות הראב"ד<sup class="footnote-marker">70</sup><i class="footnote">פ"ז מה' ברכות הי"ד. ועיין גם ברשב"א ובמאירי מ"א א' (137 ע"ב), וברא"ה סוף עמ' קל"ג.</i> פירש שמברך על היין תחילה, מפני שהוא חביב וחשוב.<br>והנה העמים הקדמונים נהגו לטבול את ידיהם בשמן ערב אחרי עקירת השלחן, לשם ריח טוב, ואח"כ היו שותים יין.<sup class="footnote-marker">71</sup><i class="footnote">עיין מ"ש אתינאיוס, חכמי המשתה ס"ט 408ᵉ; שם סי"א 462ᵈ.</i> וכן נהגו לטבול את הידים במשח<sup class="footnote-marker">72</sup><i class="footnote">σμη̑μα. ועיין מ"ש אתינאיוס הנ"ל ס"ט 409ᵈ, ועוד בכ"מ. ועיין בבבלי כאן נ"ג סע"ב, ומ"ש בס' יחוסי תו"א בערך זוהמאי, עמ' ס"א ואילך.</i> כדי להעביר את הזוהמא. ועיין עמוס ו', ו', יחזקאל כ"ג, מ'. ומלשון הברייתא כאן אינו מוכח לאיזה שמן כיוונו (ועיין להלן). ורש"י כנראה פירש גם כאן (עיי"ש מ"ג ב' ד"ה שמן והדס) שבשמן שבא להעביר את הזוהמא עסיקינן, ומברך עליו (עיין רש"י נ"ג סע"א ד"ה אין מברכין): בורא שמן ערב (לשיטת הבבלי מ"ג א'), או: אשר נתן ריח טוב בשמן ערב (כשיטת הירושלמי פ"ו ה"ו, י' ע"ד). ובתוספ' (מ"ג רע"ב וכ"ה בכמה ראשונים) פירשו שבשמן להריח עסיקינן, ולא בשמן שמעביר את הזוהמא שאין מברכין עליו כלל. ועיין בצל"ח מ"ג ב'.
<b>וטחו וכו'. </b>בשיטת ריב"ב על הרי"ף פ"ו (ל"א ע"ב) וברא"ה שם (עמ' קל"ד): פי' כדי שיריח הריח. ולפ"ז הטיחה היא כדי לפזר את הריח, אבל מרש"י ושאר מפרשים (עיין מאירי כאן) משמע שהטיחה היא כדי לנגב את ידיו שלא יתבשמו. והצירוף "וטחו בראש... וטחו בכותל" מוכיח קצת שמחמת ניגוב אתינן עלה, עיין במשנת ידים פ"ב מ"ג. 
<small>71.</small> <b>מלקט פירורין וכו'. </b>המלים "מלקט פירורין" הן באשגרה מלמעלה, וט"ס ברורה היא, ואינן בשום נוסח. ועיין בה"ד, ובדק"ס עמ' 278 הערה ט'. ועיין בצל"ח ובמעדני יו"ט על הרא"ש פ"ו סי' ל"ט, ז'-ח'. 

Halakhah 30

<small>73.</small> <b>ברכת המזון וכו'. </b>מכאן (וכן מנוסח הירושלמי) דייק הרי"ף פ"ח סי' קצ"ג (ועיין בתלמידי ר' יונה שם וברא"ה שם עמ' קס"ה) ש"מזון" שבמשנתנו (פ"ח מ"ה) אין פירושו ברכת המוציא (כמו שמפרשים מקצת הגאונים, עיין מאירי כאן 184 ע"א) אלא ברכה שלאחר המזון, והוסיף שאעפ"י שבירושלמי יש כאן מסורות אחרות בהלכה "לא איכפת לן בהכי דלא גמרינן אלא לגלויי דהאי מזון דקתני במתניתין ברהמ"ז היא", כלומר רק פירוש הלשון. ועיין באוה"ג, התשובות, 117 ואילך ובליקוטים ממגילת סתרים לרבינו נסים, הוצ' פוזננסקי סי' מ"ב ובהערות שם, ובראבי"ה ח"ב סי' תקט"ז. ברם כל הגאונים הנ"ל לא פירשו את משנתנו שבברכת המוציא עסיקינן, אלא שמהם אמרו שהיא עוסקת במי שאכל מבעוד יום, ומהם אמרו מסברא בעלמא שביו"ט שחל להיות במו"ש מבדיל על הפת. ועיין היטב בס' הישר לר"ת סי' שמ"ה, ל"ה ע"א. 
<small>74.</small> <b>מאור ואחר כך בשמים. </b>כ"ה בכל הנוסחאות כאן ובבבלי. אבל בירושלמי הגירסא מהופכת: בשמים ואח"כ מאור. וכן המסורת הפוכה גם בדברי ב"ה. וכבר העיר ברי"ף הנ"ל על שינוי המסורת בין שני התלמודים (ועיין ביפה עינים נ"ב א' ד"ה אמר ר"י). ואעפ"י שבתוספתא בכל הנוסחאות מתאימה הגירסא לבבלי, מ"מ נראה שתקנוה בישיבות הבבלי לפי המסורת שלהם. ואפשר שבבבלי הפכו את מחלוקת ב"ש וב"ה מפני שפסקו הלכה כב"ש (עיין בבלי נ"ב ב' על ההלכה של מכבדין את הבית וכו'). וכן אמרו בירושלמי: ר' בא ורב יהודה בשם רב הלכה כדברי מי שאומר בשמים ואחר כך מאור,<sup class="footnote-marker">73</sup><i class="footnote">עיין בפי' תלמידי ר"י על הרי"ף כאן, ולפי הנוסח בדבריהם בד"ק ובד"ו מוכרח שגרסו בירושלמי: מאור ואח"כ בשמים. אבל נראה שנוסח משובש נזדמן להם, וקשה להגיה פעמיים בירושלמי נגד כתה"י ונוסח הרי"ף.</i> וזו הלכה בבלית, לפי משנתם בדברי ב"ה.<br>וכן נקטו בקביעות במ"ו בפירקין נר ואח"כ בשמים,<sup class="footnote-marker">74</sup><i class="footnote">ודוחק לומר שאף משנה זו היא בשיטת ר"מ בלבד. ועיין צל"ח נ"ב רע"ב, ותירוצו אינו מתיישב למשנה זו.</i> וכ"ה בשאלת הילמדנו (בתנחומא ויחי סי' ד'. ואפשר שנקט את לשון המשנה שבאה שם להלן) ובן בבבא הבאה של התוספתא (אלא שהבבלי, נ"ב א', מוקים לה כב"ש). וכן להלן בהל"ב: האש והבשמים. וכן מעתיק ברוקח סי' שנ"ו: ירושלמי בפרק אלו דברים ר' אבהו בשם ר' <b>יוחנן</b> [ו]ר' יוסי בר' חנינא אין מברכין על הנר ועל הבשמים של מצוה וכו',<sup class="footnote-marker">75</sup><i class="footnote">וכן מעתיק באו"ז ח"ב, סוף סי' שכ"ח, ובראבי"ה (ושם קיצר והשמיט את השמות) ח"א סי' קמ"ב, עמ' 132, ועוד בכמה מן הראשונים, עיין בהערות ר"א אפטוביצר שם. ואעפ"י שהדברים אינם בירושלמי שלפנינו, מ"מ ברור שהם לקוחים ממקור א"י קדום, שהרי נזכרו שם שמות של אמוראים.</i> ולפ"ז גם ר' יוחנן מזכיר נר ואח"כ בשמים.<sup class="footnote-marker">76</sup><i class="footnote">עיין בתוספ' כאן נ"ב ב' ד"ה נהגו, פסחים ק"ג א' ד"ה ואמר. אבל עיין בבבלי שם נ"ד א'.</i><br>ובשבה"ל השלם (סי' רי"ח, צ"ב ע"א): ובשם רבינו גרשום זצ"ל שמעתי שמצריך בשמים כשחל יו"ט במוצאי שבת, ואע"ג דבגמרא שלנו אינו מצריך בשמים, מיהו בירושלמי אמר יום טוב שחל להיות אחר השבת מברך יקבנה"ז,<sup class="footnote-marker">77</sup><i class="footnote">שיבוש זה כבר בתניא, עיי"ש. אבל הנכון הוא בשבה"ל הקצר סי' ס"ד סד"ה מזגו: יקנבה"ז.</i> ובכל מקום שיש נר יש בשמים.<sup class="footnote-marker">78</sup><i class="footnote">ספק גדול הוא בעיני אם שש המלים האחרונות שייכות לפיסקא מן הירושלמי, עיין ראבי"ה ח"ב, סי' תקכ"ה, עמ' 156, הע' 9, 10; שם סי' תרמ"ה, עמ' 368.</i> ולבסוף מסיק: ואם תאמר א"כ נברך על הבשמים במוצאי יו"ט, יש לומר כיון שאין מברכין על האור אין מברכין על הבשמים, הואיל והבשמים מחמת האור הן באין. ולפ"ז האור עיקר, והבשמים טפל.<br>ובהסבר סדר הדברים לפי הבבלי, עיין הטעם שנתן הרשב"ץ במגן אבות הגדול (ח"ג נ"ו ע"ב) ובמאמר חמץ שלו (יבין שמועה ל"ד רע"ד), ונתן סימן לדבר שהוא ע"פ סדר החושים מלמטה למעלה: הלשון הטועם - תחתון, והחוטם המריח - למעלה ממנו, והעינים לראות - למעלה ממנו, והמוח להשכיל (כלומר, אם אין דעה הבדלה מניין) - למעלה מכלם.<br>ומתקבל על הדעת הטעם שנתן באו"ש (פ"ט מה' ברכות ה"ג) שבבשמים מברך על הנאתו, ומברך בכל פעם שמריח וברכתם תדירה, מה שאין כן במאור שאינו מברך אלא במו"ש; ועיקר הברכה היא לא על הנאתו אלא רק לזכר שנברא האור במו"ש,<sup class="footnote-marker">79</sup><i class="footnote">כפי' הרא"ש בפ"ח סוף סי' ג'. ועיין בחידושים שנדפסו על שם הריטב"א פסחים נ"ד רע"א באור נחמד. ועיין במאירי כאן 184 ע"ב ואילך.</i> ולפיכך יש להקדים בשמים למאור.
<small>76.</small> <b>ועל המאור וכו'. </b>בבבלי (נ"ב א') מוקים ברייתא זו כב"ש, אבל לפי מסורת הירושלמי היא כב"ה, וכן מפורש בירושלמי בה"א שם, עיין מ"ש להלן. 
<small>77.</small> <b>לאחר המזון. </b>במגילת סתרים לר"ן (פוזננסקי, סי' מ"ב) הנ"ל מקים ברייתא זו כשכבר אכל מבעוד יום (עיין תוספ' פסחים ק"ב ב' ד"ה מניחו, תוספ' ר' יהודה כאן ד"ה הנכנס ועוד), והביא ראיה מן הירושלמי (פ"ח ה"א), אבל אם לא אכל אסור לו לטעום לפני הבדלה, אבל בראשונים הנ"ל (ועוד, עיין גם בתוספ' כאן נ"ב א' ד"ה מניחו) חולקים עליו וסוברים שאם אין לו אלא כוס אחד מותר לאכול לפני הבדלה, כדי שיברך על הכוס. 
<b>ומשלשלן וכו'. </b>כלומר, כסדר ששנינו מקודם, אלא שמקדים מזון לכולם. ובירושלמי פ"ח ה"א: כיצד יעשה על דברי ב"ה. יברך על המזון תחילה, ואח"כ יברך על היין, ואח"כ על הנר (בכי"ס מוסיף: וכו'). והירושלמי בשיטתיה, שלב"ה מברך על הנר תחילה, והברייתא שלנו ב"ה היא. 
<small>79.</small> <b>לחולו של מועד. </b>בבבלי מוסיף: אבל לא במוצאי יום טוב לשבת. 
<b>הבדלות הרבה. </b>בירושלמי ובבבלי פסקו שהמוסיף לא יוסיף משבע הבדלות. ועיין בנוסח ההבדלה שפרסם זולאי בסה"י לכבוד הר"ש אסף עמ' 303 ואילך, ובהערות שם. 
<small>80.</small> <b>אחת או שתים. </b>בפסחים הנ"ל: אומר אחת. ובגליון כי"מ שם (דק"ס עמ' 315): אינו אומר אלא אחת. ולפי לשון זו אפשר לחשוב שלאינו רגיל אחת היא בדווקא (עיי"ש בתוספ' ד"ה ומר), אבל מלשון התוספתא ברור שגם האינו רגיל אומר לפי רגילותו. ובח"ד פירש ששתי ההבדלות הן: המבדיל בין קודש לחול בין יום השביעי לששת ימי המעשה ואחת מהן היא לאו ממניינא, מפני שהיא מעין החתימה, עיין בבלי שם ק"ד רע"א. ובבבלי שם (ק"ג ב', ק"ד א', ק"ד ב') מוכח שבא"י נהגו אפילו כמה מן הרגילים לומר רק הבדלה אחת. ובירושלמי כאן (פ"ה ה"ב) משמע שאלה שאמרו הבדלה אחת לא היו חותמים בה (עיין בפי' הרש"ס שם), ועיין בבלי שם ק"ה רע"א. 
<b>מברך לכולן וכו'. </b>כ"ה הגירסא בכל הנוסחאות כאן, אבל בבבלי (בהוצ' שלפנינו): ב"ש אומרים כל אחד ואחד מברך לעצמו, ובה"א אחד מברך לכולן משום שנ' ברוב עם הדרת מלך. בשלמא ב"ה מפרשי טעמא. אלא ב"ש מ"ט? קסברי מפני בטול בהמ"ד וכו'. ברם בתשה"ג גיאוניקא (הוצ' הר"ל גינצבורג עמ' 262; אוה"ג, התשובות עמ' 127) גורס בדברי ב"ש וב"ה כבתוספתא שלפנינו, ומסיים: ודוקא בבית המדרש דאיכא בטל תורה, אבל במסיב, אחד מברך לכולם. ובפיסקי ר' ישעיה האחרון ברכות פ"ח (י"ג סע"ב מן הספר): ברכת האור, אחד מברך לכולן שנ' ברוב עם הדרת מלך. ואם היו יושבין בבית המדרש כל אחד מברך לעצמו מפני ביטול ביהמ"ד. ומקורו מתשה"ג הנ"ל, וגרס כגירסת זקינו בפסקיו לברכות. וכן ברי"ץ גיאת (ה' הבדלה עמ' ט"ו): היו יושבין בביה"מ והביאו לפניהן אור, כל אחד ואחד מברך לעצמו מפני בטול המדרש. ופסק כב"ה לפי גירסת הגאונים. ועיין גם בדק"ס עמ' 281 הע' ו', ובבית נתן ל"ב ע"א ואילך.<br>ובילקוט המכירי למשלי (ס' הליקוטים לגרינהוט ח"ו, י"ד ע"א) העתיק: ב"ש אומרים כל אחד ואחד מברך לעצמו, משום שנ' ברב עם הדרת מלך. וב"ה אומ' אחד מברך לכלן. מאי טעמא משום בטול תורה. וגירסא זו היתה לפני המאירי בסוגיין, שכן כתב (186 ע"ב): היו יושבין וכו' אחד מברך לכלם, וכלם מתכונין לשמוע ועונין אמן, ואין כלם מברכין לעצמן מפני בטול בית המדרש. ומהמשך דבריו שם נראה ברור שהוא באר את הברייתא (כמו שפירש ברא"ה עמ' קס"ז) שהביאו לפניהם אור בלי יין, וחייבין לברך על האור מיד (כת"ק דר"י בברייתא פסחים נ"ד א'), ולפ"ז מוטב שיברך אחד ויוציא את כלם בבת אחת מאשר שיברך כל אחד ואחד כשיאות לאורו, ויפריע לחבירו בברכה.<sup class="footnote-marker">80</sup><i class="footnote">ברם לעיל מ"ה א', 155 ע"א, כתב: ואף ב"ה לא נחלקו אלא משום בטול וכו', פירושו משום בטול מצוה להיות אחד מברך. וצ"ע.</i> והר"מ השמיט ברייתא זו, ואפשר שטעמו הוא שאין הלכה כמותה, אלא כר' חייא שמסדר את כל הברכות על הכוס, עיין במאירי שם. ברם רוב הפוסקים נגררו אחרי גירסת הספרים שלנו בבבלי, שהיא גם גירסת הרי"ף ונו"כ, והביאו את הברייתא להלכה, וכשיטת ב"ה לפי הגירסא שלהם. ועיין בחידושי הרשב"א, ובפי' תלמידי ר"י על הרי"ף, ומ"ש בראשון לציון לעיל מ"ג ד"ה אמר רב.

Halakhah 31

<small>81.</small> <b>נר טמון וכו'. </b>וכן בבבלי: נר טמונה בחיקו או בפנס וכו'. ובירושלמי: נר בתוך חיקו או בתוך פנס או בתוך ספקלריא וכו'. ובירושלמי אפשר לפרש, נר בתוך חיקו, היינו שהוא או בתוך פנס או בתוך ספקלריא (כלומר בפנס של זכוכית או בפנס שעשוי מאבן שקופה, עיין מ"ש עמנואל לעף בסה"י לכבוד קרויס עמ' 11), והברייתא מבארת כיצד הטמין את הנר בתוך חיקו. ולפ"ז מתפרשת הברייתא כדברי הרשב"א בחידושיו, והיינו שיש לנו ג' חילוקים בדבר. א. נר טמון בתוך חיקו בפנס או בספקלריא, והוא מתחמם בו ונהנה ממנו, אבל אינו רואה את אורו. ב. רואה את השלהבת ואינו משתמש לאורה כגון שהוא רחוק מן האור (כבאור הבבלי לפי ההלכה). ג. משתמש לאורה ואינו רואה אותה, כגון שעומדת בקרן זוית, כבאור הבבלי שם. ולפ"ז אין שם זכר שאסור לברך על אור שרואים אותו דרך זכוכית, עיין ברשב"א, במאירי ובשטמ"ק שם. ועיין במה"פ פ"ח ה"ו ד"ה לעולם. ברם קשה לפרש כן לפי גירסת התוספתא והבבלי, אלא שתמוה הוא כיצד טומן אדם נר בתוך חיקו.<sup class="footnote-marker">81</sup><i class="footnote">הגירסא "תיקו" שבירושלמי נוסח הרש"ס, אינו אלא "תיקון" הרב בעצמו. ור"י בראנד בספרו כלי החרס בספרות התלמור (עמ' ש"ס) משער ש"חיק" הוא בית קבול בעל דפנות משומנות, שאפשר לראות דרכן את השלהבת, אבל לא להשתמש לאורה.</i> 
<small>82.</small> <b>ואין משתמש לאורה. </b>בכי"ע מוסיף: מברך עליה. וט"ס היא. 
<small>84.</small> <b>עששית וכו'. </b>וכ"ה בירושלמי. ובבבלי (נ"ג א'): עששית שהיתה דולקת והולכת כל היום כולו, למ"ש מברכין עליה. ובגליון שם העירו על גירסת הרי"ף (מ"ש על גירסת הערוך ערך עששית הוא ע"פ השמטה ע"י הדומות בהוצאות הערוך, עיין בעה"ש ערך עששית): מביאין ממנה אור להבדלה (וכ"ה בשיטת ריב"ב שם וברא"ה עמ' קס"ו, עיי"ש). ובכ"י בית נתן (ל"א ע"ד): מברכין עליו ומדליקין ממנו להבדלה, ויש כאן ערבוב של שתי נוסחאות. ולפי גירסת הרי"ף משמע שאין מברכין על האור שבתוך העששית אלא צריך להוציאו משם. וע"פ זה פסק בא"ח ה' הבדלה סי' י' (ח"א פ"ח ע"ב): והמברך על אור העששית והפנס צריך להוציא משם האור עד שיראה השלהבת. ועיין מ"ש לעיל. 
<small>84-85.</small> <b>ישראל שהדליק וכו'. </b>בבבלי מבאר שהוא מברך על תוספת ההיתר, אבל גוי שהדליק מגוי אין מברכין, אעפ"י שיש כאן תוספת היתר, גזירה שמא יברך על נר של גוי שאין בו תוספת היתר. ובירושלמי הובאה הברייתא ולא נתבאר טעמה, אבל הירושלמי מביא ברייתא אחרת שמפורש בה שאם גוי הדליק מגוי אין מברכין. וכנראה שטעם בני א"י נשרד לנו בתנחומא וישב סי' ג': ילמדנו רבינו מהו להבדיל על נר של גוי וכו'? אם אתה מבדיל על נרו של גוי, אתה עושה הגוי כאלו הוא ספון לכלום.<sup class="footnote-marker">82</sup><i class="footnote">כלומר, בברכה על נרו, הנך נראה כאילו אתה מחשיבו. אבל אם הגוי הדליק מישראל, אתה נראה בעיניו כאילו מברך על העיקר, כלומר, על נרו של ישראל.</i> ולטעם זה אסור להדליק מן הגוי מדינא אפילו יש כאן תוספת היתר אם אין ישראל באמצע. 
<small>86.</small> <b>משתחשך. </b>כלומר, אעפ"י שיכול לומר הבדלה מבעוד יום (עיין בבלי כ"ז ב') מ"מ אינו מברך על הנר אלא עד שתחשך. וכן בה"ג (ד"ו י"ב ע"ד, ד"ב סוף עמ' 45): דאמר רב תחליפא וכו' מתפלל אדם של מוצאי שבת בשבת, ואומ' הבדלה על הכוס ואסיר ליה למיעבד עיבידתא, ולאורתא כי חזי נורא מברך וכו'. ועיין בס' העתים עמ' 36 ואילך, ובאוה"ג, התשובות 62 ואילך, הפירושים 36 ואילך. והברייתא שלנו הובאה בשם התוספתא ברוקח ס' שנ"ו, ובשו"ת הרשב"א ח"א סי' תשל"ט. 
<small>86-87.</small> <b>אין מברך מעתה. </b>בירושלמי (פ"ה ה"ב, ט' רע"ג): הדא דאת אמר (כלומר, שמבדיל עד חמישי בשבת) במבדיל בין קודש לחול, אבל בורא מאורי האש אומרה מיד. ומכאן משמע קצת שלא היתה לפניהם ברייתא זאת. ובבבלי (פסחים ק"ו א'): מי שלא הבדיל במו"ש מבדיל והולך וכו', א"ר יעקב בר אידי א"ר יוחנן א"ר אושעיא אבל לא על האור. וכן תני שילא מרי אבל לא על המאור (כ"ה בכת"י וראשונים, עיין דק"ס 321, ועיין גם בר"ח). וכנראה שזו היא ברייתא בבלית (עיין גם בבבלי שבת מ"ג ב'). וברשב"ם שם מציין לפסחים נ"ד א': אין מברכין על האור אלא במו"ש, הואיל ותחילת ברייתו הוא, וכיון שרואה מברך מיד (והשוה לשון הירושלמי הנ"ל). אבל פשיטא שאין כוונת רבינו אלא לטעם הברייתא, אבל לא להלכה שלה, שהרי כוונת הברייתא היא להוציא מוצאי יוה"כ (עיי"ש), אבל לא להוציא כל שאר ימי השבוע. ובה"ג (ד"ו י"ג ע"א, ד"ב עמ' 47) מוסיף על הברייתא של שילא מרי: מאי טעמא כיון דלא הוה ליה שביתא לאור לא מברכינן עליה (כלומר, אין מברכין על האור אם עבר זמן ידוע אחרי שבטל ממנו חיוב שביתה). ועיין מאירי פסחים ק"ה א' (89 ע"ב) ד"ה מי שלא הבדיל מ"ש בשם יש אומרים. 
<small>87.</small> <b>חשובין וכו'. </b>בירושלמי: האש והכלאים וכו' עלו <b>במחשבה</b> להבראות (כ"ה בכי"ר) מששת ימי בראשית. וכן בב"ר: תני האש והכלאים וכו' עלו <b>במחשבה</b> להבראות. ובבבלי פסחים (נ"ד א'): דתניא ר' יוסי אומר שני דברים עלו במחשבה ליבראות מערב שבת ולא נבראו עד מוצאי שבת וכו' (ועיין מ"ש להלן כלאים פ"ה סה"ו). ולפי כל המקורות הנ"ל היו אש וכלאים חשובים (כלומר, עלו במחשבה) מששת ימי בראשית אלא שנתן הקב"ה דעה בלב אדם הראשון והקיש שני רעפים (או שני אבנים) זה לזה והביא אש לעולם, והרכיב שתי בהמות ויצא מהן פרד. ולפי מקורות א"י גלגלו חובה ע"י חייב, ובא ענה והעלה סוס על חמורה והביא מזיק לעולם.<sup class="footnote-marker">83</sup><i class="footnote">בבבלי לעיל שם: עשרה דברים נבראו בערב שבת וכו', ר' נחמיה אומר משם אביו אף האור והפרד. ופירש"י: אין כל חדש תחת השמש, ופרד ראשון נברא מן הארץ ולא מן הכלאים. וכנראה ידע אביו של ר' נחמיה שהיו מיני פרדים שלא באו מן הכלאים, ולא היו עקרים, כשם שהוא רגיל אצל הפרדים הבאים מן הכלאים. ומינים הללו היו מצויים בסוריא (עיין בתולדות בעה"ח לאריסטו ס"ו פל"ו 580ᵉ) ובקפודקיא (עיין בתולדות הטבע לפליניאוס ס"ה, פס"ט, סי' 173).</i> ויתכן שהברייתא באה לבטל את האגדה האלילית של היונים שהאש באה לעולם ע"י פרומיתיוס<sup class="footnote-marker">84</sup><i class="footnote">פירוש שם זה ביונית (προμηθεύς) הוא "חושב מראש".</i> שגנב את האש מציאוס. ולפיכך אמרו חז"ל שהאש היתה חשובה עוד מששת ימי בראשית ואדם הראשון הביאה לעולם. עיין מ"ש יעללינעק בהקדמתו לבית המדרש ח"ה עמ' מ"ח. ובפרקי דר"א פ"כ (הוצ' הרד"ל מ"ו א') הרחיקו עוד יותר ואמרו שמן השמים נשלח לו לאדם הראשון עמוד של אש, והוא ברך עליו בורא מאורי האש, ולפיכך אמרו להלן שם שאם אי אפשר להשיג אש מותר לברך בורא מאורי האש גם על אור הכוכבים. ועיין רד"ל שם אות כ"א.<sup class="footnote-marker">85</sup><i class="footnote">ועיין סדר ר"ע גאון ל"ב ע"א, השלם ח"ב, נ"ט ע"ב; רי"ץ גיאת ה' הבדלה עמ' ט"ז; המנהיג ה' שבת סי' ס"ה, ל"ד ע"א; הרוקח סי' שנ"ו ועוד. ועיין הגירסא בפרקי דר"א הוצ' היגער בחורב, ניסן תש"ו עמ' 138, ובשנו"ס שם.</i> 

Halakhah 32

<small>89.</small> <b>האש וכו'. </b>כלומר, על האש של מרחץ אין מברכין מפני שאינו עשוי לאורה (עיין בבלי נ"ג א'), ועל הבשמים של מרחץ אין מברכין מפני שאינן עשויין אלא להעביר את הזוהמא (עיין ירושלמי פ"ו ה"ו, י' ע"ד ובבלי הנ"ל). וכן פירש הרשב"א את התוספתא בשו"ת שלו ח"א סי' קס"ח. אבל דעת השואל להרשב"א, וכן פירש במאירי (מ"ג ב', 149 ע"ב), שהטעם הוא מפני שהזונות מתרחצות ומתבשמות שם, ומכאן הוא מקור הר"מ (פ"ט מה' ברכות ה"ח) שפסק שאין מברכין על "בשמים של ערוה מן העריות לפי שאסור להריח בהן". ברם ראינו שהרשב"א דחה באור זה, ופירש את התוספתא כפשוטה. ואשר למקור הר"מ עיין מ"ש הר"מ בפכ"א מה' איסורי ביאה ה"ב, ובפיה"מ סנהדרין פ"ז מ"ד, ומ"ש בסיני (שבט תרצ"ט) עמ' רל"א ואילך, ומ"ש בשמי הרמ"מ כשר בספרו הרמב"ם ומכילתא דרשב"י עמ' קל"ג ואילך. ועיין במגן אבות להרשב"ץ, חלק יעקב, נ"ו ע"ב. 
<small>90.</small> <b>של בשמים וכו'. </b>ופירשו בבבלי שאף כאן הבשמים הם לריח, כדי שיריחו העוברים ויקנו. ונראה שהלכה זו היא אפילו בחנות של גוים, וכן מפורש בירושלמי פ"ח ה"ז, י"ב ע"ב. ובבבלי הנ"ל: היה מהלך חוץ לכרך (בבית נתן ובכת"י פריס: היה מהלך בשוק, עיין דק"ס) והריח ריח אם רוב עכו"ם אינו מברך וכו'. וכן להלן שם: תנו רבנן היה מהלך בשוק של עכו"ם (במאירי שם, 187 ע"ב, גרסי' בשוק של ע"ז), נתרצה להריח הרי זה חוטא. ונראה שהכוונה היא בשוק שאין מוכרין שם בשמים אבל אם מוכרין שם בשמים אינו חושש. וכן מפורש בתנחומא ויצא סי' ד': כך שנו רבותינו אין מברכין לא על הבשמים ולא על הריח של עבודה זרה. אבל עבר בשוק על חנויות של בשמים חייב לברך, אבל על ריח של עבודה זרה אסור. ולפי הבבלי (נ"ב ב') דווקא במסיבה של גוים אין מברכין על הבשמים, מפני שסתם מסיבה של גויים היא לע"ז, ולפ"ז צריך לפרש שבשוק של גוים חושש שמא ריח הבשמים הוא מן המסיבות שלהן. 
<small>91.</small> <b>נכנס ויוצא וכו'. </b>בתשובות מהר"ם הוצ' מק"נ סי' אלף כ"ב (סוף עמ' 305): נכנס ויוצא כל היום מברך על כל פעם ופעם. נראה כגון שאין דעתו לחזור מיד, אבל אם דעתו לחזור מיד לא סח דעתיה. ועיין בתשב"ץ קטן סי' שכ"ב (ד' קרימונה כ"ט רע"ב), וטור או"ח סי' רי"ז. ועיין להלן פ"ו שו' 71. 

Chapter 6



Halakhah 1

<small>1.</small> <b>הזימון וכו'. </b>וכ"ה בכי"ע ובד (אלא שבדפוסים מאוחרים הוסיפו: נ"א המזון). וכן באו"ז (ה' ר"ה סי' רס"ב, ח"ב ס"א ע"א): תוספתא דברכות פרק ברכת זימון. ובסה"מ להר"מ עשין י"ט (וממנו בזהר הרקיע להרשב"ץ עשין כ' כ"א): ולשון התוספתא ברכת המזון מן התורה שנאמר ואכלת ושבעת וברכת. ומכיוון שדרך הר"מ לקרוא גם את הברייתות שבבבלי תוספתא (עיין מ"ש בתשלום תוספתא עמ' 7), הרי קרוב הוא שהר"מ כיוון לברייתא שבבבלי מ"ח ב'. ולפ"ז אין לערער כלל את גירסתנו בתוספתא המקויימת ע"י כל הנוסחאות ואו"ז הנ"ל, ומפורש בה שברכת הזימון היא מן התורה, וכן משמע מן הירושלמי והבבלי (עיין להלן).<sup class="footnote-marker">1</sup><i class="footnote">ואפילו אם נניח שהר"מ העתיק מן התוספתא, הרי מ"מ יתכן שהכוונה לברכת הזימון, עיין מ"ש לעיל פ"א הע' 33.</i> ברם דעת רוב הראשונים היא שברכת הזימון היא מדרבנן, והדרשה היא רק אסמכתא (עיין מאירי רפ"ז, 154 ע"א, רא"ה פ"ז סוף עמ' קל"ט שטמ"ק שם מ"ה א' ועוד. ויש שחילקו בין זימון בג' וזימון בעשרה, עיין בקרית ספר להמבי"ט פ"ה מה' ברכות. ועיין בלבוש או"ח סי' קצ"ט ובא"ר שם). ובראשון לציון (מ"ח סע"ב) מסיק שהדבר תלוי במחלוקת הת"ק ורבי בברייתא שבבבלי שם, ולת"ק שלומד כ"ז מן הפסוק בדברים ברכת הזימון מדאורייתא, אבל לרבי שלומד ברכת הזימון מ"גדלו לה' אתי" היא מדרבנן, והתוספתא שלנו כת"ק.<br>ולאמתו של דבר צריך לחלק בין ברכת הזימון (כלומר ההזמנה לברך) ובין עצם הזימון, היינו שאחד מברך לכולם והשאר עונים אמן, עיין בבאורי הגר"א או"ח סוף סי' קצ"ה, ועצם הזימון אנו לומדים מ"גדלו לה' אתי", עיין מ"ש בהעמק שאלה, עקב, ריש סי' קמ"ו. ועיין בס' יריאים השלם ריש סי' רנ"ג, עמ' 230, ובתועפות ראם שם. ועיין מ"ש להלן אם מניין הברכות של ברה"מ הוא דאורייתא. ועל חלוקת הפרקים עיין מ"ש לעיל עמ' 90.
<small>2.</small> <b>ברכה ראשנה. </b>וכן בירושלמי (בשם ר' ישמעאל, כלומר, המכילתא, עיין להלן) אלא ששם מסיים: זו הזן את הכל (במקום ברכה ראשונה). וכ"ה בבבלי מ"ח ב' (לפי גירסת התוספות מ"ו א' ד"ה היכן, הרא"ש פ"ז סי' י"א ועוד, עיין דק"ס), אבל בהוצ' שלפנינו (וכ"ה אצל כמה מן הראשונים) הגירסא היא להפך, עיי"ש. ובמכילתא: ומנין שהן מברכין על המזון שנאמר ואכלת ושבעת וברכת זו ברכה ראשונה. על הארץ, זו ברכה שניה. וברכת הזימון לא הוזכרה. והיא בשיטת רבי עיין בבלי הנ"ל, ועיין להלן במכילתא שם.<sup class="footnote-marker">2</sup><i class="footnote">ועיין בס' הפרדס לרש"י, הוצ' עהרענרייך עמ' קע"ו, ובכד הקמח לרבינו בחיי אות ב', ברכה (ד"ו י' ע"ג). ועיין בתורה שלמה להרמ"מ כשר, בשלח פט"ז י"ב הע' פ', ולהלן שם עמ' שמ"ו.</i> ועל מניין הברכות בברה"מ אם הוא מדאורייתא, עיין בראשון לציון מ"ח ב', ובפירושו של הרי"פ פערלא למניין המצות לרב סעדיה, עשין ל', קע"ה ע"ג ואילך. ועל נוסח ברה"מ אם הוא מדאורייתא, עיין מ"ש הרי"פ פערלא שם. 
<small>4.</small> <b>הטוב והמטיב. </b>בירושלמי הנ"ל: אשר נתן לך, זה הטוב והמטיב, כגי' ד וכי"ע. והסיק הר"ח אלבק (מ"ח חע"א, 1934, עמ' 434) שהגירסא הנכונה בירושלמי היא במדרש שמואל פי"ג (בד"ר): אשר נתן (לנו) [לך]. אשר גמלנו כל טוב, וכ"ה במכילתא הנ"ל. ומזה מסיק הירושלמי שר' ישמעאל סובר שברכת הטוב והמטיב היא מדאורייתא.<br>וכנראה שהיתה כאן לפני כמה מן הראשונים נוסח ברכת הטוב והמטיב. שכן כותב הרשב"א בשו"ת ח"א סי' של"ט: אלא שבתוספת שנו שצריך לומר גומלנו יגמלנו, אבל בגמרין לא נזכר כלל. וכן ברא"ה פ"ז עמ' קמ"ז (=שטמ"ק מ"ו א', כ"ה ע"א): ובתוספתא אמרינן הוא גומלינו הוא גמלנו הוא יגמלנו לעד לחן ולחסד ולרחמים והצלחה והרוחה וכל טוב. ונוסח ארוך זה הוא בוודאי השלמת הסופרים ע"פ הנוסח הרגיל (עיין לעיל פ"ג סה"ז ומש"ש). ואפשר שגם בתוספתא היה הנוסח כמו במכילתא ובמדרש שמואל הנ"ל: שגמלנו כל טוב, ובאו הסופרים והשלימו את הברכה.<sup class="footnote-marker">3</sup><i class="footnote">וכנראה שלפני הראשונים היו כאן עוד הוספות. עיין ראבי"ה ח"א סי' קנ"ט, עמ' 162, ומ"ש בתשלום תוספתא עמ' 36 ועמ' 42 סי' 35 וסי' 36.</i> ועיין מ"ש ר"א ביכלר בסה"ז לכבוד רצ"פ חיות עמ' קמ"א וקמ"ג, והוא משער שזו היתה חתימת הברכה לפי ר"י הגלילי (לעיל פ"א סה"ז): ברוך אתה ה' שגמלנו כל טוב (כמו בברכת הגומל ועיין ישעי' ס"ג, ז').<br>וכבר העירו הראשונים<sup class="footnote-marker">4</sup><i class="footnote">תוספ' מ"ו ב' ד"ה הטוב, רא"ש פ"ז סי' כ"ב, ועוד. עיין מ"ש ר"א פינקלשטיין בצופה האנגלי סדרא חדשה כי"ט (29 - 1928), עמ' 233, הע' 43.</i> שמתחילה היתה ברכה זו קצרה מאד אלא שאח"כ הוסיפו בה דברים. ובשבה"ל השלם (סוף סי' קנ"ז, ס"ב ע"א) כתב: מצאתי בשם הר"ר שמחה זצ"ל שיש במדרש שצריך לומר בברכת המזון שלש טובות שלש גמולות.<sup class="footnote-marker">5</sup><i class="footnote">וכ"ה אף בפי' תלמידי ר"י על הרי"ף פ"ז סי' קע"א, וברא"ש הנ"ל.</i> ובשלחן ארבע לרבינו בחיי (ד"ו ה' ע"ג): וכן אמרו בירושלמי שלש מלכיות שלש הטבות שלש גמולות. ובפי' תלמידי ר"י פ"ז, סי' קפ"א: רב פפא אמר צריכה שתי מלכיות לבד מדידה (בבלי מ"ט א') וכו', וכן אמר במדרש שצ"ל בה שלש מלכיות וג' הטבות וג' גמולות. וכן מביא בשם המדרש (בסדר זה) גם בכל בו סי' כ"ה, ובעל הכל (הגורן ח"ז) עמ' 92. ובמאירי (מ"ו סע"א, 162 ע"ב) וברא"ה (עמ' קמ"ז) מביאים בשם המדרש: ג' גמולות, ג' הטבות, ג' מלכיות. ונראה שהמלכיות נוספו ע"פ מאמר רב פפא הנ"ל. ועיין בנוסחאות השונות של הברכה אצל הר"א פינקלשטין בצופה האנגלי (הנ"ל לעיל בהע' 4), עמ' 259 ואילך, ובנוסחאות שפרסם הברמן בידיעות המכון לחקה"ש העברית ח"ה עמ' נ"א, נ"ז ס"ז, והר"ש אסף בספר דינבורג עמ' 130 ועמ' 131.
<small>5.</small> <b>משעה וכו'. </b>בבבלי מיוחסת דרשה זו לרבי, אבל הת"ק לומד ברכה שלפניה מק"ו. ובירושלמי ק"ו זה מיוחס לרבי. 
<small>6.</small> <b>ההרים ועל הגבעות וכו'. </b>במשנתנו (פ"ט מ"ב) מבואר שמברך על ההרים ועל הגבעות עושה בראשית. ובאבודרהם (ה' ברכות של שחרית. ד"ו שכ"ו, קל"ו ע"ג): וכתב ה"ר שמשון דדוקא בהרים ובגבעות המשונים ונכרת גבורת הבורא בהן וכו'. ברם אי אפשר כלל לפרש את התוספתא כאן ע"פ משנתנו, שהרי היא מביאה ראיה מן הפסוק "על הארץ", ומה עניינו לברכת מעשה בראשית? ולפיכך ברור לי שבברכת המזון אנו קיימין כאן, ותנא זה מחייב שיזכירו בברכת הארץ אף הרים ובקעות (כצ"ל. והמלה "גבעות" כאן היא באשגרה ממשנתנו). ובספרי עקב (ריש פי' ל"ט, עמ' 77): ארץ הרים ובקעות, בשבח א"י הכתוב מדבר, מה בקעות לשבח אף הרים לשבח, שפירות ההר קלים וכו'. וכן באמת ברכו בא"י בברכה אחרונה על הפירות: אשר ברא הרים ובקעות וכו'.<sup class="footnote-marker">6</sup><i class="footnote">צייטשריפט פה"ב חט"ו (1911), עמ' 122; זולאי בסה"י לכבור אסף, עמ' 302, הע' 2.</i> ועיין מ"ש להלן. 
<b>על התורה וכו'. </b>בירושלמי (פ"ז ה"א, י"א ע"א) משמע שמדברים כאן בברכת התורה ממש וכן בברכת המצות ממש (עיי"ש פ"ו ה"א, י' ע"א, ובאהצו"י שם עמ' 137). ברם מתוך העניין כאן משמע שאף בזה בברכת המזון אנן קיימין, וצריך לכלול בה תורה ומצות. ובברייתא שבבבלי: ואין לי אלא ברכת המזון, ברכת התורה מניין. א"ר ישמעאל ק"ו וכו' ר' חייא בר נחמני וכו'. ואפשר לפרש שהבבלי הביאה אף לעניין ברה"מ, כלומר שצריך להודות בברה"מ אף על התורה. ובמכילתא (בא פט"ו, עמ' 60): ר' חייא בר נחמני אמר משום ר' ישמעאל וכו' וברכת הטובה (כ"ה בכי"מ ובילקוט) מה זה מחוסר. אשר נתן וכו'. וקרוב לוודאי שהנוסח שם חסר, וצ"ל: מה זה מחוסר [טובה. זו תורה]. אשר נתן לך וכו'.<sup class="footnote-marker">7</sup><i class="footnote">והסופרים השמיטו את המלים שסגרנו במרובעים, מפני שכן נזכר להלן שם בשם ר"י בן בתירא.</i> ומתוך העניין שם מוכח שבברכת המזון עסיקינן. ולפ"ז מתאימה המכילתא לתוספתא כאן. וכן מפורש להלן בבבלי שם (מ"ח סע"ב): ר' יהודה בן בתירא אומר אינו צריך,<sup class="footnote-marker">8</sup><i class="footnote">הדברים מוסבים על המסורת בשם ר' ישמעאל לעיל, עיי"ש.</i> הרי הוא אומר טובה הטובה, טובה זו תורה וכו', הטובה זו <b>בונה</b><sup class="footnote-marker">9</sup><i class="footnote">כ"ה בכת"י, עיין דק"ס שם, עמ' 258, הע' ס'. ועיין בפי' האגרות לר' עזריאל עמ' 21, ויש שם חסרון.</i> ירושלים וכו'. והעיר בדק"ס שם: ויש לעיין מה עניין בונה ירושלים לכאן. ולפי דברינו הנ"ל כולם בברכת המזון הם מדברים.<sup class="footnote-marker">10</sup><i class="footnote">ומכיוון שכל הדרשות על ברכת התורה שנזכרו כאן אינן מדברות אלא בהודאה על התורה בברה"מ, הרי מובן מאליו שחיפשו סמוכים אחרים לברכת התורה על לימודה וקריאתה, עיין בדב"ר פ"ח, ב'. וכנראה שאף בדברי ר' שמואל בר נחמני בשם ר' יונתן היו קיימות שתי מסורות, עיין בירושלמי כאן פ"ז ה"א, י"א ע"א (ובמקבילה במגילה פ"ב ה"א ע"ד סע"ד) ובדב"ר הנ"ל.</i> ושמא היו מקומות שהזכירו תורה ומצות בברכת בונה ירושלים. וכן נמצא בברה"מ לשבת ור"ח (ידיעות המכון לחקה"ש העברית ה"ה עמ' ס"ו) בברכת בונה ירושלים: ואת שבת קדשך הודעת להם <b>ומצות</b> וחוקים <b>ותורה</b> צוית להם ביד משה עבדך,<sup class="footnote-marker">11</sup><i class="footnote">נחמי' ט', י"ד. וההמשך הוא: ולחם משמים נתתה להם לרעבם וכו'.</i> ונא' בנה ירושלם<sup class="footnote-marker">12</sup><i class="footnote">ועיין בסה"ז לכבוד גולדציהר כ"א (החלק העברי) עמ' 35.</i> וכו'. ובברכת הארץ שם לא נזכרה תורה כלל. ועיין מ"ש לעיל פ"ג רה"י. 
<small>8.</small> <b>על הרעה וכו'. </b>כל המפרשים פירשוה כמקבילה למשנתנו פ"ט מ"ה, ואינו כן, שהרי המקבילה למשנה ההיא היא הברייתא להלן ה"ז, עיי"ש. ואין ספק בעיני שאף כאן בברה"מ עסיקינן, והכוונה שמברכין דיין האמת בברכה רביעית של ברה"מ. וכן מוכח במכילתא ריש עמ' 61 הנ"ל, וכן משמע ממס' שמחות, עיין מ"ש להלן שו' 10 ד"ה פורענות.<br>ברם בברייתא זו לא נתבאר אם אומרים הטוב והמטיב ודיין האמת בבית האבל, או דיין האמת גרידא (עיין בבבלי מ"ו ב', וסוף מס' שמחות). ובנוסח הגניזה (ידיעות המכון לחקה"ש העברית ח"ה, עמ' צ"ד) מברה"מ בבית האבל לא נזכר הטוב והמטיב אלא דיין האמת בלבד. וכנראה שבמקום זה נהגו כר"ע (לפי הבבלי הנ"ל) או כחכמים (לפי מס' שמחות). ועיין בירוש' ספ"ז.
<small>9.</small> <b>ה' אלהיך. </b>וכ"ה אף בבבלי בכל הנוסחאות, ויש כאן צרוף של שני פסוקים. ועיין מ"ש רע"צ מלמד בספרו "מדרשי הלכה בתלמודים" ח"א, עמ' 402, סי' מ"ב, הע' 19, ואין צורך, עיין בהגהות הרש"ש, מ"ח סע"ב, ובס' נתיבות עולם, ווילנא תרי"ט ק"ג סע"ב. 
<b>אליך דיינך וכו'. </b>כלומר, אלקיך פירושו דיינך, מדת הדין. עיין במכילתא ובספרי שצוינו במסה"ת, ובהערות ר"א פינקלשטיין לספרי שם. ובמכילתא בשלח, ויהי פ"ד, עמ' 101: אין אלהים בכל מקום אלא דיין. 
<small>10.</small> <b>פורענות. </b>נראה שכל הברייתות עד כאן שייכות למשנתנו פ"ח, ואחרי שנתבארו ההלכות בסעודה (ואגב גררא גם ברכות על שמן ובשמים), נתפרשו כאן הלכות ברה"מ וסיימו בברכה רביעית של ברה"מ בבית האבל. ומכאן ואילך מתחילות הברייתות המקבילות לפ"ט של משנתנו. ומעין ראייה לדבר ישמש לנו הסיום של מס' שמחות. וכ"ה שם: המברך בבית האבל אינו מברך רביעית וכו' ברוך דיין האמת. הרואה מקום שנעשו בו נסים לישראל אומר ברוך ה' שעשה נסים לאבותינו במקום הזה. והמסדר לא רצה לסיים בדיין האמת, ולפיכך הוסיף את ההלכה שהיתה במקור שלו בסמוך לברכת הטוב והמטיב בבית האבל, כלומר משנה ראשונה של משנתנו פ"ט. 

Halakhah 2

<b>את ע"ז וכו'. </b>וכ"ה ברו"ר. והתוספתא הובאה בתוספ' נ"ז ב' ד"ה הרואה, בתוספ' ר"י שם (מ"ג ע"א), בתוספ' הרא"ש שם (ל"ח ע"ד) ובאגודה ברכות סי' קצ"ח, קפ"ד ע"ב.<br>ובירושלמי ובבבלי: ראה מרקוליס וכו', ועיין בתוספ' נ"ז ב' ד"ה הרואה מרקוליס (השני). והראשונים הנ"ל הוכיחו מן התוספתא כאן שחיוב הברכה הוא בכל ע"ז שלא כדברי ר"י בתוספ' הנ"ל. ועיין גם בירוש' פ"ט רה"ב, י"ג ע"ב. וכבר הראינו שמרקוליס היה שם כולל לע"ז בספרות חז"ל.<sup class="footnote-marker">13</sup><i class="footnote">עיין מ"ש בצופה האנגלי סדרא חדשה הל"ו (1916) עמ' 42 ואילך, ועיי"ש עמ' 44 הע' 19.</i> והראשונים נחלקו אם מברך ברכות הללו בראייה ראשונה גרידא, או בכל פעם אם לא ראה ל' יום, עיין טאו"ח סי' רכ"ה, ועיין בתוספ' הנ"ל ובמאירי שם.
<b>ברוך ארך וכו'. </b>בהשגות הראב"ד על בעל המאור בסוף מכילתין כתב שכל הברכות שאינן קבועות שנזכרו בפירקין אינו מברך בשם ומלכות. ועיין ברשב"א מ"ט א' ד"ה ברוך שנתן, ובמאירי בריש פירקין (ועיי"ש 193 ע"א). אבל שיטת רוב הפוסקים שמברך בשם ומלכות, והוכיחו כן מן הירושלמי, עיין אהצו"י עמ' 195. ועיין באוה"ג התשובות, עמ' 129, ובס' האשכול ח"א הוצ' אלבק, עמ' 84 ובהערות שם. ועיין מ"ש להלן בהלכה זו ולהלן ה"ד. 
<small>11.</small> <b>מארצנו. </b>ופירש בירושלמי שם: מתניתא (כלומר משנתנו שם) כשנעקרה מכל מקומות ארץ ישראל, אבל אם נעקרה ממקום אחד, אומר ברוך שעקר ע"ז מן המקום הזה. כלומר, ברכה זו היא רק בראה שנעקרה ע"ז מן המקום האחרון בא"י, ולא נשארה עוד ע"ז בתוכה, אבל אם עדיין נשארה ע"ז אינו מברך מארצנו, אלא: ממקום הזה. ולפ"ז לא נזכר שם כלל מה דינה של עקירת ע"ז בחו"ל. אבל כמה מן הראשונים (הרא"ש סי' ז', ועיין גם בר"מ פ"י מה' ברכות ה"ט ובסמ"ג עשין כ"ז. ועיין בשדה יהושע ובאהצו"י 197 ואילך) גרסו בירושלמי: מתניתא כשנעקרה ממקומות א"י אבל אם נעקרה ממקום <b>אחר</b> אומר וכו'. ולפ"ז מחלק הירושלמי בין א"י וחו"ל. ועיין מ"ש להלן. 
<small>12.</small> <b>ישראל. </b>ופירושו, מכיוון שכבר ברך על עקירת ע"ז בא"י, מתפלל גם על עקירת ע"ז מכל מקומות ישראל, ואפילו בחו"ל. ובכי"ע: שתיעקר ע"ז <b>מארצנו</b> ומכל מקומות ישראל.<sup class="footnote-marker">14</sup><i class="footnote">ועיין בה"ג ד"ב, עמ' 74. ואעפ"י שיש שם השמטה ע"י הדומות (עיין בד"ו שם, י"א ע"ג), מ"מ ברור שגרס בבבלי כעין גי' כי"ע בתוספתא.</i> ולפ"ז ברור שהתוספתא חולקת על הירושלמי הנ"ל וסוברת שאפילו נשארה עדיין ע"ז בא"י מ"מ מברך מארצנו. אבל בבבלי הנ"ל (לפי ב"נ) גורס: וכשם שעקר ע"ז <b>מארצינו</b> כן יעקור אותה מכל מקומות ישראל. ועיין מאירי נ"ז רע"ב. 
<b>עבדיך לעבדך. </b>צ"ל כמו בשאר הנוסחאות ובמקבילית: עובדיה לעובדך. ובד מוסיף כאן: ובחוצה לארץ אין צריך לומר כן, מפני שרובה גוים. ר' שמעון וכו' (עיין בשנו"ס). וכ"ה הגירסא גם בבבלי בע"י ובכי"פ (עיין דק"ס). וברא"ה (עמ' קע"ד ועמ' קע"ט) פסק שבחו"ל אינו מברך כלל על עקירת ע"ז, וכן כנראה פסק גם באהל מועד (ח"א צ"ט ע"ב). ובשטמ"ק (נ"ז ב'): "ובחוצה לארץ אין צריך לומר והשב לב עובדיהם וכו'. לכאורה משמע דלא פליג אלא אם צ"ל השב לב עובדיהם, אבל אברכה פשיטא דאף בחו"ל מברך. וי"א דאכולה מילתא פליג". ושמא הטעם הוא, מפני שבחו"ל אין מצווין לרדוף אחריה (עיין ר"מ רפ"ז מה' ע"ז ובמקורות שציין בעבודת המלך שם). אבל בא"י הרי מצווה לרדוף אחריה, אלא שאינו יכול לאבדה מחמת פחד המלכות, ולפיכך מברך על שנתקיימה המצוה מאליה. 
<small>13.</small> <b>אכלסין וכו'. </b>וכ"ה בירושלמי. ובתנחומא הוצ' בובר: ראה אוכלוסין של בני אדם. ובנדפס מכבר: ראה אוכלוסין הרבה של בני אדם, וכן בבמ"ר: הרבה אוכלוסין של בני אדם. אבל בבבלי: הרואה אוכלוסי <b>ישראל</b> וכו'. ובהתאם למסורת זו אמרו שם:<sup class="footnote-marker">15</sup><i class="footnote">ומ"ש באבודרהם ה' ברכות של חול (ר"ו שכ"ו, קל"ה ע"ד): ואמרינן בתוספתא שאין אכלוסא פחותה מס' רבוא וכו', כוונתו לברייתא שבבבלי, עיין מ"ש בתשלום תוספתא, עמ' 6 ואילך.</i> תנא אין אוכלוסא פחותה מששים רבוא. ועיין ברא"ה עמ' קע"ט. ועיין בהגהות מהר"ץ חיות בבבלי שם. 
<b>ברוך חכם וכו'. </b>וכ"ה בירושלמי ובבבלי ובתנחומא הנ"ל בשתי המהדורות, אבל בבמ"ר הנ"ל הברכה היא בשם ומלכות, ועיין בהגהות הרד"ל שם. ובפירוש הברכה כתב במאירי (נ"ח רע"א) מפני שכל הסודות והחכמות נודעות בין כלם, ומצד שיש דברים נמנעים מהשגת השכל האנושי אמ' ברוך חכם הרזים. ולפ"ז (עיין לעיל ולהלן שם) מברך חכם הרזים אפילו על ב' ת"ח שלמים (עיין בבלי נ"ח ב'). אבל כבר דחה המאירי טעם זה, והעיקר הוא כמו שפירש הרמב"ן במלחמות בסוף מכילתין: שאין ברכת חכם הרזים אלא מן הטעם המפורש בגמרא, לפי שאין דעותיהם דומות, והקב"ה יודע רזי עולם ותעלומות סתרי כל חי.<sup class="footnote-marker">16</sup><i class="footnote">ולפיכך השמיט הרי"ף את המעשה בר' חנינא בריה דרב איקא שברך חכם הרזים על רב פפא ורב הונא בריה דר"י, עיי"ש במלחמות וברא"ה סוף עמ' קע"ט, ובדרשת הרמב"ן "תורת ה' תמימה", ווינא תרל"ג, עמ' 22.</i> ועיין מ"ש להלן. 
<b>לפי שאין וכו'. </b>וכ"ה בבבלי הנ"ל (לפי ב"נ ומאירי נ"ח א', 195 ע"א). אבל בירושלמי ובמדרשות הנ"ל: כשם שאין פרצופיהן דומין זה לזה, כך אין דעתן דומה זה לזה. וכבר העירו, שכן מתרגמים השבעים את הפסוק (משלי כ"ז י"ט): כמים הפנים לפנים כן לב האדם לאדם. ובתרגום הארמי שם (שהוא, כידוע, בעיקרו תרגום הסורי): היך מיא והיך פרצופי דלא דמין חד לחד, היכנא ליביהיהון (בתרגום השבעים, בכ"י הוטיקן וסיני: דעתן) דבני נשא לא דמין חד לחד.<sup class="footnote-marker">17</sup><i class="footnote">וכן מעתיק ר"י נחמיאש בפירושו למשלי, עמ' 161, בשם התרגום.</i> ולפ"ז נ"ל שהברכה כאן אינה אלא "להגיד גדולתו של הקב"ה שאדם טובע כמה מטבעות בחותם אחד וכולן דומין זה לזה, ומלך מלכי המלכים הקב"ה טבע כל אדם בחותמו של אדם הראשון ואין אחד מהן דומה לחברו" (משנה סנהדרין ספ"ד). ובתוספתא (שם פ"ה ה"ו ובירושלמי שם ספ"ד ובבבלי שם ל"ח א'): מפני מה אין הפרצופות דומות זו לזו וכו' שינה המקום וכו' פנים ודעת מפני החמסנין והגזלנין. ועיין סדר אליהו רבה פ"ב, הוצ' רמא"ש עמ' 10, והשוה בבלי ע"ז כ' א'. ועיין מ"ש להלן. 
<small>14.</small> <b>בהר הבית. </b>וכ"ה בבבלי שם בכת"י (עיין דק"ס 323 הע' ג'). ובירושלמי: כשהיה רואה אוכלוסין בירושלם. 
<small>15.</small> <b>ברוך מי וכו'. </b>בד ובבבלי הנ"ל (בהוצאות שלנו, בע"י ובכת"י פריס): ברוך חכם הרזים וברוך שברא וכו'. וכבר כתבנו לעיל שהברכה היא ע"פ טעם המשנה בסנהדרין ספ"ד. וכן שנינו שם: "ולהגיד גדולתו של הקב"ה וכו' ואין אחד מהן דומה לחברו. לפיכך כל אחד ואחד חייב לומר בשבילי נברא העולם". ופירשו רוב המפרשים ש"לפיכך" זה מוסב אלמעלה שם: וכל המקיים נפש אחת וכו'. אבל ביד רמה שם פירש: וכיון שכל אחד ואחד חשוב לפני המקום לברוא לו צורה בפני עצמה, חייב לומר בשבילי נברא העולם ולהודות לפני המקום על כך. ולעיל שם כתב ע"ז: כי הא דתניא לקמן (תוספתא פ"ה ה"ט בבלי וירושלמי שם) וכו' מפני מה נברא בע"ש, כדי שיכנס לסעודה מיד וכו'. ועיין גם במאירי שם סוף עמ' 168. ולפ"ז אחרי שהגיד בן זומא את גדולתו של הקב"ה (בברכת חכם הרזים) הודה מיד וברך על ש"בשבילו נברא העולם", וכמו שאומר להלן: כל שעשה לא עשה אלא בשבילי. 
<b>לוגמה וכו'. </b>וכן בבבלי (לפי ב"נ): עד שטעם לו לוגמא אחת. ובכ"מ שחז"ל מזכירים שיעור זה, הוא לעניין משקין ולא לעניין אוכלין, ושיעורו הוא צד אחד שבפה, ועיין בתוספ' פסחים ק"ז א' ד"ה אם ומ"ש הרי"ן אפשטיין במבוא לנוסח המשנה עמ' 138 ואילך. ובירושלמי: עד שלא אכל פרוסה. ובהוצ' שלנו בבבלי: עד שלא אכל פת. 
<small>16.</small> <b>שזרע וחרש וכו'. </b>וכ"ה בכי"ע (וצ' לא העתיק כהוגן), וזו היא נוסחא א"י, עיין שבת פ"ז מ"ב ובבבלי שם ע"ג ב', ובמכילתא דרשב"י, ריש עמ' 67 (י"ב י"א). אבל בד: שחרש וזדר (צ"ל: וזרע), וכן במשניות של שבת מטיפוס א"י (ירושלמי לו, קויפמן, פרמה ועוד): החורש והזורע, וכן הוא הסדר בסוגיית הירושלמי שם, וכ"ה בירושלמי כאן ובשקלים פ"ה ה"א, מ"ח סע"ג, ובמדרשות שהבאתי להלן ובבבלי כאן (ומ"ש בדק"ס 324 הע' ד' בשם ע"י הראשון, אינו מדוייק, כי הסדר שם הוא כמו בבבלי שלפנינו). וכנראה שבא"י חרשו פעמים, עיין בתוספתא להלן ב"מ פי"א ה"ט ובבלי מנחות פ"ה א' (ועיין בתוספתא שם פ"ט ה"ג) וב"ב י"ב א' וברש"י שם.<br>והנה התוספתא והברייתא שבבבלי נקטה את המלאכות ואת סדרן כמו במשנת שבת פ"ז מ"ב, אבל בירושלמי הוסיף אחרי זרע: ניכש וכיסח (כ"ה בכי"ר) עידר, ונקט את סדר המלאכות הרגיל, עיין תו"כ בחוקתי פ"ה ה"ד, ירוש' שקלים הנ"ל, פסיקתא דר"כ, פ' העומר, ס"ט ע"א.
<b>ולש ואפה. </b>בירוש': לש <b>קיטף</b> ואפה, וכ"ה בשקלים הנ"ל, והירושלמי הוסיף גם תולדות לישה (עיין ירושלמי שבת פ"ז ה"ב, י' ע"ב), ועיין להלן ב"מ פ"ח ה"ט ובמקבילות. 
<small>18.</small> <b>ולבן ונפס וכו'. </b>גם כאן נוקטת הברייתא בעיקר את סדר המשנה בשבת פ"ז מ"ב. ועיין תאור מלאכת הניפוס אצל הרשברג הארג ותעשית הארג עמ' ק"י ואילך. 
<b>וארג ואחר וכו'. </b>בכי"ע: וארג <b>ותפר</b> ואחר וכו'. וכ"ה בבבלי בכת"י, עיין דק"ס 324. ובירושלמי: וארג כבס ותפר. ועיין מ"ש לעיל. 
<small>21.</small> <b>זכור וכו'. </b>בירושלמי הסדר מהופך (מנהג אורח רע לפני אורח טוב), וגורס שם: ברוך בעל הבית, זכור בעל הבית לטובה. ובכי"ס שם: ברוך יהיה בעל הבית הזה, זכור בעל הבית הזה לטובה. ובמנהיג (ה' סעודה סי' ט"ז ד"ב מ' ע"א): בתוספתא ראיתי הטעם ואכלת ושבעת וברכת את ה' אלקיך לרבות את בעל הבית. וכן ברוקח סי' שי"ט: מה שנהגו לברך בעל הבית בברכת המזון מפקי' בתוספתא מדכתיב ואכלת ושבעת וברכת את ה' אלקיך את לרבות בעל הבית. ובסמ"ג (עשין כ"ז, ק"ט ע"ד): שמעתי כי יש בברייתא בירושלמי וברכת את לרבות בעל הבית וכו'. ועיין בתשלום תוספתא עמ' 42 שהבאתי עוד כמה מן הראשונים שמביאים דרשה זו בלי הזכרת המקור. ונאמן עלינו רבינו בעל המנהיג שראה כן בתוספתא, ויתכן שהיתה לפניו הוספה בברייתא שלפנינו. ויותר מסתבר שההוספה היתה לעיל בה"א בדרשות על הפסוק הזה, והרי היו שם כמה הוספות (עיין מ"ש לעיל הע' 3). ועיין נוסח הברכה באגרת אריסטיאס סי' קפ"ה. 
<small>25.</small> <b>ואו' זכור וכו'. </b>בכי"ע: וכן הוא אומ' זכור וכו'. וכ"ה בירושלמי, אלא שכבר אמרנו שבירושלמי הסדר מהופך ופסוק זה בא מיד אחרי: לא טרח אלא בשבילי. ובד: על אורח טוב מהו אומר זכור וכו'. וכ"ה בבבלי. ובתרגום לפסוק זה (איוב ל"ו כ"ד): אדכר ארום תפיש עובדיה די שבחו (פי' שררו מלשון שירה) גוברין צדיקין, ובפי' הרמב"ן שם מביא את התרגום ומוסיף: יאמר כי תשגיא ותגדל פעלו, כי בכן ישבחו אותו החכמים וכו'. וגם לפי הגירסא שלפנינו חוזר למעלה לאורח טוב. ובבבלי מביא ג"כ: על אורח רע כתיב לכן יראוהו אנשים. אבל בכי"י אין זכר לזה, עיין דק"ס 324. 

Halakhah 3

<small>26.</small> <b>ואת הבוריק. </b>ליתא בשום נוסח של התוספתא, ולא בשום נוסח של המקבילות. ובבבלי ב"ב צ"ז ב': יין כושי בורק (בכ"י ה': בוריק). ופי' ברי"ץ גיאת (ה' קדוש, עמ' ב'): כושי. שחור. בורק. לבן.<sup class="footnote-marker">18</sup><i class="footnote">ועיין במיוחס לר"ג ובתוספ' שם ד"ה חמר. והגירסא "בודק" שבשאילתות יתרו סי' נ"ד היא, כנראה, טעות הדפוס. ועיין אוה"ג פסחים עמ' 91, ובהערות לס' העתים עמ' 206, הע' קכ"ג.</i> ומכיוון שבכי"ו (עיין להלן) מעתיק ע"פ משנת בכורות פ"ז מ"ו, יש לעיין אם לא היתה לפניו גירסא כזו גם במשנתנו שם, ועיין מ"ש להלן ד"ה את הקיטע.<br>ויותר נראה שצ"ל לפנינו: ואת הבוהק.<sup class="footnote-marker">19</sup><i class="footnote">השיבוש בין "רי" ובין "ה" רגיל מאד בכת"י, מפני שהיו נוהגים בקצת ארצות לכתוב את היו"ד בתוך הדלי"ת או הרי"ש. עיין מ"ש בתס"ר, ח"ג עמ' 74 ועוש.</i> וכן בתנחומא ריש פנחס (בהוצ' בובר): שנו רבותינו הרואה הכושי וכו' ואת <b>הבוהקנים</b> וכו' אומר ברוך משנה את הבריות (ועיין מ"ש ע"ז להלן). ובב"ר (פצ"ח, ה', עמ' 1256): ארור אפם כי עז וכו' ריבה בהן בוהקנין מעלי חמה.<sup class="footnote-marker">20</sup><i class="footnote">עיין מ"ש גרשם שלום בסה"י לכבוד אסף, עמ' 463 ואילך.</i> ומתוך הדרשה בב"ר משמע שהבוהקנין הם כל כך לבנים שהם נראים כבעלי צרעת (נגעים טהורים, עיין מ"ש להלן). ובנוסח ד כאן נמנו ברקנין (צ"ל: בהקנין) בסיפא בין המומין שמברכין עליהם: ברוך דיין האמת. וזהו תיקון ע"פ הבבלי, עיין מש"ש. אבל גם נוסח כי"ו כאן מקורו, כנראה, במאמר ריב"ל בבבלי, עיין מ"ש להלן שו' 27 סד"ה ברוך.
<b>ואת הגיחור וכו'. </b>בבכורות מ"ה ב': אלא כושי אוכמא. גיחור סומקא וכו', לבקן חיוורא וכו', קפח. תני רב זביד <b>גבח</b><sup class="footnote-marker">21</sup><i class="footnote">כ"ה בס' המקח והממכר לרב האי שער מ"ה המ"א ובערוך ערך גבח. ולפנינו: גבוה.</i> וכו', באריכא שמיטא סוניא. ובמיוחס לר"ג שם: ארוך ודק, ופרצופו בולט הרבה לחוץ, וסנוי (=שנוא) הוא לראות. ועיין בתשה"ג אסף, הוצ' מק"נ (ירושלים תש"ב), עמ' 185 ואילך. 
<b>ואת הננס. </b>בד מוסיף: הדרניקום. וכ"ה בבבלי (הדרניקוס). ורב שרירא והערוך<sup class="footnote-marker">22</sup><i class="footnote">עיין אוה"ג כאן, הפירושים, עמ' 90, ובהערה א' שם. ועיין בתשה"ג אסף שהזכרנו בפנים לעיל, עמ' 186.</i> גרסו בבבלי: ברדניקוס, ופירשו איש שקומתו ארוכה יותר משאר בני אדם. ובליקוטי גאונים (אוה"ג, הפירושים, עמ' 106): בדרניקוס וכו' ובדרניקוס. ובתנחומא (פנחס סי' י', בד"ר): ואת דרניקוס.<sup class="footnote-marker">23</sup><i class="footnote">בהוצ' בובר: ואת הדרקונוס. ובכי"ר שם: הדריקינוס. ובשני כתי"י שם: הדרקונים, ובה"ג ד"ב, עמ' 75 גורס בבבלי: הדרקינוס. וברי"ף: ובדריקנוס. ובפי' ר' ישעי' הזקן: ואת הדרקינס. ושמא הכוונה לדרקון (δράκων), כינוי לאדם גבוה ובעל גוף גדול.</i> ושמא הכוונה לאדם ענק (άνδρολίλας), והוא ההפך מננס. 
<b>ואת החרש וכו'. </b>המוקף ליתא בשום נוסח של התוספתא ושל המקבילות, וסירכא של משנת בכורות פ"ז מ"ו (תו"כ אמור פ"ג ה"ב-ה"ז) נקט. 
<small>27.</small> <b>ברוך משנה וכו'. </b>וכ"ה בכל הנוסחאות ובמקבילות (בלי אזכרת השם). ובגנזי שכטר (ח"א סוף עמ' 53): ילמדינו ר' [הרואה] אדם משונה באיזה צד חייב הוא לברך? [כך] שנו רבו' הרואה בריא משונה הרי זה חייב לברך ולקלס וכו'. ובאיזה צד הוא מברך? ברוך <b>אתה ה'</b> משנה בריות (ועיין מ"ש לעיל רה"ב, ד"ה או' ברוך ארך אפים).<br>והנה במדרש זה לא פרט את המומין אלא נקט בדרך כלל בריה משונה. ובתשובת הראב"י (ספרן של ראשונים הוצ' הר"ש אסף עמ' 45) תמה למה לא הזכירה הברייתא שאר המומין שמנו המשניות בבכורות ונקטה רק מקצתן, והוא אומר שיש מומין (כלומר, שלא הזכירה הברייתא) שאין בנו כח לפטרן מברכה, אעפ"י שהברייתא לא הזכירה אותן.<br>ברם כשאנו מדייקים בנוסח התוספתא והירושלמי אנו רואים שהברייתא לא נקטה אלא את קבוצת המומים שמנו במשנת בכורות פ"ז מ"ו ובתו"כ אמור פרש' ג' פ"ג ה"ב-ז' (שש פעמים אותה הקבוצה). אמנם בד ובבבלי ובתנחומא נמנה גם הדרניקוס, אבל כנראה שהוסיפו מום זה כסוג אחר של גיבח, קיפח, עיין מ"ש לעיל. ובתנחומא, ריש פנחס הוצ' בובר הנ"ל, מנו גם בוהקנים. וכן אמר ריב"ל בבבלי שם: הרואה את הבהקנים אומר ברוך משנה הבריות. ונראה שריב"ל השלים מום זה על פי הקבוצה הנ"ל, שהרי הברייתא שלנו (חוץ מכי"ו) השמיטה מקבוצה זו את "בעלי נגעים טהורים". ובתוספתא בכורות פ"ה ה"ג: ובעל בוהקות. ובר"מ פ"ח מה' ביאת מקדש הט"ו: בעלי נגעים טהורים, שנשתנה העור מחמת עצמו כגון <b>הבוהק</b> (ועיין במיוחס לר"ג בכורות מ"ה ב' ד"ה בוהק). ולפ"ז קרוב לוודאי שבהקנים שבתנחומא ושבדברי ריב"ל אינם אלא "בעלי בוהקות" שבתוספתא בכורות, כלומר "בעלי נגעים טהורים" שבקבוצת המומים במשנה ובתו"כ הנ"ל, עיין מ"ש לעיל סד"ה ואת הבוריק בשם ב"ר, ועיין מ"ש להלן ד"ה את הקיטע.<br>והראב"ד פירש שאין מברך ברכות הללו אלא על בני אדם שמצטער עליהם, ועל ישראל דווקא, עיין דבריו באריכות ברא"ה כאן עמ' ק"פ.<sup class="footnote-marker">24</sup><i class="footnote">ובקיצור במאירי בסוגיין, באבודרהם ה' ברכות של חול, ד"ו שכ"ו, קל"ו ע"ב ובטאו"ח סי' רכ"ה.</i> ובב"י (טאו"ח סי' רכ"ה) השיג עליו מן הברייתא בבבלי<sup class="footnote-marker">25</sup><i class="footnote">בכת"י שם (עיין דק"ס עמ' 331, הע' ט') ליתא "ת"ר" אלא: א"ר יהודה, והוא כנראה מאמר רב יהודה בר יחזקאל.</i> שגם על פיל, קוף וקפוף מברך משנה הבריות (ועיין בב"ח שם וברא"ה הנ"ל). ושמא פירש רבינו שפיל, קוף, וקפוף הוא כינוי לאנשים ענקים (בא"י היו אומרים גמל במקום פיל, מפני שהפילים לא היו מצויים שם) ולאנשים מכוערים (עיין מדרש שמואל פ"ב, ז' וספ"ב). וקפוף כאן הוא לא עוף אלא קוף קטן.<sup class="footnote-marker">26</sup><i class="footnote">כפירוש הגאונים, עיין אוה"ג, הפירושים, עמ' 106. ועיין בכורות ח' א', וברש"י ובשטמ"ק שם.</i> ובאבודרהם (עיין הע' 24) הביא בשם הר"א אב"ד שאפילו על גוי מברך משנה הבריות.
<b>את הקיטע וכו'. </b>וכ"ה בכי"ע ובירושלמי (לפי כי"ר) ובתנחומא (אלא שנשמט שם ההיגר בטעות). וזו היא קבוצה רגילה לבעלי מומין גדולים, עיין במשנה ב"ק רפ"ח, בבבלי תענית כ"א א', בכתובות ע"ז א', ובמשנה הסמוכה שם, בירושלמי שם פ"ז ה"י, ל"א ע"ד, ועוד בכ"מ.<br>ברם בד מוסיף: ואת פתויי ראש ואת הברקנין (צ"ל: הבהקנין). ובברייתא שבבבלי: את הקטע ואת הסומא ואת פתויי הראש ואת החגר ואת המוכה שחין ואת הבהקנים. ויש לתמוה על הסדר, שנקטה הברייתא "פתויי הראש" באמצע הקבוצה של מומים גדולים, ובאמת בכי"פ חסר לגמרי "פתויי הראש", וכן ליתא בראב"ן סי' קצ"ט ובפי' רי"ד (אבל אפשר שהם קצרו, שהרי השמיטו ממנה עוד דברים). והגאונים והראשונים (שנביא להלן) גרסו "פתויי הראש" ברישא (בין אלה שמברכים עליהם משנה הבריות), ובתוספתא ד הוא בסוף הקבוצה - בסיפא, ונדידה זו ממקום למקום הוא סימן מובהק להוספה מאוחרת.<br>והנה פירוש מלה זו לא נתברר. ורש"י פירש ששערו דבוק זה בזה, ופירש כן לפי הגירסא שלו שמנו אותה בסיפא, בין מומין שיכולים להולד אח"כ ושמברכין עליהם דיין האמת (וכפי' התלמוד). אבל בה"ג (ד"ו י"א ע"ג, ד"ב עמ' 75) בר"ח (לפי ראבי"ה ח"א סי' קמ"ו עמ' 137), ברי"ף (בסוגיין), באשכול (ח"א הוצ' הר"ש אלבעק עמ' 85), במאירי (195 סע"ב) ועוד, גרסו מום זה מיד אחרי הקבוצה הראשונה (אחרי ננס), בין אלה שמברכין עליהם משנה הבריות, כלומר בין המומים שבאו ממעי אמם. ולפ"ז אפשר לפרש פתויי הראש-רחבי הראש, כמו שפירש בערוך ערך פתי (אעפ"י שהוא בעצמו גורס אותה בסיפא!), ועיין להלן בהערה 28 מ"ש בשם הרוקח.<br>והנה בה"ג ד"ו וברי"ף הנ"ל גורס: ואת <b>פתי הראש</b>.<sup class="footnote-marker">27</sup><i class="footnote">וכ"ה בליקוטי גאונים באוה"ג, הפירושים, עמ' 106. ובה"ג ד"ב, עמ' 75: פאתי הראש. ובא"ח ח"א ה' ברכות (סי' נ' מ' ע"א): "פאתי ראש וכו' והראב"ד ז"ל פי' שוקע ראשו בחציו, וי"מ רוחב הראש". וכנראה שהראב"ד הסמיך פאתי ראש ל"לפתן", עיין בכורות מ"ג ב', וברש"י שם ד"ה באמצע, ובמיוחס לר"ג ד"ה לפתם וד"ה ותנא. ועיין בהשגות הראב"ד רפ"ח מה' ביאת המקדש.</i> ובמאירי: <b>הפתיראש</b> (במלה אחת).<sup class="footnote-marker">28</sup><i class="footnote">ברוקח סי' שמ"ג, בר' פאנו: ואת הננס, קצר. ואת <b>הברירוס</b>, ראשו רחב, ואת הברדקינוס וכו'. וברור שצ"ל: ואת הפתירוס (במקום: ואת הברירוס), והיה לפניו הסדר כמו בה"ג ור"ח הנ"ל.</i> ועיין מ"ש בתס"ר ח"ב עמ' 54 (ועיי"ש ח"ג עמ' 105) על ר' יהודה בן פתירוש, בן פתירוס, או כגי' בע"ס יחוסי תנאים ואמוראים: בן פתי הראש, ולפ"ז הוא כינוי, כמו: בן "ננס" (שנשנה כאן יחד אתו).<br>סוף דבר ודאי גמור הוא שבין "פתי הראש" ובין "בהקנים" שבתוספתא ד כאן הוספה מאוחרת היא, ואינה שייכת לעיקר הברייתא של א"י.<sup class="footnote-marker">29</sup><i class="footnote">אבל מסוגיית הבבלי מוכח שהם גרסו בהקנים בבבא זו, עיין מ"ש להלן ד"ה ברוך.</i>
<small>28.</small> <b>ברוך דיין וכו'. </b>וכ"ה בכל הנוסחאות שבתוספתא ובירושלמי ובבבלי ובתנחומא הנדפס מכבר. והקשו בבבלי על מאמר ריב"ל לעיל שאמר שעל בהקנים מברך ברוך משנה הבריות (עיין בהערה 29), ותירצו: לא קשיא הא ממעי אמו, הא בתר דאיתיליד. ומשמע שאם נולדו המומין אח"כ אינו מברך אלא דיין האמת, וכן יוצא מסתימת כל הפוסקים. אבל בתנחומא ריש פנחס, הוצ' בובר הנ"ל: אומר ברוך <b>משנה את הבריות</b> דיין האמת. אימתי בזמן שהיו שלימין ונשתנו. אבל אם היו כן ממעי אמן, אומר ברוך משנה הבריות (כלומר, גרידא. וההלכה האחרונה נוסחה ע"פ הירושלמי כאן). ואולי יש שם ט"ס והמלים "משנה את הבריות" נכפלו בטעות משורה שלמעלה. 

Halakhah 4

<small>29.</small> <b>ברוך מי וכו'. </b>בכי"ע: ברוך שככה לו בעולמו בריות נאות. ובד: ברוך שברא בריות נאות. ובירושלמי: ברוך שכן ברא בריות נאות בעולמו<sup class="footnote-marker">30</sup><i class="footnote">עיין בבלי מ"ג ב', ובראבי"ה ה"א סי' קמ"ו, עמ' 137 ובהערות שם. ועיין בתשב"ץ קטן, דיני ברכות, ד' קרימונא כ"ט ע"ב. ועיין באוה"ג, נספחים, עמ' 54 סי' קצ"ה. אבל בתשובות מהר"ם, הוצ' מק"נ, עמ' 306, חסרות המלים "כך היא הברכה כפר"ח".</i> וכו', לא אמר אלא שכך ברא בריות נאות בעולמו, שכן אפי' ראה גמל נאה, סוס נאה, חמור נאה, אומ' ברוך שברא בריות נאות בעולמו. ועיין באהצו"י שם עמ' 198 - 199. אבל בירוש' ע"ז ספ"א, מ' רע"ב (פעמים): ברוך שכך לו בריות נאות בעולמו. ובבבלי נ"ח ב': ברוך שככה לו בעולמו, וכ"ה בע"ז כ' א' (בכת"י וראשונים, עיין דק"ס שם עמ' 52 הע' ב'). וכ"ה בתנחומא שנדפס מכבר ויצא סי' ו', ופנחס סי' י'. אבל בהוצ' בובר פנחס סי' א': ברוך אתה ה' אלקינו מלך העולם שככה ברא לו בעולמו, וכ"ה בכמה כתי"י שם (עיין בהערות בובר). ועיין מ"ש לעיל רה"ב ד"ה או' ברוך ארך אפים. 

Halakhah 5

<small>30.</small> <b>ברוך נאמן וכו'. </b>וכ"ה בכי"ע. ובד: אומר נאמן בבריתו ברוך זוכר הברית. ובירושלמי: הרואה הקשת בענן אומר <b>בא"י</b> זוכר הברית. ר' חייא בשם ר' יוחנן נאמן בבריתו וזוכר הברית. וע"פ מאמר ר' יוחנן הוסיפו כאן בברייתא: נאמן בבריתו. ובבבלי (נ"ט א'): מאי מברך מברך זוכר הברית. במתניתא תנא ר' ישמעאל בנו של ר' יוחנן בן ברוקא אומר נאמן בבריתו וקיים במאמרו. א"ר פפא הלכך נימרינהו לתרוייהו, נאמן בבריתו וקיים בשבועתו וברוך זוכר הברית (כ"ה בכי"מ). וכנראה שעיקר הנוסח היה רק: זוכר הברית. ובתנחומא (בד"ק): כך שנו רבותינו הרואה קשת בענן מברך <b>בא"י</b> זוכר הברית נאמן בבריתו וקיים במאמרו. הרי מן המשנה וכו'. וכן בהוצ' בובר שם סי' ז': ברוך זוכר הברית ונאמן בבריתו וקיים במאמרו. אבל בקטעים שפרסם שכטר (סה"י לכבוד קויפמן קאהלר עמ' 263) ממדרש זה: ברוך אתה ה' א'לינו מלך הע' זוכר הברית. הרי מן המשנה וכו'. וכן בגנזי שכטר (ח"א, הוצ' הר"ל גינצבורג עמ' 37): כך שנו וכו' ברוך אתה ה' ז[וכר] הברית. ומכ"ז רואים שעיקר הנוסח בברייתא הוא רק: ברוך זוכר הברית, ולא יותר. ועיין להלן. 

Halakhah 6

<small>31.</small> <b>בין הקברות וכו'. </b>בד ובכי"ע: היה מהלך <b>בבית</b> הקברות וכו'. ובירושלמי: העובר בין הקברות וכו'. וכ"ה בפסיקתא רבתי. וכבר הראיתי (קרית ספר שי"ב, עמ' 56 ובהערה שם) ש"בין הקברות" הוא נוסח א"י, ובבבלי אמרו ברגיל במקומו: בית הקברות. ובמקבילה שבבבלי כאן: הרואה קברי ישראל וכו'. 
<b>יודע מספרכם. </b>וכן בפסי"ר הנ"ל: ברוך היודע מספר כולכם (כגי' כי"ע וד). ונראה שכן הוא עיקר הברכה, והכונה שהקב"ה בלבד יודע את מתי העולם, כשם שפי' הרדב"ז בשו"ת ח"ג סי' תקס"ט. ולפ"ז היו מברכים בראשונה אף על מתי גוים, כשם שברכו על האוכלסים שלהם (עיין מ"ש לעיל שו' 13 ד"ה אכלסין) ועל הנאים שבהם (עיין מ"ש לעיל ה"ד). אבל בזמן התלמוד שחתמו בברכה זו בתחית המתים (עיין בבלי נ"ח ב', ובירושלמי פ"ט ה"ג, י"ג ע"ד) אמרו על הגוים נוסח אחר (עיי"ש בבבלי ובירושלמי). ברם בתוספתא אין זכר לזה. ועיין מ"ש להלן. 
<b>לדון וכו'. </b>בכי"ע: לדון אתכם וכו'. ובד: <b>הוא יודע</b>, הוא עתיד לדין, הוא עתיד להקימכ'. ונראה שהוסיפו כן, מפני שעשו אותה ברכה ארוכה עם חתימה, עיין להלן. ויש בה כמה נוסחאות, עיין בבלי הנ"ל, ובדק"ס שם עמ' 330 הע' ר'-א'. ועיין בירושלמי הנ"ל. ובפסיקתא הנ"ל "העובר בין הקברות וכו', חייב לברך ברוך היודע מספר כולכם. אעפ"י שיש מרבותינו אומ' כך, הוא חייב לברך, ברוך אשר ברא אתכם בדין והמית אתכם בדין, ועתיד להעמיד אתכם בדין". ולא נזכרה שם שום חתימה. 
<small>32.</small> <b>ברוך נאמן וכו'. </b>וכ"ה בכי"ע. ובד: ברוך מחיה מתים במאמרו. ובירושלמי הנ"ל: העובר בין הקברות מהו אומר? בא"י מחיה המתים. ר' חייא בשם ר' יוחנן ברוך נאמן בדברו, ומחיה המתים. ר' חייא בשם ר' יוחנן היודע (בכי"ס: הוא יודע) מספרכם הוא יעורר אתכם הוא יגלה את העפר מעל עיניכם בא"י מחיה המתים. ר"א בשם ר' חנינא אשר יצר אתכם בדין וכו', עיי"ש, ועיין בבבלי. ולפ"ז נראה שצרפו כאן את הברכה העתיקה: ברוך היודע מספר כולכם ואת ברכת מחיה המתים (ע"פ ניסוחו של ר"ח ב"א בשם ר"י) והכניסו באמצע דברי שבח (או תפלה), ועשו משתי הברכות ברכה אחת ארוכה עם פתיחה וחתימה. 
<small>33.</small> <b>ואת המזלות וכו'. </b>וכ"ה הגי' בכי"ע. ובד: ואת המזלות <b>כסדרן</b> או' ברוך וכו'. ולפ"ז אפשר לפרש שהמלה "כסדרן" מוסבת על כולם. ברם קרוב לוודאי שהמלה "כסדרן" נוספה ע"פ הבבלי (כרגיל בנוסח ד), ואין לתקן את נוסח כי"ו וכי"ע. ובבבלי: ת"ר הרואה חמה בתקופתה ולבנה <b>בטהרה</b> (כ"ה נוסח הקדמונים, עיין דק"ס 336 הע' ט') וכוכבים במסילותם ומזלות כסדרן אומר ברוך עושה בראשית. ואימת הוי? אמר אביי כל כ"ח שנין, והדר מחזור וכו'. ועיי"ש בפירש"י ובר"מ פ"י מה' ברכות הי"ח.<br>אבל בירושלמי: הרואה את החמה בתקופתה ואת הלבנה בתקופתה (וכ"ה גם בבבלי הנ"ל לפי גירסת כי"ה) ואת הרקיע בטיהרו אומר ברוך עושה בראשית. אמר ר' חונה הדא דתימר בימות הגשמים, בלבד לאחר שלשה ימים וכו'. והנה בירושלמי אפשר לפרש שדברי רב הונא מוסבים רק על הרקיע בטיהרו, והוא כעין פירוש אביי למאמר ריב"ל בבבלי נ"ט סע"א. אבל בוי"ר שנינו (ואני מעתיק מכי"ר): תני הרואה את החמה בתקופתה, לבנה בתקופתה,<sup class="footnote-marker">31</sup><i class="footnote">כ"ה בכל כתה"י ובילקוט איוב תתקכ"ב. ובד"ק ובד"ו: בסדורה. והגירסא בד"ח "בכדורה" אין לה שום יסוד.</i> כוכבים במסילותם ומזלות כסידורן,<sup class="footnote-marker">32</sup><i class="footnote">בכ"י אוקספורד נוסף כאן: ואת הרקיע בטהרתו. וד"ר מרדכי מרגליות הודיע לי לפי בקשתי. שכ"ה גם בכי"א ב', ובכ"י ירושלים. וזו היא, כנראה, הגירסא הנכונה, עיין מ"ש להלן בפנים.</i> א' ב' בורא בראשית. אמ' רב הונא הדה דאת אמר בימות הגשמים ובלבד לאחר שלשה ימים וכו'. ולפי גירסא זו ברור שדברי רב הונא הולכים על כל הברייתא, וממילא אין מקום בשיטת בני א"י לפירוש אביי שבבבלי.<br>וכן באמת פירש הר"ח (אוה"ג נספחות עמ' 65): פיר' זה שאומר חמה בתקופתה וכוכבים ומזלות כסדרן, בימות הגשמים, בעת שהיו שלשה ימים מעוננים, ולא נראתה חמה בהם ולא כוכבים, אותה העת צריכין לברך עליהן בעת שיתראו, וזולתי זאת העת לא. ולעיל שם הביא ראיה מן הירושלמי (והסדר בר"ח שם מסורס, והנכון הוא בבית נכות הלכות שנביא להלן). ומ"ש לפנינו בבבלי: ואימת הוי אמר אביי וכו', הביא בשם י"א. וכן הביא פירוש זה בערוך ערך חמה. ובבית נכות הלכות (ח"א עמ' 58) הביא פירוש זה בשם ר"ח והוסיף: ור' שז"ל (צ"ל: ור"ש ז"ל, כלומר, רש"י) מסוף כ"ח שנה וכו'. ועיין גם במאירי שם 197 רע"א: וי"מ בתקופתה בבהירותה. ופירוש חדש בסדור רב סעדיה עמ' צ': ועל השמש <b>ביום תקופת תמוז</b> מברכים ג"כ עושה בראשית. וכן בשלחן ארבע לרבינו בחיי (בד' מנטואה. ובד"ו ז' ע"א כבר מתוקן ומקוצר, עיי"ש) שער א' (קרוב לסופו): חוש הראות יש בו הרבה ברכות, כגון הרואה השמש <b>בתקופ' תמוז</b> שיש לו לברך עליו ברוך עושה מעשה בראשית, וכן ברכת הלבנה בכל חדש וחדש. בפרק הרואה, הרואה חמה <b>בתקופת תמוז</b> ולבנה בחידושה וככבי' במשמרותם ומזלות בעיתם אומ' ברוך וכו'. ועיין בפירושו לבראשית פ"א ו' ע"ד.<sup class="footnote-marker">33</sup><i class="footnote">ועיין מ"ש בהפלאה שבערכין ערך המה; הר"ן ברילל בהמגיד שי"ג, עמ' 127, 133, 142; רב"ג בכבוד הלבנון ש"ו, עמ' 117; שזח"ה שם עמ' 230, 235; למוד ערוך ברכות ל"ג ע"ב, הע' ל'.</i><br>ונראה שהר"ח פירש את התוספתא שלנו כפשוטה, והיינו מי שרואה את החמה ואת הלבנה וכו', אחרי שלא ראה אותם במשך זמן ידוע, מפני העננים, מברך עושה בראשית. וכן פירש גם בוי"ר: הרואה את החמה בתקופתה (כלומר, בגבורתה, בשעה שהיא זורחת בבהירות יתירה) וכו' וכן את הכוכבים במסילותם ומזלות כסידורן, כלומר שהשמים כל כך בהירים שיכול לראות את כולם בסדרם הנכון, ואין ביניהם עננים וערפל, מברך בורא בראשית.<sup class="footnote-marker">34</sup><i class="footnote">בזוהר חדש בראשית, ט' ע"ד: יהי אור. ר' אלכסנדראי אומ' הרואה הכוכבים במסלותם חייב לברך. מאי מברך. ברוך המסדר את הכוכבים ברקיע. וכנראה מתוך ההמשך שם שאינו עניין לכאן, אלא לתפילת ערבית.</i><br>ברם מתוכן הברכה "עושה בראשית" משמע יותר שמדברים כאן בראייה כשעת מצב היצירה, והיינו כשרואה את המאורות כשעת תלייתן (עיין רש"י נ"ט רע"ב). וכבר אמרו בשה"ש רבה (פ"ג, י"א): ברא חמה ולבנה על מלאתן, כוכבים ומזלות על מלאתן (ועיין ב"ר פי"ב, ו', עמ' 104 ובהערות שם). ולפ"ז הכוונה לשעה שרואה את הלבנה במלואה (בתקופתה, בניגוד ל"חידושה", עיין בירושלמי שם) ואת החמה בתקופת תמוז ואת הכוכבים ואת המזלות <b>כסדרן</b> (כהוספה שבבבלי), וכפירוש רבינו יהונתן (לפי שיורי ברכה בברכי יוסף או"ח סוף סי' רכ"ט. ועיין באהל מועד לר"ש ירונדי ח"א, ק"א ע"א, בשם יש מפרשים): בזמן שהם חוזרים למקום שהיו שם בעת בריאת העולם.<br>ואשר לרקיע בטיהרו, פירושו דווקא כשרואה אותו אחרי גשם ועננים, שבשעה זו הוא מזהיר ביותר כשעת יצירתו (ועיין רש"י נ"ט סע"א). ודברי רב הונא שבירושלמי שהבאנו לעיל עונים על הרקיע בטיהרו גרידא, ובוי"ר הגירסא הנכונה היא בכי"א ב' ובכ"י ירושלים (עיין לעיל הערה 32). ועיין במאמרו של ר"ש גאנדז בצופה האנגלי, סדרא חדשה, כמ"ד (1954), עמ' 320 ואילך.
<small>34.</small> <b>על החמה וכו'. </b>כלומר, המברך על החמה בכל פעם שרואה אותה, אחרי ימים מעוננים, הרי זו דרך אחרת, מפני שהוא מחקה את החיצוניים שהיו מברכים על החמה בכל יום. ועיין להלן תרומות פ"ז הי"א. נמצאנו למדים שהמברך על החמה, והמסנן את היין ואת החומץ, והפותח בברכה באל"ף למ"ד ומסיים בה באל"ף למ"ד (להלן שו' 98) הרי זו דרך אחרת. ועיין מ"ש על כ"ז בפרוסידינגס של האקדימי' האמריקנית למדעי היהדות, ח"כ (1951), עמ' 396 ואילך. 
<b>דרך אחרת. </b>בספרי כי תצא פיס' רי"ח, עמ' 251: מין, שמורה לעצמו דרך אחרת. [ועיין ב״ר [עמ׳] 200 [שו'] 8.]
<b>תדיר וכו'. </b>במשנתנו (פ"ט מ"ב) אומר ר' יהודה שמברך על הים אם הוא רואהו לפרקים וכו'. ומוסיפה התוספתא שאם נשתנה בו דבר (כגון שעבר על השונית וכדומה) מברך עליו אפילו אם רואהו תדיר. (ח"ד). 

Halakhah 7

<small>35.</small> <b>ר' מאיר וכו'. </b>מכירי תלים קי"ט, ח"ב קט"ז ע"א. ובמשנתנו (פ"ט מ"ה) וכן בספרי דברים פי' ל"ב, עמ' 55, בלי שם האומר. ועיין בהערות ר"א פינקלשטין שם ומ"ש לעיל סה"א. 
<small>37.</small> <b>וכן הוא או' וכו'. </b>ליתא בכי"ע ובמשנתנו, אבל ישנו בד ובמכירי הנ"ל. ועיין בספרי הנ"ל. 
<small>38.</small> <b>נפש ונפש וכו'. </b>וכ"ה בדב"ר פ"ב, ל"ז, ועיין בפי' מהרז"ו שם, ועיין בב"ר פי"ד, ט', עמ' 133 ובהערות שם. ובמדרש תלים פי"ה, ב': קלסו בכל איבריו בכלל, שנאמר כל עצמותי תאמרנה ה' מי כמוך. בנפשו. שנ' ברכי נפשי את ה'. בנשמתו. שנאמר כל הנשמה וכו'. ועיין בבלי כאן כ"ה א'. ובמכירי הנ"ל: בכל נפש ונפש שבח (כלומר, שבח את ה') וכו'. 
<small>40.</small> <b>תן נפשך וכו'. </b>עיין בח"ד, אבל הביטוי "תן נפשך" כאן אינה אלא מליצה (עיין להלן מע"ש פ"ה ה"י). וכן בספרי האזינו פי' ש"ו, עמ' 337: נפשי נתתי עליה, דמי נתתי עליה (כלומר, על התורה), כדרך שלמדתי אותה בצער וכו'. וכן במכילתא בשלח, שירה פ"א, 117: שכל דבר שאדם נותן נפשו עליו נקרא על שמו וכו', נתן נפשו על התורה וכו', נתן נפשו על ישראל וכו'. וכן בכ"מ. והן הן דברי בן עזאי עצמו בספרי ואתחנן פי' ל"ב: בכל נפשך, אהבהו עד מצוי נפש. ובתנחומא כי תבוא ד' (הוצ' בובר 40): <b>הסכת</b> וכו' תנו לבבכם ונפשכם לשמוע דברי תורה וכו', ובכל נפשך אפי' נוטל את נפשך. ועיי"ש בהע' י"ד. [ועיין דב״ר ליברמן עמ׳ 118: ונותן נפשו עליה.]
<small>41.</small> <b>תפילת תיפלה. </b>בד: תפילות שוא, וכ"ה במשנתנו. והיא שוא היא תפל (איכה ב', י"ד). ובפיוטי יניי הוצ' זולאי עמ' ל': בטחה בתפילה ולא ט[חה] תיפלה. 
<b>כנס וכו'. </b>בבבלי: ת"ר הנכנס למוד את גרנו וכו', מדד ואח"כ בירך הרי זו תפלת שוא, לפי שאין הברכה מצויה לא בדבר השקול וכו'. ועיין במדרש תנאים, עמ' 84. וברור שברייתא זו מתירה תפילה לפני מדידה ומגנה תפילה לאחריה. אבל מפשט לשון התוספתא כאן נראה שההבדל הוא בנוסח התפילה גרידא, ויכול להתפלל אף לאחרי המדידה, עיין להלן. 
<small>43.</small> <b>שתכניס בהן וכו'. </b>כלומר שיתברכו מתוכן, וישתבחו וישתפרו ויתקיימו,<sup class="footnote-marker">35</sup><i class="footnote">עיין בירושלמי פ"ה ה"א, ה' ע"ד, ובבבלי ל"ב ב'.</i> ותכנס בהם ברכה באוצר, בעיסה ובמעים (עיין ספרי עקב פיס' מ', עמ' 82 ואילך). ויכול לומר תפלה זו אף לאחרי שמדד, והתוספתא מחלקת בין תפילה לתפילה. ולהלן שבת (פ"ז הכ"ב): היה מתחיל במלאכה, נותן שבח והודאה לפני המקום,<sup class="footnote-marker">36</sup><i class="footnote">כלומר, מברך ברוך השולח ברכה וכו', כברייתא שבבבלי הנ"ל. ועיין דק"ס תענית, עמ' 40, הע' ג'.</i> בחבית או בעיסה מתפלל שתיכנס בהן ברכה ולא תיכנס בהן מאירה<sup class="footnote-marker">37</sup><i class="footnote">וכל העניין של חלות הברכה בדבר הסמוי מן העין גרידא (בבלי שם, ב"ר פס"ד, ה'. עמ' 706, ובמקבילות שצוינו שם) לא נזכר כלל בתוספתא כאן.</i> (כבספרי עקב הנ"ל). ומותר לו להתפלל כן לפני המדידה, ואין בה משום דרכי האמורי, ומכ"ש שמותר לו להתפלל כן אחריה.<sup class="footnote-marker">38</sup><i class="footnote">ועיין אבות דר"ן נו"א פל"ח, נ"ז ע"א; נו"ב פמ"א, נ"ח ע"ב. ועיין יומא ל"ט א' ובדק"ס שם, עמ' 108 הע' כ' (והעומר ולחם הפנים וכו' בוודאי היו מדודים). ועיין בבלי שבת ל"ב ב'.</i> ועיין ברכי יוסף וש"ב או"ח סי' ר"ל. 

Halakhah 8

<small>45-46.</small> <b>הואיל ואין הברכה שורה וכו'. </b>בספרי ראה פי' קכ"ג עמ' 181: <b>וברכך ה' אלהיך</b>. יכול בטל? ת"ל בכל אשר תעשה. 

Halakhah 9

<small>49.</small> <b>העושה כל וכו'. </b>וכ"ה בכל נוסחאות התוספתא. וכ"ה בסמ"ג (עשין קל"ה, קצ"ח ע"ג): תניא בתוספתא העושה כל המצות צריך לברך. לפיכך המפריש וכו' (והעתיק את לשון הר"מ במעשרות ספ"א). ובעיטור ה' ציצית (הוצ' רמא"י ע"ו ע"ד, ד"ל ע"ג): גרסינן בתוספתא העושה כל המצוה מברך עליהן, העושה סוכה וכו'.<br>אבל בשו"ת הר"מ סי' י"א (הוצ' רא"ח פריימן זצוק"ל, עמ' 12): "נוסח התוספתא סוף ברכות, כל המצות מברך עליהן <b>שהגיענו</b> העושה סוכה וכו'". ושמא הוא ניסוח רבינו בעצמו ע"פ שיטתו (פי"א מה' ברכות ה"ט). ועיין להלן [ועיין יחוסי תנאים ואמוראים, עמ׳ רפ״ט (ערך ר׳ חייא).]. ובאבודרהם (סדר תפילות של חול ריש ש"ג): גרסינן בתוספתא דברכות העושה מצוה צריך לברך לפניה, ובירושלמי (פ"ו ה"א, י' ע"א) מייתי לה מקרא. ובפי' בעל ספר חרדים לירושלמי שם: שכל המצות טעונות ברכה. כן מצאתי לרבינו אליהו שהיה מברך כשהוא נותן צדקה או מלוה לעני, וכן בכל המצות, ולא נהגו כן העולם. ובפיסקי ר' אליהו מלונדריש, עמ' ל"א, כתב: ונ"ל שכל מצות עשה צריך לברך. ולפעמי' אני רגיל לברך אקב"ו לקום מפני שיבה, ואקב"ו להדר פני זקן, וכן לכל שאר מצות עשה.<sup class="footnote-marker">39</sup><i class="footnote">ועיין מ"ש רמ"ל זק"ש בשם רא"י זסלנסקי בקרית ספר ש"כ, עמ' 230. ועיין בתשובת ר"י אבן פלאת בספרן של ראשונים הוצ' הר"ש אסף, עמ' 200 ואילך, ובראשונים שהביא שם בעמ' 199. ועיין מ"ש ר"י רייפמן בבית תלמוד שהזכרנו בפנים.</i> וברוקח סי' שס"ו וברמזיו (לפי בית תלמוד של ווייס ש"ג עמ' 147) פירש שאין מברכין על הצדקה וכדומה, מפני שאף הגויים מצווים עליה (עיין מנחות מ"ב א'). וכ"ה ברבינו בחיי סוף שלח וכד הקמח ריש ציצית.
<b>סוכה לעצמו וכו'. </b>דווקא לעצמו אבל לאהרים אינו מברך, וזו היא שיטת הבבלי שהביאו שם את התוספתא בנוסח שלנו כאן. אבל בירושלמי: העושה סוכה לעצמו אומ' ברוך אשר קידשנו במצותיו וציונו לעשות סוכה, לאחרים לעשות לו סוכה לשמו, וחולק על התוספתא ועל הבבלי (כפי שהעירו הראשונים, עיין אהצו"י עמ' 206 ואילך), שהרי בבבלי (מנחות מ"ב ב') אמרו בפירוש שאין מברכין על העשייה. ועיין מ"ש בתשלום תוספתא עמ' 33.<br>והגירסא שלנו בנוסחאות התוספתא מקויימת גם ע"י שו"ת הר"מ והעיטור הנ"ל וע"י או"ז ח"א סי' תקפ"ג, ע"ט ע"ב. ברם בראבי"ה סי' רפ"ט ח"א עמ' 359, וברוקח סי' שע"א, ובאגודה סוכה סי' ל"ג, ק"נ ע"א משמע שהיה לפניהם בתוספתא כעין גירסת הירושלמי. ועיין בהערות ר"א אפטוביצר שם הע' 15. ועיין ראבי"ה סי' תקל"ד ח"ב עמ' 219 ובהערות שם.
<small>51.</small> <b>שוב אינו וכו'. </b>וזו היא שיטת הירושלמי בלי שום חולק. ובבבלי (סוכה מ"ה ב') נחלקו בזה שמואל ור' יוחנן, ולשמואל אינו מברך אלא פעם אחת, ולר"י מברך כל שבעה. והבבלי שם (מ"ו א') הביא את התוספתא שלנו, והעמידוה כחכמים, אבל לרבי מברך כל שבעה. וכן פסקו כל הפוסקים. ברם הר"מ בה' הירושלמי עמ' ל' פסק כברייתא שלנו, עיין מש"ש. 

Halakhah 10

<small>54.</small> <b>כל שבעה. </b>ופירשו בירושלמי (פ"ג) ובבבלי (סוכה מ"ה ב') שבסוכה אינו מברך אלא אחת, מפני שגם בלילה חייב בסוכה, והלילות אינם מפסיקים, משא"כ בלולב שפטור מלולב בלילה, והלילות מפסיקים. 
<b>העושה ציצית וכו'. </b>וכן פסק הר"מ בפי"א מה' ברכות ה"ט ובשו"ת שלו עמ' 12 הנ"ל, ובנ"י ה' ציצית סי' רס"ו. ועיין מאירי סוכה מ"ו א' (122 ע"א) ובא"ח ח"א ה' חמץ ומצה סי' ט"ו, ע' ע"ד ומ"ש שם בשם הראב"ד.<br>ברם בסדר תנאים ואמוראים (הוצ' כהנא סוף עמ' 18): ועקרינן לה מן הלכתא, [כל שכן ברייתא דפליגי עלה בתלמודא דעקרינן לה מן הלכתא], כגון העושה ציצית [לעצמו] אומר ברוך שהחיינו דלאו הילכתא [היא], דליכא לדמויי להא דאמרי העושה לולב לעצמו וכו', דהא לא מברכינן שהחיינו אלא על מה דאתי משתא לשתא וכו'. ועיין הגי' בגיאוניקה של הר"ל גינצבורג ח"ב עמ' 329, ובעיטור ה' ציצית הנ"ל. ועיין אוה"ג סוכה עמ' 18 הע' ב'.<sup class="footnote-marker">40</sup><i class="footnote">ויש להוסיף דברי האגודה מנחות סי' כ"ב, רי"ו ע"א. ודבריו לקוחים מתוספ' מנחות מ"ב ב' ד"ה ואלו, עיין במהרש"א שם, וכ"ה בשו"ת תרומת הדשן סי' ל"ו (ולפנינו גי' אחרת). ועיין בפיסקי מהרי"ח בסה"י לכבוד שוורץ, עמ' 43, ד"ה רב שרירא גאון.</i>
<small>55-56.</small> <b>וצריך... יום. </b>ליתא בשאר הנוסחאות, אבל הדין דין אמת, שהרי ברייתא זו היא כחכמים ודלא כר' (עיין סוכה מ"ג ומ"ש להלן) ולפיהם אינו מברך אלא אחת, ולא בכל פעם שלובשו. ועיין אוה"ג כאן, הפירושים עמ' 73 ובהערה ט"ז שם. וברייתא זו סוברת שלילה לאו זמן ציצית היא, ולפיכך מברך עליהן בכל יום, ואפילו ישן בטליתו, עיין מנחות מ"ג א'. ועיין ריטב"א סוכה מ"א, ומ"ש בערוך לנר שם. 
<small>57.</small> <b>להניח וכו'. </b>עיין רוקח סי' שס"ג וירושלמי כאן ובשרי"ר עמ' 353, ובאהצו"י עמ' 45 ואילך ועמ' 208, ובפירושים לירושלמי להרל"ג ח"א עמ' 272 ואילך. ועיין בערוגת הבשם ח"ב עמ' 65 ועמ' 78 ובהע' ר"א אורבך שם. 
<b>בשחרית. </b>כלומר, ובשעה זו מברך עליהן, כמפורש לעיל בסמוך. והתוספתא לשיטתה לעיל שאינו מברך על הסוכה אלא פעם אחת, עיין מ"ש לעיל. וכן בבבלי סוכה (מ"ו א'): אלא סוכה אסוכה קשיא. תנאי היא דתניא תפילין כל זמן שמניחן מברך עליהן דברי רבי. וחכמים אומרים אינו מברך אלא שחרית בלבד. ועיין מנחות ל"ו א'. 

Halakhah 11

<small>59.</small> <b>על השחיטה. </b>וכ"ה בירושלמי: אקב"ו על השחיטה. ועיין בבלי פסחים ז' ב', ובר"מ פי"א מה' ברכות הט"ו, ומה שהאריך במאירי פסחים ז' א', עמ' 14 ואילך. 
<b>המכסה וכו'. </b>וכ"ה להלן חולין פ"ו ה"ט. ובה"ג ה' כיסוי הדם (ד"ו קל"ה ע"ד, ד"ב עמ' 569): <b>ובתר דמכסי</b> ליה לדמא מיחייב לברוכי וכו'. והסבירה הרמב"ן בחידושיו לחולין פ"ו סע"ב,<sup class="footnote-marker">41</sup><i class="footnote">וכן בתוה"ב להרשב"א, הלכ' שחיטה סוף ב"א, ד"ו כ"ב ע"א. ועיין גם בא"ח ח"ב, עמ' 393, וביבין שמועה להרשב"ץ, ח' סע"ב.</i> מפני שברכה זו תלויה בשחיטה, וכבר התחיל במצוה, ולפיכך תקנוה <b>לאחר כיסוי הדם</b>, מפני שהכשר מצוה היא.<sup class="footnote-marker">42</sup><i class="footnote">והוא מוסיף שמשום זה תקנו בה "על" ולא תקנו "לכסות", אעפ"י שמשעה ששחט לא סגיא דלא מכסה.</i> ומן הירושלמי (ביצה פ"א ה"ג, עיי"ש בגליון הש"ס) משמע כשיטה זו שכיסוי הדם הוא סיום מצות שחיטה.<sup class="footnote-marker">43</sup><i class="footnote">ועיין ברא"ש חולין פ"ו, סי' ו', ובכנה"ג יו"ד הגהות הטור סי' כ"ח, אות ו' ואילך, ובהגהות ב"י שם.</i> ושמא מטעם זה משמיעה לנו התוספתא שכיסוי צריך ברכה לעצמו, שהרי מ"מ מצוה מיוחדת היא. ובט"ז (יו"ד ריש סי' כ"ח): ואעפ"י שהיא גמר מצות שחיטה וכו', אלא ששייכת אחר מצות שחיטה כמו תפילין של ראש עם של יד. ועיין מ"ש להלן בסמוך. ורוב הפוסקים חולקים על בה"ג וסוברים שמברך לפני כיסוי הדם. 
<small>59-60.</small> <b>על כיסוי וכו'. </b>כ"ה בכל נוסחאות התוספתא ובה"ג הנ"ל, וכן מעתיקים בשם התוספתא ברוקח סוף סי' ש"פ ובמורה מקום להר"מ רפי"ד מה' שחיטה (קושטא רס"ט). וכ"ה בירושלמי בהוצאות שלנו. אבל בירושלמי כי"ר: וציונו על <b>מצות</b> כיסוי הדם. וכן מעתיק בשם הירושלמי באו"ז (ח"א ריש סי' שפ"ז. וכן העתיק משמו בנו מהר"ח או"ז בשו"ת שלו סי' קכ"ט, מ"ב ע"א). ועיין מ"ש לעיל בשם הט"ז, ומ"ש בתוספ' ברכות ס' ב' ד"ה אשר. אבל שיטת התוספתא, שאינה מזכירה שתי ברכות בתפילין, היא שאינו מברך על של ראש אלא בשסח בנתים, כשיטת רב האי ועוד, עיין גנזי שכטר, הוצ' הרל"ג ח"ב, עמ' 71 ואילך. 
<small>60.</small> <b>בעפר. </b>ליתא בד, בכי"ע ובמורה מקום להר"מ הנ"ל, וכן ליתא בנוסחאות שלנו בירושלמי ובכי"ר שם, וכן אינה בנוסח הברכה של בה"ג והר"מ הנ"ל. אבל ברוקח הנ"ל מעתיק בשם התוספתא: על כיסוי הדם בעפר. וברוקח סי' ש"נ וכן באו"ז (ח"א סי' ת"ד, נ"ה ע"ד) מעתיקים כן אף בשם הירושלמי פרק הרואה. וכ"ה נוסח הברכה בתשב"ץ קטן סוף דיני שחיטה, ד' קרימונא ל"א ע"ב, בטיו"ד סי' כ"ח ובב"י שם. ובס' הארוך להש"ך שם ציין לרוקח ולתשב"ץ הנ"ל, והוסיף שכ"ה גם ברש"ל (יש"ש) כל הבשר סי' י"ב, ובהגהת הר"ץ שוחט מקראקא, והכי נהוג. ובמחזיק ברכה להחיד"א (יו"ד סי' כ"ח ס"ק ב') כותב: ובספרו הארוך מביא כן מהרוקח <b>והגאונים</b><sup class="footnote-marker">44</sup><i class="footnote">הרב כתב ע"פ הזכרון, והש"ך אינו מזכיר את הגאונים, ובסוף הסימן מביא מן הגאונים להפך, שאינו מזכיר בעפר.</i> והתשב"ץ ומהרש"ל, וכן מנהג ארץ הצבי ומצרים לומר על כיסוי הדם<sup class="footnote-marker">45</sup><i class="footnote">בטור ובב"י מעתיקים: כיסוי דם (בלי הי"א) ולא מצאתי להם חבר בגירסא זו. ושמא מפני שפסקו שם "דמו ואפילו מקצת דמו", ולפיכך ניסחו "דם", ולא "הדם".</i> בעפר. 

Halakhah 12

<b>המוהל וכו'. </b>כלומר, ואפילו האב מוהל אינו כולל שתיהן בברכה אחת. ובבא זו ("המוהל... לעצמו") ליתא בירושלמי ובבבלי. 
<b>על המילה וכו'. </b>בס' הפרדס (הוצ' ר"י עהרענרייך עמ' ר"ג) הוכיח מכאן נגד שיטת חכמי צרפת שנהגו לברך "להכניסו" לפני "על המילה" (עיין בהגהות שם עמ' ר"ב, הע' פ"ט, ובתוספ' שבת קל"ז ב' ד"ה אבי). וכנראה שהיתה לפניו גירסת הרשב"ם בשבת שם (עיין בתוספ' הנ"ל).<sup class="footnote-marker">46</sup><i class="footnote">ולעצם העניין של השיטה הנ"ל, עיין מה שהאריך בזה בשו"ת מהר"מ אלשקר סי' י"ח. ועיין במאמר קדמות ספר הזוהר להרד"ל ריש ענף ב', ז' ע"א. ועיין בכללי המלה לר"י הגוזר, עמ' 80 ואילך, ובהערות באר יעקב שם.</i> ובראב"ן (סי' ל"ה) נתן טעם חביב למנהג שלנו, והוא שברכת "להכניסו" אינה על מעשה המצוה אלא על קיום המצוה, על שקיים מה שאמר הקב"ה לאברהם ואתה את בריתי תשמור, והיא מעין ברכת בני מערבא על סילוק תפילין עיי"ש,<sup class="footnote-marker">47</sup><i class="footnote">ועיין בס' הישר לר"ת, סי' רל"ב, כ"ה ע"א. ועיין ראבי"ה ח"ב סי' תרצ"ג, עמ' 399, ובהע' 13 שם.</i> ומשום זה מברך ברכה זו לאחר המילה. 
<small>61.</small> <b>להכניסו בבריתו וכו'. </b>וכ"ה בירושלמי בהוצאות שלנו. ובכי"ר שם: להכניס את הילד הזה לבריתו וכו'. ועיין בעיטור ה' מילה ח"ד, הוצ' רמא"י נ"ב ע"ד ובהערות שם אות ו'. 
<small>63.</small> <b>ולמעשים טובים. </b>וכ"ה בד ובבבלי. אבל בכי"ע ובירושלמי (בכל הנוסחאות) ובה"ג (ד"ו כ"ד ע"א) חסרות המלים "ולמעשים טובים" (אבל ישנן בה"ג ד"ב עמ' 106). ועיין בח"ד. 

Halakhah 13

<b>אשר קדש וכו'. </b>הגאונים (ערוך ערך ידיד, א"ח ח"ב, עמ' 10, כללי המילה לר"י הגוזר עמ' 89) פירשו שהכוונה היא ליעקב שנא' (מלאכי א' ב') ואוהב את יעקב. ורש"י פירש שהכוונה ליצחק, ויש מפרשים שהכוונה ליעקב (עיין בא"ח ובכללי המלה הנ"ל). 
<small>65.</small> <b>אל חי חלקינו וכו'. </b>וכ"ה בירושלמי ובבבלי (בכת"י וראשונים, עיין דק"ס שם 320 הע' צ'). ובה"ג (ד"ו כ"ד ע"א): אל חי <b>יהא</b> חלקינו להציל. וכ"ה בתשובת רב שר שלום גאון בשע"צ (כ"ב ע"א סי' ד'. אוה"ג שבת 135) ובסדור רב סעדיה עמ' צ"ח. והשואלים לרב שר שלום הנ"ל כתבו שהם אומרים צוה (כלומר בעבר) להציל וכו' ויש אומרים צַוֵה. ורב האי גאון פסק (לפי העיטור ה' מילה ש"ג, הוצ' רמא"י נ"ג ע"א) שצ"ל: ציוה. ובה"ג ד"ב (עמ' 106): חלקינו וצורינו ציוה בצואת קדושים להציל וכו'. וכבר העיר במפתח לבה"ג שם, עמ' 141, שכ"ה בשו"ת הר"מ (הוצ' רא"ח פריימן עמ' 114): אל חי חלקינו לעד צורנו צוה כצוית לקדושים להציל וכו'. ועיין בהערות לסידור רב סעדיה עמ' צ"ט. 
<b>משחת. </b>בכי"ע וד מוסיף: למען בריתו אשר שם בבשרינו. וכ"ה בבבלי (עיין עירובין י"ט א'). אבל בירושלמי ליתא כ"ז, וכן ליתא בבה"ג הנ"ל בד"ו ובד"ב, וכן מעידים השואלים לרב שר שלום הנ"ל: ושמענו שאין אומרין במתיבתא למען בריתו אשר שם בבשרנו. וכן ליתא בסידור רב סעדיה ובשו"ת הר"מ הנ"ל. 
<b>כורת הברית. </b>בד מוסיף כאן ברכת המילה של גרים ועבדים.<sup class="footnote-marker">48</sup><i class="footnote">אבל גם בכי"ע אין זכר לזה. וכן נראה מדברי המאירי שכתב (פסחים ז' א', 14 ע"ב): וכן תרומות ומעשרות נאמר בתוספתא של ברכות שהם בלמ"ד וכו', וכן של זבח ושל פסח מפורש בתוספתא שהם בלמ"ד, וכן במילת גרים ועבדים מפורש <b>במסכת שבת</b> שהיא בלמ"ד. וכיוון שבמילת גרים ועבדים שבק את התוספתא, הרי משמע קצת שהיה לפניו כאן כגי' כי"ו וכי"ע.</i> ונראה שבד הוסיפו ע"פ הבבלי שבת קל"ז ב'. אבל ספק הוא אם העניין לא נוסף גם בבבלי ע"פ הגאונים, עיין באוה"ג עמ' 138 ובהערות שם, ועיין בדק"ס שם עמ' 320. ועיין ברי"ף ובבעה"מ שם ספי"ט. 

Halakhah 14

<small>66-67.</small> <b>או' ברוך... מפרישן. </b>כ"ז ליתא בד ובכי"ע ובירושלמי כאן. וכן מביא הר"מ בשו"ת (הוצ' הרא"ח פריימן עמ' 12) מן התוספתא כאן ברכת שהחיינו על סוכה, לולב, ציצית ותפילין, ומבאר את התנאים שמברכים בהם שהחיינו, ומסיק: ולא באנו באלו הג' חלקים זולתי להוציא מי שמפריש תרומה ומעשרות או חלה, או טמא שטבל, שלא יברך שהחיינו על עשיית אלו המצות ודומיהן. וכן לא היה כ"ז לפני הראשונים שנציין להלן בסמוך ד"ה להפריש.<br>אבל בכפו"פ פכ"ה (ד"ו ק"ז סע"ב; הוצ' לונץ עמ' תע"ה) מעתיק בשם תוספתא ברכות פ"ו כגירסת כי"ו. וכן באבודרהם (סדר תפלות של חול ש"ג, הוצ' עהרענרייך זצוק"ל עמ' ע"א): והטעם הנכון בעיני הוא מה שכתוב בתשובת הגאונים<sup class="footnote-marker">49</sup><i class="footnote">הובאו במאור סוף פסחים, אלא שנשמט שם הציון לתשה"ג, עיין בא"ח ח"א ה' ברכות סוף סי' ע"ג, מ"ב ע"א. ועיין בשו"ת הרשב"א ח"א, סי' קכ"ו.</i> שאין מברכין שהחיינו אלא על דבר שיש בו שמחה והנאה לגוף, והכי אמרינן בתוספתא דברכות ההולך להפריש תרומות מברך שהחיינו, נראה מפני שהוא שמח ונהנה באסיפת פירותיו. אבל להלן שם (עמ' צ"ז) העתיק כגי' ד וכי"ע.
<small>67.</small> <b>להפריש וכו'. </b>ברמב"ן בכורות סוף ה' חלה: ותניא בתוספתא היה מהלך להפריש תרומות ומעשרות אומר ברוך אקב"ו להפריש (כג' ד וכי"ע, עיין מ"ש לעיל) תרומות ומעשרות. מאימתי וכו'. ועיין גם בהשגות שלו על סה"מ להר"מ שורש י"ב (ד' וורשא, ע"ט ע"א) ובזוהר הרקיע להרשב"ץ ע"ט ע"א, ובחי' הרמב"ן פסחים ז' א' ד"ה ופי' הסוגיא. וכן נעתקה התוספתא (כגי' ד וכי"ע בערך, עיין מ"ש לעיל) במאירי חלה פ"ב, עמ' 19, פסחים ז' א' סד"ה ולעניין (15 ע"א, ועיי"ש 14 ע"ב). ועיין במגן אבות שלו הוצ' לאסט, עמ' מ"ב ועמ' מ"ה. וכן בר"ן פסחים פ"א סי' ת"ש, ובשו"ת הריב"ש סי' שפ"ד. ועיין רש"י ברכות מ' ב' ד"ה מלברכך.<br>והראשונים (עיין ראב"ן סי' ל"ה, ובציונים של הר"ש אלב"ק בריש הסימן שם)<sup class="footnote-marker">50</sup><i class="footnote">אלבק מציין שם לס' הישר לר"ת סי' קמ"א, וכ"ה בראב"ן הוצ' עהרענרייך (אלא ששם בטה"ד: קע"א). וכ"ה בציונים של הרח"י עהרענרייך לפרדס עמ' קצ"ה הע' ב'. וצ"ל בכולם: סי' רנ"ט. והציון "קמא" הוא "פ' קמא", כלומר פרק קמא דפסחים.</i> נותנים טעמים שונים להתחלת הברכה בלמי"ד עם פועל ולהתחלה ב"על" עם שם הפעולה. וראש המדברים בעניין הוא ר"י אבן פלאת.<sup class="footnote-marker">51</sup><i class="footnote">עיין בציונים של אלבק הנ"ל. ועיין בפי' ר' אליהו מלונדריש הוצ' הרמ"ל זק"ש, עמ' כ"ט ואילך, ובערוגת הבושם ח"ב עמ' 67 ואילך. ועיין הסיכום במגן אבות למאירי, עמ' מ"ד-מ"ה.</i> וכתב הרב (לפי ס' הפרדס הוצ' עהרענרייך סוף עמ' ר"ח ואילך): וברכת החלה (כלומר, הנוסח שלה) לא הוזכרה בתוספתא. וראיתי בדברי רבינו האי זצ"ל בטבע זה, אשר קדשנו במצותיו וצונו על התרומה<sup class="footnote-marker">52</sup><i class="footnote">כ"ה בשאילתות ריש סי' ע"ג, ועיין בהעמק שאלה שם אות א' ואות ב'. ועיין בהשגות הראב"ד פ"ח מה' בכורים הי"א, בס' המנהגות להרא"ש מלוניל, הוצ' הר"ש אסף בספרן של ראשונים, עמ' 155, ובא"ח ח"ב, עמ' 200. ובמחז"ו, עמ' 264: אקב"ו להפריש תרומה. אבל הר"מ בפ"ח מה' בכורים הי"א פסק שמברך: להפריש חלה. וכבר העיר הר"ש הורוויץ בהערותיו למחז"ו הנ"ל שכ"ה הנוסח גם בה"ג ה' חלה (ד"ו ט"ו ע"ב), עיי"ש בשאר הציונים. ועיין בהערות הר"ש טרויב לה"ג, קמ"ה ע"ב. וכ"ה אף בה' ראו, עמ' 32, ובה' פסוקות, הוצ' ר"ס ששון, עמ' ל"ט, ובסדור רב סעדיה, עמ' ק"א, עיי"ש בהערות. ועיין מ"ש ר"ן קורוניל בהערה לפיסקי חלה להרשב"א, כ"א ע"א ואילך. ועיין באו"ז ח"א סי' שס"ז, נ"א ע"א, מ"ש בשם הירושלמי. ועיין בריבמ"ץ מע"ש פ"ה מי"א.</i> וכו', ובתוספתא תניא הנכנס להפריש תרומות ומעשרות אומר ברוך אתה ה' אמ"ה אשר קבמ"ו להפריש תרומות ומעשרות. ושמא טעות סופר הוא (כלומר, וצ"ל: <b>על הפרשת</b> תרו"מ), ואם תימצי לומר עיקר לא קשיא ולא מידי וכו'.<br>ובראב"ן הנ"ל (סי' ל"ה) כתב: ובכל אילו המצות שעשייתן לפי שעה מברך עליהן וכו' לעשות, דאין עשיית המצוה אלא בנגמרה וכו', וכן להפריש חלה ותרומה לא נגמרה מצותן עד שעת נתינה לכהן.<sup class="footnote-marker">53</sup><i class="footnote">עיין בהערה ט"ז שם שציין לנכון לשו"ת נודע ביהודה מהדו"ת סי' ר"א. ועיין בהשגות הרמב"ן על סה"מ להר"מ הנ"ל, ובמגילת אסתר ובקנאת סופרים שם. ועיין מ"ש הרי"פ פערלא בפירושו לס' המצות לרס"ג ה"א, רע"ח ע"א ואילך. ועיין בשו"ת ר"י אבן פלאת, הוצ' אסף הנ"ל, עמ' 203, ובשאר הראשונים שהבאנו לעיל.</i>
<b>תרומה ומעשרות. </b>בכפו"פ פכ"ה (עמ' תע"ה) ובשו"ת הריב"ש סי' שפ"ד פירשו שזה הוא נוסח הברכה, כלומר שמברך "להפריש תרומה ומעשרות", והביאו ראייה מכאן<sup class="footnote-marker">54</sup><i class="footnote">בכפו"פ שם: מפי הר"ב (רבינו ברוך) ז"ל שמעתי שעל זה סומכין בארצו וכו' שימולו את בניהם יחד, שאחד מהם מברך, וכלן יוצאין. ומכיון שהעתיק שם גם הט"ו, הרי אפשר שרבינו ברוך כיוון להט"ו להלן. אבל בעל הכפו"פ עצמו פירש לעיל שם את התוספתא כמו שהבאנו בפנים.</i> שמברכין ברכה אחת על מילת שני תינוקות.<sup class="footnote-marker">55</sup><i class="footnote">נגד שיטת בעל העיטור סוף ה' מילה (הוצ' רמא"י, נ"ג סע"ג, ועיין בהערה שם) והריטב"א בחידושיו לשבת. ובמיוחסים להריטב"א שלפנינו לא מצאתי שיטה זו.</i> וכמובן, שאין זו אלא אסמכתא בעלמא, שהרי אפשר לפרש "תרומה ומעשרות" תרומה או מעשרות, כדרך שאמרנו ברישא: היה הולך להפריש תרומה ומעשרות, ושם הרי אי אפשר להפריש שניהם בבת אחת. וכנראה שרבותינו סמכו בעיקר על הירושלמי דמאי (פ"ה ה"ב, כ"ד ע"ג): תני ר' חייא כוללן בברכה אחת.<sup class="footnote-marker">56</sup><i class="footnote">ואעפ"י שאסור להפריש תרומה ומעשר בבת אחת, מ"מ מברך עליהן אחת, ודינן כמילת שני תינוקות שהם גופין מחולקין ואי אפשר למול אותם בבת אחת, עיין בעיטור שם שחילק בין מילה ובין שחיטה. ואפשר שבעל העיטור והריטב"א החמירו ופסקו כשיטת ר' שמואל בר נחמן בשם ר' יוחנן בירושלמי שם שמחייב לברך חמש ברכות.</i> וכן פסק הר"מ בספ"א מה' מעשר. ועיין ברדב"ז שם. 
<small>68.</small> <b>בשעה שמפרישן. </b>לפי הגירסא שלפנינו ברישא, צריך לפרש שברכת שהחיינו מברך כשהוא מפרישן, כלומר, לפני ההפרשה בדווקא, אבל על ההפרשה עצמה מברך בשעת ההפרשה או לאחריה (עיין להלן). ולהלן תרומות (פ"ג ה"ג): היה הולך להפריש תרומה ומעשר ראשון וכו' מברך עליהן <b>משהפרישן</b> (כ"ה בכל הנוסחאות שם). אם עתיד לקרות להם שם וכו'.<br>וברמב"ן סוף ה' חלה הנ"ל: וכד בעי למשקל חלה מאגנא מבעי <b>לאקדומי ואפרושי</b> (עיין הלשון בשאילתות ריש סי' ע"ג) והוא מברך וכו', והדר לימא תהוי חלה וכו', כל המצוות כולן מברך עליהן עובר לעשייתן, ותניא בתוספתא היה מהלך להפריש וכו' (העתקנו את לשונו לעיל), מאימתי מברך עליהן <b>משהפרישן</b>. תניא אידך (להלן תרומות הנ"ל) היה מהלך להפריש תרומות ומעשרות מברך <b>משהפרישן</b>. הפרישן אם עתיד לקרות להם שם אין בהם משום קדושה עד שיקרא להם שם, ואם אין עתיד לקרוא להם שם, כיון שהפרישן נתקדשו. וע"ז מוסיף רבינו: הלכך אם אין עתיד לקרות להם שם, מברך עליהם קודם שיפרשן, כדי שיברך עובר לעשייתן.<sup class="footnote-marker">57</sup><i class="footnote">כלומר, לפי הגירסא "משהפרישן" צריך לפרש שעדיין לא קרא להם שם, ולפיכך מברך אחר ההפרשה, לפני קריאת שם, אבל אם אין עתיד לקרוא להם שם מברך לפני ההפרשה.</i> ועיין גם בפיסקי חלה להרשב"א, בסופו. ומתברר מדברי רבינו<sup class="footnote-marker">58</sup><i class="footnote">וכנראה שכן היתה לפניו הגירסא בשאילתות ריש סי' ע"ג הנ"ל.</i> שהוא מפריש ואח"כ מברך ואח"כ קורא שם, כנוסח התוספתא בתרומות. וכנראה שגם לפנינו הכוונה היא שהברכה בעצמה היא קריאת שם (וכסברת מהרי"ק בפ"ה מה' בכורים הי"א), ולפיכך אם עתיד לברך, מפריש ואח"כ מברך, כלומר קורא שם בזה (ומ"ש בשאילתות: והדר לימא תיהוי חלה, אינו אלא לרווחא דמילתא), ונמצא מברך בשעת חלות ההפרשה או לאחריה.

Halakhah 15

<small>69.</small> <b>כל אחד וכו'. </b>באו"ז (ה' ר"ה סי' רס"ב, ח"ב, ס"א ע"ב): וההיא תוספתא דברכות פרק ברכת זימון, דתניא עשרה שהיו עושין עשר מצות כאו"א מברך לעצמו, היו כולן עושין מצוה אחת אחד מברך לכולן, התם ה"פ עשרה שהיו עושין עשר מצות שאין ברכותיהן שוות, כגון זה לובש תפילין זה מתעטף בציצית זה קובע מזוזה וזה שוחט וזה מעשר וזה תורם וכו', הואיל ואין ברכותיהן שוות כל אחד מברך לעצמו אבל היו כולן עושין מצוה אחת שכולן לובשין תפילין או מצוה אחרת הואיל וברכה אחת היא אחד מברך לכולן וכו'.<sup class="footnote-marker">59</sup><i class="footnote">ועיי"ש ח"א סי' שס"ז, נ"א ע"א. ויש שם קיצור בהעתקה מן התוספתא, אעפ"י שכן מעתיק גם בהגהות אשרי חולין פ"א, סי' ג'.</i> וכן פירש את התוספתא באבודרהם ס' תפלות של חול ש"ג (קרוב לראשו), הוצ' הרח"י עהרענרייך עמ' ס"ב. וכן מוכח מן הסיפא, עיין להלן.<br>ברם ר' אשר בר' חיים תלמיד הרשב"א (בס' הפרדס כת"י שער ט', כפי שמביאו בשיורי ברכה להרחיד"א או"ח סי' ח) כתב: היכא דבירך ש"ץ לגמור את ההלל אין הקהל צריכין לחזור ולברך, וראיה מהתוספתא עשרה שעשו מצוה א', א' מברך לכלן, עשרה שעשו עשר מצוות כל א' מברך לעצמו, ופירוש התוספתא הכי הוי, עשרה שעשו מצוה אחת כגון עשרה שקורין הלל, או עשרה שעשו מעקה אחת, או עשרה שקובעין מזוזה אחת או כדומה לזה, א' מברך לכלם, ועשרה שעשו עשר' מצוות כגון שמניח כל אחד תפילין בראשו או שמתעטפין בציצית או שמנענעין הלולב כל אחד מברך לעצמו. וראיתי <b>מי שטעה</b> ופירשה עשרה שעשו מצוה אחת, כגון אם עשרה מניחין תפילין אחד מברך לכלן, כיון שכלן עושין מצוה אחת יחד, וכן עשרה שמנענעין לולב יחד, או מתעטפין בציצית וכיוצא, ועשרה שעשו עשר מצוות, כגון שכל אחד ואחד עושה מצותו, כלומר שזה מניח תפילין וזה מתעטף בציצית, וזה מנענע את הלולב כל א' וא' [מברך] לעצמו, וזה טעות גדול דהאיך אפשר שאני מניח תפילין ואחר יברך עלי'. וכן עשרה שעושין עשר מצוות, שר"ל שזה מניח תפילין וזה מתעטף בציצית וכו', ולפ"ז מברך כל א', פשיטא, והיאך יעלה בלב שום אדם שאם אחד מניח תפילין וא' קובע מזוזה ואחד מנענע בלולב, אחד יברך לכלן, שיברך א' על התפילין ויפטור אחר שמנענע לולב וכו'. ופירוש זה נראה לכאורה מוכרח, אבל עיין הסיגנון בסיפא.<br>וכן הביאו את התוספתא בשו"ת מהר"מ ד' פראג סי' ז', ד' למברג סי' תי"ג, שו"ת הרשב"א ח"א סי' תנ"א (ולה כיוון באהל מועד לר"ש ירונדי, ח"א ק"ט ע"ב), הגה"מ פי"א מה' ברכות ה"י, א"ח ח"א ה' ברכות סי' ב', ל"ז ע"א. כפו"פ פכ"ה עמ' תע"ה.
<small>70.</small> <b>יחיד וכו'. </b>בבבלי סוכה מ"ו א': ת"ר היו לפניו מצות הרבה אומר ברוך אשר קדשנו במצותיו וצונו על המצות. ר' יהודה אומר מברך על כל אחת ואחת בפני עצמה.<sup class="footnote-marker">60</sup><i class="footnote">שו"ת מהר"ם ושו"ת הרשב"א וכפו"פ הנ"ל (בפנים). וכן במרדכי חולין פ"ז סי' תרנ"ז, שו"ת הרא"ש כלל כ"ו, סוף סי' ד' (ועיי"ש כלל י"ד, סי' ג', ובפסקיו לפסחים פ"א סי' י'), רבינו ירוחם, אדם, נתיב ה' ח"א (קרוב לראשו), ושו"ת הריב"ש סי' שפ"ד הנ"ל.</i> ופירש"י: מצות הרבה. ליטול לולב, לישב בסוכה, להניח תפילין וכו'. ולפ"ז הברייתא שלנו כר' יהודה. והראשונים מסתייעים מכאן שמברכין ברכה אחת על מילת שני תינוקות (עיין לעיל הע' 54 - 56), וכולם פירשוה כפירש"י בבבלי הנ"ל. 
<small>71.</small> <b>מפסיק ועושה וכו'. </b>וכ"ה בד ובאבודרהם ובריב"ש הנ"ל. ובכי"ע ובהגה"מ הנ"ל רק פעם אחת "מפסיק ועושה". ופירש בריב"ש הנ"ל: כגון בנמלך, כדאיתא בגמ' דילן (פסחים ק"ג ב'). ובה"ד כתב שהברייתא כאן כרבי (סוכה מ"ו א'), אבל כבר העירונו לעיל שהברייתות כאן בתוספתא הן בשיטת רבנן ודלא כרבי, והעיקר הוא כפי' הריב"ש. ועיין מ"ש לעיל ספ"ה. 

Halakhah 16

<small>72.</small> <b>מתפלל שתים. </b>וכ"ה בכי"ע ובמשנה פ"ט מ"ד. ובדק"ס עמ' 288 מביא מכי"מ: <b>צריך</b> שתים, ולא הביא שום נוסח אחר. אבל בד כאן: <b>מברך</b> שתים, וכ"ה בפיסקא של המשנה בב"נ (ל"ז ע"ג), וכן גרס במשנה במאירי (199 ע"א) ובא"ח (ח"א ה' ברכות סי' ס"א, מ' ע"ג). וברא"ה עמ' קפ"ג: <b>מברך</b> מתפלל שתים, ונתערבבו בו שתי הנוסחאות. וכן בפיסקא שבירושלמי (פ"ט ה"ו, י"ד ע"ב) בדברי בן עזאי: <b>מברך</b> ארבע וכו', ועיין להלן שו' 78 ומש"ש. וכן צ"ל בכי"מ: [מ]בריך (במקום: צריך), ועיין להלן. 
<small>72-73.</small> <b>אחת בכניסתו וכו'. </b>עיין בפירש"י במשנה, ולפי פירושו אין כאן ברכה כלל, אלא מתפלל בשתיהן. ובמאירי פירש (לפי גירסתו: מברך שתים, עיין לעיל): אחת בכניסתו, והוא שמברך לשם שהכניסו לשלום. ואחת ביציאתו שיברך את השם שהוציאו לשלום. ובן עזאי אומר ד'. ב' של תפלה וב' של הודיה. ולפי פירושו הוסיף בן עזאי את שתי התפילות. אבל הפי' הפשוט הוא בפיה"מ להר"מ: בשעת כניסתו הוא מתפלל להקב"ה שישמרהו במדינה, ובשעת צאתו יודה לאל שהוציאו ממנה לשלום. וכבר העיר הרש"ש (נ"ד א'), שכן מפורש בירושלמי: בכניסתו מהו אומר, יהי רצון מלפניך ה' אלקי ואלקי אבותי שתכניסני לכרך זה לשלום.<sup class="footnote-marker">61</sup><i class="footnote">ובהכרח פירושו שתפילה זו כוללת בקשה שישמרהו ה' אף בכרך עצמו, שהרי כל עצם הסכנה היא בהיותו בכרך, ועליה הוא מתפלל, ואם אירע לו אסון בכרך, נמצא שלא נכנס לשלום אלא לצרה. ופירוש זה של הירושלמי והר"מ הוא לת"ק גרידא שלא הזכיר תפילה בתוך הכרך עצמו, אבל לבן עזאי שמתפלל במיוחד אף בתוך הכרך, שיצא משם בשלום, הרי התפלה הראשונה היא כפשוטה על הדרך, שיכנס לכרך בשלום. ולפיכך ניסח הר"מ בחיבורו (פ"י מה' ברכות הכ"ה): הנכנס לכרך אומר יהי רצון וכו' שתכניסני לכרך זה לשלום וכו', מפני שפסק כבן עזאי שמתפלל ארבע, ופירש כפשוטו.</i> ביציאתו אומר, מודה אני לפניך ה' אלקי כו'. והראשונה היא תפלה והשניה היא הודאה, כמו בברכת המרחץ להלן. 
<small>73.</small> <b>ר' שמעון או' וכו'. </b>בד וכי"ע: <b>בן עזאי</b> או' וכו'. וכ"ה במשנה ובירושלמי. ואולי צ"ל כאן: שמעון [בן עזאי] או' וכו'. 
<small>76.</small> <b>יצא לשלום וכו'. </b>בירושלמי ישנה באמצע עוד בבא: כשיצא אומר יהי רצון מלפניך ה' אלקי שתוציאני מכרך זה לשלום. יצא אומר וכו'. וכן בבבלי ס' א': בקש לצאת אומר יהי רצון מלפניך וכו' יצא אומר מודה וכו'. אבל בה"ג ד"ב עמ' 76 ובכל בו סי' פ"ז (ד' ארימינו) מעתיקים רק ג' בבות כמו בתוספתא כאן. (וכנראה שזו היא השמטה בט"ס, עיין בה"ג ד"ו ובא"ח הנ"ל). וכן במאירי (199 ע"ב ד"ה זהו ביאור) מעתיק מן התלמוד רק ג' בבות שלפנינו, אבל מתוך פירושו במשנה משמע שהיו לפניו ד' בבות. ואם אין כאן השמטה בתוספתא צ"ל שהתפלה האחרונה כוללת הודאה לשעבר ותפילה להבא שיגיע למקומו בשלום. ומכל מקום צריך לפרש שהסיפא במשנתנו "ונותן הודאה לשעבר וצועק לעתיד לבוא" בן עזאי היא שהלכה כמותו. 
<small>77.</small> <b>שהוצאתני וכו'. </b>גי' כי"ע יותר קרובה לנוסח הבבלי. 

Halakhah 17

<small>78.</small> <b>מברך שתים וכו'. </b>בד, בכי"ע וכירושלמי: <b>מתפלל</b> שתים וכו', ועיין מ"ש לעיל שו' 72, ד"ה מתפלל. ובבבלי: הנכנס לבית המרחץ אומר יהי רצון וכו'. 
<small>79.</small> <b>שתכניסני וכו'. </b>וכע"ז גם בבבלי לפי כתי"י וראשונים.<sup class="footnote-marker">62</sup><i class="footnote">עיין דק"ס עמ' 343 הע' נ'. ועיין במס' ד"א רבה פ"י, הוצ' היגער עמ' 296 ובשנו"ס שם.</i> אבל בירושלמי: שתצילני משריפת האש ומהיזק החמין ומן המפולת וכו'. ועיין במעשה שאירע לו לר' אבהו בבבלי כאן ובכתובות ס"ב א'. אבל עיין בירושלמי ביצה פ"א ה"ו, ס' ע"ג. 
<small>80.</small> <b>תהי וכו'. </b>הסדר כאן נראה לכאורה בלתי הגיוני. ובבבלי באה בקשת הכפרה אחרי תפילת ההצלה לעתיד לבוא. ובברכות השחר מן הגניזה:<sup class="footnote-marker">63</sup><i class="footnote">מאן, בשנתון של צינציניטי ח"ב עמ' 278; אסף, בספר דינבורג, עמ' 121.</i> תהי מיתתי עם יציאת נפשי כפרה על כל עוונותי <b>לעתיד לבוא</b>. ובסנהדרין פ"ו מ"ב: ואין אתה עכור לעתיד לבוא (כגי' המשניות מטיפוס א"י) וכו' תהא מיתתי כפרה על כל עונותי. ונראה שהסדר בתוספתא נכון, ובכוונה הציעו לגמור בתפילה להצלה, כדי שלא לסיים במיתה, משום נחשא (עיין בדברי אביי בבבלי שם). 
<small>81.</small> <b>יצא וכו'. </b>סיפא זו לא היתה לפני הבבלי, שכ"ה שם: כי נפיק מאי אומר? א"ר אחא מודה אני לפניך ה' אלקי שהצלתני מן האור הזה (כגי' כת"י). ובירושלמי: כשהוא יוצא אומר מודה אני לפניך ה' אלקי שהצלתני [משריפת אש ומחזקת החמים ומן המפולת. כן יהי רצון מלפניך שאגיע לביתי בשלום] (כ"ה בכי"ר). ובירושלמי שם מעמיד לה ר' אבהו דווקא במרחץ שהיא ניסוקת, אבל במרחץ שאינה ניסוקת אינו אומר אלא מהיזק חמין בלבד. ועיי"ש פ"ד ה"ד, ח' ע"ב; קהלת זוטא פ"ג, ב', עמ' 96; מה"ג בראשית מ"ב ל"ח, הוצ' ר"מ מרגליות עמ' תש"ל. 

Halakhah 18

<small>83.</small> <b>ר' יהודה וכו'. </b>וכ"ה בירושלמי ובבבלי (בכת"י ובראשונים). ובהוצ' שלנו: ר' <b>מאיר</b> אומר וכו'. ועיין בשו"ת הר"א בן הר"מ, הוצ' הרח"א פריימן ז"ל עמ' 121 ובהערה 5 שם (=חידושים מהרמב"ם כת"י שבמעשה רוקח ח"א, ב' רע"ד). 
<small>84.</small> <b>ברוך וכו'. </b>הסדר בכת"י שלנו הוא: גוי, בור, אשה, וכן היה כאן לפני המאירי (ס' ב', 201 ע"א), וכ"ה הסדר בירושלמי<sup class="footnote-marker">64</sup><i class="footnote">בהוצ' שלנו. וכן היה שם הסדר לפני רב עמרם גאון (עיין בס' המנהיג סי' א', ז' ע"ב, ובסידור רש"י עמ' 3 ואילך ובהערות שם) ולפני רב האי (תשה"ג שע"ת, סי' שכ"ז) ולפני הראבי"ה (ח"א סי' קמ"ו, עמ' 140).</i> ובבבלי (לפי כת"י וראשונים). אבל בד וכי"ע הסדר הוא: גוי, אשה, בור. וכ"ה בכי"ר של הירושלמי<sup class="footnote-marker">65</sup><i class="footnote">וכ"ה בעיטור ה' ציצית הוצ' רמא"י, ע"ז ע"ב, ובילקוט המכירי ישעי' עמ' 112.</i> ובבבלי בהוצאות שלנו. ולפי סדר זה מתקשרת הסיפא (משלו משל) עם בור. ובבבלי הוציאו בור והכניסו עבד במקומו, וגם בזה אנו מוצאים שנו"ס בסדר, עיין לדוגמא בסדור רב סעדיה עמ' פ"ט ובשנו"ס שם. ויש בזה נ"מ לדינא, עיין מגן אברהם או"ח סי' מ"ו אות ט'.<br>וכמה מן הפוסקים הסכימו להשמיט בור מן הברכות. ובמאירי הנ"ל כתב: ומתוך כך (כלומר, מתוך התוספתא. ועיין במפתח למגילת סתרים לר"ן הוצ' הר"ש אסף בתרביץ שי"א סוף עמ' 239) נהגו הרבים בארבעתן. ובפרקי דרבי (הוצ' גרינהוט עמ' ס"ו): ד' דברים חייב אדם לומר בכל יום שלא עשני גוי, שלא עשני עבד, שלא עשני אשה, שלא עשני בור וכו', שלא עשני עבד שהעבדים נחשבים כבהמה.<br>ובס' המנהגות לר' אשר מלוניל (הוצ' הר"ש אסף בספרן של ראשונים עמ' 141): שלא עשני גוי כי כשברא הב"ה את עולמו ברא כל הנשמות שבעולם, ותנא <b>ימים יוצרו ולא אחד בהם</b>, מלמד שהראה הב"ה לאדם הראשון וכו', ויש ששואל למה אין מברכין שלא עשני בהמה, מפני שכבר הודה על זה בברכת אלהי נשמה שנתת בי טהורה, וכן אשר יצר את האדם בחכמה, מפני שבשעה שנבראו הנשמות לא נבראו רוחות הבהמות, ובהמה אין לה נשמה. וממש כדברים הללו הביא בדרשות ר' יהושע אבן שועיב (פ' תזריע ומצורע ד' קראקא מ"ח ע"ב) בשם תשובת הרמב"ן לרבינו יונה: וכן דרשו ימים יוצרו מלמד שהראה הקב"ה לאדם וכו' וכל זה רומז לנשמות, ולכן אין אנו מברכין שלא עשני בהמה, שאין לה נשמה. ובס' הריקנטי (משפטים כ"ב סוף י"ז, והביאו בשערי תורת א"י לרזו"ו רבינוביץ, עמ' 20): ושמא כי בזה<sup class="footnote-marker">66</sup><i class="footnote">עיי"ש, ונראה שהפירוש הוא, אם אדם הבא על הבהמה ממשיך עליו את רוח הבהמה.</i> נחלקו רבותינו ז"ל במנחות אם יש לברך שלא עשני בהמה והבן זה. וקרוב לודאי בעיני שלריקנטי זה כיוון בס' לקט יושר<sup class="footnote-marker">67</sup><i class="footnote">וציין לו דוידסון באוצר השירה והפיוט ח"ב עמ' 72, סי' 1623, והעיר גם על מאמרו של מאן, עיין להלן.</i> (או"ח עמ' 7) שכתב: "ודכירנא שמצאתי בספר אחד וז"ל, ושמא כי בזה נחלקו רז"ל במנחות אם יש לברך שלא עשני בהמה ודו"ק". ולעיל שם העיר בשם רבו בעל תרומת הדשן: אשה אומרת במקום שלא עשני אשה, שלא עשני בהמה.<br>ובברכות השחר מן הגניזה:<sup class="footnote-marker">68</sup><i class="footnote">מאן הנ"ל (לעיל הע' 63), עמ' 277 (ועיי"ש עמ' 274 הע' 19); אסף הנ"ל.</i> ברוך אתה ה' אלקינו מלך העולם אשר בראת אותי אדם ולא בהמה, איש ולא אשה,<sup class="footnote-marker">69</sup><i class="footnote">אצל אסף הנ"ל מוסיף: זכר ולא נקבה.</i> ישראל ולא גוי, מל ולא ערל.<sup class="footnote-marker">70</sup><i class="footnote">ברור שברכה זו הוסיפו בארץ האיסלם שהבדילו שם בין גוי (ערבי) ובין ערל (נוצרי), עיין בהערות הר"ש אסף שם.</i> חפשי ולא עבד.<sup class="footnote-marker">71</sup><i class="footnote">אצל ר"ש אסף שם מוסיף: טהור ולא טמא. והנה יש לנו במקור זה לא שינוי בסדר הברכות גרידא, אלא ניסוח חדש לגמרי. במקום הברכה על שלילת הרע, יש כאן ברכה על החסד שעשה אתנו בפועל, דוגמת שאר ברכות השחר (עיין ב"ח או"ח סי' מ"ו) יחד עם שלילת הרע, דבר והיפוכו. וכ"ז חשוד בעיני כניסוח מאוחר, ועיין דק"ס מנחות, עמ' 108, הע' ד'.</i><br>וכבר העיר איזידור לוי<sup class="footnote-marker">72</sup><i class="footnote">בספרו בלשון צרפת "האגדה של פיתגרס מיון לא"י", עמ' 261, הע' 5.</i> כי שופענהאוער היה הראשון שהסמיך<sup class="footnote-marker">73</sup><i class="footnote">דיע וועלט אלס וויללע אונד פארשטעללונג, עמ' 577.</i> את ג' ברכות השחר שלנו עם הברכות שייחסו לאפלטון (עיין להלן). ואחריו ציין כן גם יואל.<sup class="footnote-marker">74</sup><i class="footnote">בליקקע אין דיע רעליגיאונסגעשיכטע וכו', ח"א עמ' 119 ואילך.</i> אבל כבר העיר ווייס<sup class="footnote-marker">75</sup><i class="footnote">דור דור ודורשיו ח"ב, ווינה תרל"ו עמ' 29, ועיי"ש עמ' 147.</i> לפניו (בלי ציון המקור לספרות היונים) על נוסחא יותר קרובה לעניינינו.<sup class="footnote-marker">76</sup><i class="footnote">מסורת של דיאוגיניס מלאערטיאה, ס"א ל"ג, בשם הרמיפיפוס.</i> והוא שספרו על תליס, ויש אומרים על סוקרטיס, שהיתה מרגלא בפומיה הודאה על ג' דברים: א. שנולדתי אדם ולא בהמה. ב. איש ולא אשה. ג. היליני ולא ברברי. וזה מתאים בדיוק לג' ברכות הראשונות של הגניזה.<sup class="footnote-marker">77</sup><i class="footnote">ועיין מ"ש ע"ז קויפמן במ"ח כל"ז, עמ' 15 ואילך (וציינתי לו בתס"ר ח"א, עמ' 30, הע' 1); צ'רלס טיילור בפרקי אבות שהוציא לאור, הוצאה שניה, עמ' 138 ואילך ; איזידור לוי בספרו הנ"ל (לעיל הע' 72) עמ' 261 ואילך, ועיי"ש עמ' 262, הע' 3.</i><br>וכנראה שעיקר הנוסח הוא כמו שהוא לפנינו בתוספתא, בירושלמי ובבבלי, ואין שום הכרח לראות כאן השפעות חיצוניות, שהרי הברכות הללו הן על טובות הש"י עם האדם, ומטבע כל אדם להרגיש בהן. וגירסת הריקנטי במנחות (בעניין שלא עשני בהמה, עיין מ"ש לעיל) היא מפוקפקת מאד, ואין לה שום סמך לא בכתי"י, ולא בראשונים. והרי כבר ראינו לעיל שהראשונים התעסקו בשאלה זו, ואפשר שכתב ע"פ השפעת המשא והמתן בין הרמב"ן ורבינו יונה (עיין מ"ש לעיל). ואשר לניסוח הברכות בברכות השחר של הגניזה, הרי מוכח מתוכן שהן מאוחרות מאד (עיין מ"ש לעיל בהע' 70 - 71), ואין לסמוך עליהן כלל.
<small>85.</small> <b>כאפס וכו'. </b>עיין שנו"ס. וכנראה שהסופר העתיק ע"פ הזכרון. ובישעי' במגילות גנוזות: <b>וכאפס ותהוו</b> וכו'. 
<small>86.</small> <b>ירא חטא. </b>וכ"ה בכי"ע. ובד מוסיף: ולא עם הארץ חסיד. וב"ה באבות. ופירש ר"י נחמיאש שם (ט"ז ע"א): בור נקרא שאינו לא במקרא ולא במשנה ולא בתלמוד ולא בדרך ארץ, וכ"ה בתוספ' מנחות מ"ד א' ד"ה זיל, ועיין במשנת קידושין ספ"א. ועיין בבלי סוטה כ"ב א' ובתוספ' שם ד"ה רבי. ועיין מ"ש בתס"ר ח"ב עמ' 159 בשם ס' הקנה. 
<b>חייבות במצות. </b>במאירי (עמ' 201) מעתיק מכאן: שאין אשה חייבת בכל המצות. וכן העתיק בראבי"ה (סי' קמ"ו) הנ"ל מן הירושלמי: שאינה מצווה <b>בכל</b> המצוות. וכנראה שזהו תיקון רבותינו ז"ל. וכן להלן ריש סוכה (כגי' כי"ל, עיין תס"ר ה"א עמ' 196): ואין אשה חייבת במצות. וכן בירושלמי שם פ"א ה"א, נ"א ע"ד: ואין אשה מצוה על המצות. ופירושו, כמו שהגיהו הראשונים הנ"ל. 
<small>88.</small> <b>מקדיח וכו'. </b>אפשר שמכאן הוא הביטוי "להקדיח את התבשיל" במובן מעשים רעים (עיין בבלי כאן י"ז ב' ובערוך ערך קדח ב'). 
<b>להפוך וכו'. </b>בד: לחפת לו חלוק והוא לא חיפת חלוק מימיו. וכע"ז גם בכי"ע. ועניין החיפות הוא שהיו הופכין את השפה וכופלין אותה (עיין תוספתא כלים ב"ב פ"ו ה"ד), כדי לחזק את החלוק ולהתאימו לקומת האדם, שלא יהא ארוך יותר מדאי ויתלכלך. ובבבלי מו"ק (י' א') הגדירו את התופר ההדיוט (שאינו אומן): כל שאינו יכול לכוין אימרא בחפת חלוקו, ופירושו שהיו נותנים אימרא על החפת לשם נוי (עיין כלים פכ"ז סמ"ו, ותוספתא הנ"ל), ומי שאינו יכול לכוין את האימרא לחפת, הרי הוא הדיוט, ואינו אומן (ועיין ירוש' שם פ"א ה"ח, פ' ע"ד). וכאן נתנו דוגמא יותר קיצונית, לעבד שלא חיפת חלוק מימיו, ואינו מכיר לכוין בדיוק את החפיתה לקומת האדם, ונמצא החלוק משולשל (עיין מדרש שמואל רפכ"א) ונגרר בארץ.<br>ובפי' רבינו יונה למשלי פי"ט, ב' (עמ' 101): ואז"ל כי מי שלא למד חכמה ותורה לא יצליח בידו קיום המצות על אופניהם ועל תכונתם, והוא דומה לעבד אשר צוה לו המלך לחפות לו חלוק והוא לא חפה (צ"ל: חפת) חלוק מימיו, וכעס המלך על פעולתו כי לא ישרה בעיניו. ונראה שכיוון לתוספתא שלפנינו.

Halakhah 19

<small>90.</small> <b>לא יכנס וכו'. </b>ילקוט קהלת סי' תתקע"א בשם התוספתא. ועיין להלן. 
<small>91.</small> <b>ובאפנדתו וכו'. </b>וכ"ה בקה"ר, וכע"ז גם בירושלמי. ובבבלי: בפונדתו מופשלת לאחוריו. ופירש בפיה"מ להר"מ שאפונדא כאן הוא בגד תחתון, ואסור להכנס בו לבדו, עד שילבש עליו בגד אחר. ומן התוספתא כאן (וכן מכלאים פ"ה הט"ו) משמע כפירש"י שאפונדה שלנו היא כמו בכל מקום - אזור חלול שחוגר בו. ודווקא אם היא מבחוץ אסור, אבל אם היא מתחת לבגד מותר. ובתוספ' שנץ (לפי שטמ"ק ב"מ כ"ו א') הוכיחו מן הירושלמי שאפונדתו מבפנים מותר.<sup class="footnote-marker">78</sup><i class="footnote">והעיר עליהם רמ"ל זק"ש במשניות הוצ' מכון הערי פישעל, עמ' 76.</i> 
<small>94.</small> <b>קולין והמורין וכו'. </b>וכ"ה בירושלמי ובקה"ר, ועל פיה בארנו בפיה"ק. אבל גי' ד מתאימה לבבלי, ולפי מסורת זו הק"ו של ר' יוסי בר' יהודה הוא על רקיקה גרידא. 
<small>94-95.</small> <b>שאין בו וכו'. </b>וכן בפי' רבינו הלל לספרי (כי תצא פי' רנ"ח, ע"ו ע"ד) בשם התוספתא: ומה מנעל שאין דרך בזיון אמרה תורה של נעליך וכו'. וכ"ה בבבלי בהוצ' שלנו. אבל בירושלמי: מה אם נעילה שהיא של כבוד וכו'. וכן בבבלי בכי"י (עיין דק"ס, עמ' 356 הע' צ'): מה מנעל שהוא דרך כבוד וכו'. ועיין מ"ש הרמ"מ כשר בתו"ש שמות פ"ג סי' צ'. ובכמה נוסחאות של המשניות (הוצ' לו, פרמה, ב"נ וכי"פ, עיין דק"ס עמ' 288 הע' י') נוספה ברייתא זו בתוך המשנה עצמה כגירסת הירושלמי. 

Halakhah 20

<small>96.</small> <b>הפותח ביו"ד ה"י וכו'. </b>כ"ה בכל הנוסחאות. וכ"ה ברוקח סי' שס"ג בשם התוספתא וכ"ה בירושלמי. אבל בגליון ד שלי הוגה בכת"י עתיק: "נ"א וחותם בא' ", כלומר, וחותם באלף למד. ולא מצאתי סמוכין לגירסא זו. 
<small>96-97.</small> <b>ביו"ד ה"י וחותם וכו'. </b>וכ"ה בס' הרוקח ובכי"ע (אלא שבכי"ע צ"ל: ולמ"ד, במקום "ולא בדלת"), וכן הוגה בכת"י הנ"ל בגליון ד. ובירושלמי כגי' ד (וכנראה שהגיהו בד ע"פ הירושלמי). ובכל נוסחאות התוספתא, וכן בס' הרוקח, באה הבבא של "בינוני" לפני הבבא של "בור". אבל בירושלמי הסדר הוא כמו שהשלמנו בכי"ו. 
<small>97.</small> <b>למ"ד וחותם וכו'. </b>במסורת זו על הבינוני שוים כל נוסחאות התוספתא. וכ"ה ברוקח ובירושלמי. 
<small>98.</small> <b>באלף למד וכו'. </b>וכ"ה ברוקח ובכי"ע (אלא שצ"ל שם "ולמד" במקום "ולא בדלת", כלעיל). ובד: ביוד בא' וכו'. וצ"ל: ביוד הי' וכו', וכ"ה בירושלמי (וכנראה שבד הגיהו ע"פ הירושלמי, כברישא).<br>והגירסא בסיפא של התוספתא כמעט בטוחה לגמרי, שהרי גי' כי"ו מקויימת ע"י כי"ע והרוקח. ואעפ"י שבירושלמי מסורת אחרת, כבר הוכחנו בכ"מ שאין לתקן מקור אחד ע"פ השני, במקום שהגירסאות בשניהם יש להם על מה לסמוך.<br>ובפירושה נראה שהכוונה כאן לחסידים שוטים שנזהרו להזכיר אפילו אל"ף דלי"ת בברכה והחליפו אותו באל"ף למי"ד. ובמגילות שנתגלו בזמן האחרון ביריחו<sup class="footnote-marker">79</sup><i class="footnote">סרך היחד, הוצ' מיללר בוררווס עמ' XI.</i> אנו מוצאים ברכה המתחילה: ברוך אתה אלי וכו'. ולמינים מעין אילו כיוונה הברייתא.<sup class="footnote-marker">80</sup><i class="footnote">עיין מה שהארכתי בעניין זה בפרוסידינגס של האקדימיה האמריקנית למדעי היהדות ח"כ, עמ' 395 ואילך.</i> ועיין מ"ש להלן סוף שו' 107 (ופשיטא שאין הפירוש כאן תלוי בפירושנו להלן, וכאן הדברים ברורים).

Halakhah 21

<small>99.</small> <b>כל חותם וכו'. </b>במכירי תלים ספק"ו, פ"ז סע"א בשם התוספתא: אותם ברכות וכו', וצ"ל: חותם וכו'. וכ"ה במשנתנו, ועיין במלא"ש שם. 
<b>היו עד העולם. </b>וכ"ה בכי"ע. ובד ובמכירי הנ"ל: היו אומ' עד העולם. וכ"ה במשנתנו בהוצ' שלנו של הבבלי (בעין יעקב ועוד, עיין להלן). ופירש"י: "ואשמעינן הכא, דבמקדש ראשון לא היו אומרים אלא ברוך אלקי ישראל עד העולם".<sup class="footnote-marker">81</sup><i class="footnote">כ"ה ברש"י שבעין יעקב ד"ר. ולפנינו ברש"י בטעות: מן עד העולם. ועיין בבלי יומא ס"ט ב'. ועיין במשנת ר' נתן (והובא בתוספ' אנשי שם במשנה), ומ"ש להלן בשם רב האי גאון. ועיין מ"ש במאירי (203 ע"א) בשם הראב"ד, ובעשרה מאמרות להרמ"ע מפאנו, חקור דין, ח"ה פ"ה.</i> ונמצא שאח"כ הוסיפו "מן העולם".<br>ובכי"מ בבבלי: <b>לא</b> היו אומרים עד העולם. ובמשנה שבמשניות (בכל הנוסחאות): היו אומרים <b>מן</b> העולם. וכ"ה במשנה שבירושלמי ושבבבלי (לפי ב"נ וכת"י פ', עיין דק"ס), וכ"ה בערוך (ערך חתם וערך עת) ובמאירי (202 סע"ב) ועוד. ולפ"ז לא היו אומרים בביה"מ אלא "מן העולם", ואח"כ הוסיפו "עד העולם".<br>ברם גירסת התוספתא המקויימת ע"י גירסת רש"י בבבלי<sup class="footnote-marker">82</sup><i class="footnote">וכ"ה בעין יעקב, בילקוט המכירי משלי כ"ג, כ"ב, ל"ח ע"א, ועוד, עיין להלן.</i> יש לה סמוכים חזקים. וכ"ה בפירוש רב האי לברכות:<sup class="footnote-marker">83</sup><i class="footnote">מאן, נוסחאות ומחקרים ח"א, עמ' 604.</i> והא [דתנן חותמי בר]כות שבמקדש היו עד העולם, [האי ברכ]ה הכי הויא, ברוך אתה ה' עד העולם שאותך ביראה נעבד, ותקינו הכי בר' אתה ה' מן העולם ועד העולם. והא מילתא קבלה היא, ומפי שמועה אמרוה, וראיה מן קומו וברכו אסמכתא בעלמא וכו'.<br>ומכיוון שמתוך הוספה זו על הברכה שבמקדש אנו למדים את קלקלת המינים, הרי עלינו לברר על מה ערערו המינים. וכנראה שכבר ישבו על מדוכה זו קדמוני הקדמונים. וכן אמרו במדרש תהלים (סוף פק"ו, הוצ' בובר, רכ"ט ע"א): <b>ברוך ה' אלקי ישראל מן העולם ועד העולם</b>. מן עלמא <b>דהוינן</b> ביה<sup class="footnote-marker">84</sup><i class="footnote">בובר העיר לנכון על גירסת האבודרהם, ס' תפלות של שבת ד"ה נשמת, ד"ו שכ"ו, ס' ע"ג: מן עלמא <b>רלא</b> הוינן ביה. ויש להוסיף שכן גרס בפי' האגדות לר' עזרא "ליקוטי שכחה ופיאה", ו' ע"א. אבל גירסתנו מקויימת ע"י כל נוסחאות המדרש שבידינו, וכ"ה בילקוט שמעוני ובמכירי במקומו. וכן גרס שם ר' תודרוס אבולפיא (שהבאנו להלן). ולמעשה אין הבדל בין הגירסאות, עיין מ"ש להלן.</i> עד עלמא דאנן ביה. וברור שהדרשן גרס במשנתנו שהוסיפו אח"כ "מן העולם", ועליו הוא שערערו המינים, ולפיכך היה מוכרח לפרש מן עלמא דהוינן ביה (או: <b>דלא</b> הוינן ביה, עיין הע' 84) וכו'. אבל לפי גירסת המשניות שהוסיפו "עד העולם", הרי היה יכול לפרש כפשוטו: מן עלמא דאנן ביה עד עלמא דנהוי ביה, כמו: <b>יהי שם ה' מבורך מעתה ועד עולם</b> (תהלים קי"ג, ב'). וכן בפי' האגדות לר' עזריאל (עמ' 27): היו אומרים <b>עד</b> העולם וכו' הוסיפו בחותם הברכות מן העולם, כדי להכיר למינין שיש עולם הבא <b>שנברא קודם זה</b>, וכדי לחתום הברכה שתמשך מתחלת העולם הבא עד העולם הזה (ועיי"ש עמ' 42). ולפי פירושו "מן העולם" כוונתו מן העולם שנברא קודם, והיינו עולם הבא. וכן באוצר הכבוד לר' תודרוס אבולפיא (ד' וורשא, ט' ע"ג. ובד' נאווידוואר משובש): ובמקדש <b>לא</b> היו חותמי ברכות אומרים מן העולם וכו',<sup class="footnote-marker">85</sup><i class="footnote">ובפיסקא מן התלמוד לעיל שם: היו אומרים מן העולם וכו'. וצ"ל: עד העולם.</i> לכן התקינו שיהו אומרים מן העולם ועד העולם, להורות שיש עולם לפנים מעולם וכו', ובמדרש תהלים (הנ"ל) וכו' מן עלמא דהוינן [ביה] עד עלמא דאנן ביה וכו'.<sup class="footnote-marker">86</sup><i class="footnote">והמקובלים שהיתה לפניהם הגירסא במשנתנו "היו אומרים <b>מן</b> העולם", והוסיפו אח"כ "עד העולם", אף הם הלכו בדרך זו. ובפי' נורא תהלות לר' יואל ן' שועיב, רמ"ח ע"ב: <b>מן העולם ועד העולם</b>, ירצה משנברא העולם ועד שנברא העולם. ודבריו ברורים יותר בספרו עולת שבת (פ' מצורע צ"ז סע"ד): ולמה חזרו ותקנו עד העולם, ואמ' כי ג"כ <b>היה</b> ברוך <b>עד</b> בריית העולם, ר"ל <b>קודם</b> בריאתו וכו'. ובפי' ר' עזרא (עיין לעיל הע' 84): היו אומרים מן העולם וכו' ובמדרש תלים וכו' מן עלמא <b>דלא</b> הוינא ביה עד עלמא דאנן ביה. עד העולם הוא רומז לאלף השביעי שתפסק ההמשכה, ולכך במקדש שהיתה השכינה ביניהם לא היו אומרים אותו, ואנו אומרים אותו. ומאי עולם הבא, פי' שכבר בא מששת ימי בראשית וכו'.</i><br>נמצאנו למדים לפי גירסת התוספתא והגי' הנכונה במשנתנו שהמינים חלקו על "מן העולם". ולפי מדרש תהלים פירושו על "עלמא דהוינן ביה",<sup class="footnote-marker">87</sup><i class="footnote">עיין ספרי שלח פי' קי"ב, עמ' 121, ובבלי סנהדרין ס"ד ב' ובמקבילות.</i> ואותו הוסיפו אח"כ בברכה. ועיין מ"ש הר"מ בספ"ח מה' תשובה, והשוה מ"ש בס' הבהיר סי' נ"ב,<sup class="footnote-marker">88</sup><i class="footnote">תרגום גרשם שלום, סי' ק"ו, עמ' 114, ובראשונים שציין שם.</i> הוצ' הר"ר מרגלית סי' ק"ס. ועיין מ"ש הר"א פינקלשטין בספרו "מבוא למס' אבות ואבות דר"ן", עמ' רי"ג ואילך.
<small>100.</small> <b>התקינו וכו'. </b>נוסח הברכה מפורש להלן תענית פ"א הי"ב והי"ד, בבלי שם ט"ז ב', וכמו שפירש"י כאן (נ"ד א'). ועיין בפי' רב האי הנ"ל. 
<small>101.</small> <b>כפרוצדור וכו'. </b>עיין רש"י ס"ג א' ד"ה ויברכו, ובאבות פ"ד מט"ז ובמפרשים שם. 

Halakhah 22

<b>אין עונין וכו'. </b>ילקוט המכירי משלי כ"ג, כ"ב, ל"ח ע"ב בשם תוספתא דברכות. ובירושלמי מוסיף: מה היו אומרים ברוך שם כבוד מלכותו לעולם ועד. ועיין להלן תענית פ"א הי"ג. ועיין בפי' רב האי הנ"ל (לעיל הע' 83), עמ' 605. 
<small>103.</small> <b>כבודך. </b>במכירי הנ"ל מוסיף: ומרומם על כל ברכה ותהלה. ועיין גי' כי"ע. ובמהרש"א (סוטה מ' ב'): "ויברכו את שם כבודך, היינו ברוך שם כבודו. ומרומם, היינו מלכותו". 

Halakhah 23

<small>106.</small> <b>מבליעין אותה וכו'. </b>במכירי משלי הנ"ל: מבליעים <b>אותו</b><sup class="footnote-marker">89</sup><i class="footnote">וכן הגיה אברהם גייגר מדעתו, בספרו אורשריפט, עמ' 264, הע' 2, ופירש שהכוונה לשם המפורש.</i> וכו'. אבל קשה לשבש את כל נוסחאות התוספתא ולעמד על הקשר בין שכחת התורה והבלעת השם (עיין בהע' 89). ולפיכך קרוב לוודאי שהנכון כלפנינו, ופירושו כשהיתה התורה משתכחת [ועיין מ״ש בנט בסוף משנת מועד שהוציא לאור עמ׳ 532, ועיין סוכה כ׳ א׳, ספרי עקב פי׳ מ״ח, עמ׳ 112, ואוה״ג חגיגה עמ׳ 13 ובהע׳ ז׳ שם.] מישראל, ולא החשיבו אותה, לא היו הזקנים מלמדים אותה אלא היו מבליעין את התורה ביניהם לבין עצמם בראשי פרקים בעלמא, וכדברי הלל להלן בהכ"ד, ועיין מ"ש להלן בסמוך. 
<small>107.</small> <b>שנ' והנה בעז וכו'. </b>זו היא פיסקא ממשנתנו בסוף מכילתין, והכוונה לסוף הפיסקא עיין להלן. 
<small>108.</small> <b>ואו' אל תבוז וכו'. </b>חסר בד ובכי"ע, אבל אין שם אלא קיצור הפיסקא של משנתנו, והכוונה היא שאם היא עת לעשות לה', כגון בזמנים שאין התורה ספונה כל צורכה אצל הבריות, הפרו תורתך, ומבליעין אותה החכמים בינם לבין עצמם, וכמו שעשה הלל להלן. ומשנתנו הנ"ל אינה מדברת כלל בשם המפורש<sup class="footnote-marker">90</sup><i class="footnote">כדעת גייגר הנ"ל וגרעץ, גשיכטע ח"ד, סוף נאטע 15, ועוד.</i> (וכן משמע ממדרש רות פ"ד, ד'),<sup class="footnote-marker">91</sup><i class="footnote">והעיר עליו רמ"מ פאללאק בבית תלמוד ש"א, עמ' 83. והשוה לשון התנחומא, הוס' לפרשת ואתחנן, הוצ' בובר ז' סע"ב.</i> והכוונה היא לחיצוניים שנמנעו להזכיר אל"ף דלי"ת אפילו בברכה (עיין מ"ש לעיל סה"כ), וכנגדן התקינו שיזכירו את השם אפילו בשאילת שלום,<sup class="footnote-marker">92</sup><i class="footnote">רב האי גאון הנ"ל (לעיל הע' 83), עמ' 605, פירש: "וטעמא דמילתא כיון ד[משום] קלקולא דמילתא, חזו רבנן דצריך עלמא למיהוה שם שמים תדיר בני (צ"ל: בפי) בני אדם, דהוה אמרין בשאילת שלום בריך מר <b>לאבא וברא ורוחא דקודשא</b>, ואצריכו רבנן למימר יברכך ה' וכו' ". וכן פירשו מדעתם כמה מן החכמים האחרונים, עיין מ"ש מאן שם, עמ' 581 ואילך (ולהם רמזתי בתס"ר ח"א עמ' 31), וכבר הראה מאן על הקושי שבפירוש זה ושבפירושים האחרים. ולא עוד אלא שמדברי מדרש רות רבה משמע שידעו שהכוונה היא לבני אדם שמשכיחים את השם. וכן משמע מהמשך דברי התוספתא כאן (ועיין מ"ש להלן סוף שו' 112). ולפיכך נראה כמו שכתבנו בפנים.</i> משום עת לעשות לה' - הפרו תורתך (הזכרת השם בשאילת שלום). 

Halakhah 24

<small>109.</small> <b>הלל הזקן וכו'. </b>ר"י נחמיאש למשלי (י"א, כ"ד, עמ' 60) בשם התוספתא. ובירושלמי הברייתא היא בארמית, ובבבלי בעברית. ובמדרש משלי נעתקה התוספתא כגי' שלפנינו. ולעיל שם בסמוך: א"ר אלעזר אם ראית דור שחביבין עליו דברי תורה <b>יפוצו מעינותיך חוצה</b>, ואם לאו, יהיו לך לבדך, <b>ואין לזרים אתך</b>. 
<b>בשעת מפזרין וכו'. </b>בספרי זוטא ריש פנחס (עמ' 317): הלל אומר בשעת המפזרין כנס את הרגל,<sup class="footnote-marker">93</sup><i class="footnote">כנראה שהסופר כתב באשגרה מן הבבלי (עיין, לדוגמא, ב"ק ס' ע"ב), הספרי (האזינו פי' שכ"א, עמ' 369) ורות רבה (פ"א, ד' הוצ' ראם ג' סע"ב). וכאן צ"ל: כנס את דבריך, עיין להלן סנהדרין פ"א סה"ח ובמקבילות.</i> דלית קפיץ קני מיניה וכו'. עיין בבבלי כאן, ובהערות הורוביץ לספרי שם. 
<b>בשעה שאתה וכו'. </b>וכ"ה בכל הנוסחאות. ולפ"ז ברור שהסיפא מפרשת את הרישא, כלומר, בשעה שהתלמידים מכנסים ומחשיבים דברי תורה וחוזרים עליהם - פזר, אבל בשעה שהכוסות הן פגומות ומפזרות את רוב התורה ומשכחות אותה - כנס. וכן פירש המאירי גם את הבבלי, אבל ברש"י שם לא פירש כן. 
<small>112.</small> <b>מכנס בה. </b>וכ"ה בכי"ע ובמדרש משלי. אבל בפי' ר"י נחמיאש בבבלי ובירושלמי כגי' ד. 
<b>לעשות לה'. </b>בכי"ע ובד מוסיף: הפרו תורתך. ועיין ההוספה בכי"ע, וכ"ה גם במדרש משלי. וכנראה שר"מ חולק וסובר שאדרבה בזמן שהתורה שכוחה ואין הכל משגיחין עליה, באותו זמן מחוייבין להתחזק בה ולחזק אותה, וע"ז נאמר "הפרו תורתך", באותה שעה "עת לעשות לה' ", וכפירושו של רבא בבבלי ס"ג א'. ועיין ברש"י שם ובס"ז ריש פנחס, עמ' 316. ובכמה נוסחאות של המשנה נוספו דברים הללו (של ר"מ) בשמו של ר' נתן (עיין מ"ש הרינ"א במבוא לנוה"מ, עמ' 975), ואין כאן מחלוקת אלא באור לתקנת המשנה שבשעת השכחה צריך להזכיר, ודלא כהלל. 
<small>113.</small> <b>היה ר' מאיר וכו'. </b>ילקוט המכירי תלים סי' קי"ט, ח"ב עמ' 230, בשם התוספתא. 
<b>מאה מצות וכו'. </b>וכ"ה בירושלמי. ועיין במדרש תהלים. ובבבלי: תניא היה ר' מאיר אומר <b>חייב</b> אדם לברך מאה ברכות בכל יום שנ' ועתה ישראל מה ה' אלקיך שואל ממך. אל תיקרי מה אלא מאה (עיין דק"ס שם עמ' 108 הע' ב'). ועיין בשו"ת הר"א בן הרמב"ם סי' פ"ג (הוצ' רא"ח פריימן, עמ' 125) ובהע' 25 שם. ובילמדנו בלק (ילקוט שם סוף רמז תשס"ו): א"ר מאיר הפחות מישראל אינו עובר לו יום שאינו עושה את המצות, וחשבון הוא אלא שלא נטריח. ומכאן משמע קצת שהיה החשבון ידוע להם. 

Halakhah 25

<small>116.</small> <b>שאין מצות וכו'. </b>וכ"ה בכי"ע ובמכירי הנ"ל. ובירושלמי: שאין <b>המצות</b> מקיפות אותו. ובספרי סוף ואתחנן: חביבים ישראל שסבבם הקב"ה במצות וכו'. וכ"ה בבבלי. אבל בד כאן: שאין <b>שבע</b> מצות וכו'. וכן יוצא מסוף הברייתא: ועליהן אמ' דוד <b>שבע</b> ביום הללתיך. ועיין מדרש תהלים רפ"ו הנ"ל. ועיין להלן. 
<small>117.</small> <b>תפלין בראשו וכו'. </b>הברייתה מונה תפילין של ראש ותפילין של יד לשתי מצוות (כשיטת הר"מ בסה"מ עשין י"ב וי"ג),<sup class="footnote-marker">94</sup><i class="footnote">פשיטא שאין למדין מן האגדות. ועיין סוכה ל"ז ב', וזוהר הרקיע להרשב"ץ, עשין י"ג, ותשב"ץ ח"ג סי' קל"ז, ל"ב ע"א.</i> וציצית לד' מצות (כשיטת ר' ישמעאל במשנת מנחות ספ"ג), ומזוזה מצוה אחת, הרי שבע. 
<small>118.</small> <b>נכנס וכו'. </b>עיין גי' כי"ע, ולפי גירסא זו צ"ל שם להלן: אמר למנצח וכו'. 
<small>119.</small> <b>על השמינית. </b>בס' ניר לירושלמי סוף מכילתין פירש כפשוטו, שבמרחץ ראה מצוה שמינית. ועיין בפי' לבע"ס חרדים שם, ומש"ש בגליוני הש"ס לר"י ענגעל. ועיין הגירסא במנחות מ"ג ב'. 
<small>120.</small> <b>ויחלצם. </b>בתס"ר (עמ' 32) העירותי שלפני המכירי היתה כאן הוספה בתוספתא, וגרס: מלמה"ד למלך שאמר לאשתו תהא מקושטת ומתוקנת לפני. א"ל מפני מה? א"ל שתהא רצויה לפני. כך אמר הקב"ה לישראל, בניי, הוו מתוקנים ומקושטים לפני. א"ל מפני מה? א"ל כדי שתהיו רצויים לפני. ועכשיו נ"ל יותר שלא היה כ"ז לפניו בתוספתא, שהרי הוא הביא שם את המקורות שהוזכר בהם הפסוק שבע ביום הללתיך, ולמה דלג על הספרי בסוף ואתחנן? ולפיכך מסתבר יותר שיש לפנינו השמטה בכת"י המכירי, והושמטה שם (ע"י הדומות) הפיסקא מן הספרי, ונשרדו הדברים שהבאנו, והם שייכים לספרי, ולא לתוספתא. והמשל נמצא אף בסוף מסכת תפילין. ועיין ספרי עקב פי' מ"ג, עמ' 102. 