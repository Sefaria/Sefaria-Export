Tosefta Kifshutah on Bikkurim
תוספתא כפשוטה על ביכורים
merged
https://www.sefaria.org/Tosefta_Kifshutah_on_Bikkurim
This file contains merged sections from the following text versions:
-Tosefta Kifshuta. Third Augmented Edition, JTS 2001
-https://www.nli.org.il/he/books/NNL_ALEPH001234513/NLI

תוספתא כפשוטה על ביכורים



Chapter 1



Halakhah 1

<small>1.</small> <b>אין מביאין בכורים קודם וכו'. </b>במשנתנו (פ"א מ"ג, חלה פ"ד מ"י): אנשי הר צבועים הביאו בכוריהם קודם לעצרת ולא קבלו מהם, מפני הכתוב שבתורה, וחג הקציר בכורי מעשיך וכו'. ובירושלמי (סוף חלה, ס' ע"ב) הקשו ממשנתנו (מנחות פ"י מ"ו, בבלי שם ס"ח ב'): קודם לשתי הלחם לא יביא, אם הביא כשר. ותירצו: שנייא היא שהדבר מסויים, שמא יקבע הדבר חובה. וכוונת הירושלמי היא שמן הדין כיוון שהביאו הבעלים את הבכורים לעזרה אפילו לפני העצרת כבר יצאו ידי חובתם בדיעבד, ונפטרו מאחריותם וטיפולם (עיין להלן שו' 13 ומש"ש), וממילא אין רשות לכהנים להחזירם לבעלים, אבל משום שהיה הדבר מפורסם, וחששו שמא יקבע הדבר חובה, ויתחילו להביא בכורים לפני העצרת, החזירום לבעלים,<sup class="footnote-marker">1</sup><i class="footnote">אעפ"י שבירושלמי אינו מפורש בעובדא זו שהחזירום לבעלים, אבל מסתבר שנהגו כאן כמו בשאר העובדות שנזכרו במשנת חלה הנ"ל, עיין בתיו"ט שם ומ"ש בשושנים לדוד סוף חלה.</i> מה שאין כן בשאר יחידים שאינם מפורסמים, כמפורש להלן בסמוך.<sup class="footnote-marker">2</sup><i class="footnote">ובמביא בכורים מפירות האילן אפילו לפני הפסח יצא בדיעבד, עיין מנחות ס"ח ב', ברש"ש שם, ובתיו"ט שם פ"י מ"ו.</i> ועיין במה"ג שמות כ"ג, ט"ז (לפי הופמן מכילתא דרשב"י עמ' 158). 
<small>1-2.</small> <b>ימתין עד שתבוא עצרת וכו'. </b>בר"מ פ"ב מה' בכורים ה"ו: ואם הביא אין מקבלין ממנו, אלא יניחם שם עד שתבוא עצרת ויקרא עליהן. והנה דייק רבינו וניסח: ויניחם שם, כלומר, בעזרה, ואין רשות לכהנים להחזירם לבעלים, שהרי בדיעבד יצאו כבר ידי חובתם, וכבר נפטרו מאחריותם ומטיפולם (עיין מ"ש לעיל), ולפיכך נשארים הבכורים בעזרה, עד שיגיע הזמן ויקרא עליהם. ועיין רבינו בחיי ריש כי תבא, רכ"ח סע"ב, וכנראה שהעתיק את לשון הר"מ הנ"ל. 

Halakhah 2

<small>2.</small> <b>שהקונה אילן אחד וכו'. </b>בבלי ב"ב פ"א א', ועיין ירושלמי פ"א ה"ח, ס"ד רע"א, ובפי' הרש"ס שם, ט"ז ע"א. ועיין במשנתנו פ"א מ"ו ובס' משנה ראשונה שם. 
<small>3.</small> <b>מפני שלא קנה קרקע וכו'. </b>פירשו בבבלי ב"ב הנ"ל שר"מ מסתפק אם קנה קרקע, או לא, ולפיכך מספק מביא ואינו קורא. 
<small>4.</small> <b>לא מביא ולא קורא. </b>וכן פסק הר"מ בפ"ב מה' בכורים הי"ג. ועיין בירושלמי הנ"ל. וביד רמה ב"ב פ"א סע"א: ומסתברא דכי מספקא להו לרבנן בשני אילנות, אבל באילן אחד פשיטא להו וכו', ולא קנה קרקע ואין מביאין ממנו בכורים.<br><b>ר' יהודה אומ' כל הגרים וכו'. </b>וכן מעתיק הר"י (לפי תוספ' ב"ב פ"א א' ד"ה למעוטי, פי' הרא"ש כאן פ"א מ"ד, פי שנים, ק"ג ע"ד), וכן היה לפני ר"ת (עיין בתוספ' ובפי' הרא"ש הנ"ל) וכן בס' הרוקח סי' של"א,<sup class="footnote-marker">3</sup><i class="footnote">בפיסקא מן התוספתא השמיט את שם ר' יהודה, אבל מתוך דבריו שם מוכח שגרס כלפנינו: ר' יהודה אומר וכו'.</i> וכן מעתיק רבינו יואל (ראבי"ה ח"ב סי' תקמ"ט עמ' 256) ובאו"ז (ה' תפילה סי' ק"ז, ח"א, כ' ע"א) רמב"ן ב"ב פ"א א' ד"ה והכתיב, וסמ"ג עשין ק"מ, ר"ב ע"ב [ר"ן ב"ב עמ' 296]. אבל בר"ש כאן פ"א מ"ד בסתם, ולא הזכיר את ר' יהודה ועיין מ"ש להלן.<br><b>כל הגרים כולן מביאין וכו'. </b>במשנתנו (פ"א מ"ד): אלו מביאין ולא קורין. הגר מביא ואינו קורא, שאינו יכול לומר אשר נשבע ה' לאבותינו לתת לנו. ואם היתה אמו מישראל מביא וקורא וכו'. וכשהוא בבית הכנסת אומר אלקי אבותיכם ואם היתה אמו מישראל אומר אלקי אבותינו. והנה המשנה לכאורה קשה מאד, שהרי למה לנו למעט גר מפני שאינו יכול לומר אשר נשבע, תיפוק ליה ממה שלא לקח חלק בארץ.<sup class="footnote-marker">4</sup><i class="footnote">עיין במשנתנו פ"א מ"ה; מע"ש פ"ה מי"ד; מכילתא משפטים פ"כ, עמ' 335, וספרי כי תבוא סוף פי' ש"א, עמ' 320, ועיי"ש פי' רצ"ט, עמ' 318.</i> ובירושלמי למשנתנו (ה"ד, ס"ד רע"א): ר' יונה ור' יסא תרויהון בשם ר' שמואל בר רב יצחק בבני קיני חותן משה היא מתניתא. ובני קיני חותן משה מביאין וקורין, דכתיב לכה אתנו והטבנו לך. כלומר, משנתנו מדברת בגרים בני קיני חותן משה שלקחו חלק בארץ, שנתנו להם את דושנה של יריחו (עיין מ"ש להלן), ואינם קוראים, מפני שלקחו חלק בארץ בלא שבועה לאבותיהם, ולפיכך אם היתה אמם מישראל יש כאן שבועה לאבותיהם ויש להם חלק בארץ, והירושלמי הסתייע בסיפא של הברייתא שלנו.<br>וממשיך שם הירושלמי: ר' חזקיה בשם ר' לעזר לא אמר כן אלא מה טעם אמרו (במשנתנו פ"א מ"ה) האפיטרופין והעבד וכו' מביאין ולא קורין (כלומר, מניין לנו שהן מביאין כל עיקר), שהגר הרי אמור בפרשה.<sup class="footnote-marker">5</sup><i class="footnote">כלומר, ומכאן שמביאים. וכ"ה בפירש"י לחומש במקומו שם, עיין מ"ש להלן.</i> אמר רב שמואל בר רב יצחק תיפתר בההן גר דהכא (כלומר, במקרא בפרשת בכורים, עיין בפירוש הגר"א וברידב"ז במקומו) בבני קיני חותן משה, ובני קיני חותן משה מביאין וקורין (כלומר, ואין ראיה מן המקרא). א"ר יוסי קיימה בנימן בר עשתור קומי ר' חייה בר בא בגוי שבא בעבירה על בת ישראל היא מתניתא.<sup class="footnote-marker">6</sup><i class="footnote">כלומר, מה ששנינו במשנתנו: ואם היתה אמו מישראל אומר אלקי אבותינו הוא בגוי שבא על בת ישראל, אבל גר בן גר יכול לומר אלקי אבותינו אפילו לא היתה אמו מישראל. ואף כאן משמע שגוי שבא על בת ישראל אינו צריך גירות, ועיין בבאור הגר"א לירושלמי. וכן דעת רוב הראשונים. ועיין בהגהות רע"א יו"ד סוף סי' רס"ו ובאו"ש פט"ו מה' איסורי ביאה ה"ג. ולמעשה בוודאי יש למולו בשבת, כהכרעת הגר"י עטלינגער בשו"ת בנין ציון סי' כ"א, שהרי באותה מדינה היה הדבר מצוי, וכן נהגו בישראל. ועיין בפי' הרמב"ן ובס' הדר זקנים סוף פרש' אמור ובס' דעת זקנים שמות ב, י"ב. ועיין בפי' הראב"ד לתו"כ אמור ריש פרש' י"ד, ק"ד ע"ג.</i> ולבסוף הסיקו שם: תני בשם ר' יהודה גר עצמו מביא וקורא, מה טעם כי אב המון גוים נתתיך, לשעבר היית אב לארם, ועכשיו מיכן והילך אתה אב לכל הגוים. ופסקו שם הלכה כר' יהודה.<br>ופירש ר"ת הנ"ל שהתוספתא שלנו היא בדווקא, וכל הגרים אינם קוראים אפילו היתה אמם מישראל, ובני קיני אם היתה אמם מישראל מביאין וקורין, מפני שיש כאן שבועה ונחלה בארץ. והירושלמי הנ"ל מאשר את פירושו, ולפיו<sup class="footnote-marker">7</sup><i class="footnote">כלומר, לפי הירושלמי. אבל ר"ת עצמו אינו מפרש כן, עיי"ש בתוספ' ב"ב ובפי' הרא"ש הנ"ל.</i> אין מחלוקת בין המשנה והתוספתא. והר"י הנ"ל פירש גם את הברייתא של ר' יהודה בירושלמי בבני קיני,<sup class="footnote-marker">8</sup><i class="footnote">ולפירוש זה רמז ר' יואל בראבי"ה ס' תקמ"ט הנ"ל שכתב: ותרי תנאי אליבא דר' יהודה, אי לא קאי בירושלמי על בני קיני.</i> והם קוראים אפילו לא היתה אמם מישראל, מפני שנטלו חלק בארץ, והשבועה היתה לאברהם שהיה אביהם של גרים,<sup class="footnote-marker">9</sup><i class="footnote">והוא הדין לשאר אבות, עיין רמב"ן ב"ב פ"א א' וריטב"א מכות י"ט א' סד"ה בכורים.</i> ואף משנתנו מדברת בבני קיני, ואינה חולקת על התוספתא, עיין בתוספ' ב"ב הנ"ל.<br>אבל לפי פשוטה חולקת התוספתא על הברייתא שבירושלמי, כפי' רבינו יואל ועוד. ולפי הירושלמי בשיטת ר' יהודה כל הגרים מביאים וקוראים, מפני שאברהם היה אביהם של גרים. וכבר הסביר הרמב"ן בב"ב הנ"ל (וביתר באור בנ"י ב"ב פ"ה סי' תשפ"ד) שגרים עדיפי מנשים, שהם בני אברהם וראויים לירושה, ובני נחלה נינהו, ודינם כטפלים שיצאו ממצרים שהיו פחות מבני כ', ולא היו להם מורישים (עיין ב"ב קי"ז א' וברשב"ם שם) שנטלו חלק בארץ, ומ"מ בניהם מביאים וקורים. וכן כתב גם ברשב"א שם כת"י (לפי מהר"ם חאגיז ב"פי שנים" עם פירוש הרא"ש, ק"ה ע"א). וכ"ה גם בריטב"א ב"ב פ"א א' ד"ה ופרקינן ובחי' הר"ן כת"י שם. וכן פסק הר"מ בפ"ד מה' בכורים ה"ג ובתשובה סי' מ"ב (הוצ' הרא"ח פריימן ז"ל עמ' 42) שכל הגרים מביאים וקורים. ועיין כפו"פ פמ"ב עמ' תקס"ז שבאר את הר"מ בשיטת הראשונים הנ"ל, וכן כיוון מדעתו מהר"ם חאגיז הנ"ל. ועיין מאירי ברכות כ' ב' (67 ע"א) ומ"ש בברכי יוסף או"ח ריש סי' קצ"ט.<br>ובאו"ז ה' תפילה הנ"ל: ונראה בעיני דברייתא דירושלמי איירי כגון שאותו גר מבני קיני חותן משה, מדלא קתני כל הגרים, כדקתני בתוספתא דבכורים, והיינו טעמא שהרי כמו שמצינו שלקחו אלעזר ומשה מבנות פוטיאל (עיין שמות ו', כ"ה) כן יש לומר שלקחו בני פוטיאל מבנות ישראל. וכן ר' יהודה דורש בספרי (לא מצאתיו לפ"ש) שבני פוטיאל לקחו מבנות ישראל,<sup class="footnote-marker">10</sup><i class="footnote">עיין ספרי בהעלותך פי' ע"ח, עמ' 73, ובשנו"ס שם שו' 16.</i> ומפני שנתערבו בני פוטיאל ובנות פוטיאל בישראל על כן כל הבא מזרעם מביא וקורא, לאפוקי שאר גרים שאפי' אמו מישראל אינו מביא וקורא, כדתנן במתניתא, מעתה ירושלמי ותוספתא הכל אחד.<sup class="footnote-marker">11</sup><i class="footnote">ולפי פירושו צ"ל שהטעם שנתן ר' יהודה בירושלמי שאברהם הוא אביהם של גרים הוא מפני שהשבועה היתה לזכרים ולא לנקבות, עיין לעיל שם בירושלמי. ואמו מישראל אינה מועילה לעניין שבועה אלא בצירוף הטעם שאברהם הוא אביהם של גרים. וצ"ע.</i>
<small>5.</small> <b>שנ' והיה כי תלך עמנו. </b>וכ"ה בכי"ע, בראבי"ה ובאו"ז הנ"ל, כלומר, במדבר י', ל"ב. וכן ברוקח, ברמב"ן, בפי' הרא"ש הנ"ל ובפי' ר' אליהו מלונדריש עמ' י"ח תפסו את סוף הפסוק: והיה הטוב וכו'. ובד מסורס: והיה הטוב כי תלך עמנו וגו'. אבל בר"ש הנ"ל: דכתיב לכה אתנו והטבנו לך, וכ"ה בירושלמי רה"ד הנ"ל (כלומר, במדבר י', כ"ט). וכנראה שמדרשות חלוקות בדבר, עיין ספרי בהעלתך פי' ע"ח סוף עמ' 75, שם פי' פ"א עמ' 77, ספרי ראה פי' ע"ח עמ' 73 ובמקבילות שציין ר"א פינקלשטין שם. ובמה"ג בהעלותך:<sup class="footnote-marker">12</sup><i class="footnote">לפי הורוביץ, ספרי זוטא, עמ' 264. ובמה"ג שם העתיק כמה דברים ממדרש ל"ב מדות הוצ' ענעלאו, עמ' 304 ואילך.</i> אותו אתן לכם (במדבר י', כ"ט). לכם הוא, אין לגרים חלק בו. שלא תהא סבור שאת בא ונוטל כאחד מן השבטים, ועכשיו אתה אומר לי הטעיתני. אלא על מנת כן אתה בא, על מנת שאין לגרים נחלה בארץ, אעפ"כ לכה אתנו והטבנו לך וכו', אלא המקום אמר לנו להיות מטיבים לגרים, ולך אנו מטיבים מכל הגרים, ומה היתה הטובה שהטיבו לו, כשבאו לארץ ישראל הפרישו דשנה של יריחו חלק בראש וכו', ונתנו אותה ליתרו והיה אוכל פירותיה ארבע מאות וארבעים שנה וכו'. וכן בספרי וזאת הברכה פי' שנ"ב עמ' 412: וכי עלת על לב שאמר משה ליתרו בוא וניתן לך חלק בארץ, והלא כבר נאמר לכה אתנו והטבנו לך, מה ת"ל כי ה' דבר טוב על ישראל, זו דושנה של יריחו שהיו אוכלים אותה בני בניו של יתרו קודם שנבנה בית הבחירה לשבטים וכו'. ומכ"ז נראה שלא חשבו את דושנה של יריחו לנחלת בני קיני, אלא כתפיסה לזמן, לאכילת פירות. ועיין מ"ש להלן בסמוך. 
<small>6.</small> <b>מאיר היה או' וכו'. </b>זו היא גירסא נכונה, ור' יוסי קרא לר"מ "מאיר" בלי תואר רבי. ובד ובכי"ע: היה ר' מאיר וכו', וכ"ה בתוספ' ר' יהודה ברכות כ' ב' (ד"ה נשים י"א סע"ב) ובתוספ' הרא"ש שם (י"ג ע"ג). ובמרדכי שם (פ"ג סי' ס"ב): בתוספתא אמר ר' יוסי ר' מאיר היה אומר וכו', וכולם בשם ר' אלחנן. ובחי' הרמב"ן ב"ב פ"א א' (ד"ה והכתיב): דתניא בתוספתא הכהנים מביאין ולא קורין וכו', ורבינו קיצר בלשונו, כפי שמוכח מדבריו להלן שם: ולר"מ נמי איפשר דס"ל וכו'. ועיין בס' יש סדר למשנה (במשניות הוצ' ראם, סוף סדר זרעים) בכורים פ"א מ"ד שהביא את כל לשון הרמב"ן בשם הרשב"א. ועיין מ"ש בס' הנ"ל ברכות פ"ג מ"ג. 
<b>כהנים מביאין ולא קורין וכו'. </b>[ר"ן ב"ב עמ' 296.] רוב המפרשים הגיהו כאן ע"פ משנת מע"ש (פ"ה מי"ד): כהנים ולויים מביאין ולא קורין וכו', כשם שנטלו ישראל כך נטלו כהנים ולויים וכו'. וכן כנראה הגיה גם הרש"ש בהגהותיו לתוספ' ברכות כ' ב' ד"ה נשים. ברם ברור שאין להגיה נגד כל הנוסחאות, ולא עוד אלא שהראשונים הנ"ל הביאו את התוספתא בנוסח שלנו ולא הגיהו כלל את התוספתא. ובתוספ' ר' יהודה לברכות הנ"ל העיר על המשנה הנ"ל, וכתב: "וצ"ע הא דתנן בסוף מע"ש וכו' ר' מאיר אומר אף לא כהנים ולויים שלא נטלו חלק בארץ. ר' יוסי אומר יש להם ערי מגרש". ומ"מ לא שלח יד בנוסח התוספתא. ועיין מה שהאריך בזה בס' יש סדר למשנה הנ"ל. ובתוספ' ר' יהודה הנ"ל כתב על דברי ר' מאיר שבתוספתא: אבל קשה לה"ר אלחנן למה אומר שלא נטלו הכהנים חלק בארץ והכתיב בספר יהושע (פכ"א, ד', י"ג ואילך) שהיו להם ערים לבני אהרן, ואמר בשלשים ושתים מדות של ר"א בנו של ר"י הגלילי<sup class="footnote-marker">13</sup><i class="footnote">ליתא לפנינו. ועיין באבות דר"ן נו"ב ספכ"ד, כ"ה ע"ד, מס' כלה, הוצ' היגער, עמ' 218, הוצ' קורוניל, ו' ע"ב, ובפי' היצהרי לאבות כ"י ששון, אהל דוד ח"א, 534 ע"א. ושם מוכח שלא היו כולם כהנים, עיי"ש.</i> שיותר משבעים<sup class="footnote-marker">14</sup><i class="footnote">כ"ה בכ"י ירושלים, לפי הרי"ן אפשטין בתרביץ ש"ד, תרצ"ג, עמ' 351, הע' 4. והוגה שם: מתשעה, וכ"ה בהוצאות שלפנינו.</i> אלף כהנים חלוצי כתף<sup class="footnote-marker">15</sup><i class="footnote">עיין במקורות שהבאנו לעיל הע' 13 ובבלי ב"ק י"ז א'.</i> יצאו לפני מטתו של אהרן.<sup class="footnote-marker">16</sup><i class="footnote">כנראה שכיוון לומר שהרבה כהנים נכנסו לא"י, והיו צריכים לי"ג ערים.</i><br>והנה הקושי ממשנת מע"ש הוא חמור מאד, שהרי שם מפורש שלר"מ לויים אינם מתוודים, וכאן מוכח שהוא מודה שלויים מביאים וקורים, ולא נחלק אלא בכהן. ולא עוד אלא שלעניין וידוי מע"ש לא נחלק שום תנא על משנתנו שם (הנ"ל) שגר אינו מתוודה, ולעניין בכורים אמרנו שגר מבני קיני מביא בכורים וקורא (עיין מ"ש לעיל ברישא). וגם הר"מ פסק בסוף ה' מע"ש שגר אינו מתוודה ולעניין בכורים פסק (פ"ד מה' בכורים ה"ג) שגר מביא וקורא, וכבר עמדו ע"ז באחרונים.<sup class="footnote-marker">17</sup><i class="footnote">ועיין בשו"ת שי למורא לר' שבתי יונה סי' נ"ד ובמשנה למלך במקומו.</i> ועיין בפיסקי ר' אליהו מלונדריש לסדר זרעים, הוצ' הרמ"ל זק"ש עמ' י"ח.<br>ברם בפי' רש"י (כי תבא כ"ו, י"א): <b>אתה והלוי</b>. אף הלוי חייב בבכורים אם נטעו בתוך עריהם.<sup class="footnote-marker">18</sup><i class="footnote">ומכאן הוא מקור הסמ"ג עשין ק"מ, ר"ב ע"ב, שכתב: וכן כהנים ולוים מביאין וקורין וכו', ונאמר אתה והלוי.</i> <b>והגר</b> אשר <b>בקרבך</b>. מביא ואינו קורא<sup class="footnote-marker">19</sup><i class="footnote">ועיין בפי' בעלי התוספות על התורה (דעת זקנים) ריש כי תבוא שכתבו בשם ר' יוסף קרא: תימא וכו' מה ענין גר אצל בכורים, והלא בכורים אינן ניתנין אלא לכהנים? ועוד אשר תביא מארצך כתיב, למעוטי גרים שאין להם חלק בארץ וכו'. ועיי"ש שהביאו שר' יום טוב הראה לו את הירושלמי שלשיטת ר' יהודה גר מביא וקורא. ועיין בפי' הדר זקנים שם ובס' דבק טוב על פירש"י הנ"ל.</i> וכו'. ובמדרש תנאים (הוצ' הופמן עמ' 174): והגר אשר בשעריך. להביא גרים שיהו מתודין.<sup class="footnote-marker">20</sup><i class="footnote">אפשר מאד שהוא ניסוח בעל מה"ג עצמו ע"פ שיטת הר"מ. ועיין מ"ש לעיל הע' 19.</i> והדברים מתבארים מתוך הירושלמי שהעתקנו לעיל, ואמרו שם "שהגר הרי אמור בפרשה", ודחו שהכוונה בפרשה היא לגרים בני קיני שנטלו חלק בארץ, והם מביאים וקורים (עיין מ"ש לעיל שו' 4 ד"ה וממשיך). והנה במקרא (דברים כ"ו, י"א) נאמר בפירוש: ושמחת בכל הטוב וכו' אתה והלוי והגר אשר בשעריך. ומכיוון שבכורים ניתנים לכהן, ולא ללוי ולגר,<sup class="footnote-marker">21</sup><i class="footnote">עיין מ"ש לעיל בשם ר' יוסף קרא.</i> הרי הסיקו חז"ל ש"ושמחת" פירושו שמצות בכורים היא על כולם,<sup class="footnote-marker">22</sup><i class="footnote">פשיטא שראייה גמורה אין כאן, מפני שאפשר לפרש שהכוונה היא לשלמים שמביא עם הבכורים (עיין ר"מ פ"ג מה' בכורים סהי"ב, במשנתנו פ"ב מ"ד, בירושלמי שם וברש"י סוכה מ"ז ב'. ועיין מ"ש להלן פ"ב שו' 53), והוא נותן מהם ללוי וגר, כפירוש הרלב"ג במקומו. ועיין בת"י כ"ו, י"א.</i> ואף לויים, וגרים שנטלו חלק בארץ (כגון בני קיני), מביאים וקורים.<sup class="footnote-marker">23</sup><i class="footnote">עיין בספרי כי תבוא סוף פי' ש"א, והדרשה אינה אלא אסמכתא בעלמא, והפיסקא שם היא ממשנת מע"ש, ולא ממשנת בכורים.</i><br>נמצאנו למדים לשיטת הירושלמי שבני קיני מביאים וקורים, כאילו נטלו חלק בארץ. והואיל ובני קיני לא נחלו ממש בארץ, אלא ישראל הם שנתנו להם מתנה מחלקם, ש"מ שלעניין בכורים לא איכפת לנו, אם יש להם חלק בארץ משלהם, או שקבלו משל ישראל. וה"ה שערי מקלט של לויים נחשבות לנחלה, אעפ"י שקבלו אותן משל ישראל, וריבה הכתוב במפורש לוי וגר לעניין בכורים. אבל כהנים לא ניתן להם מקום בערי הלויים אלא לישיבה בעלמא. וכן בספרי שופטים פי' קס"ח עמ' 216: <b>וכי יבוא הלוי</b>. יכול בבן לוי ודיי (כלומר, ולא בכהן גרידא) הכתוב מדבר? תלמוד לומר <b>מאחד שעריך</b>. מי שלא נטלו שעריהם במקום אחד<sup class="footnote-marker">24</sup><i class="footnote">בכ"י אוקספורד וס' הזכרון: אחר, עיין בשנו"ס בהוצ' הר"א פינקלשטין. וכן היא הגירסא להלן שם.</i> יצאו לויים שנטלו שעריהם במקום אחד וכו'. ופירשו רבינו הלל והראב"ד: מי שלא נטלו שעריהם וכו', דהיינו כהנים שלא נתנו להם ערים. ומכאן שרבותינו הנ"ל הבינו שלכהנים לא ניתנו ערים כלל, אלא זכות ישיבה בערי הלויים. תדע לך שהוא כן, שאם הוליד הכהן בן חלל פקעה זכות ישיבתו, אע"פ שאף ממזר יורש את נכסי אביו, מה שאין כן לוי שנשאר בלויותו אפילו הוא ממזר, עיין מ"ש בזה הגר"י ראזין בצפנת פענח, השמטות לה' תרומות, ס"ב ע"א. ומטעם זה אין כהנים קוראים לשיטת ר"מ. אבל בוידוי מע"ש לא נזכר שם לוי וגר אלא לעניין קבלת המעשרות, אבל לא לעניין חיוב הפרשה משלהם, ולפיכך מצריך ר' מאיר נחלה בארץ ממש משלהם, ולא ממה שנתנו להם ישראל, וממעט אף לויים.<sup class="footnote-marker">25</sup><i class="footnote">ועיין מה שהאריך מהר"ם חאגיז (בס' פי שנים להרא"ש, ק"ד ע"ג) בעניין קריאת גר ולוי, אבל לא הביא את התוספתא שלנו. ועיין בס' יש סדר למשנה שהזכרנו בפנים (שו' 6 סד"ה מאיר), ומ"ש הראשונים שהזכרנו לעיל לעניין כהנים בברכת המזון לר"מ. ועיין בברכי יוסף או"ח סי' קפ"ו ס"ק ג'.</i>
<small>7.</small> <b>כשם שנטלו לוים וכו'. </b>ר' יוסי לשיטתו במשנת מע"ש הנ"ל שערי מגרש נחשבות כנחלה ממש (אעפ"י שישראל הם שנתנו ללויים משלהם), ואף כהנים ולוים מתודים, ואפילו בלא ריבוי הכתוב היינו יודעים שלוי מביא וקורא, והוא הדין לכהן. ובמרדכי ברכות פ"ג הנ"ל בד"ח מסיים: כך נטלו כהנים בשדה מגרש. אבל במרדכי ד"ק וד"ו רפ"א חסרות המלים "בשדה מגרש" 
<b>בין מדבר מרובה וכו'. </b>לפי רהיטות הלשון משמע שהלוים נטלו משל ישראל, כלומר, מדבר מרובה, והכהנים לקחו משל לוים, שהוא מדבר ממועט. ואפשר שרומז שהכהנים מביאים וקוראים, דוגמת בני קיני שלא לקחו אלא דבר מועט, עיין ספרי בהעלתך פי' פ' עמ' 76, כגי' כה"י. 

Halakhah 3

<small>8.</small> <b>מביא ואינו קורא. </b>שהרי אינו יכול לומר פרי האדמה אשר נתת לי. ופי' בירושלמי (פ"א ה"ו, ס"ד ע"א) בשהיה דעתו למכור בשעת הפרשת בכורים, אבל אם אח"כ נמלך למכור כבר נראו לקריאה ואינם ניתורים אלא בקרייה, וירקבו. 
<b>והשני מהוא להביא וכו'. </b>במשנתנו (פ"א מ"ז): והשני מאותו המין וכו'. ומשמע מן הלשון שהסיפא דבוקה לרישא, כלומר, שהראשון מכר לפני שהביא. אבל בפיה"מ להר"מ שם: ואינו מביא מאותו המין שהביא הראשון וקרא.<sup class="footnote-marker">26</sup><i class="footnote">כ"ה בד' נפולי, בד"ו רפ"ב ובנוסח כת"י. ובד"ח: וקורא. ובתיו"ט מחק מלה זו, ובחי' מהרי"ח נדחק ליישבה, ואינה אלא טעות הדפוס.</i> ומשמע שפירש שהסיפא מדברת בהפריש המוכר וקרא, ואח"כ מכר את שדהו. וכן משמע לכאורה בירושלמי שאמרו שם (רה"ט) על משנתנו הנ"ל: מה טעמון דרבנין? הגדתי היום. פעם אחת הוא מגיד ואינו מגיד פעם שנייה. הרי לך שאין השני קורא אלא מחמת שקרא הראשון, ועיין בס' משנה ראשונה למשנתנו הנ"ל. אבל בחיבורו (פ"ד ה"ה) חזר בו רבינו ולא הזכיר כלל שהראשון כבר קרא, וכנראה שפירש בירושלמי "מגיד" כלומר, מביא, כמו שפירש במהרי"ק במקומו. ועיין ברדב"ז שם. 
<small>9.</small> <b>מאותו המין אינו מביא וכו'. </b>וכ"ה במשנתנו הנ"ל. ולכאורה משמע שאינו מביא כלל, אבל בר"מ הנ"ל, פסק: והלוקח אינו חייב להפריש בכורים מאותו המין שכבר הפריש ממנו המוכר, ואם הפריש (כלומר, הלוקח) מביא ואינו קורא. ועיין בתוספ' אנשי שם שתמהו על הר"מ מניין לו כן, ושמא למד רבינו כן מסוף מ"ט, ודין אדם אחר באותו מין הוא כאותו אדם במין אחר. ועיין ברדב"ז. 

Halakhah 4

<small>10-11.</small> <b>וחזר וקנה שדה אחרת וכו'. </b>במשנתנו (פ"א סמ"ט): הרי שהביא ממין אחד וקרא, וחזר והביא ממין אחר אינו קורא. ומבארת התוספתא שאפילו משדה אחרת אינו חוזר וקורא. 
<small>11.</small> <b>אע"פ שנתן לתוכו מאותו המין וכו'. </b>וכ"ה בד (אלא ששם: לתוכן). ובכי"ע: ואף על פי שנתבכרו לו מאותו המין. והכוונה אחת, כלומר, אעפ"י שעכשיו יש בידו משדה אחרת כל שבעת המינין שנתבכרו אחרי שקרא על מין אחד ויש כאן מצוה מן המובחר להביא כולן בבת אחת (עיין מ"ש להלן פ"ב שו' 46), מ"מ כיון שקרא על מין אחד משדה אחת שוב אינו קורא אפילו על כל המינים יחד משדה אחרת.<sup class="footnote-marker">27</sup><i class="footnote">ועיין בירושלמי פ"א רהי"א, ס"ד ע"ב. ולפי התוספתא משמע שיש כאן חידוש אפילו לרבנן. ועיין בס' משנה ראשונה פ"א סמ"ז, ונעלמה ממנו לפ"ש ברייתא זו.</i> 
<small>12.</small> <b>שאין אדם קורא פעמים בשנה. </b>עיין בפיה"מ להר"מ פ"א סמ"ט ובפ"ד מה' בכורים הי"א, ובספרי כי תבא פי' רצ"ט עמ' 318, ובמדרש תנאים ריש עמ' 172. וברור מכאן וממדרש תנאים (ואפשר שבעל מה"ג הסמיך מעצמו את דברי הר"מ לדרש הספרי) שטעם זה שייך למשנתנו פ"א סמ"ט. אבל בירושלמי פ"א רה"ט אמרו כן לפ"א מ"ז, עיין מ"ש לעיל שו' 8 ד"ה והשני ושו' 10–11. 

Halakhah 5

<small>13.</small> <b>עד באר הגולה חייב באחריותן. </b>במשנתנו (פ"א מ"ט): ומניין שהוא חייב באחריותן עד שיביא להר הבית, שנאמר ראשית בכורי אדמתך תביא בית ה' אלקיך, מלמד שחייב באחריותם עד שיביא להר הבית. ופי' בתיו"ט שהר הבית הוא לאו דווקא, אלא הכוונה לבית המקדש (כמו בריש משנת חגיגה), כפי שמוכח מן המקרא שהביאו. וכן לעיל שם במשנה (מ"ח): נטמאו בעזרה נופץ וכו', ומשמע שכל זמן שלא הגיעו לעזרה הבכורים עדיין באחריות בעלים. וכן מפורש במה"ג (מכילתא דרשב"י עמ' 159): מלמד שהוא חייב בטיפול הבאתן עד שיביאם לבית הבחירה.<sup class="footnote-marker">28</sup><i class="footnote">וכן ברלב"ג ריש כי תבוא, רל"ח ע"א, מעתיק: שהוא מיטפל בהבאתם עד באם למקום הבחירה. ועיין במשנת מע"ש פ"ה מי"ב. אבל בר"מ ספ"ב מה' בכורים ופ"ד ה"ט מעתיק כלשון משנתנו כאן.</i> וכן בריבמ"ץ פ"א מ"ח: נטמאו בעזרה נופץ ואינו קורא. פי' מפזרם בעזרה, ושוב אינו חייב באחריותן, אבל כשנטמאו מקודם מפריש שניים תחתיהן משום שחייב באחריותן עד שיביאם להר הבית וכו', ומוכח גם מדבריו שפירש שהר הבית כאן כוונתו לעזרה, ולפ"ז אין ר' יהודה חולק על משנתנו אלא מפרש אותה.<sup class="footnote-marker">29</sup><i class="footnote">בריבמ"ץ הנ"ל מסיים: ר' יהודה אית ליה האי סברא, ולפי גירסתנו בריבמ"ץ מוכח שפירש שמשנתנו הנ"ל היא כר' יהודה כאן, וכמו שכתבנו. אבל מסתבר יותר שדברי הריבמ"ץ עונים על סוף מ"ט: הרי שהביא ממין אחד וקרא וכו', עיין בירושלמי ובר"ש שם.</i><br>והנה ידוע לנו ממשנת מדות (בסופה) שלשכת הגולה, שבתוכה היה באר הגולה, היתה אחת משלש הלשכות שהיו בצפון העזרה (לפי נו"א בדרום). ולשכת הגזית הסמוכה לה היתה חציה בקודש וחציה בחול, והיתה פתוחה לקודש ולחול.<sup class="footnote-marker">30</sup><i class="footnote">עיין בבלי יומא כ"ה א'. ועיין במשנת מע"ש פ"ג מ"ח ובמפרשים שם. והלשכה השניה, הסמוכה לה, היתה לשכת כהן גדול, עיין בתוספ' יומא ח' ב' ד"ה דאי.</i> ושמא גם לשכת הגולה היתה כן, והיה אפשר להכנס לה מהר הבית וממנה לעזרה. ובאר הגולה היה על הגבול שממנו ולמעלה הוא קודש,<sup class="footnote-marker">31</sup><i class="footnote">ועיין במשנת עירובין פ"י מי"ד, בפיה"מ להר"מ ובמלא"ש שם.</i> ולפיכך נתן ר' יהודה סימן מדוייק שהוא חייב באחריותן עד באר הגולה, כלומר, עד גבול העזרה.<br>ולעיל פאה פ"ד ה"ז: קדשי מקדש חייבין באחריותן ליטפל בהן להביאן לבית הבחירה, עיין מ"ש לעיל סוף עמ' 182. ובספרי ראה פי' ע"ז עמ' 142: <b>תשא ובאת</b>. שחייב בטפול הבאתם (כלומר, של הקדשים) עד שיביאם לבית הבחירה. ר' יהודה אומר עד באר הגולה חייב באחריותם, מבאר הגולה ואילך אינו חייב באחריותם. ופירש רבינו הלל שם (ל"ב ע"ב): ואי אמר הרי עלי עולה, הרי עלי שלמים, עד שיביאם בבור הגולה חייב באחריותן. וסובר רבינו שגם בנדר יצא ידי נדרו אם הביאו לעזרה, וכשיטת רש"י בחולין קל"ט א' ד"ה דמיחסר. וכבר ציין רע"א בגליון הש"ס שם לתוספ' חולין כ"ב ב' ד"ה והביא ורש"י מעילה י"ט רע"א.<sup class="footnote-marker">32</sup><i class="footnote">אלא שדברי רש"י במעילה קשים מאד, ואין ליישבם אלא בדוחק רב.</i> אבל מפשט לשון המשנה ריש זבחים משמע שבנדרים לא יצא ידי חובתו עד שיעלו לו לשם חובה, עיין ברש"י שם. ועיין מ"ש במשנה למלך פ"ז מה' חובל ומזיק ה"ד. ויש להוסיף על דבריו, שהר"א ממיץ, הרשב"א, המאירי (נדרים ט' ב', עיי"ש בתוספ' מ"ש בשם ר' אליעזר) כולם סוברים שבנדר לא יצא ידי חובתו עד שיקרב הקרבן לשמו.<br>ודברי הספרי מתפרשים בנדבה, אלא שכל זמן שלא הביאה לעזרה הוא לכל הפחות שומר חנם על נדבתו וחייב בפשיעה,<sup class="footnote-marker">33</sup><i class="footnote">כשיטת רש"י, עיין בתוספ' ב"מ נ"ז ב' ד"ה ש"ח ובש"ך חו"מ סי' ס"ו אות קכ"ו ובאורים ותומים שם.</i> אבל כשהביא את נדבתו לעזרה אינו חייב יותר בטיפולה, ופקע חיוב שמירתו, ויכול לעזבה שם בלי שום שמירה. ובאר ר' יהודה שאינו חייב באחריותה אלא עד גבול העזרה, ומכאן ואילך אינו חייב יותר בטיפולה, ואין אחריותה עליו.
<small>14.</small> <b>שנים אין חייב עליהן וכו'. </b>כלומר, אם אבדו הבכורים כל זמן שהוא חייב באחריותן, והפריש שניים תחתיהם אין חייב הזר על אכילתן חומש. וכ"ה בסתם משנתנו פ"א מ"ח. אבל בירושלמי שם (רה"י): א"ר יוחנן משום יחידי אני שונה אותה. ותני כן ר' שמעון בן יהודה אומר משום ר' שמעון שנים וכו'. כלומר, התוספתא שלפנינו. אבל הר"מ בפ"ד מה' בכורים ה"ט פסק כר"ש וכסתם משנתנו, וכן משמע מתוך פיה"מ שלו. ועיין בפיה"מ להר"מ סוף שקלים ומ"ש הר"ש טרויב במשניות הוצ' ראם סוף סדר מועד. 
<small>16.</small> <b>ואין קורין וכו'. </b>כלומר, אלא על הכותבות שביריחו, שהן תמרים משובחים, עיין בב"ר סוף פרש' פ"ה עמ' 1050. ובפי' הרש"ס, ט' ע"א: כותבת היינו כותבת הגסה, עיין משנת יומא פ"ח מ"ב. 
<b>ר' ליעזר אומ'. </b>בד, בכי"ע ובירושלמי פ"א ה"ג, ס"ג ע"ד: ר' שמעון בן אלעזר וכו'. 
<b>רמוני עמקים וכו'. </b>במשנתנו (פ"א מ"ג): אין מביאין בכורים וכו' מפירות שבעמקים. ור' אלעזר בר שמעון סובר שרמוני עמקים הם מן המובחר. ועיין מ"ש ר"ע לעף בפלורה ח"ג עמ' 86. 

Halakhah 6

<small>17.</small> <b>שאין במעשר שני. </b>בד ובכי"ע: שאין במעשר שני ובכורים. וכ"ה בר"ש רפ"ב ובשו"ת הר"י דטראני כת"י קנטבריא סי' ס"ה, עיין להלן. 
<b>ובמעשר שני שאין בתרומה. </b>וכ"ה בד. ובכי"ע: ובמעשר שיני וביכורים שאין בתרומה. ובר"ש ושו"ת הר"י דטראני הנ"ל חסרה פי' זו. ועד כאן היא הקדמה כללית, ומכאן ואילך מפרש בראשונה את חומר התרומה מה שאין במע"ש. ולפי פירושי הראשונים מפרש כאן מה שאין בבכורים. עיין להלן. 
<small>18.</small> <b>אין ניטלת אלא מן המוקף וכו'. </b>וכ"ה בר"ש הנ"ל. ובשו"ת הר"י דטראני הנ"ל: "ומאי דקשיא ליה למר, דתניא בתוספת ביכורים חומר בתרומה מה שאין כן במעשר שני ובבכורים, שהתרומה ניטלת מן הטהור על הטמא ושלא מן המוקף כו' טעותא היא, ואני עיינתי בתוספת, וכך מצאתי כתוב, שאינה ניטלת אלא מן המוקף, ואינה ניטלת מן הטהור על הטמא, וזאת היא גירסא דיקא, דהא חומר בתרומה קתני, ולפי גירסתך יבא קולא בתרומה". ואעפ"י שברור שנוסחא משובשת נזדמנה לו לשואל, אבל כנראה שהגירסא הנכונה בכ"י שלו היא: "שהתרומה [אינה] ניטלת מן הטהור על הטמא ושלא מן המוקף, ומן הגמור", כלומר, פיסקא ממשנת חלה ספ"א,<sup class="footnote-marker">34</sup><i class="footnote">לפנינו במשנת חלה: אלא מן המוקף. אבל בקטעים מן הגניזה (קובץ "הקדם" של מארקאן ש"א, עמ' 48, ועיין בטבלא IV שם): ואינן נטלים מן הטהור על הטמא ושלא מן המוקף ומדבר גמור וכו'. ופירושו שאינן ניטלים לא מן הטהור על הטמא ולא שלא מן המוקף.</i> עיי"ש במפרשים. ומכאן שדבר הגמור פירושו, כמו במשנת תרומות ספ"א. ובספרי קרח פי' קכ"א, עמ' 148: כדגן מן הגורן. מן הגמור. מיכן אמרו התבואה משתמרח וכו'. ובבכורים הרי מפריש במחובר לקרקע, כמשנתנו רפ"ג, ועיין בר"ש הנ"ל. ובמשנתנו פ"ב מ"ה: נטלת (כלומר, תרומת מעשר) מן הטהור על הטמא, ושלא מן המוקף כבכורים. וכל הדברים הללו אינם נוהגים גם במע"ש, ואין צריך בו מוקף כדין מעשר ראשון, וממילא יכול לתרום מן הטהור על הטמא, ויכול לעשר אף שלא מן הגמור אם עבר והפריש תרומה ומעשר ראשון שלא מן הגמור שהרי לעצמו הוא מפריש. ועיין מ"ש להלן. 
<small>19.</small> <b>ומדמעת וחייבין עליה חומש וכו'. </b>פירש הר"ש הנ"ל שתרומה מדמעת, וחייבין עליה חומש מיד כשהפרישן, אבל בכורים אינם מדמעין ואין חייבין עליהם חומש<sup class="footnote-marker">35</sup><i class="footnote">לכאורה נראה שצ"ל בתוספתא: ומדמעת והייבים עליה [מיתה] וחומש. אבל גם בירושלמי כאן רפ"ג אמרו (לעניין בכורים): על דעתיה דר"ש לא קרא שם בתלוש לא קידשו. אינן מדמעין אין חייבין עליהן חומש (כסיגנון התוספתא כאן). ולשיטת הר"ש (עיין להלן) צריך לפרש שאפילו הכניסן לעזרה לא קידשו לר"ש אם לא קרא עליהם שם בתלוש. ובספרות א"י לא מצאתי שום זכר להלכה שהבכורים הם חולין כל זמן שלא נכנסו לירושלים, אעפ"י שבבבלי (מכות י"ט א') הובאו הדברים בשם ברייתא.</i> אלא כשהביאם לעזרה.<sup class="footnote-marker">36</sup><i class="footnote">במכות הנ"ל: בכורים מאימתי חייבין עליהן (פירש"י: מיתה. זר האוכלן) משיראו פני הבית. ופירש הר"ש הנ"ל פני הבית ממש, כשהביאם לעזרה. וכן, כנראה, פירש גם רש"י, עיין בערוך לנר שם י"ח סע"ב. אבל הר"מ רפ"ג מה' בכורים פירש פני הבית, כשנכנסו לירושלים. ועיין גם בסה"מ שלו ל"ת סוף קמ"ט וסוף קמ"א. וכ"ה בסמ"ג עשין קל"ט, ר"ב ע"א.</i> ופירוש זה דחוק מאד, והעיקר חסר מן הספר. ומסתבר כפירוש בעל ח"ד ומנח"ב שבחומר בתרומה ממע"ש עסיקינן, ומע"ש כשאין לו פדיון בטל ברוב, ואינו מדמע (עיין להלן בסוף פירקין ומש"ש), וכן אין חייבין חומש על אכילת מע"ש. ועד כאן הם חומרי תרומה שאינם נוהגים במע"ש. ומכאן ואילך חומרי תרומה שאין בבכורים. 
<small>19-20.</small> <b>ונוהגת בכל הפירות מה שאין כן בבכורין. </b>וכ"ה בד ובר"ש הנ"ל, ופירושו שאין ביכורים אלא בשבעת המינים.<sup class="footnote-marker">37</sup><i class="footnote">חטה, שעורה, גפן, תאינה, רמון, זית ודבש, כלומר, תמרים. עיין בספרי כי תבוא פי' רצ"ז, עמ' 316, ומשנתנו פ"א מ"י.</i> ובכי"ע: מה שאין כן במעשר שיני. 
<small>20.</small> <b>ונוהגת בשאר שנים וכו'. </b>וכ"ה בד ובר"ש הנ"ל. ובכי"ע: וביכורים (ועל הוי"ו נקודות לסימן מחיקה) נוהגת וכו'. וצ"ל: נוהג', כלומר, נוהגים.<br>ובבבלי יבמות ע"ג סע"ב: דתנא (כלומר, משנתנו פ"ב מ"א) ושייר, מדלא קתני ונוהגין (פירש"י: תרומה ובכורים) בשאר שני שבוע וכו', כלומר, כמו ששנו בתוספתא כאן. ובמאירי שם ע"ג א' (הוצ' הר"ח אלבק עמ' 273): ונוהגין בכל שנה ושנה חוץ משנת השמטה שאין אדם זורע בה. והדברים תמוהים, ולמה לו לרבינו להוסיף "משום שאין אדם זורע בה", והרי אף גפן וזית חייבים בבכורים, וטעם הפטור הוא מפני שהם הפקר. ברם אנו רואים שהוא הבין מעצם לשון הגמרא "בשאר שני שבוע" שבשמיטה פטור מן התרומה והבכורים.<sup class="footnote-marker">38</sup><i class="footnote">במדרש תנאים (הוצ' הרד"צ הופמן, עמ' 174): אתה והלוי והגר (דברים כ"ו י"א) להוציא פירות שביעית והיובל שהן פטורין מן המעשרות. ובעל כרחינו הכוונה שהם פטורים אף מן הבכורים, כפי שמוכח מן העניין שם.</i> ושמא נקטו לשון זו משום תרומה גרידא, אבל בכורים נוהגים אף בשמיטה, כשיטת רש"י בפירושו לשמות כ"ג, י"ט, ותשב"ץ ח"ב סי' רמ"ז. ועיין גם בפי' ר"א מזרחי שם ובגור אריה למהר"ל שם.<sup class="footnote-marker">39</sup><i class="footnote">ועיין מה שהאריך בעניין תרומה ובכורים בשביעית בס' גור אריה יהודה להגר"מ יהודה ארי' בנו של הגר"מ זעמבא זצוק"ל, דיני תרו"מ סי' ט"ו. ועיי"ש גם בסי' ה' סוף ס"ק ד'. ועיין בהגהות תפארת יעקב (במשניות הוצ' ראם סוף סדר זרעים) בכורים ספ"ב שדן בזה והעיר גם על הגמרא ביבמות הנ"ל.</i>
<small>21.</small> <b>חומר במעשר שני וכו'. </b>ס' המפתח לר"ן ברכות ב' ב' (ט' ע"א) בשם התוספתא. והברייתא שלנו הובאה גם בירושלמי כאן פ"ב ה"ב, ס"ה ע"א,<sup class="footnote-marker">40</sup><i class="footnote">אבל לפי נוסח הרש"ס שם, ל"ב רע"ב, הכוונה היא לתוספתא שביעית פ"ז ה"ז.</i> בשם ר' שמעון. ועיין לעיל שביעית פ"ז שו' 12 ומש"ש ומע"ש פ"ב שו' 42 ואילך ומש"ש. 
<b>שני קונה את הקנקן. </b>כלומר, אם קרא שם לקנקן סתום של יין, כמפורש במשנתנו מע"ש פ"ג מי"ב, עיין מ"ש לעיל מע"ש פ"ב שו' 106. 
<small>21-22.</small> <b>ואוסר דמיו ועירובו וספק עירובו כל שהוא. </b>בכי"ע: ואוסר דמיו עירוביו וכו'. וכ"ה לעיל שביעית פ"ז שו' 12–13 אף בכי"ו. וכן בירושלמי הנ"ל: ואוסר דמיו ועירוביו וכו'. והכוונה איפוא שמע"ש מתחלל ואוסר את דמיו, וכן אוסר את עירוביו ואת ספק עירוביו,<sup class="footnote-marker">41</sup><i class="footnote">כלומר, אפילו ספק מע"ש שנתערב, או חלק מן התערובת של מע"ש ודאי שנתערב בחולין אחרים.</i> מפני שהוא דבר שיש לו מתירין, עיין מ"ש לעיל שביעית הנ"ל. אבל בס' המפתח הנ"ל גורס בתוספתא כאן: ואוסר דמי עירוביו וכו', והכוונה לדמי מע"ש שנתערבו בדמים של חולין וכו'. ולפי גירסא זו נראה שהלכה זו שייכת לתוספתא שביעית<sup class="footnote-marker">42</sup><i class="footnote">כרגיל בתוספתא, עיין מ"ש לעיל, עמ' 398.</i> הנ"ל, עיין מש"ש שו' 13.<sup class="footnote-marker">43</sup><i class="footnote">אלא שלפי זה יש לשאול למה באמת לא מנו כאן: ואוסר דמיו. ושמא נתחלפו הבבות, ובשביעית צ"ל: ואוסר דמי עירוביו, וכאן צ"ל: ואוסר דמיו כלפנינו, עיין לעיל הע' 42. ומלשון בעל ס' המפתח מוכח שהעתיק מכאן ולא מתוספתא שביעית ומע"ש, שהרי סיים: מה שאין כן בתרומה, וגם הביאה על משנת בכורים.</i> ועיין בשו"ת הרשב"א ח"א סי' רפ"ט, ומ"ש בהגהות בית שאול להגרי"ש נתנזון (במשניות הוצ' ראם סוף זרעים) בכורים פ"ב. 
<small>22.</small> <b>אסור לאונן. </b>אבל תרומה מותרת לאונן, כמפורש במשנתנו פ"ב מ"ב, וכמו שדרשו בירושלמי יבמות רפ"ח ובבבלי שם ע' ב'. 
<b>וטעון ודוי. </b>אבל כשיש לאדם תרומה בלבד אינו מתוודה, כמפורש בירושלמי פ"ב סה"ב, ס"ה ע"א. ועיין תוספ' יבמות ע"ג א' ד"ה, וטעונין. 
<small>23.</small> <b>ואין מדליקי' בו את הנר וכו'. </b>עיין מ"ש בזה לעיל שביעית פ"ז שו' 14. ועיין בבלי יבמות ע"ג סע"א ור"מ פ"ב מה' בכורים סהי"ט ובכ"מ שם. ועיין להלן שו' 25 ואילך. 

Halakhah 7

<small>24-25.</small> <b>נוהגין בעמון ומואב. </b>כלומר, מדרבנן, כמפורש במשנת ידים פ"ד מ"ג. 
<small>25.</small> <b>מה שאין כן בבכורים. </b>כלומר, שבכורים אין נוהגים שם לכולי עלמא.<sup class="footnote-marker">44</sup><i class="footnote">כלומר, אפילו למ"ד שמביאים בכורים מעבר הירדן, עיין במשנתנו פ"א מ"י.</i> ועיין להלן פ"ב שו' 67, ובר"מ פ"ב מה' בכורים סה"א.<sup class="footnote-marker">45</sup><i class="footnote">וכהגהה שבד"ח כ"ה אף בד"ו רפ"ד (אבל לא בדפוסים שלפניו) ובכל כתה"י שבדקתי. וכן היה אף לפני בעל מדרש הגדול (עיין במדרש תנאים, הוצ' רד"צ הופמן, עמ' 172) ולפני הסמ"ג עשין קל"ט, ר"א רע"ד.</i> ועיין מ"ש על עמון ומואב לעיל שביעית פ"ד שו' 13–14. 
<small>26.</small> <b>ואסורין לאונן. </b>כלומר, שאף בכורים אסורים לאונן. ופירשו בירושלמי (פ"ב רה"ב, ס"ד ע"ד) שלמדו כן מן הכתוב (דברים כ"ו, י"ג) בערתי הקדש מן הבית, והוא מתייחס אף לפרשה העליונה, כלומר, לפרשת בכורים, ואח"כ כתוב: לא אכלתי באוני ממנו. וכן במדרש תנאים (הוצ' הרד"צ הופמן) עמ' 175: ד"א בערתי הקדש אלו הבכורים. ובבבלי יבמות (ע"ג ב') למדו כן מן הכתוב ותרומת ידך (דברים י"ב, י"ז) אלו הבכורים,<sup class="footnote-marker">46</sup><i class="footnote">עיין בספרי ראה פי' ס"ג, עמ' 130, ובמקורות שציין הר"א פינקלשטין שם.</i> ואתקוש בכורים למעשר וכו'. והר"מ (בפיה"מ כאן פ"ב מ"ב ובחיבורו פ"ג מה' בכורים ה"ו) כתב: שהרי נאמר בהן ושמחת בכל הטוב, מכלל שהוא חייב לאוכלן בשמחה, לא באנינות. וכ"ה במאירי יבמות ע"ג ב', הוצ' הר"ח אלבק עמ' 274. וכבר תמהו על הר"מ (עיין בתוספ' רע"א למשנתנו) למה נקט בדרשה זו שנדחתה בבבלי פסחים ל"ו ב'. ועיין במהרי"ק במקומו ומ"ש בערוך לנר יבמות ע"ג רע"ב. 
<small>27.</small> <b>וחייבין בביעור. </b>אבל תרומה ביד כהן אינה חייבת בביעור, ועיין מ"ש לעיל מע"ש פ"ה, שו' 66. ולשיטת הר"מ בבעור מע"ש, הרי הוא מתבער מן העולם אחרי זמן הביעור, וה"ה בבכורים ביד כהן, כפירוש הר"ש והרא"ש במשנתנו (פ"ב מ"ב), ותוספ' קידושין כ"ז א'. ועיין בתוספ' יבמות ע"ג סע"א ובמאירי שם. ועיין מ"ש לעיל במע"ש הנ"ל. 
<b>בכורים פטורין מן הביעור. </b>וכ"ה במשנתנו פ"ב מ"ב. ור' שמעון אינו סובר ש"הקדש" הקדש עליון משמע,<sup class="footnote-marker">47</sup><i class="footnote">ועיין גם בספרי נשא פיס' ו', עמ' 9.</i> ואינו מודה בהיקש של בכורים למעשר, וממילא מתיר לאונן ופוטר מן הביעור אף את הכהן המקבל את הבכורים.<sup class="footnote-marker">48</sup><i class="footnote">אבל הישראל הרי זמנו מוגבל עד חנוכה.</i> אבל בוידוי לא נחלק ר' שמעון, כפי שמוכח להלן. ופירשו בירושלמי (פ"ב ה"ב, ס"ד ע"ד): וידוי זו קרייה (כלומר, קריאת הפרשה). לית ר' שמעון פליג, דכתיב (כלומר, בבכורים עצמם) וענית ואמרת (דברים כ"ו, ה'). 
<small>28.</small> <b>ר' יוסה אומ' מעשר שני וכו'. </b>כל הברייתא בפי' הרש"ס, ל"א ע"א. 
<b>טעון וידוי ובכורים טעונין וידוי וכו'. </b>כלומר, מכיוון שוידוי נוהג במע"ש וכן בבכורים אף לדבריך, הרי מסתבר שיש לדמות בכורים לעניין זה למע"ש, ולא לתרומה, כמו לעניין הבאת מקום, עיין ספרי ראה פי' ע"ב עמ' 137, ובבלי מכות י"ז א', ומ"ש בתוספ' יבמות ע"ג ב' ד"ה ור"ש. 
<small>30.</small> <b>בבכורים שאין דמיהן טעונין ביעור. </b>ופירש הרש"ס הנ"ל "שאין הבכורים תופסין את דמיהם שאין להם פדיון". 
<small>31.</small> <b>בכורין לא אסרו גדוליהן לאכל בירושלם. </b>וכ"ה בד (אלא ששם בטעות: לא אמרו וכו'). ובכי"ע: להיאכל לירושלם. ובפי' הרש"ס (ל"א ע"א) הנ"ל מעתיק בשם התוספתא: אין הבכורים אוסרין עירוביהם וגידוליהם מלאכול בירושלים.<sup class="footnote-marker">49</sup><i class="footnote">והוא תיקון הרב בעצמו ע"פ הירושלמי שם שהביא ברייתא זו בנוסח שהעתיק. ועיין בפ"מ שם. אבל הדין דין אמת.</i> ובמשנתנו (פ"ב מ"ב): ואסורין (נו"א: ואוסרין) כל שהן מלאכול (נו"א: מליאכל, ליאכל) בירושלם (כלומר, כל התערובת), וגדוליהן אסורים מלאכול (נ"א: מליאכל) בירושלם וכו'. ר' שמעון מתיר. הרי אלו במעשר ובבכורים מה שאין כן בתרומה. ועיין בירושלמי שם ומ"ש הרי"ן אפשטין במבוא לנוסח המשנה עמ' 451 ואילך. ופירשו רוב המפרשים (עיין במלא"ש) שלחכמים לא בטלו התערובות והגידולין, מפני שיש להן מתירין, ויכול לאכול אותן בירושלים, ולפיכך אסורין מלאכול אלא בירושלים דווקא, ור"ש סובר שכבר בטלו. ועיין מ"ש להלן. 
<small>31-32.</small> <b>מעשר באיזה מעשר אמרו וכו'. </b>המלה "מעשר" היא פיסקא ממשנתנו הנ"ל, ומבאר ר' שמעון באיזה מעשר אמרו החכמים הקדמונים, שאני הולך בשיטתם ומתיר, דווקא במעשר שזרעו כלה (וכבר אינו בעין, עיין מ"ש להלן) שנכנס לירושלים ויצא, שאין לגידוליו פדיון,<sup class="footnote-marker">50</sup><i class="footnote">עיין בריבמ"ץ וביש מפרשים שהביא הר"ש פ"ב מ"ב סד"ה אף לזרים. ועיין ר"מ פ"ו מה' מע"ש הט"ו. אבל בירושלמי (פ"ב ה"ב, ס"ה ע"א) אמרו שלר"ש גידולי מע"ש אפילו זרעם כלה הם קודש.</i> ומכיוון שהם עכשיו מחוץ לירושלים, לא הטריחו עליו להביאם לירושלים,<sup class="footnote-marker">51</sup><i class="footnote">וכמו שבאר הר"מ בפיה"מ אף לחכמים. וזו היא שיטת הר"ח, עיין רשב"א ב"מ נ"ג ב'. ועיין ברע"ב למשנתנו ובר"מ פ"ד מה' בכורים הט"ו. ועיין מ"ש באו"ש פט"ו מה' מאכלות אסורות ה"י. ועיין מה שהאריך ר"א אפטוביצר בסה"י לכבוד רב"מ לוין, עמ' מ"ד ואילך.</i> והוי ליה דבר שאין לו מתירין, ולפיכך מותר. ועיין בירושלמי נוסח הרש"ס, ל"ב ע"א, וקרוב לוודאי שזהו ניסוח הרב ע"פ הבבלי בב"מ נ"ג א', ועיין מ"ש להלן. 
<small>32-33.</small> <b>בשאין בו שוה פרוטה. </b>כלומר, או במעשר שאין בו שוה פרוטה אפילו לא נכנס לירושלים,<sup class="footnote-marker">52</sup><i class="footnote">עיין שיטת ר' שמעון בירושלמי הנ"ל.</i> שאי אפשר לפדות אותו שאינו תופס פדיונו.<sup class="footnote-marker">53</sup><i class="footnote">עיין מ"ש לעיל מע"ש פ"ג שו' 9. ועיין בירושלמי מע"ש פ"ד ה"ג ובפ"מ שם, ובבבלי ב"מ נ"ג א'.</i> 
<small>33.</small> <b>ובשאין לו פדיון. </b>שמא צ"ל: שאין לו פדיון, והוא מחובר לשאין בו שוה פרוטה.<sup class="footnote-marker">54</sup><i class="footnote">ושמא פירושו שאין לו לבעלים דמי מע"ש (והוא נקרא פדיון או פרקון, עיין מ"ש לעיל מע"ש פ"ה שו' 2) וזהו, כמו שאמרו בב"מ הנ"ל: דלא פריק, ופירש"י: לא פדה מע"ש עד הנה, שיהו מעות מעשר בידו. אבל אם יש לו לבעלים פדיון, יכול לחלל על הפדיון מפני שחזקה שנשארו בו חולין כל שהן (עיין בירושלמי ובבבלי הנ"ל), ונמצא שעדיין יש לו מתירין. ועיין לעיל מע"ש פ"ג שו' 9 ומש"ש.</i><br>ולפ"ז מודה ר"ש בגידולי מע"ש שיש להם פדיון, שהוא דבר שיש לו מתירין,<sup class="footnote-marker">55</sup><i class="footnote">שהרי אין להם שום הפסד והגבלה לבעלים.</i> שהן אסורין. וכן אמרו בירושלמי (פ"ב ה"ב, ס"ה ע"א): מה פליגין ר' שמעון ורבנין בגידולין, אבל בעירובין אוף ר' שמעון מודי (כלומר, שאוסרין בכל שהוא). מה בין עירובין מה בין גידולין? עירובין בעיינן הן (כלומר, שהרי בתוך התערובת נמצא האיסור עצמו). גידולין כבר בטלו. (כ)מה דר' שמעון מודי לרבנין בעירובי מעשר, אבל בעירובי בכורין כגידולין הן. וכן היה ר' שמעון אומר וכו'. מה בין מעשר מה בין ביכורין? מעשר אין לו עלייה (כלומר, אינו בטל, עיין ברידב"ז שם בשם הגר"א) וכו'. נמצאנו למדים שבתערובות מעשר אף ר"ש מודה שהן אוסרות בכל שהן, וטעמו מפני שהן בעינן, והוא הדין בגידולי מעשר שאין זרעו כלה שהם כתערובת,<sup class="footnote-marker">56</sup><i class="footnote">ובבכורים שאינם אלא משבעת המינין הרי כולם זרעם כלה, ומותרים. וכן תערובת שלהם מותרת, שהרי אין לה פדיון, ולא הטריחו עליו להביאם לירושלים.</i> וחמורים ממנה.<sup class="footnote-marker">57</sup><i class="footnote">עיין ירושלמי שביעית פ"ו ה"ג, ל"ו ע"ד.</i> ודווקא בגידולי מעשר שזרעו כלה וגם אין לו פדיון בזה התיר ר' שמעון, ודינו כגידולי בכורים לשיטתו. ועיין בהמשך הירושלמי הנ"ל וברידב"ז שם ד"ה מה פליגין בשם הגר"א, וזהו ממש כתוספתא שלנו.<br>ברם בבבלי ב"מ נ"ג א' הנ"ל הובאה ברייתא זו כהוספה למשנתנו פ"ב סמ"א, והיא מבארת שמע"ש קל מתרומה שאינה עולה אלא באחד ומאה, ופירשו בה אחרת, עיי"ש.
<small>34.</small> <b>בכורים אין חייבין עליהן במחובר לקרקע. </b>בפי' הרש"ס (ל"ד ע"א) הביא את הברייתא, והוא מפרש שגם ר"ש בן יהודה הוא בשיטת התנא של משנתנו (רפ"ג) אליבא דר"ש,<sup class="footnote-marker">58</sup><i class="footnote">עיין להלן פ"ב שו' 45.</i> וסובר שכל זמן שלא קרא להם שם בתלוש אין חייבין עליהן, דתרומה קרינהו רחמנא (בבלי יבמות ע"ג ב'), וקריאת שם תרומה היא בתלוש,<sup class="footnote-marker">59</sup><i class="footnote">ובירושלמי רפ"ג נתנו טעם לר"ש מה בשעת הבאה פרי, אף בשעת הפרשה פרי.</i> ולפיכך אין חייבין על בכורים אפילו בתלוש, אם קרא עליהם שם במחובר גרידא. [ועיין ירושלמי כתובות פ״ח ה״ה, ל״ב רע״ב, ובאו״ש פכ״ב מה׳ אישות הכ״ד.]<br>ולפי פשוטה פירושה שלר"ש בן יהודה אליבא דר"ש אין שם בכורים חל על המחובר, ומותר לו לכתחילה לתלוש ולאכול מהם, מה שאין כן לחכמים שסוברים שחל עליהם שם בכורים ונתקדשו במחובר לקרקע, אם גדלו בירושלם,<sup class="footnote-marker">60</sup><i class="footnote">כשיטת הר"מ והסמ"ג, עיין מ"ש לעיל הע' 36. ועיין תוספתא ערכין פ"ה הי"ד, ומ"ש לעיל מע"ש פ"ב הע' 37.</i> וכמשנתנו (פ"ב מ"ד): שהבכורים נקנין במחובר לקרקע. ופירושה שחל עליהם שם בכורים מיד, ונעשין קודש אם גדלו בירושלים,<sup class="footnote-marker">61</sup><i class="footnote">ולשיטת הר"ש (עיין לעיל הע' 36) שאין הבכורים מתקדשים אלא בעזרה צריך לפרש את משנתנו שלחכמים אם קרא עליהם שם במחובר, ונכנסו לעזרה נתקדשו, אעפ"י שלא קרא להם שם בתלוש. ולפ"ז לא תתכן קדושת בכורים במחובר.</i> ואינו יכול לחזור בו אפילו לפני שנתלשו. וכן בספרי קרח פי' קי"ז עמ' 136: בא הכתוב ולימד על הביכורים שתהא קדושה חלה עליהם במחובר לקרקע.<sup class="footnote-marker">62</sup><i class="footnote">אבל גם לחכמים אין חייבים עליהם מיתה וחומש במחובר, עיין מנחות ע' א'.</i> ועיין בירושלמי תרומות ספ"ו, מ"ד ע"ב, ואף משם משמע שקדושה חלה על הבכורים לפני תלישתם.

Chapter 2



Halakhah 1

<small>1.</small> <b>כוי כיצד שוה לחיה וכו'. </b>במשנתנו פ"ב מ"ה: כוי יש בו דרכים שוה לחיה וכו'. ובמ"ט: כיצד שוה לחיה דמו טעון כיסוי וכו'. ונחלקו החכמים אם כוי הוא כלאים מבהמה וחיה או מין בפני עצמו, עיין מ"ש לעיל כלאים פ"ה שו' 7. והברייתא להלן מוסיפה שאר דוגמאות שנשנו במקומות אחרים במשנתנו בחילוקים שבין חיה לבהמה. 
<b>ר' לעזר אומ' וכו'. </b>בד: ר' אלעזר וכו', ובכי"ע: ר' אליעזר וכו'. ועיין בתוספ' כריתות י"ח א' ד"ה באנו, ובשטמ"ק שם י"ז ב' אות י"א, י"ג, ט"ו, כ' ועוד שם. 
<small>2.</small> <b>חייבין על חלבו וכו'. </b>וכ"ה בבבלי כריתות י"ז ב', י"ח א'. ובירושלמי כאן פ"ב ה"ח, ס"ה ע"ב: דתני ר' לעזר אומר כוי אין חייבין על חלבו אשם תלוי. והנכון הוא בנוסח הרש"ס (מ' ע"ב): כוי חייבין וכו', וכ"ה בירושלמי יבמות (פ"ד ה"ב, ה' ע"ג) וכן ברור שם מתוך הסוגייא עצמה.<sup class="footnote-marker">1</sup><i class="footnote">אעפ"י שנסתרסו שם המאמרים לפני כן.</i> ור"א סובר שאין צורך באיקבע איסורא (חתיכה אחת משתי חתיכות) ולא שיהא אפשר לברר את איסורו (עיין בירושלמי הנ"ל), והחכמים חולקים עליו. ועיין בבלי יומא ע"ד רע"ב וכריתות כ"א א' ובתוספ' שם ד"ה כוי. 

Halakhah 2

<b>מפשיט בו חבור וכו'. </b>וכ"ה בד ובכי"ע (ובד"ח בטה"ד: מפסיד). והברייתא רומזת למשנת חולין (פ"ט מ"ג): המפשיט בבהמה ובחיה וכו', לשטיח כדי אחיזה וכו' (ח"ד). 
<small>3.</small> <b>ונוהג בו גיד הנשה וכו'. </b>להלן חולין רפ"ז. ובמשנה שם (רפ"ז): ונוהג בבהמה ובחיה. 
<small>3-4.</small> <b>הריני נזיר שזה חיה ובהמה וכו'. </b>במשנתנו (פ"ב מי"א): כיצד <b>אינו</b> שוה לא לחיה ולא לבהמה וכו', אם אמר הריני נזיר שזה חיה או בהמה<sup class="footnote-marker">2</sup><i class="footnote">כ"ה "שזה חיה או בהמה" (או: חיה ובהמה) בכל הדפוסים הישנים, וכ"ה בכל כתה"י שבדקתי (לרבות שלשה קטעים מן הגניזה). היחיד הוא הריבמ"ץ שמעתיק: הריני נזיר שאין זה חיה ובהמה וכו'. וכנראה שזו היא הגהת רבינו בעצמו, עיין מ"ש במבוא לתס"ר ח"ד, עמ' כ'.</i> וכו'. ולכאורה נראה שהמשנה סותרת את התוספתא, שהרי כאן אנו שונים דוגמא זו בין הדברים שכוי שוה לחיה ולבהמה. ברם במשנת נזיר ספ"ה שנינו: ראה את הכוי ואמר הריני נזיר שזה היה, הריני נזיר שאין זה היה, הריני נזיר שזה בהמה. הריני נזיר שאין זה בהמה. הריני נזיר שזה חיה ובהמה. הריני נזיר שאין זה היה ובהמה וכו', כולם נזירים. והנה אות היחס "ש" בשבועה ובנדר כוללת שני מובנים. מובן חיובי, כדוגמת "אקפח את בני שזו הלכה מקופחת" שפירושו אקפח את בני אם אין זו אמת שהלכה זו מקופחת,<sup class="footnote-marker">3</sup><i class="footnote">עיין במשנת אהלות רפט"ז ובדוגמאות שהביא הר"ש שם. ויש להוסיף עליהן כהנה וכהנה.</i> ואם אין ההלכה מקופחת נמצא מקפח את בניו (עיין בבלי ב"מ פ"ה א'). ולפיכך אם אדם טען שכוי הוא חיה או בהמה, ואמר הריני נזיר שזה חיה או בהמה (כלומר, אם אין זו אמת שהוא חיה או בהמה), הרי הוא נזיר מפני שכוי אינו חיה (או בהמה). ונמצא שבמובן זה אנו דנים את הכוי שאינו חיה או בהמה, כדין משנתנו.<br>ברם מלת היחס "ש" בשבועה או בנדר כולל גם מובן של תנאי "אם". כן, לדוגמא, במשנת גיטין פ"ד מ"ז (ד' נפולי, משנה שבירושלמי): באחד שאמר לאשתו קונם שאיני מגרשך וכו'. ובבבלי שם (מ"ו רע"ב) פירשו: באומר יאסרו כל פירות שבעולם עלי אם איני מגרשך.<sup class="footnote-marker">4</sup><i class="footnote">וע"פ פירוש זה הגיהו גם בנוסחאות המשניות. ובבבלי לעיל שם: קונם אם איני מגרשך. ועיין במבוא לנוה"מ להרי"ן אפשטין, עמ' 500 ואילך.</i> ולפיכך אם אדם טען שכוי אינו חיה (או אינו בהמה), ואמר הריני נזיר שזה חיה או בהמה, כלומר, אם כוי הוא חיה או בהמה (שלא כדברי) הריני מקבל עלי נזירות, הרי הוא נזיר, מפני שאנו דנים את הכוי שהוא חיה או בהמה, והוא נזיר. ונמצאנו אומרים שכוי שוה לחיה ולבהמה, כדין התוספתא. ולפ"ז אין סתירה מן המשנה והתוספתא, אלא שבמשנתנו הכוונה שאדם טען שכוי הוא חיה או בהמה, וחיזק את דבריו בקבלת נזירות שזהו חיה או בהמה, הרי הוא נזיר, מפני שהוא שקר, ובאמת אינו חיה או בהמה. ובתוספתא מדברים שאדם טען שאינו חיה או בהמה, וקבל נזירות שזהו חיה (כלומר, אם זהו חיה וכו'), הרי הוא נזיר, מפני שלא כיוון כהוגן, וכוי הוא חיה או בהמה.<sup class="footnote-marker">5</sup><i class="footnote">והמשנה והתוספתא לא נכנסו כאן להלכה אם נתקיימו דבריו, או כוונתו, עיין במשנת נזיר פ"ה מ"ה ומ"ו, ובירושלמי שם ובבבלי שם ל"ב ב' ובמקבילות שבתוספתא שם. ויתבארו אי"ה הדברים במקומם, ועיין לפ"ש בדברי הרצ"מ פיניליש, דרכה של תורה, עמ' 91 ואילך, ומ"ש הרי"ן אפשטין במבוא לנוה"מ, עמ' 332 ואילך.</i> וכעין זה אף להלן שו' 39, עיין מש"ש.<br>ונ"ל שלעניין זה כיוון הירושלמי בנזיר למשנתנו הנ"ל שאמרו שם (פ"ה ה"ו, נ"ד ע"ב): לשון הפוך<sup class="footnote-marker">6</sup><i class="footnote">במקבילה בנזיר שם פ"ב ה"ב, נ"א סע"ד: לשון הפר הוא, וצ"ל: לשון הפך וכו'.</i> הוא, דלא [מלא]<sup class="footnote-marker">7</sup><i class="footnote">מלה זו חסרה לפנינו בירושלמי שם, אבל ישנה במקבילה הנ"ל, ושם: "מלח".</i> קברת ברה. ונ"ל בפירושו שהכוונה היא לאות היחס "ש", שהיא לשון מתהפכת,<sup class="footnote-marker">8</sup><i class="footnote">כלומר, משתמעת לשתי פנים, כירושלמי מעשרות פ"ג ה"י, נ"א ע"א: "היא הפכה והיא מהפכה, לא שמעינן מינה כלום", כלומר, האגדה היא מתהפכת לכמה פנים, ועל פיה אפשר לדרוש את הכתוב בכוונה אחת והיפוכה, עיי"ש.</i> ואם אשה נשבעה: "ההיא איתתא קברת ברה דלא אשכחת דינרייא" בין שפירושו "דלא" (שלא) בין שפירושו "מלא" (אם לא) היא קוברת את בנה. וזהו פתגם עממי. וכן מסופר בוי"ר (פ"ו, ג', הוצ' מרגליות עמ' קל"ד) באשה שנשבעה: קברת ברה דאשכחתינון (כגי' כתהי"י שם), וקברתיה וכו'.<sup class="footnote-marker">9</sup><i class="footnote">כלומר, היא נשבעה "קברת ברה" שמצאה ("אם מצאה") אותם (את הדינרים), וקברה אותו.</i> והדין דברייתא אמרין בין זכאי בין חייב למומי (לשבועה) לא תיעול. והכוונה שבשבועה אדם נענש בין על דבורו ובין על כוונתו, ואם לשונו משתמעת לשני פנים נמצא שנשבע לשקר.<sup class="footnote-marker">10</sup><i class="footnote">בבבלי גיטין ל"ה א' אמרו: מאי טעמא איענשה? דאישתרשי לה מקום דינר. אבל לפי סיגנון הספור בוי"ר ובירושלמי שבועות (פ"ו ה"ו, ל"ז סע"א) ובפסיקתא רבתי (פכ"ב, הוצ' רמא"ש, קי"ג ע"ב) אי אפשר לפרש כן, ואמרו שם בפירוש שאפילו הנשבע על האמת נענש, והטעם הוא, מפני שאי אפשר לדייק בלשון.</i> ולפ"ז אף בקבלת נזירות "שזהו" הוא לשון מתהפכת, ופירושו "דהוא" וגם "אם הוא", ולפעמים מתקיימים דבריו אבל לא כוונתו, ולפעמים להפך.<sup class="footnote-marker">11</sup><i class="footnote">ולשיטת ב"ש שם הוא נזיר בכל אופן, ולשיטת ב"ה אינו נזיר אלא מי שנתקיימו דבריו ולא נתקיימה כוונתו, ויתבארו אי"ה הדברים במקומם. ולפירוש המשנה והתוספתא כאן אין הבדל.</i> [ועיין במשנת סנהדרין פ״א סמ״א, ובמשנה שבירושלמי, קויפמן, פרמה, וירושלמי כתובות פ״ד, כ״ח ע״ג חסרה המלה ״מפני״ ומשום כך המחלוקת בבבלי סנהדרין ח׳ א׳.]
<small>4.</small> <b>ר' יוסה בי ר' יהודה אומ' כוי וכו'. </b>בד ובכי"ע: ר' יוסי אומ' כוי וכו'. וכ"ה בבבלי חולין פ' א'. ועיין להלן שו' 40–41. 
<small>4-5.</small> <b>כוי בריה לעצמו ולא יכלו וכו'. </b>כלומר, אינו כלאים מבהמה וחיה, עיין בבבלי הנ"ל, ובירושלמי כאן פ"ב ה"ז, ס"ה ע"ב. ועיין תוספ' יומא ע"ד א', חולין פ' א' וכריתות כ"א א' ד"ה כוי, ובשטמ"ק שם אות ז', ומ"ש להלן שו' 42. 

Halakhah 3

<small>6.</small> <b>אנדרוגינוס יש בו דרכים וכו'. </b>נוסחאות שונות נשתמרו בידינו בברייתות הללו (ה"ג-ה"ז). וכמה מהן נדפסו במשניות הוצ' ראם בסוף בכורים. הן מתחלקות לשתי קבוצות. א. הנוסח שנספח לכמה הוצאות וכתבי היד של המשנה. ב. הנוסח שבתוספתא כאן. ולפנינו נספחו הברייתות למשניות כפרק ד' של מס' בכורים במשניות ד' נפולי, ודפוסים אחרים של המשנה, בכ"י פרמה, קויפמן, קטעים מן הגניזה<sup class="footnote-marker">12</sup><i class="footnote">עיין בנוסח שפרסם רי"ד מארקאן בסה"י לכבור ר' ישראל לוי, עמ' 194 ובטבלא שם, עמ' 203. וכ"ה בקטע טיילור שכטר תיבה 48 E-1(אלא שהקטע קרוע, ואפשר לקרוא שם עד אמצע ה"ר ולא יותר), וכן בקטע שהשתמש בו פורת בספרו "לשון חכמים", עמ' 168, ובקטע כ"י ששון 531, עיין אהל דוד, עמ' 90.</i> ובש"ס כי"מ. אבל במשנה שבירושלמי, בהוצ' לו ובמשנה ד"ו רפ"ב אינן. וכן בר"ש.<sup class="footnote-marker">13</sup><i class="footnote">עיין בפירושו לכלאים פ"ח סמ"ה: ותניא בתוספ' ביכורים אנדרוגינוס יש בו דרכים וכו'. וכן בפירושו למס' בכורים (נדפס בראשונה בנספח ליין לבנון של יחיאל ברילל, פריס תרכ"ו, עמ' 8): תניא בתוספתא אנדרוגנס יש בו דרכים וכו', עיי"ש שפירש את כל הברייתות.</i> והרש"ס הכניס ברייתא זו לנוסח הירושלמי שלו (מ"א ע"ב), והעתיק את פירוש הר"ש. ועיין גם במלא"ש למשנתנו.<br>ולאמיתו של דבר יש לפנינו שני טיפוסים שונים: נוסח הנספח למשנה (חוץ מכי"מ של הבבלי שהוא נוסח מעורב), ונוסח התוספתא (וקרוב לו גם בכי"מ של הבבלי). ההבדלים ביניהם הם כ"כ גדולים, שאין להניח שיש כאן שינויים שהוכנסו ע"י סופרים, דוגמת נוסח הירושלמי לשקלים והוריות שנספחו לבבלי. וברור שהיו קיימות שתי מסורות שונות, והיחס ביניהן הוא כמו היחס בין שני מקורות מבתי מדרש שונים. וכן כותב רבינו משולם בעל ההשלמה בתוספותיו שנדפסו בש"ס הוצ' ראם על שם תוספ' חד מקמאי<sup class="footnote-marker">14</sup><i class="footnote">הר"י לובעצקי במבואו לס' בדקי בתים שלו, עמ' ג' ואילך, הוכיח שהן לר' משולם בעל ס' ההשלמה.</i> יבמות פ"א א': תנן התם בפרק בתרא דבכורים אנדרוגינוס יש בו וכו', כתבתי זו המשנה שהיא צריכה תלמוד במקצת דברים שיש בה. ובתוספתא דבכורים פ' בתרא גרסינן אנדרוגינוס יש בו דרכים וכו'. וכ"כ הראב"ד<sup class="footnote-marker">15</sup><i class="footnote">צ"ל: הר"א אב"ד, עיין מאירי יבמות שם, סוף עמ' 306, ובהערות ר"ח אלבק הע' ש"כ.</i> בפירושיו, וכתב בזה הלשון שכתבתי זו התוספתא וכו'. ועיי"ש שפירש כמה דברים משתי הנוסחאות. ועיין במאירי יבמות שם שסיכם את ההבדלים בין הברייתות הנספחות למשנה, ובין התוספתא.<sup class="footnote-marker">16</sup><i class="footnote">הרמ"ע מפאנו בשו"ת שלו ריש סי' ק"ל החליט: הדין פרקא ודאי תנא ברא תנייה דמנקיט חומרי מתנייתא, ברם עקר שרשוהי בתוספתא וכו'. והרי"ן אפשטין במבוא לנוה"מ, עמ' 976, מוכיח כן מן הבבלי יבמות פ"ג א' שאמרו שם: ליתא למתניתין (משנת יבמות שם) מקמי ברייתא, דתני (להלן שו' 40) ר' יוסי אומר אנדרוגינוס בריה בפני עצמה היא, הרי לך ברור שקבוצה זאת לא היתה במשנה של תלמוד הבבלי. ברם אין מכאן ראייה גמורה שהרי בנספח למשנה הגירסא היא: <b>ר' מאיר</b> אומר אנדרוגינוס וכו'. והתלמוד ביבמות אינו עוסק אלא בשיטת ר' יוסי, ולפיכך הביאו מן התוספתא ולא מן המשנה. אבל עצם הדבר שהברייתות נספחו לסוף המסכת כפ"ר (והרי מקומן הנכון הוא בפ"ב, כמו בתוספתא), מוכיח שאינן מגוף המשנה.</i><br>ובה"ג נעתקו כל הברייתות בסתם בנוסח קרוב לטיפוס התוספתא, עיי"ש בד"ו ה' יבמות, נ' ע"ב; ד' ברלין (מכאן ואילך: ד"ב) עמ' 246; ה' ראו עמ' 115; הלכות פסוקות (מכאן ואילך: הל"פ) הוצ' ששון עמ' קנ"ד.<br>והברייתות הללו (לפי נוסח הנספח למשנה) נתפרשו ע"י ר' יוסף מר"ם, ונדפס הפירוש בחייו בויניציאה שנ"ב בסוף מגילת אסתר לר' יצחק ליאון (קכ"ה ע"א ואילך), ותמציתו אף בספר וזאת ליהודה לר"י עייאש ח"ב, ל"ב ע"ג, בשם קונטריס מהגאון כהר"ר יוסף מר"ם ז"ל. וכן דן בהלכות הללו גם הרמ"ע מפאנו (שו"ת שלו סי' ק"ל) והעתיק אותן ופירשן באריכות.<sup class="footnote-marker">17</sup><i class="footnote">וכנראה שכיוון בויכוחו לר' יוסף מר"ם הנ"ל, עיין מ"ש במבואי לה' הירושלמי להרמב"ם, עמ' ט', הערה 59. וכן נדפסו הלכות הללו ע"י ר' יהודה עייאש בספרו וזאת ליהודה ח"ב, ל' סע"ב ואילך.</i> ובפתיחת הגר"י ברלין לספרו יש סדר למשנה: "פרק רביעי אנדרוגינוס וכו', ובחבורי על התוספתא קראתיו בשם תנא תוספאה כתבתי פירוש תוספתא זו על נכון". ועיין מ"ש לעיל עמ' 407, ומ"ש לעיל כלאים פ"ה שו' 43 ד"ה לא יעשה. ומכאן ולהלן נעיר רק על שינויי הנוסחאות, ולא על הסדר בנוסחאות השונות.

Halakhah 4

<small>11.</small> <b>מיטמא בלובן וכו'. </b>עיין מ"ש בתס"ר ח"ד עמ' 123. ועיין ר"מ פ"ב מה' נזירות הי"א ופ"א מה' מטמאי משכב ומושב ה"ז. ועיין תוספ' יבמות פ"ג א' ד"ה בריה ובתוספ' הרא"ש שם. 
<small>12.</small> <b>אבל לא נישא. </b>ופירש בה"ג הנ"ל בכל הנוסחאות: דכיון דאית ליה זכרות זכר קרינא ביה. וברור מתוך כל דבריו שם שאין קידושין תופסים באנדרוגינוס שנתקדש, שהרי פסק (ד"ו, נ' ע"ג; ד"ב עמ' 247) שחייבין עליו סקילה (אעפ"י שהוא ספק אשה), מגזירת הכתוב: איזה זכר שיש לו שני משכבות וכו', זה אנדרוגינוס. ואף לר' אלעזר אינו אשה, שהרי חייב סקילה אם בא עליו שלא כדרכה, עיי"ש בה"ג ובבבלי יבמות פ"ג ב' ובראשונים שם; ובירושלמי מסתפק אם הוא זכר לר' אלעזר לכל דבר. ובה"ג שם בכל הנוסחאות (הל"פ עמ' קנ"ד; ה' ראו עמ' 115; ד"ו וד"ב הנ"ל) שטומטום בין שקידש ובין שנתקדש קידושיו קידושין, ולא הזכיר כלל את דינו של אנדרוגינוס, מפני שסמך על הברייתא כאן שהביא, והיא כלשון משנתנו ביבמות ספ"ח. ועיין מ"ש להלן שו' 37–38.<br>וכן פירש הראב"ד (לפי המאירי יבמות עמ' 296) את משנת יבמות הנ"ל: "אנדרוגינוס נושא, כלומר, שאם קדש קדושיו קדושין. אבל לא נישא שאם נתקדש אינו כלום, שאינו ראוי לינשא, שהרי הבא עליו בספק סקילה".<sup class="footnote-marker">18</sup><i class="footnote">עיין בהשגות הראב"ד פ"ד מה' אישות הי"א. וכבר ראה לנכון ר' יהודה עייאש (וזאת ליהודה ח"ב ל"א ע"א) שכוונת רבינו היא לאנדרוגינוס, אבל בטומטום הרי מפורש (תוספתא יבמות רפי"א; בבלי שם ע"ב א'; בכורות מ"ב ב') שקידושיו ספק.</i> ובירושלמי יבמות פ"ח ה"ו, ט' ע"ד: קידש אינן חוששין לקידושיו. נתקדש חוששין לקידושיו. וברור לי שצ"ל: קידש <b>אשה</b><sup class="footnote-marker">19</sup><i class="footnote">השי"ן נתפרדה ל"ינ'", ויצא: אינ'. ופתר הסופר: "אינן".</i> חוששין לקידושין, נתקדש [אין]<sup class="footnote-marker">20</sup><i class="footnote">המלה "אין" הועברה בטעות לשורה שלפניה: הדא אמר' <b>אין</b> חלוקין וכו', והיא ט"ס ברורה, וצ"ל: חלוקין, כמו שהגיהו המפרשים, וכפי שברור מבבלי בכורות מ"ב ב', עיין בנוע"י במקומו. והמלה "אין" באמת שייכת להלכה שלנו.</i> לקידושיו. וכע"ז הגיה בק"ע שם (וכל שאר הפירושים בירושלמי שם הם דוחקי דחוקים). והיא ברייתא המפרשת את הפיסקא של המשנה שם: נושא אבל לא נישא, וכפירוש הראב"ד הנ"ל. ועיין בהשגות פ"ב מה' שופר ה"ב.<br>ועיין בבלי יבמות פ"ב ב' ובתוספ' שם ד"ה תנן, ובפי' הר"ש ובשו"ת הרמ"ע סי' ק"ל הנ"ל.
<small>12-13.</small> <b>ואין מתיחד עם הנשים וכו'. </b>בד"נ, כ"י קויפמן, כי"מ (ושם חסר מכאן עד סוף ההלכה), פרמה וקטעים מן הגניזה ליתא, ואיתא בשאר הנוסחאות מטיפוס התוספתא. ופירש הר"ש: משום ספק איש, דייחוד אסור, כדאיתה בפרק בתרא דקדושין (ספ"ד). וכן פסק הר"מ בפכ"ב מה' איסורי ביאה הי"א. 
<small>13-14.</small> <b>ואין נזון עם הבנות כאנשים. </b>בד"נ, כ"י קויפמן, כי"מ, פרמה, וקטעים מן הגניזה ליתא, ואיתא בשאר הנוסחאות. ופירש הר"ש: ואינו ניזון עם הבנות בנכסים מועטים, כדאיתא בריש מי שמת (ב"ב פ"ט מ"ב). ובמשנתנו שם לא נזכר אלא טומטום, אבל לא אנדרוגינוס, אבל הוא הדין גם לאנדרוגינוס, בזמן שהנכסים מועטים, עיין בנימוקי יוסף שם ובבבלי שם ק"מ ב' ובתיו"ט ובמלא"ש במשנה שם. וכן פסק הר"מ בפ"ה מה' נחלות ה"ב. 
<small>14.</small> <b>ואין נעטף ומספר כאנשים. </b>בד ובכי"מ חסר כל זה. ובד"נ, בכ"י קויפמן, פרמה וקטעים מן הגניזה: וזוקק ליבום כאנשים ומתעטף ומסתפר<sup class="footnote-marker">21</sup><i class="footnote">בקג"נ: וניתעטף וניסתפר, ונפרדה שם המי"ם לנו"ן יו"ד.</i> כאנשים. וכן מעתיק ר' משולם הנ"ל מן הנספח למשנה. וממנו במאירי הנ"ל: ובמשניות הוסיפו בהם דברים וכו' שזוקק ליבום וכו'. ולפי נוסחא זו אנדרוגינוס זוקק לייבום משום ספק כשיטת הרמ"ה.<sup class="footnote-marker">22</sup><i class="footnote">עיין בב"י טוא"ע סי' קע"ב. ועיין בטור שם. ועיין בס' ערוך לנר יבמות פ"ב סע"ב ומ"ש במהרי"ט אלגזי בכורות פ"ו סי' נ"ח, קס"ד ע"א, ובמנחת חינוך סי' א' אות א'. ועיין להלן שו' 20–21 ומש"ש, ועיין מ"ש להלן שו' 35 בשם המאירי.</i> ואשר לסיפא פירשה הר"מ בפי"ב מה' ע"ז סה"י: טומטום ואנדרוגינוס אינו עוטף כאשה (כלומר, משום לא ילבש גבר, עיי"ש) ולא מגלח ראשו כאיש. ור' יוסף מר"ם פירש ע"פ נוסח הנספח למשנה: ומתעטף בציצית כאנשים, ומסתפר כאנשים, כלומר, שמניח את הפיאות, ואינו מקיפן.<sup class="footnote-marker">23</sup><i class="footnote">בשו"ת הרמ"ע מפאנו הנ"ל (קל"ח רע"ב) כתב: וי"מ מתעטף בציצית. ולא איריא דהא איתיה בכלל כל המצות שהוא חייב בהן, כדלקמן. ועיין מ"ש להלן הע' 29.</i><br>ברם בכי"ע, בנוסח התוספתא שלפני הר"א אב"ד, הר"ש, רבינו משולם, המאירי (בשם התוספתא) והרש"ס כלפנינו. ופירש הר"ש: ואינו נעטף ומספר כאנשים, כלומר אינו נעטף, כאנשים (כלומר, אינו נעטף, ונוהג כמנהג האנשים) ומספר כאנשים, וכללם לפי שטעם אחד לשניהם, דדרך אשה לעטוף את ראשה, ולכסותו בצעיף, ואין דרך איש כן, דרך איש לספר ואין דרך אשה לספר אלא מגדלת שיער כלילית,<sup class="footnote-marker">24</sup><i class="footnote">עיין בבלי עירובין ק' ב'; ילקוט בראשית רמז כ"ז, ותשב"ץ ח"ג סי' קצ"א.</i> ובעינן שינהוג בעצמו בתספורת ומלבושים כעין איש וכו'. ועיין במאירי יבמות הנ"ל ריש עמ' 307, ומ"ש להלן.<br>ובהלכות פסוקות ריש עמ' קנ"ה הנ"ל: ונעטף ואינו מספיר כאנשים. וכ"ה בה' ראו עמ' 115 הנ"ל. ובה"ג ד"ו הנ"ל: ומתעטף באבילות ואינו מספר. ובד"ב הנ"ל: וניעטף באבילות ואינו מספר כאנשים. ור' משולם הנ"ל מעתיק בשם בה"ג: <b>אינו</b> נעטף באבילות <b>ואינו</b> מספר <b>כנשים</b>. ועיין בנוסח בעל מלא"ש שהיתה לו בילדותו.<br>ונראה קרוב לוודאי שהגירסא שלפנינו בהלכות פסוקות נכונה (המלה "באבילות" נכנסה לגוף הנוסח ע"פ פירושו שם, ובה' ראו עמ' 116), ופירושו, שאנדרוגינוס ניעטף בצרעת כדין האיש, אבל אשה אינה עוטפת. וכן להלן סוטה ספ"ב: האיש מעטף ומספר, ואין האשה מעטפת ומספרת.<sup class="footnote-marker">25</sup><i class="footnote">כ"ה בכי"ו שם. וכע"ז אף בכי"ע ובתוספות שם כ"ג ב' ד"ה מה. ועיין מ"ש בתס"ר ח"ב, עמ' 58.</i> וברור שצ"ל להפך: האיש נעטף ואינו מספר, והאשה אינה מעטפת, ומספרת,<sup class="footnote-marker">26</sup><i class="footnote">כמו שהגיה לנכון הר"ש טרויב בהוצ' שלו של הבה"ג, עמ' 99, הע' ה', עיי"ש שכבר עמד על הפירוש הנכון של העניין. וציין לו ר"ס ששון בהל"פ שם, עמ' קנ"ה, הע' ע'. ובתס"ר ח"א, עמ' 116, כתבתי כן מדעתי, ולא זכרתי את דברי הר"ש טרויב.</i> ופירושו שהאיש נעטף בצרעת, ואין האשה נעטפת בצרעת, האיש מגדל פרע ואינו מספר, והאשה מספרת. וכן פסק הר"מ בפ"י מה' צרעת ה"ח.<sup class="footnote-marker">27</sup><i class="footnote">עיין מ"ש ידידי הגר"ח הילר בס' המצות להר"מ עשין קי"ב.</i> ובה"ט שם כתב: וטומטום ואנדרוגינוס פורע ופורם ועוטה על שפם, מפני שהוא ספק.<br>ושמא אף באבילות כן, שהרי אנו משוים אבל למצורע (מו"ק ט"ו א'). אבל עיין בארחות חיים ח"ב עמ' 588 שכתב: ועל כן נהגו הנשים להסיר מצנפתן וכו', ומשמע שאשה חייבת בעטיפה.<sup class="footnote-marker">28</sup><i class="footnote">באבות דר"ן פ"א, הוצ' שכטר, עמ' 4: עטופה כאבל, וכן שם נו"ב, נ"ט ע"א: ראשה מכוסה כאבל וכו'. וכן בבבלי עירובין ק' ב'. אבל פשיטא שאין משם שום ראייה, והכוונה שם היא שהיא עטופה כגבר אבל.</i> וכן לעניין תספורת באבילות, הרי ידועה שיטת הבה"ג שהאשה מסתפרת אחר שבעה, עיין בה"ג ה' אבל ד"ו מ"ג ע"ג, ד"ב עמ' 214. ועיין מס' שמחות הוצ' היגר סוף עמ' 230 ובהערות שם, ולפיכך אומרת התוספתא כאן (לפי' הבה"ג) שאנדרוגינוס אינו מסתפר באבילות כאנשים. ועיין במבוא המשנה לר' יעקב ברילל ח"ב עמ' 140 שעמד על עיקר הפירוש הנכון, עיי"ש.
<small>15.</small> <b>ואין מיטמא למתים כאנשים. </b>ליתא בנספח למשנה, וישנו בשאר הנוסחאות. ובמשנת סוטה פ"ג מ"ז: כהנת מטמאה למתים. ואין כהן מטמא למתים. ועיין מ"ש להלן שו' 22, ד"ה ובכל. 
<small>15-16.</small> <b>ועובר על בל תקיף וכו'. </b>ליתא בנספח למשנה,<sup class="footnote-marker">29</sup><i class="footnote">עיין מ"ש לעיל שו' 14 סד"ה ואין נעטף בשם ר"י מר"ם, ולפי פירושו שם, כבר כלולה בבא זו ב"מסתפר כאנשים" שלעיל.</i> וישנו בשאר הנוסחאות. ובמשנת קידושין פ"א סמ"ז: וכל מצות ל"ת וכו', אחד אנשים ואחד נשים חייבין חוץ מבל תשחית ובל תקיף ובל תטמא למתים. ועיין ר"מ פי"ב מה' ע"ז ה"ד. 
<small>17.</small> <b>וחייב בכל מצות וכו'. </b>ופי' הר"ש הנ"ל: אפילו במצות עשה שהזמן גרמא, כמפורש להלן ר"ה פ"ב ה"ז (כי"ע רפ"ד) ועוד.<sup class="footnote-marker">30</sup><i class="footnote">ופירוש הר"ש והר"מ מוכרח, שהרי בבא זו נמנית בין החומרות הנוהגות באנשים ולא בנשים, ועיין מ"ש להלן שו' 24 ר"ה ואפשר. ולכאורה קשה למה לא מנתה הברייתא דין זה להלן בה"ו בין הדברים ששוה לאנשים ולנשים, שהרי יש לנו ריבוי מיוחד שאנדרוגינוס חייב בכל החטאות והאשמות, עיין ספרי נשא פיסקא ב', עמ' 5. וכן נתרבה טומטום ואנדרוגינוס שגנב נפש, עיין ברש"י משפטים כ"א, ט"ז (על דברי רש"י העירני הרמ"מ כשר), וכן לאכילת פסחים (מכילתא בא ספ"ג). וכן חייב במ"ע שלא הזמן גרמא ובלאוין כאנשים וכנשים. וכנראה שהתנא שלנו שייר כמה דברים, עיין במשנת סוטה פ"ג מ"ז ומ"ה ותוספתא שם ספ"ב, וירושלמי יבמות ספ"ח.</i> ועיין בר"מ הנ"ל ופ"ג מה' ציצית סה"ט. 

Halakhah 5

<small>19.</small> <b>מיטמי באודם כנשים. </b>משנת זבים רפ"ב, תוספתא שם פ"ב ה"ב ומ"ש בתס"ר ח"ד עמ' 123. ועיין בתוספ' יבמות פ"ג א' ד"ה בריה. 
<small>19-20.</small> <b>ואין מתיחד עם האנשים כנשים. </b>כ"ה בכל הנוסחאות. ובר"מ פכ"ב מה' איסורי ביאה הי"א פסק: אבל האיש מתייחד עם האנדרוגינוס. ובכ"מ שם תמה עליו מן התוספתא כאן, עיי"ש. ועיין בטוא"ע סי' כ"ב ובב"י ובפרישה שם. והגר"א (אה"ע סי' כ"ב, ס"ק י"ב אות י"ט) מגיה בר"מ. ובר"מ פי"ב מה' שכנים הט"ו משמע שאין דרכו במשא ומתן כאשה. ור' יוסף מר"ם הנ"ל נסתפק אם הכוונה דווקא לאנשים שהוא ערוה עליהם, או אפילו בשאר אנשים שאינו ערוה להם. ובשו"ת הרמ"ע הנ"ל, קל"ח ע"ב: ומדברי מגיד משנה מוכח שבספרי התוספ' הקדמונים לא היה כתוב בהם הלשון הזה (שהרי ציין שם לתוספתא, ולא הזכיר שהתוספתא סותרת). וכבר ראיתי למי שנדחק לפרש שאינו מתיחד עם האנשים שהיא ערוה עליהם אילו היתה אשה גמורה וכו'. וכיוון לר' יוסף מר"ם הנ"ל, עיי"ש שדחה את פירושו. 
<small>20-21.</small> <b>ואין זוקק לייבום כנשים. </b>וכ"ה בד, בכי"ע, (בכי"מ, בסוף הבבא) ובנוסחאות הבה"ג. ובנספח למשנה (חוץ מכי"מ) ליתא, ולא היה גם לפני ר' משולם הנ"ל בנספח למשנה.<sup class="footnote-marker">31</sup><i class="footnote">ועיין לעיל מ"ש שו' 14 ד"ה ואין נעטף.</i> ובר"ש הנ"ל: ואין זקוק לייבום כנשים, כך כתוב בכל הספרים. וכן מעתיק ר' משולם הנ"ל מנוסח התוספתא וכ"ה במאירי הנ"ל. והעיר ע"ז הר"ש שם: משמע דאיירי בשנתקדש לאחד מן האחים ומת, דפטור מן החליצה ומן היבום וכו'. אבל אי אפשר לפרש כן, דא"כ מאי כנשים, אדרבה נשים זקוקות הן, אלא ה"ג ואין זוקק ליבום<sup class="footnote-marker">32</sup><i class="footnote">כן מעתיק הרש"ס בשמו, מ"ב ע"א. ולפנינו בט"ס: ואין זקוק ליבם כנשים. ורבינו לא היה מגיה כסיגנון שאינו מצוי בש"ס, אלא כסיגנון המשנה והתלמוד בכ"מ.</i> כנשים וכו'. וכ"ה בתוספתא יבמות פ"ב ה"ה וה"ו, ועיין מ"ש בתס"ר ח"ב עמ' 18. ובכי"מ מתאימה כל בבא זו לנוסח התוספתא, אלא שההלכה "ואינו זוקק ליבום" באה שם בסוף הבבא. 
<small>21.</small> <b>ואין חולק עם הבנים כנשים. </b>כ"ה בכל נוסחאות התוספתא, ובכי"מ ובה"ג.<sup class="footnote-marker">33</sup><i class="footnote">בהל"פ, עמ' קנ"ה: ואינו חוליק עם האחים כנשים. ובה' ראו, עמ' 115: ואינו חולק עם האנשים כנשים. ועיין בפיה"מ כאן פ"א מ"ה. ועיין טורי אבן מגילה כ' ב'.</i> אבל בנספח למשנה (חוץ מכי"מ) ובנוסח המשנה של ר' משולם חסרה הלכה זו. ובר"ש הנ"ל: ואין חולק עם הבנים בנכסים מרובים, שהזכרים דוחים אותו אצל נקבות, כדאיתה בריש מי שמת (ב"ב פ"ט מ"ב, ועיין בתיו"ט שם ומ"ש לעיל שו' 13–14). ועיין ר"מ פ"ה מה' נחלות ה"א וה"ב. ועיין ירושלמי יבמות ספ"ח, ט' ע"ד. 
<small>22.</small> <b>ואין חולק בקדשי קדשים כנשים. </b>וכ"ה בד ובנוסח התוספתא לרבינו משולם. ופשיטא שאינו אוכל בקדשי קדשים שאינם נאכלים אלא לזכרי כהונה. ועיין יבמות ע"ב א' וברש"י שם ד"ה ואין אוכל. אבל בכי"ע, בכי"מ, בה"ג, בהל"פ, בה' ראו, בנוסח הר"ש ובמאירי: ואינו חולק בקדשי המקדש כנשים. ובר"מ פ"י מה' מעשה הקרבנות הי"ז: אשה ואנדרוגינוס אין חולקים להם בקדשי המקדש כלל, שנאמר איש כאחיו (ויקרא ז', י').<sup class="footnote-marker">34</sup><i class="footnote">ועיין בבלי קידושין נ"ג א' ובמקבילות. ובה"ג, בהל"פ ובה' ראו הנ"ל כתבו: ואינו חולק בקדשי מקדש, דכל זכר בבני אהרן כתיב (ויקרא ו', י"א). ועיין תו"כ צו פ"ג ה"ה, ל"א ע"א, ובבלי זבחים ק"ב סע"א.</i> ובה"ט שם כתב: האנדרוגינוס יראה לי שאוכל בקדשים קלים. ועיין ביד איתן שם הי"ז. ובמשנתנו (זבחים רפי"ב): וכל שאינו ראוי לעבודה אינו חולק בבשר (חוץ מבעלי מומים).<br>ובכל הנוסחאות של הנספח למשנה (חוץ מכי"מ) חסרה הלכה זו, ובמקומה כתוב: ואינו עובר לא על בל תקיף ולא על בל תשחית ולא על בל תטמא למתים כנשים. והדברים לכאורה תמוהים. ובבבלי (סנהדרין נ"א סע"ב) מפורש שלר' ישמעאל כהנים בעלי מומים הם בקדושתם ומוזהרים על טומאת מת. ובמאירי שם עמ' 210 כתב: <b>ובשם תוספתא שמענו להפך</b>. ושמא שמע מחכם שרצה לפרש כן את הברייתא שלנו בשיטת ר' ישמעאל עצמו (משנת בכורות ספ"ו): ואנדרוגינוס וכו' ר' ישמעאל אומר אין מום גדול מזה. ברם גם בתו"כ ריש אמור מפורש שבעלי מומים מוזהרים על טומאת מת, ולא שמענו מי שנחלק על הלכה זו, ובצדק כתב שם המאירי על הלכה מדומה זו "ולא יראה כן". ולא עוד שעדיין לא הרווחנו כלום בפירוש אינו עובר על בל תקיף וכו'. ולפיכך נראה שהפירוש הוא שאינו לוקה על בל תקיף וכו', כפירוש הרמ"ע מפאנו הנ"ל, קל"ח ע"ב, והגר"א בבאורו ליו"ד סי' קפ"א ס"ק ח' אות י"א. ואין בזה דוחק, ונוסח זה לשיטתו, עיין להלן שו' 39–40 ד"ה ובד"נ. ועיין לעיל שו' 15 ושו' 15–16.
<small>23.</small> <b>ופסול מכל עדות שבתורה וכו'. </b>ר"מ פ"ט מה' עדות ה"ג, והעיר הרשב"ש (תקון סופרים בס' יבין שמועה להרשב"ץ, ס"ט ע"ד) שמקורו מכאן. וברלב"ג משפטים, צ"ז ע"ב: והאנדרוגינוס פסולים לעדות וכו', בסוף תוספת בכורים. ועיין בירושלמי יבמות ספ"ח, ט' ע"ד. 
<small>24.</small> <b>ואם נבעל בעבירה פסול וכו'. </b>וכ"ה בד ובה"ג ד"ו וד"ב הנ"ל.<sup class="footnote-marker">35</sup><i class="footnote">בהל"פ ובה' ראו חסרה פיסקא זו. ועיין מ"ש להלן בשם ר' משולם.</i> ובכי"ע: ואין נבעל בעבירה ופסול מן הכהונה וכו'. ובכי"מ: ולא נבעל בעבירה כנשים (ולא יותר). ובכת"י קויפמן, פרמה, קטעים מן הגניזה ונוסח הר"ש הנ"ל: ואינו נבעל בעבירה כנשים (מלה זו חסירה בקג"נ) ונפסל<sup class="footnote-marker">36</sup><i class="footnote">בר"ש: ופסול, כגי' כי"ע.</i> מן הכהונה כנשים. וכ"ה בנוסח המשנה שלפני ר' משולם הנ"ל. ובמאירי שם (עמ' 306): ואינו נבעל בעבירה כנשים וכו', (עמ' 307) פירוש שאם נבעל לפסול נפסל. וכנראה שאין הבדל בנוסחאות, ו"אינו" פירושו "ואין הוא"<sup class="footnote-marker">37</sup><i class="footnote">על אין=אם, עיין מ"ש לעיל חלה פ"ב הע' 28. ועל הצירוף אינו=אין הוא, עיין מ"ש בתרביץ ש"ג ס"ג, עמ' 337, ובהע' 2 שם.</i> נבעל בעבירה ונפסל<sup class="footnote-marker">38</sup><i class="footnote">ונפסל=הוא נפסל, עיין מ"ש בתרביץ ש"ד ס"ד, עמ' 377.</i> לכהונה וכו'.<br>ופירש הר"ש: דאם נבעל בעבירה פסול מן התרומה, אם הוא כהן כבת כהן שנבעלה לפסול לה. ור' משולם הנ"ל (יבמות פ"א סע"א) מעתיק בשם בה"ג: ואינו נבעל בעבירה, ופסול מן התרומה כנשים (ועיין מ"ש לעיל בשם בה"ג). וכן בירושלמי יבמות (פ"ח ה"ו, ט' ע"ד): נבעל נפסל מן התרומה כנשים. ועיין ר"מ פ"ז מה' תרומות הט"ז ובכ"מ שם. ובס' המעשים לבני א"י (תרביץ ש"א, ס"ג עמ' 10): אנדרגינס שנבעל בעבירה ונטל את הדין<sup class="footnote-marker">39</sup><i class="footnote">כלומר, שקבל את ענשו, וחזר בתשובה, שאם לא כן אין נותנין לו תרומה, עיין מ"ש לעיל סוף תרומות. ועיין בשו"ת הרשב"א ח"ה סי' רל"ט.</i> מהוא שיפסל מן הכהונה? כך המעשה (כלומר, הפסק) אם אין לו אומנות אלא היא (כלומר, שהיה מופקר, כלשון המשנה בסנהדרין פ"ג מ"ג) לא יאכל בתרומה, ואם יש לו אומנות אחרת ונתפשה ונבעלה הרי זה כשר לכהונה.<sup class="footnote-marker">40</sup><i class="footnote">כלומר, שנתפס ונבעל לכשר, אינו נפסל מן התרומה. ועיין מ"ש על כ"ז בתרביץ ש"ב ס"ג, עמ' 379, הע' 7.</i> ואף כאן אנו רואים שלכהונה בהלכה שלנו כוונתה לתרומה.<br>ואפשר שתנא זה סובר שאנדרוגינוס חייב בראייה, עיין ספרי ראה פי' קמ"ג עמ' 196 ומכילתא דרשב"י עמ' 159. ועיין ירושלמי חגיגה פ"א ה"א, ע"ו ע"א, ותוספתא ריש חגיגה. ושמא היו תנאים שלא שנו שם "אף". ועיין בבלי שם ב' א'. ולפ"ז אנדרוגינוס הוא בכלל "כל מצות", לעיל שו' 17. אבל עיין פרה פי"ב מ"י ועוד ומ"ש לעיל סוף הע' 30.

Halakhah 6

<small>26-27.</small> <b>חייבין על נזקו בין איש בין אשה. </b>וכ"ה בד. ובכי"ע: חייבין על הנזקין וכו'. וכן בנוסח הר"ש: חייב על הנזקין וכו'. ועיין במכילתא משפטים פי"ד סוף עמ' 297. ובנוסח התוספתא שלפני ר' משולם: חייבים על נזקו כאנשים ונשים. ובמכילתא הנ"ל ריש פי"א עמ' 286: אין לי אלא בן גמור או בת גמורה, טומטום ואנדרוגינוס מנין וכו'. ובמכילתא דרשב"י כ"א, כ"ח, הוצ' אפשטין עמ' 178: אין לי אלא איש ואשה מנין לרבות טומטום ואנדרגינס וכו' (והובאה בס' המצות לרב חפץ סוף עמ' 128). ובה"ג וה' ראו והל"פ: חייבין על נזקיו בין ניזק בין מזיק<sup class="footnote-marker">41</sup><i class="footnote">ארבע מלים האחרונות חסרות בהל"פ.</i> כאנשים וכנשים.<sup class="footnote-marker">42</sup><i class="footnote">שתי המלים האחרונות חסרות בה"ג ד"ו.</i> ועיין במשנת ב"ק פ"א מ"ג. ובד"נ, בכת"י קויפמן ופרמה: חייבים על מכתו ועל קיללתו<sup class="footnote-marker">43</sup><i class="footnote">ד"נ: קללתו. פרמה: קלקלתו.</i> כאנשים וכנשים. ובכי"מ וקטעים מן הגניזה הורכבו שתי הנוסחאות: חיבים על מכתו ועל קלקלתו כאנשים וכנשים, וחיבים על נזקו בין ניזק ובין מזיק כאנשים וכנשים. וכ"ה גם בנוסח המשנה שלפני ר' משולם (אלא ששם "קללתו" במקום "קלקלתו") ועיין במאירי הנ"ל. ושמא פירושו שחייב שליח ב"ד אם הוסיף לו מכה, או הלקה אותו אחרי שנתקלקל (עיין במשנת מכות פ"ג סמי"ד). 
<small>27.</small> <b>ההורגו במזיד וכו'. </b>בבא זו נשמטה בכ"י קויפמן, וישנה בשאר הנוסחאות. ופסקה הר"מ בפ"ב מה' נזירות הי"א. 
<small>28-29.</small> <b>אמו יושבת עליו בדם טוהר וכו'. </b>וכ"ה בד. ובכי"ע: יושבת עליו דם טוהר וכו'. וכ"ה בכי"מ, כ"י קויפמן, קג"נ ונוסח הר"ש. ופי' הר"ש: ואמו יושבת עליו דם טוהר כאנשים ארבעים יום, וכנשים ימי טומאה שבועיים, הכא לחומרא והכא לחומרא, ומקלקלת למנינה וכו'. ועיין במשנת נדה פ"ג מ"ה, ובתו"כ תזריע ריש פרק ב', ובפי' הראב"ד שם, נ"ח ע"ד.<br>ובנוסח התוספתא שלפני ר' משולם: ואמו יושבת עליו דם טומאה כאנשים וכנשים, ועיין גם במאירי שם.<br>ובד"נ ובכ"י פרמה: ויושבת עליו דם טמא ודם טהור (ד"נ: טוהר) כאנשים וכנשים. וכן בה"ג, הל"פ וה' ראו: ואמו יושבת עליו ימי טומאה וימי טהרה כאנשים וכנשים. וכן פסק הר"מ בפ"י מה' איסורי ביאה הי"ח.
<small>29-30.</small> <b>ומביאה עליו קרבן וכו'. </b>שהרי דינו כלעיל, וכמו שפסק הר"מ בפ"א מה' מחוסרי כפרה סה"ו. ועיי"ש בה"ט. 
<small>30-31.</small> <b>ונוחל בכל נחלות וכו'. </b>כלומר, אם אין שם יורש אלא הוא יורש את הכל, כמשנתנו בב"ב פ"ט סמ"ב (עיין בנ"י ובתיו"ט שם). ולפני הר"ש נשמטה בבא זו ע"י הדומות, עיין מ"ש להלן. ועיין ר"מ רפ"ה מה' נחלות. 
<small>31-32.</small> <b>וחולק בקדשי הגבול וכו'. </b>וב"ה בד, בנוסח הנספח למשנה שלפני ר' משולם ובה"ג ובה' ראו ובהל"פ הנ"ל. ובכי"ע: ונוחל בקדשי הגבול וכו'. וכ"ה בנוסח הר"ש, ופירש שם: "ונוחל בקדשי גבול, כגון תרומה ותרומת מעשר וחלה אם הוא כהן וכו', ותנא נוחל, ולא תנא חולק, לפי שאין חולקין לו תרומה בגרנות אלא משגרין לביתו וכו' ". ועיין לעיל סוף תרומות ומש"ש.<br>ובכי"מ ובנוסח התוספתא של ר' משולם חסרה בבא זו. ובד"נ ובכ"י פרמה: וחולק בקדשי קדשים כאנשים וכנשים. ובקטעים מן הגניזה: וחולק בקודשי המקדש כאנשים וכנשים, ובכ"י קויפמן הורכבו שתי הנוסחאות: וחולק בקודשי הגבול כאנשים וכנשים, וחולק בקודשי קדשים כאנשים וכנשים. וכן במאירי הנ"ל: ובמשניות הוסיפו בהם דברים וכו', ובשוה לשניהם וכו' שחולק בקדשי מקדש ובקדשי הגבול. והנכון כגי' שלפנינו ("בקדשי הגבול" גרידא) וכרוב הנוסחאות, ועיין מ"ש לעיל שו' 22.
<small>32-33.</small> <b>הריני נזיר שזה איש ואשה וכו'. </b>כלומר, הריני נזיר אם זה איש או אשה, הרי הוא נזיר מפני שבשניהם הולכים לחומרא, ואומרים שהוא איש או אשה, וחלה עליו נזירות. אבל בתוספ' יבמות פ"ג א' (ד"ה בריה) ובתוספ' הרא"ש שם פירשו (בלשון אחת) שהנודר אמר שאנדרוגינוס הוא איש ואשה, והוא נזיר מפני שמקצתו איש ומקצתו אשה. ועיין מ"ש לעיל שו' 3–4. ועיין בתוספתא נזיר ספ"ג ומ"ש להלן שו' 39. 

Halakhah 7

<small>35.</small> <b>אין חייבין על חטאתו וכו'. </b>וכ"ה בד. והיא ט"ס, והנכון בכי"ע: על טומאתו. וכ"ה בכי"מ, בר"ש, בנוסח התוספתא שהיה לפני הר"א אב"ד, רבינו משולם והמאירי. ובבה"ג, ובה' ראו ובהלכות פסוקות: אין חייבין על טומאתו על ביאת מקדש (שלש המלים האחרונות הן פירוש בה"ג) ואין שורפין על טומאתו את התרומה (שתי המלים האחרונות הן פירוש בה"ג). ולפי גירסא זו פירושו שאין אחרים חייבין על טומאתו אפילו נגעו בלובן ואודם שלו כאחת ונכנסו למקדש, עיין להלן זבים פ"ב ה"ג, בבלי נדה כ"ח ב' ומ"ש בתס"ר ח"ד עמ' 123. וכן אם הוא בעצמו ראה לובן ואודם כאחד ונכנס למקדש פטור מקרבן, עיין במקורות הנ"ל ובירושלמי שבועות פ"ב ה"ב, ל"ג ע"ד.<sup class="footnote-marker">44</sup><i class="footnote">בספרי נשא פיס' א', עמ' 3: מזכר ועד נקבה תשלחו, אין לי אלא זכר ונקבה, טומטום ואנדרוגינוס מנין, ת"ל וכו'. ובפסוק שם (במדבר ה', ב'): וישלחו וגו' וכל זב. ועיין בס' ספרי דבי רב להרד"פ שם, ג' ע"ד. ושמא הכוונה בספרי לצרוע וטמא נפש אבל לא לזב. ומסתבר שהברייתא היא בשיטת ר"ע, עיין שם בנדה כ"ח ב' ובירושלמי שציינו בפנים.</i> אבל בסיפא (לעניין שאין שורפין את התרומה) צריך לפרש שנגעה תרומה בלובן או באודם שהוא מטמא בשניהם, עיין לעיל שו' 11 ושו' 19. ועיין ר"מ פ"א מה' מטמאי משכב ומושב ה"ז.<br>ברם בד"נ, בכ"י קויפמן, בקטעים מן הגניזה, ובכ"י פרמה חסרה בבא זו ובמקומה כתוב: אין חייבין לא על מכתו ולא על קללתו (פרמה: קלקלתו) לא כאנשים ולא כנשים. וכן בנספח למשנה שלפני ר' משולם: אין חייבין לא על קללתו ולא על הכאתו לא כאנשים ולא כנשים. והעיר במאירי הנ"ל: "ואע"ג דברישא קאמר (כלומר, לפי אותן הנוסחאות עצמן, עיין מ"ש לעיל שו' 26–27) חייבין, פירשוה בבנו שאינו חייב שמא אינו אביו, הא אדם אחר חייב ממה נפשך, והדברים רחוקים". והנה המפרשים הללו פירשו ע"פ נוסח הנספח למשנה שגרסו לעיל בה"ד "זוקק ליבום כאנשים", והם סוברים שלפעמים רחוקות אנדרוגינוס מוליד מן האשה,<sup class="footnote-marker">45</sup><i class="footnote">עיין במהרי"ט אלגזי בכורות פ"ו סי' נ"ח, קס"ד ע"א, ובמנחת חינוך סי' א' אות א'.</i> אבל מ"מ בנו אינו חייב על מכתו ועל קללתו, וחזר עליו מאין הוא (עיין בבלי יבמות פ"ג ב') ואיתרע רובא של רוב בעילות אחר הבעל,<sup class="footnote-marker">46</sup><i class="footnote">עיין חולין י"א ב'. ולא מטעם חזקה, עיין בס' התרומה סי' ע"ג, ס' הרוקח סי' תס"ד, ובתוספ' נדה ב' ב' ד"ה דאיכא ובמרדכי חולין פ"ג סי' תרל"ה.</i> מפני שאנדרוגינוס רובם אינם מולידים. ועיין מכילתא משפטים פ"ה עמ' 268; תו"כ, מכילתא דעריות, קדושים פ"ט ה"ה, צ"א ע"ד; בבלי סנהדרין ס"ו א', פ"ה ב'. ושם נתרבה כשהבן הוא אנדרוגינוס.<br>ור' יוסף מר"ם פירש (קכ"ד ע"א) שהכוונה שאין אנדרוגינוס יוצא בראשי איברים (אין בעה"ב חייב על מכתו) המיוחדים לאיש או לאשה, ואינו יוצא לא בראש הגויה ולא בראשי הדדים. ואם קלל את האנדרוגינוס, ואמר יכה יוסי איש זה, או אשה זו, אינו חייב על קללתו שמא אינו איש או אשה. והרמ"ע מפאנו כתב (קל"ט ע"ב וק"מ ע"א) דברים קשים מאד נגד המפרש ופירושו.<sup class="footnote-marker">47</sup><i class="footnote">עיין מ"ש במבואי לה' הירושלמי להר"מ, עמ' ט', הע' 59.</i><br>ובמלא"ש פירש בשם ר' יהוסף אשכנזי שאין בושת האיש דומה לבושת האשה, ובושת האנדרוגינוס אינו דומה לא לזה ולא לזו, והמכה והמקלל את האנדרוגינוס אינו חייב לא כמבייש את האנשים ולא כמבייש את הנשים. וכל הפירושים דחוקים מאד.
<small>36-37.</small> <b>ואין נערך לא כאנשים ולא כנשים. </b>כ"ה בכל הנוסחאות (בכי"מ בטעות: ואינו נעבד) ובראשונים הנ"ל, וכן הביא ר' משולם בשם הנספח למשנה, ועיין במשנת ערכין רפ"א ובתוספתא שם ובמקבילות שבבבלי בכ"מ. אבל בנוסח התוספתא היה לפניו ולפני הר"א אב"ד (וכן מביא גם במאירי הנ"ל): ואינו מברך לא לאנשים ולא לנשים. וכתבו הר"א אב"ד ור' משולם שהפירוש לא נתברר אצלם, ולבסוף הסיק ר' משולם: ולדידי נמי משמע אין מברך לאנשים ולא לנשים, משום דבריה בפני עצמה היא. עיין מ"ש ע"ז לעיל עמ' 82 ואילך. 
<small>37-38.</small> <b>אין נמכר לעבד עברי וכו'. </b>וכן פסק הר"מ בפ"ב מה' נזירות הי"א ורפ"ד מה' עבדים. ופירש בה"ג (נ' ע"ג) ובהל"פ (ריש עמ' קנ"ו): דאין עבד עברי אלא דבר אולודי הוא,<sup class="footnote-marker">48</sup><i class="footnote">בשעת ההגהה העירני הרמ"מ כשר על דברי בעל מנחה בלולה (משפטים י"ח, ג'): אם בעל אשה. יצאו טומטום ואנדרוגינוס <b>והסריס</b> שאינם נמכרים, מאחרי שאינם ראויים להיות בעל לאשה. וכנראה ששאב את דבריו ממקור קדמון. ועיין רדב"ז פ"ג מה' עבדים ה"ה.</i> דכתיב ביה (שמות י"ח, ה') אהבתי את אדני את אשתי ואת בני. ואמה עבריה דבת בנים היא, דכתי' ואם לבנו יעדנה, ואנדרוגינוס לאו בר אנסובי הוא. ובפסקי הלכות להגר"ד מקרלין ח"א (כ"ה סע"ד בהערה) תמה על הבה"ג מקידושין ד' א' שמפורש שם שאיילונית נמכרת לאמה העבריה, עיי"ש שהניח את הקושיא ב"צע"ג".<br>ותמה אני על תמיהתו, שהרי המלים "דבת בנים היא" הן לאו בדווקא, והיכן נזכרים בנים אצל אמה העבריה? ובהלכות ראו עמ' 116: "ואף אמה עבריה שכתב בה ואם לבנו ייעדנה, ואנדרוגינוס אינו נושא" (=נושא, נישא). ואין שם זכר לבנים. וכן ראיתי ברלב"ג על התורה (משפטים פ"ג ע"א): "השרש הי"א הוא <b>שהטומטום</b> והאנדרוגינוס אינו נמכר לעבד עברי שהרי אינו ראוי לתת לו אשה ואין מינו ראוי להוליד בנים או בנות, כבר נתבאר זה השרש<sup class="footnote-marker">49</sup><i class="footnote">ברור שהרב שאב מבה"ג והוסיף "טומטום" מעצמו. ומכיוון שבה"ג הביא ראיה מן הפסוק שבנרצע, הרי אמרו בקידושין (כ"ב א') שאשה ובנים הם בדווקא (לעניין רציעה).</i> בא' מקדושין". ולהלן שם (פ"ג ע"ב) כתב: "שאין טומטום ואנדרוגינוס נמכר כמו אמה העבריה, כי אינו ראוי להיות לאשה לאדון או לבנו, כבר נתבאר זה בראשון מקדושין".<sup class="footnote-marker">50</sup><i class="footnote">עיין שם י"ח ב' ומ"ש להלן בפנים.</i> הרי לך שאף הוא לא הזכיר בנים אצל אמה, אלא הטעם הוא מפני שאין לו אישות. וכבר הראינו לעיל (שו' 12) ששיטת הבה"ג היא שאין קדושין תופסים באנדרוגינוס שנתקדש כאשה, והרי מפורש בגמרא (קידושין י"ח ב' ובמקבילות) שאין מוכרה לקרובים שאין קידושין תופסים בה להם, מפני חסרון ייעוד, עיי"ש. וממילא ברור שאנדרוגינוס אינה נמכר כאמה העבריה "דלא בר אינסובי הוא", ואין קידושין תופסים בו כאשה. אבל איילונית הרי קידושין תופסים בה לכל הדעות, ואם לוקחה לנוי ואומר בפירוש שלא איכפת לו אם היא איילונית, הרי אין כאן מקח טעות לכל השיטות, ואפילו אם אין לו בנים למייעד, הרי אינה גרועה מחייבי לאווין שנמכרות לאמה העבריה.<br>ובר"ש פירש "משום דקטן אינו נמכר בעבד עברי, וגדולה אינה נמכרת באמה עבריה, הילכך לא אפשר". כלומר, האב אינו מוכר את בנו קטן,<sup class="footnote-marker">51</sup><i class="footnote">מכילתא משפטים פ"ג, עמ' 255.</i> ומכ"ש שאינו מוכר את עצמו. ואם הוא גדול וגנב, הרי יש לחשוש שמא הוא אשה, ואין אשה נמכרת בגניבתה (משנת סוטה ספ"ג) ואינה מוכרת את עצמה.<sup class="footnote-marker">52</sup><i class="footnote">מכילתא הנ"ל; תוספתא סוטה ספ"ב ועוד. ועיין רמב"ן משפטים פ"כ, ד'. וכבד הראה הרמ"מ כשר בספרו "הרמב"ם ומכילתא דרשב"י", קמ"ג ע"א, שהגירסא הנכונה היא בפי' הרמב"ן ד' ליסבונה גרידא, ולפי הגירסא שם אין מי שסובר שאשה מוכרת את עצמה.</i> וכן אפשר לנסח: אשה אינה נמכרת לא ע"י ב"ד ולא ע"י עצמה, ואיש אינו נמכר ע"י אביו, ואין כאן אפשרות של מכירה באנדרוגינוס. ועיין רדב"ז רפ"ד מה' עבדים.
<small>39-40.</small> <b>שאין זה איש ואשה הרי זה נזיר. </b>בכי"מ: שאין זה לא איש ולא אשה הרי זה נזיר. וכ"ה בה"ג, בה' ראו<sup class="footnote-marker">53</sup><i class="footnote">בהל"פ חסרה בבא זו.</i> ובנוסח התוספתא שלפני ר' משולם הנ"ל, ובתוספ' יבמות פ"ג א' סד"ה בריה, ובתוספ' הרא"ש שם. ופירושו שאם טען הנודר שאנדרוגינוס הוא איש (או אשה), ואם אינו אמת כדבריו (כלומר, אם הוא טועה) וזה אינו איש (או אשה) הוא מקבל עליו נזירות הרי הוא נזיר מפני שאין הוא לא איש ולא אשה. ובתוספ' יבמות, ותוספ' הרא"ש הנ"ל, פירשו שהנודר נזר אם אין הוא לא איש ולא אשה, והוא נזיר מפני שאינו לא איש גמור ולא אשה גמורה, עיי"ש. ובתוספ' נדה (כ"ח א' ד"ה אמר) העתיקו: הריני נזיר שזה איש או אשה הרי הוא נזיר. ר' יוסי אומר אנדרוגינוס וכו'. ונראה שיש כאן קיצור, והכוונה לשו' 33 לעיל, עיין בתוספ' יבמות ותוספ' הרא"ש הנ"ל. ולהלן נזיר ספ"ג: ראה אנדרגינוס ואמר הריני נזיר שזה איש, ואחד אומר הריני נזיר שאין זה איש, הריני נזיר שהוא אשה, ואחד אומר הריני נזיר שאינה אשה, הריני נזיר שהוא איש ואשה, ואחד אומ' הריני נזיר שאינו איש ואשה וכו', כולם נזירין. והפירוש הוא כמו שכתבנו לעיל שו' 3–4 לעניין כוי.<br>ובד"נ כאן: ואם אמר הריני נזיר שזה לא איש ולא אשה <b>אינו</b> נזיר. וכ"ה "אינו נזיר" גם בכ"י קויפמן, קטעים מן הגניזה, כ"י פרמה ונספח למשנה לר' משולם הנ"ל. וקשה להגיה את כל הנוסחאות הנ"ל. ופי' ר' יוסף מר"ם הנ"ל (קכ"ו סע"א) שהכוונה שאינו נזיר וודאי, וכשיטת ב"ה במשנת נזיר (פ"ה מ"ה).<sup class="footnote-marker">54</sup><i class="footnote">והתוספתא בנזיר (שהבאנו לעיל בפנים) היא בשיטת ב"ש שם, עיין לעיל שם בתוספתא ובירושלמי שם ספ"ה, נ"ד ע"ב.</i> ונוסח זה הוא לשיטתו שגרס בה"ה: ואינו עובר על בל תקיף וכו', עיין מ"ש לעיל שו' 22. ולפי גירסא זו פירושו שהאדם טען שאנדרוגינוס הוא לא איש (ולא אשה), ואם אין האמת כדבריו שאנדרוגינוס הוא לא איש (ולא אשה) הוא מקבל עליו נזירות, הרי אינו נזיר וודאי, שמא האמת כדבריו, ואנדרוגינוס הוא לא איש ולא אשה, וכמו שכתבנו לעיל שו' 3–4. ועיין ירושלמי נזיר פ"ב ה"ז, והנכון בק"ע שם.
<small>40-41.</small> <b>ר' יוסה אומ' אנדרגינס בריה לעצמו וכו'. </b>וכ"ה בכל נוסחאות התוספתא, ובכי"מ, ובה"ג ור"ש הנ"ל, ובנוסח התוספתא של הר"א אב"ד ורבינו משולם הנ"ל, ובמאירי שם, ובתוספ' יבמות (פ"ג א' ד"ה בריה) ונדה כ"ח א' ד"ה אמר ובתוספ' הרא"ש שם. וכ"ה בבבלי יבמות פ"ג א', וכן מוכח מתוך הסוגיא שם. אבל בנספח למשנה בכל הנוסחאות (חוץ מכי"מ): ר' מאיר אומר וכו'. 
<small>41-42.</small> <b>להכריע עליו. </b>בקטעים מן הגניזה, בכ"י קויפמן ופרמה: להכריז עליו, ועיין גם במלא"ש. ובהל"פ ובה' ראו הנ"ל: ולא הוכרעו בו חכמים אם זכר הוא אם נקבה. 
<small>42.</small> <b>אם איש הוא או אשה היא. </b>מרהיטת לשון התוספתא להלן (לפי מסורת התוספתא והראשונים) משמע שאנדרוגינוס (בניגוד לטומטום) הוא בריה לעצמו, ואינו לא איש ולא אשה, ומפני שהחכמים לא מצאו בו לא סימני זכר ודאיים ולא סימני נקיבה, עשאוהו בריה בפני עצמו. ור' יוסי חולק על הת"ק לעיל הסובר שאנדרוגינוס הוא או איש או אשה, ולדעת ר' יוסי אפילו נגעה תרומה בלובן ואודם שלו כאחד אין שורפין אותה מפני שהוא אינו לא איש ולא אשה, וכן אינו מוציא בברכת המזון אפילו נשים (עיין מ"ש לעיל עמ' 82), מפני שאינו לא איש ולא אשה. וזו היא שיטת הרמב"ן ביבמות פ"ג א' (קונטרס אחרון שם) ובה' בכורות פ"ו סי' נ"ח. וכן כתב הרא"ה בנדה כ"ח א' (לפי הריטב"א שם כ"ח סע"א). ובריטב"א שם כתב: וכן שמעתי על רבינו מאיר הלוי ז"ל שהשיב על רבינו שמשון ז"ל<sup class="footnote-marker">55</sup><i class="footnote">עיין כתאב אלרסאייל, פריש תרל"א, סוף עמ' קמ"א ואילך.</i> דלמ"ד אנדרוגינוס בריה בפני עצמה היא, הוא מין בפני עצמו. ובפי' הר"ש כאן פירש שלר' יוסי הוא ספק איש, ספק אשה, ספק בריה בפני עצמה, ואמו יושבת עליו כזכר וכנקבה וכנדה, וכן אם יאמר הריני נזיר שאין זה לא איש ולא אשה, הוא נזיר. ולפי פירושו יש באנדרוגינוס שלשה ספיקות, מה שאין כן לת"ק שאין בו אלא שני ספיקות, ספק איש ספק אשה. ועיין טורי אבן מגילה כ' ב'.<br>ובתוספ' יבמות פירשו שלת"ק אנדרוגינוס מקצתו זכר ומקצתו נקיבה, מה שאין כן לר' יוסי הוא או זכר או נקבה, ועוד פירשו שם שר' יוסי אינו חולק על הת"ק (עיי"ש ובתוספ' נדה הנ"ל). ופירוש ר"ש הנ"ל בדברי ר' יוסי הוא הפשוט מכולם.
<small>42-43.</small> <b>אלא או ספק איש או ספק אשה וכו'. </b>וכ"ה בכל נוסחאות התוספתא, ובה"ג ובהל"פ, ובר"ש, ובנוסח התוספתא להר"א אב"ד ולר' משולם, ובמאירי הנ"ל. וכן בתוספות יבמות ונדה הנ"ל ובתוספ' הרא"ש שם. ופירשו בתוספות שטומטום כל אחד לחוד הוא איש וודאי, או אשה וודאית, אלא שהוא מכוסה ואם יקרע וימצא זכר, נמצא שהוא איש למפרע. ואם תמצא נקיבה היא אשה למפרע (עיין יבמות פ"ג ב' ובכורות מ"ב סע"ב), מה שאין כן אנדרוגינוס שישאר ספק לעולם. ולפי הר"ש הנ"ל פירושו שטומטום אינו ספק בריה לעצמה, אלא הוא או זכר וודאי, או נקבה וודאית. וכן לפי פירוש הרמב"ן הנ"ל.<br>ובכל הנוסחאות הנספחות למשנה (לרבות גם כי"מ): אבל טומטום אינו כן, פעמים שהוא איש, פעמים שהוא אשה. וכ"ה גם בנספח למשנה לפני ר' משולם הנ"ל. ופירושו יש מהם שהוא זכר, ויש מהם שהיא נקבה, ומקדשים ומתקדשים מספק (עיין לעיל הערה 18), ואין מוציאים בתקיעת שופר אפילו את מינם, עיין לעיל ברכות פ"ה, שו' 32 ובמקבילות. ובתשובת הגאונים הוצ' ר"ש אסף (ירושלים תרפ"ט) עמ' 22: וטומטום וסריס חמה כשירין לעדות. ונראה שהכוונה לטומטום שנקרע ונמצא זכר, עיין במשנת יבמות ספ"ח.<br>ובירושלמי כלאים פ"ח ה"ה, ל"א ע"ג: ששה ספיקות הן וכו', ואנדרוגינס באדם. אבל בפרקי דרבי, הוצ' שענבלום, ט"ו ע"ב: ששה ספקות, באדם <b>טומטום</b>, כוי בבהמה וכו'.

Halakhah 8

<small>43.</small> <b>כיצד מפרישין את הבכורים וכו'. </b>משנתנו רפ"ג, ספרי כי תבוא פי' ש"א עמ' 320. 
<small>44.</small> <b>קושרן במשיחה וכו'. </b>בכל נוסחאות המשנה (לרבות שלשה קטעים מן הגניזה שבדקתי בהם) והספרי הנ"ל: בגמי וכו'. אבל בס' לשון חכמים (פורת עמ' 168) מעתיק מקטע אחד של הגניזה (של המשנה): וקושרן במשיחה, וכ"ה בפירושים של מר רב חנינאי ריש מתיבתא, לפי בה"ג ה' בכורות ד"ו, קל"ח ע"ב, וד"ב עמ' 591. ועיין בה' קצובות הוצ' ר"מ מרגליות ה' העומר עמ' 89. 
<small>45.</small> <b>ר' שמעון אומ' חוזר וכו'. </b>משנתנו הנ"ל, ועיין לעיל ספ"א ומש"ש. 
<small>46.</small> <b>מצוה להביאם בשבעה כלים וכו'. </b>כל הברייתא בשם התוספתא בר"ש וברא"ש פ"ג מ"י, אגודה שם, קצ"ה ע"ב, סמ"ג עשין קל"ט, ר"ב ע"א. ובריבמ"ץ ספ"ג: תניא הביכורים מצוה להביאן בשבעה כלים וכו'. וכן בס' יריאים השלם סי' קנ"ב, עמ' 142: ותנן מצוה להביא בז' כלים. פי' כל מין ומין לבדו וכו'. ועיין בר"ש הנ"ל. ופסקה הר"מ בפ"ג מה' בכורים ה"ז, ועל פיו ניסחו בסמ"ג הנ"ל<sup class="footnote-marker">56</sup><i class="footnote">עיין מ"ש בתס"ר ח"א, עמ' 58 שו' 25–26.</i> וברבינו בחיי כי תבוא, רכ"ח ע"ג. וכל הברייתא הובאה בירושלמי נוסח הרש"ס (נ"א ע"ד), וממנו בד' קושטא.<sup class="footnote-marker">57</sup><i class="footnote">ומדפוס קושטא הדפיסוה בד' אמשטרדם ודפוסים המאוחרים, עיין מ"ש בסה"י לכבוד מרכס ז"ל, עמ' שי"ח.</i><br>ובפי' ר"א מזרחי על התורה (כי תבוא כ"ו, ב') כתב: "וראיתי לקצת מפרשים שכתבו בשם ר"ת מאורליינש, דאי לאו קרא דמראשית ולא כל ראשית הוה אמינא שצריך להביא בכורים מכל שבעת המינין, קמ"ל מראשית ולא כל ראשית, לומר שאינו צריך להביא אלא ממין אחד מהם בלבד, אי זה מהם אשר יבוכר תחילה. ואני לא מצאתיו ואיני מאמין שיצא זה מפיו, שהרי כל השבעה מינין חייבין בבכורים, וצריך כל מין כלי בפני עצמו, ואם הביאם בכלי אחד צריך שלא לערבם, אלא שיניח שעורים מלמטה וכו', כדתניא בתוספתא". ודברי ר"ת מאורליינש הובאו בבעלי התוספות על התורה (מנחת יהודה ריש כי תבוא), ופשיטא שאי אפשר להניח שאחד מגדולי רבותינו<sup class="footnote-marker">58</sup><i class="footnote">עיין עליו בגליאה יודאיקה של גרוס, עמ' 36.</i> יאמר דבר זה. וכנראה שכוונתו שאלמלי הכתוב "מראשית" הייתי אומר שהוא מחוייב להמתין עד שיתבכרו כל המינין ויביא כולם בבת אחת, או שצריך לקרוא על כל אחד ואחד ולעלות לירושלים עם כל מין ומין,<sup class="footnote-marker">59</sup><i class="footnote">והייתי דורש שאינו מגיד פעמים בשנה אלא על אותו מין בלבד, כלומר, שאם קנה שדה אחרת ונתבכר לו שוב מאותו מין, אינו קורא.</i> ואנו למדים מן הדיבור "מראשית" שאינו צריך להביא אלא ממין אחד, אם עדיין לא נתבכרו לו שאר המינין, ומביאו לירושלים וקורא עליו, וכבר נפטר מהבאת שאר המינין, אלא שאם הביא מקבלין ממנו ואינו קורא (עיין במשנתנו פ"א סמ"ט). ועיין שם בבעלי התוספות שסיימו: וזה שפרש"י ז"ל הגדתי היום וכו', ומוכח כפירושנו.
<small>47.</small> <b>מביא שעורין ונותן מלמטה ודבר אחר וכו'. </b>הראשונים הנ"ל. ובס' העקידה כי תבוא, שער צ"ח (ד"ו ש"ז, רע"ד ע"ד): ותניא בתוספתא דבכורים אם הביא הרבה מינים ביחד לא יביאם בתערובת, אלא שעורים מלמטה וחטים מלמעלה, ושיהא דבר אחר מפסיק בין מין ומין, כגון הוצין ועלין וכיוצא בהן וכו', כלשון הר"מ הנ"ל. ועיין רלב"ג ריש כי תבוא, רל"ח ע"א.<br>ובמשנתנו (פ"ג מ"ב): כיצד מעלין את הבכורים וכו'. וכ"ה בכל הנוסחאות שבדקתי. אבל בקטע אחד מן הגניזה (לפי פורת לשון חכמים עמ' 168): כאי זה צד סודרן, דבר שנשמר ניתן למעלה (צ"ל: למטה, עיין להלן), ודבר שאינו נשמר ניתן למטה (צ"ל: למעלה, עיין להלן). כאיזה צד [מעלין את] הבכורים וכו'. וכן מצאתי בפסיקתא זוטרתי כי תבוא כת"י<sup class="footnote-marker">60</sup><i class="footnote">עיין מ"ש עליו בקרית ספר שי"ג, עמ' 105 ואילך.</i> בפיסקא ממשנת בכורים: כיצד סודרן, דבר שנשמר נותנו למטה,<sup class="footnote-marker">61</sup><i class="footnote">בתחילה כתב הסופר: למעלה, ותיקן בעצמו: למטה.</i> ודבר שאינו נשמר נותנו למעלה. כיצד מעלין הביכורים וכו'. והתוספתא שלנו מפרשת כ"ז בפרוטרוט. ולפי דרכנו למדנו מכאן איזה מין היה נשמר יותר מחבירו.
<small>50.</small> <b>תאנים למעלה מכולן וכו'. </b>וכ"ה בד ובכי"ע, וכ"ה (בשינויים קלים) בסמ"ג, ברבינו בחיי ור"א מזרחי הנ"ל בשם התוספתא. ברם בר"ש וברא"ש ובאגודה הנ"ל: למעלה מכולן ענבים. ומקיף עליהן אשכול של ענבים מבחוץ. וכ"ה בריבמ"ץ ספ"ג הנ"ל: למעלה מהן ענבים, ומקיף וכו'. וכ"ה בירושלמי הנ"ל בנוסח הרש"ס. ולפי גירסא זו האשכול שבחוץ הוא עיטור בכורים, מלבד הענבים שבכלי, וכפירוש הרש"ס שם: "סתמא כר' עקיבא דבעי עיטור מז' מינין". אבל גם לפי גירסא שלפנינו מעטר בענבים שהם חלק מן הבכורים (עיין בפיה"מ להר"מ פ"ג מ"ג ד"ה עטרו), אלא שאין דינם כעיטור בכורים אלא כבכורים עצמם. ועיין בירושלמי כאן פ"ג ה"ג, ס"ה ע"ג, ובר"מ פ"ד הט"ז (ואם היה להם לח ויבש מראין את הלח מלמעלה). 
<small>50-51.</small> <b>לא היו עולין יחידיים וכו'. </b>כמפורש במשנתנו (פ"ג מ"ב): כל העיירות שבמעמד מתכנסות לעיר של מעמד וכו'. וכ"ז כדי לעשות פומבי לדבר, על שם בבית אלקים נהלך ברגש. עיין ר"מ הנ"ל ובבלי סוכה נ"ב סע"ב וירושלמי יומא ספ"ב, מ' ע"א. 
<small>51.</small> <b>לא היו מהלכין כל היום כולו וכו'. </b>הראשונים הנ"ל, ר"מ פ"ד מה' בכורים הט"ז, סמ"ג עשין ק"מ, ר"ב ע"ב. 
<small>51-52.</small> <b>אלא שתי ידות ביום. </b>בזמן הבאת הבכורים (שהוא סמוך לעצרת) אור היום בא"י הוא בערך ארבע עשרה שעות,<sup class="footnote-marker">62</sup><i class="footnote">במדרש תלים פי"ט, הוצ' בובר, עמ' 168: "מן תקופת ניסן עד תקופת תמוז היום לוה מן הלילה וכו' אחד משלשים בשעה" (כלומר, שתי דקות ליום, שעה לחודש), ונמצא שבז' סיון היום הוא י"ד שעות ורבע. ופשיטא ש"אחד משלשים בשעה" הוא לאו בדווקא, אלא קרוב לו. ובפרקי דר"א פמ"א, הוצ' הרד"ל צ"ו ע"ב: ר' חכינאי אומר בחודש השלישי היום כפול כלילה. ועיין בהערות הרד"ל שם הע' מ', ועיין מ"ש פרידלנדר בהוצאתו האנגלית, עמ' 322, הע' 5.</i> ושתי ידות ביום הן יותר מתשע שעות. 
<small>52.</small> <b>חזני בית הכנסת וכו'. </b>וכ"ה בד, בריבמ"ץ, בר"ש, ברא"ש ובירושלמי הנ"ל. ובכי"ע: חזנין וכל בית הכנסת וכו'. והר"מ השמיט בבא זו. ופירש בח"ד שהחזנין היו השלוחים ששלהו לפניהם כדי להודיע לאנשי ירושלם, עיין במשנתנו פ"ג מ"ג ובר"מ הנ"ל. 
<small>53.</small> <b>מפני אהל טומאה. </b>זהו באור למשנתנו פ"ג מ"ב. ועיין בראשונים הנ"ל, ובר"מ שם. ובירושלמי פ"ג ה"ב, ס"ה ע"ג: וילינו בבית הכנסת? תנא ר' חלפתא בן שאול מפני אהל טומאה. 
<b>וטעונין עולה. </b>משנתנו פ"ג מ"ה ולהלן שו' 60. ועיין מ"ש להלן בסמוך. 
<b>ושלמים. </b>וכן פסק הר"מ בפ"ג מה' בכורים הי"ב. ועיין בפי' הרש"ס, מ"ה ע"ב. ובירושלמי (פ"ג ה"ג, ס"ה ע"ג) אמרו על משנתנו (פ"ג מ"ג: והשור הולך לפניהם): פשיטא שהוא מקריב. [מהו מקריב?] שלמים? ר' אימי אמ' מקריב שלמים. רב אמר מקיצין בהן (בנוסח הרש"ס: בו) את המזבח. ולפי רב אף השור היה קרב עולה. אבל רב אינו חולק על הברייתא כאן, אלא מפרש את המשנה שהשור שהיה הולך לפניהם שהיה בוודאי משל רבים קרב עולה, אבל כל יחיד היה יכול לקנות בהמה בירושלים ולהקריבה שלמים משום שמחה.<sup class="footnote-marker">63</sup><i class="footnote">עיין בירושלמי פ"ב ה"ג, ס"ה ע"א, ובר"מ פ"ג מה' בכורים הי"ב.</i> ובירושלמי להלן שם אמרו: יחיד שנתעצל ולא בא (כלומר, עם הרבים) מביא גדי וקרניו מצופות כסף. ושמא לשיטת רב גם גדי זה קרב עולה. ובמשנתנו (פ"ב מ"ד) בסתם: "וטעונין קרבן", אבל הקרבן אינו מעכב.<sup class="footnote-marker">64</sup><i class="footnote">עיין בירושלמי הנ"ל.</i> 
<small>53-54.</small> <b>לא היו מתעסקין בהן בחזירתן וכו'. </b>עיין בשנו"ס. וכעין גירסא שלנו אף בריבמ"ץ, ר"ש ורא"ש הנ"ל, ובירושלמי נוסח הרש"ס הנ"ל. והר"מ השמיט הלכה זו. ועיין בתשה"ג שערי תשובה סי' של"ז, ובהערות הרד"ל בתחילת הספר שם עמ' VIII, הע' ט', והגירסא ההיא מתאימה לגירסת ד וכי"ו, עיי"ש. ופירושו שבחזירה היו מתעסקין בהם יותר מבהליכה. אבל המקור שם מפוקפק מאד. 

Halakhah 9

<small>54-55.</small> <b>זמן עצי הכהני' והעם בתשעה. </b>בכי"ע: זמן עצי הכהנים בתשעה (ואח"כ יש שם ריוח ושלש נקודות). והנכון הוא בד: זמן עצי הכהני' והעם בתשע' באב. ובמשנתנו (תענית פ"ד מ"ה): זמן עצי הכהנים והעם תשעה, כלומר, בתשעה זמנים מביאים קרבן עצים. אבל להלן שם במשנתנו מפורש שזמן עצי כהנים והעם היה בט"ו באב. וכבר העיר הרי"ן אפשטין<sup class="footnote-marker">65</sup><i class="footnote">מ"ח חע"ח, 1934, עמ' 97, הע' 3.</i> שבמשניות מטיפוס א"י (משנה שבירושלמי, לו, קויפמן פרמה ועוד) אף בתענית הגירסא: בתשעה, והכוונה לתשעה באב, כפי שמוכח מן התוספתא כאן. וזו היא משנה קדומה שאינה מתאימה לאמצעיתא שם. וכן הביא מן הגמרא למגילת תענית (פ"ה, הוצ' ליכטנשטין עמ' 76): מפני שכשעלתה גולה בראשונה, התקינו להם את יום תשעה באב שיהו מביאין בו קרבן עצים. אמרו חכמים כשיעלו למחר הגליות הן אף הן צריכין, התקינו להם את יום חמשה עשר באב שיהו מביאין בו קרבן עצים וכו', לכך הוא אומר ואינש דיהוי עלוהי אעין או בכורין וכו', ועמהם בני הכהנים ולויים וגרים ונתינים וממזרים ועבדים משחררים וכל מי שטעה בשבטו, ובני גונבי עלי ובני קוצעי קציעות<sup class="footnote-marker">66</sup><i class="footnote">כלומר, שהערימו להביא בכורים בזמן מלכי ישראל, עיי"ש ובמקבילות.</i> ובני שלמי הנטופתי. ומכאן שזמן עצי כהנים והעם היה מתחילה בט' באב,<sup class="footnote-marker">67</sup><i class="footnote">בספר "יתר דברי ירמיהו הנביא", בנוסח היוני רפ"ט מסופר שירמיהו בשובו לירושלים חגג תשעה ימים והקריב קרבנות, וביום העשירי הקריב קרבן, והוזכרה שם אף קטרת עצים (τών δένδρων τό θυμίαμα). ומכיוון שכל הסיפור שם הוא חקוי לעליית עזרא (עיין עזרא ז', ט'), כפי שהראה לנכון א' קאהלער (הצופה האנגלי סדרא ישנה ח"ה, 1893, עמ' 411 ואילך), הרי מסתבר שסופר זה ידע מחג עצי העם בעשירי באב. ובמשנת תענית הנ"ל הוא זמן עצי סנאה בן בנימין.</i> ואח"כ העבירוהו לט"ו באב. ורבינו הקדוש הניח ברישא את הלשון של המשנה הראשונה.<br>ובסוף נחמיה אמרו: ולקרבן העצים בעתים מזומנות ולבכורים (ועיי"ש י', ל"ה-ל"ו). ובמגילת תענית הנ"ל ובמקבילות: ואיניש דיהוי עלוהי אעין או בכורין וכו'. ומכאן משמע שהעם הביאו באותו זמן עצים ובכורים.<sup class="footnote-marker">68</sup><i class="footnote">זמן הבכורים הוא מעצרת עד החג, כלומר מאה ועשרים ושבע ימים, ואמצעיתו חל בתשעה באב. הא כיצד? משבועות עד סוף סיון כ"ה יום (שהרי יכול להביא בכורים בעצרת עצמה אחרי הקרבת שתי הלחם, כמפורש להלן סוטה פט"ו רהי"ב. ועיין במנחת חינוך מצוה י"ח אות ג'), תמוז כ"ט יום, וט' ימים מאב, סך הכל ששים ושלשה ימים.</i> ולפיכך הזכירה כאן התוספתא את זמן עצי כהנים והעם. ועיין מ"ש להלן שו' 55–56.
<small>55.</small> <b>וטעונין לינה. </b>כלומר, טעונין לינה מחמת עצמם.<sup class="footnote-marker">69</sup><i class="footnote">ואעפ"י שאין עמהם קרבן אחר, כדאמרינן בירושלמי פ"ב סה"ג, ס"ה ע"א (לעניין בכורים, עיי"ש). ועיין בר"מ ספ"ג מה' בכורים ובמהרי"ק שם.</i> ולכאורה יש כאן חידוש גדול, שהרי אמרו להלן<sup class="footnote-marker">70</sup><i class="footnote">תענית פ"ד ה"ה. וכ"ה בירושלמי שם פ"ד ה"ו, ס"ח ע"ב; שקלים רפ"ד; מגילה פ"א ה"ו, ע' רע"ג.</i> שמסרו את העצים לציבור, ואין כאן כלל קרבן שלהם, ולמה יטענו לינה<sup class="footnote-marker">71</sup><i class="footnote">ועיין במשנה למלך פ"ו מה' כלי המקדש ה"י.</i> מחמת הקרבן, וחידשה לנו הברייתא שאף בכגון דא טעון לינה. ברם בבבלי לא נזכר כלל שמסרו את העצים לציבור. והגאונים<sup class="footnote-marker">72</sup><i class="footnote">עיין אוה"ג תענית, עמ' 34, ובריטב"א שם כ"ו א'.</i> פירשו ע"פ מנחות (כ' ב', ק"ו ב') שקרבן עצים פירושו, שהתנדבו עצים למזבח כקרבן לעצמו, והוא קרבן יחיד (אלא שלא יפחות משני גזרים, כשיעור שני גזרים של מערכה), ולפיכך טעון לינה. וכן מפורש בספרי ראה פי' קל"ד עמ' 190: מלמד שטעונין לינה. אין לי אלא אלו בלבד? מנין לרבות וכו', ולבונה ועצים וכו', הרי הוא כעצים וכלבונה שטעונים לינה. וכן אמרו בירושלמי (פסחים רפ"ד ובמקבילות ובגמרא של מגילת תענית פ"ה): "עצים למזבח וגיזרים למערכה", והעצים למזבח הם קרבן יחיד, והגיזרים למערכה נמסרים לציבור. ושמא אף לשיטת התוספתא והירושלמי לא מסרו לציבור אלא שני גיזרין כפחות שבשיעורין, אבל השאר נשאר נדבת יחיד.<sup class="footnote-marker">73</sup><i class="footnote">אבל עיין מנחות כ"א ב' וכ"ב א'. ועיין במשנת מגילה פ"א מ"ג, ובמלא"ש שם.</i> ובמיוחס לר"ג (מנחות ק"ו ב'): שמתנדב עצים. דאיקרו נמי קרבן. וקסבר ת"ק דאותן גזירין קריבין להכשר הקרבנות על המערכה. ורבי לא אמר ב' גזירין וכו'. ונראה שלדעת רבינו המפרש, אף הוא נקרא קרבן של המתנדב, לעניין לינה. 
<small>55-56.</small> <b>כדרך שמתעסקין בבכורין. </b>בפי' רבינו יהונתן לתענית (פ"ד מ"ד, לפי מלאכת שלמה שם) כתב שבקרבן עצים לא היו מביאים קרבן אחר עמהם,<sup class="footnote-marker">74</sup><i class="footnote">שלא כשיטת הר"מ בפ"ו מה' כלי המקדש ה"ט. ועיין במלא"ש מגילה הנ"ל.</i> אלא שביטלו את המעמד, מפני שכל העם מירושלים וכל הכהנים היו יוצאים לקראתם, כדאמרינן (קידושין ל"ג א') בעלי אומניות אינם רשאים לעמוד בפני ת"ח, ומפני המביאים בכורים עומדין. וכע"ז גם במאירי שם עמ' 83, ועיין בהערות הר"א סופר שם. ונראה שהיה לפניהם מעין זה (כלומר, שמתעסקים במביאי קרבן עצים) בגמרא בתענית שם, כפי שמוכח מדברי המיוחס לרבינו גרשום בחולין נ"ד ב'. ואפשר שהגירסא "לא היו מתעסקין בהן" היא באשגרה משו' 54, וכאן צ"ל: היו מתעסקין בהן, כדרך שמתעסקין בבכורין, וכמבואר בראשונים הנ"ל, וע"י זה דבוקה יפה ברייתא זו להלכה שלפניה. 

Halakhah 10

<small>56.</small> <b>כל הדרך כולה הרשות בידו וכו'. </b>וכן ניסח הר"מ בפ"ג מה' בכורים הי"ב, ועל פיו ברבינו בחיי כי תבוא, רכ"ח ע"ג, ובעקידה שם שער צ"ח, רע"ד ע"ד. ואף במשנתנו (פ"ג מ"ד) משמע כדין התוספתא כאן. ויש שהבינו בלשון הרשב"ם ב"ב (פ"א סע"ב) שאם לקח בעה"ב את הבכורים ומסרם באמצע הדרך לשליח, וחזר בעה"ב ולקחם ממנו שאינו קורא, משום דבעינן שתהיה הלקיחה וההבאה כולה ע"י אדם אחד (עיין בתוספ' גיטין מ"ז ב' ד"ה בצרן). וכבר הוכיחו הראשונים<sup class="footnote-marker">75</sup><i class="footnote">הרמב"ן ב"ב פ"א סע"ב, בריטב"א שם ובחי' הר"ן כת"י שם בשמו; ריטב"א וחידושי הר"ן גיטין מ"ז ב' [עמ' 298 מהד' סופר].</i> מן התוספתא כאן שהוא רשאי למסור באמצע הדרך לשלוחו, ובלבד שיקחם ממנו ויביאם לעזרה בעצמו.<sup class="footnote-marker">76</sup><i class="footnote">ועיין בחי' הרמב"ן שם שפירש את לשון הרשב"ם בהתאם לדין המשנה והתוספתא, ושלא כיש מפרשים.</i> וכנראה שבהולכה בדרך אינו צריך כלל שישאם על כתיפו, ואפילו אם הניחם על בהמתו אינו מעכב,<sup class="footnote-marker">77</sup><i class="footnote">בהדר זקנים על התורה ריש כי תבוא: משנכנסים בשערי ירושלים היו מביאים הבכורים בקלתות מוזהבות, ותולים אותם בקרני השוורים, ומשוררים ארוממך ה' כי דליתני, וכו'. ולא מצאתי מקורם שהיו תולים את הקלתות בקרני השוורים. ועיין במשנה פ"ג מ"ג ושה"ש זוטא רפ"ב.</i> אלא שמשום חיבוב מצוה נושאם על כתיפו, וממילא אין בהקלת המשא באמצע הדרך משום שליחות כלל. וגם לשיטת התוספ' ברשב"ם הנ"ל פירושו שמסר לשליח על מנת שיביאם לעזרה, ומת השליח, אבל אם מסרם לו לשעה, כדי להקל ממשאו, כ"ע מודי שמביא וקורא. 
<small>57-58.</small> <b>אפי' אגריפס המלך נוטל וכו'. </b>וכ"ה בד ובכי"ע ובמשנתנו הנ"ל. וכן מעתיק מן התוספתא ברמב"ן, בריטב"א ובחי' הר"ן ב"ב הנ"ל. אבל בריטב"א ובחי' הר"ן לגיטין הנ"ל מעתיקים: אפילו מונבז המלך נוטל הסל וכו'. ויש לציין שהיה מקובל אצל רבותינו הקדמונים שאגריפס השני (בנו של אגריפס הראשון) היה נקרא גם בשם מונבז. וכן ביוחסין השלם, צ"ג ע"ב: ורב צמח אמר מונבז בן הורדוס חסיד ועניו. וכן בס"ע זוטא רפ"ט: ומלך אגריפס בן המלך הורדוס, ומלך אחריו מונבז בנו. ועיין גם בשו"ת פאר הדור סי' רכ"ה, מ"ט ע"ג, ובהערות ר"ב רטנר לסדר עולם פ"ל, עמ' 142, הע' נ"ו.<sup class="footnote-marker">78</sup><i class="footnote">וכנראה שאגריפס הנזכר במשנתנו הוא אגריפס השני (שהראשונים קראו לו גם מונבז). עיין מ"ש ר"א ביכלר בספרו "פריעסטער וכו' ", עמ' 12 ואילך.</i> ועיין בבלי פסחים ק"ז ב'. 
<small>58.</small> <b>הגיע לעזרה וכו'. </b>משנתנו הנ"ל, אגדת שה"ש (שה"ש זוטא) רפ"ב. 
<small>59.</small> <b>ארוממך ה' וכו'. </b>מזמור זה היו שרים בכל זמן של הודייה והודעה של חסדי ה', ואף בהודיית בכורים.<sup class="footnote-marker">79</sup><i class="footnote">בספרי היליניסמוס וכו' (עיין לעיל, עמ' 31, הע' 11) הוכחתי שהוא וידוי היא הודאה (במע"ש ספ"ה העביר הודיית מעשר, ובשאר מקומות וידוי מעשר), ובשניהם היו <b>מודיעים</b> את מעשי ה' וחסדיו. ואף נוסח וידוי החטא פותח <b>בהודעה</b>, עיי"ש. ובירושלמי שבועות (פ"א סה"ח, ל"ג ע"ב) אמרו: מזמור לתודה, על שם והתודה עליו. וברור שאין וידוי בכורים אלא הודיית בכורים: ארמי אובד אבי וכו' ויביאנו אל המקום הזה וכו' ארץ זבת חלב ודבש וכו'. כלומר, הודייה על חסדי ה'. ולפיכך דברו כאן הלוים בשיר: ארוממך ה' כי דליתני וכו', ממש כמו שיר של תודה בבבלי שבועות ט"ו ב', וכפירוש הר"מ בפיה"מ שם פ"ב מ"ב ובפ"ו מה' בית הבחירה הי"ב, ודלא כרש"י שם. ועיין במפרשי המשנה כאן פ"ג מ"ד.</i> ועיין מ"ש רמ"ש אנטעקאלסקי בהכרמל החדשי ש"ג ח"ח (1876) עמ' 421, ועיין מש"ש בשם שי"ר. ואין דבריהם מחוורים כלל. 

Halakhah 11

<small>60.</small> <b>היו עולות. </b>וכ"ה בכל נוסחאות משנתנו פ"ג מ"ה, אבל בקטע אחד מן הגניזה (פורת לשון חכמים 168): היו עולים, וכן בכי"ע: היו עולין, כלומר, לגבוה, בניגוד למה שבידן, והיא היא, שהרי נדבת עוף אינו בא אלא עולה. 
<b>ומה שבידן לכהנים. </b>וכ"ה ("ומה שבידן") ברוב נוסחאות המשנה (לרבות קטע אחד של הגניזה). אבל בד ובכי"ע: שבידן נותנין לכהנים, וכ"ה (ושבידם, ושבידן) בהוצ' לו, קויפמן וקטע שני מן הגניזה, וכ"ה במנחות נ"ח א' בכל כתה"י (עיי"ש בדק"ס עמ' 143 הע' ל' ובשטמ"ק שם). ולפי גירסא זו משמע שמדברים בגוזלות, והמשנה מחלקת בין הגוזלות שעל גבי הסלים שהן עולות, ובין הללו שבידו<sup class="footnote-marker">80</sup><i class="footnote">כפירוש הר"מ בפ"ג מה' בכורים ה"ט. ובמהרי"ק שם העיר שלפי פירוש הר"מ "לא היה לו לתנא לומר ומה שבידם, אלא היה לו לומר 'ושבידם', כיון דקאי אגוזלות שכבר הזכיר וכו' ". וכבר ראינו שכ"ה באמת בכמה נוסחאות של המשנה.</i> שניתנים לכהנים.<sup class="footnote-marker">81</sup><i class="footnote">בדרשות ר' יהושע ן' שועיב, כי תבא, פ"ז ע"ג: והיו מביאין עמהם תורים ובני יונה, תורים נקרבים על גבי המזבח, בני יונה נתנים לכהנים. ולא מצאתי את המקור לדבריו.</i> ובעקידה, כי תבוא (שער צ"ח, רע"ד ע"ד): "ועוד תניא אלו שמן הסלים ולפנים, פירוש כלפי גופו, היו נותנין לכהנים, ואלו שמן הסל ולחוץ היו קרבין עולה".<br>אבל בהוצאות שלפנינו במנחות הנ"ל: והסלים שבידם ניתנין לכהנים. וזו היא כנראה הגהה<sup class="footnote-marker">82</sup><i class="footnote">עיין בדק"ס שם, עמ' 143, הע' ל'. אבל גם בגמרא למגילת תענית פ"ה בכי"א (הוצ' ליכטנשטין, עמ' 76): הורידום והניחום לפני המזבח. הסלים לבכורים (צ"ל: לכהנים) והגוזלות לקיץ המזבח, והוא ע"פ משנתנו (פ"ג מ"ה הנ"ל), וכפירש"י במנחות.</i> ע"פ פירש"י<sup class="footnote-marker">83</sup><i class="footnote">וכן פירש גם במיוחס לר"ג שם. ועיין בהשגות על הר"מ הנ"ל (לעיל ריש הע' 80).</i> שפירש כן את משנתנו. ועיין בירושלמי כאן, ומה שהאריך בו מהרי"ן אפשטין במבוא לנוה"מ<sup class="footnote-marker">84</sup><i class="footnote">מ"ש הרי"ן אפשטין שם שלפי שיטת הספרי משמע שכל הסלים היו ניתנים לכהנים, אפילו של עשירים (וחולק על הבבלי ב"ק צ"ב א') נראה נכון. וכן אמרו בירושלמי כאן (פ"א סה"י, ס"ד ע"ב): נטמאו הבכורים, הסלים ניתנין לכהנים, דכתיב ולקח הכהן הטנא מידך. ומכאן שיש מצוה מיוחדת בנתינת הסל, ולאו משום שהוא טפל לבכורים אתינן עלה, וממילא אין הבדל בין סלי כסף וזהב לסלי נצרים. ועיין ר"מ פ"ג מה' בכורים ה"ח. וכנראה שלשיטת הבבלי (ב"ק הנ"ל) אם נטמאו הבכורים אין הסל לכהנים, מפני שלדעת הבבלי סלי נצרים גרידא הם לכהנים, מפני שהם טפלים לגבי הבכורים, אבל אם אין עיקר אין טפלה.</i> עמ' 129 ואילך, ויתבארו אי"ה הדברים במקומם.<br>ובמחברתי מדרשי תימן עמ' 33 הבאתי ממדרש חמדת ימים לר' שלום שיבזי שהעתיק: חזרו כולם להביא בסלים נצרים שלא לבייש העניים. וכתבתי ע"ז: "ויתכן שזהו פרי דמיון דרשן תימני ע"פ המשנה שלפניה ומו"ק כ"ז א' ". דברי ר' שלום שיבזי אינם פרי דמיון דרשן תימני, שכן מביא גם הר"י ן' שועיב, כי תבוא, פ"ז רע"ג: והתקינו שיביאו כלם בסלי ערבה קלופה,<sup class="footnote-marker">85</sup><i class="footnote">עיין בתיו"ט פ"ג מ"ח ד"ה והסלים שהקשה למה לא תקנו שיביא כולם בסלי נצרים, עיי"ש בתירוצו. ומכאן אנו רואים שהיתה קבלה שבאמת תקנו כן.</i> והערה שלי היא פרי של בקיאות מדומה.

Halakhah 12

<small>60-61.</small> <b>תוספת הבכורין מין במינו וכו'. </b>כל הברייתות עד סוף הי"ד בר"ש פ"ג מ"י, בשם התוספתא. והבבא שלפנינו היא פיסקא מן המשנה שם. ולהלן נראה שאין כאן הלכה גרידא, אלא גם הגדרה, שאם התוספת אינה ממין הבכורים בטל ממנה שם תוספת, ואינו אלא עיטור בכורים. עיין להלן. 

Halakhah 13

<small>61-62.</small> <b>תוספת הבכורין נאכלת בטהרה. </b>כנראה שגם זו היא פיסקא ממשנתנו פ"ג מ"י הנ"ל, ובשיטת המשנה תוספת הבכורים היא חולין (עיין מ"ש להלן), ומ"מ נאכלת בטהרה, דלא גריעה מחולין שנעשו על טהרת התרומה, עיין בס' משנה ראשונה למשנתנו. אבל דעת הברייתא שלנו שהתוספת היא קודש, ופשיטא שנאכלת בטהרה. 
<small>62.</small> <b>ופטורה מן הודאי וכו'. </b>כ"ה בכי"ע, בר"ש הנ"ל ובריבמ"ץ פ"ג סמ"י ובירושלמי נוסח הרש"ס (נ"ב ע"א), ועיין בשנו"ס. ברם במשנתנו הנ"ל: "ופטורה מן הדמאי. ועיטור הבכורים חייב בדמאי". ובירושלמי (בד' אמשטרדם ואילך, חוץ מד' קרוטושין): תני ופטורה מן הודאי ומן הדמאי. וקרוב לוודאי בעיני שמעולם לא היתה ברייתא כזאת בירושלמי, והרא"ף הוסיפה ע"פ ד' קושטא, וקיצר את סוף ההוספה. ובד"ק הדפיס ע"פ הרש"ס כאן (נ"ב ע"א), והרש"ס הרי רגיל להוסיף בירושלמי ברייתות מן התוספתא ומן הבבלי, וע"פ הר"ש (וכן מוכח קצת מדיבור הפתיחה, שלו "תניא" במקום "תני"), אבל בכי"ל ובד"ו אין זכר מברייתא זו.<br>לפיכך ברור בעיני שהירושלמי פירש את משנתנו כפשוטה, שתוספת בכורים אינה ניתנת מן הטבל, ואם נתן מן הטבל חייב הכהן להפריש תרומה ומעשרות, ולא פטרוהו אלא מן הדמאי גרידא. וכבר הראה בס' ניר כאן שכן מוכח גם מן הירושלמי דמאי פ"ד.<sup class="footnote-marker">86</sup><i class="footnote">סה"ה, כ"ד ע"א, עיי"ש. ועיין ירושלמי מע"ש פ"ד סה"ח, נ"ה ע"ב.</i> וכן משמע גם מירושלמי כאן פ"א.<sup class="footnote-marker">87</sup><i class="footnote">עיין להלן הע' 90.</i> והנה במשנתנו מפורש שר' שמעון שנה אותה, ולדעתו שיעור בכורים הוא אחת מששים,<sup class="footnote-marker">88</sup><i class="footnote">כמפורש בירושלמי כאן רפ"ג, ס"ה ע"ג, כגי' הריבמ"ץ והר"ש ברפ"ג. ולפנינו בטעות: ר' ישמעאל.</i> ומסתבר שתוספת בכורים ששנה ר' שמעון כוונתו ליותר מן השיעור, והיא חולין גמורין ומותרת לזרים,<sup class="footnote-marker">89</sup><i class="footnote">עיין בס' משנה ראשונה פ"ג מ"ט ששער כן מטעמים אחרים.</i> וחייבת במעשרות כדין תוספת תרומה (עיין תרומות פ"ד מ"ג), כמפורש בירושלמי ריש פאה. ולפיכך אינה ניתנת אלא מחולין מתוקנין, ואף עמי הארץ לא נחשדו ליתן תוספת בכורים בטבלה (עיין מ"ש לעיל עמ' 207), ופטור הכהן מלהפריש דמאי מתוספת בכורים,<sup class="footnote-marker">90</sup><i class="footnote">ושמא דין תוספת בכורים לר"ש הוא כדין שניים לשיטתו, עיין לעיל פ"א שו' 14 ומש"ש. ואמרו בירושלמי (פ"א ה"י, ס"ד ע"ב): שניים לוקחין אפילו מן השוק. מה את עבד לון כתוספת בכורים. או כעיטור הבכורים. אין תעבדינון כתוספת הבכורים פטורין מן הדמאי (בנוסח הרש"ס שם, י"ח ע"ב, גורס כגירסתו בפ"ג, נ"ב סע"א). אין תעבדינון כעיטור הביכורים חייבין בדמאי.</i> מפני שחזקתה מחולין מתוקנין אפילו בידי ע"ה. וכן מוכח גם מדברי הר"מ בפי"ג מה' מעשרות הי"ד, ולא הזכיר בשום מקום שתוספת בכורים פטורה מן הודאי. אבל עיין בר"מ פ"ב מה' בכורים הי"ח ומ"ש להלן.<br>ברם התנא של הברייתא שלנו סובר שתוספת בכורים היא קודש, מפני שאין שעור לבכורים לא למטה ולא למעלה, ועושה אדם את כל שדהו בכורים (ירושלמי ריש פאה), ומכיוון שהפירות אינם מתבכרים בבת אחת, הרי דרכו להפריש את הראשונות, וחזקה שדעתו להוסיף, וכל מה שהוא מוסיף אח"כ פטור מן התרומה ומן המעשרות כדין בכורים עצמם,<sup class="footnote-marker">91</sup><i class="footnote">בירושלמי פאה פ"א ה"א, ט"ו ע"א: מאן דמר הפיאה והביכורים והריאיון אין להן שיעור לא מלמעלן ולא מלמטן, מה שנתן כבר נפטר, חזר והוסיף חייב במעשרות. ושם מדברים שהפריש על מנת שלא להוסיף, ושוב נמלך והוסיף.</i> ואין הכהן צריך להפריש עליהם תרו"מ. וה"ה אם לקח ישראל פירות תלושים ואח"כ לקח את הקרקע, או שקנה בחזרה פירות שמכר משדהו, כדי להפריש מהם בכורים ותוספת בכורים<sup class="footnote-marker">92</sup><i class="footnote">עיין ירושלמי פ"א ה"ח, ס"ד ע"ב, ור"מ פ"ב מה' בכורים הי"ר. ועיין בהגהות ר"ב רנשבורג לתוספות גיטין מ"ז ב' ד"ה מתה.</i> פטור מן הוודאי, ומכ"ש שפטור מן הדמאי.
<small>62-63.</small> <b>ועיטור הביכורים חייב בדמאי וכו'. </b>השלמתי ע"פ כי"ע והר"ש הנ"ל, וליתא גם בד, ונשמט ע"י הדומות. ובמשנתנו (פ"ג מ"י) הנ"ל: ועטור הבכורים חייב בדמאי. ולפ"ז חייב הכהן להפריש דמאי, אם המביא בכורים הוא ע"ה, ודין עיטור הבכורים הם כחולין אלא שמביאן לבית המקדש,<sup class="footnote-marker">93</sup><i class="footnote">בקטע ממכילתא לדברים שפרסם שכטר בסה"י לכבוד ר"י לוי, עמ' 192: ואת תרומת ידכם זה עיטור הביכורים.</i> ונאכלין בטהרה.<sup class="footnote-marker">94</sup><i class="footnote">עיין בס' משנה ראשונה פ"ג מ"י ומי"א.</i> ועיין מ"ש להלן שו' 67 ד"ה דבר שאין חייב בשם רש"י והחידושים שנדפסו על שם הר"ן. 

Halakhah 14

<small>63-64.</small> <b>עיטור הבכורים ממין על מינו וכו'. </b>וכ"ה בד. ופירושו שאם הוא ממין על מינו ודבר שחייב בבכורים דין עיטור כדין תוספת. וכן ברדב"ז פ"ב מה' בכורים סהי"ח: ודוקא ממין בשאינו מינו, אבל במינו לא נקרא עיטור, אלא תוספת.<sup class="footnote-marker">95</sup><i class="footnote">בתס"ר ח"א, עמ' 119, ציינתי שהעירני על דברי הרדב"ז ידידי המנוח הגר"מ חסקין אב"ד דפרילוק.</i> ובכי"ע כאן: תוספת הביכורים מין על מינו מדבר שחייב בביכורים חייב בדמאי ואין צריך לומר בודאי. ויש כאן ט"ס, וצ"ל: מין על שאינו מינו וכו', וכ"ה בר"ש הנ"ל, עיין מ"ש להלן. 
<small>65.</small> <b>עיטור הבכורין מין בשאינו מינו דבר שאין חייב בבכורים. </b>וכ"ה בכל הנוסחאות, (עיין להלן). ונראה שצ"ל כאן: תוספת הבכורין מין בשאינו מינו וכו', כמו שגרס הר"ש ברישא (עיין מ"ש לעיל), ופירושו שתוספת הבכורים מין בשאינו מינו, או דבר שאינו חייב בבכורים (כגון תמרים שבהרים ופירות שבעמקים, כפ"א מ"ג), אפילו מין על מינו, דינו כעיטור בכורים. 
<small>66.</small> <b>חייב בדמיי ואין צריך לומ' בודאי. </b>ובד: דבר שאין חייב בדמאי ואין צרי' לומ' בודאי. וברור שנשמטו שם שתי תיבות בט"ס (או בטה"ד) ע"י הדומות, וצ"ל: דבר שאין חייב [בבכורים חייב] בדמאי וכו', כגי' כי"ו. אבל בכי"ע ובר"ש הנ"ל: פטור מן הודאי ואין צריך לומר בדמאי. ועיי"ש בפירוש הר"ש, ולא זכיתי לעמוד יפה על כוונתו. 
<small>66-67.</small> <b>עיטור הבכורין ממין על [שאינו] מינו וכו'. </b>כ"ה בכי"ע ובר"ש הנ"ל. אבל בכי"ו ובד בטעות: ממין על מינו. 
<small>67.</small> <b>דבר שאין חייב בבכורים. </b>כלומר, חוץ משבעת המינין, וכר"ע במשנתנו פ"ג מ"ט (הר"ש הנ"ל). ועיין ר"מ פ"ב מה' בכורים סהי"ח, ועיי"ש סה"ב. ועיין רש"י נחמי' י', ל"ו, ובחי' המיוחסים להר"ן חולין ק"כ סע"ב. 
<b>או מעמון ומואב אפי' דבר שחייב וכו'. </b>בירושלמי (פ"ג ח"ו) נחלקו ר' יוסי ור' מנא אם גם בבא זו היא לר"ע גרידא, או שבה כ"ע מודי, מפני שבני אדם טועים לומר שמביאין בכורים מעמון ומואב. ועיין לעיל פ"א שו' 24–25 ומש"ש. 

Halakhah 15

<small>68.</small> <b>המוכר ספר תורה וכו'. </b>בד ובכי"ע: המוכר ספר תורתו וכו'. ובירושלמי סוף מכילתין: תני המוכר ספר תורה של אביו וכו'. ובבבלי מגילה (כ"ז א'): ת"ר לא ימכור אדם ס"ת אעפ"י שאינו צריך לו.<sup class="footnote-marker">96</sup><i class="footnote">בכ"י אוקספורד שם, בשאילתות נח סי' ה' (עיין דק"ס במקומו) ובשני כתי"י בדא"ר פי"א (הוצ' היגר, עמ' 311) ועוד: אעפ"י שצריך לו. ובס' המכתם מגילה שם, עמ' 11: "ואית דאמרי אעפ"י שצריך לו, כלומר, שצריך לו להתפרנס בדמיו". וכנראה שצ"ל: אע"פ שצרך, עיין מ"ש לעיל שביעית פ"ה הע' 34. ועיין בריטב"א שם ובהעמק שאלה לשאילתות הנ"ל.</i> יתר על כן אמר רשב"ג אפילו אין לו מה יאכל, ומכר ס"ת או בתו אינו רואה סימן ברכה לעולם.<sup class="footnote-marker">97</sup><i class="footnote">ועיין במס' דא"ר הנ"ל.</i> ועיין מ"ש להלן בסמוך על הקשר בין הברייתא ומשנתנו. 
<b>אינו רואה סימן ברכה לעולם. </b>במשנתנו (רפ"ב): התרומה והבכורים וכו' נכסי כהן וכו', מה שאין כן במעשר. ובארו להלן שם (פ"ג מי"ב): למה אמרו הבכורים כנכסי כהן, שהוא קונה מהם עבדים וקרקעות ובהמה טמאה, ובעל חוב נוטלן בחובו והאשה בכתובתה כספר תורה. כלומר, אעפ"י שבכורים נקראים קודש, מ"מ מותר למוכרן,<sup class="footnote-marker">98</sup><i class="footnote">ואינו כמע"ש שאמרו עליו בירושלמי ריש מע"ש: אין מוכרין אותו, מפני שכתוב בו קדושה.</i> ודינם כס"ת שאעפ"י שהוא קודש, מ"מ הוא כנכסיו (עיין בריבמ"ץ ובר"ש במקומו). ולפיכך הוסיפו כאן שאעפ"י שס"ת הוא כנכסיו, מ"מ אם מכרו ע"מ ליקח בדמיו חפצים אחרים לא יראה בהם סימן ברכה לעולם. ועיין בשו"ע או"ח סי' קנ"ג ס"ק י'.<br>אבל ברוב נוסחאות המשנה גורס: וספר תורה (עיין בלשון חכמים של פורת עמ' 108), וכ"ה בבבלי חולין קל"א א' (ועיי"ש בפירש"י ובר"מ פ"ד מה' בכורים הי"ד ובר"ש הנ"ל). ובס' התרומות (ש"א, ח"א סוף סי' ח') הביא בשם ר"י הברצלוני: ובעל חוב נוטלן בחובו והאשה בכתובתה וספר תורה, וקבלנו פירוש דבר זה, וכן ספר תורה רוצה לומר שגובה אותו הבעל חוב והאשה בכתובתה. ועיין לעיל שם שהביא בשם י"א שאין בעה"ח גובה מס"ת, ועיין גם בר"ש למשנתנו, בריטב"א מגילה כ"ז א' ובחו"מ סי' צ"ז סוף ס"ק כ"ג ובנו"כ שם. וגם לפי הפירוש שהביא ר"י הברצלוני נסמכת התוספתא כאן למשנתנו ומפרשת, שאעפ"י שס"ת הוא כנכסיו, מ"מ אם מכר אותו אינו רואה סימן ברכה בדמיו ובחליפיו.<br>ושמא הכוונה היא שיש כאן חומרא בתרומה ובכורים שבעל חוב ואשה גובים מהם בעל כרחו, מה שאין כן במע"ש. עיין היטב בבבלי ב"מ נ"ג א' ובשנות אליהו כאן פ"ג רמי"ב.
<small>69.</small> <b>כותבי ספרים תפלין ומזוזות וכו'. </b>בבלי פסחים נ' ב', דא"ר פי"א, הוצ' היגר עמ' 309. ופירש"י ע"פ מאמר ריב"ל לעיל שם שהתפללו עליהם שלא יתעשרו ויניחו את מלאכת השמים. ובברייתא דמס' כלה פ"י (הוצ' היגר עמ' 341) אמרו: כותבי ספרים משום מחסרין ומשום מיתרין וכו', וכיון דעקר ליה לתלויה, אי נמי לתגא, מתרבש (מתרושש? ובהוצ' היגר: מתחייב). ולפי מסורת זו אין רואין סימן ברכה משום עונש, על שאין מדקדקין יפה בחסרות ויתירות, והתגרים נענשים על שהם מפיצים ספרים שאינם מדוייקים. ועיין מ"ש להלן. ועיין בה' ס"ת לאחד הקדמונים (הצופה האנגלי סדרא ישנה ח"ט עמ' 712, הוצ' מיוחדת עמ' 44) שהביא את הברייתא בפסחים, והוסיף: ועיקר בריתא דא בסוף מסכת ביכורי'. 
<small>69-70.</small> <b>וכל העסוקין לשם גבוה וכו'. </b>בד: וכל העסוקין שלא לשום שמים וכו'. ובכי"ע: וכל העסוקין לגבוה וכו'. ובבבלי הנ"ל: וכל העוסקין במלאכת שמים וכו' לאתויי מוכרי תכלת וכו'. ובמס' דא"ר וכלה הנ"ל חסרות המלים הללו (וכן נכון לשיטתן, שהרי שם מפורש שהטעם הוא מפני חסירות ויתירות, ואינו אלא בספרים תפילין ומזוזות. ושמא אף בבבלי הוא באשגרה מסוכה כ"ו א'). ועיין מ"ש בסוף מכילתין. 
<small>70.</small> <b>ואם היו עסוקין לשם שמים וכו'. </b>לפי רש"י פירושו, שמכיוון שהם עושים כן לא לשם שכר אלא לשם מצוה, לא יניחו מלאכתם גם אם יתעשרו. ולפי מס' כלה הנ"ל פירושו שאם עושין שלא לשם שכר מדקדקים הרבה, ולא יבואו להחסיר ולייתר. 

Halakhah 16

<small>71.</small> <b>תגרי סמטה וכו'. </b>וכ"ה בד. ובכי"ע: תגרי סימטא וכו'. וכ"ה בבבלי ובמס' דא"ר הנ"ל. ופירש"י: שיושבין ומוכרין בשוק, והעין שולטת בהם. וכן פירש גם במאירי שהכוונה לסוחרים בסימטאות הסמוכות לר"ה דרך המייה ופרסום. ומתו"כ בהר (ריש פרשה ו', ק"ט ע"ד) משמע לכאורה שסימטא הוא מכר בהכרזה וביקרות.<sup class="footnote-marker">99</sup><i class="footnote">עיין רש"י בהר כ"ה, מ"ב; סה"מ להר"מ ל"ת רנ"ה והבאים מכחו. אבל בפי' המיוחס להר"ש (תו"כ ק"ו סע"ד): בסימטא. כאדם המוכר חפציו בסימטא ובשוק למוכרו בפרהסיא. ומוצא המלה לא נתברר לי. עיין מ"ש פרליס במ"ח חל"ז, 1893, עמ' 37.</i> ועיין מס' עבדים פ"ב הוצ' היגער עמ' נ"ז. ובמס' כלה הנ"ל לא נזכרו תגרי סמטה. ובכפו"פ פמ"ז עמ' תרמ"ה (ד"ר תי"ז ע"א): תוספות סוף מסכת בכורים תגרי שמטה (וכן "תיקנו" גם בתוספתא בד"ח) ומגדלי בהמה דקה וכו'. ופירש שמדברים בסוחרי שביעית, כפי שמוכח שם (כלומר, בכפו"פ) מעניינו. ועיין מ"ש להלן. 
<b>ומגדלי בהמה דקה. </b>וכ"ה בבבלי ודא"ר הנ"ל. והכוונה (לפי גירסת הבבלי לעיל) למגדלים בחו"ל ובמקום היתר, אלא שהכל "צווחין עליהם", כפירש"י, ומטעם עינא בישא אתינן עלה. ובתוספ' שם (ד"ה ומגדלי) הקשו מחולין (פ"ד רע"ב) שאמרו שם הרוצה שיתעשר יעסוק בבהמה דקה, ותירצו ששם מדברים במגדל בחורשין, דלא שלטה בהו עינא בישא (ועיין בתוספ' בחולין שם). ובגמרא של מס' כלה פ"י הנ"ל הסיקו: "שוחטי איתמר" כלומר, דווקא שוחטי בהמה דקה אין רואים סימן ברכה, אבל לא המגדלים. ויגיד עליו ריעו להלן. 
<b>וקוצצי אילנות טובות וכו'. </b>וכ"ה בד, בכי"ע (אלא ששם: טובים), ובבבלי ובמס' כלה הנ"ל. ובמס' דא"ר פי"א הנ"ל חסרה המלה "טובות". ועיין בפיסקי תוספות פסחים פ"ד סי' קל"ב ומ"ש הרחיד"א בשו"ת חיים שאל ח"א סי' כ"ג. ומקור פיסקי התוספות נתגלה לנו בתוספות כת"י אוקספורד, עיין דק"ס פסחים עמ' 146 סוף הע' מ'. ועיין היטב בדק"ס סוכה עמ' 88 הע' ס'. אבל במס' כלה פ"י הנ"ל הסיקו שלא נאמרו הדברים אלא בזית (עיין בבלי ב"ק צ"א ב'). 
<small>72-73.</small> <b>סימן ברכה לעולם. </b>וכ"ה בכי"ע. ובד נוסף: והעסוקין לגבוה אם היו עסוקין לשם שמים הרי הן בכלל ברכה. ושמא יש כאן תיקון וצירוף לגירסת ד לעיל שו' 69–70 (עיין מש"ש), והכניסוהו מן הגליון שלא במקומו. ויותר נראה שעשו כן בכוונה כדי לסיים "בכלל ברכה". 