Mishnah Gittin
משנה גיטין
Mishnah based on the Kaufmann manuscript, edited by Dan Be'eri
https://archive.org/details/MishnaCorrectedKaufman00WHOLE

משנה גיטין



Chapter 1

<small>א</small>
הַמֵּבִיא גֵּט מִמְּדִינַת הַיָּם, 
צָרִיךְ שֶׁיֹּאמַר: 
"בְּפָנַי נִכְתַּב וּבְפָנַי נִתְחַתַּם". 
רַבָּן גַּמְלִיאֵל אוֹמֵר: 
אַף הַמֵּבִיא מֵרְקָם וּמִן הַהֶגֶר.  
רְבִּי אֱלִיעֶזֶר אוֹמֵר: 
אֲפִלּוּ מִכְּפַר לוּדִים לְלוֹד.  
וַחֲכָמִים אוֹמְרִים: 
אֵינוּ צָרִיךְ שֶׁיֹּאמַר: 
"בְּפָנַי נִכְתַּב וּבְפָנַי נִתְחַתַּם", 
אֶלָּא הַמֵּבִיא מִמְּדִינַת הַיָּם, וְהַמּוֹלִיךְ. 
וְהַמֵּבִיא מִמְּדִינָה לִמְדִינָה [בִ]מְדִינַת הַיָּם, &lt;הבי"ת מחוקה&gt;
צָרִיךְ שֶׁיֹּאמַר: 
"בְּפָנַי נִכְתַּב וּבְפָנַי נִתְחַתַּם", 
רַבָּן שִׁמְעוֹן בֶּן גַּמְלִיאֵל אוֹמֵר: 
אֲפִלּוּ מֵהַגְמוֹנְיָה לְהַגְמוֹנְיָה. 

<small>ב</small>
רְבִּי יְהוּדָה אוֹמֵר: 
מֵרְקָם לַמִּזְרָח וּרְקָם כַּמִּזְרָח, 
מֵאַשְׁקְלוֹן לַדָּרוֹם וְאַשְׁקְלוֹן כַּדָּרוֹם, 
מֵעַכּוֹ לַצָּפוֹן וְעַכּוֹ כַצָּפוֹן.  
רְבִּי מֵאִיר אוֹמֵר: 
עַכּוֹ כְאֶרֶץ יִשְׂרָאֵל לַגִּטִּים. 

<small>ג</small>
הַמֵּבִיא גֵּט מֵאֶרֶץ יִשְׂרָאֵל, 
אֵינוּ צָרִיךְ שֶׁיֹּאמַר: 
"בְּפָנַי נִכְתַּב וּבְפָנַי נִתְחַתַּם", 
אִם יֵשׁ עָלָיו עוֹרְרִים, 
נִתְקַיַּם בְּחוֹתָמָיו.  
וְהַמֵּבִיא גֵּט מִמְּדִינַת הַיָּם, 
אֵינוּ יָכוֹל שֶׁיֹּאמַר: 
"בְּפָנַי נִכְתַּב וּבְפָנַי נִתְחַתַּם", 
אִם יֵשׁ עָלָיו עֵדִים, 
נִתְקַיַּם בְּחוֹתָמָיו.  

<small>ד</small>
אֶחָד גִּטֵּי נָשִׁים וְאֶחָד שַׁחְרוּרֵי עֲבָדִים, 
שָׁוִים בַּמּוֹלִיךְ וּמֵבִיא.  
זוֹ אַחַת מִן הַדְּרָכִים 
שֶׁשָּׁווּ גִטֵּי נָשִׁים לְשַׁחְרוּרֵי עֲבָדִים. 

<small>ה</small>
כָּל גֵּט שֶׁיֵּשׁ עָלָיו עֵד כּוּתִי, פָּסוּל, 
חוּץ מִגִּטֵּי נָשִׁים וְשַׁחְרוּרֵי עֲבָדִים. 
מַעֲשֶׂה שֶׁהֵבִיאוּ לִפְנֵי רַבָּן גַּמְלִיאֵל לִכְפַר עָתְנִי גֵּט אִשָּׁה, 
וְהָיוּ עֵדָיו עֵדֵי כוּתִים, וְהִכְשִׁיר.  
כָּל הָאַשְׁטָרוֹת הָעוֹלִים בְּעַרְכָאוֹת שֶׁלַּגּוֹיִם, 
אַף עַל פִּי שֶׁחוֹתְמֵיהֶם גּוֹיִם, כְּשֵׁרִים, 
חוּץ מִגִּטֵּי נָשִׁים וְשַׁחְרוּרֵי עֲבָדִים. 
רְבִּי שִׁמְעוֹן אוֹמֵר: 
כֻּלָּם כְּשֵׁרִים, 
לֹא הָזְכָּרוּ אֶלָּא בִזְמַן שֶׁנֶּעֱשׁוּ לַהֶדְיוֹט. 

<small>ו</small>
הָאוֹמֵר: 
"תֵּן גֵּט זֶה לְאִשְׁתִּי וּשְׁטַר שַׁחְרוּר זֶה לְעַבְדִּי", 
אִם רָצָה לְהַחְזִיר בִּשְׁנֵיהֶן, יַחְזִיר.  
דִּבְרֵי רְבִּי מֵאִיר.  
וַחֲכָמִים אוֹמְרִים: 
בְּגִטֵּי נָשִׁים, אֲבָל לֹא בְשַׁחְרוּרֵי עֲבָדִים, 
לְפִי שֶׁזָּכִים לְאָדָם שֶׁלֹּא בְּפָנָיו, 
וְאֵין חָבִים לוֹ אֶלָּא בְּפָנָיו. 
שֶׁאִם יִרְצֶה שֶׁלֹּא לָזוּן אֶת עַבְדּוֹ, רַשַּׁי, 
וְשֶׁלֹּא לָזוּן אֶת אִשְׁתּוֹ, אֵינוּ רַשַּׁי.  
אָמַר לָהֶן: 
וַהֲרֵי הוּא פוֹסֵל אֶת עַבְדּוֹ מִן הַתְּרוּמָה, 
כַּשֵּׁם שֶׁהוּא פוֹסֵל אֶת אִשְׁתּוֹ? 
אָמְרוּ לוֹ: 
מִפְּנֵי שֶׁהוּא קִנְיָנוֹ.  
הָאוֹמֵר: 
"תְּנוּ גֵט זֶה לְאִשְׁתִּי, &lt;תֵּן&gt;
וּשְׁטַר שַׁחְרוּר זֶה לְעַבְדִּי!" 
וּמֵת, 
לֹא יִתְּנוּ לְאַחַר מִיתָה. 
"תְּנוּ מָנֶה לְאִישׁ פְּלוֹנִי!" 
וּמֵת, 
יִתְּנוּ לְאַחַר הַמִּיתָה. 





Chapter 2

<small>א</small>
הַמֵּבִיא גֵּט מִמְּדִינַת הַיָּם וְאָמַר: 
"בְּפָנַי נִכְתַּב, אֲבָל לֹא בְפָנַי נִתְחַתַּם"; 
"בְּפָנַי נִתְחַתַּם, אֲבָל לֹא בְפָנַי נִכְתַּב"; 
"בְּפָנַי נִכְתַּב כֻּלּוֹ וּבְפָנַי נִתְחַתַּם חֶצְיוֹ"; 
"בְּפָנַי נִכְתַּב חֶצְיוֹ וּבְפָנַי נִתְחַתַּם כֻּלּוֹ", 
פָּסוּל.  
אֶחָד אוֹמֵר "בְּפָנַי נִכְתַּב", 
וְאֶחָד אוֹמֵר "בְּפָנַי נִתְחַתַּם", 
פָּסוּל.  
שְׁנַיִם אוֹמְרִין "בְּפָנֵינוּ נִכְתַּב", 
וְאֶחָד אוֹמֵר "בְּפָנַי נִתְחַתַּם", 
פָּסוּל. 
וּרְבִּי יְהוּדָה מַכְשִׁיר.  
אֶחָד אוֹמֵר "בְּפָנַי נִכְתַּב", 
וּשְׁנַיִם אוֹמְרִין "בְּפָנֵינוּ נִתְחַתַּם", 
כָּשֵׁר. 

<small>ב</small>
נִכְתַּב בַּיּוֹם וְנִתְחַתַּם בַּיּוֹם, 
בַּלַּיְלָה וְנִתְחַתַּם בַּלַּיְלָה, 
בַּלַּיְלָה וְנִתְחַתַּם בַּיּוֹם, 
כָּשֵׁר.  
בַּיּוֹם וְנִתְחַתַּם בַּלַּיְלָה, 
פָּסוּל. 
רְבִּי שִׁמְעוֹן מַכְשִׁיר, 
שֶׁהָיָה רְבִּי שִׁמְעוֹן אוֹמֵר: 
כָּל הַגִּטִּין שֶׁנִּכְתָּבוּ בַיּוֹם וְנִתְחַתְּמוּ בַלַּיְלָה, 
פְּסוּלִין, חוּץ מִגִּטֵּי נָשִׁים. 

<small>ג</small>
בַּכֹּל כּוֹתְבִים: 
בַּדְּיוֹ, בַּסִּקְרָא, בְּקוֹמוֹס, וּבִקְלָקַנְתוֹס, 
וּבְכָל דָּבָר שֶׁהוּא רוֹשֵׁם.  
אֵין כּוֹתְבִין לֹא בְמַשְׁקִים, 
וְלֹא בְמֵי פֵרוֹת, 
וְלֹא בְכָל דָּבָר שֶׁאֵינוּ שֶׁלְּקַיָּמָה. 
עַל הַכֹּל כּוֹתְבִין: 
עַל הֶעָלֶה שֶׁלַּזַּיִת, 
וְנוֹתְנִין לָהּ אֶת הַזַּיִת.
וְעַל הַקֶּרֶן שֶׁלַּפָּרָה, 
לָהּ אֶת הַפָּרָה. 
עַל וְנוֹתְנִין יָד שֶׁלָּעֶבֶד, 
וְנוֹתְנִין לָהּ אֶת הָעֶבֶד.  
רְבִּי יוֹסֵה הַגָּלִילִי אוֹמֵר: 
אֵין כּוֹתְבִין לֹא עַל דָּבָר שֶׁיֶּשׁ בּוֹ רוּחַ חַיִּים, 
אַף לֹא עַל הָאֳכָלִים. 

<small>ד</small>
אֵין כּוֹתְבִין בִּמְחֻבָּר לַקַּרְקַע.  
כְּתָבוֹ בִמְחֻבָּר, וּתְלָשׁוֹ וְחִתְּמוֹ וּנְתָנוֹ לָהּ, 
כָּשֵׁר. 
רְבִּי יְהוּדָה פוֹסֵל, 
עַד שֶׁתְּהֵא כְתִיבָתוֹ וְחִתּוּמוֹ בַתָּלוּשׁ.  
רְבִּי יְהוּדָה בֶן בְּתִירָה אוֹמֵר: 
אֵין כּוֹתְבִין לֹא עַל הַנְּיָר הַמָּחוּק, 
וְלֹא עַל הַדִּפְתְּרָא, 
מִפְּנֵי שֶׁהוּא יָכוֹל לְהִזְדַּיֵּף. 
וַחֲכָמִים מַכְשִׁירִין. 

<small>ה</small>
הַכֹּל כְּשֵׁרִים לִכְתֹּב אֶת הַגֵּט, 
אֲפִלּוּ חֵרֵשׁ שׁוֹטֶה וְקָטָן.  
הָאִשָּׁה כוֹתֶבֶת אֶת גִּטָּהּ, 
וְהָאִישׁ כּוֹתֵב אֶת שׁוֹבָרוֹ, 
שֶׁאֵין קִיּוּם הַגֵּט אֶלָּא בְחוֹתָמָיו.  
הַכֹּל כְּשֵׁרִים לְהָבִיא אֶת הַגֵּט, 
חוּץ מֵחֵרֵשׁ שׁוֹטֶה וְקָטָן, סוֹמֵא וְנָכְרִי. 

<small>ו</small>
קִבֵּל הַקָּטָן וְהִגְדִּיל, 
חֵרֵשׁ וְנִתְפַּקַּח, 
סוֹמֵא וְנִתְפַּתַּח, 
שׁוֹטֶה וְנִשְׁתַּפָּה, 
נָכְרִי וְנִתְגַּיַּר, 
פָּסוּל.  

<small>ז</small>
אֲבָל פִּקֵּחַ וְנִתְחָרַשׁ וְחָזַר וְנִתְפַּקַּח, 
פִּתֵּחַ וְנִסְתַּמָּא וְחָזַר וְנִתְפַּתַּח, 
שָׁפוּי וְנִשְׁתַּטָּה וְחָזַר וְנִשְׁתַּפָּה, 
כָּשֵׁר.  
זֶה הַכְּלָל: 
כָּל שֶׁתְּחִלָּתוֹ וְסוֹפוֹ בְדַעַת, כָּשֵׁר. 

<small>ח</small>
אַף הַנָּשִׁים שֶׁאֵינָן נֶאֱמָנוֹת לוֹמַר "מֵת בַּעְלָהּ", 
נֶאֱמָנוֹת לְהָבִיא אֶת גִּטָּהּ: 
חֲמוֹתָהּ, וּבַת חֲמוֹתָהּ, 
וְצָרָתָהּ, וִיבִמְתָּהּ, וּבַת בַּעְלָהּ.  
מַה בֵּין גֵּט לַמִּיתָה? 
שֶׁהַכְּתָב מוֹכִיחַ.  
הָאִשָּׁה עַצְמָהּ מְבִיאָה גִטָּהּ, 
וּבִלְבַד שֶׁתְּהֵא צְרִיכָה לוֹמַר: 
"בְּפָנַי נִכְתַּב וּבְפָנַי נִתְחַתַּם". 





Chapter 3

<small>א</small>
כָּל גֵּט שֶׁנִּכְתַּב שֶׁלֹּא לְשֵׁם אִשָּׁה, פָּסוּל.  
כֵּיצַד? 
הָיָה עוֹבֵר בַּשּׁוּק וְשָׁמַע קוֹל הַסּוֹפְרִים מַקְרִים: 
"אִישׁ פְּלוֹנִי מְגָרֵשׁ אֶת פְּלוֹנִית מִמְּקוֹם פְּלוֹנִי", 
וְאָמַר "זֶה שְׁמִי וְזֶה שֵׁם אִשְׁתִּי", 
פָּסוּל מִלְּגָרֵשׁ בּוֹ.  
יוֹתֵר מִכֵּן: &lt;יתר&gt;
כָּתַב לְגָרֵשׁ אֶת אִשְׁתּוֹ וְנִמְלַךְ, 
מְצָאוֹ בֶן עִירוֹ וְאָמַר לוֹ: 
"שְׁמִי כִשְׁמָךְ וְשֵׁם אִשְׁתִּי כְּשֵׁם אִשְׁתָּךְ", 
פָּסוּל מִלְּגָרֵשׁ בּוֹ.  
יוֹתֵר מִכֵּן: &lt;יתר&gt;
יֵשׁ לוֹ שְׁתֵּי נָשִׁים שֶׁשְּׁמוֹתֵיהֶן שָׁוִים, 
כָּתַב לְגָרֵשׁ בּוֹ אֶת הַגְּדוֹלָה, 
לֹא יְגָרֵשׁ בּוֹ אֶת הַקְּטַנָּה. 
יוֹתֵר מִכֵּן: &lt;יתר&gt;
אָמַר לַלִּבְלָר: 
"כְּתֹב אֵי זוֹ שֶׁאֶרְצֶה אֲגָרֵשׁ", 
פָּסוּל מִלְּגָרֵשׁ בּוֹ. 

<small>ב</small>
הַכּוֹתֵב תּוֹפְסֵי גִטִּים, 
צָרִיךְ שֶׁיַּנִּיחַ מְקוֹם הָאִישׁ וּמְקוֹם הָאִשָּׁה, 
וּמְקוֹם הַזְּמַן; 
שְׁטַר מַלְוָה, 
צָרִיךְ שֶׁיַּנִּיחַ מְקוֹם הַלֹוֶה וּמְקוֹם הַמַּלְוֶה, 
וּמְקוֹם הַמָּעוֹת, וּמְקוֹם הַזְּמַן; 
שְׁטָרֵי מַקָּח, 
צָרִיךְ שֶׁיַּנִּיחַ מְקוֹם הַלּוֹקֵחַ וּמְקוֹם הַמּוֹכֵר, 
וּמְקוֹם הַמָּעוֹת, וּמְקוֹם הַשָּׂדֶה, וּמְקוֹם הַזְּמַן, 
מִפְּנֵי הַתַּקָּנָה.  
רְבִּי יְהוּדָה פוֹסֵל בְּכֻלָּם.  
רְבִּי אֶלְעָזָר מַכְשִׁיר בְּכֻלָּם, 
חוּץ מִגִּטֵּי נָשִׁים, שֶׁנֶּאֱמַר: (דברים כד,ג) 
"וְכָתַב לָהּ", לִשְׁמָהּ. 

<small>ג</small>
הַמֵּבִיא גֵּט וְאָבַד מִמֶּנּוּ, 
אִם מְצָאוֹ עַל אֲתָר, כָּשֵׁר, 
וְאִם לָאו, פָּסוּל. 
מְצָאוֹ בַחֲפִיסָה אוֹ בִגְלוֹסְקְמָא, &lt;glōssókomon: קופסה.="" בגלוקומא=""&gt;
אִם הִכִּירוֹ, כָשֵׁר.  
הַמֵּבִיא גֵּט וְהִנִּיחוֹ זָקֵן אוֹ חוֹלֶה, 
נוֹתְנוֹ לָהּ בְּחֶזְקַת שֶׁהוּא קַיָּם.  
בַּת יִשְׂרָאֵל שֶׁנִּשֵּׂאת לַכֹּהֵן, 
וְהָלַךְ בַּעְלָהּ לִמְדִינַת הַיָּם, 
אוֹכֶלֶת בִּתְרוּמָה בְּחֶזְקַת שֶׁהוּא קַיָּם.  
הַשּׁוֹלֵחַ חַטָּאתוֹ מִמְּדִינַת הַיָּם, 
מַקְרִיבִין אוֹתָהּ בְּחֶזְקַת שֶׁהוּא קַיָּם. 

<small>ד</small>
שְׁלֹשָׁה דְבָרִים 
אָמַר רְבִּי אֱלִיעֶזֶר בֶּן פַּרְטָה לִפְנֵי חֲכָמִים, 
וְקִיְּמוּ אֶת דְּבָרָיו: &lt;ניקיימו על&gt;
עַל עִיר שֶׁהִקִּיפוּהָ כַרְקוֹם, &lt;kharákōma: גדר="" עמודי="" עץ,="" מחנה="" מבוצר=""&gt;
וְעַל הַסְּפִינָה הַמִּטָּרֶפֶת בַּיָּם, 
וְעַל הַיּוֹצֵא לִדּוֹן, 
שֶׁהֵן בְּחֶזְקַת קַיָּמִין; 
אֲבָל עִיר שֶׁכְּבָשָׁהּ כַּרְקוֹם, &lt;כורקום&gt;
וּסְפִינָה שֶׁאָבְדָה בַיָּם, 
וְעַל הַיּוֹצֵא לֵהָרֵג, 
נוֹתְנִין עֲלֵיהֶן חֻמְרֵי חַיִּים וְחֻמְרֵי מֵתִים: 
בַּת יִשְׂרָאֵל לַכֹּהֵן, וּבַת כֹּהֵן לְיִשְׂרָאֵל, 
לֹא תֹאכַל בִּתְרוּמָה. 

<small>ה</small>
הַמֵּבִיא גֵּט בְּאֶרֶץ יִשְׂרָאֵל וְחָלָה, 
הֲרֵי זֶה מְשַׁלְּחוֹ בְיַד אַחֵר.  
אִם אָמַר לוֹ: 
"טֹל לִי מִמֶּנָּה חֵפֶץ פְּלוֹנִי", 
לֹא יְשַׁלְּחֶנּוּ בְיַד אַחֵר, 
מִפְּנֵי שֶׁאֵין רְצוֹנוֹ שֶׁיְּהֵא פִקְדוֹנוֹ בְיַד אַחֵר. 

<small>ו</small>
הַמֵּבִיא גֵּט מִמְּדִינַת הַיָּם וְחָלָה, 
עוֹשֶׂה בֵית דִּין וּמְשַׁלְּחוֹ, וְאוֹמֵר לִפְנֵיהֶן: 
"בְּפָנַי נִכְתַּב וּבְפָנַי נִתְחַתַּם". 
אֵין הַשָּׁלִיחַ הָאַחֲרוֹן צָרִיךְ שֶׁיֹּאמַר: 
"בְּפָנַי נִכְתַּב וּבְפָנַי נִתְחַתַּם". 
אֶלָּא אוֹמֵר: 
"שְׁלוּחַ בֵּית דִּין אָנִי". 

<small>ז</small>
הַמַּלְוֶה מָעוֹת אֶת הַכֹּהֵן, וְאֶת הַלֵּוִי, וְאֶת הֶעָנִי, 
לִהְיוֹת מַפְרִישׁ עֲלֵיהֶן מֵחֶלְקָן, 
מַפְרִישׁ עֲלֵיהֶן בְּחֶזְקַת שֶׁהֵן קַיָּמִין, 
וְאֵינוּ חוֹשֵׁשׁ שֶׁמֵּא מֵת כֹּהֵן, אוֹ לֵוִי, 
אוֹ שֶׁמֵּא הֶעְשִׁיר הֶעָנִי.  
מֵתוּ, 
צָרִיךְ לִטֹּל רְשׁוּת מִן הַיּוֹרְשִׁים; 
וְאִם הִלְוָן בִּפְנֵי בֵית דִּין, 
אֵינוּ צָרִיךְ לִטֹּל רְשׁוּת. 

<small>ח</small>
הִנִּיחַ פֵּרוֹת לִהְיוֹת מַפְרִישׁ עֲלֵיהֶן תְּרוּמָה וּמַעַשְׂרוֹת, 
מָעוֹת לִהְיוֹת מַפְרִישׁ עֲלֵיהֶן מַעֲשֵׂר שֵׁנִי, 
מַפְרִישׁ עֲלֵיהֶן בְּחֶזְקַת שֶׁהֵן קַיָּמִין.  
וְאִם אָבָדוּ, 
הֲרֵי זֶה חוֹשֵׁשׁ מֵעֵת לְעֵת.  
דִּבְרֵי רְבִּי אֶלִיעֶזֶר.  
רְבִּי יְהוּדָה אוֹמֵר: 
בִּשְׁלֹשָׁה פְרָקִים בּוֹדְקִין אֶת הַיַּיִן: 
בְּקָדִים שֶׁלְּמוֹצָאֵי הֶחָג, 
וּבְהוֹצָאַת סְמָדַר, 
בְּשָׁעַת כְּנֵיסַת מַיִם לַבֹּסֶר. 





Chapter 4

<small>א</small>
הַשּׁוֹלֵחַ גֵּט לְאִשְׁתּוֹ וְהִגִּיעַ בַּשָּׁלִיחַ, 
אוֹ שֶׁשִּׁלַּח אַחֲרָיו שָׁלִיחַ, אָמַר לוֹ: 
"גֵּט שֶׁנָּתַתִּי לָךְ בָּטֵל הוּא", 
הֲרֵי זֶה בָטֵל.  
קִדֵּם אֵצֶל אִשְׁתּוֹ, 
אוֹ שֶׁשִּׁלַּח אֶצְלָהּ שָׁלִיחַ, אָמַר לָהּ: 
"גֵּט שֶׁשָּׁלַחְתִּי לִיךְ בָּטֵל הוּא", 
הֲרֵי זֶה בָטֵל.  
אִם מִשֶּׁהִגִּיעַ גֵּט עַל יָדָהּ, 
אֵינוּ יָכוֹל לְבַטְּלוֹ. 

<small>ב</small>
בָּרִאשׁוֹנָה, 
הָיָה עוֹשֶׂה בֵית דִּין בְּמָקוֹם אַחֵר וּמְבַטְּלוֹ. 
הִתְקִין רַבָּן גַּמְלִיאֵל הַזָּקֵן שֶׁלֹּא יְהוּ עוֹשִׂין כֵּן, 
מִפְּנֵי תִקּוּן הָעוֹלָם.  
בָּרִאשׁוֹנָה, 
הָיָה מְשַׁנֶּה שְׁמוֹ וּשְׁמָהּ וְשֵׁם עִירוֹ וְשֵׁם עִירָהּ. 
הִתְקִין רַבָּן גַּמְלִיאֵל הַזָּקֵן שֶׁיְּהֵא כוֹתֵב: 
"אִישׁ פְּלוֹנִי וְכָל שֵׁם שֶׁיֶּשׁ לוֹ, 
אִשָּׁה פְלוֹנִית וְכָל שׁוּם שֶׁיֶּשׁ לָהּ", 
מִפְּנֵי תִקּוּן הָעוֹלָם. 

<small>ג</small>
אֵין אַלְמָנָה נִפְרַעַת מִנִּכְסֵי יְתוֹמִים אֶלָּא בִשְׁבוּעָה.  
נִמְנְעוּ מִלְּהַשְׁבִּיעַ. 
הִתְקִין רַבָּן גַּמְלִיאֵל הַזָּקֵן, 
שֶׁתְּהֵא נוֹדֶרֶת לַיְתוֹמִים כָּל שֶּׁיִּרְצוּ, 
וְגוֹבָה אֶת כְּתֻבָּתָהּ.  
וְהָעֵדִים חוֹתְמִין עַל הַגֵּט, 
מִפְּנֵי תִקּוּן הָעוֹלָם.  
הֶלֵּל הִתְקִין לִפְרוֹזְבּוֹל, 
מִפְּנֵי תִקּוּן הָעוֹלָם. 

<small>ד</small>
עֶבֶד שֶׁנִּשְׁבָּה וּפְדָאוּהוּ, 
לְשֵׁם עֶבֶד, יִשְׁתַּעְבֵּד, 
לְשֵׁם בֶּן חֹרִין, לֹא יִשְׁתַּעְבֵּד.  
רַבָּן שִׁמְעוֹן בֶּן גַּמְלִיאֵל אוֹמֵר: 
בֵּין כָּךְ וּבֵין כָּךְ, יִשְׁתַּעְבֵּד.  
עֶבֶד שֶׁעֲשָׂאוֹ רַבּוֹ אַפּוֹתִיקִי לַאֲחֵרִים וְשִׁחְרְרוֹ, 
שׁוּרַת הַדִּין, אֵין הָעֶבֶד חַיָּב כְּלוּם.  
אֶלָּא מִפְּנֵי תִקּוּן הָעוֹלָם, 
כּוֹפִין אֶת רַבּוֹ וְעוֹשֶׂה אוֹתוֹ בֶן חֹרִין, 
וְכוֹתֵב שְׁטָר עַל דָּמָיו.  
רַבָּן שִׁמְעוֹן בֶּן גַּמְלִיאֵל אוֹמֵר: 
אֵינוּ כוֹתֵב, אֶלָּא מְשַׁחְרֵר. 

<small>ה</small>
מִי שֶׁחֶצְיוֹ עֶבֶד וְחֶצְיוֹ בֶן חֹרִין, 
עוֹבֵד אֶת רַבּוֹ יוֹם אֶחָד, 
וְאֶת עַצְמוֹ יוֹם אֶחָד.  
כְּדִבְרֵי בֵית הֶלֵּל.  
בֵּית שַׁמַּי אוֹמְרִים: 
תִּקַּנְתֶּם אֶת רַבּוֹ, וְאֶת עַצְמוֹ לֹא תִקַּנְתֶּם. 
לִשָּׂא שִׁפְחָה אֵינוּ יָכוֹל, בַּת חֹרִין אֵינוּ יָכוֹל.  
יִבָּטֵל? 
וַהֲלֹא לֹא נִבְרָא הָעוֹלָם אֶלָּא לְפִרְיָה וְרִבְיָה, 
שֶׁנֶּאֱמַר: (ישעיה מה,יח) 
"לֹא תֹהוּ בְרָאָהּ, לָשֶׁבֶת יְצָרָהּ"! 
אֶלָּא מִפְּנֵי תִקּוּן הָעוֹלָם, 
כּוֹפִין אֶת רַבּוֹ וְעוֹשֶׂה אוֹתוֹ בֶן חוֹרִים, 
וְכוֹתֵב שְׁטָר עַל חֲצִי דָמָיו.  
חָזְרוּ בֵית הֶלֵּל לְהוֹדוֹת כְּדִבְרֵי בֵית שַׁמַּי. 

<small>ו</small>
הַמּוֹכֵר אֶת עַבְדּוֹ לַגּוֹיִם אוֹ לְחוּץ לָאָרֶץ, 
יָצָא בֶן חוֹרִין.  
אֵין פּוֹדִין אֶת הַשְּׁבוּיִים יָתֵר עַל דְמֵיהֶם, 
מִפְּנֵי תִקּוּן הָעוֹלָם.  
וְאֵין מַבְרִיחִין אֶת הַשְּׁבוּיִים, 
מִפְּנֵי תִקּוּן הָעוֹלָם.  
רַבָּן שִׁמְעוֹן בֶּן גַּמְלִיאֵל אוֹמֵר: 
מִפְּנֵי תַקָּנַת הַשְּׁבוּיִים.  
אֵין לוֹקְחִים סְפָרִים תְּפִלִּין וּמְזוּזוֹת מִן הַגּוֹיִם 
יָתֵר עַל דְמֵיהֶם, 
מִפְּנֵי תִקּוּן הָעוֹלָם. 

<small>ז</small>
הַמּוֹצִיא אֶת אִשְׁתּוֹ, 
מִשֵּׁם שֵׁם רָע, לֹא יַחְזִיר; 
מִשֵּׁם נֶדֶר, לֹא יַחְזִיר.  
רְבִּי יְהוּדָה אוֹמֵר: 
כָּל נֶדֶר שֶׁיָּדְעוּ בוֹ הָרַבִּים, לֹא יַחְזִיר, 
וְשֶׁלֹּא יָדְעוּ בוֹ הָרַבִּים, יַחְזִיר.  
רְבִּי מֵאִיר אוֹמֵר: 
כָּל נֶדֶר שֶׁהוּא צָרִיךְ חֲקִירַת חָכָם, לֹא יַחְזִיר, 
וְשֶׁאֵינוּ צָרִיךְ חֲקִירַת חָכָם, יַחְזִיר.  
אָמַר רְבִּי אֶלְעָזָר: 
לֹא אָסְרוּ זֶה אֶלָּא מִפְּנֵי זֶה.  
אָמַר רְבִּי יוֹסֵה בִרְבִּי יְהוּדָה: 
מַעֲשֶׂה בְצַיְדָן בְּאֶחָד שֶׁאָמַר לְאִשְׁתּוֹ: 
"קֻנָּם שֶׁאֵינִי מְגָרְשִׁיךְ", וְגֵרְשָׁהּ, &lt;מְגָרְשֵׁךְ&gt;
וְהִתִּירוּ לוֹ חֲכָמִין שֶׁיַּחְזִירֶנָּה, 
מִפְּנֵי תִקּוּן הָעוֹלָם. 

<small>ח</small>
הַמּוֹצִיא אֶת אִשְׁתּוֹ מִשֵּׁם אַיְלוֹנִית, 
רְבִּי יְהוּדָה אוֹמֵר: 
לֹא יַחְזִיר.  
וַחֲכָמִים אוֹמְרִים: 
יַחְזִיר.  
נִשֵּׂאת לְאַחֵר וְהָיוּ לָהּ בָּנִים, 
וְהִיא תּוֹבַעַת כְּתֻבָּתָהּ, 
אָמַר רְבִּי יְהוּדָה: 
אוֹמְרִים לָהּ: 
"שְׁתִיקוּתִיךְ יָפָה לִיךְ מִדִּבּוּרִיךְ". 

<small>ט</small>
הַמּוֹכֵר אֶת עַצְמוֹ וְאֶת בָּנָיו לַגּוֹי, 
אֵין פּוֹדִין אוֹתָן, 
אֲבָל פּוֹדִין אֶת הַבָּנִים לְאַחַר מִיתַת אֲבִיהֶן.  
הַמּוֹכֵר אֶת שָׂדֵהוּ לַנָּכְרִי וְחָזַר וּלְקָחָהּ מִמֶּנּוּ יִשְׂרָאֵל, 
הַלּוֹקֵחַ מֵבִיא בִּכּוּרִים, 
מִפְּנֵי תִקּוּן הָעוֹלָם. 





Chapter 5

<small>א</small>
הַנִּזָּקִין שָׁמִין לָהֶן בָּעִדִּית, &lt;הַנְּזִקִין&gt;
וּבַעַלֵי הַחוֹב בַּבֵּינוֹנִית, 
וּכְתֻבַּת אִשָּׁה בַזִּבּוּרִית.  
רְבִּי מֵאִיר אוֹמֵר: 
אַף כְּתֻבַּת אִשָּׁה בַבֵּינוֹנִית. 

<small>ב</small>
אֵין נִפְרָעִים מִנְּכָסִים מְשֻׁעְבָּדִים 
מְקוֹם שֶׁיֵּשׁ נְכָסִים בְּנֵי חֹרִין, 
אֲפִלּוּ הֵן הַזִּבּוּרִית.  
אֵין נִפְרָעִין מִנִּכְסֵי יְתוֹמִים אֶלָּא מִן הַזִּבּוּרִית. 

<small>ג</small>
אֵין מוֹצִיאִין לְאוֹכֶלֶת הַפֵּרוֹת, 
וְלִשְׁבַח הַקַּרְקָעוֹת וְלִמְזוֹן הָאִשָּׁה וְלַבָּנוֹת 
מִנְּכָסִים מְשֻׁעְבָּדִים, 
מִפְּנֵי תִקּוּן הָעוֹלָם.  
הַמּוֹצֵא מְצִיאָה לֹא יִשָּׁבַע, &lt;זאת הוספת המגיה&gt;
מִפְּנֵי תִקּוּן הָעוֹלָם. 

<small>ד</small>
יְתוֹמִים שֶׁסָּמְכוּ אֵצֶל בַּעַל הַבַּיִת, 
אוֹ שֶׁמִּנָּה לָהֶן אֲבִיהֶן אַפִּיטְרוֹפּוֹס, 
חַיָּב לְעַשֵּׂר פֵּרוֹתֵיהֶן.  
אַפִּיטְרוֹפּוֹס שֶׁמִּנָּהוּ אֲבִי יְתוֹמִים, יִשָּׁבַע; 
מִנּוּהוּ בֵית דִּין, לֹא יִשָּׁבַע.  
אַבָּא שָׁאוּל אוֹמֵר: 
חִלּוּף הַדְּבָרִים.  
הַמְטַמֵּא וְהַמַדְמָע וְהַמְנַסֵּךְ, &lt;והמדמיע&gt;
שׁוֹגֵג, פָּטוּר, 
וּמֵזִיד, חַיָּב.  
וְהַכֹּהֲנִים שֶׁפִּגְּלוּ בַמִּקְדָּשׁ מְזִידִים, 
חַיָּבִים. 

<small>ה</small>
הֵעִיד רְבִּי יוֹחָנָן בֶּן גֻּדְגְּדָה, 
עַל הַחֵרֶשֶׁת שֶׁהִשִּׂיאָהּ אָבִיהָ, 
שֶׁהִיא יוֹצָא בַגֵּט. 
וְעַל קְטַנָּה בַת יִשְׂרָאֵל שֶׁנִּשֵּׂאת לְכֹהֵן, 
שֶׁהִיא אוֹכֶלֶת בִּתְרוּמָה, 
וְאִם מֵתָה, 
בַּעְלָהּ יוֹרְשָׁהּ. 
וְעַל הַמָּרִישׁ הַגָּזוּל שֶׁבְּנָיוֹ בַבִּירָה, 
שֶׁיִתֵּן אֶת דָּמָיו, 
(מִפְּנֵי תַקָּנַת הַשָּׁבִים.) 
וְעַל הַחַטָּאת הַגְּזוּלָה שֶׁלֹּא נוֹדְעָה לָרַבִּים, 
שֶׁהִיא מְכַפֶּרֶת, 
מִפְּנֵי תִקּוּן הַמִּזְבֵּחַ. 

<small>ו</small>
לֹא הָיָה סִיקְרִיקוֹן בִּיהוּדָה בַהֲרוּגֵי הַמִּלְחָמָה, 
מֵהֲרוּגֵי הַמִּלְחָמָה וְהֵילָךְ, יֶשׁ בָּהּ סִיקָרִיקוֹן.  
כֵּיצַד? 
לָקַח מִן הַסִּיקְרִיקוֹן וְחָזַר וְלָקַח מִבַּעַל הַבַּיִת, 
מַקָּחוֹ בָטֵל. 
מִבַּעַל הַבַּיִת וְחָזַר וְלָקַח מִן הַסִּיקְרִיקוֹן, 
מַקָּחוֹ קַיָּם.  
מִן הָאִישׁ וְחָזַר וְלָקַח מִן הָאִשָּׁה, 
מַקָּחוֹ בָטֵל. 
מִן הָאִשָּׁה וְחָזַר וְלָקַח מִן הָאִישׁ, 
מַקָּחוֹ קַיָּם.  
זוֹ מִשְׁנָה הָרִאשׁוֹנָה.  
וּבֵית דִּין שֶׁלְּאַחֲרֵיהֶם אָמְרוּ: 
הַלּוֹקֵחַ מִן הַסִּיקְרִיקוֹן נוֹתֵן לַבְּעָלִים רְבִיעַ.  

<small>ז</small>
אֵמָּתַי? 
בִּזְמַן שֶׁאֵין בְּיָדָן לִקַּח, 
אֲבָל אִם יֵשׁ בְּיָדָן לִקַּח, 
הֵן קוֹדְמִין לְכָל אָדָן.  
רְבִּי הוֹשִׁיב בֵּית דִּין, וְנִמְנוּ, 
שֶׁאִם שָׁהַת לִפְנֵי סִיקְרִיקוֹן שְׁנֵים עָשָׂר חֹדֶשׁ, 
כָּל הַקּוֹדֵם וְלוֹקֵחַ נוֹתֵן לַבְּעָלִים רְבִיעַ. 

<small>ח</small>
חֵרֵשׁ רוֹמֵז וְנִרְמָז. 
בֶּן בְּתִירָה אוֹמֵר: 
קוֹפֵץ וְנִקְפָּץ בַּמִּטַּלְטְלִים.  
הַפָּעוֹטוֹת, 
מַקָּחָן מַקָּח וּמִמְכָּרָן מִמְכָּר בַּמִּטַּלְטְלִים. 

<small>ט</small>
אֵלּוּ דְבָרִים אָמְרוּ מִפְּנֵי דַרְכֵי שָׁלוֹם: 
כֹּהֵן קוֹרֵא רִאשׁוֹן, וְאַחֲרָיו לֵוִי, וְאַחֲרָיו יִשְׂרָאֵל, 
מִפְּנֵי דַרְכֵי שָׁלוֹם.  
מְעָרְבִין בְּבַיִת יָשָׁן, 
מִפְּנֵי דַרְכֵי שָׁלוֹם.  
בּוֹר שֶׁהוּא קָרוֹב לָאַמָּה מִתְמַלֵּא רִאשׁוֹן, 
מִפְּנֵי דַרְכֵי שָׁלוֹם.  
מְצִיאַת חֵרֵשׁ שׁוֹטֶה וְקָטָן יֵשׁ בָּהֶן גָּזֵל, 
מִפְּנֵי דַרְכֵי שָׁלוֹם. 
רְבִּי יוֹסֵה אוֹמֵר: 
גָּזֵל גָּמוּר.  
מְצוֹדוֹת חַיָּה וְעוֹפוֹת וְדָגִים יֵשׁ בָּהֶן גָּזֵל, 
מִפְּנֵי דַרְכֵי שָׁלוֹם. 
רְבִּי יוֹסֵה אוֹמֵר: 
גָּזֵל גָּמוּר.  
הֶעָנִי הַמְנַקֵּף בְּרֹאשׁ הַזַּיִת, 
מַה שֶּׁתַּחְתָּיו גָּזֵל, 
מִפְּנֵי דַרְכֵי שָׁלוֹם. 
רְבִּי יוֹסֵה אוֹמֵר: 
גָּזֵל גָּמוּר.  
אֵין מְמַחִים בְּיַד עֲנִיֵּי גוֹיִם בַּלֶּקֶט וּבַשִּׁכְחָה וּבַפֵּאָה, 
מִפְּנֵי דַרְכֵי שָׁלוֹם. 

<small>י</small>
מַשְׁאֶלֶת אִשָּׁה לַחֲבֶרְתָּהּ הַחֲשׁוּדָה עַל הַשְּׁבִיעִית 
נָפָה וּכְבָרָה וְרֵחַיִם וְתַנּוּר, 
אֲבָל לֹא תָבֹר וְלֹא תִטְחַן עִמָּהּ.  
אֵשֶׁת חָבֵר מַשְׁאֶלֶת לְאֵשֶׁת עַם הָאָרֶץ נָפָה וּכְבָרָה, 
וּבוֹרֶרֶת וְטוֹחֶנֶת וּמַרְקֶדֶת עִמָּהּ, 
אֲבָל מִשֶּׁתַּטִּיל אֶת הַמַּיִם, 
לֹא תִגַּע אֶצְלָהּ, 
שֶׁאֵין מְחַזְּקִים יְדֵי עוֹבְרֵי עֲבֵרָה.  
וְכֻלָּם לֹא אָמְרוּ אֶלָּא מִפְּנֵי דַרְכֵי שָׁלוֹם.  
וּמְחַזְּקִים יְדֵי גוֹיִם בַּשְּׁבִיעִית, 
אֲבָל לֹא יְדֵי יִשְׂרָאֵל.  
וְשׁוֹאֲלִין בִּשְׁלוֹמָן, 
מִפְּנֵי דַרְכֵי שָׁלוֹם. 





Chapter 6

<small>א</small>
הָאוֹמֵר: 
"הִתְקַבֵּל גֵּט זֶה לְאִשְׁתִּי", 
אוֹ: 
"הוֹלֵךְ גֵּט זֶה לְאִשְׁתִּי", 
אִם רָצָה לְהַחְזִיר, יַחְזִיר.  
הָאִשָּׁה שֶׁאָמְרָה: 
"הִתְקַבֵּל לִי גִטִּי", 
אִם רָצָה לְהַחְזִיר, לֹא יַחְזִיר.  
לְפִיכָךְ אִם אָמַר לוֹ הַבַּעַל: 
"[אֵי] אֶפְשִׁי שֶׁתְּקַבֵּל לָהּ גִּטָּהּ, 
אֶלָּא הוֹלֵךְ וְתֵן לָהּ", 
אִם רָצָה לְהַחְזִיר, יַחְזִיר.  
רַבָּן שִׁמְעוֹן בֶּן גַּמְלִיאֵל אוֹמֵר: 
אַף הָאוֹמֶרֶת: 
"טֹל לִי גִטִּי", 
אִם רָצָה לְהַחְזִיר, לֹא יַחְזִיר.  

<small>ב</small>
הָאִשָּׁה שֶׁאָמְרָה: 
"הִתְקַבֵּל לִי גִטִּי", 
צְרִיכָה שְׁתֵּי כִתֵּי עֵדִים: 
שְׁנַיִם שֶׁיֹּאמְרוּ "בְּפָנֵינוּ אָמְרָה", 
וּשְׁנַיִם שֶׁיֹּאמְרוּ "בְּפָנֵינוּ קִבֵּל וְקָרַע", 
אֲפִלּוּ הֵן רִאשׁוֹנִים הֵן הָאַחֲרוֹנִים, 
אוֹ אֶחָד מִן הָרִאשׁוֹנִים וְאֶחָד מִן הָאַחֲרוֹנִים, 
וְאֶחָד מִצְטָרֵף עִמָּהֶן.  
נַעֲרָה מְאֹרָסָה, 
הִיא וְאָבִיהָ מְקַבְּלִין גִּטָּהּ.  
רְבִּי יְהוּדָה אוֹמֵר: 
אֵין שְׁתֵּי יָדַיִם זָכוֹת כְּאַחַת, 
אֶלָּא אָבִיהָ מְקַבֵּל גִּטָּהּ בִּלְבַד.  
וְכָל שֶׁאֵינָה יְכוּלָה לִשְׁמוֹר אֶת גִּטָּהּ, 
אֵינָה צְרִיכָה לְהִתְגָּרֵשׁ. 

<small>ג</small>
קְטַנָּה שֶׁאָמְרָה: 
"צֵא הִתְקַבֵּל לִי גִטִּי", 
אֵינוּ גֵט עַד שֶׁיַּגִּיע גֵּט עַל יָדָהּ. 
לְפִיכָךְ אִם רָצָה הַבַּעַל לְהַחְזִיר, יַחְזִיר, 
שֶׁאֵין הַקָּטָן עוֹשֶׂה שָׁלִיחַ.  
וְאִם אָמַר לוֹ אָבִיהָ: 
"צֵא וְקַבֵּל לְבִתִּי גִטָּהּ", 
אִם רָצָה לְהַחְזִיר, לֹא יַחְזִיר.  

<small>ד</small>
הָאוֹמֵר: 
"תֵּן גֵּט זֶה לְאִשְׁתִּי בִמְקוֹם פְּלוֹנִי", 
וּנְתָנוֹ לָהּ בְּמָקוֹם אַחֵר, פָּסוּל. 
"הֲרֵי הִיא בְמָקוֹם פְּלוֹנִי", 
וּנְתָנוֹ לָהּ בְּמָקוֹם אַחֵר, כָּשֵׁר.  

<small>ה</small>
הָאִשָּׁה שֶׁאָמְרָה: 
"הִתְקַבֵּל לִי גִטִּי מִמְּקוֹם פְּלוֹנִי", 
וְקִבֵּל לָהּ מִמָּקוֹם אַחֵר, פָּסוּל. 
רְבִּי אֶלְעָזָר מַכְשִׁיר.  
"הָבֵא לִי גִטִּי מִמְּקוֹם פְּלוֹנִי", 
וֶהֱבִיאוֹ לָהּ מִמָּקוֹם אַחֵר, כָּשֵׁר. 

<small>ו</small>
"הָבֵא לִי גִטִּי", 
אוֹכֶלֶת בִּתְרוּמָה עַד שֶׁיַגִּיע גֵּט עַל יָדָהּ. 
"הִתְקַבֵּל לִי גִטִּי", 
אֲסוּרָה מִלֹּאכַל בִּתְרוּמָה מִיָּד. &lt;בתרומות&gt; 
"הִתְקַבֵּל לִי גִטִּי מִמְּקוֹם פְּלוֹנִי", 
אוֹכֶלֶת בִּתְרוּמוֹת עַד שֶׁיַגִּיע גֵּט לְאוֹתוֹ הַמָּקוֹם. 
רְבִּי אֶלְעָזָר אוֹסֵר מִיָּד. 

<small>ז</small>
הָאוֹמֵר: 
"כִּתְבוּ גֵט וּתְנוּ לְאִשְׁתִּי", 
"גָּרְשׁוּהָ", 
"כִּתְבוּ אִגֶּרֶת וּתְנוּ לָהּ", 
הֲרֵי אֵלּוּ יִכְתְּבוּ וְיִתְּנוּ.  
"פִּטְרוּהָ", 
"פַּרְנְסוּהָ", 
"עֲשׁוּ לָהּ כְּנִמוֹס", 
"עֲשׁוּ לָהּ כָּרָאוּי", 
לֹא אָמַר כְּלוּם.  
בָּרִאשׁוֹנָה הָיוּ אוֹמְרִין: 
הַיּוֹצֵא בַקּוֹלָר וְאָמַר: 
"כִּתְבוּ גֵט וּתְנוּ לְאִשְׁתִּי", 
הֲרֵי אֵלּוּ יִכְתְּבוּ וְיִתְּנוּ.  
חָזְרוּ לוֹמַר: 
אַף הַמַפְרִישׁ וְהַיּוֹצֵא בִשְׁיָרָא.  
רְבִּי שִׁמְעוֹן הַשֵּׁזוּרִי אוֹמֵר: 
אַף הַמְסֻכָּן. 

<small>ח</small>
מִי שֶׁהָיָה מֻשְׁלָךְ בַּבּוֹר, וְאָמַר: 
"כָּל הַשּׁוֹמֵעַ אֶת קוֹלִי יִכְתֹּב גֵּט לְאִשְׁתִּי", 
הֲרֵי אֵלּוּ יִכְתְּבוּ וְיִתְּנוּ.  
הַבָּרִיא שֶׁאָמַר: 
"כִּתְבוּ גֵט וּתְנוּ לְאִשְׁתִּי", 
וְרָצָה לְשַׂחֶק בָּהּ.  
מַעֲשֶׂה בְּבָרִיא שֶׁאָמַר: 
"כִּתְבוּ גֵט וּתְנוּ לְאִשְׁתִּי", 
וְעָלָה לְרֹאשׁ הַגַּג וְנָפַל וּמֵת, 
אָמַר רַבָּן שִׁמְעוֹן בֶּן גַּמְלִיאֵל: 
אָמְרוּ חֲכָמִים: 
אִם מֵעַצְמוֹ נָפַל, הֲרֵי זֶה גֵט; 
אִם הָרוּח דְּחָיַתּוּ, אֵינוּ גֵט. 

<small>ט</small>
אָמַר לִשְׁנַיִם: 
"תְּנוּ גֵט לְאִשְׁתִּי", 
אוֹ לִשְׁלֹשָׁה: 
"כִּתְבוּ גֵט וּתְנוּ לְאִשְׁתִּי", 
הֲרֵי אֵלּוּ יִכְתְּבוּ וְיִתְּנוּ.  
אָמַר לִשְׁלֹשָׁה: 
"תְּנוּ גֵט לְאִשְׁתִּי", 
יֹאמְרוּ לַאֲחֵרִים "כְּתֹבוּ", 
מִפְּנֵי שֶׁעֲשָׂאָן בֵּית דִּין.  
דִּבְרֵי רְבִּי מֵאִיר.  
זוֹ הֲלָכָה שָׁלַח חֲנַנְיָה אִישׁ אוֹנוֹ מִבֵּית הָאֲסוּרִין: 
מְקֻבָּל אֲנִי בְאוֹמֵר לִשְׁלֹשָׁה: 
"תְּנוּ גֵט לְאִשְׁתִּי", 
שֶׁיֹּאמְרוּ לַאֲחֵרִין "כְּתֹבוּ", 
מִפְּנֵי שֶׁעֲשָׂאָן בֵּית דִּין.  
אָמַר רְבִּי יוֹסֵה: 
נוּמִינוּ לַשָּׁלִיחַ: 
אַף אָנוּ מְקֻבָּלִין, 
שֶׁאֲפִלּוּ אָמַר בְּבֵית דִּין הַגָּדוֹל שֶׁבִּירוּשָׁלַיִם: 
"תְּנוּ גֵט לְאִשְׁתִּי", 
שֶׁיִּלְמְדוּ וְיִכְתְּבוּ וְיִתְּנוּ לָהּ.  
אָמַר לַעֲשָׂרָה: 
"תְּנוּ גֵט לְאִשְׁתִּי", 
אֶחָד כּוֹתֵב וּשְׁנַיִם חוֹתְמִים; 
"כֻּלְּכֶם כְּתֹבוּ", 
אֶחָד כּוֹתֵב וְכֻלָּם חוֹתְמִין; 
לְפִיכָךְ אִם מֵת אֶחָד מֵהֶן, 
הֲרֵי הַגֵּט בָּטֵל. 





Chapter 7

<small>א</small>
מִי שֶׁאֲחָזוֹ קֻרְדְּיָקוֹס, וְאָמַר: 
"כִּתְבוּ גֵט לְאִשְׁתִּי", 
לֹא אָמַר כְּלוּם. 
אָמַר: 
"כִּתְבוּ גֵט לְאִשְׁתִּי", 
וַאֲחָזוֹ קֻרְדְּיָקוֹס, 
חָזַר וְאָמַר: 
"אַל תִּכְתְּבוּ", 
אֵין דְּבָרָיו הָאַחֲרוֹנִים כְּלוּם.  
נִשְׁתַּתַּק, אָמְרוּ לוֹ: 
"נִכְתֹּב גֵּט לְאִשְׁתָּךְ?" 
וְהִרְכִּין בְּרֹאשׁוֹ, 
בּוֹדְקִין אוֹתוֹ שְׁלֹשָׁה פְעָמִים. 
אִם אָמַר עַל לָאו "לָאו", וְעַל הִן "הִן", 
הֲרֵי אֵלּוּ יִכְתְּבוּ וְיִתְּנוּ. 

<small>ב</small>
אָמְרוּ לוֹ: 
"נִכְתֹּב גֵּט לְאִשְׁתָּךְ?" 
אָמַר לָהֶן: 
"כְּתֹבוּ!" 
אָמְרוּ לַסּוֹפֵר וְכָתַב, &lt;וכתבו&gt;
וְלָעֵדִים וְחָתְמוּ, 
אַף עַל פִּי שֶׁכְּתָבוּהוּ וַחֲתָמוּהוּ, וּנְתָנוּהוּ לוֹ, 
וְחָזַר וּנְתָנוֹ לָהּ, 
הֲרֵי הַגֵּט בָּטֵל, 
עַד שֶׁיֹּאמַר לַסּוֹפֵר "כְּתֹב!" 
וְלָעֵדִים "חֲתֹמוּ!" 

<small>ג</small>
"הֲרֵי זֶה גִטִּיךְ אִם מַתִּי", 
"זֶה גִטִּיךְ [אִם מַתִּי] מֵחֳלִי זֶה", 
"זֶה גִטִּיךְ לְאַחַר מִיתָתִי", 
לֹא אָמַר כְּלוּם.  
"מֵהַיּוֹם אִם מַתִּי", 
"מֵעַכְשָׁיו אִם מַתִּי", 
הֲרֵי זֶה גֵט.  
"מֵהַיּוֹם לְאַחַר מִיתָתִי", 
אֵינוּ גֵט, 
וְאִם מֵת, חוֹלֶצֶת וְלֹא מִתְיַבֶּמֶת.  

<small>ד</small>
"הֲרֵי זֶה גִטִּיךְ מֵהַיּוֹם אִם מַתִּי מֵחֳלִי זֶה", 
וְעָמַד וְהָלַךְ בַּשּׁוּק, וְחָלָה וּמֵת, 
אוֹמְדִים אוֹתוֹ: &lt;עוֹמְדִים&gt;
אִם מֵחֲמַת הַחֹלִי הָרִאשׁוֹן מֵת, 
הֲרֵי זֶה גֵט, 
וְאִם לָאו, אֵינוּ גֵט. 

לֹא תִתְיַחֵד עִמּוֹ אֶלָּא בִפְנֵי עֵדִים, 
אֲפִלּוּ עֶבֶד, אֲפִלּוּ שִׁפְחָה, 
חוּץ מִשִּׁפְחָתָהּ, מִפְּנֵי שֶׁלִּבָּהּ גַּס בְּשִׁפְחָתָהּ.  
מַה הִיא בְאוֹתָן הַיָּמִים? 
רְבִּי יְהוּדָה אוֹמֵר: 
כְּאֵשֶׁת אִישׁ לְכָל דָּבָר. 
וּרְבִּי יוֹסֵה אוֹמֵר: 
מְגֹרֶשֶׁת וְאֵינָה מְגֹרֶשֶׁת. 

<small>ה</small>
"הֲרֵי זֶה גִטִּיךְ, עַל מְנָת שֶׁתִּתְּנִי לִי מָאתַיִם זוּז", 
הֲרֵי זוֹ מְגֹרֶשֶׁת וְתִתֵּן.  
"עַל מְנָת שֶׁתִּתְּנִי לִי מִכָּן וְעַד שְׁלֹשִׁים יוֹם", 
נָתְנָה לּוֹ בְתוֹךְ שְׁלֹשִׁים יוֹם, 
מְגֹרֶשֶׁת, 
וְאִם לָאו, אֵינָה מְגֹרֶשֶׁת.  
אָמַר רַבָּן שִׁמְעוֹן בֶּן גַּמְלִיאֵל: 
מַעֲשֶׂה בְצַיְדָן בְּאֶחָד שֶׁאָמַר לְאִשְׁתּוֹ: 
"הֲרֵי זֶה גִטִּיךְ עַל מְנָת שֶׁתִּתְּנִי לִי אִסְטְלִיתִי", 
וְאָבְדָה אִסְטְלִיתוֹ, 
אָמְרוּ חֲכָמִים: 
תִּתֶּן לוֹ אֶת דָּמֶיהָ. 

<small>ו</small>
"הֲרֵי זֶה גִטִּיךְ, 
עַל מְנָת שֶׁתְּשַׁמְּשִׁי אֶת אַבָּא", 
וְ"עַל מְנָת שֶׁתָּנִיקִי אֶת בְּנִי", 
וְכַמָּה הִיא מְנִיקַתּוּ? 
שְׁתֵּי שָׁנִים.  
רְבִּי יְהוּדָה אוֹמֵר: &lt;יודה&gt;
שְׁמוֹנָה עָשָׂר חֹדֶשׁ.  
מֵת הַבֵּן אוֹ שֶׁמֵּת הָאָב, 
הֲרֵי זֶה גֵט.  

<small>ז</small>
"עַל מְנָת שֶׁתְּשַׁמְּשִׁי אֶת אַבָּא שְׁתֵּי שָׁנִים", 
וְ"עַל מְנָת שֶׁתָּנִיקִי אֶת בְּנִי שְׁתֵּי שָׁנִים", 
מֵת הַבֵּן, אוֹ שֶׁאָמַר הָאָב: 
"אֵי אֶפְשִׁי שֶׁתְּשַׁמְּשֵׁנִי", 
שֶׁלֹּא בְהַקְפָּדָה, אֵינוּ גֵט.  
רַבָּן שִׁמְעוֹן בֶּן גַּמְלִיאֵל אוֹמֵר: 
כָּזֶה גֵט.  
כְּלָל אָמַר רַבָּן שִׁמְעוֹן בֶּן גַּמְלִיאֵל: 
כָּל עַכָּבָא שֶׁאֵינָה מִמֶּנָּה, 
הֲרֵי זֶה גֵט. 

<small>ח</small>
"הֲרֵי זֶה גִטִּיךְ, 
אִם לֹא בָאתִי מִכָּן וְעַד שְׁלֹשִׁים יוֹם." 
הָיָה הוֹלֵךְ מִיהוּדָה לַגָּלִיל, 
הִגִּיעַ לְאַנְטִיפַּטְרוֹס וְחָזַר, &lt;לְאַנְטִיפְטְרוֹס&gt;
בָּטַל הַתְּנַי. 
"הֲרֵי זֶה גִטִּיךְ, 
אִם לֹא בָאתִי מִכָּן וְעַד שְׁלֹשִׁים יוֹם." 
הָיָה הוֹלֵךְ מִגָּלִיל לִיהוּדָה, 
וְהִגִּיעַ לִכְפַר עָתְנִי וְחָזַר, 
בָּטַל הַתְּנַי. 
"הֲרֵי זֶה גִטִּיךְ, 
אִם לֹא בָאתִי מִכָּן וְעַד שְׁלֹשִׁים יוֹם." 
הָיָה הוֹלֵךְ לִמְדִינַת הַיָּם, 
הִגִּיעַ לְעַכּוֹ וְחָזַר, 
בָּטַל הַתְּנַי. 
"הֲרֵי זֶה גִטִּיךְ, 
כָּל זְמַן שֶׁאֶעֱבֹר מִכְּנֶגֶד פָּנַיִךְ שְׁלֹשִׁים יוֹם." &lt;פָּנֶיךָ&gt;
הָיָה הוֹלֵךְ וּבָא, הוֹלֵךְ וּבָא, 
הוֹאִיל וְלֹא נִתְיַחַד עִמָּהּ, 
הֲרֵי זֶה גֵט. 

<small>ט</small>
"הֲרֵי זֶה גִטִּיךְ, 
אִם לֹא בָאתִי מִכָּן וְעַד שְׁנֵים עָשָׂר חֹדֶשׁ." 
מֵת בְּתוֹךְ שְׁנֵים עָשָׂר חֹדֶשׁ, 
אֵינוּ גֵט.  
"מֵעַכְשָׁו, 
אִם לֹא בָאתִי מִכָּן וְעַד שְׁנֵים עָשָׂר חֹדֶשׁ." 
מֵת בְּתוֹךְ שְׁנֵים עָשָׂר חֹדֶשׁ, 
הֲרֵי זֶה גֵט. 

<small>י</small>
"אִם לֹא בָאתִי מִכָּן וְעַד שְׁנֵים עָשָׂר חֹדֶשׁ, 
כִּתְבוּ גֵט וּתְנוּ לְאִשְׁתִּי!" 
כָּתְבוּ בְתוֹךְ שְׁנֵים עָשָׂר חֹדֶשׁ, 
וְנָתְנוּ בְתוֹךְ שְׁנֵים עָשָׂר חֹדֶשׁ, 
אֵינוּ גֵט.  
"כִּתְבוּ וּתְנוּ גֵט לְאִשְׁתִּי, 
אִם לֹא בָאתִי מִכָּן וְעַד שְׁנֵים עָשָׂר חֹדֶשׁ", 
כָּתְבוּ בְתוֹךְ שְׁנֵים עָשָׂר, 
וְנָתְנוּ לְאַחַר שְׁנֵים עָשָׂר, 
אֵינוּ גֵט. 
רְבִּי יוֹסֵה אוֹמֵר: 
כָּזֶה גֵט.  
כָּתְבוּ לְאַחַר שְׁנֵים עָשָׂר חֹדֶשׁ, 
וְנָתְנוּ לְאַחַר שְׁנֵים עָשָׂר חֹדֶשׁ, וּמֵת. 
אִם גֵּט קָדַם לַמִּיתָה, הֲרֵי זֶה גֵט, 
וְאִם מִיתָה קָדְמָה לַגֵּט, אֵינוּ גֵט.  
וְאִם אֵינוּ יָדוּעַ, 
זוֹ הִיא שֶׁאָמָרוּ: 
מְגֹרֶשֶׁת וְאֵינָה מְגֹרֶשֶׁת. 





Chapter 8

<small>א</small>
הַזּוֹרֵק גֵּט לְאִשְׁתּוֹ, 
וְהִיא בְּתוֹךְ בֵּיתָהּ אוֹ בְתוֹךְ חֲצֵרָהּ, 
הֲרֵי זוֹ מְגֹרֶשֶׁת.  
זְרָקוֹ לָהּ בְּתוֹךְ בֵּיתוֹ אוֹ לְתוֹךְ חֲצֵרוֹ, 
אֲפִלּוּ הוּא עִמָּהּ בַּמִּטָּה, 
אֵינָה מְגֹרֶשֶׁת.  
לְתוֹךְ חֵיקָהּ אוֹ לְתוֹךְ קְלְָתָהּ, 
הֲרֵי זוֹ מְגֹרֶשֶׁת. 

אָמַר לָהּ: 
"כִּנְסִי שְׁטָר חוֹב זֶה", 
אוֹ שֶׁמְּצָאַתּוּ מֵאֲחוֹרָיו, 
קוֹרָא, וַהֲרֵי הוּא גִּטָּהּ, &lt;קוֹרֵא&gt;
אֵינוּ גֵט, עַד שֶׁיֹּאמַר לָהּ "הֲרֵי הוּא גִטִּיךְ".  
נָתַן בְּיָדָהּ וְהִיא יְשֵׁנָה, 
נֵעוֹרָה, קוֹרָא, וַהֲרֵי הוּא גִּטָּהּ, 
אֵינוּ גֵט, עַד שֶׁיֹּאמַר לָהּ "הוּא גִטִּיךְ".  
הָיְתָה עוֹמֶדֶת בִּרְשׁוּת הָרַבִּים וּזְרָקוֹ לָהּ, 
קָרוֹב לָהּ, מְגֹרֶשֶׁת, 
קָרוֹב לוֹ, אֵינָה מְגֹרֶשֶׁת, 
מַחְצָה לְמַחְצָה, מְגֹרֶשֶׁת וְאֵינָה מְגֹרֶשֶׁת. 

<small>ב</small>
וְכֵן לְעִנְיַן הַקִּדּוּשִׁין וּלְעִנְיַן הַחוֹב. 
אָמַר לוֹ בַעַל חוֹבוֹ "זְרֹק לִי חוֹבִי!" 
וּזְרָקוֹ לוֹ, 
קָרוֹב לַמַּלֹוֶה, זָכָה הַלֹוֶה, 
קָרוֹב לַלֹוֶה, הַלֹוֶה חַיָּב, 
מַחְצָה לְמַחְצָה, שְׁנֵיהֶן יַחֲלֹקוּ.  
הָיְתָה עוֹמֶדֶת בְּרֹאשׁ הַגַּג וּזְרָקוֹ לָהּ, 
כֵּיוָן שֶׁהִגִּיעַ לַאֲוֵיר הַגַּג, 
הֲרֵי זוֹ מְגֹרֶשֶׁת.  
הוּא מִלְּמַעְלָן וְהִיא מִלְּמַטָּן וּזְרָקוֹ לָהּ, 
כֵּיוָן שֶׁיָּצָא מֵרְשׁוּת הַגַּג, 
וְנִמְחַק אוֹ נִשְׂרַף, 
הֲרֵי זוֹ מְגֹרֶשֶׁת. 

<small>ד</small>
בֵּית שַׁמַּי אוֹמְרִים: 
פּוֹטֵר הוּא אָדָם אֶת אִשְׁתּוֹ בְגֵט יָשָׁן. 
וּבֵית הֶלֵּל אוֹסְרִין.  
וְאֵי זֶה הוּא גֵט יָשָׁן? 
כָּל שֶׁנִּתְיַחַד עִמָּהּ מֵאַחַר שֶׁכְּתָבוֹ לָהּ. 

<small>ה</small>
כָּתַב לְשֵׁם מַלְכוּת שֶׁאֵינָה הוֹגֶנֶת, 
לְשֵׁם מַלְכוּת מָדַי, וּלְשֵׁם מַלְכוּת יָוָן, 
לְבִנְיַן הַבַּיִת, וּלְחָרְבַּן הַבַּיִת; 
הָיָה בַמִּזְרָח וְכָתַב "בַּמַּעֲרָב", 
בַּמַּעֲרָב וְכָתַב "בַּמִּזְרָח", 
תֵּצֵא מִזֶּה וּמִזֶּה, 
צְרִיכָה גֵט מִזֶּה וּמִזֶּה. 
וְאֵין לָהּ כְּתֻבָּה, וְלֹא פֵרוֹת, 
וְלֹא מְזוֹנוֹת, וְלֹא בְלָיוֹת עַל זֶה וְעַל זֶה.  
וְאִם נָטְלָה מִזֶּה וּמִזֶּה, תַּחְזִיר.  
וְהַוָּלֶד מַמְזֵר מִזֶּה וּמִזֶּה.  
לֹא זֶה וָזֶה מִטַּמִּין לָהּ. 
וְלֹא זֶה וָזֶה זַכָּאִים לֹא בִמְצִיאָתָהּ, 
וְלֹא בְמַעֲשֵׂה יָדֶיהָ, וְלֹא בְהֶפֶר נְדָרֶיהָ. 
הָיְתָה בַת יִשְׂרָאֵל, נִפְסָלָה מִן הַכְּהֻנָּה, 
וּבַת לֵוִי, מִן הַמַּעֲשֵׂר, 
וּבַת כֹּהֵן, מִן הַתְּרוּמָה.  
אֵין יוֹרְשָׁיו שֶׁלָּזֶה וְיוֹרְשָׁיו שֶׁלָּזֶה יוֹרְשִׁין כְּתֻבָּתָהּ.  
מֵתוּ, 
אֶחָיו שֶׁלָּזֶה וְאֶחָיו שֶׁלָּזֶה חוֹלְצִים וְלֹא מְיַבְּמִים.  
שִׁנָּה שְׁמוֹ וּשְׁמָהּ, וְשֵׁם עִירוֹ וְשֵׁם עִירָהּ, 
תֵּצֵא מִזֶּה וּמִזֶּה, 
וְכָל הַדְּרָכִים הָאֵלּוּ בָּהּ. 

<small>ו</small>
כָּל הָעֲרָיוֹת שֶׁאָמְרוּ: 
צָרוֹתֵיהֶן מֻתָּרוֹת, 
הָלְכוּ הַצָּרוֹת הָאֵלּוּ וְנִשְּׂאוּ, 
וְנִמְצְאוּ אֵלּוּ אַיְלוֹנִיּוֹת, 
תֵּצֵא מִזֶּה וּמִזֶּה, 
וְכָל הַדְּרָכִים הָאֵלּוּ בָּהּ. 

<small>ז</small>
הַכּוֹנֵס אֶת יְבִמְתּוֹ, 
וְהָלְכָה צָרָתָהּ וְנִשֵּׂאת לְאַחֵר, 
נִמְצֵאת זוֹ שֶׁהִיא אַיְלוֹנִית, 
תֵּצֵא מִזֶּה וּמִזֶּה, 
וְכָל הַדְּרָכִים הָאֵלּוּ בָּהּ. 

<small>ח</small>
כָּתַב הַסּוֹפֵר [גֵּט לָאִישׁ וְשׁוֹבָר לָאִשָּׁה], 
וְטָעָה וְנָתַן גֵּט לָאִשָּׁה וְהַשּׁוֹבָר לָאִישׁ, 
וְנָתְנוּ זֶה לָזֶה, 
לְאַחַר זְמַן הֲרֵי הַגֵּט יוֹצֵא מִיַּד הָאִישׁ, 
וְהַשּׁוֹבָר מִיַּד הָאִשָּׁה, 
תֵּצֵא מִזֶּה וּמִזֶּה, 
וְכָל הַדְּרָכִים הָאֵלּוּ בָּהּ.  

<small>ט</small>
רְבִּי אֶלְעָזָר אוֹמֵר: 
אִם עַל אֲתַר (זְמַן) יָצָא, 
אֵין זֶה גֵט, 
אִם לְאַחַר זְמַן יָצָא, 
הֲרֵי זֶה גֵט, 
שֶׁלֹּא הַכֹּל מִן הָרִאשׁוֹן לְאַבֵּד זְכוּתוֹ שֶׁלַּשֵּׁנִי.  

<small>י</small>
כָּתַב לְגָרֵשׁ אֶת אִשְׁתּוֹ וְנִמְלַךְ, 
בֵּית שַׁמַּי אוֹמְרִים: 
פְּסָלָהּ מִן הַכְּהֻנָּה. 
וּבֵית הֶלֵּל אוֹמְרִים: 
אַף עַל פִּי שֶׁנְּתָנוֹ לָהּ עַל תְּנַי, 
וְלֹא נֶעֱשָׂה תְנַי, 
לֹא פְסָלָהּ מִן הַכְּהֻנָּה. 

<small>יא</small>
הַמְגָרֵשׁ אֶת אִשְׁתּוֹ וְלָנָה עִמּוֹ בַפָּנְדְּקִי, 
בֵּית שַׁמַּי אוֹמְרִים: 
אֵינָה צְרִיכָה הֵימֶנּוּ גֵט שֵׁנִי. 
וּבֵית הֶלֵּל אוֹמְרִים: 
צְרִיכָה מִמֶּנּוּ גֵט שֵׁנִי.  
אֶמָּתַי? 
בִּזְמַן שֶׁגֵּרְשָׁהּ מִן הַנִּשּׂוּאִים. 
וּמוֹדִים בְּנִתְגָּרְשָׁה מִן הָאֵרוּסִים, 
שֶׁאֵינָהּ צְרִיכָה מִמֶּנּוּ גֵט שֵׁנִי, 
מִפְּנֵי שֶׁאֵין לִבּוֹ גַס בָּהּ.  
כְּנָסָהּ בְּגֵט קֵרֵחַ, 
תֵּצֵא מִזֶּה וּמִזֶּה, 
וְכָל הַדְּרָכִים הָאֵלּוּ בָּהּ. 

<small>יב</small>
גֵּט קֵרֵחַ, 
הַכֹּל מַשְׁלִימִים עָלָיו.  
כְּדִבְרֵי בֶן נַנָּס. &lt;נָנָס&gt; 
וּרְבִּי עֲקִיבָה אוֹמֵר: 
אֵין מַשְׁלִימִין עָלָיו 
אֶלָּא הַקְּרוֹבִים הָרְאוּיִים לְהָעִיד בְּמָקוֹם אַחֵר.  
אֵי זֶה הוּא גֵט קֵרֵחַ? 
כָּל שֶׁקְּשָׁרָיו מְרֻבִּים מֵעֵדָיו. 





Chapter 9

<small>א</small>
הַמְגָרֵשׁ אֶת אִשְׁתּוֹ וְאָמַר לָהּ: 
"הֲרֵי אַתְּ מֻתֶּרֶת לְכָל אָדָם אֶלָּא לְאִישׁ פְּלוֹנִי", 
רְבִּי אֱלִיעֶזֶר מַתִּיר, 
וַחֲכָמִים אוֹסְרִין.  
כֵּיצַד יַעֲשֶׂה? 
יִטְּלֶנּוּ מִמֶּנָּה וְיַחְזֹר וְיִתְּנֶנּוּ לָהּ, וְיֹאמַר לָהּ: 
"הֲרֵי אַתְּ מֻתֶּרֶת לְכָל אָדָן."  
אִם כְּתָבוֹ בְתוֹכוֹ, 
אַף עַל פִּי שֶׁחָזַר וּמְחָקוֹ, פָּסוּל. 

<small>ב</small>
"הֲרֵי אַתְּ מֻתֶּרֶת לְכָל אָדָם, 
אֶלָּא לְאַבָּא וּלְאָבִיךְ", "לְאַחַי וּלְאַחַיִךְ", 
לָעֶבֶד וְלַנָּכְרִי, 
וּלְכָל מִי שֶׁאֵין לָהּ עָלָיו קִדּוּשִׁים, 
כָּשֵׁר.  
"הֲרֵי אַתְּ מֻתֶּרֶת לְכָל אָדָם, אֶלָּא..." 
אַלְמָנָה לְכֹהֵן גָּדוֹל, 
גְּרוּשָׁה וַחֲלוּצָה לְכֹהֵן הֶדְיוֹט, 
מַמְזֶרֶת וּנְתִינָה לְיִשְׂרָאֵל, 
וּבַת יִשְׂרָאֵל לַמַּמְזֵר וְלַנָּתִין, 
וּלְכָל מִי שֶׁיֶּשׁ לָהּ עָלָיו קִדּוּשִׁים אֲפִלּוּ בַעֲבֵרָה, 
פָּסוּל. 

<small>ג</small>
גּוּפוֹ שֶׁלַּגֵּט: 
"הֲרֵי אַתְּ מֻתֶּרֶת לְכָל אָדָם".  
רְבִּי יְהוּדָה אוֹמֵר: &lt;יודה&gt;
"וְדֵין דִּי יֶהֱוֵי לִיךְ מִנִּי, 
סֵפֶר תִּרּוּכִין וְאִגֶּרֶת שִׁבּוּקִין, 
לִמְהָךְ לְהִתְנַסְבָה לְכָל גְּבַר דִּי תִצְבְּיִין".  
גּוּפוֹ שֶׁלְּגֵט שַׁחְרוּר: 
"הֲרֵי אַתָּה בֶּן חוֹרִי, &lt;את&gt;
הֲרֵי אַתָּה שֶׁלְּעַצְמָךְ". &lt;את&gt;

<small>ד</small>
שְׁלֹשָׁה גִטִּים פְּסוּלִים, 
וְאִם נִשֵּׂאת, הַוָּלֶד כָּשֵׁר: 
כָּתַב בִּכְתַב יָדוֹ וְאֵין עָלָיו עֵדִים, 
וְשֶׁעָלָיו עֵדִים וְאֵין בּוֹ זְמַן, 
יֶשׁ בּוֹ זְמַן וְאֵין בּוֹ אֶלָּא עֵד אֶחָד, 
אֵלּוּ שְׁלֹשָׁה גִטִּים פְּסוּלִים, 
וְאִם נִשֵּׂאת, הַוָּלֶד כָּשֵׁר.  

<small>ה</small>
רְבִּי אֱלִיעֶזֶר אוֹמֵר: 
אַף עַל פִּי שֶׁאֵין עָלָיו עֵדִים, 
אֶלָּא שֶׁנְּתָנוֹ לָהּ בִּפְנֵי עֵדִים, 
כָּשֵׁר, 
וְגוֹבָה מִנְּכָסִים מְשֻׁעְבָּדִים, 
שֶׁאֵין הָעֵדִים חוֹתְמִין עַל הַגֵּט 
אֶלָּא מִפְּנֵי תִקּוּן הָעוֹלָם. 

<small>ו</small>
שְׁנַיִם שֶׁשִּׁלְּחוּ שְׁנֵי גִטִּים שָׁוִים וְנִתְעָרְבוּ, 
נוֹתֵן שְׁנֵיהֶן לָזוֹ וּשְׁנֵיהֶן לָזוֹ.  
לְפִיכָךְ אִם אָבַד אֶחָד מֵהֶן, 
הֲרֵי הַשֵּׁנִי בָטֵל.  

<small>ז</small>
חֲמִשָּׁה שֶׁכָּתְבוּ כְלָל בְּתוֹךְ הַגֵּט: 
"אִישׁ פְּלוֹנִי מְגָרֵשׁ אֶת פְּלָנִית, 
וּפְלוֹנִי לִפְלָנִית", &lt;לפלונית&gt;
וְהָעֵדִים מִלְּמַטָּה, 
כֻּלָּן כְּשֵׁרִים, וְיִנָּתֵן לְכָל אַחַת וְאַחַת.  
הָיָה כוֹתֵב טֹפֶס לְכָל אַחַת וְאַחַת, &lt;אחד ואחד&gt;
וְהָעֵדִים מִלְּמַטָּן, 
אֶת שֶׁהָעֵדִים נִקְרִים עִמּוֹ, כָּשֵׁר. 

<small>ח</small>
שְׁנֵי גִטִּין שֶׁכְּתָבָן זֶה בְצַד זֶה, 
שְׁנֵי עֵדִים עִבְרִים בָּאִין מִתַּחַת זֶה לְתַחַת זֶה, 
שְׁנֵי עֵדִים יְוָנִים בָּאִין מִתַּחַת זֶה לְתַחַת זֶה; 
אֶת שֶׁהָעֵדִים הָרִאשׁוֹנִים נִקְרִים עִמּוֹ, 
כָּשֵׁר.  
עֵד אֶחָד עִבְרִי וְעֵד אֶחָד יְוָנִי, 
עֵד אֶחָד יְוָנִי וְעֵד אֶחָד עִבְרִי, 
בָּאִין מִתַּחַת זֶה לְתַחַת זֶה, 
שְׁנֵיהֶן פְּסוּלִין. 

<small>ט</small>
שִׁיֵּר מִקְצָת הַגֵּט וּכְתָבוֹ בַדַּף הַשֵּׁנִי, וְהָעֵדִים מִלְּמַטָּן, 
כָּשֵׁר.  
כָּתְבוּ הָעֵדִים בְּרֹאשׁ הַדַּף, מִן הַצַּד אוֹ מִן אַחֲרָיו, 
בְּגֵט פָּשׁוּט, פָּסוּל.  
הִקִּיף רֹאשׁוֹ שֶׁלָּזֶה בְּצַד רֹאשׁוֹ שֶׁלָּזֶה וְהָעֵדִים בָּאֶמְצַע, שְׁנֵיהֶם פְּסוּלִין. 
רֹאשׁוֹ שֶׁלָּזֶה לְצַד סוֹפוֹ שֶׁלָּזֶה, 
וְהָעֵדִים מִלְּמַטָּן, 
אֶת שֶׁהָעֵדִים נִקְרִים בְּסוֹפוֹ, כָּשֵׁר. 

<small>י</small>
גֵּט שֶׁכְּתָבוֹ עִבְרִית וְעֵדָיו יְוָנִים, 
יְוָנִית וְעֵדָיו עִבְרִים, 
עֵד אֶחָד עִבְרִי וְעֵד אֶחָד יְוָנִי, 
עֵד אֶחָד יְוָנִי וְעֵד אֶחָד עִבְרִי, 
כָּשֵׁר.
כָּתַב הַסּוֹפֵר וְעֵד, כָּשֵׁר.  
"אִישׁ פְּלוֹנִי עֵד", כָּשֵׁר.  
"בֶּן אִישׁ פְּלוֹנִי עֵד", כָּשֵׁר.  
"אִישׁ פְּלוֹנִי בֶּן אִישׁ פְּלוֹנִי", 
וְלֹא כָתַב "עֵד", כָּשֵׁר. 
כָּתַב חֲנִיכָתוֹ וַחֲנִיכָתָהּ, כָּשֵׁר.  
כָּךְ הָיוּ בְקִיֵּי הַדַּעַת שֶׁבִּירוּשָׁלַיִם כּוֹתְבִין.  
גֵּט מְעֻשֶּׂה, &lt;מעוסה&gt;
בְּיִשְׂרָאֵל כָּשֵׁר וּבַגּוֹיִם פָּסוּל.  
וְהַגּוֹיִם חוֹבְטִים אוֹתוֹ וְאוֹמְרִים לוֹ: &lt;ובגוים&gt;
"עֲשֵׂה מַה שֶּׁיִּשְׂרָאֵל אוֹמְרִין לָךְ", 
וְכָשֵׁר. 

<small>יא</small>
יָצָא שְׁמָהּ בְּעִיר "מְקֻדֶּשֶׁת", הֲרֵי זוֹ מְקֻדֶּשֶׁת, 
"מְגֹרֶשֶׁת", הֲרֵי זוֹ מְגֹרֶשֶׁת,  
וּבִלְבַד שֶׁלֹּא יְהֵא שָׁם מִתְלָא. &lt;מותלא. וכך כל פעם&gt; 
וְאֵיזוֹ הִיא מִתְלָא? 
גֵּרַשׁ אִישׁ פְּלוֹנִי אֶת אִשְׁתּוֹ עַל תְּנַי, 
זָרַק לָהּ קִדּוּשֶׁיהָ, סָפֵק קָרוֹב לָהּ, סָפֵק קָרוֹב לוֹ, 
זוֹ הִיא מִתְלָא. 

בֵּית שַׁמַּי אוֹמְרִים: 
לֹא יְגָרֵשׁ אָדָם אֶת אִשְׁתּוֹ, 
אֶלָּא אִם כֵּן מָצָא בָהּ עֶרְוַת דָּבָר, שֶׁנֶּאֱמַר: (דברים כד,א) 
"כִּי מָצָא בָהּ עֶרְוַת דָּבָר".  
בֵּית הֶלֵּל אוֹמְרִים: 
אֲפִלּוּ הִקְדִּיחָה תַבְשִׁילוֹ, שֶׁנֶּאֱמַר: (דברים כד,א) 
"כִּי מָצָא בָהּ עֶרְוַת דָּבָר".  
וּרְבִּי עֲקִיבָה אוֹמֵר: 
אֲפִלּוּ מָצָא אַחֶרֶת נָוָה מִמֶּנָּה, שֶׁנֶּאֱמַר: (דברים כד,א) 
"וְהָיָה אִם לֹא תִמְצָא חֵן בְּעֵינָיו, 
כִּי מָצָא בָהּ עֶרְוַת דָּבָר, 
וְכָתַב לָהּ סֵפֶר כְּרִיתֻת וְנָתַן בְּיָדָהּ, וְשִׁלְּחָהּ מִבֵּיתוֹ."  





