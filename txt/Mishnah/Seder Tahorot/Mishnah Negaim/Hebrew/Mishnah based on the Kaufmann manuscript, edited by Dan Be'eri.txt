Mishnah Negaim
משנה נגעים
Mishnah based on the Kaufmann manuscript, edited by Dan Be'eri
https://archive.org/details/MishnaCorrectedKaufman00WHOLE

משנה נגעים



Chapter 1

<small>א</small>
מַרְאוֹת נְגָעִים שְׁנַיִם שֶׁהֵן אַרְבָּעָה: 
בַּהֶרֶת עַזָּה כַשֶּׁלֶג, 
שְׁנִיָּה לָהּ כְּסִיד הַהֵיכָל. &lt;כַּסִּיד&gt; 
וְהַשְּׂאֵת כִּקְרוּם בֵּיצָה, 
וּשְׁנִיָּה לָהּ כְּצֶמֶר לָבָן. 
דִּבְרֵי רְבִּי מֵאִיר.  
וַחֲכָמִים אוֹמְרִים: 
הַשְּׂאֵת כְּצֶמֶר לָבָן, 
וּשְׁנִיָּה לָהּ כִּקְרוּם בֵּיצָה. 

<small>ב</small>
הַפָּתוֹךְ שֶׁבַּשֶּׁלֶג, כְּיַיִן הַמָּזוּג בְּשֶׁלֶג; 
הַפָּתוֹךְ שֶׁבַּסִּיד, כְּדָם הַמָּזוּג בֶּחָלָב.  
דִּבְרֵי רְבִּי יִשְׁמָעֵאל.  
רְבִּי עֲקִיבָה אוֹמֵר: 
אֲדַמְדַּם שֶׁבָּזֶה וְשֶׁבָּזֶה, כְּיַיִן הַמָּזוּג בַּמַּיִם, 
אֶלָּא שֶׁלַּשֶּׁלֶג עַזָּה, וְשֶׁלַּסִּיד דְּהֵה מִמֶּנָּה. 

<small>ג</small>
אַרְבָּעָה מַרְאוֹת הָאֵלּוּ מִצְטָרְפִין זֶה עִם זֶה, 
לִפְטוֹר, לְהַחֲלִיט, וּלְהַסְגִּיר.  
לְהַסְגִּיר אֶת הָעוֹמֵד בְּסוֹף שָׁבוּעַ רִאשׁוֹן,  
וְלִפְטוֹר אֶת הָעוֹמֵד בְּסוֹף שָׁבוּעַ שֵׁנִי. &lt;לפטור&gt; 
לְהַחֲלִיט אֶת שֶׁנּוֹלַד לוֹ מִחְיָה, אוֹ שֵׂעָר לָבָן, 
כַּתְּחִלָּה, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, &lt;בסוף&gt;
לְאַחַר הַפְּטוּר.  
לְהַחֲלִיט אֶת שֶׁנּוֹלַד לוֹ פִסָּיוֹן, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, &lt;בסוף&gt;
לְאַחַר הַפְּטוּר.  
לְהַחֲלִיט אֶת הַהוֹפֵךְ כֻּלּוֹ לָבָן מִתּוֹךְ הַפְּטוּר.  
לִפְטוֹר אֶת הַהוֹפֵךְ כֻּלּוֹ לָבָן מִתּוֹךְ הַחְלֵט אוֹ מִתּוֹךְ הַסְגֵּר.  
אֵלּוּ מַרְאוֹת נְגָעִים שֶׁכָּל נְגָעִים תְּלוּיִין בָּהֶן. 

<small>ד</small>
רְבִּי דוֹסָה בֶן הַרְכִינָס אוֹמֵר: 
מַרְאוֹת נְגָעִים שְׁלֹשִׁים וְשִׁשָּׁה. &lt;שְׁלֹשָׁה&gt; 
עֲקַבְיָה בֶן מַהֲלַלְאֵל אוֹמֵר: 
שִׁבְעִים וּשְׁנַיִם.  
רְבִּי חֲנַנְיָה סְגַן הַכֹּהֲנִים אוֹמֵר: 
אֵין רוֹאִין אֶת הַנְּגָעִים כַּתְּחִלָּה לְאַחַר הַשַּׁבָּת, 
שֶׁהַשָּׁבוּעַ שֶׁלּוֹ חָל לִהְיוֹת בַּשַּׁבָּת; 
וְלֹא בַשֵּׁנִי, 
שֶׁהַשָּׁבוּעַ שֵׁנִי שֶׁלּוֹ חָל לִהְיוֹת בַּשַּׁבָּת; 
וְלֹא בַשְּׁלִישִׁי לַבָּתִּים, 
שֶׁהַשָּׁבוּעַ שְׁלִישִׁי שֶׁלּוֹ חָל לִהְיוֹת בַּשַּׁבָּת.  
רְבִּי עֲקִיבָה אוֹמֵר: 
לְעוֹלָם רוֹאִין אֶת הַנְּגָעִים. 
חָל לִהְיוֹת בְּתוֹךְ הַשַּׁבָּת, 
מַעֲבִירִין לְאַחַר הַשַּׁבָּת. &lt;וּמַעֲבִירִין&gt; 
וְיֵשׁ בַּדָּבָר לְהָקֵל וּלְהַחְמִיר. 

<small>ה</small>
כֵּיצַד לְהָקֵל? 
הָיָה בוֹ שֵׂעָר לָבָן, וְהָלַךְ לוֹ שֵׂעָר לָבָן.  
הָיוּ לְבָנוֹת, וְהִשְׁחִירוּ. 
אַחַת שְׁחוֹרָה וְאַחַת לְבָנָה, וְהִשְׁחִירוּ שְׁתֵּיהֶן.  
אֲרֻכּוֹת, וְהִקְצִירוּ. 
אַחַת אֲרֻכָּה וְאַחַת קְצָרָה, וְהִקְצִירוּ שְׁתֵּיהֶן.  
נִסְמַךְ הַשְּׁחִין לִשְׁתֵּיהֶן, אוֹ לְאַחַת מֵהֶן. 
הִקִּיף הַשְּׁחִין אֶת שְׁתֵּיהֶן, אוֹ אֶת אַחַת מֵהֶן, 
אוֹ חֲלָקָן, 
הַשְּׁחִין, וּמִחְיַת הַשְּׁחִין, 
וְהַמִּכְוָה, וּמִחְיַת הַמִּכְוָה, 
וְהַבֹּהַק.  
הָיְתָה בוֹ מִחְיָה, וְהָלְכָה לָהּ הַמִּחְיָה;  
הָיְתָה מְרֻבַּעַת, וְנֶעֱשֵׂית עֲגֻלָּה אוֹ אֲרֻכָּה, 
מְבֻצֶּרֶת, וְנֶעֱשֵׂית מִן הַצַּד, 
מְכֻנֶּסֶת, וְנִתְפַּזְּרָה, 
וּבָא הַשְּׁחִין וְנִכְנַס לְתוֹכָהּ. 
הִקִּיפָהּ, חֲלָקָהּ, אוֹ מִעֲטָהּ, 
הַשְּׁחִין, אוֹ מִחְיַת הַשְּׁחִין, 
וְהַמִּכְוָה, וּמִחְיַת הַמִּכְוָה, 
וְהַבֹּהַק.  
הָיָה בוֹ פִסָּיוֹן וְהָלַךְ לוֹ פִסָּיוֹן, 
אוֹ שֶׁהָלְכָה לָהּ הָאוֹם, אוֹ שֶׁנִּתְמַעֲטָה, 
אֵין בָּזֶה וּבָזֶה כַגָּרִיס.  
הַשְּׁחִין וּמִחְיַת הַשְּׁחִין, 
וְהַמִּכְוָה וּמִחְיַת הַמִּכְוָה, 
וְהַבֹּהַק, 
וְחוֹלְקִין בֵּין הָאוֹם לַפִּסָּיוֹן.  
הֲרֵי אֵלּוּ לְהָקֵל. 

<small>ו</small>
כֵּיצַד לְהַחְמִיר? 
לֹא הָיָה בוֹ שֵׂעָר לָבָן, וְנוֹלַד לוֹ שֵׂעָר לָבָן.  
הָיוּ שְׁחוֹרוֹת, וְהִלְבִּינוּ. 
אַחַת שְׁחוֹרָה וְאַחַת לְבָנָה, וְהִלְבִּינוּ שְׁתֵּיהֶן.  
קְצָרוֹת, וְהֶאֱרִיכוּ. 
אַחַת קְצָרָה וְאַחַת אֲרֻכָּה, וְהֶאֱרִיכוּ שְׁתֵּיהֶן.  
נִסְמַךְ הַשְּׁחִין לִשְׁתֵּיהֶן, אוֹ לְאַחַת מֵהֶן. 
הִקִּיף הַשְּׁחִין לִשְׁתֵּיהֶן, אוֹ אֶת אַחַת מֵהֶן, 
אוֹ חֲלָקָן, 
הַשְּׁחִין וּמִחְיַת הַשְּׁחִין, 
וְהַמִּכְוָה וּמִחְיַת הַמִּכְוָה, 
וְהַבֹּהַק, 
וְהָלְכוּ לָהֶן.  
לֹא הָיְתָה בוֹ מִחְיָה, וְנוֹלְדָה לּוֹ מִחְיָה.  
הָיְתָה עֲגֻלָּה אוֹ אֲרֻכָּה, וְנֶעֱשֵׂית מְרֻבַּעַת, 
מִן הַצַּד, וְנֶעֱשֵׂית מְבֻצֶּרֶת, 
[מְפֻזֶּרֶת], וְנִתְכַּנָּסָה, 
וּבָא הַשְּׁחִין וְנִכְנַס לְתוֹכָהּ. 
הִקִּיפָהּ, חֲלָקָהּ, אוֹ מִעֲטָהּ, 
הַשְּׁחִין אוֹ מִחְיַת הַשְּׁחִין, 
וְהַמִּכְוָה וּמִחְיַת הַמִּכְוָה וְהַבֹּהַק, 
וְהָלְכוּ לָהֶן.  
לֹא הָיָה בוֹ פִסָּיוֹן, וְנוֹלַד לוֹ פִסָּיוֹן.  
הַשְּׁחִין וּמִחְיַת הַשְּׁחִין, 
וְהַמִּכְוָה וּמִחְיַת הַמִּכְוָה וְהַבֹּהַק, 
חוֹלְקִין בֵּין הָאוֹם לַפִּסָּיוֹן, 
וְהָלְכוּ לָהֶן.  
הֲרֵי אֵלּוּ לְהַחְמִיר. 





Chapter 2

<small>א</small>
בַּהֶרֶת עַזָּה נִרְאֵית בַּגַּרְמְנִי כֵהָה, 
וְהַכֵּהָה בַכּוּשִׁי עַזָּה.  
רְבִּי יִשְׁמָעֵאל אוֹמֵר: 
בְּנֵי יִשְׂרָאֵל, אֲנִי כַפָּרָתָן, הֲרֵי הֵן כְּאֶשְׁכְּרַע, 
לֹא שְׁחוֹרִים, וְלֹא לְבָנִים, אֶלָּא בֵינוֹנִיִּים.  
רְבִּי עֲקִיבָה אוֹמֵר: 
יֵשׁ לַצַּיָּרִים סַמְמַנִּין, 
שֶׁהֵן צָרִים צוּרוֹת שְׁחוֹרוֹת, לְבָנוֹת וּבֵינוֹנִיּוֹת. 
מֵבִיא סַם בֵּינוֹנִי וּמַקִּיפוֹ מִבַּחוּץ, 
וְתֵרָאֶה כַבֵּינוֹנִי.  
רְבִּי יְהוּדָה אוֹמֵר: 
מַרְאוֹת נְגָעִים לְהָקֵל, אֲבָל לֹא לְהַחֲמִיר; 
יֵרָאֶה הַגַּרְמְנִי בִבְשָׂרוֹ לְהָקֵל, 
[וְהַכּוּשִׁי בַבֵּינוֹנִי לְהָקֵל.]  
וַחֲכָמִים אוֹמְרִים: 
זֶה וָזֶה בַּבֵּינוֹנִי. 

<small>ב</small>
אֵין רוֹאִין אֶת הַנְּגָעִין בַּשַׁחְרִית, וּבֵין הָעַרְבַּיִם, 
וְלֹא בְתוֹךְ הַבַּיִת, וְלֹא בְיוֹם מְעֻנָּן, 
לְפִי שֶׁכֵּהָה נִרְאֵית עַזָּה,  
וְלֹא בַצָּהֳרַיִם, 
לְפִי שֶׁעַזָּה נִרְאֵית כֵּהָה.  
אֵמָתַי רוֹאִין? 
בְּשָׁלוֹשׁ, וּבְאַרְבַּע, וּבְחָמֵשׁ, 
וּבְשֶׁבַע, וּבִשְׁמוֹנֶה, וּבְתֵשַׁע.  
דִּבְרֵי רְבִּי מֵאִיר.  
רְבִּי יְהוּדָה אוֹמֵר: 
בְּאַרְבַּע, וּבְחָמֵשׁ, 
וּבִשְׁמוֹנֶה, וּבְתֵשַׁע. 

<small>ג</small>
כֹּהֵן הַסּוֹמֵא בְאַחַת מֵעֵינָיו, 
אוֹ שֶׁכָּהָה מְאוֹר עֵינָיו, 
לֹא יִרְאֶה הַנְּגָעִין, שֶׁנֶּאֱמַר: (וַיִּקְרָא יג,יב) 
"לְכָל מַרְאֵה עֵינֵי הַכֹּהֵן".  
הַבַּיִת הֶאָפֵל, 
אֵין פּוֹתְחִין בּוֹ חַלּוֹנוֹת לִרְאוֹת אֶת נִגְעוֹ. 

<small>ד</small>
כֵּיצַד רְאִיַּת הַנֶּגַע? 
הָאִישׁ נִרְאֶה כְעוֹדֵר, וּכְמוֹסֵק זֵיתִים.  
הָאִשָּׁה כְעוֹרֶכֶת, וּכְמֵנִיקָה אֶת בְּנָהּ, 
וּכְאוֹרֶגֶת בָּעֳמָדִים עַל הַשֶּׁחִי, לְיָד הַיְמָנִית.  
רְבִּי יְהוּדָה אוֹמֵר: 
אַף כְּטוֹוָה בַפִּשְׁתָּן, עַל הַשְּׂמָאלִית.  
כַּשֵּׁם שֶׁהוּא נִרְאֶה לְנִגְעוֹ, 
כָּךְ הוּא נִרְאֶה לְתִגְלַחְתּוֹ. 

<small>ה</small>
כָּל הַנְּגָעִין אָדָן רוֹאֶה, 
חוּץ מִנִּגְעֵי עַצְמוֹ.  
רְבִּי מֵאִיר אוֹמֵר: 
אַף לֹא נִגְעֵי קְרוֹבָיו.  
וְכָל הַנְּדָרִין אָדָן מַתִּיר, 
חוּץ מִנִּדְרֵי עַצְמוֹ.  
רְבִּי יְהוּדָה אוֹמֵר: 
אַף לֹא נִדְרֵי אִשְׁתּוֹ שֶׁבֵּינָהּ לְבֵין אֲחֵרִים.  
כָּל הַבְּכוֹרוֹת אָדָן רוֹאֶה, 
חוּץ מִבְּכוֹרֵי עַצְמוֹ. 





Chapter 3

<small>א</small>
הַכֹּל מִטַּמִּין בִּנְגָעִין, &lt;מיטמין; מְטַמִּין&gt;
חוּץ מִן הַגּוֹיִם וְגֵר תּוֹשָׁב. &lt;ותושב&gt; 
הַכֹּל כְּשֵׁרִין לִרְאוֹת אֶת הַנְּגָעִים, 
אֶלָּא שֶׁהַטֻּמְאָה וְהַטַּהֲרָה מִפִּי כֹהֵן.  
אוֹמְרִים לוֹ: 
"אֱמֹר טָמֵא!" 
וְהוּא אוֹמֵר: 
"טָמֵא". 
"אֱמֹר טָהוֹר!" 
וְהוּא אוֹמֵר: 
"טָהוֹר".  
אֵין רוֹאִין שְׁנֵי נְגָעִים כְּאַחַת, 
בֵּין בְּאִישׁ אֶחָד, בֵּין בִּשְׁנֵי אֲנָשִׁים, 
אֶלָּא רוֹאֶה אֶת הָרִאשׁוֹן, 
מַסְגִּירוֹ, וּמַחֲלִיטוֹ, וּפוֹטְרוֹ, 
וְחוֹזֵר לַשֵּׁנִי.  
אֵין מַסְגִּירִין אֶת הַמֻּסְגָּר, 
וְלֹא מַחֲלִיטִין אֶת הַמֻּחְלָט.  
וְאֵין מַסְגִּירִין אֶת הַמֻּחְלָט, 
וְאֵין מַחֲלִיטִין אֶת הַמֻּסְגָּר.  
אֲבָל כַּתְּחִלָּה, 
וּבְסוֹף שָׁבוּעַ, מַסְגִּיר מַסְגִּיר, 
וּמַחֲלִיט מַחֲלִיט, 
מַסְגִּיר וּפוֹטֵר, 
מַחֲלִיט וּפוֹטֵר. 

<small>ב</small>
חָתָן שֶׁנִּרְאָה בוֹ נֶגַע, 
נוֹתְנִין לוֹ שִׁבְעַת יְמֵי הַמִּשְׁתֶּה, 
לוֹ וּלְבֵיתוֹ וְלִכְסוּתוֹ.  
וְכֵן בָּרֶגֶל, נוֹתְנִין לוֹ כָל יְמֵי הָרֶגֶל. 

<small>ג</small>
עוֹר הַבָּשָׂר מִטַּמֵּא בִשְׁנֵי שָׁבוּעוֹת, &lt;מְטַמֵּא&gt;
וּבִשְׁלֹשָׁה סִימָנִין: 
בְּשֵׂעָר לָבָן, וּבְמִחְיָה, וּבְפִסָּיוֹן.  
בְּשֵׂעָר לָבָן וּבְמִחְיָה, 
כַּתְּחִלָּה, 
בְּסוֹף שָׁבוּעַ רִאשׁוֹן, 
בְּסוֹף שָׁבוּעַ שֵׁנִי, 
לְאַחַר הַפְּטוּר. &lt;ולאחר&gt; 
וּבַפִּסָּיוֹן, 
בְּסוֹף שָׁבוּעַ רִאשׁוֹן, 
בְּסוֹף שָׁבוּעַ שֵׁנִי, 
לְאַחַר הַפְּטוּר.  
וּמִטַּמֵּא בִשְׁנֵי שָׁבוּעוֹת, &lt;וּמְטַמֵּא&gt;
שֶׁהֵן שְׁלֹשָׁה עָשָׂר יוֹם. 

<small>ד</small>
הַשְּׁחִין וְהַמִּכְוָה מִטַּמִּין בְּשָׁבוּעַ אֶחָד, &lt;מְטַמִּין&gt;
בִּשְׁנֵי סִימָנִין: 
בְּשֵׂעָר לָבָן וּבַפִּסָּיוֹן.  
בְּשֵׂעָר לָבָן, 
כַּתְּחִלָּה, 
בְּסוֹף שָׁבוּעַ, 
לְאַחַר הַפְּטוּר.  
וּבַפִּסָּיוֹן, 
בְּסוֹף שָׁבוּעַ, 
לְאַחַר הַפְּטוּר.  
וּמִטַּמִּין בְּשָׁבוּעַ אֶחָד, 
שֶׁהוּא שִׁבְעַת יָמִים. 

<small>ה</small>
הַנְּתָקִין מִטַּמִּין בִּשְׁנֵי שָׁבוּעוֹת, &lt;מְטַמִּין&gt;
בִּשְׁנֵי סִימָנִין: 
בְּשֵׂעָר צָהֹב דַּק, וּבְפִסָּיוֹן.  
בְּשֵׂעָר צָהֹב דַּק, 
כַּתְּחִלָּה, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, 
לְאַחַר הַפְּטוּר.  
וּבְפִסָּיוֹן, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, 
לְאַחַר הַפְּטוּר.  
וּמִטַּמִּין בִּשְׁנֵי שָׁבוּעוֹת, &lt;וּמְטַמִּין&gt;
שֶׁהֵן שְׁלֹשָׁה עָשָׂר יוֹם. 

<small>ו</small>
הַקָּרַחַת וְהַגַּבַּחַת מִטַּמּוֹת בִּשְׁנֵי שָׁבוּעוֹת, 
וּבִשְׁנֵי סִימָנִין: 
בְּמִחְיָה וּבְפִסָּיוֹן.  
בְּמִחְיָה, 
כַּתְּחִלָּה, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, 
לְאַחַר הַפְּטוּר.  
וּבְפִסָּיוֹן, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, 
לְאַחַר הַפְּטוּר.  
וּמִטַּמּוֹת בִּשְׁנֵי שָׁבוּעוֹת, 
שֶׁהֵן שְׁלֹשָׁה עָשָׂר יוֹם. 

<small>ז</small>
הַבְּגָדִין מִטַּמִּין בִּשְׁנֵי שָׁבוּעוֹת, 
בִּשְׁלֹשָׁה סִימָנִין: 
בִּירַקְרַק, וּבַאֲדַמְדַּם, וּבַפִּסָּיוֹן.  
בִּירַקְרַק וּבַאֲדַמְדַּם, 
כַּתְּחִלָּה, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, 
לְאַחַר הַפְּטוּר.  
וּבַפִּסָּיוֹן, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, 
לְאַחַר הַפְּטוּר.  
וּמִטַּמִּין בִּשְׁנֵי שָׁבוּעוֹת, 
שֶׁהֵן שְׁלֹשָׁה עָשָׂר יוֹם. 

<small>ח</small>
הַבָּתִּים מִטַּמִּין בִּשְׁלֹשָׁה שָׁבוּעוֹת, 
בִּשְׁלֹשָׁה סִימָנִים: 
בִּירַקְרַק, וּבַאֲדַמְדַּם, וּבַפִּסָּיוֹן.  
בִּירַקְרַק וּבַאֲדַמְדַּם, 
כַּתְּחִלָּה, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, 
וּבְסוֹף שָׁבוּעַ שְׁלִישִׁי, 
לְאַחַר הַפְּטוּר.  
[וּבַפִּסָּיוֹן, בְּסוֹף שָׁבוּעַ רִאשׁוֹן, 
בְּסוֹף שָׁבוּעַ שֵׁנִי, 
בְּסוֹף שָׁבוּעַ שְׁלִישִׁי, 
לְאַחַר הַפְּטוּר.]  
וּמִטַּמִּין בִּשְׁלֹשָׁה שָׁבוּעוֹת, 
שֶׁהֵן תִּשְׁעָה עָשָׂר יוֹם.  
אֵין בִּנְגָעִים פָּחוּת מִשָּׁבוּעַ אֶחָד, 
וְלֹא יָתֵר עַל שְׁלֹשָׁה שָׁבוּעוֹת. 





Chapter 4

<small>א</small>
יֵשׁ בְּשֵׂעָר לָבָן מַה שֶּׁאֵין בַּפִּסָּיוֹן, 
וְיֵשׁ בַּפִּסָּיוֹן מַה שֶּׁאֵין בְּשֵׂעָר לָבָן.  
שֶׁשֵּׂעָר לָבָן מְטַמֵּא כַתְּחִלָּה, 
וּמְטַמֵּא בְכָל מַרְאֵה לֹבֶן, 
וְאֵין בּוֹ סִימָן טַהֲרָה.  
וְיֵשׁ בַּפִּסָּיוֹן, 
שֶׁהַפִּסָּיוֹן מְטַמֵּא בְּכָל שֶׁהוּא, 
וּמְטַמֵּא בְכָל הַנְּגָעִים, חוּץ מִן הַנֶּגַע, &lt;לנגע&gt;
מַה שֶּׁאֵין כֵּן בְּשֵׂעָר לָבָן. 

<small>ב</small>
יֵשׁ בַּמִּחְיָה מַה שֶּׁאֵין בַּפִּסָּיוֹן, 
וְיֵשׁ בַּפִּסָּיוֹן מַה שֶּׁאֵין בַּמִּחְיָה.  
שֶׁהַמִּחְיָה מְטַמָּא כַּתְּחִלָּה, 
וּמְטַמָּא בְכָל מַרְאֶה, 
וְאֵין בָּהּ סִימָן טַהֲרָה.  
וְיֵשׁ בַּפִּסָּיוֹן, 
שֶׁהַפִּסָּיוֹן מְטַמֵּא בְכָל שֶׁהוּא, 
וּמְטַמֵּא בְכָל הַנְּגָעִים, חוּץ מִן הַנֶּגַע, &lt;לנגע&gt;
מַה שֶּׁאֵין כֵּן בַּמִּחְיָה. 

<small>ג</small>
יֵשׁ בְּשֵׂעָר לָבָן מַה שֶּׁאֵין בַּמִּחְיָה, 
וְיֵשׁ בַּמִּחְיָה מַה שֶּׁאֵין בְּשֵׂעָר לָבָן.  
שֶׁשֵּׂעָר לָבָן מְטַמֵּא בַשְּׁחִין וּבַמִּכְוָה, 
בִּמְכֻנָּס וּבִמְפֻזָּר, 
וּבִמְבֻצָּר וְשֶׁלֹּא מְבֻצָּר.  
וְיֵשׁ בַּמִּחְיָה, 
שֶׁהַמִּחְיָה מְטַמָּא בַּקָּרַחַת וּבַגַּבַּחַת, 
הֲפוּכָה וְשֶׁלֹּא הֲפוּכָה, 
וּמְעַכֶּבֶת אֶת הַהוֹפֵךְ כֻּלּוֹ לָבָן, 
וּמְטַמָּא בְכָל מַרְאֶה, 
מַה שֶּׁאֵין כֵּן בְּשֵׂעָר לָבָן. 

<small>ד</small>
שְׁתֵּי שְׂעָרוֹת, 
עִקָּרָן מַשְׁחִיר וְרֹאשָׁן מַלְבִּין, [טָהוֹר.]  
עִקָּרָן מַלְבִּין וְרֹאשָׁן מַשְׁחִיר, טָמֵא.  
כַּמָּה יְהֵא בַּלִּבְלוֹנִית? 
רְבִּי מֵאִיר אוֹמֵר: 
כָּל שֶׁהוּא. 
רְבִּי שִׁמְעוֹן אוֹמֵר: 
כְּדֵי לִקְרֹץ בַּזּוֹג.  
הָיְתָה אַחַת מִלְּמַטָּן, וְנֶחְלְקָה מִלְמַעְלָן, 
וְהִיא נִרְאֵית כִּשְׁתַּיִם, טָהוֹר.  
בַּהֶרֶת, וּבָהּ שֵׂעָר לָבָן אוֹ שֵׂעָר שָׁחוֹר, טָמֵא.  
אֵין חוֹשְׁשִׁין שֶׁמֵּא מִעֵט מְקוֹם שֵׂעָר שָׁחוֹר אֶת הַבַּהֶרֶת, 
מִפְּנֵי שֶׁאֵין בּוֹ מַמָּשׁ. 

<small>ה</small>
בַּהֶרֶת כַּגָּרִיס וְחוּט יוֹצֵא מִמֶּנָּה, 
אִם יֶשׁ בּוֹ רֹחַב שְׁתֵּי שְׂעָרוֹת, 
זֻקָּקָה לְשֵׂעָר לָבָן וּלְפִסָּיוֹן, 
אֲבָל לֹא לְמִחְיָה.  
שְׁתֵּי בֶהָרוֹת וְחוּט יוֹצֵא מִזּוֹ לָזוֹ, 
אִם יֶשׁ בּוֹ רֹחַב שְׁתֵּי שְׂעָרוֹת, מְצָרְפָן; 
וְאִם לָאו, אֵין מְצָרְפָן.  &lt;אֵינָן&gt;

<small>ו</small>
בַּהֶרֶת כַּגָּרִיס וּבָהּ מִחְיָה כָעֲדָשָׁה, 
וְשֵׂעָר לָבָן בְּתוֹךְ הַמִּחְיָה, 
הָלְכָה הַמִּחְיָה, טְמֵאָה מִפְּנֵי שֵׂעָר לָבָן; 
הָלַךְ שֵׂעָר לָבָן, טָמֵא מִפְּנֵי הַמִּחְיָה.  
רְבִּי שִׁמְעוֹן מְטַהֵר, 
מִפְּנֵי שֶׁלֹּא הֲפָכַתּוּ הַבַּהֶרֶת.  
בַּהֶרֶת הִיא וּמִחְיָתָהּ כַּגָּרִיס, 
וְשֵׂעָר לָבָן בְּתוֹךְ הַבַּהֶרֶת, 
הָלְכָה הַמִּחְיָה, טְמֵאָה מִפְּנֵי שֵׂעָר לָבָן; 
הָלַךְ שֵׂעָר לָבָן, טָמֵא מִפְּנֵי הַמִּחְיָה.  
רְבִּי שִׁמְעוֹן מְטַהֵר, 
מִפְּנֵי שֶׁלֹּא הֲפָכַתּוּ הַבַּהֶרֶת כַּגָּרִיס.  
וּמוֹדֶה, 
שֶׁאִם יֵשׁ בִּמְקוֹם שֵׂעָר לָבָן כַּגָּרִיס, 
שֶׁהוּא טָמֵא. 

<small>ז</small>
בַּהֶרֶת וּבָהּ מִחְיָה וּפִסָּיוֹן, 
הָלְכָה הַמִּחְיָה, (הַפִּסָּיוֹן) טְמֵאָה מִפְּנֵי הַפִּסָּיוֹן; 
הָלַךְ הַפִּסָּיוֹן, טָמֵא מִפְּנֵי הַמִּחְיָה.  
וְכֵן בְּשֵׂעָר לָבָן וּבְפִסָּיוֹן.  
הָלְכָה וְחָזְרָה בְסוֹף שָׁבוּעַ, 
הֲרֵי הִיא כְמוֹת שֶׁהָיַת. &lt;כסלע&gt; 
לְאַחַר הַפְּטוּר, תֵּרָאֶה כַתְחִלָּה.  
הָיְתָה עַזָּה וְנֶעֱשֵׂית כֵּהָה, 
כֵּהָה וְנֶעֱשֵׂית עַזָּה, 
הֲרֵי הִיא כְמוֹת שֶׁהָיָתָה, 
וּבִלְבַד שֶׁלֹּא תִתְמַעֵט מֵאַרְבָּעָה מַרְאוֹת.  
כָּנְסָה אוֹ פָסְתָה, 
[פָּסְתָה] וְכָנְסָה, 
רְבִּי עֲקִיבָה מְטַמֵּא, 
וַחֲכָמִים מְטַהֲרִין. 

<small>ח</small>
בַּהֶרֶת כַּגָּרִיס וּפָסַת כַּחֲצִי גָרִיס, 
וְהָלַךְ מִן הָאוֹם כַּחֲצִי גָרִיס, 
רְבִּי עֲקִיבָה אוֹמֵר: 
תֵּרָאֶה כַתְּחִלָּה. 
וַחֲכָמִים מְטַהֲרִין. 

<small>ט</small>
בַּהֶרֶת כַּגָּרִיס וּפָסַת כַּחֲצִי גָרִיס וָעוֹד, 
הָלְכָה לָהּ הָאוֹם כַּחֲצִי גָרִיס, 
רְבִּי עֲקִיבָה מְטַמֵּא, 
וַחֲכָמִים מְטַהֲרִין.  

<small>י</small>
בַּהֶרֶת כַּגָּרִיס וּפָסַת כַּגָּרִיס וָעוֹד, 
וְהָלְכָה לָהּ הָאוֹם, 
רְבִּי עֲקִיבָה מְטַמֵּא, 
וַחֲכָמִים אוֹמְרִים: 
תֵּרָאֶה כַתְּחִלָּה. 

<small>יא</small>
בַּהֶרֶת כַּגָּרִיס, וּפָסַת כַּגָּרִיס, 
וְנוֹלַד לַפִּסָּיוֹן מִחְיָה אוֹ שֵׂעָר לָבָן, 
וְהָלְכָה לָהּ הָאוֹם, 
רְבִּי עֲקִיבָה מְטַמֵּא; 
וַחֲכָמִים אוֹמְרִים: 
תֵּרָאֶה כַתְּחִלָּה.  

<small>יב</small>
בַּהֶרֶת כַּחֲצִי גָרִיס וּבָהּ שַׂעְרָה אַחַת, 
וְנוֹלְדָה בַהֶרֶת כַּחֲצִי גָרִיס וּבָהּ שַׂעְרָה אַחַת, 
הֲרֵי זוֹ לְהַסְגִּיר.  

<small>יד</small>
בַּהֶרֶת כַּחֲצִי גָרִיס וּבָהּ שְׁתֵּי שְׂעָרוֹת, 
וְנוֹלְדָה בַהֶרֶת כַּחֲצִי גָרִיס וּבָהּ שַׂעְרָה אַחַת, 
הֲרֵי זוֹ לְהַסְגִּיר. 

<small>יה</small>
בַּהֶרֶת כַּחֲצִי גָרִיס וְאֵין בָּהּ כְּלוּם, 
נוֹלְדָה בַהֶרֶת כַּחֲצִי גָרִיס וּבָהּ שְׁתֵּי שְׂעָרוֹת, 
הֲרֵי זוֹ לְהַחֲלִיט.  
מִפְּנֵי שֶׁאָמָרוּ: 
אִם בַּהֶרֶת קָדְמָה לְשֵׂעָר לָבָן, טָמֵא, 
וְאִם שֵׂעָר לָבָן קָדַם לַבַּהֶרֶת, טָהוֹר. 
וְאִם סָפֵק, טָמֵא.  
רְבִּי יְהוֹשֻׁעַ קֵהֵא. 





Chapter 5

<small>א</small>
כָּל סְפֵק נְגָעִים טָהוֹר, 
חוּץ מִזֶּה, וְעוֹד אַחֵר.  
וְאֵי זֶה זֶה? 
מִי שֶׁהָיְתָה בוֹ בַהֶרֶת כַּגָּרִיס וְהִסְגִּירוּהָ, 
בְּסוֹף שָׁבוּעַ וַהֲרֵי הִיא כַסֶּלַע, 
סָפֵק שֶׁהִיא הִיא, 
סָפֵק שֶׁאַחֶרֶת בָּאָה תַחְתֶּיהָ, 
טָמֵא. 

<small>ב</small>
הֶחֱלִיטוֹ בְשֵׂעָר לָבָן, 
הָלַךְ שֵׂעָר לָבָן, וְחָזַר שֵׂעָר לָבָן; 
וְכֵן בַּמִּחְיָה, וּבַפִּסָּיוֹן. 
כַּתְּחִלָּה, 
בְּסוֹף שָׁבוּעַ רִאשׁוֹן, 
בְּסוֹף שָׁבוּעַ שֵׁנִי, 
לְאַחַר הַפְּטוּר, 
הֲרֵי הִיא כְמוֹת שֶׁהָיַת.  
הֶחֱלִיטוֹ בַמִּחְיָה, 
וְהָלְכָה הַמִּחְיָה, וְחָזְרָה מִחְיָה, 
וְכֵן בְּשֵׂעָר לָבָן, וּבַפִּסָּיוֹן. 
כַּתְּחִלָּה, 
בְּסוֹף שָׁבוּעַ רִאשׁוֹן, 
בְּסוֹף שָׁבוּעַ שֵׁנִי, 
לְאַחַר הַפְּטוּר, 
הֲרֵי הִיא כְמוֹת שֶׁהָיַת.  
הֶחֱלִיטוֹ בַפִּסָּיוֹן, 
הָלַךְ הַפִּסָּיוֹן וְחָזַר הַפִּסָּיוֹן, 
וְכֵן בְּשֵׂעָר לָבָן, 
בְּסוֹף שָׁבוּעַ רִאשׁוֹן, 
בְּסוֹף שָׁבוּעַ שֵׁנִי, 
לְאַחַר הַפְּטוּר, 
הֲרֵי הִיא כְמוֹת שֶׁהָיַת.  

<small>ג</small>
שְׂעַר פְּקֻדָּה, 
עֲקַבְיָה בֶן מַהֲלַלְאֵל מְטַמֵּא, 
וַחֲכָמִים מְטַהֲרִין.  
אֵי זֶה הוּא שְׂעַר פְּקֻדָּה? 
מִי שֶׁהָיְתָה בוֹ בַהֶרֶת וּבָהּ שֵׂעָר לָבָן, 
הָלְכָה הַבַּהֶרֶת וְהִנִּיחָה לְשֵׂעָר לָבָן בִּמְקוֹמוֹ, 
וְחָזְרָה, 
עֲקַבְיָה בֶן מַהֲלַלְאֵל מְטַמֵּא, 
וַחֲכָמִים מְטַהֲרִין.  
אָמַר רְבִּי עֲקִיבָה: 
מוֹדֶה אֲנִי בָזֶה שֶׁהוּא טָהוֹר.  
וְאֵי זֶה הוּא שְׂעַר פְּקֻדָּה? 
מִי שֶׁהָיְתָה בוֹ בַהֶרֶת כַּגָּרִיס וּבָהּ שְׁתֵּי שְׂעָרוֹת, 
הָלַךְ מִמֶּנָּה כַּחֲצִי גָרִיס, 
וְהִנִּיחַ לְשֵׂעָר לָבָן בִּמְקוֹם הַבַּהֶרֶת, 
וְחָזְרָה. 
אָמְרוּ לוֹ: 
כַּשֵּׁם שֶׁבִּטְּלוּ אֶת דִּבְרֵי רְבִּי עֲקַבְיָה, 
כָּךְ דְּבָרֶיךָ אֵינָן מְקֻיָּמִין. &lt;אף&gt;

<small>ד</small>
כָּל סְפֵק נְגָעִים כַּתְּחִלָּה, טָהוֹר, 
עַד שֶׁלֹּא נִזְקַק לַטֻּמְאָה.  
מִשֶּׁנִּזְקַק לַטֻּמְאָה, סְפֵקוֹ טָמֵא.  
כֵּיצַד? 
שְׁנַיִם שֶׁבָּאוּ אֵצֶל הַכֹּהֵן, 
בָּזֶה בַהֶרֶת כַּגָּרִיס, 
וּבָזֶה בַהֶרֶת כַּסֶּלַע; 
בְּסוֹף שָׁבוּעַ, 
בָּזֶה כַסֶּלַע וּבָזֶה כַסֶּלַע, 
וְאֵין יָדוּעַ בְּאֵיזֶה מֵהֶן פָּסַת, 
בֵּין בְּאִישׁ אֶחָד, בֵּין בִּשְׁנֵי אֲנָשִׁים, טָהוֹר.  
רְבִּי עֲקִיבָה אוֹמֵר: 
בְּאִישׁ אֶחָד, טָמֵא, 
בִּשְׁנֵי אֲנָשִׁים, טָהוֹר. 

<small>ה</small>
מִשֶּׁנִּזְקַק לַטֻּמְאָה סְפֵקוֹ טָמֵא, 
כֵּיצַד? 
שְׁנַיִם שֶׁבָּאוּ אֵצֶל הַכֹּהֵן, 
בָּזֶה בַהֶרֶת כַּגָּרִיס 
וּבָזֶה בַהֶרֶת כַּסֶּלַע; 
בְּסוֹף שָׁבוּעַ, 
בָּזֶה כַסֶּלַע וָעוֹד וּבָזֶה כַסֶּלַע וָעוֹד, 
שְׁנֵיהֶן טְמֵאִין.  
אַף עַל פִּי שֶׁחָזְרוּ לִהְיוֹת כַּסֶּלַע וְכַסֶּלַע, 
שְׁנֵיהֶן טְמֵאִין, 
עַד שֶׁיַּחְזְרוּ לִהְיוֹת כַּגָּרִיס.  
זֶה הוּא שֶׁאָמָרוּ: 
מִשֶּׁנִּזְקַק לַטֻּמְאָה, סְפֵקוֹ טָמֵא. 





Chapter 6

<small>א</small>
גּוּפָהּ שֶׁלַּבַּהֶרֶת, כַּגָּרִיס הַקִּלְקִי מְרֻבָּע.  
מְקוֹם הַגָּרִיס, תֵּשַׁע עֲדָשׁוֹת.  
מְקוֹם עֲדָשָׁה, אַרְבַּע שְׂעָרוֹת.  
נִמְצְאוּ שְׁלֹשִׁים וָשֵׁשׁ שְׂעָרוֹת. 

<small>ב</small>
בַּהֶרֶת כַּגָּרִיס וּבָהּ מִחְיָה כָעֲדָשָׁה, 
רָבַת הַבַּהֶרֶת, טְמֵאָה, &lt;רְבַת&gt;
נִתְמַעֲטָה, טְהוֹרָה. 
רָבַת הַמִּחְיָה, טְמֵאָה, &lt;רְבַת&gt;
נִתְמַעֲטָה, טְהוֹרָה. 

<small>ג</small>
בַּהֶרֶת כַּגָּרִיס וּבָהּ מִחְיָה פְחוּתָה מִכָּעֲדָשָׁה, 
רְבַת הַבַּהֶרֶת, טְמֵאָה, 
נִתְמַעֲטָה, טְהוֹרָה; 
רְבַת הַמִּחְיָה, טְמֵאָה, 
נִתְמַעֲטָה, 
רְבִּי מֵאִיר מְטַמֵּא, 
וַחֲכָמִים מְטַהֲרִין, 
שֶׁאֵין הַנֶּגַע פּוֹסֶה לְתוֹכָהּ. 

<small>ד</small>
בַּהֶרֶת יְתֵרָה מִכַּגָּרִיס, 
וּבָהּ מִחְיָה יְתֵרָה מִכָּעֲדָשָׁה, 
רָבוּ אוֹ שֶׁנִּתְמַעָטוּ, טְמֵאִין, 
וּבִלְבַד שֶׁלֹּא יִתְמַעֲטוּ מִכַּשֵּׁעוּר. 

<small>ה</small>
בַּהֶרֶת כַּגָּרִיס וּמִחְיָה כָּעֲדָשָׁה מַקַּפְתָּהּ, 
וְחוּץ לַמִּחְיָה בַהֶרֶת, 
הַפְּנִימִית לְהַסְגִּיר, 
וְהַחִיצוֹנָה לְהַחֲלִיט.  
אָמַר רְבִּי יוֹסֵה: 
אֵין מִחְיָה סִימַן טֻמְאָה לַחִיצוֹנָה. 
מִחְיָה שֶׁהַבַּהֶרֶת לְתוֹכָהּ,  
נִתְמַעֲטָה וְהָלְכָה לָהּ, 
רַבָּן גַּמְלִיאֵל אוֹמֵר: 
אִם מִבִּפְנִים הִיא כָלַת, 
סִימַן פִּסָּיוֹן לַפְּנִימִית, 
וְהַחִיצוֹנָה טְהוֹרָה; 
אִם מִבַּחוּץ, הַחִיצוֹנָה טְהוֹרָה. 
רְבִּי עֲקִיבָה אוֹמֵר: 
בֵּין כָּךְ וּבֵין כָּךְ טְהוֹרָה. 

<small>ו</small>
אָמַר רְבִּי שִׁמְעוֹן: 
אֵמָתַי? 
בִּזְמַן שֶׁהִיא כָּעֲדָשָׁה מוּבַאת.  
הָיְתָה יְתֵרָה מִכָּעֲדָשָׁה, 
הַמּוֹתָר סִימַן פִּסָּיוֹן לַפְּנִימִית, 
וְהַחִיצוֹנָה טְמֵאָה.  
הָיָה בוֹ בֹהַק פָּחוּת מִכָּעֲדָשָׁה, 
סִימַן פִּסָּיוֹן לַפְּנִימִית, 
וְאֵין סִימַן הַפִּסָּיוֹן לַחִיצוֹנָה. &lt;לפיסיון&gt;

<small>ז</small>
עֶשְׂרִים וְאַרְבַּע רָאשֵׁי אֵבָרִים בָּאָדָם, 
אֵינָן מִטַּמִּין מִשֵּׁם מִחְיָה: 
רָאשֵׁי אֶצְבָּעוֹת יָדַיִם וְרַגְלַיִם, 
רָאשֵׁי אָזְנַיִם, 
רֹאשׁ הַחֹטֶם, 
רֹאשׁ הַגְּוִיָּה, 
רָאשֵׁי הַדַּדִּים בָּאִשָּׁה.  
רְבִּי יְהוּדָה אוֹמֵר: 
אַף שֶׁלָּאִישׁ.  
רְבִּי אֶלְעָזָר אוֹמֵר: 
אַף הַיַּבְּלוֹת וְהַדַּלְדּוּלִין, 
אֵינָן מִטַּמִּין מִשֵּׁם מִחְיָה. 

<small>ח</small>
אֵלּוּ מְקוֹמוֹת בָּאָדָם שֶׁאֵינָן מִטַּמִּין בַּבַּהֶרֶת: 
תּוֹךְ הָעַיִן, 
תּוֹךְ הָאֹזֶן, 
תּוֹךְ הַחֹטֶם, 
תּוֹךְ הַפֶּה, 
תּוֹךְ הַקְּמָטִין שֶׁבַּצַּוָּאר, 
תּוֹךְ הַדַּד, 
וּבֵית הַשֶּׁחִי, 
כַּף הָרֶגֶל, 
וְהַצִּפֹּרֶן, 
הָרֹאשׁ, 
וְהַזָּקָן.  
הַשְּׁחִין וְהַמִּכְוָה וְהַקֶּדַח הַמּוֹרְדִין, 
אֵינָן מִטַּמִּין בִּנְגָעִים, 
וְאֵינָן מִצְטָרְפִין בִּנְגָעִים, 
וְאֵין הַנֶּגַע פּוֹסֶה לְתוֹכָן, 
וְאֵינָן מִטַּמִּין מִשֵּׁם מִחְיָה, 
וְאֵינָן מְעַכְּבִין אֶת הַהוֹפֵךְ כֻּלּוֹ לָבָן.  
חָזַר הָרֹאשׁ וְהַזָּקָן וְנִקְרָחוּ, 
הַשְּׁחִין וְהַמִּכְוָה וְהַקֶּדַח וְנֶעֱשׁוּ צָרְבָה, 
הֲרֵי אֵלּוּ מִטַּמִּין בִּנְגָעִים, 
וְאֵינָן מִצְטָרְפִין עִם הַנְּגָעִים, 
וְאֵין הַנֶּגַע פּוֹסֶה לְתוֹכָן, 
וְאֵינָן מִטַּמִּין מִשֵּׁם מִחְיָה, 
אֲבָל מְעַכְּבִין אֶת הַהוֹפֵךְ כֻּלּוֹ לָבָן.  
הָרֹאשׁ וְהַזָּקָן שֶׁלֹּא הֶעֱלוּ שֵׂעָר, 
הַדַּלְדּוּלִין שֶׁבָּרֹאשׁ וְשֶׁבַּזָּקָן, 
נִדּוֹנִין כְּעוֹר הַבָּשָׂר. 





Chapter 7

<small>א</small>
אֵלּוּ בֶהָרוֹת טְהוֹרוֹת: 
שֶׁהָיוּ בוֹ קֹדֶם לְמַתַּן תּוֹרָה, 
בַּגּוֹי וְנִתְגַּיַּר, 
בַּקָּטָן וְנוֹלַד, 
בַּקֶּמֶט וְנִגְלָה, 
בָּרֹאשׁ וּבַזָּקָן, 
בַּשְּׁחִין וּבַמִּכְוָה וּבַקֶּדַח הַמּוֹדְרִין. 
חָזַר הָרֹאשׁ וְהַזָּקָן וְנִקְרָחוּ, 
הַשְּׁחִין וְהַמִּכְוָה וְהַקֶּדַח וְנֶעֱשׁוּ צָרְבָה, טְהוֹרִין.  
הָרֹאשׁ וְהַזָּקָן עַד שֶׁלֹּא הֶעֱלוּ שֵׂעָר, 
הֶעֱלוּ שֵׂעָר, וְנִקְרָחוּ. 
הַשְּׁחִין וְהַמִּכְוָה וְהַקֶּדַח עַד שֶׁלֹּא נֶעֱשׂוּ צָרְבָה, 
נֶעֱשׂוּ צָרֶבֶת, וְחָיוּ, 
רְבִּי אֱלִיעֶזֶר בֶּן יַעֲקֹב מְטַמֵּא, 
שֶׁתְּחִלָּתָן וְסוֹפָן טָמֵא, 
וַחֲכָמִין מְטַהֲרִין. 

<small>ב</small>
נִשְׁתַּנּוּ מַרְאֵיהֶן, 
בֵּין לְהָקֵל בֵּין לְהַחְמִיר. 
כֵּיצַד לְהָקֵל? 
הָיְתָה כַשֶּׁלֶג, 
וְנֶעֱשֵׂית כְּסִיד הַהֵיכָל, כְּצֶמֶר לָבָן, וְכִקְרוּם בֵּיצָה, 
וְנֶעֱשֵׁית מִסְפַּחַת שְׂאֵת, אוֹ מִסְפַּחַת עַזָּה.  
כֵּיצַד לְהַחֲמִיר? 
הָיְתָה כִקְרוּם בֵּיצָה, 
וְנֶעֱשֵׂית כְּצֶמֶר לָבָן, כְּסִיד הַהֵיכָל, וְכַשֶּׁלֶג, 
רְבִּי אֶלְעָזָר בֶּן עֲזַרְיָה מְטַהֵר, 
רְבִּי אֶלְעָזָר חֲסָמָה אוֹמֵר: 
לְהָקֵל, טָהוֹר, 
וּלְהַחְמִיר, תֵּרָאֶה כַּתְּחִלָּה. 
(רְבִּי עֲקִיבָה אוֹמֵר: 
בֵּין לְהָקֵל, בֵּין לְהַחֲמִיר, תֵּרָאֶה כַתְּחִלָּה.) 

<small>ג</small>
בַּהֶרֶת וְאֵין בָּהּ כְּלוּם, 
כַּתְּחִלָּה, 
בְּסוֹף שָׁבוּעַ רִאשׁוֹן, מַסְגִּיר; 
בְּסוֹף שָׁבוּעַ שֵׁנִי, 
לְאַחַר הַפְּטוּר, יִפְטֹר; 
עוֹדֵהוּ מַסְגִּיר וּפוֹטְרוֹ, 
וְנוֹלְדוּ לוֹ סִימָנֵי טֻמְאָה, יַחְלִיט.  
בַּהֶרֶת וּבָהּ סִימָנֵי טֻמְאָה, יַחְלִיט. 
עוֹדֵהוּ מַחֲלִיטוֹ, וְהָלְכוּ לָהֶן סִימָנֵי טֻמְאָה, 
כַּתְּחִלָּה, 
בְּסוֹף שָׁבוּעַ רִאשׁוֹן, יַסְגִּיר; 
בְּסוֹף שָׁבוּעַ שֵׁנִי, 
לְאַחַר הַפְּטוּר, יִפְטֹר. 

<small>ד</small>
הַתּוֹלֵשׁ סִימָנֵי טֻמְאָה, וְהִכְוָה אֶת הַמִּחְיָה, 
עוֹבֵר בְּ'לֹא תַעֲשֶׂה'.  
וּלְטַהֲרָה? &lt;המגיה מוסיף לפני כן: וְלַד ומוחק וּ&gt;
עַד שֶׁלֹּא בָא אֵצֶל הַכֹּהֵן, טָהוֹר, 
לְאַחַר חֲלֵטוֹ, טָמֵא.  
אָמַר רְבִּי עֲקִיבָה: 
שָׁאַלְתִּי אֶת רַבָּן גַּמְלִיאֵל 
וְאֶת רְבִּי יְהוֹשֻׁעַ בָּהוֹלְכִים לַמֵּדְבַת: 
בְּתוֹךְ הֶסְגֵּרוֹ מַה הוּא? 
אָמְרוּ לִי: 
לֹא שָׁמַעְנוּ, אֲבָל שָׁמַעְנוּ: 
עַד שֶׁלֹּא בָא אֵצֶל הַכֹּהֵן, טָהוֹר, 
לְאַחַר חֲלִיטוֹ, טָמֵא.  
הִתְחַלְתִּי מֵבִיא לָהֶם רְאָיוֹת.  
אֶחָד עוֹמֵד בִּפְנֵי הַכֹּהֵן, 
וְאֶחָד בְּתוֹךְ הֶסְגֵּרוֹ, טָהוֹר, 
עַד שֶׁיְּטַמֶּנּוּ הַכֹּהֵן.  
מֵאֵמָתַי הִיא טַהֲרָתוֹ? 
רְבִּי אֱלִיעֶזֶר אוֹמֵר: 
לִכְשֶׁיִּוָּלֵד בּוֹ נֶגַע אַחֵר וְיִטָּהֵר מִמֶּנּוּ.  
וַחֲכָמִים אוֹמְרִים: 
עַד שֶׁתִּפְרַח בְּכֻלּוֹ, 
אוֹ עַד שֶׁתִּתְמַעֵט בַּהֶרְתּוֹ מִכַּגָּרִיס. 

<small>ה</small>
מִי שֶׁהָיְתָה בוֹ בַהֶרֶת וְנִקְצָצָה, טְהוֹרָה.  
קְצָצָהּ מִתְכַּוֵּן, 
רְבִּי אֱלִיעֶזֶר אוֹמֵר: 
לִכְשֶׁיִּוָּלֵד בּוֹ נֶגַע אַחֵר וְיִטָּהֵר מִמֶּנּוּ. &lt;לו&gt; 
וַחֲכָמִים אוֹמְרִים: 
עַד שֶׁתִּפְרַח בְּכֻלּוֹ.  
הָיְתָה בְרֹאשׁ הָעָרְלָה, יִמּוֹל. 





Chapter 8

<small>א</small>
הַפּוֹרֵחַ מִן הַטָּמֵא, טָהוֹר.  
חָזְרוּ בוֹ רָאשֵׁי אֵבָרִים, טָמֵא, 
עַד שֶׁתִּתְמַעֵט בַּהֶרְתּוֹ מִכַּגָּרִיס.  
מִן הַטָּהוֹר, טָמֵא.  
חָזְרוּ בוֹ רָאשֵׁי אֵבָרִים, טָמֵא, 
עַד שֶׁתַּחְזֹר בַּהַרְתּוֹ לִכְמוֹת שֶׁהָיַת. 

<small>ב</small>
בַּהֶרֶת כַּגָּרִיס וּבָהּ מִחְיָה כָעֲדָשָׁה, 
פָּרְחָה בְכֻלּוֹ, 
וְאַחַר כָּךְ הָלְכָה לָהּ מִחְיָה, 
אוֹ שֶׁהָלְכָה לָהּ מִחְיָה, 
וְאַחַר כָּךְ פָּרְחָה בְכֻלּוֹ, טָהוֹר.  
נוֹלְדָה לוֹ מִחְיָה, טָמֵא.  
נוֹלַד לוֹ שֵׂעָר לָבָן, 
רְבִּי יְהוֹשֻׁעַ מְטַמֵּא, 
וַחֲכָמִים מְטַהֲרִין. 

<small>ג</small>
בַּהֶרֶת וּבָהּ שֵׂעָר לָבָן, 
פָּרְחָה בְכֻלּוֹ, 
אַף עַל פִּי שֶׁשֵּׂעָר לָבָן בִּמְקוֹמוֹ, 
טָהוֹר.  
בַּהֶרֶת וּבָהּ פִּסָּיוֹן, 
פָּרְחָה בְכֻלּוֹ, טָהוֹר.  
וְכֻלָּן, שֶׁחָזְרוּ בָהֶן רָאשֵׁי אֵבָרִים, 
הֲרֵי אֵלּוּ טְמֵאִין; 
פָּרְחָה בְמִקְצָתוֹ, טָמֵא, 
פָּרְחָה בְכֻלּוֹ, הֲרֵי הוּא טָהוֹר. 

<small>ד</small>
כָּל פְּרִיחַת רָאשֵׁי אֵבָרִים, 
שֶׁבִּפְרִיחָתָן טִהֲרוּ טָמֵא, וּכְשֶׁחָזְרוּ, טְמֵאִין.  
כָּל חֲזָרַת רָאשֵׁי אֵבָרִים, &lt;חזירת&gt;
שֶׁבַּחֲזָרָתָן טִמְּאוּ טָהוֹר, &lt;שבחזירתן&gt;
נִתְכַּסּוּ, טָהוֹר, 
נִתְגַּלּוּ, טָמֵא, 
אֲפִלּוּ מֵאָה פַעַם. 

<small>ה</small>
כָּל הָרָאוּי לִטַּמֵּא בְּנֶגַע הַבַּהֶרֶת, 
מְעַכֵּב אֶת הַפְּרִיחָה. &lt;מעכבת&gt; 
כָּל שֶׁאֵינוּ רָאוּי לִטַּמֵּא בְנֶגַע הַבַּהֶרֶת, 
אֵינוּ מְעַכֵּב אֶת הַפְּרִיחָה.  
כֵּיצַד? 
פָּרְחָה בְכֻלּוֹ, אֲבָל לֹא בָרֹאשׁ וּבַזָּקָן, 
הַשְּׁחִין, וְהַמִּכְוָה וְהַקֶּדַח וְהַמּוֹרְדִין, 
חָזַר הָרֹאשׁ וְהַזָּקָן וְנִקְרָחוּ, 
הַשְּׁחִין וְהַמִּכְוָה וְהַקֶּדַח וְנֶעֱשׁוּ צָרְבָה, 
טְהוֹרִין.  
פָּרְחָה בְכֻלּוֹ, 
אֲבָל לֹא בְכַחֲצִי עֲדָשָׁה סָמוּךְ לָרֹאשׁ וְלַזָּקָן, 
לַשְּׁחִין, וְלַמִּכְוָה וְלַקֶּדַח, 
חָזַר הָרֹאשׁ וְהַזָּקָן וְנִקְרָחוּ, 
הַשְּׁחִין וְהַמִּכְוָה וְהַקֶּדַח וְנֶעֱשׁוּ צָרְבָה, 
אַף עַל פִּי שֶׁנֶּעֱשָׂה מְקוֹם הַמִּחְיָה בַהֶרֶת, 
טָמֵא, עַד שֶׁתִּפְרַח בְּכֻלּוֹ. 

<small>ו</small>
שְׁתֵּי בֶהָרוֹת, 
אַחַת טְמֵאָה וְאַחַת טְהוֹרָה, 
פָּרְחָה מִזּוֹ לָזוֹ, 
וְאַחַר כָּךְ פָּרְחָה בְכֻלּוֹ, טָהוֹר.  
בִּשְׂפָתוֹ הָעֶלְיוֹנָה, 
בִּשְׂפָתוֹ הַתַּחְתּוֹנָה, 
בִּשְׁתֵּי אֶצְבְּעוֹתָיו, 
בִּשְׁנֵי רִיסֵי עֵינָיו, 
אַף עַל פִּי מַדְבִּיקָן זֶה לָזֶה וְהֵן נִרְאִין כְּאַחַת, 
טָהוֹר.  
פָּרְחָה בְכֻלּוֹ, 
אֲבָל לֹא בַבֹּהַק, טָמֵא.  
חָזְרוּ בוֹ רָאשֵׁי אֵבָרִים כְּמִין בֹּהַק, 
טָהוֹר.  
חָזְרוּ בוֹ רָאשֵׁי אֵבָרִים פָּחוּת מִכָּעֲדָשָׁה, 
רְבִּי מֵאִיר מְטַמֵּא, 
וַחֲכָמִים אוֹמְרִים: 
בֹּהַק פָּחוּת מִכָּעֲדָשָׁה, 
סִימָן הַטֻּמְאָה כַּתְּחִלָּה, 
וְאֵין סִימַן טֻמְאָה בַסּוֹף. 

<small>ז</small>
הַבָּא בְכֻלּוֹ לָבָן, יַסְגִּיר. &lt;יסגירו&gt; 
נוֹלַד לוֹ שֵׂעָר לָבָן, יַחְלִיט.  
הִשְׁחִירוּ שְׁתֵּיהֶם, אוֹ אַחַת מֵהֶן, 
הִקְצִירוּ שְׁתֵּיהֶן, אוֹ אַחַת מֵהֶן, 
נִסְמַךְ הַשְּׁחִין לִשְׁתֵּיהֶן, אוֹ לְאַחַת מֵהֶן, 
הִקִּיף הַשְּׁחִין לִשְׁתֵּיהֶן, אוֹ לְאַחַת מֵהֶן, 
אוֹ חֲלָקָן; 
הַשְּׁחִין, וּמִחְיַת הַשְּׁחִין, 
וְהַמִּכְוָה, וּמִחְיַת הַמִּכְוָה, וְהַבֹּהַק,  
נוֹלַד לוֹ מִחְיָה, אוֹ שֵׂעָר לָבָן, טָמֵא. 
לֹא נוֹלַד לוֹ לֹא מִחְיָה וְלֹא שֵׂעָר לָבָן, טָהוֹר.  
וְכֻלָּם שֶׁחָזְרוּ בָהֶן רָאשֵׁי אֵבָרִים, 
הֲרֵי אֵלּוּ כְמוֹת שֶׁהָיוּ.  
פָּרְחָה בְמִקְצָתוֹ, טָמֵא. 
פָּרְחָה בְכֻלּוֹ, טָהוֹר. 

<small>ח</small>
וְאִם בְּכֻלּוֹ פָרְחָה כְּאַחַת, 
מִתּוֹךְ הַטַּהֲרָה, טָמֵא, &lt;הטהורה&gt;
וּמִתּוֹךְ הַטֻּמְאָה, טָהוֹר.  
הַטָּהֵר מִתּוֹךְ הַסְגֵּר, &lt;הטהור&gt;
פָּטוּר מִן הַפְּרִיעָה וּמִן הַפְּרִימָה, 
וּמִן הַתִּגְלַחַת, וּמִן הַצִּפֳּרִין; 
מִתּוֹךְ הַחְלֵט, חַיָּב בְּכֻלָּם.  
זֶה וָזֶה מִטַּמִּין בַּבִּיאָה. 

<small>ט</small>
הַבָּא בְכֻלּוֹ לָבָן וּבוֹ מִחְיָה כָעֲדָשָׁה, 
פָּרְחָה בְכֻלּוֹ, וְאַחַר כָּךְ חָזְרוּ בוֹ רָאשֵׁי אֵבָרִין, 
רְבִּי יִשְׁמָעֵאל אוֹמֵר: 
כַּחְזָרַת רָאשֵׁי אֵבָרִין בְּבַהֶרֶת גְּדוֹלָה. &lt;כחזירת&gt; 
רְבִּי אֶלְעָזָר בֶּן עֲזַרְיָה אוֹמֵר: 
כַּחְזָרַת רָאשֵׁי אֵבָרִין בְּבַהֶרֶת קְטַנָּה. &lt;כחזירת&gt; 

<small>י</small>
יֵשׁ מַרְאֶה נִגְעוֹ לַכֹּהֵן וְנִשְׂכָּר, 
וְיֵשׁ מַרְאֶה וּמַפְסִיד.  
כֵּיצַד? 
מִי שֶׁהָיָה מֻחְלָט, 
וְהָלְכוּ לָהֶן סִימָנֵי טֻמְאָה, 
לֹא הִסְפִּיק לְהַרְאוֹתָהּ לַכֹּהֵן עַד שֶׁפָּרְחָה בְכֻלּוֹ, 
טָהוֹר, שֶׁאִלּוּ הֶרְאָהּ לַכֹּהֵן, הָיָה טָמֵא.  
בַּהֶרֶת וְאֵין בָּהּ כְּלוּם, 
לֹא הִסְפִּיק לְהַרְאוֹתָהּ לַכֹּהֵן עַד שֶׁפָּרְחָה בְכֻלּוֹ, 
טָמֵא, שֶׁאִלּוּ הֶרְאָהּ לַכֹּהֵן, הָיָה טָהוֹר. 





Chapter 9

<small>א</small>
הַשְּׁחִין וְהַמִּכְוָה מִטַּמִּין בְּשָׁבוּעַ אֶחָד, 
בִּשְׁנֵי סִימָנִים: 
בְּשֵׂעָר לָבָן וּבְפִסָּיוֹן.  
אֵי זֶה הוּא הַשְּׁחִין? 
לָקָה בָעֵץ בָּאֶבֶן וּבַגֶּפֶת, אוֹ בְמֵי טְבֶרְיָה, 
וְכָל שֶׁאֵינוּ מֵחֲמַת הָאֵשׁ, 
זֶה הוּא הַשְּׁחִין. &lt;זו היא&gt; 
וְאֵי זוֹ הִיא הַמִּכְוָה? 
נִכְוָה בַגַּחֶלֶת אוֹ בָרָמָץ, 
וְכָל שֶׁהוּא מֵחֲמַת הָאֵשׁ, 
זוֹ הִיא הַמִּכְוָה. 

<small>ב</small>
הַשְּׁחִין וְהַמִּכְוָה אֵין מִצְטָרְפִין זֶה עִם זֶה, 
וְאֵין פּוֹסִין מִזֶּה לָזֶה, 
אֵינָן פּוֹסִין בְּעוֹר הַבָּשָׂר, 
וְלֹא עוֹר הַבָּשָׂר פּוֹסֶה לְתוֹכָן.  
הָיוּ מוֹרְדִין, טְהוֹרִין.  
וְעָשׁוּ קְרוּם כִּקְלִפַּת הַשּׁוּם, 
זוֹ הִיא צָרֶבֶת הַשְּׁחִין הָאֲמוּרָה בַתּוֹרָה.  
חָזְרוּ וְחָיוּ, 
אַף עַל פִּי שֶׁמְּקוֹמָן צַלֶּקֶת, 
נִדּוֹנִין כְּעוֹר הַבָּשָׂר. 

<small>ג</small>
שָׁאֲלוּ אֶת רְבִּי אֱלִיעֶזֶר: &lt;אלעזר&gt;
מִי שֶׁעָלַת לְתוֹךְ יָדוֹ בַהֶרֶת כַּסֶּלַע, 
וּמְקוֹמָהּ צָרֶבֶת הַשְּׁחִין? 
אָמַר לָהֶם: 
יַסְגִּיר. 
אָמְרוּ לוֹ: 
לָמָּה? 
לְגַדֵּל שֵׂעָר לָבָן אֵינָה רְאוּיָה, 
וּלַפִּסָּיוֹן אֵינָה פוֹסָה, 
וְלַמִּחְיָה אֵינָה מִטַּמָּא! 
אָמַר לָהֶן: 
שָׁמַעְתִּי, שֶׁמֵּא תִכְנֹס וְתִפְסֶה.  
אָמְרוּ לוֹ: 
וַהֲלֹא מְקוֹמָהּ כַּגָּרִיס? 
אָמַר לָהֶם: 
לֹא שָׁמַעְתִּי.  
אָמַר לוֹ רְבִּי יְהוּדָה בֶן בְּתִירָה: 
אֶלְמַד בּוֹ? 
אָמַר לוֹ: 
אִם לְקַיֵּם דִּבְרֵי חֲכָמִים, הִין! 
אָמַר לוֹ: 
שֶׁמֵּא יִוָּלֵד לוֹ שְׁחִין אַחֵר חוּצָה לוֹ, 
וְיִפְסֶה לְתוֹכוֹ.  
אָמַר לוֹ: 
חָכָם גָּדוֹל אַתָּה, שֶׁקִּיַּמְתָּ דִבְרֵי חֲכָמִים! 





Chapter 10

<small>א</small>
הַנְּתָקִין מִטַּמִּין בִּשְׁנֵי שָׁבוּעוֹת, בִּשְׁנֵי סִימָנִים: 
בְּשֵׂעָר צָהֹב דַּק וּבְפִסָּיוֹן.  
בְּשֵׂעָר 'צָהֹב דָּק', לָקוּי קָצָר.  
דִּבְרֵי רְבִּי עֲקִיבָה.  
רְבִּי יוֹחָנָן בֶּן נוּרִי אוֹמֵר: 
אֲפִלּוּ אָרוּךְ.  
אָמַר רְבִּי יוֹחָנָן: 
מַה הַלָּשׁוֹן אוֹמְרִין: 
'דַּק מַקֵּל זֶה, דַּק קָנֶה זֶה', 
דַּק לָקוּי קָצָר אוֹ דַק לָקוּי אָרוּךְ?  
אָמַר לוֹ רְבִּי עֲקִיבָה: 
עַד שֶׁאָנוּ לְמֵדִין מִן הַקָּנֶה, 
נִלְמַד מִן הַשֵּׂעָר! 
'דַּק שְׂעָרוֹ שֶׁלִּפְלוֹנִי', &lt;דַּק שְׂעָרוֹ מַקֵּל שֶׁלִּפְלוֹנִי&gt;
דַּק לָקוּי קָצָר, לֹא דַק לָקוּי אָרוּךְ? 

<small>ב</small>
שֵׂעָר צָהֹב דַּק מְטַמֵּא מְכֻנָּס וּמְפֻזָּר, 
וּמְבֻצָּר, וְשֶׁלֹּא מְבֻצָּר, 
הָפוּךְ, וְשֶׁלֹּא הָפוּךְ.  
דִּבְרֵי רְבִּי יְהוּדָה.  
רְבִּי שִׁמְעוֹן אוֹמֵר: 
אֵינוּ מְטַמֵּא אֶלָּא הָפוּךְ.  
אָמַר רְבִּי שִׁמְעוֹן: 
וְדִין הוּא: 
מָה אִם שֵׂעָר לָבָן, שֶׁאֵין שֵׂעָר אַחֵר מַצִּיל מִיָּדוֹ, 
אֵינוּ מְטַמֵּא אֶלָּא הָפוּךְ, 
שֵׂעָר צָהֹב דַּק שֶׁשֵּׂעָר אַחֵר מַצִּיל מִיָּדוֹ, 
אֵינוּ דִין שֶׁלֹּא יְטַמֵּא אֶלָּא הָפוּךְ? 
רְבִּי יְהוּדָה אוֹמֵר: 
כָּל מָקוֹם שֶׁצָּרַךְ לוֹמַר הָפַךְ, &lt;הפוך&gt;
אָמַר הָפַךְ.  
אֲבָל הַנֶּתֶק, שֶׁנֶּאֱמַר בּוֹ: (וַיִּקְרָא יג,לב) 
"לֹא הָיָה בוֹ שֵׂעָר צָהֹב", 
מְטַמֵּא הָפוּךְ וְשֶׁלֹּא הָפוּךְ. &lt;הפך; הפך&gt;

<small>ג</small>
הַצּוֹמֵחַ מַצִּיל מִיַּד שֵׂעָר צָהֹב וּמִיַּד הַפִּסָּיוֹן, 
מְכֻנָּס וּמְפֻזָּר, 
מְבֻצָּר, וְשֶׁלֹּא מְבֻצָּר.  
הַמְשֹׁאָר מַצִּיל מִיַּד שֵׂעָר צָהֹב וּמִיַּד הַפִּסָּיוֹן, 
מְכֻנָּס וּמְבֻצָּר, 
מַצִּיל מִן הַצַּד, 
עַד שֶׁיְּהֵא רָחוֹק מִן הַקָּמָה מְקוֹם שְׁתֵּי שְׂעָרוֹת.  
אַחַת צְהוּבָה וְאַחַת שְׁחוֹרָה, 
אַחַת צְהוּבָה וְאַחַת לְבָנָה, 
אֵינָן מַצִּילוֹת. 

<small>ד</small>
שֵׂעָר צָהֹב שֶׁקָּדַם אֶת הַנֶּתֶק, טָהוֹר.  
רְבִּי יְהוּדָה מְטַמֵּא. &lt;יודה&gt; 
רְבִּי אֱלִיעֶזֶר בֶּן יַעֲקֹב אוֹמֵר: &lt;ֶלְעָזָר&gt;
לֹא מְטַמֵּא, וְלֹא מַצִּיל.  
רְבִּי שִׁמְעוֹן אוֹמֵר: 
כָּל שֶׁאֵינוּ סִימַן טֻמְאָה בַנֶּתֶק, 
הֲרֵי הוּא סִימַן טַהֲרָה בַנֶּתֶק. &lt;טהורה&gt;

<small>ה</small>
כֵּיצַד מְגַלְּחִין אֶת הַנֶּתֶק? 
מְגַלֵּחַ חוּצָה לוֹ, 
וּמַנִּיחַ שְׁתֵּי שְׂעָרוֹת סָמוּךְ לוֹ, &lt;סימן&gt;
כְּדֵי שֶׁיְּהֵא נִכָּר אִם פָּסָה.  
הֶחֱלִיטוֹ בְשֵׂעָר צָהֹב, 
וְהָלַךְ שֵׂעָר צָהֹב, 
וְחָזַר שֵׂעָר צָהֹב, 
וְכֵן בַּפִּסָּיוֹן, 
כַּתְּחִלָּה, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, 
לְאַחַר הַפְּטוּר, 
הֲרֵי הִיא כְּמוֹת שֶׁהָיַת.  
הֶחֱלִיטוֹ בַפִּסָּיוֹן, 
וְהָלַךְ הַפִּסָּיוֹן, 
וְחָזַר הַפִּסָּיוֹן, 
וְכֵן בְּשֵׂעָר צָהֹב, 
בְּסוֹף שָׁבוּעַ רִאשׁוֹן, 
וּבְסוֹף שָׁבוּעַ שֵׁנִי, 
לְאַחַר הַפְּטוּר, 
הֲרֵי הִיא כְּמוֹת שֶׁהָיַת.  

<small>ו</small>
שְׁנֵי נְתָקִים זֶה בְצַד זֶה, 
וְשִׁטָּה שֶׁלַּשֵּׂעָר מַפְסֶקֶת בֵּינֵיהֶן, 
נִפְרַץ מִמָּקוֹם אֶחָד, טָמֵא; 
מִשְּׁנֵי מְקוֹמוֹת, טָהוֹר.  
כַּמָּה תְהֵא פִרְצָה? 
מְקוֹם שְׁתֵּי שְׂעָרוֹת.  
נִפְרַץ מִמָּקוֹם אֶחָד כַּגָּרִיס, טָמֵא. 

<small>ז</small>
שְׁנֵי נְתָקִים זֶה לִפְנִים מִזֶּה, 
וְשִׁטָּה שֶׁלַּשֵּׂעָר מַפְסֶקֶת בֵּינֵיהֶן, 
נִפְרַץ מִמָּקוֹם אֶחָד, טָמֵא; &lt;במקום&gt;
מִשְּׁנֵי מְקוֹמוֹת, טָהוֹר.  
כַּמָּה תְהֵא הַפִּרְצָה? 
מְקוֹם שְׁתֵּי שְׂעָרוֹת.  
נִפְרַץ מִמָּקוֹם אֶחָד כַּגָּרִיס, טָהוֹר. &lt;במקום&gt;

<small>ח</small>
מִי שֶׁהָיָה בוֹ נֶתֶק וּבוֹ שֵׂעָר טָמֵא, 
וְנוֹלַד לוֹ שֵׂעָר שָׁחוֹר, טָהוֹר; 
אַף עַל פִּי נָטָה וְהָלַךְ לוֹ שֵׂעָר שָׁחוֹר, טָהוֹר.  
רְבִּי שִׁמְעוֹן בֶּן יְהוּדָה אוֹמֵר: 
כָּל נֶתֶק שֶׁטָּהַר שָׁעָה אַחַת, 
אֵין לוֹ טֻמְאָה לְעוֹלָם.  
רְבִּי שִׁמְעוֹן אוֹמֵר: 
כָּל שֵׂעָר שָׁחוֹר שֶׁטָּהַר שָׁעָה אַחַת, &lt;צהוב&gt;
אֵין לוֹ טֻמְאָה לְעוֹלָם. 

<small>ט</small>
מִי שֶׁהָיָה בוֹ נֶתֶק כַּגָּרִיס, 
וְנִתַּק כָּל רֹאשׁוֹ, טָהוֹר.  
הָרֹאשׁ וְהַזָּקָן אֵינָן מְעַכְּבִין זֶה אֶת זֶה, 
דִּבְרֵי רְבִּי יְהוּדָה.  
רְבִּי שִׁמְעוֹן אוֹמֵר: 
מְעַכְּבִין זֶה אֶת זֶה.  
אָמַר רְבִּי שִׁמְעוֹן: 
וְדִין הוּא: 
מָה עוֹר הַפָּנִים וְעוֹר הַבָּשָׂר, 
שֶׁיֵּשׁ דָּבָר אֶחָד מַפְסִיק בֵּינֵיהֶן, &lt;אחר&gt;
מְעַכְּבִין זֶה אֶת זֶה, 
הָרֹאשׁ וְהַזָּקָן, 
שֶׁאֵין דָּבָר אַחֵר מַפְסִיק בֵּינֵיהֶם, 
אֵינוּ דִין שֶׁיְּעַכְּבוּ זֶה אֶת זֶה? 
הָרֹאשׁ וְהַזָּקָן אֵינָן מִצְטָרְפִין זֶה עִם זֶה, 
וְאֵינָן פּוֹסִין מִזֶּה לָזֶה.  
וְאֵי זֶה הוּא הַזָּקָן? 
מִפֶּרֶק שֶׁלַּלֶּחִי עַד פִּיקָה שֶׁלַּגַּרְגֶּרֶת. 

<small>י</small>
הַקָּרַחַת וְהַגַּבַּחַת מִטַּמּוֹת בִּשְׁנֵי שָׁבוּעוֹת, 
בִּשְׁנֵי סִימָנִין: 
בְּמִחְיָה וּבְפִסָּיוֹן.  
אֵי זוֹ הִיא הַקָּרַחַת? 
אָכַל נֶשֶׁם, סָךְ נֶשֶׁם, 
מַכָּה שֶׁאֵינָה רְאוּיָה לְגַדֵּל אֶת הַשֵּׂעָר.  
וְאֵי זוֹ הִיא הַקָּרַחַת? 
מִקָּדְקֹד הַשּׁוֹפֵעַ לְאַחֲרָיו עַד פִּיקָה שֶׁלַּצַּוָּאר.  
וְאֵי זוֹ הִיא הַגַּבַּחַת? 
מִקָּדְקֹד הַשּׁוֹפֵעַ לְפָנָיו עַד כְּנֶגֶד שֵׂעָר מִלְּמַעְלָן.  
הַקָּרַחַת וְהַגַּבַּחַת אֵינָן מִצְטָרְפוֹת זוֹ עִם זוֹ, 
וְאֵין פּוֹסוֹת מִזּוֹ לָזוֹ; 
רְבִּי יְהוּדָה אוֹמֵר: &lt;יודה&gt;
אִם יֵשׁ שֵׂעָר בֵּינֵיהֶן, אֵינָן מִצְטָרְפוֹת; 
וְאִם לָאו, הֲרֵי אֵלּוּ מִצְטָרְפוֹת. 





Chapter 11

<small>א</small>
כָּל הַבְּגָדִים מִטַּמִּין בַּנְּגָעִין, 
חוּץ מִשֶּׁלַּגּוֹיִם.  
הַלּוֹקֵחַ בְּגָדִים מִן הַגּוֹיִם, 
יֵרָאוּ כַתְּחִלָּה.  
עוֹרוֹת הַיָּם אֵינָן מִטַּמִּין בִּנְגָעִים.  
חִבֵּר לָהֶן מִן הַגָּדֵל בָּאָרֶץ, 
אֲפִלּוּ חוּט, מְשִׁיחָה, 
דָּבָר שֶׁהוּא מְקַבֵּל טֻמְאָה, 
טָמֵא. 

<small>ב</small>
צֶמֶר גְּמַלִּים, צֶמֶר רְחֵלִים שֶׁטְּרָפָן זֶה בָזֶה, 
אִם רֹב מִן הַגְּמַלִּים, אֵינוּ מִטַּמֵּא בִנְגָעִים; 
אִם רֹב מִן הָרְחֵלִים, מִטַּמֵּא בִנְגָעִים; 
מַחְצָה לְמַחְצָה, מִטַּמֵּא בִנְגָעִים.  
וְכֵן הַפִּשְׁתָּן וְהַקִּנְבֵס שֶׁטְּרָפָן זֶה בָזֶה. 

<small>ג</small>
הָעוֹרוֹת וְהַבְּגָדִים הַצְּבוּעִין אֵינָן מִטַּמִּין בִּנְגָעִים.  
הַבָּתִּים, 
בֵּין צְבוּעִין, בֵּין שֶׁאֵינָן צְבוּעִים, 
מִטַּמִּין בִּנְגָעִים.  
דִּבְרֵי רְבִּי מֵאִיר.  
רְבִּי יְהוּדָה אוֹמֵר: 
הָעוֹרוֹת כַּבָּתִּים.  
רְבִּי שִׁמְעוֹן אוֹמֵר: 
הַצְּבוּעִין בִּידֵי שָׁמַיִם מִטַּמִּין. 

<small>ד</small>
בֶּגֶד שֶׁשִּׁתְיוֹ צָבוּעַ וְעַרְבוֹ לָבָן, &lt;ועירבו&gt;
עַרְבוֹ צָבוּעַ וְשִׁתְיוֹ לָבָן, &lt;עירבו&gt;
הַכֹּל הוֹלֵךְ אַחַר הַנִּרְאֶה.  
הַבְּגָדִין מִטַּמִּין בִּירַקְרַק שֶׁבִּירוֹקִין, 
וּבַאֲדַמְדַּם שֶׁבָּאֲדֻמִּים.  
הָיָה יְרַקְרַק וּפָסָה אֲדַמְדַּם, 
[אֲדַמְדַּם] וּפָשָׂה יְרַקְרַק, 
טָמֵא.  
נִשְׁתַּנָּה וּפָסָה, נִשְׁתַּנָּה וְלֹא פָסָה, 
כְּאִלּוּ לֹא נִשְׁתַּנָּה.  
רְבִּי יְהוּדָה אוֹמֵר: 
יֵרָאֶה כַּתְּחִלָּה. 

<small>ה</small>
הָעוֹמֵד בָּרִאשׁוֹן, 
יְכַבֵּס וְיַסְגִּיר.  
הָעוֹמֵד בַּשֵּׁנִי, 
יִשָּׂרֵף.  
הַפּוֹשֶׂה בָזֶה וּבָזֶה, 
יִשָּׂרֵף.  
הַכֵּהָה כַּתְּחִלָּה, 
רְבִּי יִשְׁמָעֵאל אוֹמֵר: 
יְכַבֵּס וְיַסְגִּיר. 
וַחֲכָמִים אוֹמְרִים: 
אֵינוּ זָקוּק לוֹ.  

<small>ו</small>
הַכֵּהָה בָרִאשׁוֹן, 
יְכַבֵּס וְיַסְגִּיר.  
הַכֵּהָה בַשֵּׁנִי, 
קוֹרְעוֹ וְשׂוֹרֵף מַה שֶּׁקָּרַע, 
וְצָרִיךְ מַטְלֵית. 
רְבִּי נְחֶמְיָה אוֹמֵר: 
אֵינוּ צָרִיךְ מַטְלֵית. 

<small>ז</small>
חָזַר נֶגַע לַבֶּגֶד, 
מַצִּיל אֶת הַמַּטְלֵית.  
חָזַר לַמַּטְלִית, 
שׂוֹרֵף אֶת הַבֶּגֶד.  
הַטּוֹלֶה מִן הַמֻּסְגָּר בַּטָּהוֹר, 
חָזַר נֶגַע לַבֶּגֶד, 
שׂוֹרֵף אֶת הַמַּטְלֵית; 
חָזַר לַמַּטְלִית, 
הַבֶּגֶד הָרִאשׁוֹן יִשָּׂרֵף, 
וְהַמַּטְלֵית תְּשַׁמֵּשׁ אֶת הַבֶּגֶד הַשֵּׁנִי בְּסִימָנִין. 

<small>ח</small>
קֵיטָא שֶׁיֶּשׁ בָּהּ פְּסַפְסִין צְבוּעִין וּלְבָנִים, 
וּפוֹסִין מִזֶּה לָזֶה.  
שָׁאֲלוּ אֶת רְבִּי אֱלִיעֶזֶר: 
וַהֲרֵי הוּא פְסֶפֶס יְחִידִי? 
אָמַר לָהֶם: 
לֹא שָׁמַעְתִּי.  
אָמַר לוֹ רְבִּי יְהוּדָה בֶן בְּתִירָה: 
אֲלַמֵּד בּוֹ? 
אָמַר לוֹ: 
אִם לְקַיֵּם דִּבְרֵי חֲכָמִים, הִן! 
אָמַר לוֹ: 
שֶׁמֵּא יַעֲמֹד בּוֹ שְׁנֵי שָׁבוּעוֹת, טָמֵא.  
אָמַר לוֹ: 
חָכָם גָּדוֹל אַתָּה! שֶׁקִּיַּמְתָּ דִבְרֵי חֲכָמִים.  
הַפִּסְָּיוֹן וְהַסָּמוּךְ, כָּל שֶׁהוּא; 
הָרָחוֹק, כַּגָּרִיס; 
וְהַחוֹזֵר, כַּגָּרִיס. 

<small>ט</small>
הַשְּׁתִי וְהָעֵרֶב מִטַּמִּין בִּנְגָעִים מִיָּד.  
רְבִּי יְהוּדָה אוֹמֵר: 
הַשְּׁתִי, מִשֶּׁיִּשָּׁלֵק, וְהָעֵרֶב מִיָּד, 
וְהָאוֹנִין שֶׁלַּפִּשְׁתָּן, מִשֶּׁיִּתְלַבֵּנוּ.  
כַּמָּה תְהֵא בַּפַּקַּעַת וּתְהֵא מִטַּמָּא בִנְגָעִים? &lt;מִטַּמֵּא&gt;
כְּדֵי לֶאֱרֹג מִמֶּנָּה שָׁלוֹשׁ עַל שָׁלוֹשׁ שְׁתִי וָעֵרֶב, 
אֲפִלּוּ כֻלָּהּ שְׁתִי, וַאֲפִלּוּ כֻלָּהּ עֵרֶב.  
הָיְתָה פָסִיקוֹת, אֵינָה מִטַּמָּא בִנְגָעִים.  
רְבִּי יְהוּדָה אוֹמֵר: 
אֲפִלּוּ פְסִיקָה אַחַת וּקְשׁוּרָה, 
אֵינָה מִטַּמָּא בִּנְגָעִים. 

<small>י</small>
הַמַּעֲלֶה מִן הַפַּקַּעַת לַחֲבֶרְתָּהּ, 
מִן הַסָּלִיל לַחֲבֵרוֹ, 
מִן הַכָּבֵד הָעֶלְיוֹנָה לְכָבֵד הַתַּחְתּוֹנָה, 
וְכֵן שְׁנֵי דַפֵּי חָלוּק שֶׁנִּרְאָה נֶגַע בְּאֶחָד מֵהֶן, 
הֲרֵי הַשֵּׁנִי טָהוֹר.  
בְּנֶפֶשׁ הַמַּסֶּכֶת, 
וּבַשֶּׁתִי הָעוֹמֵד, 
הֲרֵי אֵלּוּ מִטַּמְּאִין בִּנְגָעִים מִיָּד.  
רְבִּי שִׁמְעוֹן אוֹמֵר: 
שֶׁתִי, אִם הָיָה רָצוּף, מִטַּמֵּא. 

<small>יא</small>
נִרְאָה בַשֶּׁתִי הָעוֹמֵד, 
הָאָרִיג טָהוֹר.  
נִרְאָה בְאָרִיג, 
הַשֶּׁתִי הָעוֹמֵד טָהוֹר.  
נִרְאָה בַסָּדִין, 
שׂוֹרֵף אֶת הַנּוּמִין.  
נִרְאָה בַנּוּמִין, 
הַסָּדִין טָהוֹר.  
חָלוּק שֶׁנִּרְאָה בוֹ נֶגַע, 
מַצִּיל אֶת הָאָמְרְיוֹת שֶׁבּוֹ, 
אֲפִלּוּ הֵן אַרְגָּמָן. 

<small>יב</small>
כָּל הָרָאוּי לִטַּמֵּא טְמֵא מֵת, 
אַף עַל פִּי שֶׁאֵינוּ רָאוּי לִטַּמֵּא מִדְרָס, 
מִטַּמֵּא בִנְגָעִים, 
כְּגוֹן קֶלַע שֶׁלַּסְּפִינָה, 
וִילוֹן וְשָׁבִיס שֶׁלִּסְבָכָה, 
וּמִטְפְּחוֹת סְפָרִים, וְגִנְגִּלּוֹן, 
וּרְצוּעוֹת מַנְעָל וְסַנְדָּל שֶׁיֶּשׁ בָּהֶם רֹחַב כַּגָּרִיס, 
הֲרֵי אֵלּוּ מִטַּמִּין בִּנְגָעִים.  
סָגוֹס שֶׁנִּרְאָה בוֹ נֶגַע, 
רְבִּי אֱלִיעֶזֶר בֶּן יַעֲקֹב אוֹמֵר: 
עַד שֶׁיֵּרָאֶה בָאָרִיג וּבַמֻּכִּין.  
הַחֵמֶת וְהַתָּרְמֵל, נִרְאִין כְּדַרְכָּן, 
וּפוֹשֶׂה מִתּוֹכוֹ לְאַחֲרָיו, &lt;ופוסה&gt;
וּמֵאַחֲרָיו לְתוֹכוֹ. 

<small>יג</small>
בֶּגֶד הַמֻּסְגָּר שֶׁנִּתְעָרַב בַּאֲחֵרִין, 
כֻּלָּם טְהוֹרִין; 
קִצְּצוֹ וַעֲשָׂאוֹ מֻכִּין, 
טָהוֹר, וּמֻתָּר בַּהֲנָיָתוֹ.  
וְהַמֻּחְלָט שֶׁנִּתְעָרַב בַּאֲחֵרִים, 
כֻּלָּם טְמֵאִים.  
קִצְּצוֹ וַעֲשָׂאוֹ מֻכִּין, 
טָמֵא, וְאָסוּר בַּהֲנָיָתוֹ. 





Chapter 12

<small>א</small>
כָּל הַבָּתִּים מִטַּמִּין בִּנְגָעִים, חוּץ מִשֶּׁלַּגּוֹיִם.  
הַלּוֹקֵחַ בָּתִּים מִן הַגּוֹיִם, 
יֵרָאוּ כַתְּחִלָּה.  
בַּיִת עָגֹל, 
בַּיִת טְרִיגוֹן, 
בַּיִת הַבָּנוּי בַּסְּפִינָה אוֹ בָאַסְכַּדְיָה, 
עַל אַרְבַּע קוֹרוֹת, 
אֵינוּ מִטַּמֵּא בִנְגָעִים.  
וְאִם הָיָה מְרֻבָּע, 
אֲפִלּוּ עַל אַרְבָּעָה עַמּוּדִים, 
מִטַּמֵּא. 

<small>ב</small>
בַּיִת שֶׁאֶחָד מִצְּדָדָיו מְחֻפֶּה בַשַּׁיִשׁ, 
אֶחָד בַּסֶּלַע וְאֶחָד בַּלְּבֵנִים וְאֶחָד בֶּעָפָר, 
טָהוֹר.  
בַּיִת שֶׁלֹּא הָיוּ בוֹ אֲבָנִים וְעֵצִים וְעָפָר, 
וְנִרְאָה בוֹ נֶגַע, 
וְאַחַר כָּךְ הֵבִיאוּ בוֹ אֲבָנִים וְעֵצִים וְעָפָר, 
טָהוֹר.  
וְכֵן בֶּגֶד שֶׁלֹּא אָרַג בּוֹ שָׁלוֹשׁ עַל שָׁלוֹשׁ, 
וְנִרְאָה בוֹ נֶגַע, 
וְאַחַר כָּךְ אָרַג בּוֹ שָׁלוֹשׁ עַל שָׁלוֹשׁ, 
טָהוֹר.  
אֵין הַבַּיִת מִטַּמֵּא בִנְגָעִים, 
עַד שֶׁיְּהוּ בוֹ אֲבָנִים וְעֵצִים וְעָפָר. 

<small>ג</small>
כַּמָּה אֲבָנִים יְהוּ בוֹ? 
רְבִּי יִשְׁמָעֵאל אוֹמֵר: 
אַרְבַּע. 
רְבִּי עֲקִיבָה אוֹמֵר: 
שְׁמוֹנֶה.  
שֶׁרֶבִּי יִשְׁמָעֵאל אוֹמֵר: 
עַד שֶׁיֵּרָאֶה כִּשְׁנֵי גְרִיסִים עַל שְׁתֵּי אֲבָנִים 
אוֹ עַל אֶבֶן אַחַת.  
רְבִּי עֲקִיבָה אוֹמֵר: 
עַד שֶׁיֵּרָאֶה כִּשְׁנֵי גְרִיסִים עַל שְׁתֵּי אֲבָנִים, 
לֹא עַל אֶבֶן אַחַת.  
רְבִּי אֶלְעָזָר בִּרְבִּי שִׁמְעוֹן אוֹמֵר: 
עַד שֶׁיֵּרָאֶה כִּשְׁנֵי גְרִיסִים עַל שְׁתֵּי אֲבָנִים, 
בִּשְׁנֵי כֳתָלִים בְּזָוִית, 
אָרְכּוֹ כִשְׁנֵי גְרִיסִין, וְרָחְבּוֹ כַּגָּרִיס. 

<small>ד</small>
עֵצִים, כְּדֵי לִתֵּן תַּחַת הַשָּׁקוֹף.  
רְבִּי יְהוּדָה אוֹמֵר: 
כְּדֵי לַעֲשׁוֹת סַנְדָּל לַאֲחוֹרֵי הַשָּׁקוֹף.  
עָפָר, כְּדֵי לִתֵּן בֵּין פַּצִּים לַחֲבֵרוֹ.  
קִירוֹת הָאֲבוּס וְקִירוֹת הַמְּחִיצָה 
אֵינָן מִטַּמִּין בִּנְגָעִים.  
יְרוּשָׁלַיִם וְחוּץ לָאָרֶץ אֵינָן מִטַּמִּין בִּנְגָעִים. 

<small>ה</small>
כֵּיצַד רְאִיַּת הַבַּיִת? 
"וּבָא אֲשֶׁר לוֹ הַבַּיִת וְהִגִּיד לַכֹּהֵן לֵאמֹר, 
כְּנֶגַע נִרְאָה לִי בַבָּיִת" (וַיִּקְרָא יד,לה).  
אֲפִלּוּ תַלְמִיד חֲכָמִים וְיוֹדֵעַ שֶׁהוּא נֶגַע וַדַּאי, 
לֹא יִגְזֹר וְיֹאמַר "נֶגַע נִרְאָה לִי בַּבָּיִת", 
אֶלָּא "כְּנֶגַע נִרְאָה לִי בַּבָּיִת".  

<small>ו</small>
"וְצִוָּה הַכֹּהֵן וּפִנּוּ אֶת הַבַּיִת", 
אֲפִלּוּ חֲבִילֵי קָנִים.  
דִּבְרֵי רְבִּי יְהוּדָה.  
רְבִּי שִׁמְעוֹן אוֹמֵר: 
עֵסֶק הוּא לַפִּנּוּי? 
אָמַר רְבִּי מֵאִיר: 
וְכִי מָה מִטַּמֵּא לוֹ? 
אִם תֹּאמַר כְּלֵי עֵצוֹ וּבְגָדָיו וּמַתַּכְתּוֹ, 
מַטְבִּילָן וְהֵן טְהוֹרִין! 
וְעַל מָה חָסָה הַתּוֹרָה? 
עַל כְּלֵי חַרְשׂוֹ, וְעַל פָּכוֹ, וְעַל תַּפְיוֹ.  
אִם כֵּן חָסָה הַתּוֹרָה עַל מָמוֹנוֹ הַבָּזוּי, 
קוֹל וָחֹמֶר עַל מָמוֹנוֹ הֶחָבִיב; 
אִם כָּךְ עַל מָמוֹנוֹ, 
קוֹל וָחֹמֶר עַל נֶפֶשׁ בָּנָיו וּבְנוֹתָיו; 
אִם כָּךְ עַל שֶׁלָּרָשָׁע, 
קַל וָחֹמֶר עַל שֶׁלַּצַּדִּיק. 

<small>ז</small>
וְאֵינוּ הוֹלֵךְ לְתוֹךְ בֵּיתוֹ וּמַסְגִּיר, 
וְלֹא עוֹמֵד בְּתוֹךְ הַבַּיִת שֶׁהַנֶּגַע בְּתוֹכוֹ וּמַסְגִּיר, 
אֶלָּא עוֹמֵד עַל פֶּתַח הַבַּיִת שֶׁהַנֶּגַע בְּתוֹכוֹ וּמַסְגִּיר, 
שֶׁנֶּאֱמַר: (וַיִּקְרָא יד,לח) 
"וְיָצָא הַכֹּהֵן מִן הַבַּיִת אֶל פֶּתַח הַבָּיִת, 
וְהִסְגִּיר אֶת הַבַּיִת שִׁבְעַת יָמִים".  

<small>ח</small>
וּבָא בְסוֹף הַשָּׁבוּעַ וְרָאָה אִם פָּסָה, (וַיִּקְרָא יד,מ) 
"וְצִוָּה הַכֹּהֵן וְחִלְּצוּ אֶת הָאֲבָנִים אֲשֶׁר בָּהֵן הַנָּגַע", 
(וַיִּקְרָא יד,מב) &lt;'וכובס שנ' וט'&gt;
"וְלָקְחוּ אֲבָנִים אֲחֵרוֹת וְהֵבִיאוּ אֶל תַּחַת הָאֲבָנִים, 
וְעָפָר אַחֵר יִקַּח וְטָח אֶת הַבָּיִת" 
וְאֵינוּ נוֹטֵל אֲבָנִים מִצַּד זֶה וּמֵבִיא לָזֶה, 
וְלֹא עָפָר מִצַּד זֶה וּמֵבִיא לָזֶה, 
וְלֹא סִיד מִכָּל מָקוֹם.  
וְאֵינוּ מֵבִיא לֹא אַחַת תַּחַת שְׁתַּיִם, 
וְלֹא שְׁתַּיִם תַּחַת אַחַת, 
אֶלָּא מֵבִיא שְׁתַּיִם תַּחַת שְׁתַּיִם, 
תַּחַת שָׁלוֹשׁ, וְתַחַת אַרְבַּע.  
מִכָּן אָמָרוּ: 
"אִי לְרָשָׁע! אִי לִשְׁכֵנוֹ!" 
שְׁנֵיהֶן חוֹלְצִין, 
שְׁנֵיהֶן קוֹצְעִין, 
שְׁנֵיהֶן מְבִיאִין אֶת הָאֲבָנִים, 
אֲבָל הוּא לְבַדּוֹ מֵבִיא אֶת הֶעָפָר, 
שֶׁנֶּאֱמַר: 
"וְעָפָר אַחֵר יִקַּח וְטָח אֶת הַבָּיִת", 
וְאֵין חֲבֵרוֹ מִטַּפֵּל עִמּוֹ בַּטִּיחָה. 

<small>ט</small>
וּבָא בְסוֹף שָׁבוּעַ וְרָאָה אִם חָזַר, (וַיִּקְרָא יד,מה) 
"וְנָתַץ אֶת הַבַּיִת, 
אֶת אֲבָנָיו וְאֶת עֵצָיו וְאֵת כָּל עֲפַר הַבָּיִת, 
וְהוֹצִיא אֶל מִחוּץ לָעִיר אֶל מָקוֹם טָמֵא." 
וְהַפִּסָּיוֹן הַסָּמוּךְ, כָּל שֶׁהוּא, 
הָרָחוֹק, כַּגָרִיס, 
וְהַחוֹזֵר בַּבָּתִּין, כִּשְׁנֵי גְרִיסִין. 





Chapter 13

<small>א</small>
עֲשָׂרָה בָתִּים הֵן: 
הַכֵּהָה בָרִאשׁוֹן, וְהַהוֹלֵךְ לוֹ, 
גּוֹלְפוֹ וְהוּא טָהוֹר.  
הַכֵּהָה בַשֵּׁנִי, וְהַהוֹלֵךְ לוֹ, 
גּוֹלְפוֹ וְהוּא טָעוּן צִפֳּרִין.   
הַפּוֹשֶׂה בָרִאשׁוֹן, 
חוֹלֵץ וְקוֹצֶה וְטָח וְנוֹתֵן לוֹ שָׁבוּעַ. 
חָזַר, יִנָּתֵץ, &lt;וְנִתַּץ&gt;
לֹא חָזַר, טָעוּן צִפֳּרִין.  
עָמַד בָּרִאשׁוֹן וּפָשָׂה בַשֵּׁנִי, 
חוֹלֵץ וְקוֹצֶה וְטָח וְנוֹתֵן לוֹ שָׁבוּעַ. 
חָזַר, יִנָּתֵץ, &lt;וְנִתַּץ&gt;
לֹא חָזַר, טָעוּן צִפֳּרִין.  
עָמַד בָּזֶה וּבָזֶה, 
חוֹלֵץ וְקוֹצֶה וְטָח וְנוֹתֵן לוֹ שָׁבוּעַ. 
חָזַר, יִנָּתֵץ, &lt;וְנִתַּץ&gt;
לֹא חָזַר, טָעוּן צִפֳּרִין.  
אִם עַד שֶׁלֹּא טִהֲרוֹ בַצִּפֳּרִין נִרְאָה בוֹ נֶגַע, 
הֲרֵי זֶה יִנָּתֵץ, 
וְאִם מִשֶּׁטִּהֲרוֹ בַצִּפֳּרִין נִרְאָה בוֹ נֶגַע, 
יֵרָאֶה כַּתְּחִלָּה. 

<small>ב</small>
הָאֶבֶן שֶׁבְּזָוִית, 
בִּזְמַן שֶׁהוּא חוֹלֵץ, 
חוֹלֵץ אֶת כֻּלָּהּ; 
וּבִזְמַן שֶׁהוּא נוֹתֵץ, 
נוֹתֵץ אֶת שֶׁלּוֹ, וּמַנִּיחַ אֶת שֶׁלַּחֲבֵרוֹ.  
נִמְצָא חֹמֶר בַּחֲלִיצָה מִבַּנְּתִיצָה.  

<small>ג</small>
רְבִּי אֶלְעָזָר אוֹמֵר: &lt;אליעזר&gt;
בַּיִת הַבָּנוּי רֹאשׁ וּפָתִים, 
נִרְאָה בָרִאשׁוֹן, 
נוֹטֵל אֶת כֻּלּוֹ; &lt;בראש&gt;
נִרְאָה בַפָּתִין, 
נוֹטֵל אֶת שֶׁלּוֹ, וּמַנִּיחַ אֶת שֶׁלַּחֲבֵרוֹ. 

<small>ד</small>
בַּיִת שֶׁנִּרְאָה בוֹ נֶגַע, 
וְהָיְתָה עֲלִיָּה עַל גַּבָּיו, 
נוֹתֵן אֶת הַקּוֹרוֹת לָעֲלִיָּה.  
נִרְאָה בַעֲלִיָּה, 
נוֹתֵן אֶת הַקּוֹרוֹת לַבַּיִת.  
לֹא הָיְתָה עֲלִיָּה עַל גַּבָּיו, 
אֲבָנָיו וְעֵצָיו וַעֲפָרוֹ נִתָּצִין עִמּוֹ; 
מַצִּיל עַל הַמַּלְבְּנִים וְעַל סְרִיגֵי הַחַלּוֹנוֹת.  
רְבִּי יְהוּדָה אוֹמֵר: 
מַלְבֵּן הַבָּנוּי עַל גַּבָּיו נִתָּץ עִמּוֹ.  
אֲבָנָיו וְעֵצָיו וַעֲפָרוֹ מִטַּמִּין כַּזַּיִת; 
רְבִּי אֶלְעָזָר חֲסָמָה אוֹמֵר: 
בְּמַה שֶּׁהֵן. 

<small>ה</small>
בַּיִת הַמֻּסְגָּר מְטַּמֵּא מִתּוֹכוֹ, 
וְהַמֻּחְלָט, מִתּוֹכוֹ וּמֵאַחֲרָיו.  
וְזֶה וָזֶה מִטַּמִּין בַּבִּיאָה. 

הַבּוֹנֶה מִן הַמֻּסְגָּר בַּטָּהוֹר, 
וְחָזַר נֶגַע לַבַּיִת, 
חוֹלֵץ אֶת הָאֲבָנִים.  
חָזַר לָאֲבָנִים, 
הַבַּיִת הָרִאשׁוֹן יִנָּתֵץ, 
וְהָאֲבָנִים יְשַׁמְּשׁוּ אֶת הַבַּיִת הַשֵּׁנִי בְּסִימָנִין. 

<small>ו</small>
בַּיִת שֶׁהוּא מֵסֵךְ עַל גַּבֵּי בַיִת הַמְנֻגָּע, 
וְכֵן אִילָן שֶׁהוּא מֵסֵךְ עַל גַּבֵּי בַיִת הַמְנֻגָּע, 
נִכְנַס לַחִיצוֹן, טָהוֹר.  
דִּבְרֵי רְבִּי אֶלְעָזָר בֶּן עֲזַרְיָה.  
אָמַר רְבִּי אֶלְעָזָר: 
מָה, אִם אֶבֶן אַחַת מִמֶּנּוּ מְטַמָּא בַבִּיאָה, 
הוּא עַצְמוֹ לֹא יְטַמֵּא בַבִּיאָה? 

הַטָּמֵא עוֹמֵד תַּחַת הָאִילָן, וְהַטָּהוֹר עוֹבֵר, 
טָמֵא.  
הַטָּהוֹר עוֹמֵד תַּחַת הָאִילָן, וְהַטָּמֵא עוֹבֵר, 
טָהוֹר.  
אִם עָמַד, טָמֵא.  
וְכֵן בְּאֶבֶן הַמְנֻגַּעַת, טָהוֹר.  
וְאִם הִנִּיחָהּ, הֲרֵי זוֹ טָמֵא. 

ז &lt;ו&gt;
טָהוֹר שֶׁהִכְנִיס רֹאשׁוֹ וְרֻבּוֹ לְבַיִת טָמֵא, 
נִטְמָא, 
וְטָמֵא שֶׁהִכְנִיס רֹאשׁוֹ וְרֻבּוֹ לְבַיִת טָהוֹר, 
טִמָּהוּ.  
טַלֵּית טְהוֹרָה שֶׁהִכְנִיס מִמֶּנָּה שָׁלוֹשׁ עַל שָׁלוֹשׁ לְבַיִת טָמֵא, 
נִטְמֵה, 
וּטְמֵאָה שֶׁהִכְנִיס מִמֶּנָּה אֲפִלּוּ כַזַּיִת לְבַיִת טָהוֹר, 
טִמַּתּוּ. 

ח &lt;ז&gt;
מִי שֶׁנִּכְנַס לְבַיִת הַמְנֻגָּע, 
וְכֵלָיו עַל כְּתֵפוֹ, 
וְסַנְדַּלָּיו וְטַבְּעוֹתָיו בְּיָדָיו, 
הוּא וְהֵן טְמֵאִין מִיָּד.  
הָיָה לָבוּשׁ בְּכֵלָיו, 
וְסַנְדָּלָיו בְּרַגְלָיו, 
וְטַבְּעוֹתָיו בְּיָדָיו, 
הוּא טָמֵא מִיָּד, וְהֵן טְהוֹרִין, 
עַד שֶׁיִּשְׁהֶא כְּדֵי אֲכִילַת פֶּרֶס, 
פַּת חִטִּין וְלֹא פַת שְׂעוֹרִין, 
וּמֵסֵב וְאוֹכְלָהּ בַּלִּפְתָּן. 

<small>י</small>
הָיָה עוֹמֵד בִּפְנִים, וּפָשַׁט יָדוֹ לַחוּץ, 
וְטַבְּעוֹתָיו בְּיָדָיו, 
אִם שָׁהָה כְּדֵי אֲכִילַת פֶּרֶס, 
טְמֵאוֹת.  
הָיָה עוֹמֵד בַּחוּץ וּפָשַׁט יָדוֹ לִפְנִים, 
וְטַבְּעוֹתָיו בְּיָדָיו, 
רְבִּי יְהוּדָה מְטַמֵּא מִיָּד; 
וַחֲכָמִים אוֹמְרִים: 
עַד שֶׁיִּשְׁהֶא כְּדֵי אֲכִילַת פֶּרֶס.  

<small>יא</small>
אָמְרוּ לוֹ לִרְבִּי יְהוּדָה: 
מָה אִם בִּזְמַן שֶׁכָּל גּוּפוֹ טָמֵא, 
לֹא טִמָּא אֶת מַה שֶּׁעָלָיו, 
עַד שֶׁיִּשְׁהֶה כְּדֵי אֲכִילַת פֶּרֶס, 
בִּזְמַן שֶׁאֵין כָּל גּוּפוֹ טָמֵא, 
לֹא יְטַמֵּא אֶת מַה שֶּׁעָלָיו, 
עַד שֶׁיִּשְׁהֶה כְּדֵי אֲכִילַת פֶּרֶס? 

<small>יב</small>
מְצֹרָע שֶׁנִּכְנַס לַבַּיִת, 
כָּל הַכֵּלִים שֶׁיֶּשׁ שָׁם טְמֵאִין, 
אֲפִלּוּ עַד הַקּוֹרוֹת.  
רְבִּי שִׁמְעוֹן אוֹמֵר: 
עַד אַרְבַּע אַמּוֹת.  
כֵּלִים מִיָּד טְמֵאִין.  
רְבִּי יְהוּדָה אוֹמֵר: 
עַד שָׁהָה כְּדֵי הַדְלָקַת הַנֵּר. 

<small>יג</small>
נִכְנַס לְבֵית הַכְּנֶסֶת, 
עוֹשִׂין לוֹ מְחִצָּה גְבוֹהָה עֲשָׂרָה טְפָחִים, 
עַל רֹחַב אַרְבַּע אַמּוֹת.  
נִכְנַס רִאשׁוֹן, וְיָצָא אַחֲרוֹן. &lt;ויוציא&gt; 
כָּל הַמַּצִּיל צָמִיד פָּתִיל בְּאֹהֶל הַמֵּת, 
מַצִּיל צָמִיד פָּתִיל בְּבַיִת הַמְנֻגָּע, 
וְכָל הַמַּצִּיל מְכֻסֶּה בְּאֹהֶל הַמֵּת, 
מַצִּיל מְכֻסֶּה בְּבַיִת הַמְנֻגָּע.  
דִּבְרֵי רְבִּי מֵאִיר.  
רְבִּי יוֹסֵה אוֹמֵר: 
כָּל הַמַּצִּיל צָמִיד פָּתִיל בְּאֹהֶל הַמֵּת, 
מַצִּיל מְכֻסֶּה בְּבַיִת הַמְנֻגָּע, 
וְכָל הַמַּצִּיל מְכֻסֶּה בְאֹהֶל הַמֵּת, 
אֲפִלּוּ מְגֻלֶּה בְּבַיִת הַמְנֻגָּע, 
טָהוֹר. 





Chapter 14

<small>א</small>
כֵּיצַד מְטַהֲרִין אֶת הַמְּצֹרָע? 
הָיָה מֵבִיא פְיָלֵי שֶׁלְּחֶרֶשׂ חֲדָשָׁה, 
וְנוֹתֵן לְתוֹכָהּ חֲצִי לֹג מַיִם חַיִּים, &lt;מחוק: רביעית&gt;
וּמֵבִיא שְׁתֵּי צִפֳּרִים דְּרוֹר.  
שָׁחַט אֶת אַחַת מֵהֶן עַל כְּלִי חֶרֶשׂ, 
עַל מַיִם חַיִּים.  
חָפַר וּקְבָרָהּ בְּפָנָיו,  
וְנָטַל עֵץ אֶרֶז וְאֵזוֹב וּשְׁנִי תוֹלַעַת, 
וּכְרָכָן בְּשִׁירֵי הַלָּשׁוֹן, 
וְהִקִּיף לָהֶם רָאשֵׁי גַפַּיִם וְרֹאשׁ הַזָּנָב שֶׁלַּשְּׁנִיָּה.  
טָבַל, וְהִזָּה שֶׁבַע פְּעָמִים לְאַחַר יָדוֹ שֶׁלִּמְצֹרָע.  
וְיֵשׁ אוֹמְרִים: 
עַל מִצְחוֹ.  
וְכָךְ הָיָה מַזֶּה עַל הַשָּׁקוֹף שֶׁבַּבַּיִת מִבַּחוּץ. 

<small>ב</small>
בָּא לוֹ לְשַׁלַּח אֶת הַצִּפּוֹר הַחַיָּה, 
אֵינוּ הוֹפֵךְ פָּנָיו, 
לֹא לַיָּם, וְלֹא לָעִיר, וְלֹא לַמִּדְבָּר, 
שֶׁנֶּאֱמַר: (וַיִּקְרָא יד,נג) 
"וְשִׁלַּח אֶת הַצִּפֹּר הַחַיָּה, 
אֶל מִחוּץ לָעִיר אֶל פְּנֵי הַשָּׂדֶה".  

<small>ג</small>
בָּא לוֹ לְגַלֵּחַ אֶת הַמְצֹרָע, 
הֶעֱבִיר תַּעַר עַל כָּל בְּשָׂרוֹ, 
וְכִבֵּס בְּגָדָיו, וְטָבַל,  
טָהַר מִלִּטַּמֵּא בַבִּיאָה, 
וַהֲרֵי הוּא מְטַמֵּא כַּשֶּׁרֶץ.  
נִכְנַס לִפְנִים מִן הַחוֹמָה, 
מְנֻדֶּה מִבֵּיתוֹ שִׁבְעַת יָמִים, 
וְאָסוּר בְּתַשְׁמִישׁ הַמִּטָּה. 

<small>ד</small>
בַּיּוֹם הַשְּׁבִיעִי, 
מְגַלֵּחַ תִּגְלַחַת שְׁנִיָּה כְּתִגְלַחַת רִאשׁוֹנָה.  
כִּבֵּס בְּגָדָיו וְטָבַל, 
טָהַר מִלְּטַמֵּא כַּשֶּׁרֶץ, 
וַהֲרֵי הוּא טְבוּל יוֹם, 
אוֹכֵל בַּמַּעֲשֵׂר.  
הֶעֱרִיב שִׁמְשׁוֹ, אוֹכֵל בִּתְרוּמָה.  
הֵבִיא כַּפָּרָתוֹ, אוֹכֵל בַּקָּדָשִׁין.  
נִמְצְאוּ שָׁלוֹשׁ טְהָרוֹת בַּמְצֹרָע, 
וְשָׁלוֹשׁ טְהָרוֹת בַּיּוֹלֶדֶת. 

<small>ה</small>
שְׁלֹשָׁה מְגַלְּחִין, וְתִגְלַחְתָּן מִצְוָה: 
הַנָּזִיר, וְהַמְּצֹרָע, וְהַלְוִיִּם.  
וְכֻלָּם שֶׁגִּלְּחוּ שֶׁלֹּא בְתַעַר, 
אוֹ שֶׁשִּׁיְּרוּ שְׁתֵּי שְׂעָרוֹת, 
לֹא עָשׁוּ כְלוּם. 

<small>ו</small>
שְׁתֵּי צִפֳּרִים, 
מִצְוָתָן שֶׁיִּהְיוּ שָׁווֹת בְּמַרְאֶה וּבְקוֹמָה וּבְדָמִין, 
וּלְקִיחָתָן כְּאַחַת.  
אַף עַל פִּי שֶׁאֵינָן שָׁווֹת, כְּשֵׁרוֹת.  
שָׁחַט אֶת אַחַת מֵהֶן וְנִמְצֵאת שֶׁלֹּא דְרוֹר, 
יִקַּח זוֹג לַשְּׁנִיָּה. 
הָרִאשׁוֹנָה מֻתֶּרֶת בַּאֲכִילָה.  
שְׁחָטָהּ וְנִמְצֵאת טְרֵפָה, 
יִקַּח זוֹג לַשְּׁנִיָּה. 
הָרִאשׁוֹנָה מֻתֶּרֶת בַּהֲנָיָה.  
נִשְׁפַּךְ הַדָּם, תָּמוּת הַמִּשְׁתַּלַּחַת; 
מֵתָה הַמִּשְׁתַּלַּחַת, יִשָּׁפֵךְ הַדָּם. 

<small>ז</small>
מִצְוַת עֵץ אֶרֶז, 
אָרְכּוֹ אַמָּה, וְעָבְיוֹ כִרְבִיעַ כְּרַע הַמִּטָּה: 
אֶחָד לִשְׁנַיִם, וּשְׁנַיִם לְאַרְבָּעָה.  
מִצְוַת אֵזוֹב, 
לֹא אֵזוֹבְיוֹן, 
לֹא אֵזוֹב כּוֹחֶלֶת, 
וְלֹא אֵזוֹב רוֹמִי, 
וְלֹא אֵזוֹב מִדְבָּרִי, 
לֹא כָל אֵזוֹב שֶׁיֶּשׁ לוֹ שֵׁם לָווּי. 

<small>ח</small>
בַּיּוֹם הַשְּׁמִינִי,
הָיָה מֵבִיא שָׁלוֹשׁ בְּהֵמוֹת: 
חַטָּאת וְאָשָׁם וְעוֹלָה.  
וְהַדַּל הָיָה מֵבִיא חַטָּאת הָעוֹף וְעוֹלַת הָעוֹף. 

<small>ט</small>
בָּא לוֹ אֵצֶל אָשָׁם, 
סָמַךְ שְׁתֵּי יָדָיו עָלָיו, וּשְׁחָטוֹ, 
וְקִבְּלוּ שְׁנֵי כֹהֲנִים אֶת דָּמוֹ, 
אֶחָד בְּכֶלִי, וְאֶחָד בְּיָד.  
זֶה שֶׁקִּבֵּל בְּכֶלִי, 
בָּא וּזְרָקוֹ עַל קִיר הַמִּזְבֵּחַ.  
וְזֶה שֶׁקִּבֵּל בְּיָד, 
בָּא לוֹ אֵצֶל מְצֹרָע.  
וּמְצֹרָע טָבַל בְּלִשְׁכַּת הַמְצֹרָעִין, 
בָּא וְעָמַד בְּשַׁעַרֵי נִיקָנוֹר.  
רְבִּי יְהוּדָה אוֹמֵר: 
לֹא הָיָה צָרִיךְ טְבִילָה. 

<small>י</small>
הִכְנִיס רֹאשׁוֹ, וְנָתַן עַל תְּנוּךְ אָזְנוֹ. 
הִכְנִיס יָדוֹ, וְנָתַן עַל בֹּהֶן יָדוֹ. 
הִכְנִיס רַגְלוֹ, וְנָתַן עַל בֹּהֶן רַגְלוֹ.  
רְבִּי יְהוּדָה אוֹמֵר: 
שְׁלָשְׁתָּם הָיָה מַכְנִיס כְּאַחַת.  
אֵין לוֹ בֹהֶן יָד, בֹּהֶן רֶגֶל, אֹזֶן יְמָנִית, 
אֵין לוֹ טַהֲרָה עוֹלָמִית.  
רְבִּי אֱלִיעֶזֶר אוֹמֵר: 
נוֹתֵן הוּא עַל מְקוֹמָן.  
רְבִּי שִׁמְעוֹן אוֹמֵר: 
אִם נָתַן עַל שֶׁלִּשְׂמאל, יָצָא. 

<small>יא</small>
נָטַל מִלֹּג הַשֶּׁמֶן וְיָצַק לְתוֹךְ כַּפּוֹ שֶׁלַּחֲבֵרוֹ.  
וְאִם יָצַק לְתוֹךְ כַּף עַצְמוֹ, יָצָא.  
טָבַל וְהִזָּה שֶׁבַע פְּעָמִים כְּנֶגֶד בֵּית קֹדֶשׁ הַקֳּדָשִׁים.  
עַל כָּל הַזָּיָה טְבִילָה.  
בָּא לוֹ אֵצֶל מְצֹרָע.  
מְקוֹם שֶׁהוּא נוֹתֵן אֶת הַדָּם, 
שָׁם הוּא נוֹתֵן אֶת הַשֶּׁמֶן, שֶׁנֶּאֱמַר: (וַיִּקְרָא יד, כח-כט) 
"עַל מְקוֹם דַּם הָאָשָׁם". &lt;אל&gt; 
"וְהַנּוֹתָר מִן הַשֶּׁמֶן אֲשֶׁר עַל כַּף הַכֹּהֵן, &lt;בשמן&gt;
יִתֵּן עַל רֹאשׁ הַמִּטַּהֵר לְכַפֵּר". 
אִם נָתַן, כִּפֵּר.  
וְאִם לֹא נָתַן, לֹא כִפֵּר. 
דִּבְרֵי רְבִּי עֲקִיבָה. 
רְבִּי יוֹחָנָן בֶּן נוּרִי אוֹמֵר: 
שִׁירֵי מִצְוָה הֵן, 
בֵּין שֶׁנָּתַן בֵּין שֶׁלֹּא נָתַן, כִּפֵּר, 
וּמַעֲלִין עָלָיו כְּאִלּוּ לֹא כִפֵּר.  

<small>יב</small>
חָסַר הַלֹּג עַד שֶׁלֹּא יָצַק, יְמַלֶּנּוּ; 
מִשֶּׁיָּצַק, יָבִיא אַחֵר כַּתְּחִלָּה, 
דִּבְרֵי רְבִּי עֲקִיבָה. 
רְבִּי שִׁמְעוֹן אוֹמֵר: 
חָסַר הַלֹּג עַד שֶׁלֹּא נָתַן, יְמַלֶּנּוּ; 
מִשֶּׁנָּתַן, יָבִיא אַחֵר כַּתְּחִלָּה. 

<small>יג</small>
מְצֹרָע שֶׁהֵבִיא קָרְבָּנוֹ עָנִי, וְהֶעְשִׁיר, 
אוֹ עָשִׁיר, וְהֶעְנִי, 
הַכֹּל הוֹלֵךְ אַחַר חַטָּאת.  
דִּבְרֵי רְבִּי שִׁמְעוֹן.  
רְבִּי יְהוּדָה אוֹמֵר: 
אַחַר הָאָשָׁם. 

<small>יד</small>
מְצֹרָע עָנִי שֶׁהֵבִיא קָרְבַּן עָשִׁיר, יָצָא; 
וְעָשִׁיר שֶׁהֵבִיא קָרְבַּן עָנִי, לֹא יָצָא.  
מֵבִיא אָדָם עַל יְדֵי בְנוֹ, עַל יְדֵי בִתּוֹ, 
עַל יְדֵי עַבְדּוֹ וְשִׁפְחָתוֹ קָרְבַּן עָנִי, 
וּמַאֲכִילָן בִּזְבָחִין.  
רְבִּי יְהוּדָה אוֹמֵר: 
אַף עַל יְדֵי אִשְׁתּוֹ מֵבִיא קָרְבַּן עָשִׁיר, 
וְכֵן כָּל קָרְבָּן שֶׁהִיא חַיֶּבֶת. 

<small>יה</small>
שְׁנֵי מְצֹרָעִין שֶׁנִּתְעָרְבוּ קָרְבְּנוֹתֵיהֶן, 
קָרַב קָרְבָּנוֹ שֶׁלְּאֶחָד מֵהֶן, 
וּמֵת אֶחָד מֵהֶם, 
זוֹ שָׁאֲלוּ אַנְשֵׁי אֲלֶכְּסַנְדְּרִיָּה אֶת רְבִּי יְהוֹשֻׁעַ. 
אָמַר לָהֶם: 
יִכְתֹּב נְכָסָיו לְאַחֵר, 
וְיָבִיא קָרְבַּן עָנִי.  


