Yachin on Mishnah Chagigah
יכין חגיגה
merged
https://www.sefaria.org/Yachin_on_Mishnah_Chagigah
This file contains merged sections from the following text versions:
-Mishnah, ed. Romm, Vilna 1913
-https://www.nli.org.il/he/books/NNL_ALEPH001741739

יכין חגיגה



Chapter 1



Seif 1

<b>הכל חייבין בראיה</b><br> ר"ל שחייבים להתראות בעזרה בכל ג' רגלים. והכל לאתויי עבד שחציו בן חורין, דלרמב"ם. חייב רק למשנה ראשונה [פ"ד דגיטין], ולרש"י חייב רק למשנה אחרונה:

Seif 2

<b>חוץ מחרש</b><br> ואף באזנו א' ואף שמדבר. וה"ה אילם פטור:

Seif 3

<b>שוטה</b><br> ערפ"ק דתרומות:

Seif 4

<b>וקטן</b><br> מפורש לקמן:

Seif 5

<b>וטומטום</b><br> שעור בשרו מכסה ערותו, ולא נודע אם זכר או נקבה הוא:

Seif 6

<b>ואנדרוגינוס</b><br> שיש לו זכרות ונקבות:

Seif 7

<b>ועבדים שאינם משוחררים</b><br> [נ"ל דלהכי נקט נשים ועבדים לשון רבים, וכולהו לשון יחיד. משום דנשים ועבדים מצויין, ובעלי מומין אינן מצויין. וקטן וזקן נמי נקט להו לשון יחיד, משום דלאו כל הילדים והזקנים פטורים, רק כשאינו יכול לעלות, וכדמסיק, א"כ הן המועט במינן. והא דאפסקינהו בנשים ועבדים בין הבעלי מומין. נ"ל דכולהו לא זו אף זו קתני, דלא מבעייא חרש שוטה וקטן דלאו בני דעה ומצוה נינהו, אלא אפילו טומטום ואנדרוגינוס דבני דעה ומצוה נינהו, אפ"ה פטירי. ולא מבעייא טומטום ואדרוגינוס דיש ספק בגופן אם חייבין, ואין מי שיתחייבו אגביה בראייה, אבל נשים ועבדים אף דגריעי מצ"ע מטומטום ואנדרוגינוס דאינהו ספק אם חייבים בעשה שהזג"ר, ונשים ועבדים וודאי פטירי מעשה שהזג"ר, עכ"פ סד"א מדיש להן בעל ואדון יתחייבו אגביה בראייה, קמ"ל דאפ"ה פטירי. והדר נקט חיגר וסומא ואינך, אף שחייבים בכל המצות, אפ"ה פטירי מראייה]:

Seif 8

<b>והסומא</b><br> אפילו בעינו אחת:

Seif 9

<b>ומי שאינו יכול לעלות ברגליו</b><br> מירושלים להר הבית, שהוא חלש. וה"ה בחלש מלעלות מעירו לירושלים:

Seif 10

<b>כל שאינו יכול לרכוב על כתפיו של אביו</b><br> אביו דנקט לאו דוקא, אלא ר"ל שהילד חלש כל כך עד שכשישאנו אביו או אחר על כתפו מירושלים להר הבית לא יתרצה הילד, או יזיק לו האויר במקצת אז דוקא פטור מראייה:

Seif 11

<b>ולעלות מירושלם להר הבית</b><br> ולא נקט לעזרה. דקמ"ל אף שרק עליית ההר קשה עליו ולא ריחוק המקום:

Seif 12

<b>שנאמר שלש רגלים</b><br> ומדלא קאמר פעמים, משמע הליכת רגל לעזרה מירושלים:

Seif 13

<b>בית שמאי אומרים הראייה שתי כסף</b><br> דכל זכר בישראל חייב להביא כשעולה לרגל ב' בהמות, א' לעולת ראייה וא' לשלמי חגיגה, ומצוה להקריבן ביום ראשון. ומלבד זה חייב לאכול בשר שלמים בכל יום, וזה נקרא שלמי שמחה [רמב"ם חגיגה פ"א ועתוס' ר"ה ד"ה א']. וקאמר הכא דעולת ראייה צריך שיהיה שוה ב' מעה כסף:

Seif 14

<b>וחגיגה</b><br> ר"ל הבהמה שמקריב לשלמי חגיגה:

Seif 15

<b>מעה כסף</b><br> מיהו מדאורייתא אין להם שיעור:

Seif 16

<b>עולות במועד באות מן החולין</b><br> חסורי מחסרא וה"ק, עולות, יש מהן שרק בחוה"מ באות, שיכול להקריבם אז, אבל ביו"ט לא יקריבם, והן אותן שנדר כל השנה. אבל עולת ראייה בא אפילו ביו"ט, ואף שיכול להקריבו כל ז', עכ"פ עיקר מצוותו ביום ראשון של חג. ושניהן מביא רק מן החולין. או נ"ל דה"ק עולות אפילו אותן שרק במועד באות דהיינו נדרים ונדבות, דאינן חובה כל כך אפ"י באות רק מחולין, מכ"ש עולת ראייה שהן חוב וכל שבחובה בא רק מחולין [כסוף פ"ז דמנחות] ולאאמ"ו רבינו הגאון זצוק"ל הך במועד דנקט מתניתין, קאי לכאן ולכאן ור"ל עולות שבמועד, ואותן שבמועד באות וכו'. ונלפע"ד ראיה לד"ק כדאשכחן דכוותיה [נדה דל"ו ב'] המקשה נדה, דר"ל נדה נדה, ע"ש. וכן [טהרות פ"ט מ"ג] משקין טמאין, דר"ל טמאין טמאין ובתוי"ט שם]:

Seif 17

<b>והשלמים מן המעשר</b><br> ר"ל שלמי שמחה יוכל להביא מדמי מעשר שני, דשלמי שמחה אינן חובה כשיש לו בשר משאר קרבנות:

Seif 18

<b>יום טוב הראשון של פסח</b><br> ר"ל שלמי חגיגה שמביא אז. וה"ה שלמי חגיגה דשאר יו"ט, רק דיוקאי קמ"ל, דדוקא שלמי חגיגה אז הא שלמים שמביא בערב פסח כדי לאכול אחריו הפסח על השובע. כ"ע מודו דבאה אף ממעשר:

Seif 19

<b>ובית הלל אומרים מן המעשר</b><br> לא שיביא הכל ממעשר, דהרי דבר שבחובה בא רק מחולין. אלא אם יש לו בני בית מרובים, ואין די לאכילתן שלמים של ב' מעה כסף, יוסיף עליהן ממעות מעשר. ומביא פר גדול:

Seif 20

<b>ישראל יוצאין ידי חובתן</b><br> ידי חובת שלמי שמחה:

Seif 21

<b>ונדבות</b><br> בשלמים שנדר כל השנה, בלשון הרי זו או הרי עלי, שכולן מביאן כשעולה לרגל ומקריבין האימורין והבשר נאכל לבעלים:

Seif 22

<b>ובבכור</b><br> [להכי נקט חטאות ואשמות לשון רבים ובכור לשון יחיד. דחטאות ואשמות מביאין בעליהן לעזרה, והכהן מקבל חלקים רבים מכמה חטאות ואשמות. משא"כ בכור וחזה ושוק, הבעלים נותנן לכהן אחד. ואינו מצוי שיתנו הרבה לכהן א']:

Seif 23

<b>ובחזה ושוק</b><br> שקבלו מהשלמים שהקריבו ישראל בחג. וטעם כולהו, דשלמי שמחה ילפינן מדכתיב ושמחת, ואין שמחה רק בבשר קרבנות, ומדאכל הני סגי:

Seif 24

<b>ולא במנחות</b><br> דאין באכילתן שמחה:

Seif 25

<b>מי שיש לו אוכלים מרובים</b><br> בני בית מרובין:

Seif 26

<b>ונכסים מועטים</b><br> שאינו עשיר:

Seif 27

<b>מביא שלמים מרובים</b><br> שלמי חגיגה מרובים. ואף שנכסיו מועטין יוסיף עליהן ממעות מעשר כלעיל:

Seif 28

<b>ועולות</b><br> עולות ראייה:

Seif 29

<b>על זה נאמר</b><br> במשנה ב':

Seif 30

<b>מי שלא חג ביום טוב הראשון של חג</b><br> שלא הביא אז עולתו ושלמיו של יו"ט:

Seif 31

<b>ויום טוב האחרון של חג</b><br> אפי' ביום אחרון של סוכות שהוא שמיני עצרת, דאף שהוא רגל לבדו, אפ"ה תשלומין דראשון הוא. וכן עצרת אף דרק יום א' הוא. אפ"ה יכול להקריבן כל ז'. מיהו חיגר בראשון אף שנתרפא אח"כ, עכ"פ מדלא חזי בראשון פטור:

Seif 32

<b>עבר הרגל ולא חג</b><br> שלא הביא קרבנותיו של יו"ט:

Seif 33

<b>מעוות לא יוכל לתקון וחסרון לא יוכל להמנות</b><br> דזהו חסרון, שחיסר עשה דהבאת קרבנותיו [ועי' מש"כ בס"ד סוכה פ"ב סי' ל"ב]:

Seif 34

<b>והוליד ממנה ממזר</b><br> שעדות חטאו לפניו תדיר, לפיכך אין עונו נמחק כל כך מהר:

Seif 35

<b>יכול הוא להחזירו ויתקן</b><br> נ"ל דר"ל אף למה שגנב וגזל נמי לפניו תדיר, עכ"פ משמחזירו לבעלים נתקן. ומכ"ש ע"ז ורוצח, דכששב אין חטאו לפניו. וכן כל שאר חטאים:

Seif 36

<b>אלא למי שהיה מתוקן בתחלה</b><br> בתיקון שלימות, משא"כ הנך דלעיל לא היו תחלה רק בלתי חסרון ולא נקראו מתוקן:

Seif 37

<b>היתר נדדים פורחין באויר</b><br> דאע"ג דהמקיימו כבונה במה [כנדרים דכ"ד א'], אפ"ה מסתבר שלא תועיל התרה, והדבר תלוי לכאן ולכאן:

Seif 38

<b>ואין להם על מה שיסמכו</b><br> דנרמז רק קצת בקרא, דכתיב לא יחל דברו, ודרשינן דאבל אחרים מוחלין לו, ואינו מפורש במקרא. וקרא הנ"ל אסמכתא בעלמא היא:

Seif 39

<b>הדינין</b><br> דיני ממונות, אפי' אותן שאינן מפורשין יפה, כגון נפש תחת נפש דכתיב גבי נגיפת אשה הרה, דדרשינן דהיינו ממון:

Seif 40

<b>והעבודות</b><br> של הקרבנות, אפי' הולכת הדם שאינה מפורשת:

Seif 41

<b>הטהרות</b><br> אע"ג דכולהו טהרות כתיבי בפירוש. הכא קמ"ל אפי' לשיעור מקוה דלא כתוב בפירוש. אבל ליכא לא קמא בטבילת נדה לבעלה, דהא ג"כ כתיבא, וספרה ז' ימים ואחר תטהר, ר"ל תטבול [תוס']:

Seif 42

<b>והטומאות</b><br> אפי' שיעור שרץ שיטמא בכעדשה דלא כתיב:

Seif 43

<b>ועריות</b><br> אפי' בתו מאנוסתו דלא כתיבא:

Seif 44

<b>יש להן על מי שיסמכו</b><br> דאע"ג דכולהו אין מפורשין, נלמדו בלימוד חזק:

Seif 45

<b>הן הן גופי תורה</b><br> ר"ל בין המפורשין או הנרמזין כולן גופי תורה ונקט לכולהו הכא אגב חגיגה:

Chapter 2



Seif 1

<b>אין דורשין בעריות</b><br> ר"ל בעריות שאינן מפורשין בתורה, כבתו מאנוסתו שנזכר בפרקן דלעיל, ואם חמיו ואם חמותו [כסנהדרין ע"ה]. ונקט הך מתני' הכא, אגב דמתני' דלעיל. ונחטפה משנה זו בחזקת היד מפרקן דלעיל. אע"ג דשייכי טפי להתם. מדלא רצה תנא לסיים הפרק עם ראוי לו שלא בא לעולם. וכמו כן בסוף פרקן, גזייה תנא 'ממשנה ה' ואילך מפרק ג' וחברן לפרקן, אע"ג דשייכי טפי לפרק ג' דמיירי כולה מטהרות ומתרומה וקודש. מדלא רצה תנא לסיים פרקן במשנה ד' במילי דצדוקין]:

Seif 2

<b>בשלשה</b><br> ר"ל לשלשה וכ"ש ליותר מג' דלא. וטעמא משום דעריות נפש האדם מחמדתן, ולהכי חיישינן שכשישא ויתן הרב עם א' מהן, ביני ביני יקילו ב' האחרים לפלפל ביניהן. ולא ישמעו יפה מה שאמר הרב שאסור:

Seif 3

<b>ולא במעשה בראשית</b><br> הוא סודות הקבלה, איך בתחלת הבריאה השתלשלו העולמות זאח"ז, עד שנברא עולם הגשמי הזה:

Seif 4

<b>בשנים</b><br> אפי' רק לשנים לא:

Seif 5

<b>ולא במרכבה</b><br> הוא סוד יותר נעלם ונשגב שנקרא "קבלה אלהית". דהיינו להתבונן בספירות, שהן הכלים והכחות שבהן פועל הקב"ה בעולמו, ולכן הן כביכול מרכבה לאין סוף ב"ה. וע"י התבוננת זה מציץ האדם מרחוק בעצם אלהות ומכיר מי הוא אביו שבשמים. וי"א דר"ל הלימוד להרכיב שמות הקדושים, להוציא בכחם פעולות חדשות בעולם, והוא הנקרא "קבלה מעשית":

Seif 6

<b>ביחיד</b><br> ליחיד, וטעם הדבר לעוצם קדושת הלימודים הללו, וכבוד אלהים הסתר דבר:

Seif 7

<b>אלא אם כן היה</b><br> התלמיד:

Seif 8

<b>חכם</b><br> להבין מיד הרמז:

Seif 9

<b>ומבין מדעתו</b><br> שכשימסרו לו ראשי פרקים. יתבונן מעצמו השאר. כי כל הדברים יגעים לדבר בעולם הגשמי מעולם הרוחני. שאי אפשר לתארו יפה בדברים:

Seif 10

<b>מה למעלה</b><br> מחלל העולם שיש לו סוף על כרחך:

Seif 11

<b>מה לפנים</b><br> קודם התהוות הזמן, שעל כרחך היה לו התחלה:

Seif 12

<b>ומה לאחור</b><br> שעל כרחך יהיה לו סוף, ככל נברא. ולהכי ראוי לו שלא נולד, מדאין האדם יוכל להשיג דברים אלו, ויבוא לידי טעות מינות. ונקטינהו הכא, דלמעלה ולמטה, דמו למעשה מרכבה. ולפנים ולאחור דמו למעב"ר:

Seif 13

<b>וכל שלא חס על כבוד קונו</b><br> דהיינו שחוטא בסתר, ומתבושש מאדם יותר מלפני הקב"ה. וכ"כ כשחושב בסתר תוהה בעניינים נעלמים הנ"ל, ולא חש על כבוד ה':

Seif 14

<b>יוסי בן יועזר</b><br> הוא הנזכר בסוף פרקן:

Seif 15

<b>אומר שלא לסמוך</b><br> השתא חוזר תנא לדיני קרבנות יו"ט. וקאמר שאין סומכין עליהן ביו"ט, דמדצריך לסמוך בכל כחו בב' ידיו, א"כ משתמש בבע"ח ביו"ט:

Seif 16

<b>הלל ומנחם לא נחלקו</b><br> וס"ל לסמוך:

Seif 17

<b>יצא מנחם</b><br> לעבודת המלך הורדס. שכשראה מנחם את הורדס כשעדיין היה ילד, ניבא עליו שימלך. וכשמלך לבסוף קראו לחצר המלך לעבודתו [יאזעפוס פלאביוס ספר ט"ו ספ"י] וי"א שיצא לתרבות רעה, והתחבר עם כת הבייתוסים שמכחישין בתשבע"פ, וחיו חיי התבודדות:

Seif 18

<b>נכנס שמאי</b><br> להיות אב"ד תחת מנחם:

Seif 19

<b>הראשונים</b><br> שנזכרו ראשון בכל זוגות הנ"ל:

Seif 20

<b>ושניים להם אב בית דין</b><br> ושמאי שנזכר ראשון אף שהיה אב"ד היינו מדאמר שלא לסמוך ככל הנשיאים שבג' זוגות הראשונים:

Seif 21

<b>בית שמאי אומרים מביאין שלמים</b><br> שלמי חגיגה ביו"ט, מדיש בהן צורך אכילת הדיוט:

Seif 22

<b>ואין סומכין עליהם</b><br> מדמשתמש בבע"ח. ואי"ל לדחי עשה לל"ת י"ל הרי אפשר לקיים שניהן לסמוך מעיו"ט:

Seif 23

<b>אבל לא עולות</b><br> אפי' עולת ראיי' לא יביא:

Seif 24

<b>ועולות</b><br> עולת ראיי':

Seif 25

<b>וסומכין עליהם</b><br> דס"ל תיכף לסמיכה שחיטה:

Seif 26

<b>בית שמאי אומרים יום טבוח</b><br> שחיטת עולת ראיי':

Seif 27

<b>אחר השבת</b><br> דעצרת יש לו תשלומין כל ז', ככל רגל שהוא ז' ימים:

Seif 28

<b>ובית הלל אומרים אין יום טבוח</b><br> ר"ל א"צ להקריבו אח"כ, דמותר להקריבו ביו"ט. ולטעמייהו במ"ג אזלו. רק קמ"ל סיפא רבותא לב"ש, אף דמפסיק יום א' אחר יו"ט ומשתה ביותר, אפ"ה לא יקריבנו ביו"ט. ולא חיישי' שמא יפשע ולא יקריבנו כלל. ורישא קמ"ל רבותא לב"ה, אף דלא משתהה:

Seif 29

<b>ומודים שאם חל להיות בשבת שיום טבוח אחר השבת</b><br> דאפי' לב"ה אין מקריב ראיי' וחגיגה בשבת. דלא דמי לפסח, דהתם זמנו קבוע, שא"א להקריבו למחר:

Seif 30

<b>ואין כהן גדול מתלבש בכליו</b><br> ח' בגדים שלובש לעבוד בהן. שלא היה רגיל לעבוד רק בשבת ויו"ט ויום כנופיא, אינו לובשן באותו יום טבוח לעבוד:

Seif 31

<b>ומותרין</b><br> בכל השני' ביום טבוח זה [כך כתב התוי"ט ור"ל דגזרינן כל השנים אטו בשחל ביום א'. ול"מ הי' נ"ל דה"ק תנא דאע"ג דבכל א"ח אסור בהספד ותענית, אפ"ה כשחל אס"ח ביום א' מותר בהספד ותענית כדי שלא לחזק ידי צדוקים]:

Seif 32

<b>בהספד ובתענית שלא לקיים דברי האומרין</b><br> בכללן צדוקים וקראיים:

Seif 33

<b>עצרת אחר השבת</b><br> דדרשי וספרתם לכם ממחרת השבת. היינו שבת ממש, ואנו קבלנו שהפסוק קרא ליו"ט ראשון של פסח שבת:

Seif 34

<b>נוטלין לידים לחולין ולמעשר</b><br> מעשר שני:

Seif 35

<b>ולתרומה</b><br> והא דתנן רפ"ב דבכורים דנט"י רק לתרומה. זה באכילת פירות, אבל באוכל לחם אפי' של חולין צריך נט"י:

Seif 36

<b>ולקודש מטבילין</b><br> דכשרוצה לאכול קודש, צריך להטביל ידיו במ' סאה מחוברין:

Seif 37

<b>ולחטאת</b><br> ברוצה ליגע במי פרה אדומה:

Seif 38

<b>אם נטמאו ידיו</b><br> ר"ל אפי' נגע ביד א' בספר, או באוכלין ובמשקין טמאין, דאז לשאר מילי נטמאו רק ידיו ולא הגוף [ועי' פ"ג סי' כ']:

Seif 39

<b>נטמא גופו</b><br> וצריך לטבול כל גופו. והנך כולן מעלות דרבנן נינהו. ונקט להו הכא איידי המעלות של רגל שיזכיר [בפ"ג מ"ו וז']:

Seif 40

<b>הטובל לחולין</b><br> לאכול חולין בטהרה:

Seif 41

<b>והוחזק לחולין</b><br> ר"ל אע"ג שהתכוון לטבול לאכילת טהרה בוודאי, אף דלחולין לא בעי כוונה:

Seif 42

<b>אסור למעשר</b><br> אסור לאכול מעשר שני:

Seif 43

<b>אסור לתרומה</b><br> ר"ל לאכול תרומה, אבל אינו פוסל תרומה במגע [דאלת"ה ק' מה מהני נטילה קודם מזיגת הכוס כרפ"ח דברכות, הרי אפי' כשיטול תחלה לחולין. ידיו יכולין לפסול תרומה, וא"כ יטמאו למשקין חולין להיות תחלה, דכך הדין דכל הפוסל תרומה מטמא למשקין להיות תחלה. כך כ' בבאר אברהם. ולפע"ד יש לדחות, דהתם מדנטל ידיו למשקין הו"ל כנטל ידיו לתרומה:

Seif 44

<b>אסור לחטאת</b><br> ליגע במי פרה:

Seif 45

<b>טבל ולא הוחזק</b><br> שלא התכוון לטבילה וודאית, רק לרחיצה, ושאם יצטרך יהיה לטבילה:

Seif 46

<b>כאילו לא טבל</b><br> ולא מהני, רק לחולין דלא בעי כוונה:

Seif 47

<b>בגדי עם הארץ מדרס</b><br> דינן כמדרס הזבה, שמטמאין אדם וכלים, דשמא ישבה עליהן אשתו נדה. אבל כשלובש בגדים שנותן לו החבר, אין עושה מדרס. אף שתחלה היה לבוש בגדיו. והרי מדרס ממש אף כשפירש הזב ממנו מטמא אדם וכלים והרי לעניין מעיינותיו הוא כזב. אפ"ה בגדיו רק מדרס דרבנן הוא, מספיקא, ולא גזרו חכמים גזירה שאין הצבור יכולין לעמוד בו [תוס' חולין דל"ה ב']:

Seif 48

<b>לפרושין</b><br> הן החברים שפורשין מע"ה כדי לאכול חולין בטהרת חולון:

Seif 49

<b>בגדי פרושין מדרס לאוכלי תרומה</b><br> חסר כאן בבא א'. בגדי פרושים מדרס לאוכלי מעשר שני. ושל אוכלי מעשר שני מדרס לאוכלי תרומה:

Seif 50

<b>בגדי אוכלי תרומה מדרס לקודש</b><br> לאוכלי קודש:

Seif 51

<b>בגדי קודש מדרס לחטאת</b><br> למתעסקים במי פרה ובאפרה:

Seif 52

<b>והיתה מטפחתו</b><br> טוך שלו שמתקנח בו ידיו בסעודה:

Seif 53

<b>מדרס לקודש</b><br> קמ"ל דטעם המעלות לאו משום שיש בכל מעלה תחתונה הדיוטים שמזלזלים בה ויקילו גם במעלה שלמעלה מזו, להכי נקט הנך דאפילו חסידים היו מטפחתם מדרס:

Seif 54

<b>יוחנן בן גודגדא היה אוכל</b><br> חולין שלו:

Seif 55

<b>והיתה מטפחתו מדרס לחטאת</b><br> אבל לא לקודש עצמו, מדנשמר מכל טומאה שמטמא את הקודש, להכי כקודש דמי. מיהו קיי"ל דלאו כקודש דמי:

Chapter 3



Seif 1

<b>חומר בקודש מבתרומה</b><br> בי"א דברים:

Seif 2

<b>שמטבילין כלים בתוך כלים לתרומה</b><br> דכשהכלי הפנימי אינו כבד [ודלא כר"ב], אינו חוצץ [כי"ד פי' ר"ב]:

Seif 3

<b>אבל לא לקדש</b><br> אפילו אין הפנימי כבד, עכ"פ חיישי' שמא לא יהי' בפה החיצון כשפופרת הנוד, דהיינו כשיעור ב' אצבעות חוזרות, נמצא שלא יהיו המים שבכלי חיצון כמעורבין במי מקוה, והו"ל כטובל הפנימי במים שבכלי ולא במקוה. מיהו אם החיצון ג"כ צריך טבילה, אפי' אין בפיו כשפופרת הנוד, מגו דמהני מים שבתוכו לטבילת החיצון מהני נמי לטבילת הפנימיית אף לקודש [רמב"ם פי"ב מאה"ט]:

Seif 4

<b>ובית הצביטה</b><br> [האנדגריף] שיש בו בית קבול [לשון ויצבט לה קלי שהוא לשון השטה. וי"ג הצביע, והוא לשון אצבע [רק שנשמט האל"ף] מדאוחז שם באצבע לטלטלו]:

Seif 5

<b>בתרומה</b><br> דבתרומה אם נטמא א' מאלו השלש מטומאה דרבנן, כגון ממשקין טמאין, דאע"ג דמדאורייתא אין כלי מק"ט רק מאב הטומאה, עכ"פ בנגע כלי במשקין טמאין, גזרו חכמים שיטמא הכלי, משום גזירה שמא יגעו בהכלי משקין של זב וזבה, כרוקו או מימי רגליו שהן אב הטומאה דאו'. להכי בשאר משקין טמאין שטומאת הכלי רק מד"ס, בנטמא א' מאלו *) הג' לא נטמא חבירו:

Seif 6

<b>אבל לא בקודש</b><br> דבנטמא א' מאלו הג', אפילו בטומאה דרבנן, נטמא כל הכלי:

Seif 7

<b>הנושא את המדרס</b><br> הוא כלי או מלבוש שישב עליו הזב [עי' בהקדמתי לטהרות סי' כ"ג]

Seif 8

<b>נושא את התרומה</b><br> ר"ל מותר לישא באותה שעה תרומה, כשאינו נוגע בה נגיעה שיטמא התרומה. כגון שהתרומה בכלי חרס, שאינו מטמא מגבה, והנושאה נוגע בהכלי רק מגבה:

Seif 9

<b>אבל לא את הקדש</b><br> משום מעשה שהיה, שנשא אחד כלי חרס עם יין נסכים ונשתלשל לתוכה רצועה ממנעל מדרס שלבש, ונטמא עי"ז הקודש. וגזרו בקודש דוקא מדראו שהקילו בטהרת קודש, שלא נזהרו בה כראוי:

Seif 10

<b>מדרס לקדש</b><br> ולא נקט נמי נט"י וטבילה כפ"ב מ"ה ו'. דלא נקט הכא רק הנך דיש חשש טומאה. משא"כ נט"י וטבילה מעלה בעלמא:

Seif 11

<b>מדת התרומה</b><br> נ"ל דנקט הך לישנא [עי' תוס' שאחמ"כ תרצו בדוחק]. לומר דיש מרחק הרבה ביניהן, דכל הנך מעלות דנקט מעתה מקלינן בכל א' ב' קולות בתרומה נגד קודש:

Seif 12

<b>ומטביל</b><br> דכשרוצה להטביל בגד לקודש, אם קשור הוא מתירו מקודם אף שצריך לחזור ולקשרו, ואם לח הוא מנגבו תחילה קודם שיטבלו דלא להוי כחציצה, אף שאין זה סברא שלחותו יהא כחציצה במי המקוה:

Seif 13

<b>ואחר כך מטביל</b><br> והיינו ב' קולות דלא די שא"צ לנגבו או להתיר קשורו, אלא אפילו ללחלחו או לקשרו לכתחילה קודם טבילה שרי:

Seif 14

<b>כלים הנגמרין בטהרה</b><br> שמשנגמר וראויין לקבלת טומאה, נזהר היה בהן שלא יתטמאו:

Seif 15

<b>צריכין טבילה לקדש</b><br> דשמא נתז עליהן רוק ע"ה כשעדיין לא נגמרו דאז לא נזהר בהן, וכשנגמר הכלי עדיין היה הרוק לח וטימא להכלי להכי צריך טבילה. אבל א"צ הערב שמש, דכל טומאה דרבנן א"צ הערב שמש [כרש"י ביצה די"ח א']:

Seif 16

<b>אבל לא לתרומה</b><br> והא נמי ב' קולות, דלא די דלא חיישינן לרוק של החבר שעשה הכלי, שגם כן היה ראוי שיתטמא הכלי מרוק החבר שנטמא על הכלי מסתם ידים שלו שמשמשו בהכלי שהן שניות לטומאה לתרומה. אלא אפילו לרוק של הע"ה שרוקו בעצמו טמא, אפ"ה לא חיישינן ליה:

Seif 17

<b>הכלי מצרף מה שבתוכו לקדש</b><br> דכשהיו חתיכות רבות בכלי, אף שאין להכלי תוך אם נגע טומאה בא' מהן, נטמאו כולן [רמב"ם פי"ב מאה"ט]:

Seif 18

<b>אבל לא לתרומה</b><br> דבתרומה מקלינן ב' קולות לא די דבשאין להכלי תוך, אלא אפילו ש להכלי תוך, השאר שלא נגע בהן הטומאה טהורין:

Seif 19

<b>והשלישי בתרומה</b><br> עי' בהקדמתי לטהרות סי' ה'. וה"נ דומה כאילו יש ב' קולות בתרומה, שהרביעי טיהרו לגמרי, וגם השלישי אמרו שאינו רק פסול ואינו מטמא אחרים:

Seif 20

<b>ובתרומה אם נטמאת אחת מידיו</b><br> בטומאה דרבנן, כגון שנגעה היד באוכלין או במשקין טמאין, או בספר:

Seif 21

<b>חברתה טהורה</b><br> דהרי מדאורייתא אדם וכלים אין מקבלין טומאה רק מאב הטומאה, להכי בהנך גוונא דטומאתן רק מדרבנן נטמא רק היד:

Seif 22

<b>ובקדש מטביל שתיהן</b><br> שמא נגעה בחבירתה [תוס' דכ"ד א' ד"ה בחיבורין]:

Seif 23

<b>שהיד מטמא את חברתה בקדש</b><br> דכשהיד הטמאה לחה, אז אפילו לא נגעה ביד השנייה נטמא גם היא, וכשהיד הטמאה נגובה עכ"פ בנגע בה בחברתה, ואפילו נגע בידו הטמאה ביד של אחר, נטמא:

Seif 24

<b>אבל לא בתרומה</b><br> הרי שוב ב' קולות בתרומה, דלא די בשלא נגעה יד הטהורה בהטמאה מטהרינן. אלא אפילו בנגעה בה טהורה:

Seif 25

<b>אוכלין אוכלים נגובין</b><br> שאין עליהן משקה, ולא הוכשרו:

Seif 26

<b>בידים מסואבות</b><br> טמאות:

Seif 27

<b>בתרומה</b><br> דהרי א"א שיטמא התרומה מדלא הוכשרו האוכלים:

Seif 28

<b>אבל לא בקדש</b><br> דכשאכל הקודש הנגוב בידים מסואבות. ודאי נטמא הקודש, דאע"ג דלא הוכשר, קודש א"צ הכשר מים, דחיבת הקודש מכשירתו. אלא אפילו אכל הקודש במזלג או מלקחיים [דכוש דנקט הש"ס לאו דוקא, דאפילו לקח בכלי אחר, אין כלי מק"ט רק מאב הטומאה], או שתחב לו אחר לתוך פיו, אסור, דחיישינן שמא שבשעה שיהיה הקודש בפיו, יקח בידיו המסואבות פירות חולין לחים, ויאכלן עם הקודש, והרי המשקה שעל פרי החולין נטמא מידיו, ויטמא את הקודש בפיו. והרי זה שוב ב' קולות בתרומה דלא די במזלג מותר לאכלה, אלא גם בידיו מסואבות להדיא שרי:

Seif 29

<b>האונן</b><br> יום שמת לו א' מז' קרובין, אב ואם, אח ואחות, בן ובת, ואשתו, ורק באותו יום, וקודם קבורה [ש"ך י"ד קמ"א סק"ב]:

Seif 30

<b>ומחוסר כפורים</b><br> זב וזבה יולדת ומצורע שטבלו והעריב שמשן ולא הביאו קרבנותיהן עדיין ביום המחרת:

Seif 31

<b>צריכין טבילה לקדש אבל לא לתרומה</b><br> דבתרומה מקלינן ב' קולות, דלא די כשעבר אנינותו, וכבר הביא כפרתו, דאז רמי אנפשיה למדכר אם הסיח דעתו מטהרת גופו, אלא אפילו בשעה שעדיין אונן, ולא הביא עדיין כפרתו, תיכף כשהעריב שמשו אוכל בתרומה. אבל בקדשים אף שעבר יום אנינותו, וכבר הביא כפרתו אסורין לאכול עד שיטבל. אף שלא הסיח דעתו מטהרת גופו, [דבכה"ג גם בתרומה צריך טבילה והערב שמש כזבחים צ"ט א'] על כל פנים מדהסיח דעתו מלאכיל קודש חיישינן שמא הסיח דעתו גם מטהרת גופו. וי"א דאפילו לנגיעת קדשים צריך טבילה [ועי' רמב"ם פ"ג מכלי מקדש, וכהקדמתי לטהרות אות נה, ועי' זבחים דצ"ט ב' דלאכילה עבד רבנן מעלה ולא לנגיעה]. מיהו אונן נוגע בקדשים, אבל לאכול קודש אסור עד שיטבול:

Seif 32

<b>שביהודה נאמנים על טהרת יין ושמן כל ימות השנה</b><br> אף שא"צ הכשר. אפ"ה באמר הע"ה שעשאן בטהרה והתכוון שיהיו למנחות ונסכים, נאמן, דבקודש נזהרין מאד. מיהו דוקא ביהודה. אבל מגליל אי אפשר להביא נסכים משום דנטמאו מארץ העממין שמפסיק בין גליל לירושלים. ואפילו בשידה תיבה ומגדל, שמתזיקין מ' סאה, שאינן מקבלין טומאה, אי אפשר להביאן, דהרי קיי"ל אהל זרוק לא שמיה אהל [כרמב"ם פי"א ממת]. וגם בכ"ח מוקף צמיד פתיל אי אפשר להביאן דרך הגליל, דבקודש אין מציל צמיד פתיל:

Seif 33

<b>ובשעת הגיתות</b><br> בעת שדורכין היין:

Seif 34

<b>והבדים</b><br> דהיינו בזמן שעוצרין השמן:

Seif 35

<b>אף על התרומה</b><br> דאז הכל מטהרין כליהן. ובשאר השנה לא:

Seif 36

<b>לא יקבלנה ממנו</b><br> ר"ל הכהן החבר לא יקבלנה מהע"ה, דשמא נטמא אח"כ, דבתרומה לא זהירי כל כך. [ונ"ל דלהכי נקט "והביאו", לשון רבים, דקמ"ל דאפילו היו המביאין רבים, ומעידין עליה שטהורה היא, אפ"ה אין נאמנין דכל החשוד וכו']:

Seif 37

<b>אבל מניחה לגת הבאה</b><br> ר"ל הע"ה שיודע שנזהר בה רק שלא יאמינוהו, יניחנה עד הגת הבאה. שאז יהיה נאמן עליה:

Seif 38

<b>ואם אמר לו</b><br> הע"ה להכהן:

Seif 39

<b>הפרשתי לתוכה רביעית קדש</b><br> ר"ל הקדשתי להפריש מיין שלתוכם, רביעית אחת לנסכים:

Seif 40

<b>נאמן</b><br> דהרי לקודש נאמן, וגנאי יהיה לקודש שיהיה התרומה שבצדה טמא והיא תקרב:

Seif 41

<b>כדי יין וכדי שמן המדומעות</b><br> ע"ה שהביא לנו כדים מלאים שמן ויין ששמרן להפריש מהן נסכים, והרי צריך להפריש מכל כד תחילה תרומות ומעשרות, נמצא שהכדים מדומעות מתרומה ונסכים וחולין:

Seif 42

<b>וקודם לגיתות שבעים יום</b><br> דאז כבר מתחילין לטהר כליהן, ומדנאמן על הקודש, נאמן גם על התרומה ועל גוף הכדים, משום גנאי הקודש, וכלעיל סי' מ' [והקשו רבעתוס' מה איריא בשעת הגתות בכל השנה נמי וכדאמר לעיל בהפריש לתיכה רביעית קודש נאמן אף על התרומה בכל השנה. ותירץ דהתם בהקדיש הרביעית לחלוטין, אבל הכא לא התכוון רק לכשיצטרך יקח ממנו לנסכים. ונ"ל דלפ"ז הא דאוקמא בקודש רק לרבותא נקטי' דאף דהקדש מעורב בהכד, אפ"ה א"נ רק בזמן גתות, דלא דמי לרישא, דהכא לא הקדיש לחלוטין. ותו נ"ל דהא דמסיים וקודם לגתות ע' יום, רק אכדין קאי, משום דרק בכלים שייך האי טעמא שכבר טהרוהו, אבל ביין ושמן גופיה, הרי קודם זמן הגתות אין כאן שמן ויין]:

Seif 43

<b>מן המודיעית</b><br> הוא כרך רחוק מירושלים ט"ו מיל, ומאותו מחוז רגילין להביא קדירות לירושלים:

Seif 44

<b>ולפנים</b><br> ר"ל מכל המקומות שבין מודיעית לירושלים:

Seif 45

<b>נאמנין על כלי חרס</b><br> ר"ל כלי חרס שצריכין להשתמש בהן קודש, נאמן הע"ה לומר שעשאן בטהרה כראוי לקודש. מדאינן מטמאין מגבן, וגם לא מהני בהו טבילה. ודוקא בכלי חרס דקין כקדירות וכוסות, מדא"א בלעדן, דהרי בירושלים אין עושין כבשונות מפני העשן, לכן כאמן הע"ה על טהרת הכלים בכל זמן לקודש. אבל לתרומה אין נאמנים על הכלים:

Seif 46

<b>מן המודיעית ולחוץ אין נאמנין</b><br> ובמודיעית עצמו יש חלוק, דכשהקדר והחבר שניהן בדרך כניסתן לירושלים או שהקדר בדרך כניסה לירושלים והחבר בדרך יציאה, ופגשו יחד במודיעית, אז דין העיר כלחוץ, משום דיכול החבר לכנס עם הקדר לצד שבין מודיעית לירושלים, ויקח ממנו שם כלים. וה"ה כששניהן בדרך יציאתן והם במודיעית. דינה כלחוץ, מדלא לקח ממנו כשהיה לפנים. אבל כשהחבר נכנס וקדר יוצא, ופגשו יחד במודיעית והקדר מפני משאו לא ירצה לחזור לאחוריו, אז דין העיר כלפנים ממודיעית, ויקח והן טהורין לקודש:

Seif 47

<b>נכנס</b><br> לירושלים:

Seif 48

<b>לפנים מן המודיעית</b><br> ר"ל מלפנים ממודיעים:

Seif 49

<b>הוא הקדר</b><br> ר"ל דוקא אותו קדר שהכניסן נאמן. אבל במסרן הקדר לע"ה אחר שם למכרן אין הב' נאמן:

Seif 50

<b>והן הקדירות</b><br> במסר לו ג"כ קדר אחר שם קדירות, אף דנאמן על שלו, אינו נאמן על של חבירו:

Seif 51

<b>והן הלוקחים</b><br> אותן שראוהו מכניס יקחו, ולא אחרים. ואפשר דר"ל דאפילו אותן שראהו מכניס מותרים ליקח:

Seif 52

<b>הגבאין</b><br> גובי מס המלך, והן ע"ה:

Seif 53

<b>שנכנסו לתוך הבית</b><br> ליקח משכנות על המס, ומיירי שלא היה עמהן עכו"ם, להשגיח עליהן שיחפשו היטב:

Seif 54

<b>וכן הגנבים שהחזירו את הכלים</b><br> שגנבו כלי חרס, ועשו תשובה והחזירום וה"ה שאר ע"ה שנכנס שלא ברשות דבעית שמא יבוא בעה"ב [טהרות פ"ו] רק נקט הנהו לרבותא אף דלא בעית, בשעה שנכנסו מלמשמש הכל:

Seif 55

<b>נאמנין לומר לא נגענו</b><br> ר"ל לא נגענו לתוכו, והרי כלי חרס אינו מתטמא מגבו. ונאמנים בכה"ג אך לתרומה:

Seif 56

<b>ובירושלם נאמנין</b><br> הע"ה:

Seif 57

<b>על הקדש</b><br> אפי' על כלי חרס גדולי', נאמנים לומר שהן טהורים לקודש:

Seif 58

<b>ובשעת הרגל</b><br> דאז הכל מתטהרין שם:

Seif 59

<b>הפותח את חביתו</b><br> חבר שפתח חביתו למכור יין בירושלי' ברגל וע"י זה משמשו בו הע"ה ברגל:

Seif 60

<b>והמתחיל בעיסתו על גב הרגל</b><br> שהתחיל למכור קצת מעיסתו ברגל, שממשמשו בו ידי הע"ה אז:

Seif 61

<b>רבי יהודה אומר יגמור</b><br> ר"ל מותר למכור כל השאר אחר הרגל בחזקת טהרה. דאם לא כן לא יתחיל למכור, ולא יהי' מזון מצוי לעולי רגלים:

Seif 62

<b>וחכמים אומרים לא יגמור</b><br> דנטמא למפרע ממשמוש הע"ה ברגל, ורק ברגל טהור היה:

Seif 63

<b>משעבר הרגל היו מעבירין על טהרת עזרה</b><br> ר"ל מעבירין כלי המקדש ממקומן כדי לטהרן בטבילה, מדנגעו בהן הע"ה ברגל:

Seif 64

<b>לא היו מעבירין מפני כבוד השבת</b><br> מדטרודים הכהנים בבתיהן לצרכי שבת:

Seif 65

<b>רבי יהודה אומר אף לא ביום חמישי שאין הכהנים פנויין</b><br> מדצריכים עוד קודם שבת להוציא הדשן מהתפוח שבאמצע המזבח, שנתרבה שם דשן ברגל מקרבנות של כל ישראל:

Seif 66

<b>ואומרין להם</b><br> לכהנים הע"ה שנכנסו להיכל להשתחות שם ברגל. מיהו ישראל אסור לכנס אפי' לעזרת כהנים, רק לסמיכה וכדומה:

Seif 67

<b>הזהרו שלא תגעו בשלהן</b><br> דא"א לסלקו ולטבלו, מדכתיב לחם הפנים לפני תמיד:

Seif 68

<b>ובמנורה ותטמאוהו</b><br> ל"ג מנורה, כמבואר בש"ס, דהרי רשאי לסלקה לטבלה, דתמיד דכתיב במנורה, היינו שידלק כל הלילה. [ולרמב"ם פ"ג מתמיד שמדליק המנורה גם ביום עכ"פ א"צ להדליקן תמיד ביום. ואע"ג שנר המערבי לכ"ע דולק כל היום מעשה גם הי' משום שהיה בו מדת שמן רק כבחבריו [כספ"ג דתמיד]. ולפי שלא הי' מצוה, רק שאסור לכבותו, כדי לפרסם הנס, לפיכך הי' יכול לטול הנר מהמנורה ולהושיבו במקום אחר עד שיטביל המנורה. ואף למ"ד דנרות קבועין במנורה [כמנחות דפ"ח ב'] והכי קיי"ל עכ"פ כשנטמא המנורה, מסתמא לא דלק בנס]:

Seif 69

<b>כל הכלים שהיו במקדש</b><br> אפי' שולחן, מדאפשר שיטמא:

Seif 70

<b>כל הכלים שהיו במקדש</b><br> כשודאי נטמא:

Seif 71

<b>מפני שהן כקרקע</b><br> מזבח נחושת נקרא בתור' מזבח אדמה, וכלי אדמה אינו מק"ט. ומזבח הזהב איתקש למזבח נחושת:

Seif 72

<b>וחכמים אומרים מפני שהן מצופין</b><br> ר"ל וחכמים מטמאין, משום דצפויין שהוא מתכות הוא העיקר, ולהכי לא מקרי מזבח הזהב כלי עץ העשוי לנחת שאינו מק"ט. וי"א דחכמים ס"ל ג"כ דטהורין, וה"ק דמשום דהן מצופין טהורים, דכל כלי מצופה טהור [כפכ"ב דכלים]. והא דקאמר התם כלי מצופה בשיש טהור לאו דוקא, אלא אורחא דמלתא נקט, וה"ה בחיפן בשאר דברים טהורים [ועי' בש"ס] ואע"ג דשולחן נמי מצופה, ואפ"ה מקבל טומאה ה"ט מדקריי' רחמנא עץ. אבל שאר כלים בטל הכלי לגבי צפוי וטהור: