Yachin on Mishnah Horayot
יכין הוריות
Mishnah, ed. Romm, Vilna 1913
https://www.nli.org.il/he/books/NNL_ALEPH001741739

יכין הוריות



Chapter 1



Seif 1

<b>הורו בית דין</b><br> ר"ל סנהדרין של כ"ג שהיו בכל עיר שטעו והתירו איסור כרת. דמתני' ר' יהודה היא, דס"ל הכי. אבל אנן קיי"ל כרבנן סוף פרקן, דאין כל ב"ד חייבין קרבן בהוראתן, רק סנהדרין גדולה של ע"א. ודוקא כשהיה ראש ישיבה עמהן. והיו כולן ראויין לסנהדרין [כלקמן סי' ל"א], וטעו כולן או רובן. מיהו בטעו רובן. דוקא בשתקו המועטים. אבל באמרו המיעוט או אחד מהן להרוב. טועים אתם, ורבו עליו והתירו. ב"ד פטורים. והעושה חייב חטאת [כמ"ד]. וכמו כן דוקא שאמרו לעם בפירוש, מותרים אתם לעשות. אבל בנשאו ונתנו בדבר בפני עצמן, ונמנו וגמרו כשיארע כן יהיה דבר זה מותר, ושמעו הצבור ועשאו כן. ב"ד פטורים, והעושה חייב חטאת [רמב"ם פי"ב וי"ג משגגות]:

Seif 2

<b>לעבור על אחת מכל מצות האמורות בתורה</b><br> שהתירו דבר שאם עשאה יחיד בשוגג, היה חייב חטאת קבוע [לאפוקי חטאת של עולה ויורד, כלקמן]:

Seif 3

<b>והלך היחיד</b><br> מתני' ר' יהודה היא כלעיל וס"ל נמי דביחיד סגי. אבל אנן קיי"ל כרבנן, דדוקא כשעשו ע"פ ב"ד, רוב ישראל שיושבים בא"י, אעפ"י שאינן רק שבט אחד או רובו, או שעשו רוב השבטים שיושבין בא"י אעפ"י שאינן רוב הקהל שבא"י [ומנשה ואפרים, כשבט אחד נחשבין לדבר זה]. בכל אלו העושין פטורים, וב"ד חייבים פר העלם דבר של צבור. אבל יחיד שעשה ע"פ הוראת ב"ד, חיוב חטאת [שם]:

Seif 4

<b>ועשה שוגג על פיהם</b><br> לאפוקי היכא שלא תלה על פי הוראת ב"ד. כיון שהורו ב"ד שחלב מותר, ונתחלף לו חלב בשומן ואכלו, חייב, שהרי לא ע"פ ב"ד אכל:

Seif 5

<b>בין שעשו</b><br> הסנהדרין:

Seif 6

<b>ועשה עמהן</b><br> א' מהצבור:

Seif 7

<b>בין שלא עשו</b><br> רק הורו כך:

Seif 8

<b>פטור</b><br> ולהכי לא מקרי שוגג:

Seif 9

<b>הורו בית דין וידע אחד מהן שטעו או תלמיד והוא ראוי להוראה</b><br> ר"ל אחד מהצבור שהיה ראוי להוראה, וידע שטעו ב"ד. לאפוקי ע"ה שאין ידיעתו ידיעה וודאית [שם]:

Seif 10

<b>והלך</b><br> רוחו התלמיד:

Seif 11

<b>מפני שלא תלה בבית דין</b><br> אף דזה מזיד הוא, ומזיד פטור מקרבן [ועי' מ"ד]. י"ל דמיירי שסבר דמצוה לשמוע לסנהדרין, אף כשיודע שטועין:

Seif 12

<b>זה הכלל</b><br> לאתויי מי שדרכו לבעט בהוראת סנהדרין, ורק בזה סבר שכדין הורו, ועשה על פיהן. אפ"ה חייב, מדלא תלה בב"ד, רק בדעתו:

Seif 13

<b>הורו בית דין</b><br> ועשו רוב הצבור על פיהן:

Seif 14

<b>וידעו שטעו</b><br> נודע להן אח"כ שטעו בהוראתן:

Seif 15

<b>והלך ועשה על פיהן</b><br> שלא ידע שחזרו בהן הב"ד:

Seif 16

<b>רבי שמעון פוטר</b><br> מדנתפשטה כבר הוראתן ברוב ישראל, לא פשע:

Seif 17

<b>ורבי אליעזר אומר ספק</b><br> דהו"ל לשאל כל עת אם נתחדש דבר בב"ד, ומדלא שאל, הר"ז כמי שמסופק אם חטא. ולפיכך מביא אשם תלוי:

Seif 18

<b>איזהו ספק</b><br> כלומר באיזה ספק אמר ר"א:

Seif 19

<b>ישב לו בתוך ביתו</b><br> שאפשר לו לשאל:

Seif 20

<b>הלך לו למדינת הים פטור</b><br> מדאי אפשר לו לשאל. ולאו דוקא הלך, אלא אפילו רק החזיק לילך בדרך, משום טרדתו א"א לו לשאל ופטור:

Seif 21

<b>אמר רבי עקיבא מודה אני בזה שהוא קרוב לפטור מן החובה</b><br> ר"ל המחזיק לילך בדרך, דומה יותר למי שכבר הלך, דשניהן אינן יכולין לשאל. משא"כ היושב בביתו שיוכל לשאל, חייב. ואפשר עוד דמה דקאמר ר"ע מודה אני בזה וכו' ר"ל מודה אני גם במי שקרוב לפטור א"ע מהחובה, ר"ל שהמחזיק בדרך כבר התקרב לפטור א"ע מהחובה שהיה מוטל עליו בשבתו בביתו, גם זה פטור, [ומסתבר כפירוש זה, דאל"כ הרי ר"ע בוודאי בהחזיק בדרך וכדמסיק בש"ס, וא"כ מה בזה דקאמר, הרי ר"א לא הזכיר עדיין כלל מהחזיק בדרך. אלא ע"כ דהאי בזה כמו במי הוא]:

Seif 22

<b>אמר לו בן עזאי מה שנה זה</b><br> מי שהלך ממש בדרך:

Seif 23

<b>מן היושב בביתו</b><br> ולא החזיק בדרך:

Seif 24

<b>וזה לא היה אפשר לו שישמע</b><br> א"כ המחזיק ללכת, אף דטרוד, עכ"כ מדאפשר לו שישמע בלי שאלה, ג"כ חייב. ורתוי"ט כ' בשם רש"י דהאי היושב דברי ר"ע היא שהשיב כן לבן עזאי, ולפע"ד פי' רש"י כן רק לפי הס"ד דש"ס, דלא ידע עדיין מפלוגתתן בהחזיק בדרך, אבל למסקנא דבהחזיק בדרך פליגי, א"כ כולה מלתא דברי בן עזאי היא. תדע דאל"כ מה זו תשובה שהשיב לו ר"ע שהיושב בביתו וכו' והרי גם המחזיק בדרך אפשר שישמע מבלי שיחקור. אלא דר"ע ס"ל דהחילוק בין היושב בביתו למי שהוא בדרך, שהיושב בביתו יש לו פנאי לחקור, משא"כ מי שהוא בדרך אין דעתו מיושבת לחקור, א"כ ה"ה המחזיק לצאת לדרך ג"כ טרידא דעתו, והשיב לו בן עזאי שהיושב בביתו אפשר שישמע אף שלא יחקור, א"כ ה"נ מחזיק בדרך:

Seif 25

<b>הורו בית דין לעקור את כל הגוף</b><br> כל עיקר המצוה, וכדמפרש ואזיל.

Seif 26

<b>אין שבת בתורה אין עבודה זרה בתורה</b><br> נקט הנך ג', נדה, שבת, ע"ז, משום דבכולן יש בהן הסתעפות רב, ושייך גבייהו הסיפא דהתירו מקצתו ואסרו מקצת. ותו דקמ"ל דאף דכולן ידועין לכל, דכל איש יש לו אשה, ובכל שבוע יש שבת, וע"ז הוא העיקר היותר גדול לכל ישראל, ובלעדם אין מקום לתורה, אפ"ה מחשבו ב"ד כשטעו בהנך, ולא מחשבו מזידין:

Seif 27

<b>הרי אלו פטורין</b><br> והעושין חייבים כל א' וא' חטאת:

Seif 28

<b>אבל הכא על שומרת יום כנגד יום פטור</b><br> כשראתה דם בא' מי"א ימי זיבה, טמאה לבעלה עד שתספור יום אחד בטהרה כנגדו [ועי' ביבקש דעת אות ע]. ואמרו הן שא"צ לספור:

Seif 29

<b>ונעלם דבר דבר ולא כל הגוף</b><br> בגמ' פריך הרי כולהו כתיבי בפירוש בקרא, ואם הורו ב"ד להיפך, הו"ל כעוקר הגוף, וב"ד כטירי. ומשני, דשומרת יום איירי, דאמרי ב"ד, דדוקא כשרואה ביום חייבת לספור כנגדו, ולא ברואה בלילה. וכ"כ בשבת, מיירי באמרו דוקא הוצאה מרשות לרשות אסור, ולא מושיט וזורק בשבת. ובע"ז מיירי, באמרו דדוקא השתחואה בפישוט ידים ורגלים אסור, אבל שאר השתחואה או כריעה, מותרת. וה"ה בכל דבר שאין מפורש בתורה, שאין הצדוקים מודין בה, בהורו ב"ד בטעות להתירו, הן חייבים והעושין פטורים. אבל בהורו בהיפך ממה שמפורש בתורה, שהצדוקין מודים בה, ב"ד פטורים והעושין חייבים, דזה לא מחשב הוראה, מיהו אפילו באינו מפורש, דוקא באמרו בפירוש מותרים אתם לעשות. אבל באמרו דעכ"פ לכתחילה אסור רק שאין חייבים עליו חטאת בדיעבד, הב"ד פטורים, וכל יחיד ויחיד שעשה חייב [רמ"ל פי"ב משגגות. ואין לתמוה האיך אפשר שיטעו ב"ד בדברים פשוטים כאלה. וי"ל דבבית שני שהיו צדוקים שפיר היה אפשר והרי ג"כ שרפו בת כהן שזנתה בחבלי זמורות מדלא היו בקיאין [כסנהדרין פ"ז. מ"ב] משם מוכח דבבית שני נתמנו ע"פ המלכות. ולהכי לא בדקום מקודם אם בקיאין בדיני התורה]:

Seif 30

<b>ואמר להן טועין אתם</b><br> ואפ"ה לא חזרו בהן, וכיון דאמר להן כך לא הסכים בהוראתן, ולא היו כולן בהוראה זו משא"כ בשתק, אף דידע שטעו מדשתק הרי הסכים:

Seif 31

<b>או שלא היה מופלא של בית דין שם</b><br> שלא היה ראש הישיבה שם, אף שהיה כל המניין של ע"א סנהדרין שלם:

Seif 32

<b>או זקן</b><br> מופלג בזקנה. דג"כ פסול מלהתמנות בסנהדרין [כסנהדרין ל"ו ב']:

Seif 33

<b>שלא ראה לו בנים</b><br> לרמב"ם [שם], גרס או שלא ראה בנים, דג"כ פסול מלהתמנות בסנהדרין [כסנהדרין שם]. ולפי גי' הספר לא מיירי רישא במופלג בזקנה, רק כל אחד ואחד מסנהדרין נקרא זקן. כמו מפי שבעים ושנים זקן [זבחים פ"א מ"ג]. וכ"כ זקן יושב [יומא דכ"ה א']. וחדא מלתא קאמר תנא:

Seif 34

<b>ונאמר להלן עדה</b><br> בדיני נפשות כתיב ושפטו העדה:

Seif 35

<b>ועשו שוגגין</b><br> שידעו ב"ד שאסור, ואפ"ה הורו להיתר, אעפ"י שהקהל עשו בשוגג שסמכו על הוראתן, אפ"ה ב"ד פטירי, דמזיד לאו בר קרבן הוא:

Seif 36

<b>מביאין כשבה ושעירה</b><br> ר"ל כל יחיד ויחיד שעשה מביא כשבה או שעירה לחטאת:

Seif 37

<b>ועשו מזידין</b><br> שידעו שטעו הב"ד, וידעו ג"כ שאסור לשמוע בקולם בכה"ג, ואפ"ה עשו:

Seif 38

<b>הרי אלו פטורין</b><br> הב"ד משום דלא תלו הקהל בהוראתן, דהרי ידעו שטועין הב"ד ואפ"ה עשו. וכל יחיד ויחיד פטור, דמזיד לאו בר קרבן הוא ומיירי בידע שבכה"ג אין מצוה לשמוע לב"ד ועיין בזה לעיל סי' י"א:

Seif 39

<b>מביאין פר</b><br> הב"ד מביאין משלהן פר העלם דבר של צבור, האמור בפרשת ויקרא:

Seif 40

<b>ובעבודה זרה</b><br> ואם הורו להיתר באיסור עבודת ע"ז:

Seif 41

<b>מביאין פר ושעיר</b><br> ב"ד מביאין פר לעולה ושעיר לחטאת. האמורים בפרשת שלח לך:

Seif 42

<b>מביאין שנים עשר פרים</b><br> דס"ל כל שבט ושבט אקרי קהל, וס"ל נמי דצבור מביאין הפר, והפר והשעיר בע"ז ולא הב"ד:

Seif 43

<b>ובעבודה זרה שלשה עשר פרים</b><br> דס"ל דאין ב"ד מתכפרים בפרים שהביאו הקהל:

Seif 44

<b>הורו בית דין ועשו שבעה שבטים</b><br> דהיינו רוב מנין השבטים. אף שהן מיעוט מספר ישראל:

Seif 45

<b>או רובן</b><br> ר"ל רוב כל שבט ושבט. וה"ה רוב ישראל אף שאינן רק משבט אחד:

Seif 46

<b>על פיהם</b><br> שעשו על פי הוראת הב"ד:

Seif 47

<b>מביאים פר</b><br> ר"ל מביאין הב"ד פר:

Seif 48

<b>מביאין על ידיהן פר</b><br> ר"ל כל שבט ושבט אף שלא חטא מביא פר לעצמו [ה"ק בש"ס, וכך פסק הרמב"ם (פי"ב משגגות). ותמיהני שלא ביארו כן הר"ב ורתוי"ט]:

Seif 49

<b>ופר ושעיר לבית דין</b><br> ובהנך ב' בבי קיי"ל כר"י [רמב"ם פי"ב משגגות]:

Seif 50

<b>אותו השבט הוא חייב</b><br> אף שאותו השבט לא היה רוב מניין ישראל:

Seif 51

<b>וחכמים אומרים אין חייבים אלא על הוריית בית דין הגדול בלבד</b><br> וצריך נמי רוב מניין ישראל, או רוב מניין השבטים:

Seif 52

<b>ואם כל עדת ישראל ישגו ולא עדת אותו השבט</b><br> וקיי"ל בהא כחכמים [שם]:

Chapter 2



Seif 1

<b>הורה כהן משיח לעצמו</b><br> ר"ל כה"ג המשוח בשמן המשחה, שהיה ראוי להוראה, והורה היתר לעצמו בדבר שחייבין עליו כרת, ועשה כהוראתו.

Seif 2

<b>שוגג ועשה שוגג</b><br> ר"ל ששגג בהוראה ועל סמך אותו שוגג שהיה לו בההוראה עשה המעשה, אף דבשעת המעשה שכח מאיזה הטעם התיר, עכ"פ מדקאמר הריני עושה על דעת הוראתי, אינו מזיד, ולהכי מביא פר:

Seif 3

<b>שוגג ועשה מזיד</b><br> ר"ל שבתחלה שגג בהוראה. ואח"כ שכח שהורה בה היתר, ועשה במזיד, ולאו דוקא במזיד, רק ר"ל שלא עשה על סמך אותו שוגג שהיה לו בהוראה. כגון שהורה שחלב הכליות מותר, ואח"כ לא זכר הוראתו, ונתחלף לו חלב זה בשומן ואכלו, וכ"ש בעשה מזיד ממש:

Seif 4

<b>מזיד ועשה שוגג</b><br> ר"ל שהתיר אף שידע שאסור, רק דבשעת מעשה היה שוגג, כגון שנתחלף לו חלב בשומן דכל שנתחלף לו חלב בשומן ואכלו בין שהורה או לא הורה בטעות פטור לגמרי מקרבן. וה"ה בשגג בהוראה, ואח"כ שגג בחילוף חלב בשומן פטור לגמרי, וכמ"ש לעיל סי' ג':

Seif 5

<b>פטור</b><br> לגמרי מכל קרבן [כמ"ג]:

Seif 6

<b>כהוראת בית דין לצבור</b><br> ר"ל שגם בכה"ג צריך שיהיה ההוראה והמעשה שניהן בשוגג, כהוראת ב"ד לצבור [פ"א מ"א]:

Seif 7

<b>הורה בפני עצמו ועשה בפני עצמו מתכפר לו בפני עצמו</b><br> אפילו אם באותו שעה גם הב"ד טעו בהוראתן באיסור אחר, כגון שטעו ב"ד בחלב והוא בדם, או איפכא כיון דאסורים חלוקין, מביאין כל אחד קרבן לעצמו:

Seif 8

<b>הורה עם הצבור</b><br> ר"ל עם הסנהדרין:

Seif 9

<b>ועשה עם הצבור</b><br> שטעה הוא והן בהוראה באיסור אחד, ועשה הוא וכל ישראל כהוראתן:

Seif 10

<b>מתכפר לו עם הצבור</b><br> וא"צ להביא פר בפ"ע. ומ"ט. מפני שאין וכו':

Seif 11

<b>שאין בית דין חייבים עד שיורו לבטל מקצת ולקיים מקצת</b><br> כלעיל [פ"א מ"ג]:

Seif 12

<b>וכן המשיח</b><br> גם המשיח כך דינו:

Seif 13

<b>ולא בעבורה זרה</b><br> אין חייבין ב"ד או כה"ג:

Seif 14

<b>עד שיורו לבטל מקצת ולקיים מקצת</b><br> אלמא הושוו משיח וב"ד בכל עניינים. א"כ ה"ה בהורה עם הב"ד, נמי הדין כך שיהיה שוה לב"ד, שאין מביאין קרבן לעצמן אף כשעשו עם הצבור. [ונ"ל*) דאפשר מה דקאמר תנא שאין ב"ד וכו' הוא כמו שאפר כירה מוכן ריש ביצה, ור"ל כמו ואין ב"ד וכו']:

Seif 15

<b>אין חייבין</b><br> אין ב"ד חייבים פר העלם דבר:

Seif 16

<b>אלא על העלם דבר עם שגגת המעשה</b><br> ר"ל צריך שיהיה נעלם הדין מהב"ד, והורו שלא כדין, ועשו הקהל בשוגג על סמך אותה הוראה [כפ"א סי' ד']:

Seif 17

<b>וכן המשיח</b><br> דאינו חייב פר, רק בטעה בדין, ועשה ג"כ מעשה על פי הוראתו. אבל בעשה בשוגג, מבלי שסמך על הוראתו, פטור לגמרי [רמב"ם פט"ו משגגות ה"ג]:

Seif 18

<b>ולא בעבודה זרה אין חייבין</b><br> ר"ל גם כשהורו היתר בע"ז אין חייבים לא הב"ד ולא הכה"ג, אלא וכו':

Seif 19

<b>אלא על העלם דבר עם שגגת המעשה</b><br> דע"י דינו כשאר איסור כרת:

Seif 20

<b>אין בית דין חייבין עד שיורו בדבר שזדונו כרת ושגגתו חטאת</b><br> חטאת קבועה. דל"ו חייבי כריתות הן [כריש כריתות], ועל כולן חייבים חטאת, חוץ מה', פסח ומילה מדהן עשה, ובחטאת כתיב אשר לא תעשינה. וחוץ ממגדף, מדאין בו מעשה. וחוץ מטומאת מקדש וקדשיו, מדחייבין רק חטאת שאינה קבועה, דהיינו קרבן עולה ויורד האמור בפרשת ויקרא, כלקמן. נמצא שאין ב"ד או כה"ג מביאין קרבן רק על ל"א מצות:

Seif 21

<b>ולא בעבורה זרה</b><br> אין חייבים ב"ד או משיח בקרבנותיהן כשטעו בדיניה בהוראתן:

Seif 22

<b>ושגגתו חטאת</b><br> לאפוקי חבוק ונשוק שאין חייבים עליהן חטאת, לפיכך בהורו שמותרין בע"ז, פטורים:

Seif 23

<b>אין חייבין</b><br> מדקתני סתמא, משמע דהכא נמי בב"ד או משיח שטעו מיירי, ככל הנך אין חייבין דלעיל ומתני' דלא כר"ע, רק כר"ש דס"ל הכי בסוף פרקן:

Seif 24

<b>על עשה ועל לא תעשה שבמקדש</b><br> היינו טומאת מקדש וקדשיו [ועי' לקמן בפרקן מ"ז]. לא תעשה שבמקדש, היינו בנטמא כבר, דאסור לו לכנס למקדש. ועשה שבמקדש, כגון בנטמא במקדש דמצוה לו לצאת בקצרה ולא בארוכה. וכמו כן לענין אכילת קודש. בנטמא קודם אכילה, היינו ל"ת שבקודש. ובנטמא בשעת אכילה, שצריך לפרוש מהאכילה היינו עשה שבקודש. ובהורו ב"ד באלו להתיר האסור, אף דיחיד מביא עליהן חטאת, אפ"ה אין מביאין קרבן, מדאין יחיד מביא על חטא כזה חטאת קבועה, רק קרבן עולה ויורד.

Seif 25

<b>ואין מביאין אשם תלוי על עשה ועל לא תעשה שבמקדש</b><br> מי שמסופק לו אם חטא באלו, אינו מביא אשם תלוי, מדאין חייבין על וודאן חטאת קבועה.

Seif 26

<b>אבל חייבין על עשה ועל לא תעשה שבנדה</b><br> מפרש ואזיל:

Seif 27

<b>ומביאין אשם תלוי על עשה ועל לא תעשה שבנדה</b><br> במסופק לו אם חטא בעשה או ל"ת שבנדה, מביא אשם תלוי, דהרי בוודאה מביא חטאת קבועה. וה"ה בכל חייבי חטאת קבועה, רק נקט נדה, מדאין בכל חייבי חטאת עשה דפרוש, דהיינו שבתחלה מותר היה, ובאמצע המעשה יהיה חיובו לפרוש עם מעשה, זהו רק בנדה. ואילה"ק הרי שפיר משכח"ל בנותר וחמץ שעד אותה הזמן היו מותרים ואח"כ נאסרו. י"ל התם לא שייך לומר פרוש, דהאכילה או הבליעה כשכבר הוא בפיו תחלת המעשה הוא:

Seif 28

<b>איזו היא מצות עשה שבנדה פרוש מן הנדה</b><br> כגון שהיה משמש עם הטהורה, ובשעת תשמיש הרגישה, פליטת דם מרחמה ואמרה לו נטמאתי השתא, נמצא דאם יפרוש ממנה מיד חייב כרת, דיציאתו הנאה היא לו כביאתו, אלא סומך על ידיו ורגליו שלא יהנה מגופה, וממתין כך עד שימות האבר, ואז פורש א"ע ממנה בלי קשוי. ואם שגגו ב"ד או משיח והורו שמותר לפרוש מיד, הרי טעו בעשה שבנדה, שמצות עשה היא, שיעשה מעשה כשיפרוש, באופן הנ"ל, כלעיל:

Seif 29

<b>ומצות לא תעשה לא תבא אל הנדה</b><br> דהיינו בהורו ב"ד או משיח שמותר לבוא על אשתו סמוך לוסתה. ואחר שבעל כך, נמצא דם על עד שלו שקנח בו אחר תשמיש, דעי"ז נודע שפירסה נדה בשעת תשמיש, הרי טעו גם בלא תעשה שבנדה, שמצות ל"ת היא מלבוא על אשתו סמוך לוסתה. ואם פירש ממנה אז בקשוי אבר חייב הבועל ב' חטאות, אחת על כניסתו ואחת על יציאתו. ודוקא בבא עליה בשעת וסתה, אבל שלא בשעת וסתה, אפילו נמצא דם על עד שלו פטור לגמרי, דאנוס הוא. אבל באמרה לו בשעת תשמיש נטמאתי, ופירש ממנה בשוגג בקשוי אבר, אפילו היה שלא בשעת וסתה, חייב חטאת א' דעכ"פ פרישתו לא הוה באונס [עי' שבועות די"ח א']. ובכל גוונא היא פטורה, דקרקע עולם היא*). [ונ"ל דר"ל למה שנהנית בהוצאת האבר היא קרקע עולם. מדלא עשתה מעשה. דאל"כ הרי שוין אשה ואיש לעונש ולחטאת [ככריתות פ"ב מ"ד]. ולא הוזכר קרקע עולם רק שא"צ ליהרג כשיבעלוה באונס [כתוס' ע"ז דנ"ד א' ד"ה מתקיף]. ובכל מקום שחייב חטאת, לדידן צריך כפרה להתענות מ' יום, ואפילו אינן רצופין] [י"ד קפ"ה]:

Seif 30

<b>על שמיעת הקול</b><br> כשהורו שכהשביעו חבירו שכשיודע לו העדות שיגיד לו, ואמרו שאע"ג שיודע א"צ להגיד:

Seif 31

<b>ועל בטוי שפתים</b><br> שכשנשבע שלא אוכל ואכל, חייב קרבן. ואפילו בנשבע שאוכל ולא אכל, אע"ג דבכה"ג במזיד לא לקי, מדהו"ל לאו שאין בו מעשה, אפ"ה בשוג חייב קרבן. וכ"ש בשאכלתי ולא אכלתי, דהרי אפילו מלקות חייב, וכ"ש קרבן, דבשעה שיצאה שבועה מפיו יצאה לשקר [כשבועות דכ"א]. ובכולן בהורו ב"ד שמותר לעבור על שבועתו, ועשו רוב הקהל כן, פטורים הב"ד מקרבן:

Seif 32

<b>ועל טומאת מקדש וקדשיו</b><br> בהורו ב"ד שאם נטמא אדם, מותר לכנס למקדש, או שהורו שהנטמא מותר לאכל קודש [וה"ה בעשה כלעיל סי' כ"ד] ועשו רוב הצבור על פיהן:

Seif 33

<b>והנשיא כיוצא בהם</b><br> דמלך ששגג בכל חיובי כרת, מביא שעיר לחטאת, אפילו הוא ממלכי ישראל, שאינו מזרע בית דוד [מיהו מלך, א"צ שיהיה עשייתו על סמך הוראתו. שאין שגגתו תלוי בהוראתו כמשיח]. ואם שגג המלך באלו הנ"ל, פטור מכל קרבן, משום דכל הנ"ל בני קרבן עולה ויורד הם, ולא שיוך במלך עולה ויורד. וכמו כן משיח פטור באלו בהורה ועשה כהוראתו, מדאינו בקרבן עולה ויורד, דהרי הכה"ג צריך שיהיה עשיר [כהוריות ד"ט].

Seif 34

<b>רבי עקיבא אומר הנשיא חייב בכולן</b><br> דרבייה קרא:

Seif 35

<b>לא מעיד ולא מעידין אותו</b><br> ואע"ג דדוקא מלכי ישראל אין מעידין, אבל מלכי בית דוד מעידין [כרמב"ם פי"ב מעדות]. היינו בדיני נפשות אבל בממון אף מלכי ב"ד אין מעידין, וכיון שאינו בר עדות, לא חלה עליו שבועה:

Seif 36

<b>היחיד מביא כשבה ושעירה</b><br> דכששגג בהן מביא כשבה או שעירה לחטאת:

Seif 37

<b>והנשיא שעיר</b><br> דכששגג בחיוב כרת מביא שעיר לחטאת. וא"נ גביה שגגת הוראה:

Seif 38

<b>ומשיח ובית דין</b><br> משיח כששגג בהוראה ועשה כהוראתו, וב"ד כששגגו בהוראה ועשו הצבור כהוראתן:

Seif 39

<b>מביאין פר</b><br> הם הנקראים בכל מקום פר כהן המשיח, ופר העלם דבר של צבור :

Seif 40

<b>והמשיח</b><br> כששגגו בה.

Seif 41

<b>מביאין שעירה</b><br> לחטאת. דדין כולן שיה בה:

Seif 42

<b>ובית דין</b><br> כשהורו בה היתר לצבור, ועשו הצבור על פיהן. מביאין כל שבט פר וכו':

Seif 43

<b>אשם תלוי</b><br> כל חטא שחייבין על שגגתן חטאת קבוע, אם מסופק היחיד אם חטא או לא, והיה שם איסור וודאי קבוע. מביא אשם תלוי [ככריתות י"ח א'].

Seif 44

<b>והנשיא</b><br> כשמסופקין אם חטאו בה:

Seif 45

<b>אשם ודאי</b><br> ה' אשמות הן, שבאין על חטא וודאי, אשם גזילות, אשם מעילות. אשם שפחה חרופה, אשם נזיר, אשם מצורע:

Seif 46

<b>ובית דין פטורין</b><br> כשהורו היתר בגזילה, מעילה, שפחה חרופה, נזיר, ומצורע, ועשו הצבור כהוראתן, ב"ד פטורים, והעושין חייבים, דאין ב"ד חייבין רק בהורו בכרת:

Seif 47

<b>חייבין</b><br> דב"ד אין חייבין רק בהתירו איסור כרת, ולא בהתירו איסור אשם, משא"כ יחיד נשיא משיח בכלל נפש אחת הן. ונ"ל דלהכי בבבא זו נקט נשיא יחיד ומשיח אחר ב"ד, בהיפוך מבבא דלעיל. ה"ט מדרצה לסיים אלא שאין כה"ג וכו':

Seif 48

<b>דברי רבי שמעון</b><br> מדכתיב גבי טומאת מקדש ונכרת מתוך הקהל, ודרשינן מי שבחטאיו שוה לקהל, מביא קרבן על טומאת מקדש וקדשיו. יצא כה"ג שאינו שוה לקהל, דהרי כל יחיד שחטא בשוגג מביא חטאת, אבל כה"ג צריך שישגג בהוראה ויעשה מעשה [כלעיל מ"ג] וה"ה חוץ מנשיא דפטור משמיעת קול לר"ש, ולא אצטריך ר"ש למתנייא, מדכבר תנא ליה ר"ע לעיל [במ"ה] ולרמב"ם [פ"י משגגות] הלכה כת"ק דמלך וכה"ג חייבין כהדיוט בשמיעת קול, ובבטוי ובטומאת מקדש וקדשיו. ולראב"ד הלכה כר"ש:

Seif 49

<b>ומה הן מביאין</b><br> נ"ל דסתם מתני' היא, ואנשיא ומשיח קאי, דלת"ק חייבין בשמיעת קול ובטוי שפתים וטומאה, כשאר יחיד, ולר"ש נשיא חייב בכולן חוץ משמיעת קול, ומשיח רק בשמיעת קול ובטוי שפתים. וקאמר הכא סתמא דמתני', אע"ג דבשאר חטאים אינן חייבין אותו קרבן שחייב שאר יחיד, עכ"פ בהנך ג' כשחייבים, דינן כשאר יחיד, לכל מר כדאית ליה, ומביאין קרבן וכו':

Seif 50

<b>רבי אליעזר אומר הנשיא מביא שעיר</b><br> רק על טומאת מקדש וקדשיו קאי, דמדחיוב כרת, ס"ל שהנשיא מביא עליו שעיר, כמו שמביא על שאר חיוב כרת, אבל באחרינהו דינו כשאר יחיד. דאי"ל דר"א אשמיעת קול ובטוי נמי קאי, דא"כ לר"א שעיר נשיא במקים חטאת יחיד קאי בכל דוכתא, א"כ ה"ה דהול"ל דמשיח מביא פר בשמיעת קול ובטוי, דהרי פר נמי לדידיה במקום חטאת יחיד קאי. אע"כ דאטומאת מקדש וקדשיו לחודה קאי, ולהכי לא קאמר דמשיח מביא פר אטומאת מקדש וקדשיו ה"ט מדס"ל כר"ש דמשיח פטור אטומאת מקדש וקדשיו לגמרי. והלכה כת"ק:

Chapter 3



Seif 1

<b>כהן משיח שחטא</b><br> בדבר הוראה שחייב עליו פר:

Seif 2

<b>ואחר כך עבר ממשיחותו</b><br> שנטמא ולא יוכל לעבוד ביו"כ, והעבירוהו ומינו אחר תחתיו קודם שהביא הפר. [ולפע"ד דאפילו בנולד בו מום קבוע נמי חייב בפר אפילו על חטא שחטא אח"כ [כרמב"ם פט"ו משגגות]. דהרי כל מצות כהונה גדולה עליו. שאסור לישא אלמנה [כבש"ס די"ב ב'] ודלא כרלח"מ שם שהניח דברי הרמב"ם בצ"ע]. ודוחק לחלק דדוקא באיסור אלמנה וכדומה שנוהגות גם במשוח מלחמה, משא"כ בפר שאינו רק בכה"ג אחד וכיון שנתהוה בו מום קבוע, דחייב האחר שמינוהו תחתיו בפר, פטור הוא]:

Seif 3

<b>וכן נשיא שחטא</b><br> שחטא בדבר שחייב עליו שעיר:

Seif 4

<b>ואחר כך עבר מגדולתו</b><br> שהעבירוהו מלהיות מלך קודם שהביא השעיר. וכגון שנצטרע שאז עובר ממילא ממלכותו [כש"ס ד"י ע"א]. [ונ"ל דה"ה במרדו בו רוב ישראל והעבירוהו. דהרי אפילו דהמע"ה בשעת מרידת אבשלום היה דינו כהדיוט כלקמן סי' ז'. ודלא כרבינו בלחם שמים]:

Seif 5

<b>כהן משיח מביא פר</b><br> דהרי אפילו חטא אחר שהעבירוהו, מביא פר [כמ"ב]. רק איידי נשיא נקט נמי הכה"ג הכא:

Seif 6

<b>כהן משיח מביא פר</b><br> ואע"ג דכשהעבירוהו אסור לעשות שום עבודה בביהמ"ק, בין בבגדי כהן הגדול או בבגדי כהן הדיוט, ורק בדיעבד כשר כשעבד בבגדי כה"ג [כמגילה ד"ט ב', ורמב"ם פ"א מיו"כ]. אפ"ה לענין חטא, בקדושתו הוא עומד:

Seif 7

<b>והנשיא כהדיוט</b><br> ואפילו דוד המלך ע"ה שנתמנה על פי ה', ובאותן ו' חדשים של מרידת אבשלום, עדיין לא מחל המלכות, וחזרה לו, עכ"פ מדמרדו בו רוב ישראל, אם חטא בזמן המרידה, היה מביא כשבה או שעירה כהדיוט [ירושלמי ר"ה ד"א ב']:

Seif 8

<b>הרי אלו כהדיוט</b><br> דבנשיא כתיב, אשר נשיא יחטא, דמשמע שחטא כשהוא נשיא. וכמו כן בכה"ג כתיב, אם כהן המשיח יחטא:

Seif 9

<b>רבי שמעון אומר אם נודע להם עד שלא נתמנו חייבין</b><br> כהדיוט:

Seif 10

<b>ומשנתמנו פטורין</b><br> לגמרי, דלר"ש בכל קרבן אזלינן בתר חטא וידיעה. וה"ה דפליג ר"ש במ"א בחטאו והעבירום, דכשנודע להנשיא אחר כהעבירוהו, פטור לגמרי, דחטא וידיעה צריך שיהיו בזמן חיוב הקרבן:

Seif 11

<b>נשיא שאין על גביו אלא ה' אלהיו</b><br> ואפילו אינו מזרע בית דוד, ואפילו יש ב' מלכים בישראל, אם אין אחד מושל על חבירו, שניהן מביאין כל א' כשחטא שעיר:

Seif 12

<b>לא המרובה בבגדים</b><br> דכשגנז יאשיהו הארון ושמן המשחה שעשה משרע"ה, שוב היה אסור לעשות שמן המשחה אחר. לפיכך מאז היה הכה"ג מתחנך לכהונה גדולה רק בלבישת ח' בגדים, ונקרא מרובה בגדים, ולא כהן משיח. ולפיכך כשחטא אינו מביא פר על שגגתו:

Seif 13

<b>אלא פר הבא על כל המצות</b><br> דמרובה בגדים שטעה באיסור כרת ועשה כהוראתו מביא כשבה או שעירה כהדיוט [רש"י]:

Seif 14

<b>לכהן שעבר</b><br> דבאירע פסול לכה"ג שנטמא או ראה קרי, והגיע יו"כ שנצרכים לכה"ג לעבוד עבודה, ומינו אחר תחתיו, כשחזר ראשון אח"כ והוכשר, חוזר לעבודתו, והשני אינו ראוי לעבוד לא ככה"ג ולא ככהן הדיוט. וכל מצות כהונה גדולה עליו, וכשימות הראשון, מתמנה הוא תחתיו. וכה"ג הראשון כשחזר, נקרא כהן משמש, והשני נקרא כהן שעבר:

Seif 15

<b>אלא פר יום הכפורים</b><br> שמביא הכה"ג ביו"כ:

Seif 16

<b>ועשירית האיפה</b><br> הן הי"ב חלות שנקראין חביתין. שמקריבין בכל יום משל כה"ג. ובמת הכה"ג ולא מינו אחר תחתיו, קרבין משל יורשים [כסוף פ"ד דמנחות]. ושניהן אינן בכהן שעבר:

Seif 17

<b>זה וזה שוין בעבודת יום הכפורים</b><br> דעבודת יו"כ כשר בזה או בזה, רק הפר בא מהמשמש, אעפ"י שאינו משמש [ירושלמי, ותוספות מגילה ד"ט ב']:

Seif 18

<b>ומצווין על הבתולה</b><br> דהוא אשה בבתוליה יקח מצות עשה היא שלא ישאר פנוי בלא אשה:

Seif 19

<b>ואינן מטמאין בקרוביהן</b><br> בז' מתי מצוה שמותר לכהן הדיוט לטמא להן, ואלו הן, אב ואם, אח ואחות, בן ובת, ואשתו, אבל אלו אסורים לטמא להן, ומותרים ג"כ להקריב בשעה שהן אוננים, כדכתיב ומן המקדש לא יצא:

Seif 20

<b>ולא פורעין ולא פורמין</b><br> דבכה"ג כתיב ראשו לא יפרע, ולפיכך אסור לגדל שער, אלא בכל ע"ש בין שהוא אבל או לא, היה מגלח ראשו, באופן שיהיו כל השערות אחר הגלוח, שוין בגובה, שיהיה ראש שער התחתון בשפוע של ראש, נגד עיקר של שער העליון [כנדרים דנ"א א']. וכן אסור לקרוע בגדיו כשאר כל אדם אפילו על מתו, שנאמר בגדיו לא יפרום:

Seif 21

<b>ומחזירין את הרוצח</b><br> אם מת אחד מהן, כל רוצח בשוגג חוזר ע"י מיתת א' מהן מעיר מקלטו:

Seif 22

<b>וההדיוט מלמעלה</b><br> דכשמת לו אחד מז' מתים הנ"ל שחייב לקרוע, כהן הדיוט מותר לקרוע שפה העליונה של בגדיו, שסביב לצוארו, סמוך לכתף. אבל כה"ג קורע רק שפה התחתונה של בגדו, סמוך לרגליו. דהא דכתיב בגדיו לא יפרום, היינו שאינו פורם כשאר כל אדם:

Seif 23

<b>כהן גדול מקריב אונן</b><br> ביום המיתה אפילו לאחר קבורה, הוא אונן דאורייתא. אבל אנינות לילה שלאחר יום מיתה, וכ"כ הימים שנשתהה בין מיתה לקבורה, הו"ל אונן מדרבנן, אבל לילה שאחר יום קבורה שאינו יום מיתה, שרי לגמרי [רמב"ם פ"ב מביאת מקדש]:

Seif 24

<b>קודם את חבירו</b><br> כעולת הבוקר שמקריבו קודם לשאר קרבנות צבור, מדהוא תדיר בכל יום:

Seif 25

<b>קודם את חבירו</b><br> כדאשכחן בכהן דקדם בכל דבר של כבוד או של רווח, לכל שאר ישראל, משום דמקודש ממנו:

Seif 26

<b>פר המשיח קודם לפר העדה בכל מעשיו</b><br> דכיון דמשיח מכפר על העדה, עדיף שיתכפר תחלה המכפר, ואח"כ יכפר המתכפר ע"י אחרים. וכן ביו"כ כתיב, וכפר בעדו ובעד ביתו, ואח"כ בעד כל ישראל:

Seif 27

<b>להחיות</b><br> כששניהן עומדין להציל ממות, מציל תחלה האיש. אבל להאכיל, אשה קודמת [י"ד רנ"א ס"ח]:

Seif 28

<b>ולהשיב אבדה</b><br> וטעמא, משום דאיש מקודש טפי, מדחייב גם במצות עשה שהזמן גרמא:

Seif 29

<b>לכסות</b><br> דאשה בשתה מרובה כשתלך ערום. וכמו כן כשצריכה לאכול, בשתה מרובה כשתחזור על הפתחים, ואפילו כשמחזרת השתא על הפתחים, היא קדמה לאיש, דבשתה מרובה כשתמתין עד אחר שיתנו לאיש [ש"ך שם]:

Seif 30

<b>ולהוציאה מבית השבי</b><br> שלא יאנסוה לזנות:

Seif 31

<b>בזמן ששניהם עומדים לקלקלה</b><br> לזנות, כגון איש למשכב זכור:

Seif 32

<b>האיש קודם לאשה</b><br> דאשה שדרכה בכך, אין לה כל כך בושת עי"ז כאיש:

Seif 33

<b>כהן קודם ללוי</b><br> לכל דבר של רווח או של כבוד:

Seif 34

<b>ישראל לממזר</b><br> לאו דוקא לממזר, אלא אפילו לחלל, ישראל קדים. דישראל מיוחס טפי, דהרי בת חלל פסולה לכהונה [וכן כ' הרמב"ם פ"ח ממתנת עניים, וסיים דחלל קודם לשתוקי, ושתוקי לאסופי, ואסופי לממזר, שהממזר ודאי פסול, והאחריס ספק]:

Seif 35

<b>וממזר לנתין</b><br> הן הגבעונים שהטעו את יהושע. שנקראו נתינים, ע"ש שנתנן יהושע לחוטבי עצים ושואבי מים. וזרעם פסול לקהל, לרמב"ם [פי"ב מא"ב] מדרבנן, ולרמב"ן ורשב"א ותוס' ריש אלו נערות, אפילו כשנתגיירו אסורים בחיתון מדאורייתא, ורק בנים שנולדו להן אחר שנתגיירו, אסורים מדרבנן [עי' אה"ע סי' ד']. ולהכי ממזר קדים להם, דאפילו ממזרת שילדה בן מנכרי ועבד, עכ"פ יש בהבן קצת מזרע ישראל משא"כ גר [אבל ישראלית אפילו נשואה שנבעלה מנכרי, אין הולד ממזר, רק פגום לכהונה [כאה"ע ד' סי"ט]:

Seif 36

<b>ונתין לגר</b><br> דנתין היה הורתו ולידתו בקדושה, משא"כ גר:

Seif 37

<b>וגר לעבד משוחרר</b><br> דעבד הוא מזרע כנען, דכתיב גביה ארור כנען, משא"כ גר.

Seif 38

<b>וכהן גדול עם הארץ</b><br> בבית שני היו ממנין לפעמים כה"ג עם הארץ, ע"י ממון שנתן למלכות, ונתמנו בעל כרחן של צבור [כיבמות דס"א א'. ועי' תוס' ב"ב דכ"א א']. ולכה"ג כזה ממזר תלמיד חכם קודם, דכתיב יקרה היא מפנינים, ר"ל יקרה היא התורה מכה"ג שאין לו חשיבות אחר רק שנכנס לפני ולפנים. ועכשו נוהגין שאפילו כהן ע"ה קדים לת"ח, לענין לקרותו לתורה תחלה [א"ח קל"ה ס"ד]. וג"ל עוד מדנקט רק ממזר, משמע דהא נתין גר ועבד אף שהן (לבד) ת"ח, כה"ג קדים להו, מדהוא (לבד) זרע ישראל: