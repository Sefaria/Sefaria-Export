Rashi on Amos
רש"י על עמוס
Sefaria vocalized edition
https://www.sefaria.org/sefaria.org

רש"י על עמוס



Chapter 1



Verse 1

<b>אֲשֶׁר הָיָה בַנּוֹקְדִים.</b> תַּרְגּוּם יוֹנָתָן: דַּהֲוָה מָרֵי גִיתִין, כְּמוֹ "וּמֵישַׁע מֶלֶךְ מוֹאָב הָיָה נֹקֵד" (מלכים ב ג:ד):
<b>שְׁנָתַיִם לִפְנֵי הָרַעַשׁ.</b> שְׁנָתַיִם קוֹדֶם שֶׁנִּתְנַגַּע עֻזִּיָּה יוֹם שֶׁנִּתְנַבֵּא יְשַׁעְיָה, שֶׁנֶּאֱמַר "וַיָּנֻעוּ אַמּוֹת הַסִּפִּים" (ישעיהו ו:ד), וְאוֹמֵר "כַּאֲשֶׁר נַסְתֶּם מִפְּנֵי הָרַעַשׁ וְגוֹ'" (זכריה יד:ה):

Verse 2

<b>מִצִּיּוֹן יִשְׁאָג.</b> מִבֵּית קָדְשֵׁי הַקֳּדָשִׁים הַדִּבּוּר יוֹצֵא:
<b>וְאָבְלוּ נְאוֹת הָרוֹעִים.</b> וְיִצְדוֹן מְדוֹרֵי מַלְכַיָּא וְיֶחֱרוֹב תַּקִּיף כַּרְכֵיהוֹן:

Verse 3

<b>עַל שְׁלֹשָׁה פִשְׁעֵי וְגוֹ'.</b> דִּכְתִיב "הֶן כָּל אֵלֶּה יִפְעַל אֵל פַּעֲמַיִם שָׁלֹשׁ עִם גָּבֶר" (איוב לג:כט), וְאִם יוֹתֵר יוֹתֵר, וְכָאן כָּךְ הוּא: כְּבָר נָהַגְתִּי עִמָּהֶם כְּמִדּוֹתַי לְוַתֵּר לָהֶם עַל ג' פְּעָמִים, וְאִם יֵשׁ יוֹתֵר כָּל שֶׁכֵּן שֶׁיֵּשׁ בִּכְלַל הַמְרֻבֶּה הַמּוּעָט:
<b>וְעַל אַרְבָּעָה לֹא אֲשִׁיבֶנּוּ.</b> עַל פֶּשַׁע רְבִיעִי אֵין עָלַי עוֹד לַהֲשִׁיבוֹ רֵיקָם מִלְּהָשִׁיב לוֹ גְּמוּל, וְכָל שֶׁכֵּן שֶׁיֵּשׁ לוֹ פְּשָׁעִים הַרְבֵּה, עַתָּה אֶת זֶה אֶפְקֹד עֲלֵיהֶם אֲשֶׁר דָּשׁוּ יוֹשְׁבֵי גִלְעָד הַסְּמוּכִין לָהֶם:
<b>בַּחֲרֻצוֹת הַבַּרְזֶל.</b> תַּרְגּוּם יוֹנָתָן: בְּמוֹרִיגָא דְפַרְזְלָא, וְהוּא כְּעֵין שׁוֹפִינָ"א שֶׁקּוֹרִין לִימָ"א, שֶׁעָשׂוּי חֲרוּצִים חֲרוּצִים וְרוֹדִים בָּהֶם בְּנֵי אָדָם בְּיִסּוּרִים, וּבָהֶם מְחַתְּכִין אֶת קַשֵּׁי הַתְּבוּאָה לַעֲשׂוֹתָן תֶּבֶן:

Verse 4

<b>חֲזָאֵל.</b> וּבֶן הֲדַד מַלְכֵי אֲרָם וְרֹאשׁ אֲרָם דַּמֶּשֶׂק:

Verse 5

<b>בִּקְעַת אָוֶן.</b> מָקוֹם הוּא בַּאֲרָם:
<b>וְתוֹמֵךְ שֵׁבֶט.</b> וְעָבִיד שֻׁלְטָן, כְּמוֹ "לֹא יָסוּר שֵׁבֶט" (בראשית מט:י), עַל שֵׁם שֶׁהַמּוֹשֵׁל רוֹדֶה אֶת הָעָם בְּמַקְלוֹת:
<b>מִבֵּית עֵדֶן.</b> מָקוֹם:
<b>קִירָה.</b> מָקוֹם, וְשָׁם הִגְלָם סַנְחֵרִיב בִּימֵי אָחָז, שֶׁנֶּאֱמַר "וַיַּעַל דַּמֶּשֶׂק וַיִּתְפְּשֶׂהָ וַיַּגְלֶה אֶת אֲרָם קִירָה" (מלכים ב טז:ט). כָּל הַפּוּרְעָנוּת שֶׁנִּתְנַבְּאוּ נְבִיאֵי יִשְׂרָאֵל לָבֹא חֶרֶב עַל הָעַכּוּ"ם, נְבִיאִים שֶׁהָיוּ קוֹדֶם סַנְחֵרִיב כְּגוֹן יְשַׁעְיָה וְעָמוֹס נִבְּאוּ עַל חֶרֶב סַנְחֵרִיב, וְיִרְמְיָה וִיחֶזְקֵאל נִבְּאוּ עַל חֶרֶב נְבוּכַדְנֶאצַּר:

Verse 6

<b>עַזָּה.</b> מִפְּלִשְׁתִּים הָיְתָה:
<b>גָּלוּת שְׁלֵמָה.</b> גָּלוּת יִשְׂרָאֵל שֶׁתְּהֵא הַגָּלוּת שְׁלֵמָה שֶׁלֹּא יִמָּלֵט אִישׁ, שֶׁהָיוּ עוֹמְדִים עַל הַדְּרָכִים וְתוֹפְשִׂין הַנִּמְלָטִים וּמַסְגִּירִין אוֹתָם, וְכֵן עָשׂוּ אַנְשֵׁי צוֹר, וְכֵן לְאַרְבַּע רוּחוֹת בְּחוּרְבַּן בַּיִת שֵׁנִי כְּמוֹ שֶׁמְּפוֹרָשׁ בְּאַגָּדַת הַאֲזִינוּ: עַזָּה מִן הַדָּרוֹם, צוֹר מִן הַצָּפוֹן, דַּמֶּשֶׂק מִן הַמִּזְרָח, עֲרָבִיִּים מִן הַמַּעֲרָב, שֶׁנֶּאֱמַר "מַשָּׂא בַּעֲרָב בַּיַּעַר בַּעֲרָב תָּלִינוּ" (ישעיהו כא:יג):

Verse 7



Verse 8

<b>אַשְׁדּוֹד.</b> אַשְׁקְלוֹן עֶקְרוֹן סַרְנֵי פְלִשְׁתִּים הֵם:
<b>וַהֲשִׁיבוֹתִי יָדִי.</b> אַכֶּה וְאֶשְׁנֶה:

Verse 9

<b>וְלֹא זָכְרוּ בְּרִית אַחִים.</b> אֲשֶׁר הָיָה בֵּין חִירָם וּבֵין שְׁלֹמֹה, שֶׁנֶּאֱמַר "וַיִּכְרְתוּ בְרִית שְׁנֵיהֶם" (מלכים א ה:כו), וְהָיוּ קוֹרִין זֶה לָזֶה אָחִי, שֶׁנֶּאֱמַר "מָה הֶעָרִים אֲשֶׁר נָתַתָּה לִי אָחִי" (מלכים א ט:יג):

Verse 10



Verse 11

<b>עַל רָדְפוֹ בַחֶרֶב אָחִיו.</b> שֶׁנֶּאֱמַר "פֶּן בַּחֶרֶב אֵצֵא לִקְרָאתֶךָ" (במדבר כ:יח), וְגַם עוֹדֶנּוּ טוֹרֵף אַפּוֹ וְשׁוֹמֵר עֶבְרָתוֹ וְלֹא חָזַר בּוֹ:
<b>וַיִּטְרֹף לָעַד אַפּוֹ.</b> הֶחֱזִיק בָּהּ וְלֹא הִנִּיחָהּ:

Verse 12

<b>אַרְמְנוֹת בָּצְרָה.</b> בֵּין מוֹאָב וּבֵין אֱדוֹם הִיא, וּמֵאֶרֶץ מוֹאָב, וְנִמְשְׁכָה אַחַר אֱדוֹם, וְהִיא הֶעֱמִידָה לוֹ מֶלֶךְ בְּמוֹת מֶלֶךְ הָרִאשׁוֹן, שֶׁנֶּאֱמַר "יוֹבָב בֶּן זֶרַח מִבָּצְרָה" (בראשית לו:לג):

Verse 13

<b>בִּקְעָם הָרוֹת הַגִּלְעָד.</b> הִשְׁחִיתוּ אוֹתָהּ וְגַם הָרוֹתֵיהֶם בִּקְּעוּ שֶׁלֹּא יִשָּׁאֵר יוֹרֵשׁ שֶׁיְּעַרְעֵר עַל הַנַּחֲלָה, וְכֵן אוֹמֵר "לִבְנֵי עַמּוֹן כֹּה אָמַר ה' הֲבָנִים אֵין לְיִשְׂרָאֵל אִם יוֹרֵשׁ אֵין לוֹ מַדּוּעַ יָרַשׁ מַלְכָּם" (ירמיהו מט:א):

Chapter 2



Verse 1

<b>עַל שָׂרְפוֹ עַצְמוֹת וְגוֹ'.</b> פַּעַם אַחַת נָפַל מֶלֶךְ אֱדוֹם בְּיַד מֶלֶךְ מוֹאָב וְשָׂרְפוּ עַצְמוֹתָיו וּטְחָנוּם בְּקִירוֹת הַבַּיִת, וְתָבַע הַקָּדוֹשׁ בָּרוּךְ הוּא אוֹנָאַת הַמֶּלֶךְ שֶׁנָּהֲגוּ בוֹ בִּזָּיוֹן:

Verse 2

<b>קְרִיּוֹת.</b> שֵׁם מָקוֹם, כְּדִכְתִיב "עַל קְרִיּוֹת וְעַל בָּצְרָה" (ירמיהו מח:כד):
<b>בְּשָׁאוֹן.</b> קוֹל הֲמוֹן מִלְחָמָה:

Verse 3



Verse 4



Verse 5



Verse 6

<b>עַל מִכְרָם בַּכֶּסֶף צַדִּיק.</b> הַדַּיָּנִין הָיוּ מוֹכְרִים אֶת מִי שֶׁהָיָה זַכַּאי בַּדִּין בְּכֶסֶף שֹׁחַד שֶׁהָיוּ מְקַבְּלִים מִיַּד בַּעַל דִּינוֹ:
<b>וְאֶבְיוֹן בַּעֲבוּר נַעֲלָיִם.</b> תִּרְגֵּם יוֹנָתָן בִּשְׁנֵי מְקוֹמוֹת (לקמן ח:ו) בְּדִיל דְּיֶחְסְנוּן, וְאוֹמֵר אֲנִי שֶׁכָּךְ פֵּרוּשׁוֹ: מַטִּין מִשְׁפַּט הָאֶבְיוֹן כְּדֵי שֶׁיִּצְטָרֵךְ לִמְכּוֹר שָׂדֵהוּ שֶׁהָיָה לוֹ בֵּין שְׂדוֹת הַדַּיָּנִין, וְזֶה עוֹקֵף עָלָיו וְנוֹטְלָהּ בְּדָמִים קַלִּים כְּדֵי לִגְדּוֹר וְלִנְעוֹל כָּל שְׂדוֹתָיו יַחַד וְלֹא יַפְסִיק בֵּינֵיהֶם:

Verse 7

<b>הַשֹּׁאֲפִים עַל עֲפַר אֶרֶץ.</b> עַל עֲפַר אֶרֶץ שֶׁהֵם הוֹלְכִים עֲלֵיהֶם כָּל שְׁאָפָם וְכָל מַחֲשַׁבְתָּם בְּרֹאשׁ דַּלִּים הוּא אֵיךְ יִגְזְלוּ אוֹתָם וְיִטְּלוּ אֶת שֶׁלָּהֶם, שְׁאִיפָה גּוֹלוּשִׁי"ר בְּלַעַ"ז:
<b>וְדֶרֶךְ עֲנָוִים יַטּוּ וְגוֹ'.</b> הַחֲלָשִׁים נוֹטִים מִדַּרְכָּם וְהוֹלְכִין דֶּרֶךְ עֲקַלְתוֹן מִפְּנֵי יִרְאָתָם, כְּמָה דְאַתְּ אָמַר "יַטּוּ אֶבְיוֹנִים מִדָּרֶךְ" (איוב כד:ד):
<b>אֶל הַנַּעֲרָה.</b> הַמְאוֹרָסָה:

Verse 8

<b>וְעַל בְּגָדִים חֲבוּלִים יַטּוּ.</b> תִּרְגֵּם יוֹנָתָן: עַל מְטַוָּת שַׁוְּיָין דְּמַשְׁכּוֹן מִסְתַּחֲרִין, זוֹקְפִין מִלְוֶה עַל הָעֲנִיִּים וּמְמַשְׁכְּנִים אוֹתָם וְעוֹשִׂים בִּגְדֵיהֶם מַצָּעוֹת וּמְסֻבִּין עֲלֵיהֶם בַּהֲטָיָה בְּעֵת סְעוּדָתָם:
<b>בֵּית אֱלֹהֵיהֶם.</b> בְּבֵית עֲבוֹדָה זָרָה שֶׁהָיְתָה לָהֶם אֵצֶל מִזְבֵּחַ:
<b>יַטּוּ.</b> לְשׁוֹן מְסִבָּה, שֶׁכָּל מְסִבַּת סְעוּדָה בַּהֲטָיָה הִיא, שֶׁהוּא נִסְמָךְ עַל שְׂמֹאלוֹ:
<b>וְיֵין עֲנוּשִׁים.</b> שֶׁעוֹנְשִׁים אוֹתָם מָמוֹן וְשׁוֹתִים בּוֹ יַיִן:

Verse 9

<b>כָּאַלּוֹנִים.</b> קֵיישְׁנִ"שׁ בְּלַעַ"ז:
<b>וָאַשְׁמִיד פִּרְיוֹ מִמַּעַל.</b> שָׂרִים הָעֶלְיוֹנִים:
<b>וְשָׁרָשָׁיו מִתָּחַת.</b> שָׂרִים הַתַּחְתּוֹנִים. דָּבָר אַחֵר: הַצִּרְעָה הָיְתָה מְסַמֵּא עֵינֵיהֶם מִלְמַעְלָה וּמְסָרַסְתָּן מִלְּמַטָּן:

Verse 10



Verse 11

<b>לִנְזִרִים.</b> תִּרְגֵּם יוֹנָתָן: לְמַלְפִין, שֶׁהָיוּ פְרוּשִׁין מִדַּרְכֵי עַם הָאָרֶץ וְעוֹסְקִים בַּתּוֹרָה. אֵין נְזִירָה בְּכָל מָקוֹם אֶלָּא לְשׁוֹן פְּרִישָׁה:
<b>הַאַף אֵין זֹאת.</b> בִּתְמִיהָּה, כְּלוֹמַר כְּלוּם אַתֶּם יְכוֹלִים לְהַכְחִישׁ אֶת זֹאת:

Verse 12

<b>וַתַּשְׁקוּ אֶת הַנְּזִרִים יָיִן.</b> שֶׁלֹּא יוֹרוּ אֶתְכֶם, שֶׁהַשִּׁכּוֹר אָסוּר לְהוֹרוֹת. <b>וַתַּשְׁקוּ אֶת הַנְּזִרִים יָיִן</b>, תִּרְגֵּם יוֹנָתָן: וְאַטְעֵיתוּן יָת מַלְפֵיכוֹן בְּחַמְרָא:
<b>לֹא תִנָּבְאוּ.</b> לְעָמוֹס צִוָּה כֵּן אֲמַצְיָה כֹּהֵן בֵּית אֵל: "חוֹזֶה בְּרַח לְךָ אֶל אֶרֶץ יְהוּדָה" (לקמן ז:יב):

Verse 13

<b>מֵעִיק.</b> תַּרְגּוּם שֶׁל מֵצִיק:
<b>תַּחְתֵּיכֶם.</b> אֶת חֲנִיַּתְכֶם:
<b>תָּעִיק הָעֲגָלָה.</b> מִכּוֹבֶד מַשָּׂא שֶׁעָלֶיהָ:

Verse 14



Verse 15

<b>וְקַל בְּרַגְלָיו לֹא יְמַלֵּט.</b> אֶת נַפְשׁוֹ:

Verse 16

<b>עָרוֹם יָנוּס וְגוֹ'.</b> עַרְטִילַאי בְּלֹא כְּלִי זַיִן:

Chapter 3



Verse 1



Verse 2

<b>רַק אֶתְכֶם יָדַעְתִּי.</b> אָהַבְתִּי, וְאַתֶּם פְּשַׁעְתֶּם בִּי, עַל כֵּן וְגוֹ'. וְרַבּוֹתֵינוּ דְּרָשׁוּהוּ לְצַד אַחֵר בְּמַסֶּכֶת עֲבוֹדָה זָרָה:

Verse 3

<b>הֲיֵלְכוּ שְׁנַיִם יַחְדָּו.</b> שֶׁאַתֶּם אוֹמְרִים לַנְּבִיאִים לֹא תִנָּבְאוּ, כְּלוּם הַנְּבִיאִים מִתְנַבְּאִים מִלִּבָּם אֶלָּא אִם כֵּן נִצְטַוּוּ, כְּלוּם דְּבָרִים נַעֲשִׂים אֶלָּא עַל פִּי דַּרְכָּם:
<b>בִּלְתִּי אִם נוֹעָדוּ.</b> אֶלָּא אִם כֵּן קָבְעוּ מוֹעֵד לָלֶכֶת יַחְדָּו לְמָקוֹם פְּלוֹנִי:

Verse 4

<b>הֲיִשְׁאַג אַרְיֵה בַּיַּעַר וְטֶרֶף אֵין לוֹ.</b> כְּשֶׁאַרְיֵה אוֹחֵז טֶרֶף דַּרְכּוֹ לִשְׁאוֹג, וְאֵינוֹ שׁוֹאֵג אֶלָּא אִם כֵּן לָכַד, וְכֵן הוּא אוֹמֵר "יִשְׁאַג כַּכְּפִירִים וְיִנְהֹם וְיֹאחֵז טֶרֶף" (ישעיהו ה:כט), וְכֵן "כַּאֲשֶׁר יֶהְגֶּה הַכְּפִיר וְהָאַרְיֵה עַל טַרְפּוֹ" (ישעיהו לא:ד):

Verse 5

<b>הֲתִפֹּל צִפּוֹר עַל פַּח הָאָרֶץ וּמוֹקֵשׁ אֵין לָהּ.</b> בְּפַח שֶׁנָּפְלָה עָלָיו וּמוֹקֵשׁ אֵין לָהּ:
<b>הֲיַעֲלֶה פַּח מִן הָאֲדָמָה.</b> מִמָּקוֹם שֶׁהוּטַל שָׁם, אֶלָּא אִם כֵּן נֶאֱחַז בּוֹ הָעוֹף, כְּשֶׁהוּא רוֹצֶה לִבְרֹחַ עוֹקֵר אֶת הַפַּח וּמַעֲלֵהוּ מִמְּקוֹמוֹ מְעַט, וְאוֹתָהּ שָׁעָה כְּבָר נִלְכָּד:

Verse 6

<b>אִם יִתָּקַע שׁוֹפָר.</b> שֶׁהַצּוֹפֶה רוֹאֶה גְּיָסוֹת בָּאִים בָּעִיר וְתוֹקֵעַ בַּשּׁוֹפָר לְהַזְהִיר אֶת הָעָם, אֵין אֵלּוּ אֶלָּא דִּבְרֵי מָשָׁל וְדִמְיוֹן:
<b>הֲיִשְׁאַג אַרְיֵה.</b> הוּא נְבוּכַדְנֶאצַּר. דָּבָר אַחֵר: הַנְּבִיאִים מְדַמִּין אֶת רוּחַ הַקֹּדֶשׁ הַבָּא עֲלֵיהֶם לִשְׁאָגַת אַרְיֵה כְּמוֹ שֶׁאָמְרוּ לְמַטָּה "אַרְיֵה שָׁאָג מִי לֹא יִירָא", וְכָאן זֶה פֵּרוּשׁ הַדּוּגְמָא: הֲיָבֹא רוּחַ הַקֹּדֶשׁ בְּפִי הַנְּבִיאִים לְדַבֵּר דָּבָר מֵאֵת הַקָּדוֹשׁ בָּרוּךְ הוּא לְרָעָה אֶלָּא אִם כֵּן הַפּוּרְעָנוּת נִגְזַר מִלְּפָנָיו, זֶהוּ הַטֶּרֶף. הֲיִתֵּן הַקָּדוֹשׁ בָּרוּךְ הוּא קוֹלוֹ לְדַבֵּר קָשֶׁה בִּלְתִּי אִם לָכַד אֶתְכֶם בְּמוֹקֵשׁ עָוֹן. <b>הֲתִפֹּל צִפּוֹר עַל פַּח.</b> וְאֵין הַפַּח מַכְשִׁילָהּ, כְּלוֹמַר וְכִי אֶפְשָׁר שֶׁאַתֶּם עוֹבְרִים עֲבֵרוֹת וְלֹא יִהְיֶה לָכֶם לְמוֹקֵשׁ. <b>הֲיַעֲלֶה פַּח וְגוֹ'.</b> כָּךְ הֲיַעֲלֶה עֲוֹנוֹתֵיכֶם לְמַעְלָה וְלֹא יִלְכְּדוּ אֶתְכֶם. <b>אִם יִתָּקַע שׁוֹפָר בְּעִיר.</b> כָּךְ הָיָה לָכֶם לִהְיוֹת חֲרֵדִים אֶל דִּבְרֵי הַנְּבִיאִים שֶׁהֵם צוֹפִים לָכֶם לְמַלֵּט אֶתְכֶם מִן הָרָעָה שֶׁלֹּא תָבֹא, וּכְשֶׁתָּבֹא לָכֶם הָרָעָה הֲלֹא תֵּדְעוּ כִּי הַקָּדוֹשׁ בָּרוּךְ הוּא עוֹשֶׂה לָכֶם עַל שֶׁלֹּא נִזְהַרְתֶּם בִּנְבִיאָיו.


Verse 7

<b>כִּי לֹא יַעֲשֶׂה אֲדֹנָי.</b> אֱלֹהִים דָּבָר אֶלָּא אִם כֵּן גָּלָה סוֹדוֹ אוֹתוֹ סוֹד אֶל עֲבָדָיו הַנְּבִיאִים:

Verse 8

<b>אַרְיֵה שָׁאָג מִי לֹא יִירָא.</b> כָּךְ הַקָּדוֹשׁ בָּרוּךְ הוּא דִּבֵּר אֶל הַנְּבִיאִים לְהִנָּבֵא, מִי לֹא יִנָּבֵא:

Verse 9

<b>הַשְׁמִיעוּ.</b> אַתֶּם בְּנֵי פְלִשְׁתִּים וּבְנֵי מִצְרַיִם וְהַכְרִיזוּ זֹאת וְאִמְרוּ בְּאַרְמְנוֹתֵיכֶם שֶׁיֵּאָסְפוּ עַל הָרֵי שׁוֹמְרוֹן לִרְאוֹת מֵעַל הֶהָרִים בְּתוֹךְ הָעִיר אֶת דַּרְכָּם הָרָעָה:

Verse 10

<b>נְכֹחָה.</b> יְשָׁרָה:
<b>חָמָס וָשֹׁד.</b> מָמוֹן שֶׁל גָּזֵל:

Verse 11

<b>צַר וּסְבִיב הָאָרֶץ.</b> הַצַּר מוּכָן לָבֹא וּסְבִיב לָאָרֶץ הַזֹּאת יָבֹא:

Verse 12

<b>כַּאֲשֶׁר יַצִּיל הָרֹעֶה.</b> דָּבָר מוּעָט:
<b>בְּדַל אֹזֶן.</b> חַסְחוּס דְּאוּדָן:
<b>כֵּן יִנָּצְלוּ בְּנֵי יִשְׂרָאֵל.</b> מְתֵי מְעַט:
<b>בִּפְאַת מִטָּה וּבְדַמֶּשֶׂק עָרֶשׂ.</b> תַּרְגּוּם יוֹנָתָן: בִּתְקוֹף שֻׁלְטָן וְעַל דַּמֶּשֶׂק רְחִיצָן. וְאוֹמֵר אֲנִי שֶׁפִּתְרוֹן הַתַּרְגּוּם: לְפִי שֶׁבִּימֵי יְהוֹאָחָז בֶּן יֵהוּא כְּתִיב "כִּי אִבְּדָם מֶלֶךְ אֲרָם" (מלכים ב יג:ז), וְיָרָבְעָם בֶּן בְּנוֹ הוֹשִׁיעָם בְּמִקְצָת, שֶׁנֶּאֱמַר "וְלֹא דִבֶּר ה' לִמְחוֹת אֶת שֵׁם יִשְׂרָאֵל וַיּוֹשִׁיעֵם בְּיַד יָרָבְעָם וְגוֹ'" (מלכים ב יד:כז), "הוּא הֵשִׁיב אֶת גְּבוּל יִשְׂרָאֵל", וְזֶהוּ "בִּפְאַת מִטָּה" פִּנַּת הַבַּיִת הִיא חָזְקוֹ שֶׁל בַּיִת, לָכֵן תִּרְגֵּם "בִּתְקוֹף שֻׁלְטָן" שֶׁל יָרָבְעָם, וְעָמוֹס נִתְנַבֵּא בִּימֵי יָרָבְעָם, וְעוֹד נִבָּא שֶׁסּוֹפָן לְהִסָּמֵךְ עַל מַלְכֵי אֲרָם, וְכֵן עָשׂוּ בִּימֵי פֶּקַח בֶּן רְמַלְיָהוּ שֶׁנִּתְחַבֵּר עִם רְצִין, וְזֶהוּ "וּבְדַמֶּשֶׂק עָרֶשׂ" עִקַּר מְנוּחָתָם וּמִבְטָחָם תְּהִי עַל דַּמֶּשֶׂק. וְרַבּוֹתֵינוּ אָמְרוּ בְּסֵדֶר עוֹלָם: רַבִּי נְהוֹרַאי אוֹמֵר מִשּׁוּם רַבִּי יְהוֹשֻׁעַ, אֵלּוּ עֲשֶׂרֶת הַשְּׁבָטִים שֶׁנִּסְמְכוּ עַל חִזְקִיָּהוּ מֶלֶךְ יְהוּדָה וְעַל יְהוּדָה וּפָלְטוּ עִמָּהֶם:
<b>בִּפְאַת מִטָּה.</b> מְלַמֵּד שֶׁלֹּא נִשְׁתַּיֵּר מֵהֶם אֶלָּא אֶחָד מִשְּׁמוֹנָה שֶׁבָּהֶם, וּשְׁאָר עֶרֶשׂ הֵיכָן הוּא? בְּדַמֶּשֶׂק, לְקַיֵּם מַה שֶּׁנֶּאֱמַר "וְהִגְלֵיתִי אֶתְכֶם מֵהָלְאָה לְדַמָּשֶׂק" (לקמן ה:כז). וְשָׁמַעְתִּי מִשְּׁמוֹ שֶׁל רַבִּי מְנַחֵם זַצַ"ל שֶׁהָיָה מְפָרֵשׁ: זוֹ אַחַת מִשְּׁמוֹנָה, שֶׁלֹּא נֶאֱמַר "פְּאַת" אֶלָּא "בִּפְאַת מִטָּה" בְּמִקְצָתָהּ בְּאַחַת מִשְּׁתֵּי רוּחוֹת שֶׁל פֵּאָה וְהִיא שְׁמִינִית שֶׁל מִטָּה, שֶׁהֲרֵי אַרְבַּע פֵּאוֹת יֵשׁ וּשְׁתֵּי רוּחוֹת לַפֵּאָה. דָּבָר אַחֵר: מָצָאתִי בְּדִבְרֵי רַבִּי מֵאִיר זַצַ"ל, <b>בִּפְאַת מִטָּה</b> בַּעֲוֹן אֲחַזְיָה בֶן אַחְאָב שֶׁשָּׁלַח לִדְרשׁ בְּבַעַל זְבוּב אֱלֹהֵי עֶקְרוֹן "הַאֶחְיֶה מֵחָלִי זֶה" (מלכים ב א:ב). <b>וּבְדַמֶּשֶׂק עָרֶשׂ</b>, בֶּן הֲדַד מֶלֶךְ אֲרָם שֶׁשָּׁלַח לִדְרשׁ בֵּאלֹהֵי יִשְׂרָאֵל (מלכים ב ח):

Verse 13



Verse 14



Verse 15

<b>בֵּית הַחֹרֶף עַל בֵּית הַקַּיִץ.</b> מִתּוֹךְ שֶׁהָיוּ מְעֻנָּגִים הָיוּ בּוֹנִים לָהֶם הָעֲשִׁירִים שְׁתֵּי בָתִּים, אֶחָד לְחֹרֶף וְאֶחָד לְקַיִץ:
<b>בָּתֵּי הַשֵּׁן.</b> דִּמְכַבְּשִׁין בְּשֵׁן דְּפִילָא:

Chapter 4



Verse 1

<b>פָּרוֹת הַבָּשָׁן.</b> נְשֵׁי הַשָּׂרִים וְהַסְּגָנִים, וְיוֹנָתָן תִּרְגֵּם: עֲתִּירֵי נִכְסַיָּא:

Verse 2

<b>וְנִשָּׂא אֶתְכֶם בְּצִנּוֹת.</b> וְיִטְלוּן יָתְכוֹן עַמְמַיָּא עַל תְּרִיסֵיהוֹן:
<b>וְאַחֲרִיתְכֶן בְּסִירוֹת דּוּגָה.</b> וּבְנָתֵיכוֹן בְּדוּגִית צַיָּדִין. הִיא סְפִינָה קְטַנָּה שֶׁל צַיָּדֵי דָגִים, וּלְפִי שֶׁקְּטַנָּה הִיא קוֹרֵא לָהּ סִיר, וְקוֹרֵא לָהּ בִּלְשׁוֹן מִשְׁנָה דּוּגִית בְּבָבָא בַּתְרָא. <b>וְאַחֲרִיתְכֶן</b> פֵּרַשׁ דּוֹנָשׁ בֶּן לַבְרַט: מָצִינוּ זַרְעוֹ שֶׁל אָדָם נִקְרָאִים אַחֲרִיתוֹ, כְּמוֹ "וּבְעָמְדוֹ תִּשָּׁבֵר מַלְכוּתוֹ וְתֵחָץ לְד' רוּחוֹת הַשָּׁמַיִם וְלֹא לְאַחֲרִיתוֹ" (דניאל יא:ד), כְּלוֹמַר וְלֹא יַנִּיחַ מַלְכוּתוֹ לִבְנוֹ:

Verse 3

<b>וּפְרָצִים תֵּצֶאנָה אִשָּׁה נֶגְדָּהּ.</b> וּבְפִרְצֵי הַחוֹמָה תֵּצֶאנָה שָׁם לָנוּס:
<b>אִשָּׁה נֶגְדָּהּ.</b> בַּפִּרְצָה שֶׁתִּמְצָא נֶגְדָּהּ, כְּמוֹ "וַיַּעֲלוּ כָל הָעָם אִישׁ נֶגְדּוֹ" (יהושע ו:כ), שֶׁיִּרְבּוּ פְרָצוֹת בַּחוֹמָה וְלֹא יִהְיוּ צְרִיכוֹת לְבַקֵּשׁ פְּתָחִים:
<b>וְהִשְׁלַכְתֶּנָה הַהַרְמוֹנָה.</b> וְהִשְׁלַכְתֶּן מֵעֲלֵיכֶן הַגֵּאוּת וְהַשְּׂרָרָה שֶׁנְּטַלְתֶּם, וּלְשׁוֹן אֲרָמִי הוּא בַּגְּמָרָא (בבא מציעא פג:): הַרְמָנָא דְמַלְכָּא הוּא צִוּוּי הַמֶּלֶךְ. וְיוֹנָתָן תִּרְגֵּם: וְיִגְלוֹן יַתְכוֹן לְהַלְּאָה מִן טוּרֵי חַרְמִינֵי, וְהֵם הָרֵי חֹשֶׁךְ, לְשׁוֹן חֹרֶב וְחָרְבָה:

Verse 4

<b>בֹּאוּ בֵית אֵל וְגוֹ'.</b> כְּאָדָם הָאוֹמֵר לְבֶן בְּלִיַּעַל: עֲשֵׂה עֲשֵׂה עַד שֶׁתִּתְמַלֵּא סְאָתְךָ:
(ד-ה) <b>וְהָבִיאוּ לַבֹּקֶר זִבְחֵיכֶם.</b> זֹאת אוֹמְרִים לָהֶם כּוֹמְרֵי הַבַּעַל: עֲבוֹדָה זָרָה וַתְרָנִית הִיא וְאֵינָהּ מַחְמֶרֶת עֲלֵיכֶם. הַתּוֹרָה אָמְרָה "לֹא יָלִין לַבֹּקֶר" (שמות כג:יח), אֲבָל לַעֲבוֹדָה זָרָה <b>וְהָבִיאוּ לַבֹּקֶר</b>. תּוֹרָה אָמְרָה בְּקָדָשִׁים קַלִּים "בְּיוֹם זִבְחֲכֶם יֵאָכֵל וּמִמָּחֳרָת" (ויקרא יט:ו), וַעֲבוֹדָה זָרָה <b>לְג' יָמִים</b> מַעְשַׂר בַּהֲמוֹתֵיכֶם. תּוֹרָה אָמְרָה "שְׂאֹר לֹא תַקְטִירוּ" (ויקרא ב:יא), וַעֲבוֹדָה זָרָה <b>וְקַטֵּר מֵחָמֵץ תּוֹדָה.</b> תּוֹרָה אָמְרָה "לֹא תְאַחֵר לְשַׁלְּמוֹ" (דברים כג:כב), וַעֲבוֹדָה זָרָה <b>וְקִרְאוּ נְדָבוֹת הַשְׁמִיעוּ</b>, הַזְכִּירוּ כָּל מִי שֶׁמִּתְנַדֵּב וְשָׁכַח יִתֵּן אֶל לִבּוֹ וְיִזְכּוֹר. וְיוֹנָתָן תִּרְגֵּם "וְקַטֵּר מֵחָמֵץ" מִן אוֹנֶס, כְּמוֹ "אַשְּׁרוּ חָמוֹץ" (ישעיהו א:יז), "מִכַּף מְעַוֵּל וְחוֹמֵץ" (תהלים עא:ד):

Verse 5

<b>וְקִרְאוּ נְדָבוֹת הַשְׁמִיעוּ.</b> בְּקוֹל זֶמֶר וְאָמְרוּ שֶׁקָּרְבָּן זֶה מְרֻצֶּה וּמְקֻבָּל בִּנְדָבָה, כֵּן תִּרְגֵּם יוֹנָתָן:

Verse 6

<b>נִקְיוֹן שִׁנַּיִם.</b> אַקְהָיוּת שִׁנַּיִם. דָּבָר אַחֵר: נִקְיוֹן שִׁנַּיִם זֶהוּ חֹסֶר אֲכִילַת בָּשָׂר שֶׁהוּא נִכְנָס בֵּין הַשִּׁנַּיִם, כְּמוֹ שֶׁנֶּאֱמַר "הַבָּשָׂר עוֹדֶנּוּ בֵּין שִׁנֵּיהֶם" (במדבר יא:לג):

Verse 7

<b>בְּעוֹד שְׁלֹשָׁה חֳדָשִׁים לַקָּצִיר.</b> עַד הַקָּצִיר, כְּלוֹמַר ג' חֳדָשִׁים לִפְנֵי הַקָּצִיר:
<b>חֶלְקָה.</b> בִּקְעַת שָׂדֶה קַמְפַּנְיָ"א בְּלַעַ"ז:
<b>תַּמְטִיר.</b> תְּהֵא מְקוֹם מָטָר (תענית כ:), אָמַר מַר: שְׁתֵּיהֶן לִקְלָלָה, זוֹ תֵּרָקֵב וְזוֹ תִּיבַשׁ:
<b>וְחֶלְקָה אֲשֶׁר לֹא תַמְטִיר עָלֶיהָ.</b> לֹא תִרְאֶה נִמְטֶרֶת אֶת עַצְמָהּ:

Verse 8



Verse 9

<b>הַרְבּוֹת גַּנּוֹתֵיכֶם.</b> שֶׁאַתֶּם עוֹסְקִים לְהַרְבּוֹת גַּנּוֹתֵיכֶם:
<b>יֹאכַל הַגָּזָם.</b> אָכַל הַגָּזָם:

Verse 10

<b>בְּדֶרֶךְ מִצְרַיִם.</b> כְּדֶרֶךְ שֶׁשָּׁלַחְתִּי עֲלֵיכֶם בַּמִּדְבָּר בְּצֵאתְכֶם מִמִּצְרַיִם:
<b>עִם שְׁבִי סוּסֵיכֶם.</b> שֶׁיֵּהָרְגוּ גַּם הַסּוּסִים:
<b>וָאַעֲלֶה בְּאֹשׁ מַחֲנֵיכֶם.</b> רֵיחַ פִּגְרֵיכֶם מַבְאִישׁ בְּאַפְּכֶם, הֶעֱלֵיתִי אוֹתוֹ:

Verse 11

<b>כְּאוּד.</b> טִיסוֹ"ן בְּלַעַ"ז, כְּלוֹמַר שְׁחוֹרִים וַחֲשׁוּכִים וְקוֹדְרִים:

Verse 12

<b>לָכֵן.</b> יַעַן אֲשֶׁר לֹא שַׁבְתֶּם עָדַי:
<b>כֹּה אֶעֱשֶׂה לְךָ.</b> כְּכָל הָרָעוֹת הָאֵלֶּה:
<b>עֵקֶב.</b> כִּי אַתָּה שׁוֹמֵעַ מִפִּי נְבִיאַי אֲשֶׁר זֹאת אֶעֱשֶׂה לְךָ:
<b>הִכּוֹן לִקְרַאת.</b> לָשׁוּב מֵרִשְׁעָתְךָ:

Verse 13

<b>מַה שֵּׂחוֹ.</b> כָּל מַעֲשָׂיו פּוֹרְטִין לְפָנָיו בִּשְׁעַת מִיתָתוֹ:
<b>עוֹשֶׂה שַׁחַר.</b> לַצַּדִּיקִים כְּאוֹר נוֹגַהּ:
<b>עֵיפָה.</b> הוֹפֵךְ נוֹגְהָן שֶׁל רְשָׁעִים לְחֹשֶׁךְ אֲפֵלָה, כְּמוֹ "וְהִנֵּה צָרָה וַחֲשֵׁכָה מְעוּף צוּקָה" (ישעיהו ח:כב), וְכֵן "אֶרֶץ עֵיפָתָה תְּעוּפָה כַּבֹּקֶר תִּהְיֶה" (איוב י:כב), "חָשְׁכְּךָ כַּבֹּקֶר יְהִי מֵאִיר" (איוב יא:יז):
<b>וְדוֹרֵךְ עַל בָּמֳתֵי אָרֶץ.</b> מַשְׁפִּיל גְּבוֹהִים וְגַסֵּי הָרוּחַ:

Chapter 5



Verse 1



Verse 2

<b>בְּתוּלַת יִשְׂרָאֵל.</b> מִשֶּׁיִּגְלוּ בִּימֵי הוֹשֵׁעַ בֶּן אֵלָה (מלכים ב טז:ט) לֹא יַעֲמֹד עוֹד מֶלֶךְ מֵעֲשֶׂרֶת הַשְּׁבָטִים:
<b>נִטְּשָׁה עַל אַדְמָתָהּ.</b> כָּל דָּבָר הַמּוּשְׁלָךְ וּמוּטָל וְנוּפַּץ עַל הַשָּׂדֶה קוֹרֵהוּ נְטִישָׁה:

Verse 3

<b>הַיּוֹצֵאת אֶלֶף.</b> הַמּוֹצִיאָה אֶלֶף אִישׁ:

Verse 4

<b>דִּרְשׁוּנִי וִחְיוּ.</b> עֲלוּ לָרֶגֶל לְשַׁלֵּם נִדְרֵיכֶם בִּירוּשָׁלַיִם:

Verse 5

<b>וְאַל תִּדְרְשׁוּ בֵּית אֵל וְגוֹ' וּבְאֵר שֶׁבַע לֹא תַעֲבֹרוּ.</b> לֹא נֶאֱמַר כָּאן "אַל תָּבוֹאוּ" וְ"אַל תִּדְרְשׁוּ" אֶלָּא "אַל תַּעֲבֹרוּ", לָמַדְנוּ שֶׁלֹּא הָיְתָה שָׁם עֲבוֹדָה זָרָה, אֶלָּא כָּל זְמַן שֶׁהָיָה אֶחָד מִבְּנֵי עֲשֶׂרֶת הַשְּׁבָטִים יוֹצֵא לִדְרֹשׁ וְלֹא עָבַר אֶת בְּאֵר שֶׁבַע עוֹדֶנּוּ יָכוֹל לִפְנוֹת לְבֵית הַמִּקְדָּשׁ לִירוּשָׁלַיִם, וּמִשֶּׁעָבַר אֶת בְּאֵר שֶׁבַע הוּא הַדֶּרֶךְ לָעֵגֶל בֵּית אֵל אוֹ לָעֵגֶל שֶׁבְּדָן. וְכֵן הוּא בְּמָקוֹם אַחֵר (לקמן ח:יד) "חֵי אֱלֹהֶיךָ דָּן וְחֵי וְגוֹ'". וְתֵדַע שֶׁגָּזַר הַכָּתוּב גְּזֵרַת פּוּרְעָנוּת עַל גִּלְגָּל וּבֵית אֵל וְלֹא גָזַר עַל בְּאֵר שֶׁבַע:
<b>הַגִּלְגָּל גָּלֹה יִגְלֶה.</b> לְפִי שְׁמוֹ קִלְלָתוֹ, וְכֵן בֵּית אֵל יֵשׁ עִיר שֶׁסְּמוּכָה לָהּ שֶׁשְּׁמָהּ בֵּית אָוֶן בְּסֵפֶר יְהוֹשֻׁעַ (יהושע ז:ב):
<b>יִהְיֶה לְאָוֶן.</b> יְהוֹן לְלַמָּא, וְהוּא תַּרְגּוּם שֶׁל הֶבֶל, וְזֶה דּוּגְמַת "אִם גִּלְעָד אָוֶן אַךְ שָׁוְא הָיוּ" (הושע יב:יב):

Verse 6

<b>פֶּן יִצְלַח כָּאֵשׁ.</b> דִּילְמָא יִדְלַק בְּאֶשָּׁא רוּגְזֵיהּ:
<b>בֵּית יוֹסֵף.</b> כְּמוֹ לְבֵית יוֹסֵף. <b>פֶּן יִצְלַח כָּאֵשׁ.</b> פֶּן תַּעֲלֶה חֲמָתוֹ כָּאֵשׁ לְבֵית יוֹסֵף:


Verse 7

<b>הַהֹפְכִים לַלַּעֲנָה מִשְׁפָּט.</b> וְאֵינָם זוֹכְרִין הֲפִיכוֹתַי שֶׁאֲנִי הוֹפֵךְ וְכוּ':

Verse 8

<b>הוֹפֵךְ לַבֹּקֶר צַלְמָוֶת.</b> יֵשׁ שֶׁשְּׁרוּיִין עַתָּה בְּחֹשֶׁךְ וַאֲנִי מֵאִיר לָהֶם:
<b>וְיוֹם לַיְלָה הֶחְשִׁיךְ.</b> וְיֵשׁ שֶׁשְּׁעָתוֹ עוֹמֶדֶת לוֹ כְּאוֹר הַיּוֹם וַאֲנִי מַחְשִׁיכוֹ לְלַיְלָה:
<b>הַקּוֹרֵא לְמֵי הַיָּם.</b> יוֹנָתָן תִּרְגֵּם: דְּאָמַר לִכְנָשָׁא מַשִּׁרְיָן סַגִּיאִין כְּמֵי יַמָּא וּמְבַדַּר לְהוֹן עַל אַפֵּי אַרְעָא. רַבּוֹתֵינוּ פֵּרְשׁוּ עַל דּוֹר אֱנוֹשׁ שֶׁהֵצִיף עֲלֵיהֶם אֶת מֵי אוֹקְיָנוֹס:
<b>ה' שְׁמוֹ.</b> לוֹ הָיָה לָכֶם לַעֲבֹד וְהוּא הָיָה מַגְבִּיר אֶתְכֶם עַל שׂוֹנְאֵיכֶם:

Verse 9

<b>הַמַּבְלִיג.</b> הַמַּגְבִּיר, כְּמוֹ "וְאַבְלִיגָה מְעָט" (איוב י:כ), "מְבַלִּיגִיתִי עֲלֵי יָגוֹן" (ירמיהו ח:יח):
<b>שׁוֹד.</b> אָדָם שָׁדוּד וְחַלָּשׁ, דִּמְגַבַּר חַלָּשִׁין עַל תַּקִּיפִין וּבְזוּזִין עַל כַּרְכֵי תַּקִּיפִין מַשְׁלִיט:

Verse 10

<b>שָׂנְאוּ בַשַּׁעַר מוֹכִיחַ.</b> אַתֶּם לֹא יְרֵאתֶם מִפָּנָיו וּמִפְּנֵי נְבִיאָיו, וּשְׂנֵאתֶם אֶת הַמּוֹכִיחִים אֶתְכֶם בְּשַׁעֲרֵי בָתֵּי דִינָא:

Verse 11

<b>בּוֹשַׁסְכֶם.</b> כְּמוֹ בּוֹסַסְכֶם עַל דַּל, שֶׁאַתֶּם רוֹמְסִין וְרוֹפְסִים עַל רֹאשׁוֹ, כְּמוֹ "בּוֹסְסוּ אֶת חֶלְקָתִי" (ירמיהו יב:י):
<b>וּמַשְׂאַת בַּר תִּקְחוּ.</b> זְקִיפַת מִלְוֶה שֶׁהִפְקַעְתֶּם עֲלֵיהֶם הַשְּׁעָרִים לִמְכּוֹר לָהֶם תְּבוּאָה בְּרִבִּית כְּדֵי לִטּוֹל נַחֲלָתָם מֵהֶם, לְפִיכָךְ בָּתִּים וּכְרָמִים אֲשֶׁר בְּנִיתֶם וּנְטַעְתֶּם עַל אוֹתָן הַנַּחֲלוֹת לֹא יִתְקַיְּמוּ בְּיֶדְכֶם. <b>וּמַשְׂאַת</b> לְשׁוֹן מַשָּׂא שֶׁמַּכְבִּידִים עֲלֵיהֶם:
<b>כַּרְמֵי חֶמֶד.</b> כַּרְמֵי חֶמְדָּה:

Verse 12

<b>צֹרְרֵי צַדִּיק.</b> מְעִיקִין לֵיהּ לְזַכָּאָה:
<b>בַּשַּׁעַר הִטּוּ.</b> בְּשַׁעֲרֵי בָתֵּי דִינֵיכֶם הִטּוּ מִשְׁפַּט אֶבְיוֹנִים:

Verse 13

<b>הַמַּשְׂכִּיל.</b> מִי שֶׁהוּא חָכָם יִדּוֹם בְּבֹא הָרָעָה וְלֹא יְהַרְהֵר אַחַר מִדַּת הַדִּין, שֶׁהֲרֵי כָּל אֵלֶּה עָשׂוּ:
<b>כִּי עֵת רָעָה הִיא.</b> עֵת הַמְזֻמֶּנֶת לְקַבֵּל רָעָתָם:

Verse 14

<b>וִיהִי כֵן וְגוֹ'.</b> אִם זֹאת תַּעֲשׂוּ, אָז יְהִי הַמָּקוֹם עִמָּכֶם כַּאֲשֶׁר אֲמַרְתֶּם בִּלְבַבְכֶם שֶׁתִּתְקַיֵּם לָכֶם גְּדֻלַּתְכֶם:

Verse 15

<b>שְׁאֵרִית יוֹסֵף.</b> כָּל יִשְׂרָאֵל נִקְרָאִין עַל שְׁמוֹ, לְפִי שֶׁכִּלְכֵּל אוֹתָם:

Verse 16

<b>הוֹ הוֹ.</b> לְשׁוֹן צְעָקָה:
<b>וְקָרְאוּ אִכָּר אֶל אֵבֶל.</b> יִפְגְּעוּ שַׁיָּרוֹת הָאִכָּרִים הַחוֹרְשִׁים בַּשָּׂדוֹת בְּקוֹל מִסְפַּד הָאֲבֵלִים הַצּוֹעֲקִים בַּחוּצוֹת:
<b>וּמִסְפֵּד אֶל יוֹדְעֵי נֶהִי.</b> וְעָבִיד מִסְפְּדָא יַעֲרַע בְּדָעֲבִיד אֵילְיָא, וְאֵינוֹ אֶלָּא לָשׁוֹן כָּפוּל כְּמוֹ "מִשְׁפָּטִי וְדִינִי" (תהלים ט:ה):

Verse 17



Verse 18

<b>הוֹי הַמִּתְאַוִּים וְגוֹ'.</b> הָאוֹמְרִים "יְמַהֵר יָחִישָׁה מַעֲשֵׂהוּ" (ישעיהו ה:יט):
<b>לָמָּה זֶּה לָכֶם וְגוֹ'.</b> מָשָׁל לְתַרְנְגוֹל וְעֲטַלֵּף שֶׁהָיוּ מְצַפִּין לְאוֹרָה, כִּדְאִיתָא בְּחֵלֶק:

Verse 19



Verse 20



Verse 21

<b>בְּעַצְּרֹתֵיכֶם.</b> קוּרְבַּן כְּנִישָׁתְכוֹן, כְּשֶׁאַתֶּם קוֹרְאִים עֲצֶרֶת:

Verse 22

<b>וְשֶׁלֶם מְרִיאֵיכֶם.</b> וְשַׁלְמֵי פְּטִימֵיכוֹן, בְּהֵמוֹת מְפֻטָּמוֹת:

Verse 23

<b>הָסֵר מֵעָלַי הֲמוֹן שָׁרֶיךָ.</b> שֶׁהַלְוִיִּם מְשׁוֹרְרִים עַל הַדּוּכָן אַחֲרֵי שֶׁאַתֶּם חַמְסָנִים וּמְעַוְּתֵי מִשְׁפָּט:

Verse 24

<b>וְיִגַּל כַּמַּיִם מִשְׁפָּט.</b> וְזֹאת תַּעֲשׂוּ וְאֶרְצֶה לָכֶם: הַמִּשְׁפָּט אֲשֶׁר כְּבַשְׁתֶּם וְהִסְתַּרְתֶּם יִגּוֹלֶה וְיִשָּׁטֵף בֵּינֵיכֶם כְּמַיִם נוֹבְעִים:
<b>וּצְדָקָה.</b> תִּגָּלֶה כְּנַחַל אֵיתָן:

Verse 25

<b>הַזְּבָחִים וּמִנְחָה.</b> וְכִי לִזְבָחִים וּמִנְחוֹת רְצוֹנִי? וַהֲלֹא בַּמִּדְבָּר לֹא דִבַּרְתִּי אֶת אֲבוֹתֵיכֶם לְהַקְרִיב לִי זְבָחִים, אֲנִי אָמַרְתִּי "אָדָם כִּי יַקְרִיב" (ויקרא א:ב) כְּשֶׁיִּרְצֶה לְהַקְרִיב, וְאוֹמֵר "וַיַּעֲשׂוּ בְנֵי יִשְׂרָאֵל אֶת הַפֶּסַח בְּמוֹעֲדוֹ" (במדבר ט:ב), מַגִּיד שֶׁלֹּא עָשׂוּ יִשְׂרָאֵל בַּמִּדְבָּר אֶלָּא אוֹתוֹ פֶּסַח לְבַדּוֹ:

Verse 26

<b>וּנְשָׂאתֶם אֶת סִכּוּת מַלְכְּכֶם.</b> חוֹזֵר לְעִנְיַן הַפּוּרְעָנִיּוֹת שֶׁלְּמַעְלָה: חֹשֶׁךְ לָהֶם יוֹם ה' וְלֹא אוֹר, וּנְשָׂאתֶם בַּגּוֹלָה עִמָּכֶם אֶת גִּלּוּלֵיכֶם, וְיַרְכִּיבוּם הָאוֹיְבִים עַל צַוְּארֵיכֶם לָשֵׂאת עִמָּכֶם בַּגּוֹלָה:
<b>סִכּוּת. כִּיּוּן. כּוֹכַב.</b> שְׁמוֹת עֲבוֹדָה זָרָה הֵן:

Verse 27

<b>וְהִגְלֵיתִי אֶתְכֶם מֵהָלְאָה לְדַמָּשֶׂק.</b> כְּלוֹמַר לֹא לִשְׁכֵנוּתֵיכֶם תִּגְלוּ כַּאֲשֶׁר עַד הֵנָּה שֶׁנִּמְסַרְתֶּם בְּיַד מַלְכֵי אֲרָם וְלֹא הָיוּ שׁוֹבִים אֶתְכֶם לְמָקוֹם רָחוֹק אֶלָּא עַד דַּמֶּשֶׂק, וּמֵעַתָּה בְּיַד סַנְחֵרִיב אֶמְסֹר אֶתְכֶם וְהוּא יַגְלֶה אֶתְכֶם לְמַרְחוֹק:

Chapter 6



Verse 1

<b>נְקוּבֵי רֵאשִׁית הַגּוֹיִם.</b> לָכֶם הָיוּ קוֹרְאִים גּוֹי הַמְשׁוּבָּח שֶׁבַּעֲכוּ"ם:
<b>וּבָאוּ לָהֶם בֵּית יִשְׂרָאֵל.</b> הֵם בָּחֲרוּ בְּמִשְׁפָּטֵיהֶם וּבָאוּ לִכְלָלָם:

Verse 2

<b>עִבְרוּ כַלְנֵה וּרְאוּ.</b> לָמָּה מְאַסְתֶּם בְּתוֹרָתִי לִדְבֹּק בְּחוּקּוֹת עֲכוּ"ם, עִבְרוּ וּרְאוּ בַּעֲכוּ"ם הַחֲשׁוּבִים אִם טוֹבִים הֵם מִן הַמַּמְלָכוֹת הָאֵלֶּה שֶׁבְּשׁוֹמְרוֹן וְשֶׁבִּירוּשָׁלַיִם:
<b>כַּלְנֵה.</b> בָּבֶל:
<b>חֲמָת.</b> אַנְטוֹכְיָא:
<b>גַּת פְּלִשְׁתִּים.</b> חֲשׁוּבָה שֶׁבַּחֲמֵשֶׁת סַרְנֵיהֶם שֶׁהִיא קְרוּיָה מֶתֶג הָאַמָּה (שמואל ב ח:א) עַל שֵׁם שֶׁרוֹדָה אֶת כּוּלָּם וְהִיא אֵם הַמַּלְכוּת:
<b>אִם רַב גְּבוּלָם מִגְּבוּלְכֶם.</b> וּמַה מְצָאתֶם בִּי עָוֶל:

Verse 3

<b>הַמְנַדִּים לְיוֹם רָע.</b> אַתֶּם מְנִידִים עַצְמִיכֶם לְיוֹם רָע:
<b>וַתַּגִּישׁוּן.</b> עַצְמִיכֶם לָשֶׁבֶת בַּגָּלוּת אֲשֶׁר יַחְמֹס אֶתְכֶם שֶׁנֶּאֱמַר בּוֹ "מֵחֲמַס אָחִיךָ יַעֲקֹב" (עובדיה א:י), זֶה מִדְרָשׁוֹ שֶׁל רַבִּי שִׁמְשׁוֹן זַצַ"ל. דָּבָר אַחֵר: <b>הַמְנַדִּים לְיוֹם רָע</b> הַמְבַזִּים עַל נְבוּאַת יְמֵי רָע שֶׁהַנְּבִיאִים מִתְנַבְּאִים לָהֶם. <b>וַתַּגִּישׁוּן שֶׁבֶת חָמָס</b> זֶהוּ כְּמוֹ שֶׁאָמַר יְשַׁעְיָה "הוֹי מַגִּיעֵי בַיִת בְּבַיִת" וַתַּגִּישׁוּן שֶׁבֶת בְּתוֹכָם זוֹ אֵצֶל זוֹ עַל יְדֵי חָמָס:

Verse 4

<b>וּסְרוּחִים עַל עַרְשׂוֹתָם.</b> מִשְׁתַּטְּחִין וּמַאֲרִיכִין עַצְמָם עַל עַרְסוֹתָם, וְרַבּוֹתֵינוּ פֵּרְשׁוּ מַחֲלִיפִין נְשׁוֹתֵיהֶם זֶה לָזֶה וּמַסְרִיחִין עַרְסוֹתֵיהֶן בְּשִׁכְבַת זֶרַע שֶׁאֵינָהּ שֶׁלָּהֶם:
<b>כָּרִים.</b> כְּבָשִׂים:
<b>מַרְבֵּק.</b> מְקוֹם כִּנּוּס הָעֲגָלִים, וּבְלַעַ"ז קופל"א:

Verse 5

<b>הַפֹּרְטִים עַל פִּי הַנֵּבֶל.</b> מְנַחֵם חִבְּרוֹ עִם "וּפֶרֶט כַּרְמְךָ" (ויקרא יט:י), וְרוֹאֶה אֲנִי אֶת דְּבָרָיו שֶׁהַמְשׁוֹרֵר עַל פִּי כְּלִי זֶמֶר מְחַתֵּךְ אֶת הַדִּבּוּר בִּפְרוּטְרוֹט הַכֹּל לְפִי נְעִימוֹת קוֹל הַכְּלִי לְהַגְבִּיהַּ וּלְהַנְמִיךְ:
<b>כְּדָוִיד חָשְׁבוּ לָהֶם וְגוֹ'.</b> חָשְׁבוּ כְּלֵי שִׁיר שֶׁלָּהֶם כִּכְלֵי שִׁיר שֶׁל דָּוִד שֶׁהֵם לַשָּׁמַיִם וְאֵלּוּ לְהִתְעַנֵּג:

Verse 6

<b>הַשּׁוֹתִים בְּמִזְרְקֵי יַיִן.</b> יֵשׁ מֵרַבּוֹתֵינוּ שֶׁאוֹמְרִים בְּמַסֶּכֶת שַׁבָּת שֶׁהָיוּ זוֹרְקִין כּוֹסוֹתֵיהֶן זֶה לָזֶה, וְיֵשׁ מְפָרְשִׁים עַל שֵׁם כְּלִי שֶׁהָיוּ לוֹ שְׁתֵּי פִיּוֹת וְהוּא אָרוֹךְ וְשׁוֹתֶה זֶה מִכָּאן וְזֶה מִכָּאן הוּא נִזְרָק מִפִּיו אֶל פִּיו:
<b>וְרֵאשִׁית שְׁמָנִים.</b> מוּבְחָר שֶׁבַּשְּׁמָנִים וְהוּא אֲפַרְסְמוֹן:
<b>וְלֹא נֶחְלוּ.</b> לְשׁוֹן חוֹלִי:
<b>עַל שֶׁבֶר יוֹסֵף.</b> שֶׁשָּׁמְעוּ מִפִּי הַנְּבִיאִים שֶׁעָתִיד לָבֹא עֲלֵיהֶם:

Verse 7

<b>וְסָר מִרְזַח סְרוּחִים.</b> וִיבַטְּלוּן מִשְׁתָּאוֹת הַמְגוּדָּלִים וְגַסֵּי הָרוּחַ, מִרְזָחוֹת לְשׁוֹן מִשְׁתָּאוֹת. בְּסִפְרֵי בְּפָרָשַׁת "וַיֵּשֶׁב יִשְׂרָאֵל בַּשִּׁטִּים" מָצָאתִי וְחָזְרוּ לַעֲשׂוֹת לָהֶם מִרְזָחִים וְהָיוּ קוֹרְאִים לָהֶם וְאוֹכְלִים:

Verse 8

<b>בְּנַפְשׁוֹ.</b> מִדַּעַת וְכַוָּנָה:
<b>מְתָאֵב.</b> כְּמוֹ מְתָעֵב, וְכֵן תִּרְגֵּם יוֹנָתָן: מְנַבֵּל אֲנָא יָת בֵּית מַקְדְּשָׁא רַבּוּתֵיהּ דְּיַעֲקֹב, שֶׁהַמִּקְדָּשׁ נִקְרָא גְּאוֹן עוּזָּם שֶׁנֶּאֱמַר "הִנְנִי מְחַלֵּל אֶת מִקְדָּשִׁי גְּאוֹן עֻזְּכֶם" (יחזקאל כד:כא):
<b>עִיר וּמְלֹאָהּ.</b> יְרוּשָׁלַיִם וְיוֹשְׁבֶיהָ:

Verse 9

<b>אִם יִוָּתְרוּ.</b> מִן הַדֶּבֶר וְהַחֶרֶב <b>בְּבַיִת אֶחָד וָמֵתוּ</b> שֶׁיִּשְׂרְפוּ הָאוֹיְבִים אֶת הַבַּיִת עֲלֵיהֶם בְּלָכְדָם אֶת הָעִיר:

Verse 10

<b>וּנְשָׂאוֹ דּוֹדוֹ וּמְסָרְפוֹ.</b> קְרוֹבוֹ וְאוֹהֲבוֹ הַמַּצִּיל אֶת עַצְמוֹתָיו מִן הַשְּׂרֵפָה, כֵּן תַּרְגּוּם יוֹנָתָן: וִיטַלְיִנֵיהּ קְרִיבֵיהּ מִיקִידָא:
<b>וְאָמַר.</b> הַמּוֹצִיא מִן הַשְּׂרֵפָה <b>לַאֲשֶׁר בְּיַרְכְּתֵי הַבַּיִת</b> לַחֲבֵירוֹ שֶׁהָלַךְ לִבְדֹּק בְּתוֹךְ הַבַּיִת:
<b>הַעוֹד עִמָּךְ.</b> אָדָם חַי זוּלָתְךָ שֶׁנִּמְלַט מִן הַחֲבוּאִים:
<b>וְאָמַר אָפֵס.</b> אֵין חַי אֶלָּא מֵתִים, וְאָמַר זֶה אֵלָיו: הַס אֶת הַפְּגָרִים. וְאָמַר: הַס, הַשְׁלֵךְ וְסַלֵּק הַכֹּל, כִּי זֹאת לָהֶם עַל אֲשֶׁר לֹא רָצוּ לְהַזְכִּיר בְּשֵׁם ה', כֵּן תַּרְגֵּם יוֹנָתָן:

Verse 11

<b>רְסִיסִים.</b> שֶׁיְּהֵא מְרוּסָּס לִבְקִיעוֹת דַּקּוֹת:
<b>בְּקִיעִים.</b> גְּדוֹלִים מֵרְסִיסִים לְפִי חֲשִׁיבוּתוֹ תְּהִי מַכָּתוֹ, כֵּן תַּרְגּוּם יוֹנָתָן: וְיִמְחֵי מַלְכוֹ רַבָּא מְחָא תַּקִּיפָא וּמַלְכוֹ זְעֵירָא מְחָא חַלָּשָׁא:

Verse 12

<b>הַיְרֻצוּן בַּסֶּלַע סוּסִים.</b> כְּלוּם יַעַמְדוּ בִּמְרוּצָתָם בְּשַׁנּוֹתָם סִדּוּרוֹ שֶׁל עוֹלָם:
<b>אִם יַחֲרוֹשׁ.</b> אָדָם <b>בַּבְּקָרִים</b> בַּסֶּלַע שֶׁאַתֶּם סְבוּרִים לְשַׁנּוֹת דֶּרֶךְ הַטּוֹבָה וְתִתְקַיְּמוּ וְתַצְלִיחוּ:

Verse 13

<b>לְלֹא דָבָר.</b> עַל גְּדוּלָּתָם וְעָשְׁרָם שֶׁאֵינוֹ כְּלוּם שֶׁלֹּא יִתְקַיֵּם:
<b>קַרְנָיִם.</b> חֹזֶק וּגְבוּרָה לְנַגֵּחַ בַּקַּרְנַיִם עֲנִיִּים וְאֶבְיוֹנִים:

Verse 14

<b>מִלְּבוֹא חֲמָת.</b> שֶׁהוּא בְּמִקְצוֹעַ צְפוֹנִית מַעֲרָבִית שֶׁל אֶרֶץ יִשְׂרָאֵל:
<b>עַד נַחַל הָעֲרָבָה.</b> נַחַל מִצְרַיִם שֶׁהוּא בְּמִקְצוֹעַ דְּרוֹמִית מַעֲרָבִית:

Chapter 7



Verse 1

<b>כֹּה הִרְאַנִי.</b> פּוּרְעָנוּת שֶׁהָיָה רוֹצֶה לְהָבִיא גּוֹבַאי:
<b>בִּתְחִלַּת עֲלוֹת הַלֶּקֶשׁ.</b> לְשׁוֹן מַלְקוֹשׁ שֶׁהַתְּבוּאָה עוֹלָה בְּקָנֶה שֶׁלָּהּ:
<b>וְהִנֵּה לֶקֶשׁ.</b> הָיָה צוֹמֵחַ <b>אַחַר גִּזֵּי הַמֶּלֶךְ</b> אַחַר שֶׁגָּזְזוּ תְּבוּאַת הַמֶּלֶךְ עַד שֶׁלֹּא עָלְתָה בְּקָנֶה הָיוּ גּוֹזְזִין אוֹתָהּ שַׁחַת לְהַאֲכִיל לַבְּהֵמוֹת. וְכֵן תִּרְגֵּם יוֹנָתָן: דְּאִתְגְּזִיזַת שִׁיחֲתָא דְמַלְכָּא, וּלְשׁוֹן מִשְׁנָה הִיא: קוֹצֵר לְשַׁחַת וּמַאֲכִיל לַבְּהֵמָה:

Verse 2

<b>וְהָיָה אִם כִּלָּה.</b> כַּאֲשֶׁר כִּלָּה לֶאֱכוֹל:
<b>אֶת עֵשֶׂב הָאָרֶץ.</b> בְּאוֹתָהּ שָׂדֶה:
<b>וָאֹמַר אֲדֹנָי ה' סְלַח נָא.</b> וְאַל תַּשְׁחֵת הָאָרֶץ:
<b>מִי יָקוּם יַעֲקֹב.</b> מַאן יְקוּם וְיִבְעֵי עַל חֲטָאֵיהוֹן:
<b>כִּי קָטֹן.</b> אֲרֵי מְטַלְטְלִין:

Verse 3

<b>נִחַם ה' עַל זֹאת.</b> נִתְרַצָּה בִּתְפִלָּתוֹ וְנֶעְתַּר לִי:

Verse 4

<b>הִרְאַנִי.</b> עוֹד פּוּרְעָנוּת לְהָבִיא עֲלֵיכֶם:
<b>וְהִנֵּה קֹרֵא.</b> אֶת פַּמַלְיָא שֶׁלּוֹ <b>לָרִיב</b> אִתְּכֶם בְּפוּרְעָנוּת דְּלֵיקַת אֵשׁ:
<b>הַחֵלֶק.</b> חֶלְקַת הַשָּׂדֶה:

Verse 5



Verse 6



Verse 7

<b>עַל חוֹמַת אֲנָךְ.</b> עַל שׁוּרָא דְדִינָא, וְכֵן פָּתַר דּוֹנַשׁ, אֲנָךְ לְשׁוֹן עֲרָבִי חוּט קַו הַמִּשְׁקוֹלֶת הָעוֹפֶרֶת אֲשֶׁר בָּהּ יַבִּיט בּוֹנֵה הַחוֹמָה לְיַשֵּׁר הַדִּימוֹס, אַף כָּאן הוּא לְשׁוֹן קַו מִשְׁקוֹלֶת מִשְׁפָּט:

Verse 8

<b>הִנְנִי שָׂם אֲנָךְ.</b> הִנְנִי שׁוֹפֵט אוֹתָם בְּקַו שׁוּרַת הַדִּין:
<b>עֲבוֹר לוֹ.</b> לְהַמְתִּין לָהֶם עַל פִּשְׁעֵיהֶם:

Verse 9

<b>וּמִקְדְּשֵׁי יִשְׂרָאֵל.</b> הוּא בֵּית אֵל שֶׁנֶּאֱמַר "כִּי מִקְדַּשׁ מֶלֶךְ הוּא":
<b>עַל בֵּית יָרָבְעָם.</b> בֶּן יוֹאָשׁ:

Verse 10

<b>כֹּהֵן בֵּית אֵל.</b> כּוֹמֶר לְעֲבוֹדָה זָרָה שֶׁלּוֹ:

Verse 11

<b>בַּחֶרֶב יָמוּת יָרָבְעָם.</b> וְהוּא לֹא אָמַר כֵּן אֶלָּא "וְקַמְתִּי עַל בֵּית יָרָבְעָם", וְהוּא בְּנוֹ זְכַרְיָה שֶׁהֲרָגוֹ שַׁלּוּם בֶּן יָבֵשׁ (מלכים ב טו:י):

Verse 12

<b>חוֹזֶה.</b> אַתָּה שֶׁמִּתְנַבֵּא עֲתִידוֹת:
<b>לֵךְ בְּרַח לְךָ אֶל אֶרֶץ יְהוּדָה.</b> שֶׁשָּׁם מִקְדָּשׁוֹ שֶׁל הַקָּדוֹשׁ בָּרוּךְ הוּא שֶׁאַתָּה מִתְנַבֵּא בִּשְׁמוֹ:
<b>וֶאֱכָל שָׁם לֶחֶם.</b> לְשׁוֹן בִּזָּיוֹן אָמַר לוֹ: שָׁם יִתְּנוּ לְךָ פְּתִיתֵי לֶחֶם בִּשְׂכַר שֶׁתִּתְנַבֵּא לָהֶם:

Verse 13

<b>וּבֵית אֵל לֹא תוֹסִיף עוֹד לְהִנָּבֵא.</b> שֶׁאֵין מַזְכִּירִין כָּאן אֶלָּא שֵׁם עֲבוֹדָה זָרָה:

Verse 14

<b>לֹא נָבִיא אָנֹכִי.</b> אֵינִי מִנְּבִיאֵי שֶׁקֶר שֶׁלָּכֶם הַנּוֹטְלִים שְׂכָרָם לְהִנָּבֵא, אֵינִי צָרִיךְ לְכָל זֹאת וְלֹא נָהַגְתִּי כָּךְ אֲנִי שֶׁאֲנִי עָשִׁיר וּבַעַל מִקְנֶה וּנְכָסִים, כְּמוֹ שֶׁתִּרְגֵּם יוֹנָתָן: אֲרֵי מָרֵי גִיתֵי אֲנָא וְשִׁקְמִין אִית לִי בִּשְׁפֵלְתָא:
<b>בוֹקֵר אָנֹכִי.</b> רוֹעֵה בָקָר:
<b>וּבוֹלֵס שִׁקְמִים.</b> מְחַפֵּשׂ בַּשִּׁקְמִים לִרְאוֹת אֵיזֶה עִתּוֹ לָקוּץ כְּדֵי לְהוֹסִיף עֲנָפִים וְאֵיזֶה רָאוּי לְקוֹרוֹת, שֶׁכֵּן דֶּרֶךְ שֶׁקּוֹצְצִין בְּתוּלוֹת הַשִּׁקְמָה. וּבוֹלֵס כְּמוֹ וּבוֹלֵשׁ, אֶלָּא שֶׁעָמוֹס מְגַמְגֵּם בִּלְשׁוֹנוֹ, שֶׁכָּךְ אָמְרוּ: לָמָּה נִקְרָא שְׁמוֹ עָמוֹס? שֶׁהָיָה עָמוּס בִּלְשׁוֹנוֹ, וְיִשְׂרָאֵל קוֹרְאִים אוֹתוֹ פְּסִילוֹס, כִּדְאִיתָא בַּפְּסִיקְתָא:

Verse 15



Verse 16

<b>וְלֹא תַטִּיף.</b> לְשׁוֹן נְבוּאָה הוּא, וְהַרְבֵּה יֵשׁ בַּמִּקְרָא "הַטֵּף אֶל דָּרוֹם" (יחזקאל כא:ב):

Chapter 8



Verse 1

<b>כְּלוּב קָיִץ.</b> סַל מָלֵא סוֹפֵי תְאֵנִים שֶׁאֵינָם טוֹבוֹת:

Verse 2



Verse 3

<b>שִׁירוֹת הֵיכָל.</b> שֶׁהֵם מְשׁוֹרְרִים בְּתוֹךְ הֵיכְלֵיהֶם בְּמִשְׁתָּאוֹתֵיהֶם:
<b>רַב הַפֶּגֶר.</b> סַגִּי פִּגְרֵי קְטוּלִין:
<b>בְּכָל מָקוֹם הִשְׁלִיךְ הָס.</b> בְּכָל אֲתַר יֵימַר רְמֵי וּסְלִיק, הַשְׁלִיכוּ מִכָּאן הַפְּגָרִים הָאֵלֶּה:

Verse 4

<b>הַשּׁוֹאֲפִים.</b> הַבּוֹלְעִים אֶבְיוֹן:
<b>וְלַשְׁבִּית.</b> כְּמוֹ וּלְהַשְׁבִּית, וְדוּגְמָא "לַשְׁמִיד מָעוּזְנֶיהָ" (ישעיהו כג:יא), "לָלֶכֶת לַגִּיד בְּיִזְרְעֶאל" (מלכים ב ט:טו):

Verse 5

<b>מָתַי יַעֲבֹר הַחֹדֶשׁ.</b> זוֹ הִיא הַשְּׁאִיפָה, מְצַפִּים עֵת תְּיַקֵּר הַתְּבוּאָה וְיִמְכְּרוּ לַעֲנִיִּים בְּרִבִּית וְיִטְּלוּ שְׂדוֹתֵיהֶם. <b>יַעֲבֹר הַחֹדֶשׁ</b> תִּרְגֵּם יוֹנָתָן: מָתַי תִּתְעַבַּר הַשָּׁנָה וְיָבֹא חֹדֶשׁ הָעִבּוּר, וּלְשׁוֹן הַעֲבָרָה הוּא, כְּמוֹ "הֶעֱבִיר הַמּוֹעֵד" (ירמיהו מו:יז), וּלְפִי שֶׁדּוֹחִין אֶת הַקְרָבַת הָעוֹמֶר וְהַשָּׁנָה נִמְשֶׁכֶת וְהַיָּשָׁן מִתְיַקֵּר:
<b>וְהַשַּׁבָּת וְנִפְתְּחָה בָּר.</b> מָתַי תָּבוֹא הַשְּׁמִטָּה וּּתְיַקֵּר הַתְּבוּאָה וְנִפְתַּח אוֹצְרוֹת בָּר שֶׁלָּנוּ:
<b>לְהַקְטִין אֵיפָה.</b> לִמְכּוֹר בְּמִדָּה קְטַנָּה וְאֶת כַּסְפֵּינוּ נְקַבֵּל בְּשֶׁקֶל גָּדוֹל:

Verse 6

<b>בַּעֲבוּר נְעָלָיִם.</b> בְּדִיל דְּיַחְסְנוּן:
<b>וּמַפַּל בַּר נַשְׁבִּיר.</b> וּמֵהַמְּמַת עִבּוּרָא נִזְבֵּין, אֶת הַפְּסוֹלֶת שֶׁנָּפַל מִן הַחִטִּים בְּנָפָה נִמְכּוֹר בְּיוֹקֶר לַעֲנִיִּים:

Verse 7



Verse 8

<b>הַעַל זֹאת לֹא תִּרְגַּז הָאָרֶץ.</b> וְכִי אֵין עָוֹן זֶה כְּדַאי שֶׁתֶּחֱרַב עָלָיו הָאָרֶץ:
<b>וְעָלְתָה כָאוֹר כֻּלָּהּ.</b> וּבְמָקוֹם אַחֵר הוּא אוֹמֵר "וְעָלְתָה כַיְאוֹר כֻּלָּהּ" (לקמן ט), וְיוֹנָתָן תִּרְגֵּם שְׁנֵיהֶם בְּשָׁוֶה: וְיִסַּק עֲלַהּ מַלְכָּא בְּמַשְׁרְיָתֵיהּ דְּסַגִּיאִין כְּמוֹ נַהֲרָא וִיחַפִּינִין כּוּלָּהּ. וְקָשֶׁה בְּעֵינַי לְפָרֵשׁ כָּאוֹר כְּמוֹ כַּיְאוֹר. וְיֵשׁ לְפָרֵשׁ כְּמוֹ "יָפִיץ עָנָן אוֹרוֹ" (איוב לז:יא), "עַל כַּפַּיִם כִּסָּה אוֹר" (שם לו:לב), וְעָלְתָה כַּעֲנַן גֶּשֶׁם כֻּלָּהּ אֲפֵלָה וַחֲשֵׁכָה:
<b>וְנִגְרְשָׁה וְנִשְׁקְעָה כִּיאוֹר מִצְרָיִם.</b> נִילוּס עוֹלֶה אַחַת לְמ' שָׁנָה וּמַשְׁקֶה אֶת הָאָרֶץ, וּכְשֶׁהוּא עוֹלֶה מַעֲלֶה רֶפֶשׁ וְטִיט עַל שְׂפָתוֹ, וּכְשֶׁחוֹזֵר מֵהַשְׁקוֹת חוֹזֵר עַל גְּדוֹתָיו וּמֵימָיו מִצְטַלְּלִין, וְהוּא קָרוּי שִׁקּוּעַ שֶׁהַטִּיט הָעוֹכֵר אֶת מֵימָיו נִשְׁקָע. <b>וְנִגְרְשָׁה</b> כְּמוֹ "וַיִּגְרְשׁוּ מֵימָיו רֶפֶשׁ וָטִיט" (ישעיהו כז:כ), אַף הָאָרֶץ תָּקִיא רְשָׁעִים שֶׁבְּתוֹכָהּ וְאַחַר כָּךְ תָּנוּחַ:

Verse 9

<b>וְהֵבֵאתִי הַשֶּׁמֶשׁ בַּצָּהֳרַיִם.</b> כְּשֶׁיְּהֵא לָהֶם שָׁלוֹם גָּדוֹל תָּבֹא מַפָּלָה פִּתְאוֹם, וְאָמְרוּ רַבּוֹתֵינוּ (מועד קטן כה:) זֶה יוֹמוֹ שֶׁל יֹאשִׁיָּהוּ שֶׁמֵּת בְּחֶרֶב שֶׁל שָׁלוֹם, כְּמוֹ שֶׁאָמְרוּ רַבּוֹתֵינוּ (תענית כב.): אֵין לְךָ חֶרֶב שֶׁל שָׁלוֹם יוֹתֵר מִפַּרְעֹה נְכֹה שֶׁאָמַר לוֹ לְיֹאשִׁיָּהוּ (דברי הימים ב לה:כא): "מַה לִּי וָלָךְ, לֹא עָלֶיךָ אַתָּה הַיּוֹם, לֹא עָלֶיךָ אֲנִי בָּא הַיּוֹם, כִּי אִם לַעֲבֹר דֶּרֶךְ אַרְצְךָ אֶל בֵּית מִלְחַמְתִּי וְגוֹ'":
<b>הַשֶּׁמֶשׁ.</b> מַלְכוּת בֵּית דָּוִד נִמְשְׁלָה כַּשֶּׁמֶשׁ, שֶׁנֶּאֱמַר "וְכִסְאוֹ כַשֶּׁמֶשׁ נֶגְדִּי" (תהלים פט:לז):

Verse 10

<b>וְהָפַכְתִּי חַגֵּיכֶם לְאֵבֶל.</b> כָּעִנְיָן שֶׁנֶּאֱמַר (דברי הימים ב לה:כד): "וְכָל יְהוּדָה וִירוּשָׁלַיִם מִתְאַבְּלִים עַל יֹאשִׁיָּהוּ":
<b>וְכָל שִׁירֵיכֶם לְקִינָה.</b> כָּעִנְיָן שֶׁנֶּאֱמַר (שם): "וַיֹּאמְרוּ כָל הַשָּׂרִים וְהַשָּׁרוֹת בְּקִינוֹתֵיהֶם":
<b>כְּאֵבֶל יָחִיד.</b> כְּאָב שֶׁמִּתְאַבֵּל עַל בֵּן יָחִיד:

Verse 11

<b>כִּי אִם לִשְׁמֹעַ.</b> שֶׁתִּפְסֹק מִכֶּם רוּחַ הַקֹּדֶשׁ:

Verse 12



Verse 13

<b>תִּתְעַלַּפְנָה.</b> תִּפְרַח רוּחָם, כְּמוֹ "וַיִּתְעַלָּף" (יונה ד:ח), וְכֵן "עֲצֵי הַשָּׂדֶה עוּלְפוּ" (יחזקאל לא:טו), וְכֵן בִּלְשׁוֹן מִשְׁנָה יִתְעַלְּפָה פשמיי"ר בְּלַעַ"ז:

Verse 14

<b>חֵי אֱלֹהֶיךָ דָּן.</b> אֶחָד מִן הָעֲגָלִים שֶׁהֶעֱמִיד יָרָבְעָם בְּדָן:

Chapter 9



Verse 1

<b>נִצָּב עַל הַמִּזְבֵּחַ.</b> מִסְתַּלֵּק מִכְּרוּבָא לְמִדְבְּחָא דֶּרֶךְ יְצִיאַת חוּץ עַל מִזְבַּח הַזָּהָב שֶׁהוּא בַּהֵיכָל, וְהוּא מֵעֶשֶׂר מַסָּעוֹת שֶׁנָּסְעָה שְׁכִינָה:
<b>הַךְ הַכַּפְתּוֹר.</b> שֶׁהוּא בְּרֹאשׁ הַגַּג:
<b>וְיִרְעֲשׁוּ הַסִּפִּים.</b> אִסְקוּפּוֹת הַבַּיִת הַתַּחְתּוֹנוֹת, כָּךְ יֵהָרֵג הַמֶּלֶךְ וְיִרְעֲדוּ הַשָּׂרִים:
<b>וּבְצַעַם בְּרֹאשׁ כֻּלָּם.</b> כְּמוֹ וּפְצָעֵם, וְיוֹנָתָן תִּרְגֵּם: כַּפְתּוֹר הַמְּנוֹרָה טְפֵי מְנָרְתָּא יִתְקְטֵל מַלְכָּא יֹאשִׁיָּהוּ וְיִרְעֲשׁוּ הַסִּפִּים וְיִחְרַב בֵּיתָא וְיִתְפַּגְּרוּן עֶזְרָתָא:
<b>וּבְצַעַם בְּרֹאשׁ כֻּלָּם.</b> וּמָאנֵי מַקְדְּשָׁא בְּשִׁבְיָא יְהָכוֹן, וּבְצַעַם כְּמוֹ מְמוֹנָם יִגְלֶה בְּרֹאשׁ כֻּלָּם:

Verse 2

<b>אִם יַחְתְּרוּ בִשְׁאוֹל.</b> אִם יִדְמוּן לְאִטַּמְרָא כִּדְבִשְׁאוֹל:
<b>יָדִי תִקָּחֵם.</b> בְּמֵימְרִי יִדְבְּרִינוּן שָׂנְאֵיהוֹן:
<b>וְאִם יַעֲלוּ הַשָּׁמַיִם.</b> וְאִם יִסְּקוּן בְּטוּרִין רָמִין עַד צֵית שְׁמַיָּא, מִתַּמָּן בְּמֵימְרִי יַחֲתוּנוּן:

Verse 3

<b>בְּרֹאשׁ הַכַּרְמֶל.</b> בְּרֵישׁ מִגְדְּלֵי כַּרְכַיָּא:
<b>מִשָּׁם אֲחַפֵּשׂ.</b> מִתַּמָּן אֲפַקֵּד בָּלוֹשִׁין וִיבַלְּשׁוּנוּן:
<b>בְּקַרְקַע הַיָּם.</b> בְּנִיסֵי יַמָּא אִיֵּי הַיָּם:
<b>אֲצַוֶּה אֶת הַנָּחָשׁ.</b> יוֹנָתָן תִּרְגֵּם: עַמְמַיָּא דְּתַקִּיפִין כְּחִוְיָא:

Verse 4



Verse 5

<b>הַנּוֹגֵעַ בָּאָרֶץ וַתָּמוֹג.</b> דְּנָזֵיף בְּאַרְעָא וְזָע, וַתָּמוֹג לְשׁוֹן נוֹעַ, וַה' הוּא הַנּוֹגֵעַ בָּאָרֶץ וַתָּמוֹג, כְּלוֹמַר גְּזֵרָה זֹאת מֵאִתִּי יָצְאָת:

Verse 6

<b>וַאֲגֻדָּתוֹ.</b> קְבוּצַת בְּרִיּוֹתָיו. דָּבָר אַחֵר: קְבוּצוֹת הַיְשָׁרִים הִיא הָיְתָה יְסוֹד הָאָרֶץ לְתַקָּנַת הַשָּׁמַיִם שֶׁבִּשְׁבִילָם הַכֹּל קַיָּם:
<b>הַקּוֹרֵא לְמֵי הַיָּם.</b> דְּאָמַר לִכְנָשָׁא מַשְׁרְיָן סַגִּיאִין כְּמֵי יַמָּא:

Verse 7

<b>הֲלוֹא כִבְנֵי כֻשִׁיִּים אַתֶּם לִי.</b> לָמָּה אֶמָּנַע מִלְּהִפָּרַע מִכֶּם אַחֲרֵי אֲשֶׁר אֵינְכֶם שָׁבִים אֵלַי, הֲלֹא מִן בְּנֵי נֹחַ בָּאתֶם כִּשְׁאָר עַכּוּ"ם כַּכּוּשִׁיִּים אֲשֶׁר נִדְמֵיתֶם לָהֶם, כָּעִנְיָן שֶׁנֶּאֱמַר "הֲיַהֲפֹךְ כּוּשִׁי עוֹרוֹ" (ירמיהו יג:כג), כָּךְ אַתֶּם תּוּכְלוּ לְהֵיטִיב:
<b>הֲלֹא.</b> בְּטוֹבָתִי תְּחִלַּת בּוֹחֲרִי בָּכֶם הִיא הוֹצָאָה שֶׁהוֹצֵאתִי אֶתְכֶם מֵאֶרֶץ מִצְרַיִם, וּמַה לִּי בְּכָךְ, אַף פְּלִשְׁתִּים כָּךְ הוֹצֵאתִי מִכַּפְתּוֹר כְּשֶׁבָּאוּ כַפְתּוֹרִים עַל עַוִּים, כָּעִנְיָן שֶׁנֶּאֱמַר (דברים ב:כג): "וְהָעַוִּים הַיּוֹשְׁבִים בַּחֲצֵרִים עַד עַזָּה וְגוֹ'", כָּבְשׁוּ גַּם בְּנֵי עַזָּה וּשְׁאָר סַרְנֵי פְלִשְׁתִּים תַּחְתֵּיהֶם וְהוֹצֵאתִים מִיָּדָם, וְאַף עַל פִּי כֵן לֹא עֲשִׂיתִים לִי לְעָם:
<b>וַאֲרָם מִקִּיר.</b> וְכֵן אֲנִי עָתִיד לְהַעֲלוֹת אֶת אֲרָם מִקִּיר שֶׁיַּגְלֵם שָׁם סַנְחֵרִיב, וְלַקֵּץ הַיָּמִים מִשֶּׁתִּתְבַּטֵּל מַלְכוּת אַשּׁוּר יֵצְאוּ:

Verse 8

<b>וְהִשְׁמַדְתִּי אוֹתָהּ.</b> הַמַּמְלָכָה הֵם בֵּית יֵהוּא, אֲבָל בֵּית יַעֲקֹב לֹא אַשְׁמִיד:

Verse 9

<b>כִּי הִנֵּה אָנֹכִי מְצַוֶּה.</b> לְהַגְלוֹתָם וּלְהָנִיעָם בְּכָל הַגּוֹיִם הֲנָעָה רַבָּה וִיתֵרָה:
<b>כַּאֲשֶׁר יִנּוֹעַ</b> מַה שֶּׁכּוֹבְרִין <b>בַּכְּבָרָה</b> לְאַחַר שֶׁנָּפְלוּ מִמֶּנּוּ סוּבִּין הַדַּקִּין וְנוֹתְרוּ הַגַּסִּין שֶׁאֵין יְכוֹלִין לָצֵאת, וְאָז הַמְנַעֲנֵעַ מְנַעֲנֵעַ בְּכָל כֹּחוֹ:
<b>יִנּוֹעַ.</b> עַל יְדֵי אַחֵר וְלֹא יִתָּכֵן לִקְרוֹת יָנוּעַ שֶׁהוּא דָּבָר הַנָּע מֵאֵלָיו:

Verse 10

<b>לֹא תַגִּישׁ וְתַקְדִּים בַּעֲדֵינוּ הָרָעָה.</b> בִּשְׁבִיל עֲווֹנֵינוּ לֹא תְּמַהֵר הָרָעָה לָגֶשֶׁת וְלָבֹא:

Verse 11

<b>בַּיּוֹם הַהוּא.</b> אַחֲרֵי בֹּא עֲלֵיהֶם כָּל אֵלֶּה יָבֹא יוֹם הַהוּא הַמּוּכָן לִגְאֻלָּה, וּבוֹ אָקִים סֻכַּת דָּוִד הַנֹּפֶלֶת. יוֹנָתָן תִּרְגֵּם: מַלְכוּתָא דְבֵית דָּוִד:

Verse 12

<b>לְמַעַן יִירְשׁוּ.</b> יִשְׂרָאֵל <b>אֶת שְׁאֵרִית וְגוֹ' וְאֶת כָּל הַגּוֹיִם</b> כִּי נִקְרָא שְׁמִי עֲלֵיהֶם. <b>אֲשֶׁר</b> כְּמוֹ כִּי:

Verse 13

<b>וְנִגַּשׁ חוֹרֵשׁ בַּקּוֹצֵר.</b> "וְהִשִּׂיג דַּיִשׁ אֶת בָּצִיר וּבָצִיר יַשִּׂיג אֶת זָרַע" (ויקרא כו:ה), לֹא יַסְפִּיקוּ לַחֲרוֹשׁ עַד שֶׁיָּבֹא הַקָּצִיר, וְלֹא יַסְפִּיקוּ לִבְצוֹר עַד שֶׁיָּבֹא עֵת הַזֶּרַע:
<b>תִּתְמוֹגַגְנָה.</b> תִּרְגֵּם יוֹנָתָן: יִתְפַּלְּחָן, קַרְקַע עֲבוּדָה מִתְמוֹגֶגֶת בְּבֹא גְשָׁמִים:
<b>עָסִיס.</b> יַיִן טוֹב וּמָתוֹק: