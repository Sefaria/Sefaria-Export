Rashi on Proverbs
רש"י על משלי
merged
https://www.sefaria.org/Rashi_on_Proverbs
This file contains merged sections from the following text versions:
-On Your Way
-http://mobile.tora.ws/

רש"י על משלי



Chapter 1



Verse 1

<b>משלי.</b> כל דבריו דוגמות ומשלים משל התורה באשה טובה ומשל העובדי גלולים באשה זונה:

Verse 2

<b>לדעת חכמה ומוסר.</b> המשלים האלו אמר להודיע לבריות (חכמה ומוסר) שיהיו עמלים בתורה שהיא חכמה ומוסר ובינה:

Verse 3

<b>צדק ומשפט ומשרים.</b> צדק, צדקה מממונו. ומשפט, לשפוט אמת. ומשרים, היא הפשרה דרך חלק ומישור שוה לזה ולזה:

Verse 4

<b>לתת לפתאים ערמה.</b> משלים אלו אמר קהלת לקנות בהם הפתאים ערמה, <b>לנער דעת</b>, וגם לנער המנוער מכל למוד שלא למד עדיין כלום:
<b>מזימה.</b> מחשבת עצה:

Verse 5

<b>ישמע חכם.</b> המשלים הללו:
<b>ויוסף.</b> על חכמתו:
<b>לקח.</b> למוד:
<b>חכם.</b> זה בעל השמועה:
<b>ונבון.</b> מוסיף על ידיעת חכם שיודע להבין דבר מתוך דבר ומוסיף על שמועתו:

Verse 6

<b>להבין משל ומליצה.</b> שיתנו לב להבין במקראות שני הדרכים המשל והמליצה שיבינו את מה המשיל למליצה ואף מן המליצה לא יסורו לבם שגם היא צריכים להבין כשאמר להצילך מאשה זרה ונכריה על הבלי מצרים נאמר הרי המשל ואף המליצה שהוציא משלו בלשון אשה הבן בה והזהר מאשה זרה (ס"א זונה):
<b>דברי חכמים וחידותם.</b> דורשי רשימות מקרא מלא וחסר רמז דמיון וחידה:

Verse 7

<b>יראת ה' ראשית דעת.</b> ע"כ פי' לצורך מה עשה שלמה הספר הזה ועתה מתחיל הספר:
<b>יראת ה' ראשית דעת.</b> היא תרומת עיקר הדעת והיא תהיה לך הראשונה לדעת לפני חכמתך הקדם ליראה אם יוצרך והיא תתן בלבך לעשות בחכמה ובדעת כי האוילים אשר אינם יראים את ה' הם בוזים את החכמה ואת המוסר:

Verse 8

<b>שמע בני מוסר אביך.</b> מה שנתן הקב"ה למשה בכתב ועל פה:
<b>אמך.</b> אומתך כנסת ישראל כמו (יחזקאל י״ט:ב׳) מה אמך לביאה והם דברי סופרים שחדשו והוסיפו ועשו סייגים לתורה:

Verse 9

<b>לוית חן.</b> חבור של חן הם לראשך כלומר התורה והמוסר יהיו לראשך לוית חן וכענקים של עדי זהב יהיו:
<b>לגרגרותיך.</b> לצוארך ועל שם שהקנה עשויה טבעות טבעות קורא הצואר בלשון רבים:

Verse 10

<b>חטאים.</b> חוטאים:
<b>אל תבא.</b> אל תאבה להם:

Verse 11

<b>נארבה לדם.</b> לשפוך דם:
<b>נצפנה.</b> ל' מארב:
<b>נצפנה לנקי חנם.</b> הכתוב אומר שצפינתם לנקי חנם הוא:

Verse 12

<b>נבלעם.</b> לנקיים כשהם חיים:
<b>כשאול.</b> הבולע כל גוף שלם:
<b>ותמימים.</b> אינו לשון צדיקים אלא מלשון שלמים נבלעם כשהם שלמים כאדם היורד בתוך הבור כשהוא שלם כלומר בעודם בעשרם נהרגם ונירש נכסיהם:

Verse 13



Verse 14

<b>גורלך תפיל בתוכנו.</b> אם תרצה תחלוק או אם תרצה יהיה בשותפות:
<b>כיס אחד יהיה לכולנו.</b> ביחד:

Verse 15



Verse 16

<b>לרע ירוצו.</b> לרעת עצמם הם רצים ואינם יודעים לתת לב לדבר:

Verse 17

<b>כי חנם מזורה הרשת.</b> כי העופות הרואות חטים וקטניות מזורים על הרשת חנם הוא בעיניהם שאינם מכירים על מה היא נזרת ויורדין בה ואוכלין:

Verse 18

<b>והם לדמם יארובו.</b> והציידים יארובו לדמם של עופות:

Verse 19

<b>כן ארחות כל בוצע בצע.</b> גוזל גזילה נאה ונחמדת היא לו וחנם היא לו וסופו <b>את נפש בעליו יקח.</b> נפש עצמו שנעשה עכשיו בעל הממון שגזל מחבירו:

Verse 20

<b>חכמות בחוץ תרונה.</b> הרי חכמותיה של תורה בחוצותיה תזעקנה להזהירכם לסור עליהם ומה הן חוצותיה בתי מדרשות:
<b>ברחובות.</b> במקום שמרחיבין אותה כך דרש רבי תנחומא:

Verse 21

<b>בראש הומיות תקרא.</b> במקום שהיא נשמעת ונכרזת שם היא קוראת ואומרת ענין שלמטה עד מתי פתאים וגו':
<b>בפתחי שערים.</b> הם מקום ישיבת הזקנים:

Verse 22

<b>פתים.</b> המתפתים ע"י מסיתים ומינים:
<b>תאהבו פתי.</b> הסתה שם דבר לפתיות כמו כלי קרי (שני סא"א) שפי:

Verse 23



Verse 24

<b>נטיתי ידי.</b> לרמוז להם לסור אלי כאדם המרמז לחבירו בידו ונוטה ידו אליו לסור אליו:

Verse 25

<b>ותפרעו.</b> ותבטלו:
<b>כל עצתי.</b> שיעצתי לגדל אתכם בעולם:

Verse 26



Verse 27

<b>כשואה.</b> כענן העולה פתאום:
<b>כסופה.</b> טורבילו"ן בלעז:
<b>יאתה.</b> יבא:

Verse 28

<b>ישחרונני.</b> יבקשוני:
<b>מפרי דרכם.</b> הפירות שאוכלים בחייהם בצרות המוצאות אותם והקרן שמורה להם בגיהנם:


Verse 29



Verse 30



Verse 31

<b>מפרי דרכם.</b> הפירות שאוכלים בחייהם בצרות המוצאות אותם והקרן שמורה להם בגיהנם:

Verse 32

<b>משובת פתים.</b> את אשר לבם שובב:
<b>ושלות כסילים תאבדם.</b> לפי שרואים הרשעים שהם מצליחים נדבקים ברעתם ואינם חוזרין:

Verse 33

<b>ישכן בטח.</b> בעולם הזה:
<b>ושאנן.</b> לעולם הבא:
<b>מפחד רעה.</b> מדינה של גהינם:
<b>ושאנן.</b> ויהי שליו ושקט, ושאנן לשון עתיד לכן נקוד פתח:

Chapter 2



Verse 1

<b>בני אם תקח אמרי.</b> בני תהיה אם תקח אמרי:

Verse 2

<b>להקשיב לחכמה.</b> לעסוק בתורה:

Verse 3



Verse 4



Verse 5

<b>אז תבין יראת ה'.</b> מוסב על ענין שלמעלה שאמר כי אם לבינה תקרא:

Verse 6

<b>כי ה' יתן חכמה.</b> הא למדת שגדולה היא שהרי נתנה מפי הקב"ה לכך אתה צריך לקנותה:

Verse 7

<b>יצפון לישרים תושיה.</b> גנזה הקב"ה אצלו כ"ו דורות עד שנתנה לדור המדבר:
<b>מגן להולכי תום.</b> (יצפון מגן להולכי תום) כלומר והיא תהיה לך למגן:

Verse 8

<b>לנצור ארחות משפט.</b> שעל ידה ינצרו ארחות משפט והוא דרך חסידיו ישמור שלא יכשלו:

Verse 9



Verse 10



Verse 11

<b>מזמה תשמור עליך.</b> התורה תשמור עליך:

Verse 12

<b>מאיש מדבר תהפוכות.</b> הם האפקורסין שמטעין את ישראל מאמונתן ומהפכין את התורה לרעה:

Verse 13



Verse 14



Verse 15

<b>ונלוזים במעגלותם.</b> כל ל' נלוז ל' עקמימות הוא שבכ"מ הוא סמוך לעקש ועקש הוא ל' עקום כמו שנאמר ומעקשים למישור (ישעיה מב):
<b>ונלוזים במעגלותם.</b> הם עקומים בדרכיהם המקולקלים:

Verse 16

<b>מאשה זרה.</b> מכנסיה של אפיקורסות והיא המינות ולא יתכן לומר שלא דבר אלא על המנאפת ממש כי מה שבחה של תורה שאמר כאן להצילך מאשה זרה ולא מעבירה אחרת אלא זו מינות שהוא פריקת עול של כל המצות:

Verse 17



Verse 18

<b>כי שחה אל מות ביתה.</b> מוסב על להצילך וגו' כי תבא אל ביתה ישח ומחליק כמדרון היורד אל מות, והתורה תשמור עליך מנפילה זו הרי דבר גדול הוא לך:
<b>רפאים.</b> נרפים מדרך הטוב ונעזבים מאין סומך עד שנופלים בגהינם:

Verse 19

<b>לא ישובון.</b> יקשה בעיניהם לפרוש ממנה ולחזור בהם:

Verse 20

<b>למען תלך.</b> מוסב על המקרא שלמעלה להצילך מדרך רעה למען הוליכך בדרך טובים:

Verse 21

<b>כי ישרים ישכנו ארץ.</b> לעולם הבא:
<b>יותרו בה.</b> כשירדו רשעים לגהינם:

Chapter 3



Verse 1



Verse 2

<b>אורך ימים וגו'.</b> ושלום יוסיפו לך תורתי ומצותי:

Verse 3



Verse 4



Verse 5

<b>בטח אל ה'.</b> ופזר מעותיך לבקש לך רב ללמוד ממנו ואל בינתך אל תשען:

Verse 6



Verse 7

<b>אל תהי חכם בעיניך.</b> להיות מואס בדברי מוכיחך:

Verse 8

<b>רפאות תהי לשרך.</b> החכמה, שרך כמו (שיר ו) שררך וזהו טיבורך:
<b>ושקוי לעצמותיך.</b> הוא המוח כענין שנאמר ומוח עצמותיו ישוקה (איוב כא):

Verse 9

<b>מהונך.</b> מכל מה שחננך אפי' מקול ערב (אל תקרי מהונך אלא מגרונך):
<b>ומראשית.</b> אלו תרומות ומעשרות:

Verse 10



Verse 11

<b>מוסר ה' בני אל תמאס.</b> אם יבואו עליך יסורין יהיו חביבין עליך:
<b>ואל תקוץ.</b> מלשון קצתי בחיי (בראשית כז):

Verse 12

<b>וכאב את בן ירצה.</b> שרוצה בבנו להטיב לו ויפייסהו לאחר שמכהו בשבט כן יערב לך הטובה אחר המכה:

Verse 13

<b>אשרי אדם מצא חכמה ואדם יפיק תבונה.</b> שלומד חכמה עד ששגורה היא להוציא מפיו:

Verse 14

<b>כי טוב סחרה מסחר כסף.</b> כל חלופין שאדם מחליף בסחורה זה נוטל זה וזה נוטל זה אבל האומר לחבירו שנה לי פרקך ואני אשנה לך פרקי נמצאו שניהם ביד כל אחד ואחד:
<b>חרוץ.</b> מין זהב הוא:

Verse 15

<b>וכל חפציך.</b> כל חמדותיך:
<b>לא ישוו בה.</b> לא יהיו שוין בשוויה ודמיהן בדמיה:

Verse 16

<b>בימינה.</b> למיימינים בה ועוסקים בה לשמה אורך ימים וכ"ש עושר וכבוד ולמשמאילים בה שעוסקים בה שלא לשמה מ"מ עושר וכבוד יש:

Verse 17



Verse 18

<b>למחזיקים בה.</b> לאוחזים בה כמו וישלח ידו ויחזק בו (שמות ד׳:ד׳):
<b>ותומכיה מאושר.</b> המתקרבים לה וכן כל לשון תמיכה שבספר זה שהוא אוחז בה:

Verse 19

<b>ה' בחכמה יסד ארץ.</b> ע"פ התורה והיא התורה והיא התבונה והוא הדעת ואחר שכל העולם נברא בהם לכך:

Verse 20

<b>ירעפו.</b> כמו יטיפו:

Verse 21

<b>אל ילוזו מעיניך.</b> אל יתעקמו מנגד עיניך להסירם מכנגדך:

Verse 22

<b>ויהיו חיים לנפשך.</b> שהרי עץ חיים הוא:
<b>וחן לגרגרותיך.</b> שהרי זה שבחה האמור למעלה וענקים לגרגרותיך:

Verse 23

<b>לא תגוף.</b> לשון כשלון אצופי"ר בלע"ז וכן פן תגוף באבן (תהילים צ״א:י״ב) וכן בטרם יתנגפו רגליכם (ירמיה יב) וכן ונגפו אשה הרה (שמות כ״א:כ״ב):

Verse 24

<b>ושכבת וערבה שנתך.</b> ותנעם שנתך כשתישן שלא תירא מפחד פתאום:

Verse 25

<b>ומשואת.</b> כשתבוא על הרשעים:

Verse 26

<b>כי ה' יהיה בכסלך.</b> במבטחך, ד"א בדברים שאתה כסיל בהן כך מצאתי בירושלמי:

Verse 27

<b>אל תמנע טוב מבעליו.</b> אם ראית חבירך חפץ להטיב לעניים אל תמנעהו:
<b>בהיות לאל ידך.</b> להחדילו, ד"א <b>אל תמנע טוב מבעליו</b>, אל תמנע צדקה מן העני, <b>בהיות לאל ידך</b> לעשות צדקה שמא יבוא יום ואין לאל ידך:

Verse 28

<b>וכן אל תאמר לרעך.</b> לעני:
<b>ויש אתך.</b> מה שתתן לו, ורבותינו פירשו לך ושוב על שכר שכיר:

Verse 29

<b>אל תחרוש על רעך.</b> אל תחשוב ואינו זז ממשמעות חרישה מה דרך החורש מכין מקום לזמן הזריעה אף החושב רעה מכין מקום תחבולות בלבו איך יעמוד ויעשנה:

Verse 30

<b>אל תריב עם אדם.</b> להתלונן עליו:
<b>אם לא גמלך רעה.</b> שעבר על המצוה הכתובה בתורה ואהבת לרעך כמוך (ויקרא יט) ומי שהוא רשע רשאי אתה לשונאו:

Verse 31

<b>אל תקנא באיש חמס.</b> לעשות כמעשיו אם תראהו מצליח:

Verse 32

<b>כי תועבת ה' נלוז.</b> מעוות בדרכיו:
<b>ואת ישרים סודו.</b> ועם ישרים סודו:

Verse 33



Verse 34

<b>אם ללצים.</b> אדם נמשך אחריהם לסוף אף הוא יהיה לץ עמהם:
<b>ולענוים יתן חן.</b> אם לענוים יתחבר סוף שיתנו מעשיו חן בעיניהם של בריות:

Verse 35

<b>כבוד חכמים ינחלו וכסילים מרים קלון.</b> לעצמו מפריש קלון לחלקו:

Chapter 4



Verse 1

<b>שמעו בנים מוסר אב.</b> הקב"ה:

Verse 2

<b>נתתי לכם.</b> הנביא מתנבא ומדבר בשליחותו של הקב"ה והרי הוא כפיו:

Verse 3

<b>כי בן הייתי לאבי.</b> אם תאמר שלמה היה שונא הבריות שהזהירן על הגזל ועל העריות דבר שנפשו של אדם מתאוה להם לכך נאמר כי בן הייתי וגו' רך ויחיד וגו' שהיה אוהב אותי יותר:

Verse 4

<b>ויורני.</b> על כך ויוכיחני <b>ויאמר לי יתמך דברי לבך</b> ולפי שהוכיחני בדברים אלו לכך אני מזהירכם על כך (רבי יוסף קר"א), ד"א כי בן הייתי לאבי, הנביא אומר בן הייתי להקב"ה שהשרה רוחו עלי, ומצינו שקראו הקב"ה לשלמה בן שנאמר אני אהיה לו לאב וגו' (שמואל ב ז):
<b>רך ויחיד לפני אמי.</b> לאומתי אני נבחר וחביב כבן רך ויחיד לכך ויורני אבי:

Verse 5



Verse 6

<b>אל תעזבה וגו'.</b> אהבה אהוב אותה:

Verse 7

<b>ראשית חכמה קנה חכמה.</b> תחלת חכמתך למוד מאחרים קנה לך שמועה מפי הרב, ואח"כ בכל קנינך קנה בינה, תתבונן בה מעצמך להשכיל הטעמים דבר מתוך דבר:

Verse 8

<b>סלסלה.</b> חפשה היה חוזר עליה לדקדק בה כמו כבוצר על סלסלות (ירמיהו ו׳:ט׳) החוזר והולך בכרם ומשיב ידו לבקש את העוללות ובלשון חכמים מסלסל בשערו:

Verse 9

<b>תתן לראשך לוית חן.</b> חברת חן כמו לוית חן הם לראשך:

Verse 10

<b>שמע בני וקח אמרי וגו':</b>

Verse 11



Verse 12

<b>בלכתך לא יצר צעדך.</b> מי שאינו מרחיק רגליו קרוב ליפול:

Verse 13

<b>החזק במוסר אל תרף.</b> אחוז בתורה כמו והחזיקי את ידך בו (בראשית כ״א:י״ח) וישלח ידו ויחזק בו (שמות ד׳:ד׳):

Verse 14

<b>באורח רשעים אל תבא ואל תאשר.</b> ואל תדרוך כמו באשורו אחזה רגלי (איוב כ״ג:י״א), וכן ונבון יבין לאשורו:

Verse 15

<b>פרעהו.</b> בטלהו:
<b>שטה מעליו.</b> סור:

Verse 16

<b>כי לא ישנו.</b> אינם יכולין לישן:

Verse 17



Verse 18

<b>ואורח צדיקים כאור נוגה.</b> שהולך ומאיר מעמוד השחר:
<b>עד נכון היום.</b> עד חצות היום שהוא בירורו של יום:

Verse 19

<b>דרך רשעים כאפילה לא ידעו במה יכשלו.</b> פתאום יבא להם מכשול ולא ידעו להזהר ממנו:

Verse 20

<b>בני לדברי הקשיבה וגו':</b>

Verse 21



Verse 22

<b>למוצאיהם.</b> ל' מציאה:

Verse 23

<b>מכל משמר.</b> מכל מה שאמרה תורה השמר נצור לבך (מעבור עליו) בין עבירה קלה בין עבירה חמורה:
<b>כי ממנו תוצאות חיים.</b> כי מאותו שהוא קל יהיו לך חיים ושכר גדול אם תקיימנו, כך דרש ר' תנחומא:

Verse 24

<b>הסר ממך עקשות פה.</b> לא תעשה דבר שילעיזו בו הבריות ויעקימו עליך פיהם:
<b>עקשות פה.</b> לשון עקום כמו תם אני ויעקשני (איוב ט׳:כ׳) ובמשנה שיניה עקומות ועקושות:
<b>ולזות שפתים.</b> עקמימות שפתים שלא ירחיבו הבריות פה עליך:

Verse 25

<b>עיניך לנוכח יביטו.</b> יסתכלו אל האמת ואל היושר:
<b>יישירו נגדך.</b> יסתכלו על הישרה לישר דרכך נגדך:

Verse 26

<b>פלס מעגל רגלך.</b> שקול דרכך הפסד מצוה כנגד שכרה ושכר עבירה כנגד הפסדה ואז כל דרכיך יכונו:

Verse 27

<b>אל תט ימין ושמאל.</b> מן המשקל הטוב:

Chapter 5



Verse 1

<b>בני לחכמתי הקשיבה וגו':</b>

Verse 2



Verse 3

<b>כי נופת תטופנה.</b> לשון מתוק:
<b>שפתי זרה.</b> אפיקורסות:
<b>וחלק משמן חכה.</b> לשון חך:

Verse 4



Verse 5

<b>רגליה יורדות מות שאול צעדיה יתמוכו.</b> ל' קורבה:

Verse 6

<b>אורח חיים פן תפלס.</b> כך דרשוהו חכמים סלסל הקב"ה מתן שכרן של מצות ולא פירשן כדי שלא יראה אדם מצוה שמתן שכרה מרובה וידבק בה ויניח שאר המצות, וזה פתרונו כדי שלא תפלס אורחות התורה אי זו ליקח ואי זו להניח לכך נעו מעגלותיה הניע הקב"ה נתיבותיה ולא הודיעם, זהו מדרש אגדה, אבל לפי סדר המקראות שכתוב אחריו <b>הרחק מעליה דרכך.</b> נראה שעדיין לא הפסיק בענין אשה הזונה וכן יש לפרש <b>אורח חיים פן תפלס</b> אל תשקול אורח חיים אצל אותה זרה לומר איזו לעשות זו או זו, כי מעגלות הזונה נעו לשאול ולא תדע להזהר עד אשר תנוע ותפול:

Verse 7

<b>ועתה בנים שמעו לי ואל תסורו מאמרי פי:</b>

Verse 8



Verse 9

פן תתן לאחרים הודך. פן תפנה לבך לאלהים אחרים לתת להם תפארת הודך ושבחך:
<b>ושנותיך לאכזרי.</b> לשר של גיהנם:

Verse 10

<b>פן ישבעו זרים כחך.</b> נביאי הבעל הגובין ממון בשקריהם ובפחזותם:
<b>ועצביך.</b> עצביך ויגיעך שנעצבת וטרחת בו:
<b>בבית נכרי.</b> בבית עו"ג:

Verse 11

<b>ונהמת באחריתך.</b> סוף שתנהום באחריתך:

Verse 12



Verse 13



Verse 14

<b>כמעט הייתי בכל רע.</b> כפשע ביני ובין גיהנם (כלומר בשביל דבר מועט הייתי עכשיו בכל רע שלא שמעתי לקול מורי שאלו שמעתי להם לא יארע בי כך רבי יוסף קר"א):

Verse 15

<b>שתה מים מבורך.</b> מבור שנתן לך הקב"ה לחלקך היא תורת משה:
<b>בורך.</b> מים מכונסים:
<b>ונוזלים מתוך בארך.</b> מים חיים כלומר תחלה כמים מכונסים ולבסוף נובעין הם והולכין:

Verse 16

<b>יפוצו מעינותיך חוצה.</b> סוף שתקנה תלמידים ותורה הוראות ברבים ויצא לך שם:
<b>ברחובות.</b> עיר תפוצינה פלגי מימיך:

Verse 17

<b>יהיו לך לבדך.</b> אתה לבדך תתכבד בהם ולא יחלוק אחר עמך לפי שאמר למעלה פן ישבעו זרים כחך אמר כאן יהיו לך לבדך ומתוך כך:

Verse 18

<b>יהי מקורך ברוך ושמח מאשת נעוריך.</b> היא התורה שלמדת מנעוריך:

Verse 19

<b>תשגה תמיד.</b> ראיתי בדברי ר' משה הדרשן תשגה תעסוק תמיד והוא ל' ערבי והביא ראיה כמו לבקש שגייה לבקש עסק, ולא ידעתי איפה נשנית ורבותינו פירשו (עירובין נד), לשון משגה כמשמעו בעבור אהבתה תהיה שוגג בשאר עסקיך כי היא משמרת על שלך אמרו עליו על ר"א בן פדת שהיה דורש בשוק התחתון וסדינו מוטל בשוק העליון פעם אחת בא אדם אחד ומצא נחש כרוך עליו:

Verse 20



Verse 21

<b>כי נוכח עיני ה' דרכי איש וגו'.</b> מפלס שוקל דרכיו ויודע כמה עונות וכמה זכיות בידו:

Verse 22

<b>עוונותיו ילכדנו.</b> כמו ילכדוהו:
<b>ובחבלי חטאתו יתמך.</b> יתלה שהתלוי נתמך בחבל שהוא תלוי בה:

Verse 23

<b>הוא ימות באין מוסר.</b> בשביל שלא לקח מוסר:

Chapter 6



Verse 1

<b>בני אם ערבת.</b> ערבות ממון כמשמעו פירשו רבותינו:

Verse 2

<b> נוקשת באמרי פיך.</b> שתקעת כף להדבר עם הזרים:

Verse 3

<b>לך התרפס.</b> התר לו פס יד לשלם לו ממונו:
<b>ורהב רעיך.</b> ואם אין לו ממון עמך אלא שנוקשת באמרי פיך לדבר לו קשות הרבה עליו רעים לבקש ממנו שימחול לך:
דבר אחר <b>בני אם ערבת לרעך</b> אחר שנעשית ערב להקב"ה שהוא רעך כדכתיב זה דודי וזה רעי (שיר השירים ה׳:ט״ז) וקבלת עליך בסיני ובערבות מואב באלה ובשבועה לשמור מצותיו:
<b>תקעת לזר כפיך.</b> שתשוב ותסור מדרכיו ותדבק באפיקורסין ללכת בדרכיהם:
<b>נוקשת באמרי פיך.</b> שתקעת כף להדבר עם הזרים:
<b>עשה זאת אפוא בני והנצל.</b> הואיל ובאת בכף רעך בסיני וקבלת אלהותו עליך:
<b>לך התרפס.</b> הכנע לפניו כאסקופה הנרפסת ונדרסת:
<b>ורהב רעיך.</b> הרבה רעים שיתפללו עליך לפניו וכן נדרש במדרש תהלים:

Verse 4



Verse 5

<b>הנצל כצבי מיד.</b> מהר והשמט משם כצבי הנמלט מיד האדם:

Verse 6

<b>לך אל נמלה עצל וגו'.</b> וחכם והתחכם:

Verse 7

<b>אשר אין לה קצין.</b> שיוכיח אותה ויזרזנה ויוציא מידה אם תגזול דבר מחברתה ואף על פי כן:

Verse 8

<b>תכין בקיץ לחמה אגרה בקציר מאכלה.</b> מזונה, כל אחת ואחת אינה גוזלת מחבירתה:

Verse 9



Verse 10

<b>חבוק ידים.</b> הישן חובק ידיו אבראצ"ר בלע"ז:

Verse 11

<b>ובא כמהלך ראשך.</b> אם תעשה כן יבא חסרונך ודבר שאתה רש ממנו יבא לך מיד כאדם המהלך מהר ומחסורך יבא ויתמלא:
<b>כאיש מגן.</b> הבא מהר להגין על אדוניו, המקראות אלו עקרן משל על המתעצלין לעסוק בתורה:

Verse 12

<b>הולך עקשות פה.</b> ההולך בעקימת שפתים:

Verse 13

<b>קורץ בעיניו.</b> רמיזות של מרמה:
<b>מולל ברגליו.</b> כלומר משפשף זה על זה:
<b>ומורה באצבעתיו.</b> כולם מן ל' רמזים הם זה נופל על העין וזה נופל על הרגל וזה נופל על האצבע והעיקר הוא מדבר על הרשעים המסיתין את הבריות לע"ג:

Verse 14

<b>מדינים ישלח.</b> בין אדם לבוראו:

Verse 15

<b>פתאום.</b> ופתע ל' תכיפה היא ולא ידע את המפלה הקרובה ליפול עליו:

Verse 16

<b>שש הנה שנא ה' ושבע.</b> תועבת נפשו כלומר גם השביעית עמהם:

Verse 17



Verse 18



Verse 19

<b>יפיח.</b> לשון דבור הוא כי כל דבור ברוח הפה הוא:

Verse 20

<b>נצור בני מצות אביך:</b>

Verse 21

<b>ענדם.</b> ל' קשר הוא כמו אענדנו עטרות לי (איוב ל״א:ל״ו):

Verse 22

<b>בהתהלכך.</b> בחייך:
<b>תנחה אותך.</b> כמו תנהיגך:
<b>בשכבך.</b> בקבר:
<b>והקצות היא תשיחך.</b> לתחיית המתים לעמוד בדין:
<b>היא תשיחך.</b> תליץ בעדך:

Verse 23

<b>כי נר מצוה ותורה אור.</b> כמו שהאור מאיר לעולם תמיד כך התורה עומדת זכותה לעולם אל האדם וזכות מצוה לפי שעה כאור הנר, ד"א כי נר מצוה וגו' מצות האב הוא נר כל מי שמקיים מצות אביו כאלו נוטל נר בידו להדליק במקום חושך ואם אבד שום דבר שם הוא מוצאו לאורו, וכן מי שהוא מקיים הוראת אמו אורה היא לו וכן הוא אומר אל תטוש תורת אמך וכן הוא ודאי שמקרא זה מדבר במצות אביו ואמו דכתיב (לקמן כ) מקלל אביו ואמו ידעך נרו באשון חשך ואם נר של אדם ידעך (כוהה) כשאין מקיים מצות נמצא כשמקיים מצות מאיר נרו (ר' יוסף קרא):
<b>ודרך חיים תוכחות מוסר.</b> תוכחות המוסר הם מטים את האדם לחיים נמצא שהם דרך החיים:

Verse 24

<b>לשמרך מאשת רע.</b> התורה תשמרך מאשה של מנהג רע ועל כרחך לא דבר שלמה אשה רעה אלא כנגד עבודת גלולים שהיא שקולה כנגד הכל שאם תאמר אשה זונה ממש וכי כל שכרה ושבחה של תורה ששומרת מן הזונה לבדה אלא ע"כ זו עבודת גלולים שהיא חמורה כנגד הכל:
<b>מחלקת לשון.</b> מטחות עינים של לשון נכריה:

Verse 25

<b>ואל תקחך.</b> ואל תטול חכמתך ממך בעפעפי עיניה שקורצות בהם בעפעפיה:

Verse 26

<b>כי בעד אשה זונה עד ככר לחם.</b> לידי עניות וחוסר כל טוב:
<b>נפש יקרה תצוד.</b> נפש שהיתה יקרה קודם לכן באה וצדה לגיהנם:

Verse 27

<b>היחתה איש.</b> הישאב איש גחלים בשפולי בגדיו ולא ישרפו כל לשון חתיית גחלים לשון שאיבה הוא כמשמעה כשממלא הכלי בתוך המדורה:

Verse 28



Verse 29

<b>אל אשת רעהו.</b> כמשמעו ואף על ע"ג יש לדרשה שהיא מיוחדת לגוים ולא לך:

Verse 30

<b>לא יבוזו.</b> וגו' <b>ונמצא ישלם.</b> וגו' <b>נואף אשה וגו'.</b> שלשתם מחוברים בדבור אחד. אם <b>יגנוב הגנב</b> גנבה אין לבזותו כ"כ כמו הנואף למה כי לרעבון נפשו הוא עושה ואולי אין לו מה יאכל וכשנמצא יש לו תקנה בתשלומין ולכל היותר ישלם שבעתים כלומר תשלומי כפל הרבה ואפילו חמשים על אחד, ויש מפרשים <b>שבעתים</b> כמו גונב שור וכליו וטבחו שמשלם חמשה בקר ותשלומי כפל על הכלים הרי שבעה: <b>את כל הון ביתו יתן.</b> ואפי' צריך למכור כל אשר לו על זה מכל מקום יש לו תקנה ומתחלה מחמת רעב עשה, אבל:

Verse 31



Verse 32

<b>נואף אשה חסר לב.</b> הוא שהרי לא לרעבון עשה:
<b>משחית נפשו הוא יעשנה.</b> הזמה:

Verse 33

<b>נגע וקלון ימצא.</b> על עבודת גלולים ועל גילוי עריות הנגעים באים:

Verse 34

<b>כי קנאה.</b> מתקנא בו להפרע בו חמתו של הקב"ה שהוא גבור על כל ולא יחמול ביום נקם:

Verse 35

<b>לא ישא.</b> פנים, לכל ממון לכפר על אשר כפר בו ונדבק בעבודת גלולים, ורבותנו דרשו לא יבוזו לגנב, זה המתגנב מאחר חבירו הולך לבית המדרש ועוסק בתורה, ונמצא ישלם שבעתים, סופו שמתמנה דיין ומורה הוראות שאין שבעתים אלא תורה שנאמר מזוקק שבעתים (תהלים יב):

Chapter 7



Verse 1

<b>בני שמור אמרי ומצותי:</b>

Verse 2

<b>ותורתי כאישון עיניך.</b> שחור של עין שהוא דומה לחשך כמו אישון לילה:

Verse 3



Verse 4

<b>(אחותי את.</b> קרבנה אליך):
<b>ומודע.</b> קרוב כמו בועז מודעתנו קרובנו (רות ג) כלומר קרבנה אצלך תמיד:

Verse 5



Verse 6



Verse 7

<b>אבינה.</b> הבחנתי וראיתי:

Verse 8

<b>אצל פנה.</b> פנה של זונה ועבודת גילולים:

Verse 9



Verse 10

<b>והנה אשה.</b> כמשמעה, ד"א אחד מן אפיקורסים:
<b>שית זונה.</b> כמו שתותיהם (שמואל ב' י') כלומר ערות זונה:
<b>ונצורת לב.</b> כמו עיר נצורה (ישעיה א) המוקפת כרכום וכן לבה של זו מזקפת זימה אולת:

Verse 11

<b>וסוררת.</b> סרה מן הדרך:

Verse 12



Verse 13



Verse 14

<b>זבחי שלמים עלי.</b> כלומר סעודה גדולה הכינותי כי היום הקרבתי נדרי ושלמי:

Verse 15

<b>ואמצאך.</b> כדי שאמצאך:

Verse 16

<b>מרבדים.</b> בגדי חופש ונוי ודוגמתו בסוף הספר שנאמר מרבדים עשתה לה:
<b>רבדתי ערשי.</b> קשטתי:
<b>חטובות אטון מצרים.</b> מהוללות בגדי כלי פשתן חשובין הבאים ממצרים ששם הפשתן מצוי כדכתב בספר (ישעיהו י״ט:ט׳) ובושו עובדי פשתים. <b>אטון</b> תרגום מיתריהם אטוניהון:

Verse 17

<b>נפתי משכבי.</b> הנפתי הריח כמניף בסודר בבית הבושם להביא הריח מלמעלה למטה, ודונש פי' לשון קטור ואמר שאין לו דמיון:

Verse 18



Verse 19

<b>כי אין האיש בביתו.</b> ראיתם שסילק הקב"ה שכינתו וכל טוב נתן לעו"ג:

Verse 20

<b>צרור הכסף.</b> הטובים שבהם הרג:
<b>ליום הכסא.</b> לזמן המועד הקבוע וכן בכסה ליום חגנו (תהילים פ״א:ד׳):

Verse 21

<b>הטתו.</b> לאותו חסר לב אליה:
<b>ברוב לקחה.</b> שהיא למודה להרגיל בכך אנשים:
<b>בחלק שפתיה.</b> בדבור חלקלק תדיחנו מן הדרך:

Verse 22

<b>וכעכס.</b> זה ארס נחש:
<b>אל מוסר אויל.</b> כנחש הממהר לרוץ בשליחות הקב"ה ליסר האויל המחויב למקום ב"ה כן זה רץ אחריה עד שנכשל בה ויפלח חצה את כבדו:

Verse 23

<b>כמהר צפור.</b> לרוץ אל הפח ואינו יודע כי הפח נפרש שם בנפשו של צפור:

Verse 24

<b>ועתה בנים שמעו לי וגו':</b>

Chapter 8



Verse 1

הלא חכמה תקרא. הלא התורה מכרזת אליכם דברים האמורים למטה בענין:

Verse 2



Verse 3

<b>לפי קרת.</b> תקרה הנתונה על השער ויושבים עליה:
<b>תרונה.</b> תזעקנה ומה היא אומרת:

Verse 4

<b>אליכם אישים אקרא:</b>

Verse 5



Verse 6

<b>שמעו כי נגידים אדבר.</b> דברי נגידות וחשיבות:

Verse 7



Verse 8

<b>נפתל ועקש.</b> עקמומיות:

Verse 9



Verse 10

<b>מחרוץ.</b> ממיני הזהב הוא:

Verse 11

<b>מפנינים.</b> מרגליות:
<b>לא ישוו בה.</b> לא ידמו לשויה:

Verse 12

<b>שכנתי ערמה.</b> אצל ערמה, שכיון שלמד אדם תורה נכנס בו ערמימות של כל דבר:

Verse 13

<b>יראת ה' שנאת רע.</b> זהו המוסר שהחכמה מכרזת לבריות:

Verse 14



Verse 15

<b>בי מלכים ימלוכו.</b> שהדינים והמשפטים אני מלמדם:

Verse 16



Verse 17

<b>אהב.</b> כמו אאהב:
<b>אהבי.</b> אהביה כתיב אמר הקב"ה אני אהביה של תורה אהב זו שמעתי מרבי אהרן בשם רבי נתן:
<b>ימצאנני.</b> נו"ן יתירה חמשים שערי בינה אמציאנו:

Verse 18



Verse 19



Verse 20



Verse 21

<b>להנחיל אוהבי יש.</b> יש אתי נחלה רבה:

Verse 22

<b>ראשית דרכו.</b> קודם בריאתו של עולם:

Verse 23

<b>נסכתי מראש.</b> ל' נסיכי בני אדם (יחזקאל לה):

Verse 24

<b>חוללתי.</b> נבראתי:

Verse 25

<b>בטרם הרים הטבעו.</b> בתוך המים:

Verse 26

<b>ארץ וחוצות.</b> ארץ ישראל ושאר ארצות:
<b>וראש עפרות תבל.</b> אדם הראשון:

Verse 27

<b>בחקו חוג על פני תהום.</b> כשרקע חוג הארץ על המים, חוק גבול בל יעבור:
<b>חוג.</b> לשון הקף כמו ובמחוגה יתארהו (ישעיה מד) קונפא"ש בלעז:

Verse 28

<b>בעזוז.</b> כשהגביר מעיינות תהום:

Verse 29

<b>בשומו לים חוקו.</b> וגזר על ים סוף כשבראו על מנת להבקע לפני משה:
<b>בחקו מוסדי ארץ.</b> בחיקתו, מל' חקו כמו על כפים חקתיך (שם מט) וכן ומחיק הארץ (יחזקאל מג):

Verse 30

<b>אמון.</b> גדילה אצלו ל' האמונים עלי תולע (איכה ד׳:ה׳):
<b>יום יום.</b> אלפים שנה:

Verse 31

<b>משחקת בתבל ארצו.</b> כל דורות הרשעים שהיו מאדם ועד נח ומנח ועד אברהם הייתי משחקת עליהם:
<b>ושעשועי.</b> צפיתי עד בא דור המדבר ויקבלוני:

Verse 32

<b>ועתה בנים שמעו לי:</b>

Verse 33

<b>ואל תפרעו.</b> ואל תבטלו מוסרי:

Verse 34

<b>לשקוד.</b> לשמור:
<b>על דלתותי.</b> להכנס ראשון לבית המדרש ולבית הכנסת ולצאת אחרון:

Chapter 9



Verse 1

<b>חכמות בנתה ביתה.</b> בחכמה בנה הקב"ה את העולם:
<b>חצבה עמודיה שבעה.</b> שבעת ימי בראשית, ד"א ז' ספרים שיש בתורה ויהי בנסוע הארון ספר לעצמו במסכת שבת:

Verse 2

<b>טבחה טבחה מסכה יינה.</b> מזגם במים כמו יין חזק שאינו ראוי לשתות חי:
<b>אף ערכה שלחנה.</b> כל יצירת לח ויבש:

Verse 3

<b>שלחה נערותיה.</b> אדם וחוה, ד"א משה ואהרן:

Verse 4

<b>מי פתי יסור הנה.</b> וילמוד אותי ויחכם:

Verse 5

<b>לכו לחמו בלחמי ושתו ביין מסכתי.</b> ביין שמזגתי:

Verse 6

<b>עזבו פתאים וחיו.</b> את דרך הפתיות:
<b>ואשרו.</b> לשון פעם כמו באשורו אחזה רגלי (איוב כ״ג:י״א):

Verse 7

<b>ומוכיח לרשע מומו.</b> מום הוא למוכיח שזה מחרפו ואינו שומע לו זו היא אזהרה שאסור לדבר עם המסיתים מדרך הישרה אפילו להוכיחם ולקרבם:

Verse 8



Verse 9

<b>תן לחכם ויחכם עוד.</b> לתלמיד הגון (שנה) ומדרש אגדה נאמר לנח מכל הבהמה הטהורה וגו' (בראשית ו׳:י״ג) וכשיצא ויקח מכל הבהמה וגו' (שם) אמר מה ראה הקב"ה להרבות באלו אלא שרצה שאקריב לו מהן:
<b>הודע לצדיק.</b> חכמה והוא יוסף לקח. מדעתו ועל שמועתו:

Verse 10

<b>תחלת חכמה יראת ה', ודעת קדושים.</b> היא עיקר הבינה:

Verse 11

<b>ויוסיפו לך שנות חיים.</b> שנים של חיים הם של פרנסה ועושר:

Verse 12



Verse 13



Verse 14



Verse 15



Verse 16

<b>חסר לב, ואמרה לו.</b> הדברים הללו, מה אמרה לו:

Verse 17

<b>מים גנובים ימתקו.</b> אין טעם ביאת פנויה כטעם א"א אף לענין המצוה מים גנובים ימתקו שהיו יראים לעשות בגלוי ועושין בסתר:

Chapter 10



Verse 1

<b>משלי שלמה בן חכם ישמח אב.</b> זה הקב"ה, ד"א אביו ממש:
<b>ובן כסיל תוגת אמו.</b> תמיד הוא עם אמו בבית ורואה את שטותו ומצירה, ולפי המשל בן כסיל כמו ירבעם בן נבט:
<b>תוגת אמו.</b> תוגת כניסיותו:

Verse 2

<b>לא יועילו אוצרות רשע.</b> שהיה משתבח בעשרו שנאמר (הושע י"ב) ויאמר אפרים אך עשרתי וגומר:
<b>וצדקה תציל ממות.</b> וא"ת צדיק שיבזבז נכסיו לצדקה מהיכן יתפרנס:

Verse 3

<b>לא ירעיב ה' נפש צדיק, והות רשעים יהדוף.</b> ידחוף אותם ותפול:

Verse 4

<b>ראש עושה כף רמיה.</b> מי שעני בתורה מורה הוראות שקר:
<b>כף רמיה.</b> מאזנים של רמיה לפי פשוטו משמע בתגרים:
<b>ויד חרוצים.</b> ישרים שחורצים דבר באמתו ומשפטו בלא עולה:

Verse 5



Verse 6

<b>ופי רשעים יכסה חמס.</b> החמס יכסה על פיהם ויהרגם:

Verse 7

<b>זכר צדיק לברכה.</b> המזכיר צדיק מברכו:
<b>ושם רשעים ירקב.</b> רקבון עולה בשמם שאין אדם חפץ להזכיר שמו והוא משתכח מאליו:

Verse 8

<b>חכם לב יקח מצות.</b> משה רבינו שכל ישראל היו עוסקין בביזת מצרים והוא היה עוסק במצות שנאמר ויקח משה את עצמות יוסף וגו' (שמות י״ג:י״ט):
<b>ואויל שפתים ילבט.</b> ל' יגיעה ויש בספרי בפרשה ויהי העם כמתאוננים (במדבר י״א:א׳) אמרו כמה נתלבטנו בדרך:

Verse 9

<b>ומעקש דרכיו יודע.</b> ישבר ויתיסר כמו ויודע בהם את אנשי סוכות (שופטים ח׳:ט״ז):

Verse 10

<b>קורץ עין יתן עצבת.</b> זה המסית אדם בקריצותיו לרעה:

Verse 11

<b>מקור חיים פי צדיק ופי רשעים וגו'.</b> פיהם יכסה חמס שבלבם שמחליקין את שפתיהם ושנאה טמונה בלבם ואין פתרון מקרא זה דומה לפתרון העליון והענין יורה עליהם:

Verse 12

<b>שנאה תעורר מדנים.</b> אפילו עבירה שנתנה לשכחה נזכרת ע"י מרבית עוונות באה שנאה אחרונה ומעוררתן שכן יחזקאל הוכיח את ישראל על עבירות מצרים ואומר להם איש את שקוצי עיניו השליכו וגו' (יחזקאל כ) כמה (שנים היתה) שנאה זו כבושה ולא הזכיר' להם הקב"ה עד עכשיו שהרבו עבירות על פשעיהם:
<b>ועל כל פשעים תכסה אהבה.</b> כשישראל מטיבים מעשיהם הקב"ה מכסה על פשעיהם:

Verse 13

<b>בשפתי נבון תמצא חכמה.</b> כשאדם מוכיח לנבון משיב לו חטאתי כגון דוד שאמר לנתן חטאתי (שמואל ב י״ב:י״ג):
<b>ושבט לגו חסר לב.</b> אבל חסר לב אינו שומע עד שילקה כמו פרעה:

Verse 14

<b>חכמים יצפנו דעת.</b> ישמרוהו בלבם שלא ישכחוהו:

Verse 15

<b>הון עשיר.</b> בתורה:
<b>קרית עוזו.</b> היא לו:
<b>מחתת דלים רישם.</b> עניותם שלא עסקו בתורה היא מחיתתם:

Verse 16

<b>פעולת צדיק לחיים.</b> כמשמעו, ומדרש אגדה שלמה עשה פעולת המקדש לחייהם של ישראל לכפרתן:
<b>ותבואת רשע.</b> תבואתו (ס"א הבאתו) של מנשה שהכניס בו הסמל היא היתה לחטאת:

Verse 17

<b>אורח לחיים.</b> השומר מוסר היא הדרך לחיים:
<b>ועוזב תוכחת מתעה.</b> את עצמו ואת אחרים:

Verse 18

<b>מכסה שנאה שפתי שקר.</b> החונף שפתיו שקר ומכסה שנאה בלבו:
<b>ומוציא דבה הוא כסיל.</b> לעז שיהו אנשים דובבין בו על חבירו:

Verse 19

<b>ברוב דברים לא יחדל פשע.</b> המרבה דברים מביא חטא:
<b>וחושך שפתיו.</b> הוא המשכיל:

Verse 20

<b>כסף נבחר לשון צדיק.</b> שיודע להוכיח:
<b>לב רשעים כמעט.</b> שאינו שומע לתוכחת צדיק ומדרש רבי תנחומא אומר על עדו הנביא נאמר שקרא על המזבח בבית אל וירבעם אע"פ שיבשה ידו לא קבל תוכחה שנאמר חל נא את פני ה' אלהיך וגו' (מלכים א י״ג:ו׳) ולא אלהי ואומר ותשב ידו כבראשונה (שם) עומד ומקטיר לעבודת גלולים ואף בסוף כן:

Verse 21

<b>שפתי צדיק ירעו רבים וגו'.</b> שרבים אוכלים בזכותו ובתפלתו:

Verse 22

<b>ברכת ה' היא תעשיר, ולא יוסיף עצב עמה.</b> אין צריך להתייגע להעשיר בו די בברכה מה שהוא מברכו:

Verse 23

<b>כשחוק לכסיל עשות זמה.</b> עצת חטאים:
<b>וחכמה</b> כשחוק <b>לאיש תבונה.</b> כלומר קלה היא בעיניו לעשות:

Verse 24

<b>מגורת רשע.</b> מה שהוא ירא יבא לו דור הפלגה יראו ואמרו (בראשית י) פן נפוץ וסופן כתיב ויפץ ה' אותם משם (שם):
<b>ותאות צדיקים יתן.</b> מי שבידו ליתנה (לתת):

Verse 25

<b>כעבור סופה ואין רשע.</b> פתאום בא עברת רוח סערה נכרת הרשע ממקומו:

Verse 26



Verse 27



Verse 28

<b>תוחלת צדיקים שמחה.</b> סופה מתקיימת ושמחים:
<b>ותקות רשעים תאבד.</b> כי לא תבא:

Verse 29

<b>מעוז לתום דרך ה' ומחתה.</b> היא לפועלי און שאינן הולכין בה והיא נפרעת מהם:

Verse 30

<b>צדיק לעולם בל ימוט.</b> כשהוא מט אין מוטתו מוטת עולם כי יפול וקם:

Verse 31

<b>פי צדיק ינוב חכמה.</b> ידבר לשון ניב שפתים (ישעיה נ"ז):

Verse 32

<b>שפתי צדיק ידעון רצון.</b> יודעים לרצות ולפייס את בוראם ויודעים לרצות את הבריות ולהטיל שלום ביניהם:

Chapter 11



Verse 1



Verse 2

<b>בא זדון ויבא קלון ואת צנועים חכמה.</b> תבוא חכמה:

Verse 3

<b>תומת ישרים תנחם.</b> תנהלם:
<b>וסלף בוגדים ישדם.</b> ישדדם:

Verse 4



Verse 5



Verse 6

<b>צדקת ישרים תצילם ובהות בוגדים ילכדו.</b> בהוות שהם עושים הם נלכדים והמקרא מסורס הוא כלומר ובוגדים בהוות ילכדו:

Verse 7

<b>במות אדם רשע תאבד תקוה.</b> תקות כל הבוטחים בו:
<b>ותוחלת אונים אבדה.</b> תוחלת בניו שהם אונו אבדה כי בזכותו לא תבוא להם טובה אבל במות צדיקים יש לבניהם מבטח בצדקתם:

Verse 8

<b>צדיק מצרה נחלץ.</b> במות רשע ולמקרא העליון זה מחובר:

Verse 9

<b>בפה חנף.</b> חנף המסית חבירו בדרך רע משחיתו בפיו:
<b>ובדעת צדיקים יחלצו.</b> והצדיק נחלץ ממנו בדעת התורה שהזהירה עליו לא תאבה לו וגו' (דברים יג):

Verse 10



Verse 11

<b>תרום קרת.</b> תתקיים תקרת הבית בגבהה מלפול בעוד שהיו מלכי יהודה ישרים העמידה תפילתם את בית המקדש:

Verse 12

<b>ואיש תבונות יחריש.</b> כשמבזהו החסר לב כמו שאול דכתיב ויבזהו ולא הביאו לו מנחה ויהי כמחריש (ש"א יא):

Verse 13



Verse 14

<b>באין תחבולות.</b> כשהצרה באה על ישראל ואינן נותנין לב להבין להתענות ולעשות תשובה יפול עם:

Verse 15

<b>רע ירוע.</b> הרשע יתרוצץ אשר ערב לבו לעבודת גלולים:
<b>ושונא תוקעים.</b> תוקעים כף לעשות רע וללכת בעצתם, ורבותינו דרשוהו בערבות ממון:

Verse 16

<b>תתמוך כבוד.</b> כנסת ישראל תקרב תמיד לכבוד הקב"ה ותורתו:
<b>ועריצים יתמכו עשר.</b> בני אדום מתקרבים אצל גניבות ממון וגזל:

Verse 17

<b>גומל נפשו.</b> גומל טובה לקרוביו <b>איש חסד</b> איש שהוא חסיד:
<b>ועכר שארו אכזרי.</b> והאכזרי הוא עוכר את קרוביו:

Verse 18

<b>רשע עשה פעולת שקר.</b> פעולתו של רשע משקרת לו כסבור שתתקיים בו הצלחתו והכל אבד:
<b>וזורע צדקה שכר אמת.</b> והזורע צדקה היא פעולה של אמת כי בודאי בטוח הוא שיקבל פעלו בסוף:
<b>שכר.</b> קרוניא"ל בלעז כאדם הסוכר אמת המים כדי ללקוט דגים ובטוח שימצא שם דגים הרבה ודומה לו כל עושי שכר אגמי נפש (ישעיהו י״ט:י׳):

Verse 19

<b>כן צדקה לחיים.</b> אמתו של צדקה סופה לחיים כמו כן בנות צלפחד דוברות (במדבר כ״ז:ז׳):

Verse 20



Verse 21

<b>יד ליד.</b> כלומר מיד הקב"ה לידו תבוא לו שכר פעולתו ולא ינקה מן הרעה אשר עשה:

Verse 22

<b>נזם זהב באף חזיר.</b> שמלכלך אותה באשפות כן תלמיד חכם הסר מן הדרך הטובה:
<b>וסרת טעם.</b> פורש מן התורה:

Verse 23

<b>תקות רשעים עברה.</b> בטוחים ומקוים לגהינם:

Verse 24

<b>יש מפזר.</b> ממונו כגון לצדקה ונוסף עוד:
<b>וחושך.</b> עצמו מיושר <b>אך למחסור</b> יהיה לו:

Verse 25

<b>נפש ברכה.</b> שהוא ותרן בממונו וכל לשון ברכה פישון בלעז:
<b>ומרוה.</b> שמשביע את העניים:
<b>גם הוא יורא.</b> ישבע טוב:

Verse 26

<b>מונע בר.</b> מלמד תורה:

Verse 27

<b>שוחר טוב.</b> החפץ להדריך את הבריות בדרך טובה ומוכיח ומיסר אותם:
<b>יבקש רצון.</b> הוא חפץ שיהיה הקב"ה רוצה בם ומתפייס עמם, רצון, אפיימינ"ט בלעז:

Verse 28



Verse 29

<b>עוכר ביתו ינחל רוח.</b> אדם עצל שינחל רוח תמיד ואינו יגע בתורה ולא במלאכה סוף עוכר את בני ביתו שאין להם מה לאכול:

Verse 30

<b>פרי צדיק.</b> גמול פירות מעשה הצדיקים עץ חיים הם לעולם:
<b>ולוקח נפשות חכם.</b> מי שהוא חכם קונה לו נפשות שמלמדם דרך טוב והרי הם לו כאלו קנאם כענין שנאמר ואת הנפש אשר עשו בחרן (בראשית י״ב:ה׳):

Verse 31

<b>הן צדיק בארץ ישולם.</b> למה יבטח הרשע בשעה שמצלחת לו הלא הוא רואה שהצדיק משתלם שכר העבירה שבידו בעודו על הארץ בחיים:
<b>ואף כי רשע וחוטא.</b> וכ"ש שסופו של רשע להשתלם לו או בחייו או במותו:

Chapter 12



Verse 1



Verse 2

<b>טוב יפיק.</b> מוציא מן הקב"ה נחת רוח להביא טובה לעולם:
<b>ואיש מזמות ירשיע.</b> בעל עלילות ירשיע מחייב את הבריות להביא רעה, וכן הוא אומר וחוטא אחד יאבד טובה הרבה (קהלת ט׳:י״ח):

Verse 3

<b>לא יכון אדם ברשע.</b> לא יתבסס:

Verse 4

<b>וכרקב.</b> תולעת הנכנס תוך העצמות וטוחן אותם כן אשה מבישה ורעה שמעשיה בושים:

Verse 5



Verse 6

<b>דברי רשעים ארב דם.</b> יועצים לרצוח בידם או ע"י עדות שקר:
<b>ופי ישרים.</b> כששומעים את עצתם יצילום לנרדפים שמגלים את עצתם או אם עדים הם מזימין אותם:

Verse 7

<b>הפוך רשעים.</b> כמו להפוך כמהפכת רגע נהפכים:
<b>ואינם.</b> כלים כגון סדום:
<b>ובית צדיקים יעמוד.</b> יתקיים:

Verse 8

<b>לפי שכלו יהולל איש.</b> אם חכם מעט או הרבה הכל לפי שכלו יטול שכרו:
<b>ונעוה לב.</b> שהניע לבו לגמרי מן התורה הוא יהיה לבוז:
<b>נעוה.</b> כמו נעותי משמוע (ישעיה כא) וכן בן נעות המרדות (שמואל א כ) וי"ל נעוה מי שלבו נעוע מגזרת נע ונד כאשר יאמר זעוה מגזרת זע:

Verse 9

<b>טוב נקלה.</b> בעיניו ונעשה עבד לעצמו:
<b>ממתכבד.</b> בעיניו ואומר גנאי הוא לי לעמול במלאכה שאני מבני אדם גדולים וסופו להיות חסר לחם:

Verse 10

<b>יודע צדיק נפש בהמתו.</b> מה בהמתו ובני ביתו צריכים:

Verse 11

<b>עובד אדמתו ישבע לחם.</b> כמשמעו, ולפי משלו שחוזר על תלמודו תמיד שלא ישתכח:

Verse 12

<b>חמד רשע.</b> להיות נזון ומתפרנס ממצוד רשעים שצדין את הבריות בגזלות וחמס:
<b>ושורש צדיקים יתן.</b> מה שהוא ראוי ליתן והוא הפרי:

Verse 13

<b>בפשע שפתים.</b> בפשע שפתי דור המבול שאמרו מה שדי כי נעבדנו (איוב כ״א:ט״ו) בא להם מוקש רע ונח הצדיק יצא מהצרה:

Verse 14

<b>מפרי פי איש.</b> משכר פיהם של עוסקי תורה אוכלים טוב בעולם הזה והקרן קיימת להם לעו"ה:

Verse 15



Verse 16

<b>אויל ביום יודע כעסו.</b> ביום שהוא כועס בו ביום הודיע כעסו שהוא מתגרה ומחרף חבירו ברבים ואין מעצר לרוחו, אבל הערום כוסה קלון ואינו ממהר לריב, ומדרש אגדה ביום שנברא אדם הראשון נודע סורחנו והקב"ה שהוא ערום לא רצה לשחת בריותיו כסה קלונו ודחה לגזרתו מיום של אדם ליום שלו שהוא אלף שנה:

Verse 17

<b>יפיח אמונה יגיד צדק.</b> מי שמדבר אמונה מגיד בדין עדות צדק לזכות הזכאי:

Verse 18

<b>יש בוטה.</b> מדבר כמו לבטא בשפתים (ויקרא ה):
<b>כמדקרות חרב.</b> שמסכסך את הבריות וגורם להם להרוג:
<b>ולשון חכמים.</b> המביא שלום בין אדם לחבירו:
<b>מרפא.</b> למבט' ההוא:

Verse 19

<b>שפת אמת תכון לעד.</b> תתבסס ותקיים:
<b>ועד ארגיעה.</b> למעט רגע הוא כלה והולך שהשקר אין לו רגלים:

Verse 20

<b>מרמה בלב חרשי רע.</b> ומתוך שה' טרודים במחשבות של תרמית אין להם שמחה וליועצי שלום שמחה:

Verse 21

<b>לא יאונה לצדיק.</b> לא יארע לא תזדמן לו עבירה בלי דעת:

Verse 22



Verse 23

<b>אדם ערום כוסה דעת.</b> אפילו בחכמתו הוא צנוע וכל שכן לדברי שטות הוא מכסה אבל ולב כסילים יקרא אולת. מכריז אולת בקול רם:

Verse 24

<b>יד חרוצים.</b> ישרים:
<b>תמשול.</b> תעשיר:

Verse 25

<b>דאגה בלב איש ישחנה.</b> ישיחנה מדעתו:
<b>ודבר טוב ישמחנה.</b> יעסוק בתורה והיא תשמח את הדאגה שבלבו ותצילנו ממנה, ולדברי האומר ישיחנה לאחרים כך סופו של מקרא ודבר טוב שינחמנו חבירו ישמח את הדאגה:

Verse 26

<b>יתר מרעהו צדיק.</b> הצדיק מוותר מדותיו ועובר עליהם יתר לריי"ש בלעז:
<b>ודרך רשעים.</b> שהיא למודה להרע היא תתעם:

Verse 27

<b>לא יחרוך.</b> מחובר למקרא שלפניו כלומר דרך רשע תתעהו ולא יחרוך את צידו של רמיה שלו:
<b>לא יחרוך.</b> לא יצליח בתרמיתו ולפי שדבר בל' ציד נופל בו ל' חריכה שהציד המצליח צד את העופות וחורכן באש:
<b>והון אדם יקר חרוץ.</b> מקרא מסורס הוא והון אדם שהוא חרוץ יקר הוא, ממון אדם כשר יקר הוא:
<b>חרוץ.</b> עושה אמת, כמו יד חרוצים תעשיר (לעיל י):

Verse 28

<b>באורח צדקה חיים ודרך נתיבה.</b> של צדקה:
<b>אל מות.</b> לא ימות:

Chapter 13



Verse 1

<b>בן חכם מוסר אב.</b> מקרא קצר הוא בן חכם שואל ואוהב מוסר אב וי"א בשביל מוסר האב הוא חכם:
<b>ולץ.</b> לא שמע גערה שאינו מקבל תוכחות:

Verse 2

<b>מפרי פי איש יאכל טוב.</b> משכר תורתו יאכל טוב בעה"ז והקרן קיימת לעוה"ב:
<b>ונפש בוגדים חמס.</b> וחפץ בוגדים חמס כמו אם יש את נפשכם (בראשית כג) אל תתנני בנפש צרי (תהלים כז):

Verse 3

<b>נוצר פיו שומר נפשו פושק שפתיו.</b> פותח שפתיו לדבר תמיד כל רוחו מן ותפשקי את רגליך (יחזקאל ט״ז:כ״ה) ל' רחב:

Verse 4

<b>מתאוה ואין נפשו עצל.</b> מתאוה נפשו לכל טוב ואין:
<b>ונפש חרוצים תדשן.</b> ישרים האוכלים יגיע כפיהם זהו משמעו לפי פשוטו, ולפי משלו לעתיד יראה בכבוד ת"ח ויתאוה ולא ישיג לו:

Verse 5

<b>דבר שקר ישנא צדיק.</b> הצדיק שונא דבר שקר אבל הרשע מקבלו:
<b>יבאיש ויחפיר.</b> את הבריות בכך:

Verse 6

<b>ורשעה תסלף חטאת.</b> כמו חוטא ועל שהוא רשע גמור קוראהו חטאת ומשמעותה את החוטא תסלף רשעתו תקלקל אותו ותשפילהו, כל סלוף קלקול וכשלון הוא כמו אולת אדם תסלף דרכו (לקמן יט) ותבוא עליו רעה:

Verse 7

<b>יש מתעשר ואין כל.</b> מראה עצמו עשיר, ד"א יש אדם שהוא מתעשר בסופו ואין לו כלום בתחילתו, ויש שהוא בא לידי עניות מממון גדול, ד"א מתעשר בגזל עניים וסוף אין לו כלום ויש מתרושש. ע"י שפיזר ונתן לאביונים והון רב מוכן לו:

Verse 8

<b>כפר נפש איש עשרו.</b> עשרו של אדם הוא כופר נפשו שעשה ממנו צדקה:
<b>ורש לא שמע גערה.</b> ובלבד שלא ישמיע גערה לרש שנותן לו ואינו מכלימו, ד"א כפר נפש איש עשרו, תורתו:
<b>ורש.</b> בדברי תורה לא שמע גערה אינו יודע לסור מן הרעה לפי שלא נזהר, ומ"א על מחצית השקל מדבר שהטיל הכתוב על כל ישראל והשוה בו דל ועשיר שאין הרש שומע גערה וכלימה מן העשיר לאמר לו חלקי גדול מחלקך בקרבנות צבור:

Verse 9

<b>ידעך.</b> לשון קפיצה שהשלהבת קופצת ונכרתת:

Verse 10

<b>רק בזדון יתן מצה.</b> מחלוקת:
<b>ואת נועצים.</b> ועם המתיעצים תלין חכמה:

Verse 11

<b>הון מהבל ימעט.</b> עושה גרסתו חבילות חבילות <b>ימעט</b> שישתכח ממנו מעט מעט:

Verse 12

<b>תוחלת ממשכה.</b> מבטיח עצמו על חבירו ואינו עושה:
<b>מחלה לב.</b> מביאה חולי ללב, ואין מחלה זה שם דבר כמו (שמות כ״ג:כ״ה) והסירותי מחלה מקרבך אלא כמו (ויקרא י' י"א) מעלה גרה:
<b>ועץ חיים תאוה באה.</b> מסורס הוא כלומר תאוה באה הרי הוא כעץ חיים תוחלת שהוחיל הקדוש ברוך הוא לישראל וצפה שישובו והם לא שבו סוף באה להם למחלת לב וכשתאותו באה שהם עושין רצונו עץ חיים היא להם:

Verse 13

<b>בז לדבר יחבל לו.</b> הבוזה אחד מד"ת סוף מתמשכן עליו:
<b>וירא מצוה הוא ישולם.</b> יקבל שכר, ומדרש תהלים דורש בז לדבר יחבל לו על דוד שאמר לפני הקב"ה רבונו של עולם מה הנאה בשוטים שבראת אמר לו חייך סוף שתצטרך לשטות כשבא לפני אכיש להשתגע ויורד רירו על זקנו וגומר (שמואל א כ״א:י״ד):

Verse 14

<b>תורת חכם מקור חיים.</b> שהיא מלמדתו לסור ממוקשי מות:

Verse 15

<b>ודרך בוגדים איתן.</b> קשה לו ולאחרים:

Verse 16

<b>כל ערום יעשה בדעת.</b> מעשהו כגון דוד יבקשו לאדוני המלך נערה בתולה וגומר (מלכים א א׳:ב׳):
<b>וכסיל יפרוש אולת.</b> זה אחשורוש ויפקד המלך (אסתר ב׳:ג׳) יודעים היו שלא ישא לכולם ומי שהיה לו בת הטמינה:

Verse 17

<b>מלאך רשע יפול ברע.</b> כגון בלעם שאמר לו הקב"ה לך עם האנשים והרשיע להשיא לבלק עצה רעה לכך נפל בחרב:
<b>וציר אמונים מרפא.</b> זה משה רבינו:

Verse 18

<b>ריש וקלון.</b> דלות וקלון באים על פורע מוסר:

Verse 19

<b>תערב לנפש.</b> כשבאה תאותו לו לאדם היא ערבה לנפשו ולכך תועבת כסיל לסור מרע לפי שערב להם למלא תאותם:
<b>נהיה.</b> הוה, דבר אחר תאוה נהיה הקב"ה מתאוה שיעשו ישראל רצונו ובהיות תאותו באה ערבה לו ותועבת רשעים שיסורו מרעתם למלאות תאותם:

Verse 20

<b>הולך את חכמים.</b> יחכם, ורועה כסילים המחבר לו כסילים להיות לו רעים:
<b>ירוע.</b> ירוצץ:

Verse 21

<b>חטאים תרדף רעה.</b> אדם רשע רשעתו רודפתו עד השמדו:

Verse 22

<b>טוב ינחיל.</b> את זכותו ואת ממונו לבני בניו אבל חוטא אינו מנחיל לבניו כי צפון חילו וממונו לצדיק כמו שכתוב ותשם אסתר את מרדכי על בית המן:

Verse 23

<b>רב אוכל ניר ראשים.</b> ראיתי במסורת הגדולה רב אוכל שלשים ושלשה רב קמצין וזהו חטף קמץ ומחובר עם אוכל במקף ואוכל ראיתי שם נקוד פתח (ר"ל סגול שהוא פתח קטן) וטעמו לעילא כמו את כל אוכל השנים הטובות (בראשית מ״א:ל״ה) ולפי נקודתו זה פתרונו הרבה תבואה באה לעולם על ידי ניר אנשים דלים כלומר הרבה תורה יוצאה על ידי תלמידים שרבותיהם למדין מהם מתוך פלפולם שמפלפלים בהלכה:
<b>ויש נספה.</b> ויש הרבה מהם שהם כלים מן העולם בשביל לא משפט שאינן נוהגין כשורה, ולענין התבואה יש תבואה לוקה בשביל בעליה שאינו מוציא מעשרותיה ומתנות עניים כמשפט, ורבותינו פירשו במסכת חגיגה, ויש נספה על שלוחו של מלאך המות שמחלף שם בשם וממית את שלא הגיע זמנו אבל אם כן הוא אין ענין סוף הפסוק לראשו:

Verse 24

<b>חושך שבטו.</b> סופו ששונא את בנו שרואהו בסופו יוצא לתרבות רעה:
<b>שחרו מוסר.</b> תמיד לבקרים מיסרהו:

Verse 25

<b>לשובע נפשו.</b> דומה שיהא שבע (סא"א ונכתב תחתיו):
<b>תחסר.</b> אינו דומה: שיהא שבע:

Chapter 14



Verse 1

<b>חכמות נשים בנתה ביתה.</b> חכמות נקוד פתח שאינו שם דבר אלא החכמות שבנשים בונות את בתיהם שמתקיימות על ידיהן כמו אשתו של און בן פלת כמו שמפורש בפרק חלק:
<b>ואולת.</b> ואשה שוטה:
<b>בידיה תהרסנו.</b> תהרס ביתה זו אשתו של קרח:

Verse 2

<b>הולך בישרו ירא.</b> מי שהוא ירא ה', ומי שהוא נלוז דרכים כלומר עוקם דרכיו:
<b>בוזהו.</b> להקב"ה:

Verse 3

<b>בפי אויל חוטר גאוה.</b> מקל של גאוה כגון פרעה שאמר מי ה' אשר אשמע בקולו (שמות ה׳:ב׳):
<b>תשמורם.</b> כמו תשמרם תשמור את החכמים:

Verse 4

<b>באין אלפים אבוס בר.</b> באין שוורים האבוס ריקם שאפילו תבן אין מצוי בבית:
<b>בר.</b> נקי וריקם כלומר במקום שאין תלמידי חכמים אין הוראה נמצאת כהלכה:

Verse 5

<b>ויפיח כזבים.</b> ותמיד מדבר כזב עד שקר:

Verse 6

<b>בקש לץ חכמה.</b> כשהוא צריך אל החכמה אינו מוצאה בלבו:

Verse 7

<b>לך מנגד לאיש כסיל.</b> מהתחבר תמיד אצלו:
<b>ובל ידעת.</b> סופך שלא ידעת חכמה:

Verse 8

<b>חכמת ערום.</b> מי שהוא חכם <b>הבין דרכו</b> לפלס אורחותיו:
<b>ואולת כסילים.</b> היא המרמה שבלבם סופה שמביאתם לידי טפשות:

Verse 9

<b>אוילים יליץ אשם.</b> שהם חוטאים שצריכין לתת ממון למי שחטאו לו ויליץ בעדם אשמם שהם מביאים ממונם לו כמו הפלשתים שנאמר קחו לכם ה' טחורי זהב וה' עכברי זהב וגומר ונתתם לאלהי ישראל כבוד אולי יקל את ידו מעליכם (שמואל א ו׳:ה׳):
<b>אשם.</b> אמנד"א בלע"ז:
<b>ובין ישרים רצון.</b> אפיימינ"ט בלע"ז הקב"ה מרוצה להם:

Verse 10

<b>לב יודע.</b> מרת נפשו טרחו ויגיעו שעמל בתורה לפיכך בשמחתו לא יתערב זר כשיקבל שכרו לעתיד. ד"א לב יודע מרת נפשו ישראל שהם מרי נפש בגלות והיו נהרגים על קדושת השם ובשמחתו לא יתערב זר לעתיד. (יא) <b>בית רשעים.</b> בית ארם ישמד יש דרך ישר לפני איש, דרך עצל ישרה היא בעיני עשו שהוא איש שדה ואחריתה וגו':

Verse 11



Verse 12

<b>יש דרך ישר לפני איש.</b> עובר עבירה ואומר אין בה עבירה ד"א יש דרך ישר לפני איש דרך עצל ישרה היתה בעיני עשו שהיה איש שדה ואחריתה וגו':

Verse 13

<b>גם בשחוק.</b> שהקב"ה משחק עמהם בעה"ז יכאב לבם לעתיד לבא וכן הוא אומר ואתם תצעקו מכאב לב (ישעיהו ס״ה:י״ד):

Verse 14

<b>מדרכיו ישבע סוג לב.</b> עשו:
<b>ומעליו איש טוב.</b> יעקב:

Verse 15

<b>פתי יאמין.</b> לדבריהם וניסת אחריהם, ד"א בשחוק יכאב לב, שחוק לכסיל עשות זמה (לעיל י' כ"ג) וסופו יכאב לב, סוג לב רשע כמו (לקמן כ"ו) כסף סיגים, סוג הוא שם הפסולת סוג הוא הכסף המעורבב בפסולת:
<b>ומעליו איש טוב.</b> וממעל לו לרשע יהיה הצדיק:
<b>פתי יאמין.</b> לאנשי רכיל:
<b>וערום יבין לאשורו.</b> לפסיעותיו כלומר יצפה מלריב וימתין עד יודע לו אל נכון:

Verse 16

<b>חכם ירא.</b> מן הפורענות:
<b>וסר מרע.</b> מן הרעה:
<b>וכסיל מתעבר.</b> מתחזק לעבוד בחזקה:
<b>ובוטח.</b> ומחליק ונופל בארץ כמו בארץ שלום אתה בוטח, (ירמיה יב ה) ות"י את מתבטח ונפול מחליק וי"מ בטחון ממש בהיכלו בוטח לומר לא תבואני רעה:

Verse 17

<b>קצר אפים.</b> הממהר לנקום כעסו:
<b>ואיש מזימות.</b> מחשבות עצה רעה:

Verse 18

<b>יכתירו דעת.</b> יעשוהו כתר לראשם וסוף:

Verse 19

<b>שחו רעים לפני טובים.</b> לעתיד:

Verse 20

<b>גם לרעהו ישנא רש.</b> אפילו לשושביניו ואוהביו, <b>גם</b> לשון אפילו:
<b>ישנא רש.</b> עם הארץ שאינו יודע לנהוג כשורה:

Verse 21



Verse 22



Verse 23

<b>בכל עצב.</b> בכל יגיע מלאכה יהיה ריוח אבל דברי הבל אך למחסור:

Verse 24

<b>עטרת חכמים עשרם.</b> שהם עשירים בתורה:
<b>ואולת כסילים אולת.</b> קלקלתן של כסילים היא האולת שנתעצל מן החכמה:

Verse 25



Verse 26

<b>ביראת ה' מבטח עוז.</b> נאמר באברהם כי עתה ידעתי כי ירא אלהים אתה (בראשית כו) והבטיחו כי ברך אברכך וגו':
<b>ולבניו יהיה.</b> הוא:
<b>מחסה.</b> שיחסו ויתחבא בצל זכותו:

Verse 27



Verse 28

<b>ברב עם.</b> שהצבור זכאים הדרת הקב"ה הוא:
<b>ובאפס לאום.</b> כשאינם דבקים בו:
<b>מחתת רזון.</b> חסרון רזנותו הוא כביכול נותן מכבודו לאלהי נכר ומשליט את האומות על בניו:

Verse 29

<b>מרים אולת.</b> מפרישה לחלקו:

Verse 30

<b>חיי בשרים לב מרפא.</b> לב בשר שהוא רופא את הרעה ועובר על מדותיו הוא חיי בריותיו של הקב"ה שהן בשר ודם:
<b>ורקב עצמות קנאה.</b> אדם בעל חמה רקבון עצמות הוא לכל:

Verse 31



Verse 32

<b>וחסה במותו צדיק.</b> כשימות הוא בטוח שיבא לג"ע:

Verse 33

<b>בלב נבון תנוח חכמה.</b> תשכון ותשקוט בנחת לשון מנוחה ומרגוע:
<b>ובקרב כסילים תודע.</b> מעט חכמה שבלבו מכריזה איסתרא בלגינא קיש קיש קריא:

Verse 34

<b>צדקה תרומם גוי.</b> ישראל:
<b>וחסד לאומים חטאת.</b> הם עכו"ם שגוזלים מזה ונותנים לזה:

Verse 35

<b>ועברתו</b> תהיה לעבד מביש:

Chapter 15



Verse 1



Verse 2



Verse 3



Verse 4

וסלף בה שבר ברוח. כשיסלף בל' סופה להביא עליו שבר הבא ברוח קדים המוכנ' להפרע מן הרשעים כמ"ש ברוח קדים עזה (שמות י״ד:כ״א) ברוח קדים אפיצם (ירמיה כ"ח) ברוח קדים תשבר אניות תרשיש (תהילים מ״ח:ח׳):

Verse 5



Verse 6

<b>בית צדיק חוסן רב.</b> בית המקדש שבנה דוד הצדיק חוסן רב ומגדל עוז לישראל:
<b>ובתבואת רשע נעכרת.</b> ובהבאת הצלם שהביא מנשה בה נעכרה:

Verse 7

<b>שפתי חכמים יזרו דעת.</b> יכתירו דעת כמו זר זהב:
<b>לא כן.</b> אינו זהב אמת:

Verse 8

<b>זבח רשעים.</b> תועבה בלק ובלעם:
<b>ותפלת ישרים.</b> זה משה:

Verse 9



Verse 10

<b>מוסר רע לעוזב אורח.</b> יסורים קשים מוכנים לעובר אורח של הקב"ה:

Verse 11

<b>שאול ואבדון נגד ה'.</b> גלוי לפניו כל אשר בתוכה:
<b>אף כי.</b> ק"ו הוא:

Verse 12



Verse 13

<b>לב שמח ייטיב פנים.</b> אם תשמח לבו של הקדוש ברוך הוא בלכתך בדרכיו ויטיב לך פניו לעשות כל רצונך ואם תעצבהו יראה לך רוח נכאה כד"א (בראשית ה') ויתעצב אל לבו ויאמר ה' אמחה את האדם וגומר, רוח נכאה טלנ"ט רוח של זעף:

Verse 14



Verse 15

<b>כל ימי עני רעים.</b> ואפילו שבתות וי"ט דאמר שמואל שנוי וסת תחלת חולי מעים:
<b>וטוב לב.</b> מי שלבו טוב בעשרו:
<b>משתה תמיד.</b> כל שנותיו דומות לו ימי משתה ללמדך שיהא אדם שמח בחלקו, ורבותינו דרשו מה שדרשו בחלק:

Verse 16

<b>טוב מעט ביראת ה' מאוצר רב ומהומה בו.</b> קול בני אדם צועקים שנעשה האוצר מגזל וחמס כמו וראו מהומות רבות בתוכה ועשוקים בקרבה (עמוס ג׳:ט׳):

Verse 17

<b>משור אבוס.</b> שאובסין לו המאכל בפיו על כרחו כדי לפטמו וכן ברבורים אבוסים (מלכים א ד), ויש למושלו כנגד קומץ מעט של עני שחביב משור חטאת של רשע, ד"א טוב ארוחת ירק, לתת לעני ואהבה שם להראות לו פנים יפות <b>משור אבוס.</b> להאכילו בשר שמן ויראנו פנים זועפות:

Verse 18

<b>איש חמה יגרה מדון.</b> אדם שאין מעצור לרוחו להאריך חמתו יגרה מדון:
<b>וארך אפים.</b> שאינו ממהר להנקם ולריב:
<b>ישקיט ריב.</b> שהוא כלה ושקט מעליו (ס"א מאליו):

Verse 19

<b>דרך עצל כמשוכת חדק.</b> דומה בעיניו כאלו הדרכים גדורים לפניו בגדר חדקים:
<b>משוכת.</b> גדר כמו הסר משוכתו (ישעיה ה), חדק קוצים:
<b>ואורח ישרים סלולה.</b> כבושה ומופנה, ומדרש אגדה דרכו של עשו כקוץ זה הנסבך בגיזת צמר אם תטלהו מכאן הוא מתערה בכאן כך אין אדם יכול לצאת ידי עלילותיו בלא ממון:

Verse 20

<b>בן חכם ישמח אב וכסיל אדם בוזה אמו.</b> גורם לאמו שמבזים אותה:

Verse 21

<b>אולת.</b> שמחה היא לחסר לב:

Verse 22

<b>הפר מחשבות באין סוד.</b> בלא עצה לא תקום מחשבה:

Verse 23

<b>שמחה לאיש במענה פיו.</b> כמשמעו ע"י מענה רך ודבור נחת הבריות אוהבים אותו ורבותינו דרשוהו על בעלי גירסא אם מוצאים בפיה' מענה אז תתקיים בם וישמחו:
<b>ודבר בעתו מה טוב.</b> שואלים בהלכות הפסח ובהלכות החג בזמנו:

Verse 24

<b>אורח חיים למעלה למשכיל.</b> כמו שרפים עומדים ממעל לו (ישעיהו ו׳:ב׳) כלומר לפני החכם קשוטה ומוכנת אורח חיים:

Verse 25



Verse 26



Verse 27

<b>עוכר ביתו.</b> שהוא בוצע בצע:
<b>ושונא מתנות יחיה.</b> מאחר שהוא שונא מתנות כל שכן ששונא את הגזל:

Verse 28

<b>לב צדיק יהגה לענות.</b> יחשוב ויבין מה יענה קודם שישיב דבר:

Verse 29



Verse 30

<b>מאור עינים.</b> בתורה:
<b>ישמח לב.</b> ששואלין ממנו דבר ויודע מה להשיב, ולפי פשוטו כמשמעו דבר שהוא תאוה למראות עינים, משמח הלב ומצחצח תוגת הלב כגון גן ירק ונהרות המושכי':

Verse 31



Verse 32



Verse 33

<b>ולפני כבוד ענוה.</b> הענוה גורמת שהכבוד בא:

Chapter 16



Verse 1

<b>לאדם מערכי לב.</b> הוא סודר עצתו ודבריו בלבו:
<b>ומה' מענה לשון.</b> כשבא להשיב הקב"ה משכילו בדבריו או אם זכה מזמן לו מענה טוב:

Verse 2

<b>ותוכן רוחות ה'.</b> ומונה הלבבות מי הטוב ומי הרע:

Verse 3

<b>גול אל ה' מעשיך.</b> גלגל והשלך עליו צרכיך ויכונו מחשבותיך, ד"א גול אל ה' מעשיך, התפלל לפניו על כל צרכיך:
<b>ויכונו.</b> יתבססו ויתקיימו:

Verse 4

<b>כל פעל ה' למענהו.</b> הכל עשה בשביל קילוסו כמו ענו לה' בתודה (תהלים קמז) ד"א להעיד עליו כלומר פעלו מעיד עליו על גבורותיו שניה' בהגדת תהלים:
<b>וגם רשע.</b> עשה להניחו ליום רעה, וכל זה לקילוסו:

Verse 5

<b>יד ליד לא ינקה.</b> מיד ליד בא לו גמול גובה לבו:

Verse 6

<b>וביראת ה' סור מרע.</b> על ידי יראת ה' סור מרע:

Verse 7

<b>ברצות ה' דרכי איש גם אויביו ישלים אתו.</b> ירצה לו שיהיו שלימים עמו:

Verse 8



Verse 9

<b>לב אדם יחשב דרכו.</b> ללכת דרך ישר:
<b>וה' יכין צעדו.</b> כמו ששנינו (שבת קד), הבא לטהר מסייעין לו:

Verse 10

<b>קסם על שפתי מלך.</b> על שפתי חכם היושב בדין:

Verse 11

<b>פלס ומאזני משפט וגו'.</b> לשלם לאדם כפעלו, משפט יישטיצ"ה בלע"ז פרעון עונות האדם בפלס ומאזנים:
<b>מעשהו כל אבני כיס.</b> כאשר יש באבני כיס משקלות גדולו' וקטנו' הכל לפי פעלו של אדם:

Verse 12

<b>תועבת מלכים עשות רשע.</b> דבר תעוב הוא לדיינין ואין הגון להם לעשות רשע:

Verse 13



Verse 14

<b>חמת מלך.</b> הוא כמלאכי מות כשלוחי מיתתם:
<b>ואיש חכם יכפרנה.</b> יפייסנה:

Verse 15

<b>באור פני מלך חיים.</b> מי שהקב"ה מסבי' לו פני' חיים הוא לו לכך צריך אדם ליישר דרכו לפניו:
<b>ורצונו כעב מלקוש.</b> מי שהוא מרוצה לו רצונו טוב לו כעב המביא את המטר:

Verse 16



Verse 17



Verse 18



Verse 19

<b>טוב שפל רוח.</b> טוב להתחבר את ענוים ולהיו' אתם שפל רוח מהיות מחלק שלל את גאים:

Verse 20

<b>משכיל על דבר ימצא טוב.</b> הנותן לב להתבונן על דבריו לפלס את דרכיו ימצא טוב:
<b>ובוטח בה' אשריו.</b> כשהוא מפלס דרכיו ורואה בה מצוה שיש בה סכנה או חסרון כיס ובוטח בהקב"ה ועושה הטוב:
<b>אשריו.</b> הן אשוריו שלו:

Verse 21

<b>לחכם לב יקרא נבון.</b> שלמד חכמה מרבו:
<b>יקרא נבון.</b> סופו שיהיה נבון בדברים מפולפל בחכמתו ויקראו אותו נבון:
<b>ומתק שפתים יוסיף לקח.</b> כשאדם מטעים דבריו לתלמיד וממתיק דבריו בטעמים יוסיף לקח:

Verse 22

<b>מקור חיים שכל.</b> לבעליו וכן פתרון המקרא שכל הבעלים מקור חיים הוא לו:
<b>ומוסר אוילים אולת.</b> יסורי אוילים ע"י אולת באים להם וכן משמעו האולת יסורין הוא לאוילים:

Verse 23

<b>לב חכם ישכיל פיהו.</b> לבו מלמד את פיו לדבר צחות (ועל שפתיו יוסיף לבו לקח):

Verse 24

<b>צוף דבש.</b> מתוק דבש, ברישק"ה בלע"ז:
<b>אמרי נועם.</b> דברי תורה:

Verse 25

<b>יש דרך.</b> שהוא ישר לפני איש:

Verse 26

<b>עמלה לו.</b> לצרכו הוא עמל:
<b>כי אכף עליו פיו.</b> כשפיהו כופהו ותובע לו מאכל אז עמלו עומדת לו שאכל מה שעמל כבר:

Verse 27

<b>כורה רעה.</b> בלבו חורש הרע:
<b>ועל.</b> שפתיו כאש צרבת הרעה כאש שורפת על שפתיו עד שמוציאה בפיו וגומרה:
<b>כאש צרבת.</b> שורפת כמו (יחזקאל כ״א:ג׳) ונצרבו בה כל פנים:

Verse 28

<b>ונרגן מפריד אלוף.</b> וע"י ריגונו ותרעומתו מפריד ממנו אלופו של עולם:

Verse 29



Verse 30

<b>עוצה עיניו.</b> ל' קריצה וכן איעצה עליך עיני (תהילים ל״ב:ח׳):
<b>כלה רעה.</b> כמו כי כלתה אליו הרעה וגומר וגורם לבא רעה לעולם:

Verse 31

<b>בדרך צדקה תמצא.</b> ע"י הצדקה מאריכין ימיהם:

Verse 32

<b>ומושל ברוחו.</b> כובש את יצרו:

Verse 33

<b>בחיק יוטל את הגורל.</b> בינו לבין עצמו אדם מטיל גורל:
<b>ומה' כל משפטו.</b> לברור לכל אחד ואחד חלקו:

Chapter 17



Verse 1

<b>טוב פת חריבה ושלוה בה.</b> טוב היה להקב"ה להחריב ביתו ועירו והי' בשלוה מעבירותיהן של ישראל:
<b>מבית מלא זבחי ריב.</b> שהיו מקריבין זבחי ריב בביתו:

Verse 2

<b>עבד משכיל וגו'.</b> על שהשכיל נ"נ לפסוע ג' פסיעות לכבודו של הקב"ה על' לגדולה ומשל בישרא' שהובישו מעשיהם וחלק נחלתם לעיניהם, ד"א גר צדיק טוב מאזרח רשע ולע"ל יחלק שלל ונחלה בתוך ב"י שנאמר (יחזקאל יז) והיה השבט אשר גר הגר וגו':

Verse 3

<b>מצרף לכסף.</b> כלי שצורפין בו כסף ועושין אותו מאפר מקלה על גבי חרס קרוי מצרף:
<b>וכור לזהב.</b> כלי שצורפין בו את הזהב כלי שזוקקין בו את הזהב כמו קדירה שבורה קרויה כור:
<b>מצרף לכסף וכור לזהב.</b> המצרף עשוי לצרוף כסף למלאכתו וכן הכור לזקק הזהב, אבל הלבבות הקב"ה זוקקן ובוחנן ויודע מחשבותן:

Verse 4

<b>מרע.</b> רשע:
<b>מקשיב על שפת און שקר.</b> מקבל לשון הרע ועידי שקר:
<b>מזין.</b> מאזין מי שהוא משקר מאזין על לשון הוות:

Verse 5



Verse 6

<b>עטרת זקנים.</b> כשרואי' בני בניהם הולכין בדרך טובה:
<b>ותפארת בנים אבותם.</b> כשאבותיה' צדיקים היא תפארת הבנים:

Verse 7

<b>שפת יתר.</b> דברי גאוה:
<b>אף כי לנדיב.</b> וכ"ש שלא נאה שפת שקר לנדיב:

Verse 8

<b>אבן חן.</b> כשהאדם בא לפני הקב"ה ומפייסו בדברים ושב לו, <b>אבן חן</b> ומרגליות היא בעיניו:
<b>אל כל אשר יפנה ישכיל.</b> בכל מה שיבקש ממנו מצליחו:

Verse 9

<b>מכסה פשע מבקש אהבה.</b> אם יחטא איש לאיש וזה מכסה עליו ואיננו מזכיר לו חטאתו ואינו מראה לו פנים זועמות גורם לו שיאהב אותו:
<b>ושונה בדבר.</b> שנוטר איבה ומזכירו כך וכך עשית לי מיד:
<b>מפריד אלוף.</b> אז מפריד ממנו אלופו של עולם שהוא הקב"ה שהזהירו לא תקום ולא תטור (ויקרא י״ט:י״ח):

Verse 10

<b>תחת גערה במבין.</b> תחת זו טעמו למעלה בתי"ו מה שאין כן בכל המקרא לכך אני אומר שהיא שם דבר כמו חתת, וכן פירושו הכנעת גערה ניכרת במבין יותר ממאה מכות שמכין את הכסיל:

Verse 11

<b>אך מרי יבקש רע.</b> כלומר מי שכל דבריו מרי וסרבנות הוא יבקש רע תמיד:

Verse 12

<b>פגוש דוב שכול באיש.</b> טוב לאדם שיפגע בו דוב משכל ואל יפגע בו אחד מן הכסילים המסיתים אותו לסור מה' ומתורתו:

Verse 13



Verse 14

<b>פוטר מים ראשית מדון.</b> המתחיל במריבה הוא כפותח חור בגדרי אגפי אמת המים והמים יוצאין בו, והחור הולך ומרחיב כן המדון הולך וגדל תמיד:
<b>ולפני התגלע.</b> קודם שתתגלע חרפתך נטוש את הריב:

Verse 15



Verse 16

<b>למה זה מחיר ביד כסיל לקנות חכמה.</b> ללמוד תורה:
<b>ולב אין.</b> ואין בלבו לקיימה ואינו לומד תורה אלא לקנות שם:

Verse 17

<b>בכל עת אוהב הרע.</b> לעולם הוי אוהב רעים לקנות אוהבים:
<b>ואח לצרה יולד.</b> לעת הצרה יולד לך הרע כאח לעזור לך ולהשתתף בצרתך:

Verse 18

<b>אדם חסר לב תוקע כף.</b> ערבות ממון, ד"א תוקע כף לרשעים כדי ללכת בדרכיהם והרי כבר <b>עורב ערובה לפני רעהו.</b> כבר ערב להקב"ה לשמור מצותיו:

Verse 19

<b>אוהב פשע.</b> לפשוע בחבירו:
<b>אוהב מצה.</b> להתקוטט ולריב:
<b>מגביה פתחו.</b> מדבר בגאוה כמו שמור פתחי פיך (מיכ' ז):

Verse 20



Verse 21



Verse 22

<b>לב שמח ייטיב גהה.</b> כשהאדם שמח בחלקו פניו מאירין:

Verse 23

<b>שוחד מחק רשע יקח.</b> הקב"ה מקבל דברי הכנעה ופיוס מחק הרשעי' כלומר בסתר בינו לבינם:
<b>להטות ארחות משפט.</b> להפוך דינו מרעה לטובה:

Verse 24

<b>את פני מבין חכמה.</b> החכמה לפני מבין הוא:
<b>ועיני כסיל בקצה ארץ.</b> לומר אין החכמה מצויה לפני כי רחוקה היא ממני איך אוכל לשנות סדר נזיקין שהוא ל' פרקים מסכת כלים ל' פרקים מסכת שבת כ"ד פרקים, אבל לחכם הוא דבר קל היום שונה שני פרקים ומחר שנים ואומר כך עשו אותן שהיו לפני מעולם:

Verse 25

<b>כעס לאביו בן כסיל.</b> כגון ירבעם כעס הוא להקב"ה:
<b>וממר ליולדתו.</b> לכנסת ישראל שהחטיא אותם:

Verse 26

<b>גם ענוש לצדיק לא טוב.</b> לא אמר הקב"ה למחות שם ישראל מעל הארץ כי לא טוב בעיניו לענוש כולם:
<b>להכות נדיבים עלי יושר.</b> להכות הטובים שבהם שהיו נדיבים עלי יושר שנאמר והשארתי בישראל שבעת אלפים כל הברכים אשר לא כרעו לבעל (מלכים א י״ט:י״ח):
<b>נדיבים עלי יושר.</b> דוגמת האמור במקום אחר ונדיב נדיבות יעץ והוא על נדיבות יקום (ישעיהו ל״ב:ח׳) נמצא נדיב על נדיבות:

Verse 27

<b>חושך אמריו.</b> מי שהוא יודע דעת אינו מרבה בדברים:
<b>יקר רוח.</b> מונע דברים איש תבונה:

Chapter 18



Verse 1

<b>לתאוה יבקש נפרד.</b> מי שהוא נפרד מהקב"ה שלא לשמור מצותיו לתאות לבו ויצרו הרע הוא רודף וסוף בכל תושיה יתגלע בין חכמים תגלה חרפתו, ורבותינו דרשוהו בלוט שנפרד מאברהם על תאות לבו שנאמר (בראשית י״ג:י״א) ויבחר לו לוט את כל ככר הירדן כל המקרא הזה ע"ש ניאוף נאמר וסופו נתגלה קלונו בבתי כנסיות ובבתי מדרשות לא יבא עמוני ומואבי (דברים כ״ג:ד׳):

Verse 2

<b>כי אם בהתגלות לבו.</b> כ"א בגלוי לבו הוא חפץ לגלות מה שבלבו:

Verse 3

<b>ועם קלון.</b> תבוא חרפה מי שבוחר בקלון וניאוף חרפה היא לו:

Verse 4

<b>דברי פי איש.</b> כל איש שבמקרא ל' גבור גדול בגבורה הוא:
<b>מקור חכמה.</b> כנחל נובע וכמים עמוקים:

Verse 5

<b>שאת פני רשע לא טוב.</b> כאש' פירשו רבותינו לא טוב להם לרשעים שנושאים להם פנים בעה"ז ונפרעין מהן לעה"ב:
<b>טוב וגו'.</b> טוב להם לצדיקים שמכריעין להם כף מאזני' לחייב' בעולם הזה ונפרעין מהן בחייהן לעולם הבא, ולפי פשוטו כמשמעו:

Verse 6

<b>שפתי כסיל יבואו בריב.</b> כל דבריו באים בלשון תגרה:
<b>ופיו למהלומות יקרא.</b> קורא ליסורין להביאם עליו:

Verse 7



Verse 8

<b>דברי נרגן כמתלהמים.</b> מהלומות:

Verse 9

<b>גם מתרפה במלאכתו.</b> פורש מן התורה והוא ת"ח:
<b>לבעל משחית.</b> לשטן:

Verse 10

<b>מגדל עוז שם ה' בו ירוץ צדיק ונשגב.</b> והוא מתחזק:

Verse 11

<b>וכחומה נשגבה.</b> עשרו לו בחדרי משכיתו מפני שהבית נרצף ברצפת אבנים הסוככים על הארץ קרוי אבן משכית:

Verse 12



Verse 13



Verse 14

<b>רוח איש.</b> רוח גבר שהוא איש גבור ואינו נותן דאגה בלבו ומקבל כל הבא עליו בשמחה ובחבה:
<b>יכלכל מחלהו.</b> אין כחו סר מעליו:

Verse 15



Verse 16

<b>מתן אדם ירחיב.</b> כפשוטו, ומדרשו בנותני צדקה מדבר שמרחיב לו חלקו לע"ל וגם בחייו לפני גדולים ינחנו ואומרים עליו שהוא חשוב:

Verse 17



Verse 18

<b>ובין עצומים יפריד.</b> אלו בעלי דינין כמו (ישעיה מ"ג) הגישו עצומותיהם ובמשנה שנים שנתעצמו בדין, ע"ש שבריבותם עצומות קרוים עצומים או לשון חוזק או לשון אוטם כמו עוצם עיניו (שם לג):

Verse 19

<b>אח נפשע מקרית עוז.</b> יש אח נפשע מאחיו ומאבד במרדו קרית עוז כגון לוט באברהם עשו ביעקב:
<b>ומדינים כבריח ארמון.</b> ומריב' שביניהם מפרידתם לעולם כבריח זה שנועלים בו שערי ארמון שלא יכנסו בו:

Verse 20



Verse 21

<b>ואהביה יאכל פריה.</b> אוהב את לשונו ומרגיל לתורה אוכל שכרה בעה"ז:

Verse 22

<b>מצא אשה מצא טוב.</b> מצא תורה, וכמשמעו אשה טובה:
<b>ויפק רצון.</b> ויוציא, זה פשוטו, ד"א אדם שמצא אשה ומצא טוב ויפק רצונו אותו האיש מוציא רצון מהקב"ה, רבי יוסף קרא:

Verse 23

<b>תחנונים ידבר רש.</b> דרך זה בכך ודרך זה בכך למדך דרך ארץ שאע"פ שעשיר יענה עזות הרש ידבר תחנונים וכן הענין הרב לתלמיד:

Verse 24

<b>איש רעים להתרועע.</b> אדם שקונה לו רעים עוד יבוא יום שיצטרך להם ויקרבהו ואם תאמר מה בכך יש אוהב דבק מאח שיקרבהו יותר מקרוביו ואחיו:

Chapter 19



Verse 1



Verse 2

<b>גם בלא דעת נפש לא טוב.</b> אין טוב לאדם שהוא בלא תורה:
<b>ואץ ברגלים חוטא.</b> החוטא רופס ודש העונות בעקביו ואומר קל הוא זה אעבור עליו, ורבותינו פירשו גם בלא דעת, בכופה את אשתו לתשמיש המטה בעל כרחה:
<b>ואץ ברגלים חוטא.</b> זה הבועל ושונה, ד"א זה המהלך על גבי עשבים בשבת:

Verse 3

<b>אולת אדם תסלף דרכו.</b> בעונו בא לו הרע כי באולתו תסלף דרכו ועבר עבירו' ונפרעין ממנו ובבוא לו הצרה זועף לבו על הקב"ה וממהר אחר מדת הדין כגון אחי יוסף שאמרו מה זאת עש' אלהים לנו (בראשית מב):

Verse 4

<b>הון יוסיף רעים רבים.</b> אוהבים רבים ויש לפותרו במי שלמד תורה:

Verse 5



Verse 6

<b>רבים יחלו פני נדיב וכל הרע.</b> הכל נעשים רעים <b>לאיש מתן.</b> יש לפותרו בנותני צדקה ויש לפותרו במרביצי תורה:

Verse 7

<b>כל אחי רש.</b> קרוביו:
<b>אף כי מרעהו רחקו.</b> וכל שכן מרעיו ושושביניו ואוהביו:
<b>מרדף אמרים.</b> לא המה אומר פלוני ופלוני קרובי ופלוני ופלוני מרעי והכל דברי הבל, ויש לפותרו במי שהוא רש בתורה ובמעשים טובים:
<b>מרדף אמרים.</b> לא המה מחזר להורות הלכ' ולאו בידו, והמדרש פותרו ביוסף שהיה מוציא על אחיו דבה ואמר לאביו שהן חשודין על אבר מן החי לכך שנאוהו ונקרא רש לפי שהיה מוציא דבת שקר עליהם. ומחזר אחר אמרים לא המה. לו קרינן ומרדף אמרים להנאתו ולענין יוסף לו המה, כי עליו חזרו דבתו הוא היה אומר שהיו אוכלים אבר מן החי והכתוב מעיד עליהם אפילו בשעת הקלקלה היו שוחטין שעיר עזים שנאמר וישחטו שעיר עזים (שם לו) הוא אמר שהיו מזלזלין בבני השפחות לכך לעבד נמכר יוסף, הוא אמר שהיו נותנים עיניהם בבנות הארץ אמר הקב"ה חייך שאני מגרה בך את הדוב לכך ותשא אשת אדוניו וגו' (שם לט) (בב"ר):

Verse 8



Verse 9



Verse 10

<b>לא נאוה לכסיל תענוג אף כי לעבד.</b> ק"ו הוא שאין נאה שעבד ימשול בנדיבים:

Verse 11

<b>שכל אדם האריך אפו.</b> כמו להאריך, אם עשה כן שכל הוא לו:
<b>ותפארתו.</b> הוא שיעבור על מדותיו:

Verse 12

<b>נהם ככפיר זעף מלך.</b> הקב"ה:

Verse 13

<b>ודלף טורד.</b> דלף גשמים היורד בבית ומטריח וטורד ליושבי הבית כך מדיני אשה רע':

Verse 14



Verse 15

<b>עצלה תפיל תרדמה.</b> העצלות מביאה לידו שינה, זו היא המליצה, אבל המשל על המתעצל בתלמודו סוף ששואלין דבר חכמה ממנו והוא נרדם:
<b>ונפש רמיה תרעב.</b> סוף שיהא עני וכן הרמאי בתלמודו לעשות תורתו חבילות סוף שהוא ישכח:

Verse 16

<b>שומר מצוה שומר נפשו בוזה דרכיו ימות.</b> שאינו נותן לבו לשקלן:

Verse 17

<b>מלוה ה' חונן דל וגמולו ישלם לו.</b> כשיחלה ויטה למות צדקתו מליצה עליו לפני מדת הדין לומר העני היתה נפשו מפרכסת לצאת ברעב וזה פרנסה והחזיר' לגופה אף אני אחזיר לו נפשו:

Verse 18

<b>יסר בנך כי יש תקוה ואל המיתו אל תשא נפשך.</b> אל תכהו מכת מות:

Verse 19

<b>גדל חמה נשא עונש וגו'.</b> אם תעביר על חמתך ותציל את שונאך אם ראית רעה באה לו עוד תוסיף ימים וטובה:

Verse 20



Verse 21



Verse 22

<b>תאות אדם חסדו.</b> עיקר שהבריות מתאוים לאדם בעבור חסדו:
<b>וטוב רש מאיש כזב.</b> ואם איש כזב הוא ומבטיח ואינו עושה טוב איש רש ממנו:

Verse 23

<b>ושבע ילין.</b> הירא את השם שלא יפקד בשום רעה:

Verse 24

<b>טמן עצל ידו בצלחת.</b> ביורה חמה שכשיעברוה מן האור ופינוה רקנית מחמם ידו בתוכה ודומה לו בשלו בסירות ובדודי' ובצלחות (דברי הימים ב ל״ה:י״ג) ומשום רבינו יצחק הלוי שמעתי בצלחת מלשון תרגום ויבקע וצלח בשעת הצנה והגליד על שם שהקור והגליד מבקעין וצולחים הידים, ואני שמעתי בצלחת קרע החלוק שקורין פאנדאדור"י, בלעז כלומ' טומנה בחיקו (סא"א):

Verse 25

<b>לץ תכה ופתי יערים.</b> על מכות פרעה ומלחמת עמלק החכים יתרו ונתגייר:

Verse 26

<b>משדד אב יבריח אם.</b> מבריח אם:
<b>בן מביש ומחפיר.</b> דרכיו ע"י שראת' שרה את בן הגר המצרית משחק לעבודת גלולים וגילוי עריות גרם זה שנשתלח' אמו וירע הדבר מאד בעיני אברהם (בראשית כא):

Verse 27

<b>חדל בני לשמוע וגו'.</b> מקרא קצר הוא וזהו פירושו חדל בני לשגות מאמרי דעת בשביל לשמוע מוסר:
<b>חדל לשגות</b> כמו מלשגות וכן וחדל לעשות הפסח (במדבר ט׳:י״ג) וכן כי חדל לספור (בראשית מ״א:מ״ט):

Verse 28

<b>עד בליעל יליץ משפט.</b> יעיד לאד' מליצת משפטי יסורין ומית':
<b>ופי רשעים יבלע און.</b> האון יבלעהו:

Verse 29

<b>נכונו ללצים.</b> הקב"ה זימן לו שפטים של צרעת לזה הלץ המספר בלשון הרע:

Chapter 20



Verse 1



Verse 2

<b>נהם ככפיר אימת מלך מתעברו.</b> מכעיסו:

Verse 3

<b>כבוד לאיש שבת מריב.</b> לנוח ממריבה:
<b> וכל אויל.</b> שאינו שבת מריב תגל' קלונו:

Verse 4

<b>מחרף עצל לא יחרש.</b> מפני הצנה יושב העצל ואינו עושה מלאכה ואינו עוסק בתורה:

Verse 5

<b>מים עמוקים עצה בלב איש.</b> הלכה בלב חכם סתומה:
<b>ואיש תבונה ידלנה.</b> ותלמיד נבון בא ודלה אותה ממעיו:

Verse 6

<b>רב אדם יקרא איש חסדו.</b> הרבה יש בני אדם הבוטחים אל אוהביהם המבטיחים אותם חסד וקוראים להם בעת דוחקם:
<b>איש חסדו.</b> המבטיח לו לעשות חסד:
<b>ואיש אמונים מי ימצא.</b> המבטיח ועושה:

Verse 7



Verse 8

<b>מלך יושב על כסא דין.</b> כפשוטו או יש לפרשו כנגד הקב"ה ויש לפרשו כנגד שופטי אמת:

Verse 9



Verse 10



Verse 11



Verse 12

<b>אוזן שומעת ועין רואה וגו'.</b> כלומר מעשה ידיו הם והוא חפץ באוזן שומעת מוסר ועין הרואה את הנולד:

Verse 13

<b>אל תאהב שנה פן תורש.</b> כי תעשה רש:

Verse 14

<b>רע רע יאמר הקונה.</b> הקונה תורה ע"י הדחק ויסורי רעבון אומר אוי לי על רעה זאת והצרה הזאת וכשהולך לו מלא חכמה <b>אז יתהלל</b> על הצער שנצטער:
<b>ואוזל לו.</b> והולך לו:

Verse 15



Verse 16



Verse 17

<b>ערב לאיש לחם שקר.</b> ניאוף אשת איש:
<b>ואחר ימלא פיהו חצץ.</b> אבנים דקות וכן ויגרס בחצץ (איכה ג):

Verse 18

<b>מחשבות בעצה תכון ובתחבולות עשה מלחמה.</b> אם באת להלחם כנגד השטן בא בתחבולו' תשובה ותפלה ותענית:

Verse 19

<b>גולה סוד הולך רכיל ולפותה שפתיו.</b> המדבר חלקות לפתותך ולהסיתך:

Verse 20

<b>מקלל אביו ואמו.</b> ידעך נרו באשון חשך בהנשיף ובהשחיר החשך כלומר בבא הרעה:

Verse 21

<b>נחלה מבוהלת בראשונה.</b> שנבהל למהר וליטול תחלה כגון בני גד ובני ראובן שמהרו לטול חלקם בעבר הירדן ודברו בבהלה שנאמר גדרות צאן נבנ' למקנינו פה וערים לטפנו (במדבר לב) עשו את העיקר טפל שהקדימו צאנם לטפם:
<b>ואחריתה לא תבורך.</b> שגלו כמה שנים קודם שאר השבטי' כמו שמפורש בסדר עולם ובמדרש רבי תנחומ' בשנת שתים לאחז ויער ה' את רוח מלך אשור וגו' ושאר שבטים גלו בשנת שש לחזקיהו היא התשיעית להושע בן אלה:

Verse 22



Verse 23



Verse 24



Verse 25

<b>מוקש אדם ילע קודש.</b> כשאדם נכשל ונוקש בעבירו' מקלקל את קדושתו כמו ושתו ולעו (עובדיה א):
<b>ואחר נדרים לבקר.</b> צריך אדם לחזור אחר קרבנו' לנדור ולהביא ולבקש על נפשו:

Verse 26

<b>מזרה רשעים.</b> פרעה וחילו:
<b>מלך חכם.</b> הקב"ה:
<b>וישב עליהם אופן.</b> גלגל מדתם השיב עליהם וינהגהו בכבדות (שמות י״ד:כ״ה) כנגד והכבד את לבו (שם ה):

Verse 27

<b>נר ה' נשמת אדם.</b> הנשמה שבקרבו מעידה עליו בדין:

Verse 28



Verse 29

<b>תפארת בחורים כחם.</b> כמו שתפארת בחורים כחם כן הדרת זקנים שיבה:

Verse 30

<b>חבורות פצע.</b> תמרוק ברע דרשו רבותינו הממרק עצמו לדבר עבירה סוף בא לידי פצעים וחבורות:
<b>ומכות חדרי בטן.</b> (זה הדרוקן):

Chapter 21



Verse 1



Verse 2

<b>כל דרך איש ישר בעיניו ותוכן.</b> ומונ':

Verse 3



Verse 4

<b>רום עינים.</b> גסות הרוח:
<b>ורחב לב.</b> חפץ למלאות תאות לבו הוא ניר של רשעים חרישותם ומחשבותם הוא חטאתם:

Verse 5

<b>מחשבות חרוץ.</b> אדם ישר המתהלך באמת ובמשפט חרוץ:
<b>אך למותר.</b> להצלחה ולריוח באות:
<b>וכל אץ.</b> דוחק את השעה:

Verse 6

<b>פועל אוצרות.</b> להרבות הון: בלשון שקר:
<b>הבל נדף וגו'.</b> מוקשי (ס"א מבקשי) מות הם לו:

Verse 7

<b>יגורם.</b> יגור אותם:

Verse 8

<b>הפכפך דרך איש וזר.</b> איש והוא זר סר מן המצוה דרכו הפכפך:

Verse 9

<b>ובית חבר.</b> שנכנס לבית חבירו לדבר עם אשתו, ומדרש אגדה ניבא שסוף השכינה להסתלק מעל ישראל שהם כאשת מדיני':
<b>ובית חבר.</b> בית שמחברים בו רעים להקב"ה כגון צלם שהעמיד מנש' בהיכל ה':

Verse 10



Verse 11

<b>בענש לץ יחכם פתי.</b> ע"י יסורי הלצים הפתאים מתחכמים ושבים בתשובה:

Verse 12

<b>משכיל צדיק.</b> צדיקו של עול' הוא הקב"ה נותן לב להכרית בית רשע כגון זכר עמלק:

Verse 13



Verse 14

<b>מתן בסתר.</b> צדקה:
<b>ושוחד בחק.</b> אף זו צדקה יכפה אף, יכפה חמה עזה:

Verse 15

<b>שמחה לצדיק עשות משפט.</b> שמחה להקב"ה לעשות דין בצדיקים כדי לזכותם לחיי העה"ב ושמחה לצדיק שהקב"ה מביא יסורין עליהם כדי שיזכו לעה"ב כך נדרש במדרש תהלים:
<b>ומחתה.</b> היא לפועלי און לפי שאין נותנין לב לשוב ואין היסורין מועילין להן ומצטערין ולא להועיל:

Verse 16

<b>אדם תועה מדרך השכל.</b> פורש מן התורה:
<b>בקהל רפאים.</b> בעדת גיהנם:

Verse 17

<b>איש מחסור.</b> מי שאוהב שמחת משתה תמיד:

Verse 18

<b>כופר לצדיק רשע ותחת ישרים בוגד.</b> צדיק נחלץ ורשע בא תחתיו כגון מרדכי והמן:

Verse 19

<b>טוב שבת בארץ מדבר.</b> גם זה על סלוק השכינה נאמר:

Verse 20

<b>וכסיל אדם.</b> וכסילות של אדם:

Verse 21



Verse 22

<b>עיר גבורים עלה חכם.</b> זה משה רבינו שעלה לבין המלאכים גבורי כח (ויורד וגו', תורה):

Verse 23



Verse 24

<b>יהיר.</b> גס רוח סופו להיות לץ שאינו חש לשמוע מוסר:

Verse 25



Verse 26

<b>וצדיק יתן.</b> כל צרכי ביתו שהקב"ה מזמן לו:

Verse 27

<b>אף כי בזמה יביאנו.</b> וכ"ש כשהוא מביאו להרשיעו ובעצה רעה כגון קרבנות בלעם ובלק שלא היו מביאים אלא לקלל את ישראל:

Verse 28

<b>ואיש שומע.</b> שקבל מה שכתוב בתורה לא תענה ברעך וגו' (שמות כ׳:י״ג):
<b>לנצח.</b> תמיד:

Verse 29

<b>העז איש רשע בפניו.</b> הרשע מרא' עזותו בשעת כעסו:
<b>בפניו.</b> מל' אף:

Verse 30

<b>אין חכמה וגו'.</b> אין כל חכם ונבון חשוב לנגד ה' כל מקום שיש חלול השם אין חולקין כבוד לרב:

Chapter 22



Verse 1

<b>נבחר שם מעשר רב.</b> שם טוב:
<b>מכסף ומזהב.</b> נבחר חן טוב:

Verse 2

<b>עושה כולם ה'.</b> כשעני אומר לעשיר פרנסני והוא עונה קשות עושה כולם ה' הקב"ה עושה אותם חדשים לזה עני ולזה עשיר:

Verse 3

<b>ערום ראה רעה.</b> עונש של עבירה ונסתר ולא עבר עבירה:

Verse 4

<b>עקב ענוה.</b> בשביל הענוה יראת ה' באה, ד"א ענוה עיקר והיראה טפילה ועקב לה מדרס לרגליה:

Verse 5

<b>צנים פחים.</b> כמו (במדבר ל״ג:נ״ה) לצנינים בצדיכם ובאו עליך הוצן (יחזקאל כ״ג:כ״ד) ל' גדודים ולסטים:
<b>צנים פחים.</b> הם טמונים בדרכי המעקש דרכיו כלומר יסורים מוכני' לו:
<b>שומר נפשו ירחק מהם.</b> שמיישר מעשיו ינצל מהם:

Verse 6

<b>חנוך לנער.</b> לפי מה שתלמד לנער ותחנכהו בדברים אם לטוב אם לרע: גם כי יזקין לא יסור ממנה:

Verse 7

<b>עשיר ברשים ימשול.</b> עם הארץ צריך לתלמיד חכם לעולם:

Verse 8

<b>זורע עולה.</b> יקצר און לפי זריעתו קצירתו לפי פעולתו יהיה קבלת משכורתו:
<b>ושבט עברתו יכלה.</b> קנה השבולת שלו כלה והולך לו, יש אומרים (סא"א) שבט חמתו שרודה בני אדם כלה והולך לו לפי שמפסיד את יכולתו:

Verse 9



Verse 10

<b>גרש לץ.</b> יצר הרע:

Verse 11

<b>אוהב.</b> טהר לב חן שפתיו מי ששפתיו חן:
<b>רעהו מלך.</b> הקב"ה אוהבו ומחבבו:

Verse 12



Verse 13

<b>אמר עצל ארי בחוץ.</b> איך אצא ללמוד תורה:

Verse 14

<b>שוחה עמוקה פי זרות.</b> פי עובדי גלולים:
<b>זעום ה'.</b> מי שהקב"ה שונאו נופל ונכשל בה:
<b>זעום.</b> נזוף מלפניו:

Verse 15



Verse 16

<b>עושק דל להרבות לו.</b> עושר:
<b>נותן לעשיר.</b> סוף שנותן ממונו לעו"ג העשירי' ואך למחסור הוא בא:

Verse 17

<b>הט אזנך שמע דברי חכמים.</b> ללמוד תורה מחכם כל שהוא:
<b>ולבך תשית לדעתי.</b> ואם רבך רשע לא תלמוד ממעשיו:

Verse 18

<b>כי נעים.</b> יהי לך לאחר זמן אם תשמרם ותצפנם בבטנך שלא תשכחם ואימתי יהיו שמורים בלבך בזמן שיכונו על שפתיך כאשר תוציאם בפיך:

Verse 19

<b>להיות בה' מבטחך הודעתיך.</b> אני מודיעך שתבטח בה' ותעסוק בתורה ולא תאמר איך אבטל ממלאכתי ואיך אתפרנס:

Verse 20

<b>הלא כתבתי לך שלשים.</b> תור' ונביאים וכתובים:

Verse 21

<b>להודיעך קושט.</b> שלישים כתבתי לך כדי שתבין מתוכם <b>קושט אמרי אמת.</b> להשיב אמרים אמת:
<b>לשולחך.</b> לשואלך הוראה:

Verse 22

<b>אל תגזל דל.</b> אל תגזלנו כי תראנו דל בעבור שהוא דל ואין לו כח לעמוד נגדך:

Verse 23

<b>כי ה' יריב ריבם וקבע.</b> ויגזול את הנפש:
<b>קובעיהם.</b> גוזליה' ובלשון ארמי קביעה גזילה במסכ' ראש השנה אתא ההוא גברא לקמיה אמר ליה קבען פלניא וכו':

Verse 24

<b>אל תתרע.</b> אל תתחבר לשון רעות:

Verse 25

<b>פן תאלף.</b> פן תלמד:

Verse 26

<b>אל תהי בתוקעי כף בעורבים משאות.</b> הלואות כמו משאת מאומה (דברי' כד):

Verse 27



Verse 28

<b>אל תסג גבול עולם.</b> אל תשג אחור מנהג אבותיך ואז"ל המניח כלכלה תחת הגפן בשעת בצירה כדי שיפול בתוכו הפרט על זה נאמר אל תסג גבול וגו', <b>תסג</b> כמו יסוגו אחור (תהלים קכט):

Chapter 23



Verse 1

<b>כי תשב ללחום.</b> לאכול:
<b>בין תבין.</b> תן לבך לדעת מי הוא אם עינו צרה או יפה:

Verse 2

<b>ושמת שכין בלועך.</b> בלחייך אם ראית עינו צרה אל תאכל משלו:
<b>אם בעל נפש אתה.</b> אם רעבתן אתה ותאב לאכול טוב לתחוב סכין בין שניך, ורבותינו דרשו בתלמיד היושב לפני רבו אם יודע ברבו שיחזיר לו תשובה על כל דבר שישאלהו ידקדק וישאל שמועתו ואם לאו ישתוק:

Verse 3

<b>אל תתאו למטעמותיו.</b> אלא פרוש ממנו ולך לפני רב הגון ולא תביישהו בשאלות אחר שלא ידע להשיב:

Verse 4

<b>אל תיגע להעשיר.</b> לעשות גירסתך חבילות חבילות כי סוף שתשכחנה:

Verse 5

<b>התעיף עיניך בו.</b> כרגע שתכפול עיניך לעצמו ואין אותה גירסא מצויה בך:
<b>התעיף.</b> כמו וכפלת ותעיף:

Verse 6



Verse 7

<b>כי כמו שער בנפשו.</b> שער זה נקוד חציו פתח וחציו קמץ וטעמו למטה לכך הוא פעל ולא שם דבר שאם היה שם דבר היה קמץ וטעמו למעלה ככל שער שבמקרא ופתרונו כאלו שפך האוכל הזה מרה בנפשו של רע העין כן הוא, <b>שער</b> מן לשון התאנים השערים המרי' (ירמיהו כ״ט:כ״ט):

Verse 8

<b>פתך.</b> שאכלתו בביתו סוף שתקיאנה מפני הבושה:
<b>ושחת דבריך הנעימים.</b> חנות שהחזקת ודברת לו דברים רכים הכל אבדת:

Verse 9



Verse 10

<b>ובשדי יתומים.</b> בלקט שכחה ופאה הראוי להם:

Verse 11



Verse 12



Verse 13



Verse 14



Verse 15



Verse 16

<b>בדבר שפתיך מישרים.</b> ע"י שחכם לבך:

Verse 17

<b>אל יקנא לבך בחטאים.</b> בהצלחתם להיות רשע כמותם:

Verse 18

<b>כי אם יש אחרית.</b> אם זה משמש בלשון אשר כלו' אשר בעבור זה יש אחרית תקוה אליך:

Verse 19

<b>שמע אתה בני וחכם ואשר בדרך לבך.</b> מאחר שתתחכם תוכל ללכת בדרכי לבך כי לב חכם לא ישיאך לעבירה:

Verse 20



Verse 21

<b>כי סובא וזולל יורש.</b> יתמסכן:
<b>וקרעים תלביש נומה.</b> העצלות והתנומה תלביש אותך בגדי' קרועים:

Verse 22



Verse 23

<b>אמת קנה.</b> ואם לא תמצא ללמוד בחנם למוד בשכר ואל תאמר כשם שלמדתי בשכר כך אלמדנה בשכר:

Verse 24



Verse 25



Verse 26



Verse 27

<b>ובאר צרה.</b> אשטריינ"א בלעז:

Verse 28

<b>אף היא כחתף.</b> פתאום:
<b>ובוגדים באדם תוסיף.</b> מרבה בישראל בוגדים לה' ועל האפיקורסין מדבר:

Verse 29

<b>למי אוי למי אבוי.</b> לשון צעקה ויללה:
<b>למי מדינים למי שיח.</b> למי שיש לו מדינים עם הבריות ושיחה יתירה לו אוי ואבוי כי ברב דברים רב פשע:
<b>למי חכלילות עינים.</b> מרוב יין מאדימים עיניו וגנאי הוא:

Verse 30

<b>ממסך.</b> ממזג והוא שם דבר כמו ממכר:
<b>לחקור ממסך.</b> שחוקרין ובודקין היכן מוכרין יין טוב:

Verse 31

<b>אל תרא יין כי יתאדם.</b> אל תתן בי עיניך:
<b>כי יתן בכוס עינו יתהלך במישרים.</b> המרבה שכרות כל עבירות דומות לו למישור כל הדרכים ישרים בעיניו:
<b>בכוס.</b> בכיס כתיב כלומר השותה נותן עין בכוס והחנוני בכיסו של זה:

Verse 32

<b>יפריש.</b> ל' עקיצה פויינ"ט בלעז, במלמד הבקר תרגום בפרש תורי ובגמ' דנקיט פרשא אגוילו"ן בלע"ז, ויש פותרין מפרישו מן החיים:

Verse 33

<b>עיניך יראו זרות.</b> כשתשתכר היין בוער בך ומשיאך להביט בזונות:

Verse 34

<b>והיית.</b> משוגע:
<b>כשוכב בלב ים וכשוכב בראש חבל.</b> תורן הספינ' נוח לפול ממנו:

Verse 35

<b>הכוני בל חליתי וגו'.</b> כשיקץ מיינו אינו מרגיש בכל הרעות שעברו עליו וחוזר לשתות:

Chapter 24



Verse 1



Verse 2



Verse 3



Verse 4



Verse 5

<b>גבר חכם בעוז.</b> איש חכם הוא תמיד בעוז:

Verse 6



Verse 7

<b>ראמות לאויל חכמות.</b> מין אבן יקרה שאינה מצויה כמה דתימא ראמות וגביש (איוב כח) כלומר כל חכמה דומה לכסיל כאבן יקרה וכמרגליות לקנות לומר איך אעסוק בתורה מתי תעלה בידי אבל החכם שונ' היום מעט ולמחר מעט:

Verse 8

<b>מחשב להרע.</b> חורש תחבולות רשע:
<b>לו בעל מזמות יקראו.</b> גורם לו רע שהבריות קוראים לו בעל מזמות עצת רשעים:

Verse 9

<b>זמת אולת.</b> עצת אולת <b>חטאת</b> לבעליה:
<b>ותועבת לאדם לץ.</b> ליצנות היא המתעבת את האדם על הקב"ה ועל הבריות:

Verse 10

<b>התרפית.</b> מן התורה:
<b>ביום צרה צר כחכה.</b> מלאכי השרת לא יהיו מאמצין כחך זה מדרש חכמים, ולפי פשוטו התרפית ביום צרת אהובך לעמוד מנגד:
<b>צר כחכה.</b> ביום פורענותך דכתיב אם החרש תחרישי וגו' (אסתר ד׳:י״ד):

Verse 11

<b>הצל לקוחים וגו'.</b> להציל את הלקוחים למות, את המטי' להרג:
<b>אם תחשוך.</b> מלהצילם על זה אמרתי צר כחך:

Verse 12

<b>כי תאמר.</b> שמא תאמר וזהו כי משמש בלשון דלמא:

Verse 13

<b>אכל בני דבש.</b> כלומר דרך בני אדם לאכול דבש כי טוב הוא. אף <b>כן דעה חכמה לנפשך.</b> וכשם שאתה רודף לאכול דבש כן תהא רודף לדעת חכמה:

Verse 14

<b>אם מצאת.</b> אותה, אז יש אחרית:

Verse 15



Verse 16



Verse 17



Verse 18



Verse 19

<b>אל תתחר.</b> להיות כמותם כמו איך תתחרה (ירמיהו י״ב:ה׳) כי אתה מתחר' בארז (שם כב):

Verse 20



Verse 21

<b>ירא את ה' בני ומלך.</b> ירא את המלך ובלבד שלא יסירך מיראת ה' ולעולם יראת ה' קודמת.
<b>עם שונים אל תתערב.</b> האומרים שתי רשיות יש:

Verse 22

<b>ופיד שניהם.</b> שבר ע"ג ושבר עובדיה:

Verse 23

<b>גם אלה לחכמים.</b> כל הדברים שבענין שלמטה אמורי' לחכמים היושבים בדין שלא יכירו פנים במשפט כי לא טוב:

Verse 24



Verse 25



Verse 26

<b>שפתים ישק.</b> ראוים כל שפתים לנשקו:

Verse 27

<b>הכן בחוץ.</b> זה מקרא:
<b>ועתדה בשדה.</b> זו משנה:
<b>אחר ובנית ביתך.</b> זו גמרא, ד"א כמשמעו בתחלה קח לך שדות וכרמים ואחר כך ועתדה לשון עתודים (בראשית ל״א:ל״ב) שים לך בהמות בשדה ואח"כ ובנית ביתך תקח אשה:

Verse 28

<b>והפתית בשפתיך.</b> תתפת' לרעך בדבורך:

Verse 29



Verse 30

<b>איש עצל.</b> שאינו חוזר על גרסת תלמודו:

Verse 31

<b>קמשונים.</b> חוחים:
<b>כסו.</b> נכסו:
<b>חרלים.</b> גדולי' מקמשונים והרי הם חדים כקוצים:
<b>וגדר אבניו נהרסה.</b> כך מי שאינו חוזר על תלמודו מתחלה משכח ראשי פרקי' וסוף מחלף דברי חכמים מזה לזה שאומר על טהור טמא ועל טמא טהור והוא מחריב את העולם:

Verse 32



Verse 33



Verse 34

<b>מתהלך רישך.</b> הדברים שאתה רש מהם יבואו לך במרוצ':

Chapter 25



Verse 1

<b>גם אלה משלי שלמה אשר העתיקו.</b> חזר לדורש' כשנתמנה חזקיהו למלך והוא הושיב תלמידים בכל עיר כדאמרינן בפ' חלק בדקו מדן ועד באר שבע ולא מצאו עם הארץ:
<b>העתיקו.</b> החזיקו:

Verse 2

<b>כבוד אלהים הסתר דבר.</b> כגון מעשה מרכבה ומעשה בראשית:
<b>וכבוד מלכים חקור דבר.</b> כשאתה דורש בכבוד מלכים או בכבוד חכמים שעשו סיגים לתורה ובגזרות שגזרו בהם יש לך לחקור ולדרוש ולשאול טעם לדבר אבל כשתדרוש במעשה מרכבה ובמעש' בראשית ובחוקי' הכתובים בתורה כגון חוקים ודברים שהשטן מקטרג עליהם ומשיב עליהם באכילת חזיר וכלאי כרם ושעטנז אין לך לחקור רק להסתיר ולומר גזרת מלך הוא:

Verse 3

<b>אין חקר.</b> לרום שמים ולעומק הארץ וללב מלכי' אין חקר שכמה דינים באים לפניהם וכמה מלחמות וצריכים לתת לב לכולם ואם כל הלשונות מדברים וכל הידים כותבין אינן יכולין לכתוב חללה של רשות:

Verse 4

<b>הגו סיגים מכסף.</b> משוך כמו כאשר הוגה מן המסילה (שמואל ב כ׳:י״ג) כשם שאין הכלי של כסף יוצא למלאכת צורף עד שיוציאו ממנו סיגים של נחשת שבו כך אין צבור נפטרין מעונש עד שיוציאו מתוכ' הרשעים ויעשו בהם דין:

Verse 5



Verse 6

<b>אל תתהדר לפני מלך.</b> להראו' כבודך ולהתגאות לפני מלך או לעמוד לפני מי שגדול ממך כי טוב שיאמרו לך עלה הנה משתבוא בלא רשותו ויאמרו לך צא:

Verse 7

<b>אשר ראו עיניך.</b> שדבר זה אמת:

Verse 8

<b>פן מה תעשה.</b> פן תבא לידי לא תדע מה לעשות באחריתה:

Verse 9

<b>ריבך ריב את רעך.</b> ואם על כרחך אתה צריך לריב ולהוכיח עם רעך מ"מ <b>סוד אחר אל תגל</b> לא תזכיר לו דופי אבותיו שמתו שאין הכל יודעין אותו ואתה מגלהו:

Verse 10

<b>פן יחסדך שומע.</b> חרפת מצרים (יהושע ה') מתרגמינן חסודא דמצראי, פן יחסדך, השומע ויקראך מוציא דבה:

Verse 11

<b>תפוחי זהב.</b> כעין כפתורין מצויירין על משכיות כסף. <b>משכיות</b> כלים המצופין בכסף כמו ושכותי כפי (שמות לג):
<b>דבר דבור על אפניו.</b> על כנו ודוגמתו נשאתי אימיך אפונה (תהלים פח) מבוססת ומיושבת בקרבי ואין זה מגזרת אופן וגלגל (ישעי' כח) שאלו כן היה נקוד פת"ח תחת הפ"א כמו האופנים ולא יפול בו נקודת חטף קמץ:

Verse 12

<b>נזם זהב וחלי כתם.</b> עדי קבוצת זהב כמו ותעד נזמה וחליתה (הושע ב) כמו חלאים (שיר ז):
<b>כתם.</b> לשון תכשיט זהב וכן כתם פז (שם ה):

Verse 13

<b>כצנת שלג.</b> כקור ימי שלג שאדם מתאוה לו בימי קציר ולא שלג ממש שהשלג לא טוב הוא בשעת קציר:

Verse 14

<b>נשיאים ורוח וגו'.</b> כאשר יהיה תוחלת שוא כשהשמים מתקשרים בעבים והרוח מנשבת ואדם מצפה שיבא גשם ולא בא והם מצטערים וכלות עיניהם כך איש מתפאר לומר כך וכך צדקה אתן ליד גבאי והוא משקר וכלות עיני עניים למתנתו ואינ' באה:

Verse 15

<b>באורך אפים יפותה קצין.</b> בעוד שהקב"ה מאריך אפו ואינו נפרע יתנו לב החוטאים לפתותו בתשובה ותפלה:
<b>ולשון רכה.</b> בתפלה ותחנונים:
<b>תשבר גרם.</b> עצם קושי הגזרה:

Verse 16

<b>דבש מצאת וגו':</b>

Verse 17

<b>הוקר רגלך.</b> כשם שאם מצאת דבש והוא מתוק לחכך אתה צריך שלא תאכל ממנו פן תשבענו והקאתו כך הוקר רגלך מבית רעך אע"פ שהוא מקרבך מנע מלבא שם יום יום פן ישבעך וישנא אותך, ולענין מדרשו אל תהי רגיל לחטוא שוגג ולהביא תמיד חטאות ואשמות לבית ה' שנקרא רע לישראל דכתיב זה דודי וזה רעי:

Verse 18

<b>מפיץ וחרב.</b> שם כלי מלחמה:

Verse 19

<b>שן רעה.</b> רצוצה:
<b>מועדת.</b> כמו ולא מעדו קרסולי (תהילים י״ח:ל״ז):
<b>מבטח בוגד.</b> מכזב בו ביום צרתו כשן רצוצה ומועדת:

Verse 20

<b>מעדה בגד ביום קרה.</b> בגד עדים בגד מוסר כלי שהוא ראוי להסירו מעליו לפי שהוא בלוי כדמתרגמינן ויסר ויעדי, וזה פתרונו בגד בלוי הרי הוא ביום קרה כחומץ על נתר. <b>נתר.</b> מין אדמה רכה כגון אדמה שלנו הנקרא קריד"א והיו חוקקים אותה ועושין כלים ואם יפול בו חומץ ממסמסו ונשחת. אף <b>שר בשירים על לב רע.</b> דומה לשניהם ומה הוא שר בשירים זה המלמד תורה לתלמיד רשע אשר אין בלבו לקיימה:

Verse 21

<b>אם רעב שנאך.</b> כמשמעו, ורבותינו פירשוהו על יצר הרע אם רעב הוא ואומר לך להשביעו בעבירות משוך את עצמך לבית המדרש והאכילהו מלחמה של תורה וכן השקהו מים מימיה של תורה:

Verse 22

<b>כי גחלים.</b> הם לו שאתה חותה ושואב מן המדורה לתת על ראשו:
<b>חותה.</b> כל שאיבת גחלים מתוך ההסק קרי חותה כדאמר לחתות אש מיקוד (ישעיהו ל׳:י״ד):
<b>וה' ישלם לך.</b> ישלימנו עמך שלא יתגבר עליך:

Verse 23

<b>רוח צפון תחולל גשם.</b> תוליד ותברא את הגשם:
<b>ופנים נזעמים.</b> תחולל לשון סתר לה"ר גורם שיהיו פני הקב"ה נזעמים, וכן דמיון פתרון המקרא רוח צפון עשויה לחולל גשם ולשון סתר עשוי' לפנים נזעמים:

Verse 24

<b>טוב שבת על פנת גג.</b> על סלוק השכינה נאמר:
<b>מאשת מדינים.</b> כנסת ישראל שהרשיעו את מעשיה' והקניטו להקב"ה:
<b>ובית חבר.</b> בית שחברו בו גלולים לשכינה:

Verse 25

<b>על נפש עיפה.</b> עשויה להשיב נפש עיפה:
<b>ושמועה טובה.</b> אף היא שוה להם וכן יעקב ותחי רוח יעקב אביהם (בראשית מ״ה:כ״ז):

Verse 26

<b>מעין נרפש.</b> עכור ברגלים:
<b>צדיק מט לפני רשע.</b> כשהצדיק מט לפני הרשע וירא להוכיח על פניו דרכו שנאוי הדבר כמעין נרפש ומקור נשחת:

Verse 27

<b>אכול דבש.</b> לאכול דבש יותר מדאי רמז הדבר לדורש במעשה מרכבה ובמעשה בראשית לגלות לרבים ועמי הארץ מלגלגים על הדברים ושואלים מה למעלה מה למטה:
<b>וחקר כבודם כבוד.</b> והיכן החקר ראוי להיות בדברי חכמי' אשר כבודם כבוד בגזירותיהם יש לשאול מה טעם גזרו כך ולמה סייגו בכל גזירה וגזירה:

Chapter 26



Verse 1

<b>כשלג בקיץ.</b> בשעה ששוטחין התאנים בחמה ליבשן ולעשות קציעות כדאמר הלחם והקיץ לאכול הנערים (שמואל ב טו):

Verse 2

<b>כצפור לנוד.</b> שהוא נד וכדרור שהוא חוזר לקנו:
<b>כן קללת חנם לא תבוא.</b> למי שהוציאה בפיו:
<b>דרור.</b> הוא עוף הנקרא רונדל"ע בלעז ונקרא דרור שדרה בבית כבשדה:

Verse 3

<b>שוט לסוס.</b> הוא עשוי ואף שבט נכון לגו כסילים יסורין מוכנין לרשע:

Verse 4

<b>אל תען כסיל.</b> בדברי ריב ומצה פן תשוה לו:

Verse 5

<b>ענה כסיל.</b> הבא להסיתך לעבודה זרה הודע לו אולתו:
<b>פן יהיה חכם בעיניו.</b> וטעם שני פסוקים אלו מפורש בתוכם <b>אל תען</b> בדבר שתשוה לו אם תענהו <b>ענה כסיל</b> בדבר שאם לא תענהו יהי' חכם בעיניו:

Verse 6

<b>מקצה רגלים חמס שותה.</b> מי ששולח דברים ביד כסיל הוא מקצה רגלי שלוחים הרבה לחזור ולשלוח לתקן מה שעיות הראשון אשר שלחו בתחלה ושותה חמס שחבירו זועף עליו על שליחות הכסיל:

Verse 7

<b>דליו שוקים מפסח.</b> גבהו כמו דלו עיני (ישעיהו ל״ח:י״ד) השוקים של כל אדם נראין לפסח גבוהים ממנו, ודבר זה משל בפי כסיל האומר אותו על לימוד החכמה איך אנו באים ללמוד החכמה נפלאה וגבוהה היא ממנו, המשל אומר דליו שוקים מפסח:

Verse 8

<b>במרגמה.</b> פרונדול"א בלעז שאבן שצוררין בו לא להתקיים היא שם שעומד' להזרק כך הנותן לכסיל כבוד אינו של קיימא, ורז"ל דרשו על המלמד תורה לתלמיד שאינו הגון שהוא כזורק אבן למרקוליס:

Verse 9

<b>חוח עלה ביד שכור.</b> כחוח שהוא נדבק ביד שכור כן המשל האמור למטה נדבק בפי הכסיל להיות להם לחוח ולקוץ מכאיב, ומהו המשל:

Verse 10

<b>רב מחולל כל.</b> הקב"ה ברא את הכל ודן את הכל ככסיל כחכם אין אנו צריכין לשום חכמה:
<b>ושוכר כסיל.</b> לא כבשר ודם שלא ישכור אלא פועלים בקיאים ולא ישכור אלא העוסקים במלאכתו אבל הקב"ה מחולל כל ושוכר הכסילים ושוכר עובר דרכים הבטלנים מכל מלאכה, ומדרש אגדה ושוכר כסיל מל' וסכרו מעינות תהום (בראשית ח׳:ב׳) ולשון עושי שכר (ישעיהו י״ט:י׳) הקב"ה סוכר מזל כסיל המשמש בימות החמה מתשרי ואילך ומאז הוא סוכר וסוגר כל עוברי הים מלילך בו עד הפסח, ובדברי רבי משה ראיתי רב מחולל כל עשיר יש לו פעולות הרב' ואם שוכר כסיל במלאכתו הנה הוא כשוכר כל עוברי דרך שרואין בקלקול המלאכה להורות איך יתכן ואיך יש לו לפעול ודבר ריק הוא ואינו ענין כאן:

Verse 11



Verse 12



Verse 13



Verse 14



Verse 15

<b>בצלחת.</b> ביורה חמה נותן ידו מפני הקור:

Verse 16

<b>משיבי טעם.</b> חכמים:

Verse 17

<b>מחזיק באזני כלב.</b> העובר להתעבר על ריב לא לו הרי הוא כאוחז באזני כלב הגורם שישכנו על חנם:

Verse 18

<b>כמתלהלה.</b> כמתיגע לירות זיקים של אש כמו ובזיקות בערתם (ישעי' נ) מל' זקוקים דינור, ד"א זיקים פרונזולא"ש מלשון אבני קלע (זכריה ט) וכן בגמרא זיקתא פסיק לן ויורה חצים ומות:

Verse 19

<b>כן איש רמה.</b> מפתה ומסית את חבירו מדרכי חיים לדרכי מות וכשחבירו מרגיש שהוא מתעה אותו אומר מצחק אני:

Verse 20

<b>באפס עצים.</b> כלומר שני דברים אלו שוין כשם שבאפס עצים תכבה אש כך באין נרגן של לה"ר המסכסך בעלי ריב ישתוק מדון:

Verse 21

<b>פחם לגחלים ועצים לאש.</b> פחם של אש עשוי להבעיר גחלים עמומות ועצים עשוין להסיק אש ואיש מדון לחרחב ריב:

Verse 22

<b>כמתלהמים.</b> ל' מתלחמים ורז"ל פרשו כמתלהמים כמת להם דברי המרגלים היו להם למיתה:
<b>חדרי בטן.</b> היא מיתת הדרוקן:

Verse 23

<b>מצופה על חרש.</b> כסיגי כסף המדובקים על החרש שצורפין אותו בו והוא מבהיק כאלו הוא כסף ואין בו תועלת כן שפתים דולקים ולב רע הרודפים אחר הבריות להסיתם בחלקות ומדברים אחד בפה ואחד בלב:
<b>ולב רע.</b> נראין כאוהבין והם אויבים:
<b>דולקים.</b> כמו דלקת אחרי (בראשית לא):

Verse 24

<b>ינכר שונא.</b> בדבורו מתנכר השונא שלא יכירו שהוא שונא, דישקנוייש"ט בלעז:

Verse 25



Verse 26

<b>תכסה שנאה.</b> העוש' מעשיו במחשך ומכסה במשאון שהוא חושך (ס"א שואת חשך) את הדבר השנאוי להקב"ה סוף שהקב"ה מגלה רעתו בקהל שיכירו בו שהוא רשע:

Verse 27

<b>כורה שחת.</b> כגון בלעם שהשיא עצה לבלק על ישראל והפיל מהם כ"ד אלף ובא למדין לתבוע שכרו ונהרג ביד ישראל:
<b>וגולל.</b> כלומר סופו של המעמיד מכשול שיכשל בו:
<b>וגולל אבן.</b> מגללו ממקום למקום שיכשלו בו בני אדם, ואגדה פותרו באבימלך שהרג שבעים אחיו על אבן אחת וסוף מת באבן שנאמר ותשלך אשה אחת פלח רכב ותרץ גלגלתו וגו' (שופטים ט׳:נ״ג):

Verse 28

<b>ישנא דכיו.</b> מי שמקבל לשון הרע שונא את הנדכאים תחתיו שכן על לשון הרע רדף שאול לדוד והרג נוב:
<b>ופה חלק.</b> פה של חלקלקות:
<b>יעשה מדחה.</b> עושה דיחוי שדוחה את מקבלו מעל הקב"ה:

Chapter 27



Verse 1

<b>אל תתהלל.</b> אל תתפאר עכשיו בדבר שעתיד להיות ליום מחר:
<b>כי לא תדע מה ילד יום.</b> שמא היום יולד שום רעה שיבטל מחשבות מחר:

Verse 2



Verse 3

<b>ונטל.</b> משא:
<b>וכעס אויל.</b> שהאויל מכעיס להקב"ה גורם להביא כעס לעולם:

Verse 4

<b>ושטף אף, ומי יעמוד.</b> לפני קנאתו של קנא ונקם:

Verse 5



Verse 6

<b>ונעתרות.</b> ל' גודל כמו העתרת' עלי (יחזקאל לה):

Verse 7

<b>תבוס נופת.</b> תרמוס ברגל כמו יבוס קמינו (תהלים נד):
<b>כל מר מתוק.</b> כל דבר מר מתוק לה, ויש לפותרו בתלמוד תורה המראה א"ע כשבע שאינו מתאוה לדברי תורה לתאות נפש <b>תבוס נופת.</b> אף הטעמים המיושבים על הלב אינם חשובים עליו והמתאוה לה אפי' דברים הבאים לו במרירות וביגיעה הם מתוקים לו:

Verse 8

<b>נודדת מן קנה.</b> שהולכת ומטלטלת כן האיש הנודד ממקומו ת"ח הנודד מן הלמוד מלחזור על גרסתו:

Verse 9

<b>שמן וקטרת.</b> ריח שמן אפרסמון וריח קטרת משמחין לב:
<b>ומתק רעהו מעצת נפש.</b> מי שחברו מקרבו וממתק לו בדבריו הוא טוב ממה שנפשו יועצתו, ד"א ומתק רעהו המכשיר מעשיו שהן מתוקין להקב"ה טוב לו ממה שהוא ממלא תאות לבו:

Verse 10

<b>רעך.</b> ורע אביך הקב"ה שנקרא רע לישראל ורע אביך שחיבב את אבותיך:
<b>אל תעזב.</b> אם עזבת יבא עליך פורענות:
<b>ובית אחיך.</b> אל תבטח בבני עשו וישמעאל שיקרבוך מצינו כשגלו ישראל לבבל היו אומרים למוליכיהם בקולר בבקשה מכם הוליכונו בדרך אחינו בני עשו וישמעא' והיו בני ישמעאל יוצאים לקראתם ומקדמין אותם במיני מלוחים ונודות נפוחים:
<b>מאח רחוק.</b> טוב שישכון ביניכם הקרוב לקוראיו משתבואו אצל אח שנתרחק לאמור יקרבו ימי אבל אבי וגו':

Verse 11

<b>חכם בני.</b> התחכם בני:
<b>ושמח לבי.</b> ותהא לבי שמח בך:

Verse 12

<b>ערום ראה רעה.</b> רואה פורענות הבאה על הארץ ונסתר הימנה שמשך ידו מן העבירה ופתאים לא נסתרו אלא עברו בדרך רעה:
<b>ונענשו.</b> ונפסדו:

Verse 13

<b>כי ערב זר.</b> אדם שנעשה ערב גורם שאמר הדיין למלוה קח בגדו:

Verse 14

<b>מברך רעהו.</b> יש משבח את חבירו יום יום והברכה נהפכ' לקללה שאומרים עליו שהוא וותרן בממונו ועשיר והכל באין ושואלין ממנו והמלכות מתגרת בו לגבו' ממון כך נדרש במסכת ערכין, ועוד יש במדרש רבי תנחומא כנגד בלעם שהיה מברך את ישראל בקול רם שנאמר וישא משלו וגו' (מדבר כג) ל' נשיאות קול וסופו יעץ להחטיאם:

Verse 15

<b>דלף טורד.</b> גשם הנוטף מן הגג לתוך הבית וטורד את בני הבית:
<b>ביום סגריר.</b> יום הגשם שהכל נסגרים בבתיהם:
<b>ואשת.</b> מדינים נשתוה שניהם שוין:

Verse 16

<b>צופניה צפן רוח.</b> מי שסבור לשומרה מתזנותיה צפונת רוח הוא כשם שאי אפשר לצפון הרוח כן היא לא תצפנה:
<b>ושמן ימינו יקרא.</b> קורא הוא הצרעת לבוא עליו עד שיגרשנה כמצורע המטהר בשמן בבהן ידו הימנית:

Verse 17

<b>יחד פני רעהו.</b> יחד ת"ח מחדדין זה לזה בהלכה:

Verse 18

<b>יאכל פריה.</b> וכן שומר אדוניו יכובד, ויאכל פרי מעלליו:

Verse 19

<b>כמים.</b> הללו הפנים שאתה מראה לתוכן הן מראות לך:
<b>כן לב האדם לאדם.</b> חברו לפי מה שאדם יודע שחבירו אוהבו כן הוא מראה לו פנים:

Verse 20

<b>שאול ואבדה.</b> לא תשבענה מלקבל את הרשעים לתוכם כשם שעיני האדם רשע לא תשבענה מלשוט אחר יצר הרע מלמלאות תאותו:

Verse 21

<b>מצרף.</b> כלי עשוי לצרוף כסף והכור עשוי לבחון זהב ואיש נצרף ומתחשב לפי מהללו ע"י שהבריות מהללות אותו במעשיו הטובים נבחן לרבים אם טוב אם רע:

Verse 22

<b>הריפות.</b> חטים הנידוכים במכתש:
<b>מכתש.</b> אסיתא מורטיו"ר בלעז:
<b>בעלי.</b> הוא בוכנא פולין מורטר"ו בלעז על שם שמעלין אותו ומכין בו תמיד נקרא עלי:

Verse 23

<b>פני צאנך.</b> אל יקלו בעיניך להתבונן בם תמיד מה הם צריכים:

Verse 24

<b>כי לא לעולם חוסן.</b> שאם אתה עשיר בכסף ובזהב שמא לא יתקיים לעולם לכך אל תבזה דברים קטנים שלך:

Verse 25

<b>גלה חציר.</b> כשגלה החציר בימי ניסן ויראה הדשא ונאספו עשבים לצמוח אז ייטיב לך שיהיו גזותיהם של כבשים ללבושך:

Verse 26

<b>ומחיר שדה.</b> ישוו לך העתודים כי תאכל הבשר ותמכור העורות:

Verse 27

<b>ודי.</b> פרנסתך:
<b>ללחמך וללחם ביתך.</b> תסתפק בחלב העזים הרי מליצתו, והמשל כן הוא, פני צאנך הרב המתמנה על הצבור ישאם בחיקו וינהלם לאט, כי לא לעולם חסן, ובזאת יאכל פירות והקרן קיימת:
<b>גלה חציר.</b> כשיתפשטו שמועותיו ותגדל התורה על ידו אז יהיו הכבשים האלה לבושו יהיו התלמידים לו לשם ולבוש הוד והדר:

Chapter 28



Verse 1

<b>נסו ואין רודף רשע.</b> נסו הרשעים כשיבא אידם ויפלו בדבר קל מאין רודף:
<b>וצדיקים.</b> אמיץ לבם בהקב"ה <b>ככפיר</b> אשר יבטח בגבורתו:

Verse 2

<b>בפשע ארץ רבים שריה.</b> שזהו פורענות לארץ בהיות שריה רבים הרודפי' רק אחר בצעם:
<b>ובאדם מבין.</b> ובשביל אדם מבין יתארך הפורענות מלבוא:

Verse 3

<b>גבר רש.</b> דיין עם הארץ:
<b>עושק דלים.</b> בדין על שאינו מתון בדין הרי הוא כמטר הסוחף את השדה ואין עושה פירות:
<b>סוחף.</b> שוטף ובמשנה נסתחפה שדהו וכן נסחף אביריך (ירמיהו מ״ו:ט״ו) נשטפו ומעדו וכשלו:

Verse 4



Verse 5

<b>אנשי רע לא יבינו משפט.</b> אינם משימים לב לפורעניות העתיד' שיתבוננו בה וישובו מדרכם וינצלו:
<b>ומבקשי ה' יבינו כל.</b> טובה ורעה, משפט, יושטיצ"א בלע"ז כך פירש רבי תנחומא על דור המבול:

Verse 6

<b>טוב רש.</b> אף עני שבתורה:
<b>והולך בתומו.</b> במעשים טובים:

Verse 7

<b>ורועה זוללים.</b> מחבר לו זוללים והוא ל' רעים:

Verse 8

<b>מרבה הונו בנשך.</b> ותרבית לחונן דלים הרשות שומעין עליו שהוא מתעשר בלא משפט ונוטלין ממונו ובונין בו גשרים ומתקנין בו הדרכים וזהו חנינת דלים כך דרשו רבי תנחומא:

Verse 9



Verse 10

<b>בשחותו.</b> מל' שחת:

Verse 11

<b>איש עשיר ודל מבין.</b> כנגד רב ותלמיד הוא מדבר שהתלמיד חוקר ועל ידו הרב מתחכם:

Verse 12

<b>יחופש אדם.</b> יתחפש בכל מיני עלילות:

Verse 13

<b>ומודה ועוזב.</b> מודה פשעיו ועוזבם משוב בם עוד:

Verse 14

<b>מפחד תמיד.</b> דואג מעונש ובכך מתרחק מעבירה:

Verse 15

<b>ארי נוהם.</b> הוא להם:
<b>ודוב שוקק.</b> נהימה לארי ושקיקה לדוב שניהם לשון צעקה:

Verse 16

<b>חסר תבונות.</b> מתוך שהוא חסר תבונה הוא רב מעשקות כי אינו נותן לב על חייו ומרבה לעשוק שהרי השונא בצע יאריך ימים:

Verse 17

<b>אדם עשוק בדם נפש.</b> (שיש עליו עושק דם) הוא המחטיא את חבירו ואבדה נפשו על ידו:
<b>עד בור ינוס.</b> עד יום מותו ינוס לעזרה שיתכפר לו:
<b>ואל יתמכו בו.</b> משמים להספיק בידו לשוב שלא יהא הוא בגן עדן ותלמידו בגיהנם כך נדרש במס' יומא:

Verse 18

<b>יפול באחת.</b> ברעה אחת ואין תקומה למפלתו:

Verse 19

<b>ישבע ריש.</b> עניות:

Verse 20

<b>איש אמונות.</b> הנותן מעשרותיו באמונה שאין עד בדבר אלא הקב"ה רואה ומרבה לו ברכה:
<b>ואץ להעשיר.</b> דוחק השעה להתעשר בשל עניים:

Verse 21

<b>יפשע גבר.</b> המטה משפט:

Verse 22

<b>נבהל להון.</b> ממהר להרבות הון וגוזל תרומותיו ומעשרותיו:
<b>כי חסר יבואנו.</b> חסרון יבא לו שהמארה משתלחת במעש' ידיו:

Verse 23

<b>מוכיח אדם וגו'.</b> על עבירות שבידו ומפרישו מהם:
<b>אחרי חן.</b> לאחר זמן חן ימצא בעיניו יותר ממחליק לשון, מצינו בבראשית רבה כל מקום שנאמר אחרי אינו אלא מופלג, אחר, סמוך, בתנחומא על אלה הדברים <b>מוכיח אדם אחרי</b>, זה משה שהוכיח את ישראל אחר הקב"ה שנקראו אדם שנא' (יחזק' לד) אדם אתם ונאמר בו כי מצאת חן בעיני (שמות לג) <b>ממחליק לשון</b> זה בלעם האומר לישראל דברים מתוקנים מה טובו אהליך יעקב (מדבר כ"ו) משה מכריז השמרו לכם פן יפתה ובלעם מכריז ומחניף עשו תאותכם ואינו מקפיד לא איש אל ויכזב באומו' אבל בכם אומ' ולא יעשה ושלמה צוח על שניה' נאמני' פצעי אוהב ונעתרות נשיקות שונא (לעיל כז):

Verse 24

<b>גוזל אביו.</b> הקב"ה:
<b>ואמו.</b> כנסת ישראל המחטיא את הרבי' שגוזל הקב"ה מפריד ממנו בניו וגוזל מהם טובה:
<b>משחית.</b> ירבעם:

Verse 25

<b>רחב נפש.</b> להשיג כל תאותו:
<b>יגרה מדון.</b> מגרה עליו מדת הדין:

Verse 26



Verse 27

<b>נותן לרש.</b> צדקה:
(אין מחסור להרבות לו צדקה סא"א), וכן הרב שאינו מונע תורה מפי התלמיד:

Chapter 29



Verse 1

<b>מקשה עורף.</b> מלשמוע:
<b>פתע ישבר.</b> מהר ישבר:

Verse 2



Verse 3

<b>ורועה.</b> מחבר לו זונות ורבותינו אמרו האומר שמועה זו נאה אשננה וזו אינה נאה לא אשננה וסיוע במקרא שאין זונות במקרא מלא אלא זה בלבד:

Verse 4

<b>יעמיד ארץ.</b> אם שופט אמת הוא יעמיד ארץ:
<b>ואיש תרומות.</b> איש גאות שאינו חש להיות מתון בדין ורבותינו אמרו אם הדיין דומה למי שאינו צריך לקנות אוהבים וליקח שוחד הוא יעמיד ארץ ואם דומה לכהן השואל תרומות על הגרנות הוא יהרסנה:

Verse 5

<b>מחליק.</b> מדבר חלקות:

Verse 6

<b>בפשע איש רע.</b> יבא מוקש:
<b>וצדיק.</b> שלא הלך בדרכיו ירון ושמח:

Verse 7

<b>דין דלים.</b> ייסורי דלים ומה הם צריכים ונותן להם לב:

Verse 8

<b>יפיחו.</b> ילהיבו כלהבת אש הנפוח ברוח:

Verse 9

<b>איש חכם נשפט.</b> מתוכח עם האויל:
<b>ואין נחת.</b> בין מראה לו פנים זעופו' בין שמראהו פנים שוחקו' אין נחת לא בזו ולא בזו אינו מוצא קורת רוח מצינו באמציה שהראה לו הקב"ה פנים שוחקות ומסר בידו אדום ובשובו מהכות (ד"ה ב כה) ויבא את אלהיהם ולהם השתחוה לאחז הראה הקב"ה פנים זועפות ומסרו ביד מלכי ארם ויזבח לאלהי דמשק כי אמר אלהי ארם מעזרים להם:

Verse 10

<b>יבקשו נפשו.</b> ל' חבה ונראה שכן הוא כמה שאמר דוד לאביתר (שמואל א כ״ב:כ״ג) אשר יבקש את נפשי יבקש את נפשך מי שיגמול לי חסד יגמול לך ואין הפותרים מודים לי:

Verse 11

<b>באחור ישבחנה.</b> כשיוציא הכסיל כל רוחו בא החכם וישפילנו במענה לשונו ודומה לו משביח שאון ימים (תהילים ס״ה:ח׳) בשוא גליו אתה תשבחם (שם פט):

Verse 12



Verse 13

<b>ואיש תככים.</b> איש מזימות בעל תורה, ורבותינו (תמורה טז ויקרא רבה פ' ל"ד) פירשו תלמיד שאמר לרב השניני פרק א' ומלמדו:

Verse 14



Verse 15

<b>ונער משולח.</b> ששלחו אביו ללכת בדרכי לבו סופו מביש אמו ישמעאל על שהיה רשע גרם לשרה שאמרה לאברהם גרש את האמה וגומר (בראשית כ״א:י׳):

Verse 16



Verse 17



Verse 18

<b>באין חזון יפרע עם.</b> כשגורמין ישראל שהנבואה מסתלקת מהם ע"י שהם מלעיבי' בנביאים יפרצו בם פרצו' ויוצאין לתרבות רעה:

Verse 19

<b>כי יבין ואין מענה.</b> כיון שרואהו שמוכיחו שותק והוא חוזר ומקלקל לכך צריך ליסרו במכות ועונשין ולא דבר עם עבד ממש אלא על כל הממרי' דברי השופטים:

Verse 20

<b>אץ בדבריו.</b> ממהר ונבהל להשיב:
<b>תקוה לכסיל ממנו.</b> יש לכסיל תקוה יותר ממנו:

Verse 21

<b>מפנק מנער עבדו.</b> יצר הרע:
<b>מנון.</b> שליט וכן לפני שמש ינון שמו (תהילים ע״ב:י״ז) וכן כל נין שבמקרא שהנין קם תחת אביו לשלוט בנכסיו:

Verse 22

<b>איש אף יגרה מדון.</b> כמשמעו מדון מדת הדין:

Verse 23

<b>יתמוך כבוד.</b> יקרב אל הכבוד ותומך בו תמיד:

Verse 24

<b>אלה ישמע.</b> שמשביעין אותו אם ראית פלוני שגנב לי כך וכך ומתוך שהוא חולק עמו אינו מגיד:

Verse 25

<b>חרדת אדם יתן מוקש.</b> מסורס הוא מוקש עבירה יתן חרדה לאדם ד"א כמשמעו מתוך שאדם צר עין וחרד אם יעשה צדקה יצטרך אל הבריות חרדה זו תתן לו מוקש, והראשון נוח לי:

Verse 26

<b>פני מושל.</b> לדון לפניו:
<b>ומה' משפט איש.</b> אם יזכה או אם יתחייב ובמושלים דבר הכתוב:

Verse 27

<b>ישר דרך.</b> אדם שהוא ישר בדרכיו:

Chapter 30



Verse 1

<b>אגור בן יקה.</b> דברי שלמה שאגר את הבינה והקיאה כך פירשוהו חכמי':
<b>המשא.</b> נבואה זו אמר על כן:
<b>נאם הגבר לאיתיאל.</b> אמר הגבר זה שלמה המשא הזה על עצמו בשביל איתיאל על שסמך על חכמתו להרבות זהב וסוסים ונשים שהוזהר מלהרבות וכן אמר איתיאל ואוכל ארבה נשים ולא יסורו את לבבי ארבה זהב ולא אסור ארבה סוסים ולא אשוב את העם מצרימה:
<b>לאיתיאל ואוכל.</b> בשביל שאמר אתי אל ואוכל לעשות ולא אכשל, לאיתיאל, על איתיאל כמו ואמר פרעה לבני ישראל, על בני ישראל:

Verse 2

<b>כי בער אנכי.</b> על שסמכתי על חכמתי בדבר שהקב"ה דאג שמא יבוא לידי עבירה:

Verse 3

<b>ולא למדתי חכמה.</b> ולא דעת קדושים ידעתי, שגרעתי או הוספתי על דברי משה:

Verse 4

<b>מי עלה שמים.</b> כמשה:
<b>מי אסף רוח.</b> פיח הכבשן:
<b>מי צרר מים.</b> קפאו תהומות (שמות ט״ו:ח׳) נצבו כמו נד (שם) בתפלתו של משה:
<b>מי הקים.</b> את המשכן שבהקמתו נתבססו כל אפסי ארץ כך נדרש בפסיקתא:
<b>מה שמו ומה שם בנו.</b> אם תאמר כבר היה דוגמתו אמור מה שם בנו איזו משפחה יצאה ממנו ונדע מי הוא:
<b>כי תדע.</b> אם תדע מי הוא ואיך לא יראת לעבור על דבריו:

Verse 5

<b>כל אמרת אלוה צרופה.</b> מזוקקה ולא כתב דבר שלא לצורך והיה לי ליזהר:

Verse 6

<b>פן יוכיח בך ונכזבת.</b> יוכיח על פניך שע"י תוספתך אתה בא לידי עבירה וכ"ש אם תגרע:

Verse 7

<b>שתים שאלתי מאתך.</b> עכשיו מדבר לפני הקב"ה:

Verse 8

<b>ראש.</b> דלות:
<b>הטריפני.</b> ל' מזון וכן טרף נתן ליראיו (תהילים קי״א:ה׳):

Verse 9

<b>פן אשבע.</b> מתוך עושר וכחשתי בהקב"ה מרוב גאוה ומהו הכחשה:
<b>ואמרתי מי ה'.</b> כלומר אין אלהים:
<b>ותפשתי שם אלהי.</b> להרגיל להשבע בו לשקר:

Verse 10

<b>אל תלשן עבד.</b> אל תמסור דין על אדם לצעוק עליו להקב"ה ואפי' הוא רשע אשר אביו יקלל וכל התועבות האמורות כאן בו, וראיה לדבר מהושע בן בארי כדאיתא בפסחים בפ' האשה שהלשין את ישראל ואמר החליפם באומה אחרת אמר לו הקב"ה קח לך אשת זנונים (הושע א׳:ב׳):

Verse 11



Verse 12



Verse 13

<b>דור מה רמו עיניו.</b> זה גסות הרוח:

Verse 14

<b>דור חרבות שיניו.</b> החיצונות:
<b>מתלעותיו.</b> שניו הפנימיות:
<b>ומאכלות.</b> סכינים:

Verse 15

<b>לעלוקה.</b> מנחם פתר לעלוקה כמשמעו למדנו שהוא ערבי והפותרים אומרים שהוא לשון שאול ומורד וכן במדרש תהלים למדנו כן שפותר שתי בנות גן עדן וגיהנם זו אומרת תנו לי צדיקי' וזו אומרת תנו לי רשעי':
<b>ארבע לא אמרו הון.</b> הרבה יש לנו:

Verse 16

<b>ועוצר רחם.</b> תשמיש:

Verse 17

<b>ליקהת אם.</b> לקמטי' הנקבצי' ונקהין בפני אמו לשון יקהת עמים (ראשית מט) קבוצת עמים והיו"ד יסוד כמו יפעת ויעלת חן:
<b>יקרוה.</b> לשון תנקר נקרת הצור (שמות ל״ג:כ״ב) פוריי"ר בלעז יבא העורב שהוא אכזרי על בניו ויקרוה ולא יאכלנה ולא יהנה בה ויבא נשר שהוא רחמני על בניו ויאכלנה ויהנה בה, העורב אכזרי הוא כמו שנאמ' (תהילים קמ״ז:ט׳) לבני עורב אשר יקראו, והנשר רחמני שנאמר ישאהו על אברתו (דברים ל״ב:י״א):

Verse 18

<b>נפלאו ממני.</b> נכסו משחלפו מעיני ואיני יודע להיכן הלכו שממהרין להסתר מן העין:

Verse 19



Verse 20

<b>ומחתה.</b> כופה פיה למטה כדכתיב כאשר ימחה הצלחת מחה והפך על פניה:
<b>אכלה.</b> לשון נקיה דבר הכתוב:

Verse 21



Verse 22



Verse 23



Verse 24



Verse 25



Verse 26



Verse 27



Verse 28

<b>שממית.</b> אריני"א בלע"ז:
<b>בידים תתפש.</b> בידה היא אוחזת ומתדבקת בכותלים:

Verse 29

<b>מטיבי צעד.</b> הולכים ומצליחים בגבורתם:

Verse 30



Verse 31

<b>זרזיר מתנים או תיש.</b> לא ידעתי מהו ולפי המשמע היא חיה תשושה מתנים:
<b>ומלך אלקום.</b> לא ידעתי מה הוא לפי פשוטו: ומדרש אגדה פותרין חמש פרשיות אלו של ארבע ארבע דברים כנגד ד' מלכיות לפי שנתאמצה ממשלתן על ישראל בעון שעברו על חמשה חומשי תורה הזכירם חמשה פעמים:
(טז) <b>שאול ועוצר רחם.</b> שאול מלכות בבל שנאמר בנבוכדנצר הרחיב בשאול נפשו (חבקוק ב) ועוצר רחם זו היא מדי שבימיהם עצרו רחמים מישראל שנאמר להשמיד להרוג ולאבד (אסתר ג׳:י״ג):
<b>ארץ לא שבעה מים.</b> זו יון שלא שבעה מלגזור גזרות רעות על ישראל:
<b>ואש לא אמרה הון.</b> נגד עשו שעשה בחימה בוערת על ישראל שאמרו להשמיד טף ונשים ביום אחד וכן:
(יט) <b>דרך הנשר.</b> זו בבל, הנשר הגדול ארץ האבר:
<b>נחש.</b> זו מדי:
<b>דרך אניה בלב ים.</b> זו יון שהיא קלה בגזירותיה:
<b>דרך גבר בעלמה.</b> זו פרס שאמרה לעולם אהיה גברת
(כ) <b>כן דרך אשה מנאפת.</b> זו הרעה גרמה להם לכנסת ישראל שנאפה בעבודת גלולים וכדי הוא הפורעניות לבוא לה:
<b>ואמרה לא פעלתי און.</b> כדאמר הנני נשפט אותך על אומרך לא חטאתי ע"כ לשון רש"י שבמק"ג):
(כא) <b>רגזה ארץ.</b> א"י:
<b>תחת עבד.</b> זה נבוכדנצר שהיה עבד למרודך בלאדן וכותב אגרותיו כדגרסינן בחולין:
<b>ונבל כי ישבע לחם.</b> זה אחשורוש שעשה משתה מאה ושמונים יום:
(כג) <b>שנואה כי תבעל.</b> כנגד יון:
<b>ושפחה כי תירש גברתה.</b> זה עשו שהיה לו לעבוד ליעקב ונהפך הדברים:
(כה) <b>הנמלים עם לא עז.</b> זו בכל שנא' (ישעיהו כ״ג:י״ג) הן ארץ כשדים זה העם לא היה:
<b>ויכינו בקיץ לחמם.</b> נבוכדנצר עשה כבוד אח' להב"ה בימי מרודך בלאדן אשר שלח ספרים לחזקיהו וכתב שם שלם למלכא חזקיהו שלם לקרתא דירושלם שלם לאלהא רבא ונבוכדנצר כותב אגרותיו היה ולא היה שם אותו היום וכשבא וספרו לו מה שעשו א"ל אלהא רבא קריתו ליה וכתביתו ליה בסוף רץ אחר השליח והחזירו בשביל אותו מרוצה זכה למלכות הרי שהכין בקיץ לחמו כדרך הנמלה:
(כו) <b>שפנים עם לא עצום.</b> זה מדי ופרס:
<b>וישימו בסלע ביתם.</b>שבנו בית המקדש:
(כח) <b>שממית בידים תתפש</b> זה עשו שנא' והידים ידי עשו (בראשית כ״ז:כ״ב):
<b>בהיכלי מלך.</b> שנכנס להיכל מלך והחריבו:
(ל) <b>ליש גבור בבהמה.</b> זה נבוכדנצר שנאמר (ירמיהו ד׳:ז׳) עלה אריה מסובכו:
<b> זרזיר מתנים.</b> זו מדי ופרס שזרזו מתניהם והרגו לבלשצר ונטלו מלכות בבל:
(לא) <b>או תיש.</b> זה יון שנקרא תיש שנא' (דניאל ח׳:כ״א) והצפיר השעיר הוא מלך יון:
<b>ומלך אלקום עמו.</b> זו אומת ארם שאמר אני ואפסי עוד אין נצב לעומתו, אלקום אין עומד עמו:

Verse 32

<b>אם נבלת בהתנשא.</b> אם נתנבלת ע"י חבירך שחירפך (ס"א על ידי דבורך שחרפת וגדפת) את עצמך סופך להנשא בדבר:
<b>ואם זמות.</b> בלבך להתקוטט שים יד על פה ושתוק:

Verse 33

<b>כי מיץ חלב.</b> כי כאשר תצא חמאה על ידי מיץ חלב ודם על ידי מיץ החוטם יותר מדי כן יצא ריב על ידי מיץ אפים של כעס. <b>מיץ</b> סחיטה פרימדור"א בלע"ז כמו (שופטים ו׳:ל״ח) וימץ טל וגו' ורבותינו פירשו אם נבלת עצמך על דברי תורה לדרוש ולשאול ספיקותיך לרבך ואפי' נראית לו כשוטה בלא לב סופך שתהא מנושא ואם זמות אם שמת זמם על פיך וחסמת אותו ולא שאלת לו הכל סופך כשישאלך דבר הלכה תתן יד לפה ותאלם שלא תדע לענות כלום בו כאשר מיץ חלב יוציא חמאה כן מיץ אפים שרבך כועס בך שלא הבינות מהר ואתה מתנבל עליה סוף יוציא מפיך אחר זמן הלכות רבות והוראות:

Chapter 31



Verse 1

<b>דברי למואל מלך.</b> דברי שלמה המלך שאמר למו הקב"ה כלומר בשביל שהעוה כנגד הקב"ה, <b>למואל</b> לאל כמו (איוב מ) למו פי דברים לשמו של הקב"ה שאמר המלך:
<b>משא אשר יסרתו אמו.</b> כשהתחתן עם בת פרעה ביום חנוכת בית המקדש והכניסה לו כמה מיני כלי זמר ונעור כל הלילה וישן למחרת עד ארבע שעות כדאית' בפסיקתא והיו מפתחות בית המקדש תחת מראשותיו ועל אותה שעה שנינו על תמיד של שחר שקרב בד' שעות ונכנסה אמו והוכיחתו על המעשה הזה:
<b>משא אשר יסרתו אמו.</b> משא של משל שיסרתו אמו:

Verse 2

<b>מה ברי.</b> מה זאת עשית והגדת שאתה בני ולא בן אביך הכל יודעין שאביך צדיק גמור היה ואם אתה רשע יאמרו אמו גרמה לו:
<b>בר בטני.</b> כל נשי אביך כיון שמתעברות אינן שבות לתשמיש ואני דחקתי ונכנסתי כדי שיהא לי בן מלובן ומזורז שהתשמיש יפה כל ששה חדשים אחרונים:
<b>ומה בר נדרי.</b> כל נשי אביך היו נודרות שיהא להן בן הגון למלכות ואני נדרתי שיהא לי בן מלובן בתורה:

Verse 3

<b>אל תתן.</b> אל תתיש:
<b>לנשים חילך.</b> כחך:

Verse 4

<b>אל למלכים למואל.</b> אין זה דבר הגון למלכים שהם להקב"ה, למואל כמו למו פי (שם):
<b>אל למלכים שתו יין.</b> אין נאה להם להשתכר:
<b>אי שכר.</b> כמו אין שכר:

Verse 5

<b>מחוקק.</b> הכתוב בתורה וכ"ש מה שהוא בגרס':

Verse 6

<b>לאובד.</b> למי שסופו לאבוד לרשעים:
<b>למרי נפש.</b> המצטערין על ענים ועל אבלם:

Verse 7



Verse 8

<b>כל בני חלוף.</b> אלו הן היתומים שחלפה עזרתם והלכה לה:

Verse 9



Verse 10



Verse 11

<b>ושלל לא יחסר.</b> כלומר לא יחסר טוב:

Verse 12



Verse 13



Verse 14



Verse 15

<b>טרף.</b> מזון:
<b>וחוק.</b> הוא מזון הקצוב להם:

Verse 16



Verse 17



Verse 18



Verse 19

<b>בכישור.</b> שקורין ווירטוי"ל בלע"ז המכשיר את הפלך לטוות, <b>פלך</b> פושי"ל בלע"ז:

Verse 20



Verse 21

<b>לא תירא לביתה.</b> לבני ביתה:
<b>משלג.</b> מצינה:
<b>לבוש שנים.</b> בגדי צבעונין:

Verse 22

<b>מרבדים.</b> מצעות נאות למטה כמו מרבדים רבדתי (לעיל ז):

Verse 23

<b>נודע בשערים בעלה.</b> ניכר הוא בין חביריו מפני מלבושיו שהם נאים:

Verse 24

<b>לכנעני.</b> תגר:

Verse 25

<b>ליום אחרון.</b> ביום מותה נפטרת בשם טוב:
<b>ותשחק.</b> כל ימיה על יום מיתתה שיהא נכבד בשם טוב:

Verse 26



Verse 27

<b>צופיה.</b> היא בביתה נותנת לב על צורכי בני ביתה איך ינהגו באמת וצניעות:

Verse 28



Verse 29

<b>רבות בנות.</b> כך מאשרין אותה בעלה ובניה:

Verse 30

<b>שקר החן.</b> אשת החן ויופי אין מהללין אותה אלא הכל הבל ושקר אבל אשה יראת ה' היא לבד תתהלל:

Verse 31

<b>מעשיה.</b> כשרון מעשיה מעיד עליה להללה בשער העיר כל יוצא ובא זו המליצה שפירשתי, אבל לפי המשל על התורה ולומדיה הפרשה מתבארת:
<b> אשת חיל.</b> היא התורה:
<b>מי ימצא.</b> אשרי הזוכה למצוא אותה:
<b>מפנינים.</b> מרגליות:
<b> ושלל לא יחסר.</b> אוכל פירות בעוה"ז ובעוה"ב:
<b> דרשה צמר ופשתים.</b> לפי שהמשילה לאשה דבר לפי המליצה כצרכי מלאכת הנשים, והמשל כך הוא, דורשת התורה מקרא משנה מדרש ומחזרת אחריהם שהם צרכי התלמידים:
<b> היתה כאניות סוחר.</b> מביאה היא ללומדיה ברכה ומזון:
<b> ותקם בעוד לילה.</b> משכימים באשמורת:
<b>ותתן טרף לביתה.</b> שונה הרב לתלמידים החוק הקצוב להם:
<b> זממה שדה.</b> זממה בזמם וברסן את עשו איש שדה:
<b>ותקחהו.</b> מן העולם להאבידו:
<b>מפרי מעשיה נטעה כרם.</b> ישראל לקיימם לחיי העה"ב:
<b> טעמה.</b> דבורה:
<b>לא יכבה בלילה נרה.</b> בליל כתיב חסר ה' בליל שמורים שנגפו המצריים האירה לישראל והגינה עליהם:
<b> בכישור.</b> בכשרון מעשיה:
<b>תמכו פלך.</b> משען ומשענה כמו (שמואל ב ג) מחזיק בפלך:
<b>כפה פרשה.</b> למי שמשים עצמו עליה כעני בו היא מתקיימת:
<b> לא תירא לביתה משלג.</b> שדנין בו הרשעים מאש לשלג:
<b>לבוש שנים.</b> ברית דם מילה, ד"א מלובשים בכפל נתן תתן (דברים ט״ו:י״ד) פתוח תפתח (שם) העניק תעניק (שם) כל אלו מצילין אותן משלג גיהנם, כך הוא נדרש בתנחומה:
<b>סדין עשתה.</b> לבוש תפארת נותנת לחכמים:
<b>וחגור נתנה לכנעני.</b> (ס"א) (למי) לפי שהוא חגור בסחורתה נותנה אזור למתניהם:
<b> ליום אחרון.</b> אין להם להתעצב ממדת הדין כי ינצלו ממנו וכל ימי חייהם ישחקו ליום הדין, מי שאינו צריך לדאג נופל בדבר לשון צחוק כמו (איוב יא) וישחק לרעש כידון:
<b> צופיה הליכות ביתה.</b> התורה מלמדתם דרך הטוב לפרוש מעבירה:
<b>קמו בניה.</b> התלמידים:
<b>בעלה.</b> הקב"ה:
<b>שקר החן.</b> שב על כל הע"ג:
<b>והבל.</b> גדולתן ויופין:
<b>תנו לה.</b> לעתיד לבא:
<b>מפרי ידיה.</b> תפארת וגדולה עוז פאר וממשלה: