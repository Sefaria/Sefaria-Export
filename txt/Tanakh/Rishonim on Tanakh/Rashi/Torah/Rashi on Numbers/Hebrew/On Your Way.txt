Rashi on Numbers
רש"י על במדבר
On Your Way
http://mobile.tora.ws/

רש"י על במדבר



Chapter 1



Verse 1

<b>וידבר במדבר סיני באחד לחדש.</b> וגו' מתוך חבתן לפניו מונה אותם כל שעה, כשיצאו ממצרים מנאן, וכשנפלו בעגל מנאן לידע מנין הנותרים. כשבא להשרות שכינתו עליהן מנאן' באחד בניסן הוקם המשכן, ובאחד באיר מנאם: 

Verse 2

<b>למשפחתם.</b> דע מנין כל שבט ושבט: 
<b>לבית אבתם.</b> מי שאביו משבט אחד ואמו משבט אחר יקום על שבט אביו: 
<b>לגלגלתם.</b> על ידי שקלים בקע לגלגלת:


Verse 3

<b>כל יצא צבא.</b> מגיד שאין יוצא בצבא פחות מבן עשרים:


Verse 4

<b>ואתכם יהיו.</b> כשתפקדו אותם יהיו עמכם נשיא כל שבט ושבט:


Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16

<b>אלה קרואי העדה.</b> הנקראים לכל דבר חשיבות שבעדה:


Verse 17

<b>את האנשים האלה.</b> את שנים עשר נשיאים הללו: 
<b>אשר נקבו.</b> לו כאן בשמות:


Verse 18

<b>ויתילדו על משפחתם.</b> הביאו ספרי יחוסיהם ועדי חזקת (לידתם) [לידת] כל אחד ואחד, להתיחס על השבט:


Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42



Verse 43



Verse 44



Verse 45



Verse 46



Verse 47



Verse 48



Verse 49

<b>אך את מטה לוי לא תפקד.</b> כדאי הוא לגיון של מלך להיות נמנה לבדו דבר אחר, צפה הקדוש ברוך הוא שעתידה לעמוד גזרה על כל הנמנין מבן עשרים שנה ומעלה שימותו במדבר, אמר אל יהיו אלו בכלל, לפי שהם שלי, שלא טעו בעגל:


Verse 50

<b>ואתה הפקד את הלוים.</b> כתרגומו מני, לשון מנוי שררה על דבר שהוא ממנה עליו, כמו (אסתר ב' ג) ויפקד המלך פקידים:


Verse 51

<b>יורידו אתו.</b> כתרגומו יפרקון, כשבאין לסע במדבר ממסע למסע היו מפרקין אותו מהקמתו, ונושאין אותו עד מקום אשר ישכון שם הענן ויחנו שם ומקימין אותו: 
<b>והזר הקרב.</b> לעבודתם זו: 
<b>יומת.</b> בידי שמים:


Verse 52

<b>ואיש על דגלו.</b> כמו שהדגלים סדורים בספר זה, שלשה שבטים לכל דגל:


Verse 53

<b>ולא יהיה קצף.</b> אם תעשה כמצותי לא יהיה קצף, ואם לאו שיכנסו זרים בעבודתם זו יהיה קצף, כמו שמצינו במעשה קרח (במדבר יז, יא) כי יצא הקצף וגו':



Chapter 2



Verse 1



Verse 2

<b>באתת.</b> כל דגל יהיה לו אות מפה צבועה תלויה בו. צבעו של זה לא כצבעו של זה, צבע כל אחד כגון אבנו הקבועה בחשן, ומתוך כך יכיר כל אחד את דגלו. דבר אחר באותות לבית אבתם באות שמסר להם יעקב אביהם כשנשאוהו ממצרים, שנאמר (בראשית נ, יב) ויעשו בניו לו כן כאשר צום, יהודה ויששכר וזבולן ישאוהו מן המזרח, וראובן ושמעון וגד מן הדרום וכו', כדאיתא בתנחומא (במדבר יב) בפרשה זו: 
<b>מנגד.</b> מרחוק מיל, כמו שנאמר ביהושע (יהושע ג, ד) אך רחוק יהיה ביניכם וביניו כאלפים אמה, שיוכלו לבא בשבת, משה ואהרן ובניו והלוים חונים בסמוך לו:


Verse 3

<b>קדמה.</b> לפנים הקרויה קדם, ואיזו, זו רוח מזרחית והמערב קרוי אחור:


Verse 4



Verse 5



Verse 6



Verse 7



Verse 8



Verse 9

<b>ראשנה יסעו.</b> כשרואין הענן מסתלק, תוקעין הכהנים בחצוצרות ונוסע מחנה יהודה תחלה, וכשהולכין, הולכין כדרך חניתן, הלוים והעגלות באמצע, דגל יהודה במזרח, ושל ראובן בדרום, ושל אפרים במערב, ושל דן בצפון:


Verse 10



Verse 11



Verse 12



Verse 13



Verse 14



Verse 15



Verse 16



Verse 17

<b>ונסע אהל מועד.</b> לאחר שני דגלים הללו: 
<b>כאשר יחנו כן יסעו.</b> כמו שפרשתי, הליכתן כחניתן, כל דגל מהלך לרוח הקבועה לו: 
<b>על ידו.</b> על מקומו ואין לשון יד זז ממשמעו, רוח שלצדו, קרוי על ידו, הסמוכה לו לכל הושטת ידו. אי"ן שו"ן איש"א בלע"ז [על ידו]:


Verse 18



Verse 19



Verse 20

<b>ועליו.</b> כתרגומו ודסמיכין עלוהי:



Chapter 3



Verse 1

<b>ואלה תולדת אהרן ומשה.</b> ואינו מזכיר אלא בני אהרן ונקראו תולדות משה, לפי שלמדן תורה. מלמד שכל המלמד את בן חברו תורה, מעלה עליו הכתוב כאלו ילדו: 
<b>ביום דבר ה' את משה.</b> נעשו אלו התולדות שלו, שלמדן מה שלמד מפי הגבורה:


Verse 2



Verse 3



Verse 4

<b>על פני אהרן.</b> בחייו:


Verse 5



Verse 6

<b>ושרתו אתו.</b> ומהו השרות, ושמרו את משמרתו, לפי ששמירת המקדש עליו שלא יקרב זר, כמו שנאמר (במדבר יח, א) אתה ובניך ובית אביך אתך תשאו את עון המקדש, והלוים הללו מסיעין אותם, זה הוא השרות:


Verse 7

<b>ושמרו את משמרתו.</b> כל מנוי שהאדם ממנה עליו ומטל עליו לעשותו, קרוי משמרת בכל המקרא ובלשון משנה, כמו שאמרו בבגתן ותרש (מגילה יג, ב) והלא אין משמרתי ומשמרתך שוה, וכן משמרות כהנה ולויה:


Verse 8

<b>ואת משמרת בני ישראל.</b> שכלן היו זקוקין לצרכי המקדש, אלא שהלוים באים תחתיהם בשליחותם, לפיכך לוקחים מהם המעשרות בשכרן, שנאמר (במדבר יח, לא) כי שכר הוא לכם חלף עבודתכם:


Verse 9

<b>נתונים המה לו.</b> לעזרה: 
<b>מאת בני ישראל.</b> כמו מתוך בני ישראל, כלומר משאר כל העדה נבדלו לכך בגזרת המקום, והוא נתנם לו, שנאמר (במדבר ח, יט) ואתנה את הלוים נתונים וגו':


Verse 10

<b>ואת אהרן ואת בניו תפקד.</b> לשון פקידות ואינו לשון מנין: 
<b>ושמרו את כהנתם.</b> קבלת דמים וזריקה והקטרה ועבודות המסורות לכהנים:


Verse 11



Verse 12

<b>ואני הנה לקחתי.</b> ואני מהיכן זכיתי בהן — <b>מתוך בני ישראל.</b> שיהיו ישראל שוכרין אותן לשרות שלי? על ידי הבכורות זכיתי בהם ולקחתים תמורתם, לפי שהיתה העבודה בבכורות, וכשחטאו בעגל נפסלו, והלוים שלא עבדו עבודה זרה נבחרו תחתיהם: 

Verse 13



Verse 14



Verse 15

<b>מבן חדש ומעלה.</b> משיצא מכלל נפלים הוא נמנה לקרא שומר משמרת הקדש אמר ר' יהודה ברבי שלום למוד הוא אותו השבט להיות נמנה מן הבטן, שנאמר (במד' כו, כט) אשר ילדה אתה ללוי במצרים, עם כניסתה בפתח מצרים ילדה אתה. ונמנית בשבעים נפש, שכשאתה מונה חשבונם לא תמצאם אלא שבעים חסר אחת, והיא השלימה את המנין:


Verse 16

<b>על פי ה'.</b> אמר משה לפני הקדוש ברוך הוא היאך אני נכנס לבתי כלם ולתוך אהליהם לדעת מנין יונקיהם אמר לו הקדוש ברוך הוא עשה אתה את שלך ואני אעשה את שלי. הלך משה ועמד על פתח האהל והשכינה מקדמת לפניו, ובת קול יוצאת מן האהל ואומרת כך וכך תינוקות יש באהל זה, לכך נאמר על פי ה':


Verse 17



Verse 18



Verse 19



Verse 20



Verse 21

<b>לגרשון משפחת הלבני.</b> כלומר לגרשון היו הפקודים משפחת הלבני ומשפחת השמעי פקודיהם כך וכך:


Verse 22



Verse 23



Verse 24



Verse 25

<b>המשכן.</b> יריעות התחתונות: 
<b>והאהל.</b> יריעות עזים העשויות לגג: 
<b>מכסהו.</b> עורות אילים ותחשים: 
<b>ומסך פתח.</b> הוא הוילון:


Verse 26

<b>ואת מיתריו.</b> של משכן והאהל ולא של חצר:


Verse 27



Verse 28



Verse 29

<b>משפחת בני קהת יחנו וגו' תימנה.</b> וסמוכין להם דגל ראובן החונים תימנה, אוי לרשע ואוי לשכנו, לכך לקו מהם דתן ואבירם ומאתים וחמשים איש עם קרח ועדתו, שנמשכו עמהם במחלקתם: 

Verse 30



Verse 31

<b>והמסך.</b> היא הפרכת, שאף היא קרויה פרכת המסך:


Verse 32

<b>ונשיא נשיאי הלוי.</b> ממנה על כלם ועל מה היא נשיאותו, פקדת שומרי משמרת הקדש, על ידו היה פקדת כלם:


Verse 33



Verse 34



Verse 35



Verse 36



Verse 37



Verse 38

<b>משה ואהרן ובניו.</b> וסמוכין להם דגל מחנה יהודה, והחונים עליו יששכר וזבולן, טוב לצדיק טוב לשכנו, לפי שהיו שכניו של משה שהיה עוסק בתורה, נעשו גדולים בתורה, שנאמר (תהלים ס, ט) יהודה מחקקי, ומבני יששכר יודעי בינה וגו' (דה"י א' יב לג) מאתים ראשי סנהדראות, ומזבולן משכים בשבט סופר (שופטים ה יד):


Verse 39

<b>אשר פקד משה ואהרן.</b> נקוד על ואהרן, לומר שלא היה במנין הלוים: 
<b>שנים ועשרים אלף.</b> ובפרטן אתה מוצא שלש מאות יתרים, בני גרשון שבעת אלפים וחמש מאות, בני קהת שמונת אלפים ושש מאות, בני מררי ששת אלפים ומאתים, [הרי שנים ועשרים אלף ושלש מאות] ולמה לא כללן עם השאר ויפדו את הבכורות, ולא יהיו זקוקים השלשה ושבעים ומאתים בכורות העודפים על המנין לפדיון, אמרו רבותינו במסכת בכורות (בכורות ה א) אותן שלש מאות לוים בכורות היו ודים שיפקיעו עצמם מן הפדיון:


Verse 40

<b>פקד כל בכור זכר וגו' מבן חדש ומעלה.</b> משיצא מכלל ספק נפלים: 

Verse 41



Verse 42



Verse 43



Verse 44



Verse 45

<b>ואת בהמת הלוים וגו'.</b> לא פדו בהמות הלוים את בכורי בהמה טהורה שלישראל, אלא את פטרי חמוריהם, ושה אחד של בן לוי פטר כמה פטרי חמורים שלישראל, תדע שהרי מנה העודפים באדם ולא מנה העודפים בבהמה:


Verse 46

<b>ואת פדויי השלשה וגו'.</b> ואת הבכורות הצריכין להפדות בהם, אלו השלשה ושבעים ומאתים העודפים בהם, יתרים על הלוים, מהם תקח חמשת שקלים לגלגלת, כך היתה מכירתו של יוסף עשרים כסף, שהיה בכורה של רחל:


Verse 47



Verse 48



Verse 49

<b>העדפים על פדויי הלוים.</b> על אותן שפדו הלוים בגופן:


Verse 50

<b>חמשה וששים ושלש מאות ואלף.</b> כך סכום החשבון חמשת שקלים לגלגלת למאתים בכורות אלף שקל, לשבעים בכורות שלש מאות וחמשים שקל, לשלש בכורות חמשה עשר שקל. אמר כיצד אעשה, בכור שאומר לו תן חמשת שקלים, יאמר לי אני מפדויי הלוים. מה עשה, הביא שנים ועשרים אלף פתקין וכתב עליהן בן לוי, ומאתים ושבעים ושלשה פתקין כתב עליהן חמשה שקלים, בללן ונתנן בקלפי, אמר להם בואו וטלו פתקיכם לפי הגורל:



Chapter 4



Verse 1



Verse 2

<b>נשא את ראש וגו'.</b> מנה מהם את הראויין לעבודת משא, והם מבן שלשים ועד בן חמשים שנה, והפחות משלשים לא נתמלא כחו מכאן אמרו בן שלשים לכח, והיותר על בן חמשים כחו מכחיש מעתה:


Verse 3



Verse 4

<b>קדש הקדשים.</b> המקדש שבכלן הארון והשלחן והמנורה והמזבחות והפרוכת וכלי שרת:


Verse 5

<b>ובא אהרן ובניו וגו'.</b> יכניסו כל כלי וכלי לנרתקו המפורש לו בפרשה זו, ולא יצטרכו הלוים בני קהת אלא לשאת: 
<b>בנסוע המחנה.</b> כשהענן מסתלק הם יודעין שיסעו:


Verse 6



Verse 7

<b>קערת וכפות קשות ומנקיות.</b> כבר פרשתי במלאכת המשכן: 
<b>הנסך.</b> הכסוי לשון מסך, כדכתיב (שמות כה, כט) אשר יסך בהן:


Verse 8



Verse 9

<b>מלקחיה.</b> כמין צבת שמושך בה את הפתילה לכל צד שירצה: 
<b>מחתתיה.</b> כמין כף קטנה ושוליה פשוטין ולא סגלגלים, ואין לה מחצה לפניה אלא מצדיה, וחותה בה את דשן הנרות כשמטיבן: 
<b>נרתיה.</b> לוצי"ש בלע"ז [מנורות] שנותנים בהן השמן והפתילות:


Verse 10

<b>אל מכסה עור תחש.</b> כמין מרצוף:


Verse 11



Verse 12

<b>את כל כלי השרת אשר ישרתו בם בקדש.</b> בתוך המשכן שהוא קדש, והן כלי הקטרת שמשרתין בהם במזבח הפנימי:


Verse 13

<b>ודשנו את המזבח.</b> מזבח הנחשת: 
<b>ודשנו.</b> יטלו את הדשן מעליו: 
<b>ופרשו עליו בגד ארגמן.</b> ואש שירדה מן השמים רבוצה תחת הבגד כארי בשעת המסעות, ואינה שורפתו, שהיו כופין עליה פסכתר של נחשת:


Verse 14

<b>מחתת.</b> שבהן חותים גחלים לתרומת הדשן, שעשויה כמין מחבת שאין לה אלא שלש מחצות, ומלפניה שואבת את הגחלים: 
<b>מזלגות.</b> צנוריות של נחשת שבהן מכין באברים שעל המזבח להפכן כדי שיתעכלו יפה ומהר: 
<b>יעים.</b> הם מגרפות ובלע"ז ודי"ל [מגרפה] והן של נחשת ובהן מכבדין את הדשן מעל המזבח:


Verse 15

<b>לכסת את הקדש.</b> הארון והמזבח: 
<b>ואת כל כלי הקדש.</b> המנורה וכלי שרת: 
<b>ומתו.</b> שאם יגעו חייבין מיתה בידי שמים:


Verse 16

<b>ופקדת אלעזר.</b> שהוא ממנה עליהם לשאת אותם, שמן וקטרת ושמן המשחה ומנחת התמיד, עליו מטל לצוות ולזרז ולהקריב בעת חנייתן: 
<b>פקדת כל המשכן.</b> ועוד היה ממנה על משא בני קהת לצוות איש איש על עבודתו ועל משאו, והוא המשכן וכל אשר בו, כל הסדורים למעלה בפרשה זו, אבל משא בני גרשון ומררי שאינן מקדש הקדשים, על פי איתמר היה, כמו שכתוב בפרשת נשא (פסוק כח):


Verse 17



Verse 18

<b>אל תכריתו.</b> אל תגרמו להם שימותו:


Verse 19



Verse 20

<b>ולא יבאו לראות כבלע את הקדש.</b> לתוך נרתק שלו, כמו שפרשתי למעלה (פסוק ה) בפרשה זו, ופרשו עליו בגד פלוני וכסו אותו במכסה פלוני, ובלוע שלו הוא כסויו:




Verse 21



Verse 22

<b>נשא את ראש בני גרשון גם הם.</b> כמו שצויתיך על בני קהת לראות כמה יש שהגיעו לכלל עבודה:


Verse 23



Verse 24



Verse 25

<b>את יריעת המשכן.</b> עשר תחתונות: 
<b>ואת אהל מועד.</b> יריעות עזים העשויות לאהל עליו: 
<b>מכסהו.</b> עורות אילים מאדמים: 
<b>מסך פתח.</b> וילון המזרחי:


Verse 26

<b>אשר על המשכן.</b> כלומר הקלעים והמסך של חצר הסוככים ומגינים על המשכן ועל מזבח הנחשת סביב: 
<b>ואת כל אשר יעשה להם.</b> כתרגומו ית כל דיתמסר להון, לבני גרשון:


Verse 27

<b>על פי אהרן ובניו.</b> ואיזה מהבנים ממנה עליהם, ביד איתמר בן אהרן הכהן:


Verse 28



Verse 29



Verse 30



Verse 31



Verse 32

<b>ויתדתם ומיתריהם.</b> של עמודים, שהרי יתדות ומיתרי הקלעים במשא בני גרשון היו, ויתדות ומיתרים היו ליריעות ולקלעים מלמטה, שלא תגביהם הרוח, ויתדות ומיתרים היו לעמודים סביב לתלות בהם הקלעים בשפתם העליונה, בכלנסות וקנדסין [וקנטסין], כמו ששנויה במלאכת המשכן:


Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42



Verse 43



Verse 44



Verse 45



Verse 46



Verse 47

<b>עבדת עבדה.</b> הוא השיר במצלתים וכנורות, שהיא עבודה לעבודה אחרת: 
<b>ועבודת משא.</b> כמשמעו:


Verse 48



Verse 49

<b>ופקדיו אשר צוה ה' את משה.</b> ואותן הפקודים היו במצוה מבן שלשים שנה ועד בן חמשים שנה:



Chapter 5



Verse 1



Verse 2

<b>צו את בני ישראל וגו'.</b> פרשה זו נאמרה ביום שהוקם המשכן, ושמנה פרשיות נאמרו בו ביום, כדאיתא במסכת גיטין בפרק הנזקין (גיטין ס, א): 
<b>וישלחו מן המחנה.</b> שלש מחנות היו שם בשעת חניתן, תוך הקלעים היא מחנה שכינה, חנית הלוים סביב כמו שמפורש בפרשת במדבר סיני היא מחנה לויה, ומשם ועד סוף מחנה הדגלים לכל ארבע הרוחות היא מחנה ישראל הצרוע נשתלח חוץ לכלן, הזב מתר במחנה ישראל ומשלח מן השתים, וטמא לנפש מתר אף בשל לויה ואינו משלח אלא משל שכינה, וכל זה דרשו רבותינו מן המקראות במסכת פסחים (סז): 
<b>טמא לנפש.</b> דמסאב לטמי נפשא דאנשא אומר אני שהוא לשון עצמות אדם בלשון ארמי, והרבה יש בבראשית רבה אדרינוס שחיק טמיא, שחיק עצמות:


Verse 3



Verse 4



Verse 5



Verse 6

<b>למעל מעל בה'.</b> הרי חזר וכתב כאן פרשת גוזל ונשבע על שקר, היא האמורה בפרשת ויקרא (ה, כא) ומעלה מעל בה' וכחש בעמיתו וגו', ונשנית כאן בשביל שני דברים שנתחדשו בה האחד, שכתב והתודו, למד שאינו חיב חומש ואשם על פי עדים עד שיודה בדבר והשני על גזל הגר שהוא נתון לכהנים:


Verse 7

<b>את אשמו בראשו.</b> הוא הקרן שנשבע עליו: 
<b>לאשר אשם לו.</b> למי שנתחיב לו:


Verse 8

<b>ואם אין לאיש גואל.</b> שמת התובע שהשביעו, ואין לו יורשים: 
<b>להשיב האשם אליו.</b> כשנמלך זה להתודות על עונו ואמרו רבותינו וכי יש לך אדם בישראל שאין לו גואלים או בן או אח או שאר בשר הקרוב ממשפחת אביו למעלה עד יעקב, אלא זה הגר שמת ואין לו יורשים: 
<b>האשם המושב.</b> זה הקרן והחומש: 
<b>לה' לכהן.</b> קנאו השם ונתנו לכהן שבאותו משמר: 
<b>מלבד איל הכפורים.</b> האמור בויקרא (ויקרא ה, כה) שהוא צריך להביא:


Verse 9

<b>וכל תרומה וגו'.</b> אמר רבי ישמעאל וכי תרומה מקריבין לכהן, והלא הוא המחזר אחריה לבית הגרנות ומה תלמוד לומר אשר יקריבו לכהן, אלו הבכורים, שנאמר בהם תביא בית ה' אלהיך, (שמות כג, יט). ואיני יודע מה יעשה בהם, תלמוד לומר לכהן לו יהיה, בא הכתוב ולמד על הבכורים שיהיו נתנין לכהן:


Verse 10

<b>ואיש את קדשיו לו יהיו.</b> לפי שנאמרו מתנות כהנה ולויה יכול יבואו ויטלום בזרוע, תלמוד לומר ואיש את קדשיו לו יהיו, מגיד שטובת הנאתן לבעלים, ועוד מדרשים הרבה דרשו בו בספרי ומדרש אגדה ואיש את קדשיו לו יהיו, מי שמעכב מעשרותיו ואינו נותנן, לו יהיו המעשרות, סוף שאין שדהו עושה אלא אחד מעשרה שהיתה למודה לעשות: 
<b>איש אשר יתן לכהן.</b> מתנות הראויות לו: 
<b>לו יהיה.</b> ממון הרבה:


Verse 11



Verse 12

<b>איש איש כי תשטה אשתו.</b> מה כתיב למעלה מן הענין ואיש את קדשיו לו יהיו, אם אתה מעכב מתנות הכהן, חייך שתצטרך לבא אצלו להביא לו את הסוטה: 
<b>איש איש.</b> ללמדך שמועלת בשתים, באיש מלחמה של מעלה ואישה מלמטה: 
<b>כי תשטה אשתו.</b> שנו רבותינו אין המנאפין נואפין עד שתכנס בהן רוח שטות, דכתיב כי תשטה, וכתוב בו נואף אשה חסר לב (משלי ו, לב) ופשוטו של מקרא כי תשטה. תט מדרכי צניעות ותחשד בעיניו, כמו שטה מעליו ועבר (שם ד, טו), אל ישט אל דרכיה לבך (שם ז, כה): 
<b>ומעלה בו מעל.</b> ומהו המעל, ושכב איש אותה:


Verse 13

<b>ושכב איש.</b> פרט לקטן ומי שאינו איש: 
<b>אתה שכבת זרע.</b> שכיבתה פוסלת אותה, ואין שכיבת אחותה פוסלת אותה כמעשה בשתי אחיות שהיו דומות זו לזו: 
<b>ונעלם מעיני אישה.</b> פרט לסומא הא אם היה רואה ומעמעם [ומעלים] אין המים בודקין אותה: 
<b>ונסתרה.</b> שיעור שתראה לטמאת ביאה: 
<b>ועד אין בה.</b> הא אם יש בה אפלו עד אחד שאמר נטמאת לא היתה שותה: 
<b>ועד אין בה.</b> לטמאה אבל יש עדים לסתירה: 
<b>נתפשה.</b> נאנסה, כמו ותפשה ושכב עמה (דברים כב, כח):


Verse 14

<b>ועבר עליו.</b> קודם לסתירה: 
<b>רוח קנאה וקנא.</b> פרשו רבותינו לשון התראה, שמתרה בה אל תסתרי עם איש פלוני: 
<b>והיא נטמאה או עבר עליו וגו'.</b> כלומר הוא התרה בה ועברה על התראתו, ואין ידוע אם נטמאה אם לאו:


Verse 15

<b>קמח.</b> שלא יהא מסלת: 
<b>שערים.</b> ולא חטים, היא עשתה מעשה בהמה וקרבנה מאכל בהמה: 
<b>לא יצק עליו שמן.</b> שלא יהא קרבנה מהדר, שהשמן קרוי אור והיא עשתה בחשך: 
<b>ולא יתן עליו לבנה.</b> שהאמהות נקראות לבונה, שנאמר ואל גבעת הלבונה (שה"ש ד, ו), והיא פרשה מדרכיהן: 
<b>כי מנחת קנאת הוא.</b> הקמח הזה, קמח לשון זכר: 
<b>מנחת קנאת.</b> מעוררת עליה שתי קנאות, קנאת המקום וקנאת הבעל:


Verse 16



Verse 17

<b>מים קדשים.</b> שקדשו בכיור, לפי שנעשה מנחשת מראות הצובאות, וזו פרשה מדרכיהן שהיו נבעלות לבעליהן במצרים תחת התפוח, וזו קלקלה לאחר, תבדק בו: 
<b>בכלי חרש.</b> היא השקתה את הנואף יין משבח בכוסות משבחים, לפיכך תשתה מים המרים במקדה בזויה של חרש:


Verse 18

<b>והעמיד הכהן וגו'.</b> והלא כבר נאמר והעמידה לפני ה', אלא מסיעין היו אותה ממקום למקום כדי ליגעה ותטרף דעתה ותודה: 
<b>ופרע.</b> סתר את קליעת שערה כדי לבזותה, מכאן לבנות ישראל שגלוי הראש גנאי להן: 
<b>לפני ה'.</b> בשער נקנור, הוא שער העזרה המזרחי, דרך כל הנכנסים: 
<b>ונתן על כפיה.</b> ליגעה אולי תטרף דעתה ותודה, ולא ימחה שם המיוחד על המים: 
<b>המרים.</b> על שם סופן שהם מרים לה: 
<b>המאררים.</b> המחסרים אותה מן העולם, לשון סלון ממאיר (יחזקאל כח, כד) ולא יתכן לפרש מים ארורים, שהרי קדושים הן, ולא ארורים כתב הכתוב, אלא מאררים את אחרים. ואף אנקלוס לא תרגם ליטיא, אלא מלטטיא, שמראות קללה בגופה של זו:


Verse 19

<b>והשביע אתה וגו'.</b> ומה היא השבועה אם לא שכב, הנקי, הא אם שכב חנקי [לא תנקי], שמכלל לאו אתה שומע הן, אלא שמצוה לפתוח בדיני נפשות תחלה לזכות:


Verse 20

<b>ואת כי שטית.</b> כי משמש בלשון אם:


Verse 21

<b>בשבעת האלה.</b> שבועה של קללה: 
<b>יתן ה' אותך לאלה.</b> שיהיו הכל מקללין ביך יבואך כדרך שבא לפלונית: 
<b>ולשבועה.</b> שיהיו הכל נשבעין ביך לא יארע לי כדרך שארע לפלונית וכן הוא אומר והנחתם שמכם לשבועה לבחירי (ישעיה סה, טו), שהצדיקים נשבעים בפרענותן של רשעים, וכן לענין הברכה ונברכו וגו' (בראש' יב, ג) בך יברך ישראל לאמר (בראש' מח, כ): 
<b>את ירכך.</b> בקללה הקדים ירך לבטן לפי שבה התחילה בעברה תחלה: 
<b>צבה.</b> כתרגומו נפוחה:


Verse 22

<b>לצבות בטן.</b> כמו להצבות בטן, זהו שמוש פתח שהלמ"ד נקודה בו, וכן לנחותם הדרך (שמות יג, כא), לראותכם בדרך אשר תלכו בה (דברים א, לג), וכן לנפיל ירך להנפיל ירך, שהמים מצבים את הבטן ומפילים את הירך: 
<b>לצבות בטן ולנפיל ירך.</b> בטנו וירכו של בועל, או אינו אלא של נבעלת, כשהוא אומר את ירכך נופלת ואת בטנך צבה, הרי של נבעלת אמור: 
<b>אמן אמן.</b> קבלת שבועה, אמן על האלה אמן על השבועה, אמן אם מאיש זה, אמן אם מאיש אחר, אמן שלא סטיתי ארוסה ונשואה שומרת יבם וכנוסה:


Verse 23



Verse 24

<b>והשקה את האשה.</b> אין זה סדר המעשה, שהרי בתחלה מקריב מנחתה, אלא הכתוב מבשרך שכשישקנה יבואו בה למרים לפי שנאמר בטן וירך, מנין לשאר כל הגוף, תלמוד לומר ובאו בה בכלה, אם כן מה תלמוד לומר בטן וירך, לפי שהן התחילו בעברה תחלה, לפיכך התחילה מהן הפרענות: 
<b>למרים.</b> להיות לה רעים ומרים:


Verse 25

<b>והניף.</b> מוליך ומביא מעלה ומוריד, ואף היא מניפה עמו שידה למעלה מידו של כהן: 
<b>והקריב אתה.</b> זו היא הגשתה בקרן דרומית מערבית של מזבח קודם קמיצה כשאר מנחות:


Verse 26

<b>אזכרתה.</b> הוא הקומץ, שעל ידי הקטרתו המנחה באה לזכרון לגבוה:


Verse 27

<b>והשקה את המים.</b> לרבות שאם אמרה איני שותה לאחר שנמחקה מגלה, מערערין אתה ומשקין אתה בעל כרחה, אלא אם כן אמרה טמאה אני: 
<b>וצבתה בטנה וגו'.</b> אף על פי שבקללה הזכיר ירך תחלה, המים אין בודקין אלא דרך כניסתן בה: 
<b>והיתה האשה לאלה.</b> כמו שפרשתי שהיו הכל אלין בה: 
<b>בקרב עמה.</b> הפרש יש בין אדם המתנול במקום שנכר, לאדם המתנול במקום שאינו נכר:


Verse 28

<b>ואם לא נטמאה האשה.</b> בסתירה זו: 
<b>וטהרה היא.</b> ממקום אחר: 
<b>ונקתה.</b> ממים המאררים, ולא עוד אלא ונזרעה זרע, אם היתה יולדת בצער תלד ברוח, אם היתה יולדת שחורים יולדת לבנים:


Verse 29



Verse 30

<b>או איש.</b> כמו או נודע (שמות כא, לו), כלומר אם איש קנאי הוא, לכך והעמיד את האשה:


Verse 31

<b>ונקה האיש מעון.</b> אם בדקוה המים אל ידאג לומר חבתי במיתתה, נקי הוא מן הענש דבר אחר משישקנה תהיה אצלו בהתר ונקה מעון, שהסוטה אסורה לבעלה:



Chapter 6



Verse 1



Verse 2

<b>כי יפלא.</b> יפריש למה נסמכה פרשת נזיר לפרשת סוטה, לומר לך שכל הרואה סוטה בקלקולה יזיר עצמו מן היין, שהוא מביא לידי ניאוף: 
<b>נדר נזיר.</b> אין נזירה בכל מקום אלא פרישה, אף כאן שפרש מן היין: 
<b>להזיר לה'.</b> להבדיל עצמו מן היין לשם שמים:


Verse 3

<b>מיין ושכר.</b> כתרגומו מחמר חדת ועתיק, שהיין משכר כשהוא ישן: 
<b>וכל משרת.</b> לשון צביעה במים וכל משקה, ובלשון משנה יש הרבה אין שורין דיו וסמנים (שבת יז, ב), נזיר ששרה פתו ביין (נזיר לד, ב):


Verse 4

<b>חרצנים.</b> הם הגרענין: 
<b>זג.</b> הם קלפות שמבחוץ, שהחרצנים בתוכן כענבל בזוג:


Verse 5

<b>קדש יהיה.</b> השער שלו, לגדל הפרע של שער ראשו: 
<b>פרע.</b> נקוד פתח קטן לפי שהוא דבוק לשער ראשו, פרע של שער ופרושו של פרע, גדול של שער, וכן את ראשו לא יפרע (ויקרא כא, י), ואין קרוי פרע פחות משלושים יום:


Verse 6



Verse 7



Verse 8

<b>כל ימי נזרו קדש הוא.</b> זו קדשת הגוף מלטמא למתים:


Verse 9

<b>בפתע.</b> זה אונס: 
<b>פתאם.</b> זה שוגג ויש אומרים פתע פתאום דבר אחד הוא, מקרה של פתאום: 
<b>וכי ימות מת עליו.</b> באהל שהוא בו: 
<b>ביום טהרתו.</b> ביום הזאתו, או אינו אלא בשמיני שהוא טהור לגמרי, תלמוד לומר ביום השביעי, אי שביעי יכול אפלו לא הזה, תלמוד לומר ביום טהרתו:


Verse 10

<b>וביום השמיני יבא שתי תרים.</b> להוציא את השביעי או אינו אלא להוציא את התשיעי, קבע זמן לקרבין וקבע זמן למקריבין, מה קרבין הכשיר שמיני ומשמיני והלאה, אף מקריבין שמיני ומשמיני והלאה:


Verse 11

<b>מאשר חטא על הנפש.</b> שלא נזהר מטמאת המת, רבי אלעזר הקפר אומר שציער עצמו מן היין: 
<b>וקדש את ראשו.</b> לחזור ולהתחיל מנין נזירותו:


Verse 12

<b>והזיר לה' את ימי נזרו.</b> יחזור וימנה נזירותו כבתחלה: 
<b>והימים הראשונים יפלו.</b> לא יעלו מן המנין:


Verse 13

<b>יביא אתו.</b> יביא את עצמו, זה אחד משלשה אתים שהיה ר' ישמעאל דורש כן כיוצא בו והשיאו אותם עון אשמה (ויקרא כב, טז), את עצמם, כיוצא בו ויקבור אותו בגיא (דברים לד, ו), הוא קבר את עצמו:


Verse 14



Verse 15

<b>ומנחתם ונסכיהם.</b> של עולה ושלמים, לפי שהיו בכלל ויצאו לדון בדבר חדש שיטעינו לחם, החזירן לכללן שיטעינו נסכים כדין עולה ושלמים: 
<b>חלת בלולת ורקיקי מצות.</b> עשר מכל מין:


Verse 16



Verse 17

<b>זבח שלמים לה' על סל המצות.</b> ישחט את השלמים על מנת לקדש את הלחם: 
<b>את מנחתו ואת נסכו.</b> של איל:


Verse 18

<b>וגלח הנזיר פתח אהל מועד.</b> יכול יגלח בעזרה, הרי זה דרך בזיון אלא וגלח הנזיר לאחר שחיטת השלמים שכתוב בהן ושחטו פתח אהל מועד (ויקרא ג, ב), ספרי: 
<b>אשר תחת זבח השלמים.</b> תחת הדוד שהוא מבשלן בו, לפי ששלמי נזיר היו מתבשלין בעזרה, שצריך לטול הכהן הזרוע אחר שנתבשלה ולהניף לפני ה':


Verse 19

<b>הזרוע בשלה.</b> לאחר שנתבשלה:


Verse 20

<b>קדש הוא לכהן.</b> החלה והרקיק והזרוע תרומה הן לכהן: 
<b>על חזה התנופה.</b> מלבד חזה ושוק הראויים לו מכל שלמים מוסף על שלמי נזיר הזרוע הזה, לפי שהיו שלמי נזיר בכלל ויצאו לדון בדבר החדש להפרשת זרוע הצרך להחזירן לכללן לדון אף בחזה ושוק:


Verse 21

<b>מלבד אשר תשיג ידו.</b> שאם אמר הריני נזיר על מנת לגלח על מאה עולות ועל מאה שלמים, <b>כפי נדרו אשר ידור כן יעשה מוסף על תורת נזרו.</b> על תורת הנזיר יוסיף ולא יחסר, שאם אמר הריני נזיר חמש נזירות על מנת לגלח על שלש בהמות הללו, אין אני קורא בו כאשר ידור כן יעשה: 

Verse 22



Verse 23

<b>אמור להם.</b> כמו זכור שמור, בלע"ז דישנ"ט (באמרכם): 
<b>אמור להם.</b> שיהיו כלם שומעים: 
<b>אמור.</b> מלא, לא תברכם בחפזון ובהלות, אלא בכונה ובלב שלם:


Verse 24

<b>יברכך.</b> שיתברכו נכסיך: 
<b>וישמרך.</b> שלא יבואו עליך שודדים לטול ממונך, שהנותן מתנה לעבדו אינו יכול לשמרו מכל אדם, וכיון שבאים לסטים עליו ונוטלין אותה ממנו, מה הנאה יש לו במתנה זו, אבל הקדוש ברוך הוא הוא הנותן הוא השומר והרבה מדרשים דרשו בו בספרי:


Verse 25

<b>יאר ה' פניו אליך.</b> יראה לך פנים שוחקות, פנים צהובות: 
<b>ויחנך.</b> יתן לך חן:


Verse 26

<b>ישא ה' פניו אליך.</b> יכבוש כעסו:


Verse 27

<b>ושמו את שמי.</b> יברכום בשם המפורש: 
<b>ואני אברכם.</b> לישראל ואסכים עם הכהנים דבר אחר ואני אברכם לכהנים:



Chapter 7



Verse 1

<b>ויהי ביום כלות משה.</b> כלת כתיב, יום הקמת המשכן היו ישראל ככלה הנכנסת לחפה: 
<b>כלות משה.</b> בצלאל ואהליאב וכל חכם לב עשו את המשכן, ותלאו הכתוב במשה, לפי שמסר נפשו עליו לראות תבנית כל דבר ודבר כמו שהראהו בהר להורות לעושי המלאכה, ולא טעה בתבנית אחת וכן מצינו בדוד לפי שמסר נפשו על בנין בית המקדש, שנאמר זכור ה' לדוד את כל ענותו אשר נשבע לה' וגו' (תהלים קלב, א ב), לפיכך נקרא על שמו, שנאמר ראה ביתך דוד (מלכים א' יב, טז): 
<b>ביום כלות משה להקים.</b> ולא נאמר ביום הקים מלמד שכל שבעת ימי המלואים היה משה מעמידו ומפרקו ובאותו היום העמידו ולא פרקו, לכך נאמר ביום כלות משה להקים, אותו היום כלו הקמותיו וראש חדש ניסן היה, בשני נשרפה הפרה, בשלישי הזו הזיה ראשונה, ובשביעי גלחו:


Verse 2

<b>הם נשיאי המטת.</b> שהיו שוטרים עליהם במצרים והיו מכים עליהם, שנאמר (שמות ה) ויכו שוטרי בני ישראל וגו': 
<b>הם העומדים על הפקדים.</b> שעמדו עם משה ואהרן כשמנו את ישראל, שנאמר (במדבר א) ואתכם יהיו וגו':


Verse 3

<b>שש עגלת צב.</b> אין צב אלא מחפים וכן (ישעיה סו, כ) בצבים ובפרדים, עגלות מכסות קרויות צבים: 
<b>ויקריבו אותם לפני המשכן.</b> שלא קבל משה מידם עד שנאמר לו מפי המקום אמר רבי נתן מה ראו הנשיאים להתנדב כאן בתחלה, ובמלאכת המשכן לא התנדבו תחלה, אלא כך אמרו הנשיאים יתנדבו צבור מה שיתנדבו, ומה שמחסרין אנו משלימין, כיון שראו שהשלימו צבור את הכל, שנאמר (שמות לו, ז) והמלאכה היתה דים, אמרו מעתה מה לנו לעשות, הביאו את אבני השוהם והמלואים לאפוד ולחשן, לכך התנדבו כאן תחלה:


Verse 4



Verse 5



Verse 6



Verse 7

<b>כפי עבדתם.</b> שהיה משא בני גרשון קל משל מררי, שהיו נושאים הקרשים והעמודים והאדנים:


Verse 8



Verse 9

<b>כי עבדת הקדש עליהם.</b> משא דבר הקדשה הארון והשלחן וגו', לפיכך בכתף ישאו:


Verse 10

<b>ויקריבו הנשאים את חנכת המזבח.</b> לאחר שהתנדבו העגלות והבקר לשאת המשכן, נשאם לבם להתנדב קרבנות המזבח לחנכו: 
<b>ויקריבו הנשיאים את קרבנם לפני המזבח.</b> כי לא קבל משה מידם עד שנאמר לו מפי הגבורה:


Verse 11

<b>יקריבו את קרבנם לחנכת המזבח.</b> ועדין לא היה יודע משה היאך יקריבו, אם כסדר תולדותם, אם כסדר המסעות, עד שנאמר לו מפי הקדוש ברוך הוא יקריבו למסעות, איש יומו:


Verse 12

<b>ביום הראשון.</b> אותו היום נטל עשר עטרות, ראשון למעשה בראשית, ראשון לנשיאים וכו', כדאיתא בסדר עולם: 
<b>למטה יהודה.</b> יחסו הכתוב על שבטו, ולא שגבה משבטו והקריב או אינו אומר למטה יהודה אלא שגבה משבטו והביא, תלמוד לומר זה קרבן נחשון, משלו הביא:


Verse 13

<b>שניהם מלאים סלת.</b> למנחת נדבה:


Verse 14

<b>עשרה זהב.</b> כתרגומו, משקל עשר שקלי הקדש היה בה: 
<b>מלאה קטרת.</b> לא מצינו קטרת ליחיד ולא על מזבח החיצון אלא זו בלבד, והוראת שעה היתה:


Verse 15

<b>פר אחד.</b> מיוחד שבעדרו:


Verse 16

<b>שעיר עזים אחד לחטאת.</b> לכפר על קבר התהום וטמאת ספק:


Verse 17



Verse 18

 <b>הקריב נתנאל בן צוער... הקרב את קרבנו.</b> מה תלמוד לומר הקריב בשבטו של יששכר, מה שלא נאמר בכל השבטים, לפי שבא ראובן וערער ואמר די שקדמני יהודה אחי, אקריב אני אחריו אמר לו משה מפי הגבורה נאמר לי שיקריבו כסדר מסען לדגליהם. לכך אמר הקרב את קרבנו, והוא חסר יו"ד, שהוא משמע הקרב, לשון צווי, שמפי הגבורה נצטוה הקרב. ומהו הקריב הקרב שני פעמים, שבשביל שני דברים זכה להקריב שני לשבטים אחת שהיו יודעים בתורה, שנאמר (ד"ה א' יב, לג) ומבני יששכר יודעי בינה לעתים, ואחת שהם נתנו עצה לנשיאים להתנדב קרבנות הללו. וביסודו שלר' משה הדרשן מצאתי אמר רבי פנחס בן יאיר, נתנאל בן צוער השיאן עצה זו: 


Verse 19

<b>קערת כסף.</b> מנין אותיותיו בגימטריה תתק"ל כנגד שנותיו של אדם הראשון: 
<b>שלשים ומאה משקלה.</b> על שם שכשהעמיד תולדות לקיום העולם בן מאה ושלשים שנה היה, שנאמר (בראשית ה, ג) ויחי אדם שלשים ומאת שנה ויולד בדמותו וגו': 
<b>מזרק אחד כסף.</b> בגימטריה תק"כ, על שם נח שהעמיד תולדות בן ת"ק שנה, ועל שם עשרים שנה שנגזרה גזרת המבול קודם תולדותיו, כמו שפרשתי אצל (בראשית ו, ג) והיו ימיו מאה ועשרים שנה, לפיכך נאמר מזרק אחד כסף ולא נאמר מזרק כסף אחד, כמו שנאמר בקערה, לומר שאף אותיות של אחד מצטרפות למנין: 
<b>שבעים שקל.</b> כנגד שבעים אמות שיצאו מבניו: 

Verse 20

<b>כף אחת.</b> כנגד התורה שנתנה מידו של הקדוש ברוך הוא: 
<b>עשרה זהב.</b> כנגד עשרת הדברות: 
<b>מלאה קטרת.</b> גימטריה של קטרת תרי"ג מצות, ובלבד שתחליף קו"ף בדלי"ת על ידי א"ת ב"ש ג"ר ד"ק: 

Verse 21

<b>פר אחד.</b> כנגד אברהם, שנאמר בו (בראשית יח, ז) ויקח בן בקר: 
<b>איל אחד.</b> כנגד יצחק (שם כב, יג) ויקח את האיל וגו': 
<b>כבש אחד.</b> כנגד יעקב (שם ל, מ) והכשבים הפריד יעקב:


Verse 22

<b>שעיר עזים.</b> לכפר על מכירת יוסף, שנאמר בו (שם לז, לא) וישחטו שעיר עזים:


Verse 23

<b>ולזבח השלמים בקר שנים.</b> כנגד משה ואהרן, שנתנו שלום בין ישראל לאביהם שבשמים: 
<b>אילם עתדים כבשים.</b> שלשה מינים כנגד כהנים ולוים וישראלים, וכנגד תורה נביאים וכתובים שלש חמשיות כנגד חמשה חמשין, וחמשת הדברות הכתובין על לוח אחד, וחמשה הכתובין על השני. עד כאן מיסודו של ר' משה הדרשן:


Verse 24

<b>ביום השלישי נשיא וגו'.</b> ביום השלישי היה נשיא המקריב לבני זבולן, וכן כלם, אבל בנתנאל שנאמר בו הקריב נתנאל, נופל אחריו הלשון לומר נשיא יששכר, לפי שכבר הזכיר שמו והקרבתו, ובשאר שלא נאמר בהן הקריב, נופל עליהן לשון זה נשיא לבני פלוני, אותו היום היה הנשיא המקריב לשבט פלוני:


Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42



Verse 43



Verse 44



Verse 45



Verse 46



Verse 47



Verse 48



Verse 49



Verse 50



Verse 51



Verse 52



Verse 53



Verse 54



Verse 55



Verse 56



Verse 57



Verse 58



Verse 59



Verse 60



Verse 61



Verse 62



Verse 63



Verse 64



Verse 65



Verse 66



Verse 67



Verse 68



Verse 69



Verse 70



Verse 71



Verse 72



Verse 73



Verse 74



Verse 75



Verse 76



Verse 77



Verse 78



Verse 79



Verse 80



Verse 81



Verse 82



Verse 83



Verse 84

<b>ביום המשח אתו.</b> בו ביום שנמשח הקריב, ומה אני מקים אחרי המשח, שנמשח תחלה ואחר כך הקריב או אחרי המשח לאחר זמן, ולא בא ללמד ביום המשח אלא לומר שנמשח ביום, כשהוא אומר (ויקרא ז, לו) ביום משחו אתם, למדנו שנמשח ביום, ומה תלמוד לומר ביום המשח אתו, ביום שנמשח הקריב: 
<b>קערת כסף שתים עשרה.</b> הם הם שהתנדבו ולא ארע בהם פסול:


Verse 85

<b>שלשים ומאה הקערה האחת וגו'.</b> מה תלמוד לומר, לפי שנאמר שלשים ומאה משקלה, ולא פרש באיזו שקל, לכך חזר ושנאה כאן, וכלל בכלן כל כסף הכלים בשקל הקדש: 
<b>כל כסף הכלים וגו'.</b> למדך שהיו כלי המקדש מכונים במשקלן, שוקלן אחד אחד ושוקלן כלן כאחד, לא רבה ולא מעט:


Verse 86

<b>כפות זהב שתים עשרה.</b> למה נאמר, לפי שנאמר כף אחת עשרה זהב, היא של זהב, ומשקלה עשרה שקלים של כסף, או אינו אלא כף אחת של כסף ומשקלה עשרה שקלי זהב, ושקלי זהב אין משקלם שוה לשל כסף, תלמוד לומר כפות זהב, של זהב היו:


Verse 87



Verse 88



Verse 89

<b>ובבא משה.</b> שני כתובים המכחישים זה את זה, בא שלישי והכריע ביניהם כתוב אחד אומר (ויקרא א, א) וידבר ה' אליו מאהל מועד, והוא חוץ לפרכת, וכתוב אחד אומר (שמות כה, כב) ודברתי אתך מעל הכפרת, בא זה והכריע ביניהם, משה בא אל אהל מועד ושם שומע את הקול הבא מעל הכפרת <b>מבין שני הכרובים</b> — הקול יוצא מן השמים לבין שני הכרובים ומשם יצא לאהל מועד: 
<b>וישמע את הקול.</b> יכול קול נמוך, תלמוד לומר את הקול, הוא הקול שנדבר עמו בסיני, וכשמגיע לפתח היה נפסק, ולא היה יוצא חוץ לאהל: 
<b>מדבר.</b> כמו מתדבר, כבודו של מעלה לומר כן מדבר בינו לבין עצמו, ומשה שומע מאליו: 
<b>וידבר אליו.</b> למעט את אהרן מן הדברות: 

Chapter 8



Verse 1



Verse 2

<b>בהעלתך.</b> למה נסמכה פרשת המנורה לפרשת הנשיאים, לפי שכשראה אהרן חנכת הנשיאים חלשה דעתו, שלא היה עמהם בחנכה, לא הוא ולא שבטו, אמר לו הקדוש ברוך הוא חייך, שלך גדולה משלהם, שאתה מדליק ומטיב את הנרות: 
<b>בהעלתך.</b> על שם שהלהב עולה, כתוב בהדלקתן לשון עליה, שצריך להדליק עד שתהא שלהבת עולה מאליה ועוד דרשו רבותינו, מכאן שמעלה היתה לפני המנורה שעליה הכהן עומד ומטיב: 
<b>אל מול פני המנורה.</b> אל מול נר אמצעי שאינו בקנים, אלא בגוף של מנורה: 
<b>יאירו שבעת הנרות.</b> ששה שעל ששת הקנים, שלשה המזרחיים פונים למול האמצעי, הפתילות שבהן, וכן שלשה המערביים ראשי הפתילות למול האמצעי ולמה, כדי שלא יאמרו לאורה הוא צריך:


Verse 3

<b>ויעש כן אהרן.</b> להגיד שבחו של אהרן שלא שנה:


Verse 4

<b>וזה מעשה המנורה.</b> שהראהו הקדוש ברוך הוא באצבע לפי שנתקשה בה, לכך נאמר וזה: 
<b>מקשה.</b> בטדי"ץ בלע"ז [עשוי בהכאה] לשון דא לדא נקשן (דניאל ה, ו) עשת של ככר זהב היתה, ומקיש בקרנס וחותך בכשיל לפשט אבריה כתקונן, ולא נעשית אברים אברים על ידי חבור: 
<b>עד ירכה עד פרחה.</b> ירכה היא השדה שעל הרגלים, חלול כדרך מנורות כסף שלפני השרים: 
<b>עד ירכה עד פרחה.</b> כלומר גופה של מנורה כלה וכל התלוי בה: 
<b>עד ירכה.</b> שהוא אבר גדול: 
<b>עד פרחה.</b> שהוא מעשה דק שבה — הכל מקשה. ודרך עד לשמש בלשון זה, כמו (שופטים טו, ה) מגדיש ועד קמה ועד כרם זית: 
<b>כמראה אשר הראה וגו'.</b> כתבנית אשר הראהו בהר, כמו שנאמר (שמות כה, מ) וראה ועשה בתבניתם וגו': 
<b>כן עשה את המנורה.</b> מי שעשאה ומדרש אגדה על ידי הקדוש ברוך הוא נעשית מאליה: 

Verse 5



Verse 6

<b>קח את הלוים.</b> קחם בדברים, אשריכם שתזכו להיות שמשים למקום:


Verse 7

<b>הזה עליהם מי חטאת.</b> של אפר הפרה מפני טמאי מתים שבהם: 
<b>והעבירו תער.</b> מצאתי בדברי רבי משה הדרשן, לפי שנתנו כפרה על הבכורות שעבדו עבודה זרה והיא קרויה זבחי מתים, והמצורע קרוי מת, הזקיקם תגלחת כמצורעים:


Verse 8

<b>ולקחו פר בן בקר.</b> והוא עולה, כמו שנאמר (פסוק יב) ועשה את האחד עולה, והוא קרבן צבור בעבודה זרה: 
<b>ופר שני.</b> מה תלמוד לומר שני, לומר לך, מה עולה לא נאכלת, אף חטאת לא נאכלת ובזו יש סמך לדבריו בתורת כהנים. ואומר אני שהוראת שעה היתה, ששעיר היה להם להביא לחטאת עבודה זרה עם פר העולה:


Verse 9

<b>והקהלת את כל עדת.</b> לפי שהלוים נתנים קרבן כפרה תחתיהם, יבואו ויעמדו על קרבנם ויסמכו את ידיהם עליהם:


Verse 10



Verse 11

<b>והניף אהרן את הלוים תנופה.</b> כדרך שאשם מצורע טעון תנופה חי שלש תנופות נאמרו בפרשה זו, הראשונה לבני קהת, לכך נאמר בם והיו לעבוד את עבודת ה', לפי שעבודת קדש הקדשים עליהם הארון והשלחן וגו'. השניה לבני גרשון, לכך נאמר בם תנופה לה', שאף עליהם היתה עבודת הקדש יריעות וקרסים הנראים בבית קדש הקדשים, והשלישית לבני מררי:


Verse 12



Verse 13



Verse 14



Verse 15



Verse 16

<b>נתנים נתנים.</b> נתונים למשא נתונים לשיר: 
<b>פטרת.</b> פתיחת:


Verse 17

<b>כי לי כל בכור.</b> שלי היו הבכורות בקו הדין, שהגנתי עליהם בין בכורי מצרים ולקחתי אותם לי עד שטעו בעגל, ועכשיו ואקח את הלוים:


Verse 18



Verse 19

<b>ואתנה וגו'.</b> חמשה פעמים נאמר בני ישראל במקרא זה, להודיע חבתן שנכפלו אזכרותיהן במקרא אחד כמנין חמשה חמשי תורה, וכך ראיתי בבראשית רבה: 
<b>ולא יהיה בבני ישראל נגף.</b> שלא יצטרכו לגשת אל הקדש, שאם יגשו יהיה נגף:


Verse 20

<b>ויעש משה ואהרן וכל עדת וגו'.</b> משה העמידן ואהרן הניפן וישראל סמכו את ידיהם:


Verse 21



Verse 22

<b>כאשר צוה ה' וגו' כן עשו.</b> להגיד שבח העושין והנעשה בהן, שאחד מהן לא עכב: 

Verse 23



Verse 24

<b>זאת אשר ללוים.</b> שנים פוסלים בהם, ואין המומים פוסלים בהם: 
<b>מבן חמש ועשרים.</b> ובמקום אחר אומר (במדבר ד, ג) מבן שלשים שנה, הא כיצד, מבן עשרים וחמש בא ללמוד הלכות עבודה ולומד חמש שנים, ובן שלשים עובד, מכאן לתלמיד שלא ראה סימן יפה במשנתו בחמש שנים, ששוב אינו רואה:


Verse 25

<b>ולא יעבד עוד.</b> עבודת משא בכתף, אבל חוזר הוא לנעילת שערים ולשיר ולטעון עגלות, וזהו ושרת את אחיו עם אחוהי, כתרגומו:


Verse 26

<b>לשמר משמרת.</b> לחנות סביב לאהל, ולהקים ולהוריד בשעת המסעות:



Chapter 9



Verse 1

<b>בחדש הראשון.</b> פרשה שבראש הספר לא נאמרה עד איר, למדת שאין סדר מקדם ומאחר בתורה ולמה לא פתח בזו, מפני שהוא גנותן של ישראל, שכל ארבעים שנה שהיו ישראל במדבר לא הקריבו אלא פסח זה בלבד:


Verse 2

<b>במועדו.</b> אף בשבת במועדו אף בטמאה:


Verse 3

<b>ככל חקתיו.</b> אלו מצות שבגופו, שה תמים זכר בן שנה: 
<b>וככל משפטיו.</b> אלו מצות שעל גופו ממקום אחר, כגון שבעת ימים למצה ולבעור חמץ [מצות שבגופו, שה תמים זכר בן שנה. שעל גופו, צלי אש ראשו על כרעיו ועל קרבו. שחוץ לגופו, מצה ובעור חמץ]:


Verse 4

<b>וידבר משה וגו'.</b> מה תלמוד לומר, והלא נאמר (ויקרא כג, מד) וידבר משה את מועדי ה', אלא כששמע פרשת מועדים מסיני, אמרה להם, וחזר והזהירם בשעת מעשה:


Verse 5



Verse 6

<b>לפני משה ולפני אהרן.</b> כששניהם יושבין בבית המדרש באו ושאלום ולא יתכן לומר זה אחר זה, שאם משה לא היה יודע, אהרן מנין לו:


Verse 7

<b>למה נגרע.</b> אמר להם אין קדשים קרבים בטמאה אמרו לו יזרק הדם עלינו בכהנים טהורים ויאכל הבשר לטהורים. אמר להם עמדו ואשמעה, כתלמיד המבטח לשמוע מפי רבו. אשרי ילוד אשה שכך מבטח, שכל זמן שהיה רוצה היה מדבר עם השכינה. וראויה היתה פרשה זו להאמר על ידי משה כשאר כל התורה כלה, אלא שזכו אלו שתאמר על ידיהן, שמגלגלין זכות על ידי זכאי:


Verse 8



Verse 9



Verse 10

<b>או בדרך רחקה.</b> נקוד עליו, לומר לא שרחוקה ודאי, אלא שהיה חוץ לאסקפת העזרה כל זמן שחיטה פסח שני מצה וחמץ עמו בבית ואין שם יום טוב, ואין אסור חמץ אלא עמו באכילתו:


Verse 11



Verse 12



Verse 13



Verse 14

<b>וכי יגור אתכם גר ועשה פסח.</b> יכול כל המתגייר יעשה פסח מיד, תלמוד לומר חקה אחת וגו', אלא כך משמעו, וכי יגור אתכם גר ובא עת לעשות פסח עם חבריו כחקה וכמשפט יעשה:


Verse 15

<b>המשכן לאהל העדת.</b> המשכן העשוי להיות אהל ללוחות העדות: 
<b>יהיה על המשכן.</b> כמו הוה על המשכן, וכן כל לשון הפרשה:


Verse 16



Verse 17

<b>העלות הענן.</b> כתרגומו אסתלקות, וכן ונעלה הענן ולא יתכן לכתוב ולפי עלות הענן ועלה הענן, שאין זה לשון סלוק אלא צמוח ועליה, כמו (מלכים א' יח, מד) והנה עב קטנה ככף איש עלה מים:


Verse 18

<b>על פי ה' יסעו.</b> שנינו במלאכת המשכן, כיון שהיו ישראל נוסעים היה עמוד הענן מתקפל ונמשך על גבי בני יהודה כמין קורה, תקעו והריעו ותקעו ולא היה מהלך עד שמשה אומר קומה ה', ונסע דגל מחנה יהודה, זו בספרי: 
<b>ועל פי ה' יחנו.</b> כיון שהיו ישראל חונים, עמוד הענן מתמר ועולה ונמשך על גבי בני יהודה כמין סכה, ולא היה נפרש עד שמשה אומר שובה ה' רבבות אלפי ישראל, הוי אומר על פי ה' וביד משה:


Verse 19



Verse 20

<b>ויש.</b> כלומר ופעמים: 
<b>ימים מספר.</b> ימים מועטים:


Verse 21



Verse 22

<b>או ימים.</b> שנה, כמו (ויקרא כה, כט) ימים תהיה גאלתו:



Chapter 10



Verse 1



Verse 2

<b>עשה לך.</b> שיהיו תוקעין לפניך כמלך, כמו שנאמר (דברים לג, ה) ויהי בישרון מלך: 
<b>עשה לך.</b> משלך: [
<b>עשה לך.</b> אתה עושה ומשתמש בהם ולא אחר]: 
<b>למקרא העדה.</b> כשתרצה לדבר עם הסנהדרין ושאר העם ותקראם לאסף אליך, תקראם על ידי חצוצרות: 
<b>ולמסע את המחנות.</b> בשעת סלוק מסעות תתקעו בהם לסימן, נמצאת אתה אומר על פי שלשה היו נוסעים, על פי הקדוש ברוך הוא ועל פי משה ועל פי חצוצרות: 
<b>מקשה.</b> מהעשת תעשה בהקשת הקרנס:


Verse 3

<b>ותקעו בהן.</b> בשתיהן והוא סימן למקרא העדה, שנאמר ונועדו אליך כל העדה אל פתח אהל מועד:


Verse 4

<b>ואם באחת יתקעו.</b> הוא סימן למקרא הנשיאים, שנאמר ונועדו אליך הנשיאים ואף הן יעידתן אל פתח אהל מועד. ומגזרה שוה הוא בא בספרי:


Verse 5

<b>ותקעתם תרועה.</b> סימן מסע המחנות תקיעה תרועה ותקיעה, כך הוא נדרש בספרי מן המקראות היתרים:


Verse 6



Verse 7

<b>ובהקהיל את הקהל וגו'.</b> לפי שהוא אומר והיו לך למקרא העדה ולמסע את המחנות מה מקרא העדה, תוקע בשני כהנים ובשתיהן, שנאמר ותקעו בהן וגו', אף מסע המחנות בשתיהן, יכול מה מסע המחנות תוקע ומריע ותוקע אף מקרא העדה תוקע ומריע ותוקע, ומעתה אין חלוק בין מקרא העדה למסע את המחנות תלמוד לומר ובהקהיל את הקהל וגו', למד שאין תרועה למקרא העדה והוא הדין לנשיאים הרי סימן לשלשתם, מקרא העדה בשתים, ושל נשיאים באחת, וזו וזו אין בהם תרועה, ומסע המחנות בשתים על ידי תרועה ותקיעה:


Verse 8

<b>ובני אהרן יתקעו.</b> במקראות ובמסעות הללו:


Verse 9



Verse 10

<b>על עלתיכם.</b> בקרבן צבור הכתוב מדבר: 
<b>אני ה' אלהיכם.</b> מכאן למדנו מלכיות עם זכרונות ושופרות, שנאמר ותקעתם הרי שופרות, לזכרון הרי זכרונות, אני ה' אלהיכם זה מלכיות וכו':


Verse 11

<b>בחדש השני.</b> נמצאת אומר שנים עשר חדש חסר עשרה ימים עשו בחורב, שהרי בראש חדש סיון חנו שם ולא נסעו עד עשרים באיר לשנה הבאה:


Verse 12

<b>למסעיהם.</b> כמשפט המפורש למסע דגליהם מי ראשון ומי אחרון: 
<b>במדבר פארן.</b> קברות התאוה במדבר פארן היה ושם חנו ממסע זה:


Verse 13



Verse 14



Verse 15



Verse 16



Verse 17

<b>והורד המשכן.</b> כיון שנוסע דגל יהודה נכנסו אהרן ובניו ופרקו את הפרכת וכסו בה את הארון, שנאמר (במדבר ד, ה) ובא אהרן ובניו בנסוע המחנה, ובני גרשון ובני מררי פורקין המשכן וטוענין אותו בעגלות ונוסעים, והארון וכלי הקדש של משא בני קהת עומדים מכסין ונתונין על המוטות עד שנסע דגל מחנה ראובן, ואחר כך ונסעו הקהתים:


Verse 18



Verse 19



Verse 20



Verse 21

<b>נשאי המקדש.</b> נושאי הדברים המקדשים: 
<b>והקימו את המשכן.</b> בני גרשון ובני מררי, שהיו קודמים להם מסע שני דגלים, היו מקימין את המשכן, כשהיה הענן שוכן, וסימן החניה נראה בדגל מחנה יהודה והם חונים, ועדין בני קהת באים מאחריהם עם שני דגלים האחרונים, היו בני גרשון ובני מררי מקימין את המשכן, וכשבאים בני קהת מוצאים אותו על מכונו, ומכניסין בו הארון והשלחן והמנורה והמזבחות, וזהו משמעות המקרא והקימו מקימי המשכן אותו עד טרם בואם של בני קהת:


Verse 22



Verse 23



Verse 24



Verse 25

<b>מאסף לכל המחנות.</b> תלמוד ירושלמי לפי שהיה שבטו של דן מרבה באכלוסין היה נוסע באחרונה וכל מי שהיה מאבד דבר היה מחזירו לו אית מאן [אתיא כמאן] דאמר כתיבה היו מהלכין, ומפיק לה מן (במדבר ב, יז) כאשר יחנו כן יסעו. ואית דאמרי כקורה היו מהלכין ומפיק לה מן מאסף לכל המחנות:


Verse 26



Verse 27



Verse 28

<b>אלה מסעי.</b> זה סדר מסעיהם: 
<b>ויסעו.</b> ביום ההוא נסעו:


Verse 29

<b>חבב.</b> הוא יתרו, שנאמר (שופטים ד, יא) מבני חבב חותן משה, ומה תלמוד לומר (שמות ב, יח) ותבאנה אל רעואל אביהן, מלמד שהתינוקות קורין לאבי אביהן אבא ושמות הרבה [ושני שמות] היו לו יתר על שם שיתר פרשה אחת בתורה. חובב על שחבב את התורה וכו': 
<b>נסעים אנחנו אל המקום.</b> מיד עד שלשה ימים אנו נכנסין לארץ, שבמסע זה הראשון נסעו על מנת להכנס לארץ ישראל, אלא שחטאו במתאוננים ומפני מה שתף משה עצמו עמהם, שעדין לא נגזרה גזרה עליו וכסבור שהוא נכנס:


Verse 30

<b>אל ארצי ואל מולדתי.</b> אם בשביל נכסי, אם בשביל משפחתי:


Verse 31

<b>אל נא תעזב.</b> אין נא אלא לשון בקשה, שלא יאמרו לא נתגיר יתרו מחבה, סבור היה שיש לגרים חלק בארץ, עכשו שראה שאין להם חלק הניחם והלך לו: 
<b>כי על כן ידעת חנתנו במדבר.</b> כי נאה לך לעשות זאת על אשר ידעת חנותנו במדבר וראית נסים וגבורות שנעשו לנו: 
<b>כי על כן ידעת.</b> כמו על אשר ידעת, כמו (בראשית לח, כו) כי על כן לא נתתיה לשלה בני, כי על כן עברתם (שם יח, ה), כי על כן באו (שם יט, ח), כי על כן ראיתי פניך (שם לג, י): 
<b>והיית לנו לעינים.</b> לשון עבר כתרגומו דבר אחר לשון עתיד, כל דבר ודבר שיתעלם מעינינו תהיה מאיר עינינו. דבר אחר שתהא חביב עלינו כגלגל עינינו, שנאמר (דברים י, יט) ואהבתם את הגר:


Verse 32

<b>והיה הטוב ההוא וגו'.</b> מה טובה הטיבו לו, אמרו כשהיו ישראל מחלקין את הארץ היה דשנה של יריחו חמש מאות אמה על חמש מאות אמה והניחוהו מלחלוק, אמרו מי שיבנה בית המקדש בחלקו הוא יטלנו, בין כך ובין כך נתנוהו לבני יתרו ליונדב בן רכב, שנאמר ובני קני חותן משה עלו מעיר התמרים וגו' (שופטים א, טז):


Verse 33

<b>דרך שלשת ימים.</b> מהלך שלשת ימים הלכו ביום אחד, שהיה הקדוש ברוך הוא חפץ להכניסם לארץ מיד: 
<b>וארון ברית ה' נסע לפניהם דרך שלשת ימים.</b> זה הארון היוצא עמהם למלחמה ובו שברי לוחות מנחים ומקדים לפניהם דרך שלשת ימים לתקן להם מקום חניה:


Verse 34

<b>וענן ה' עליהם יומם.</b> שבעה עננים כתובים במסעיהם ארבע מארבע רוחות, ואחד למעלה, ואחד למטה, ואחד לפניהם מנמיך את הגבוה ומגביה את הנמוך והורג נחשים ועקרבים: 
<b>מן המחנה.</b> ממקום חניתן:


Verse 35

<b>ויהי בנסע הארן.</b> עשה לו סימניות מלפניו ומלאחריו, לומר שאין זה מקומו ולמה נכתב כאן, כדי להפסיק בין פרענות לפרענות וכו' כדאיתא בכל כתבי הקדש (שבת קטז, א): 
<b>קומה ה'.</b> לפי שהיה מקדים לפניהם מהלך שלשת ימים, היה משה אומר עמוד והמתן לנו ואל תתרחק יותר במדרש תנחומא בויקהל: 
<b>ויפוצו אויביך.</b> המכנסין: 
<b>וינסו משנאיך.</b> אלו הרודפים: 
<b>משנאיך.</b> אלו שונאי ישראל, שכל השונא את ישראל שונא את מי שאמר והיה העולם, שנאמר (תהלים פג, ג) ומשנאיך נשאו ראש, ומי הם, על עמך יערימו סוד:


Verse 36

<b>שובה ה'.</b> מנחם תרגמו לשון מרגוע וכן (ישעיה ל, טו) בשובה ונחת תושעון: 
<b>רבבות אלפי ישראל.</b> מגיד שאין השכינה שורה בישראל פחותים משני אלפים ושתי רבבות:



Chapter 11



Verse 1

<b>ויהי העם כמתאננים.</b> אין העם אלא רשעים וכן הוא אומר (שמות יז, ד) מה אעשה לעם הזה, ואומר (ירמיה יג, י) העם הרע הזה. וכשהם כשרים קרואים עמי, שנאמר (שמות ה) שלח את עמי, (מיכה ו ג) עמי מה עשיתי לך: 
<b>כמתאננים.</b> אין מתאוננים אלא לשון עלילה מבקשים עלילה היאך לפרוש מאחרי המקום וכן הוא אומר בשמשון (שופטים יד ד) כי תאנה הוא מבקש: 
<b>רע באזני ה'.</b> תואנה שהיא רעה באזני ה' שמתכונים שתבא באזניו ויקניט אמרו אוי לנו כמה לבטנו בדרך הזה שלשה ימים, שלא נחנו מענוי הדרך: 
<b>ויחר אפו.</b> אני הייתי מתכון לטובתכם שתכנסו לארץ מיד: 
<b>בקצה המחנה.</b> במקצין שבהם לשפלות, אלו ערב רב רבי שמעון בן מנסיא אומר בקצינים שבהם ובגדולים:


Verse 2

<b>ויצעק העם אל משה.</b> משל למלך בשר ודם שכעס על בנו והלך הבן אצל אוהבו של אביו ואמר לו צא ובקש עלי מאבא: 
<b>ותשקע האש.</b> שקעה במקומה בארץ שאלו חזרה לאחת הרוחות היתה מקפלת והולכת כל אותו הרוח:


Verse 3



Verse 4

<b>והאספסף.</b> אלו ערב רב שנאספו אליהם בצאתם ממצרים: 
<b>וישבו.</b> גם בני ישראל ויבכו עמהם: 
<b>מי יאכלנו בשר.</b> וכי לא היה להם בשר, והלא כבר נאמר (שמות יב, לח) וגם ערב רב עלה אתם וצאן ובקר וגו' ואם תאמר אכלום, והלא בכניסתם לארץ נאמר (במדבר לב, א) ומקנה רב היה לבני ראובן וגו', אלא שמבקשים עלילה:


Verse 5

<b>אשר נאכל במצרים חנם.</b> אם תאמר שמצריים נותנים להם דגים חנם, והלא כבר נאמר (שמות ה, יח) ותבן לא ינתן לכם, אם תבן לא היו נותנין להם חנם, דגים היו נותנין להם חנם, ומהו אומר חנם, חנם מן המצות: 
<b>את הקשאים.</b> אמר ר' שמעון מפני מה המן משתנה לכל דבר חוץ מאלו, מפני שהן קשים למניקות, אומרים לאשה אל תאכלי שום ובצל מפני התינוק משל למלך וכו', כדאיתא בספרי: 
<b>הקשאים.</b> הם קוקומברי"ש בלע"ז [מלפפנים]: 
<b>אבטחים.</b> בורק"ש 
<b>החציר.</b> כרישין פוריל"ש ותרגומו ית בוציניא וכו':


Verse 6

<b>אל המן עינינו.</b> מן בשחר מן בערב:


Verse 7

<b>והמן כזרע גד.</b> מי שאמר זה לא אמר זה, ישראל אומרים בלתי אל המן עינינו, והקדוש ברוך הוא הכתיב בתורה והמן כזרע גד וגו', כלומר ראו באי עולם על מה מתלוננים בני, והמן כך וכך הוא חשוב: 
<b>כזרע גד.</b> עגול כגדא זרע אליינדר"א [כוסבר]: 
<b>הבדלח.</b> שם אבן טובה קריסט"ל:


Verse 8

<b>שטו.</b> אין שיט אלא לשון טיול אישבני"ר בלא עמל: 
<b>וטחנו ברחים וגו'.</b> לא ירד בריחים ולא בקדירה ולא במדוכה אלא משתנה היה טעמו לנטחנין ולנדוכין ולמבשלין: 
<b>בפרור.</b> קדרה: 
<b>לשד השמן.</b> לחלוח של שמן, כך פרשו דונש ודומה לו (תהלים לב, ד) נהפך לשדי בחרבוני קיץ. והלמ"ד יסוד, נהפך לחלוחי בחרבוני קיץ. ורבותינו פרשוהו לשון שדים, אך אין ענין שדים אצל שמן. ואי אפשר לומר לשד השמן לשון (דברים לב, טו) וישמן ישורון, שאם כן היה המי"ם נקוד קמ"ץ קטן וטעמו למטה תחת המי"ם, עכשיו שהמי"ם נקוד פת"ח קטן והטעם תחת השי"ן, לשון שמן הוא, והשי"ן הנקודה בקמץ גדול ואינה נקודה בפתח קטן מפני שהוא סוף פסוק. דבר אחר לשד לשון נוטריקון ליש שמן דבש, כעיסה הנלושה בשמן וקטופה בדבש. ותרגום של אונקלוס דמתרגם דליש במשחא, נוטה לפתרונו של דונש, שהעיסה הנלושה בשמן, לחלוחית שמן יש בה:


Verse 9



Verse 10

<b>בכה למשפחתיו.</b> משפחות משפחות נאספים ובוכים לפרסם תרעמתן בגלוי ורבותינו אמרו למשפחתיו על עסקי משפחות, על עריות הנאסרות להם:


Verse 11



Verse 12

<b>כי תאמר אלי.</b> שאתה אומר אלי שאהו בחיקך והיכן אמר לו כן, לך נחה את העם (שמות לב), ואומר (שם ו) ויצום אל בני ישראל, על מנת שיהיו סוקלים אתכם ומחרפים אתכם: 
<b>על האדמה אשר נשבעת לאבתיו.</b> אתה אומר לי לשאתם בחיקי:


Verse 13



Verse 14



Verse 15

<b>ואם ככה את עשה לי.</b> תשש כחו של משה כנקבה כשהראהו הקדוש ברוך הוא הפרענות שהוא עתיד להביא עליהם על זאת אמר לפניו, אם כן הרגני תחלה: 
<b>ואל אראה ברעתי.</b> ברעתם היה לו לכתוב, אלא שכנה הכתוב וזה אחד מתקוני סופרים בתורה לכנוי ולתקון הלשון:


Verse 16

<b>אספה לי.</b> הרי תשובה לתלנתך שאמרת לא אוכל אנכי לבדי והזקנים הראשונים היכן היו, והלא אף במצרים ישבו עמהם, שנאמר (שמות ג, טז) לך ואספת את זקני ישראל, אלא באש תבערה מתו. וראויים היו לכך מסיני, דכתיב (שמות כד) ויחזו את האלהים, שנהגו קלות ראש, כנושך פתו ומדבר בפני המלך. וזהו (שם) ויאכלו וישתו, ולא רצה הקדוש ברוך הוא לתן אבלות במתן תורה ופרע להם כאן: 
<b>אשר ידעת כי הם וגו'.</b> אותם שאתה מכיר שנתמנו עליהם שוטרים במצרים בעבודת פרך והיו מרחמים עליהם ומכים על ידם, שנאמר (שמות ה, יד) ויכו שוטרי בני ישראל, עתה יתמנו בגדלתן כדרך שנצטערו בצרתן: 
<b>ולקחת אתם.</b> קחם בדברים, אשריכם שנתמניתם פרנסים על בניו של מקום: 
<b>והתיצבו שם עמך.</b> כדי שיראו ישראל וינהגו בהם גדלה וכבוד ויאמרו חביבין אלה שנכנסו עם משה לשמוע דבור מפי הקב,, ה:


Verse 17

<b>וירדתי.</b> זו אחת מעשר ירידות הכתובות בתורה: 
<b>ודברתי עמך.</b> ולא עמהם: 
<b>ואצלתי.</b> כתרגומו וארבי, כמו (שמות כד, יא) ואל אצילי בני ישראל: 
<b>ושמתי עליהם.</b> למה משה דומה באותה שעה, לנר שמנח על גבי מנורה והכל מדליקין המנו, ואין אורו חסר כלום: 
<b>ונשאו אתך.</b> התנה עמהם על מנת שיקבלו עליהם טורח בני, שהם טרחנים וסרבנים: 
<b>ולא תשא אתה לבדך.</b> הרי תשובה למה שאמרת לא אוכל אנכי לבדי:


Verse 18

<b>התקדשו.</b> הזמינו עצמכם לפרענות, וכן הוא אומר (ירמיה יב, ג) והקדשם ליום הרגה:


Verse 19



Verse 20

<b>עד חדש ימים.</b> זו בכשרים שמתמצין על מטותיהן ואחר כך נשמתן יוצאה, וברשעים הוא אומר הבשר עודנו בין שניהם, כך היא שנויה בספרי, אבל במכילתא שנויה חלוף הרשעים אוכלין ומצטערין שלשים יום והכשרים הבשר עודנו בין שניהם: 
<b>עד אשר יצא מאפכם.</b> כתרגומו דתקוצון ביה, יהא דומה לכם כאלו אכלתם ממנו יותר מדאי עד שיוצא ונגעל לחוץ דרך האף: 
<b>והיה לכם לזרא.</b> שתהיו מרחקין אותו יותר ממה שקרבתם ובדברי רבי משה הדרשן ראיתי שיש לשון שקורין לחרב זרא: 
<b>את ה' אשר בקרבכם.</b> אם לא שנטעתי שכינתי ביניכם, לא גבה לבבכם לכנס לכל הדברים הללו:


Verse 21

<b>שש מאות אלף רגלי.</b> לא חש למנות את הפרט שלשת אלפים היתרים ור' משה הדרשן פרש שלא בכו אלא אותן שיצאו ממצרים:


Verse 22

<b>הצאן ובקר ישחט.</b> זה אחד מארבעה דברים שהיה רבי עקיבא דורש ואין רבי שמעון דורש כמותו רבי עקיבא אומר שש מאות אלף רגלי, ואתה אמרת בשר אתן להם ואכלו חדש ימים, הצאן ובקר וגו', הכל כמשמעו, מי יספיק להם, כענין שנאמר (ויק' כה) ומצא כדי גאלתו. ואיזו קשה, זו או (במ' כ) שמעו נא המרים, אלא לפי שלא אמר ברבים חסך לו הכתוב ולא נפרע ממנו, וזו של מריבה היתה בגלוי, לפיכך לא חסך לו הכתוב. רבי שמעון אומר חס ושלום לא עלתה על דעתו של אותו צדיק כך, מי שכתוב בו (במ' יב) בכל ביתי נאמן הוא, יאמר אין המקום מספיק לנו, אלא כך אמר שש מאות אלף רגלי וגו' ואתה אמרת בשר אתן לחדש ימים, ואחר כך תהרוג אמה גדולה כזו, הצאן ובקר ישחט להם כדי שיהרגו, ותהא אכילה זו מספקתן עד עולם, וכי שבחך הוא זה, אומרים לו לחמור טול כור שעורים ונחתוך ראשך. השיבו הקדוש ברוך הוא ואם לא אתן יאמרו שקצרה ידי, הטוב בעיניך שיד ה' תקצר בעיניהם, יאבדו הם ומאה כיוצא בהם ואל תהי ידי קצרה לפניהם אפלו שעה אחת:


Verse 23

<b>עתה תראה היקרך דברי.</b> רבן גמליאל בנו של רבי יהודה הנשיא אומר אי אפשר לעמוד על התפל, מאחר שאינן מבקשים אלא עלילה לא תספיק להם, סופן לדון אחריך, אם אתה נותן להם בשר בהמה גסה, יאמרו דקה בקשנו, ואם אתה נותן להם דקה, יאמרו גסה בקשנו, חיה ועוף בקשנו, דגים וחגבים בקשנו, אמר לו אם כן יאמרו שקצרה ידי אמר לפניו הריני הולך ומפיסן. אמר לו עתה תראה היקרך דברי, שלא ישמעו לך. הלך משה לפיסן אמר להם היד ה' תקצר, (תהלים עח, כ) הן הכה צור ויזובו מים וגו' הגם לחם יוכל תת, אמרו פשרה היא זו, אין בו כח למלאת שאלתנו. וזהו שנאמר ויצא משה וידבר אל העם, כיון שלא שמעו לו ויאסף שבעים איש וגו':


Verse 24



Verse 25

<b>ולא יספו.</b> לא נתנבאו אלא אותו היום לבדו, כך מפורש בספרי, ואונקלוס תרגם ולא פסקין, שלא פסקה נבואה מהם:


Verse 26

<b>וישארו שני אנשים.</b> מאותן שנבחרו אמרו אין אנו כדאין לגדלה זו: 
<b>והמה בכתבים.</b> במבוררים שבהם לסנהדרין, ונכתבו כלם נקובים בשמות, ועל ידי גורל, לפי שהחשבון עולה לשנים עשר שבטים, ששה ששה לכל שבט ושבט חוץ משני שבטים שאין מגיע אליהם אלא חמשה חמשה אמר משה, אין שבט שומע לי לפחות משבטו זקן אחד. מה עשה, נטל שבעים ושנים פתקין וכתב על שבעים זקן, ועל שנים חלק וברר מכל שבט ושבט ששה, והיו שבעים ושנים. אמר להם טלו פתקיכם מתוך קלפי, מי שעלה בידו זקן, נתקדש, ומי שעלה בידו חלק אמר לו המקום לאחפץ בך:


Verse 27

<b>וירץ הנער.</b> יש אומרים גרשום בן משה היה:


Verse 28

<b>כלאם.</b> הטל עליהם צרכי צבור והם כלים מאליהם דבר אחר תנם אל בית הכלא, לפי שהיו מתנבאים משה מת ויהושע מכניס את ישראל לארץ:


Verse 29

<b>המקנא אתה לי.</b> הקנאי אתה לי, הקנאתי אתה מקנא: 
<b>לי.</b> כמו בשבילי כל לשון קנאה אדם הנותן לב על הדבר או לנקום או לעזור אינפרינמינ"ט בלע"ז אוחז בעבי המשא: 

Verse 30

<b>ויאסף משה.</b> מפתח אהל מועד: 
<b>אל המחנה.</b> נכנסו איש לאהלו: 
<b>ויאסף.</b> לשון כניסה אל הבית, כמו (דברים כב, ב) ואספתו אל תוך ביתך, ואב לכלם (תהלים לט) יצבר ולא ידע מי אספם, מלמד שלא הביא עליהם פרענות עד שנכנסו הצדיקים איש לאהלו:


Verse 31

<b>ויגז.</b> ויפריח, וכן (תהלים צ, י) כי גז חיש, וכן (נחום א, יב) נגזו ועבר: 
<b>ויטש.</b> ויפשוט, כמו (שמואל א' ל, טז) והנה נטשים על פני כל הארץ, (יחזקאל כט, ה) ונטשתיך המדברה: 
<b>וכאמתים.</b> פורחות בגובה עד שהן כנגד לבו של אדם, כדי שלא יהא טורח באסיפתן לא להגביה ולא לשחות:


Verse 32

<b>הממעיט.</b> מי שאוסף פחות מכלם, העצלים והחגרים, אסף עשרה חמרים: 
<b>וישטחו.</b> עשו אותן משטיחין משטיחין:


Verse 33

<b>טרם יכרת.</b> כתרגומו עד לא פסק דבר אחר אינו מספיק לפסקו בשניו עד שנשמתו יוצאה:



Chapter 12



Verse 1

<b>ותדבר.</b> אין דבור בכל מקום אלא לשון קשה, וכן הוא אומר (בראשית מב, ל) דבר האיש אדני הארץ אתנו קשות, ואין אמירה בכל מקום אלא לשון תחנונים, וכן הוא אומר (בראשית יט, ז) ויאמר אל נא אחי תרעו, (במדבר יב, ו) ויאמר שמעו נא דברי, כל נא לשון בקשה: 
<b>ותדבר מרים ואהרן.</b> היא פתחה בדבור תחלה, לפיכך הקדימה הכתוב תחלה, ומנין היתה יודעת מרים שפרש משה מן האשה, רבי נתן אומר, מרים היתה בצד צפורה בשעה שנאמר למשה אלדד ומידד מתנבאים במחנה, כיון ששמעה צפורה, אמרה אוי לנשותיהן של אלו אם הם נזקקים לנבואה שיהיו פורשין מנשותיהן כדרך שפרש בעלי ממני, ומשם ידעה מרים והגידה לאהרן ומה מרים שלא נתכונה לגנותו, כך נענשה, קל וחמר למספר בגנותו של חברו: 
<b>האשה הכשית.</b> מגיד שהכל מודים ביפיה, כשם שהכל מודים בשחרותו של כושי: 
<b>כושית.</b> בגימטריא יפת מראה: 
<b>על אדות האשה.</b> על אודות גרושיה: 
<b>כי אשה כשית לקח.</b> מה תלמוד לומר, אלא יש לך אשה נאה ביפיה ואינה נאה במעשיה, במעשיה ולא ביפיה, אבל זאת נאה בכל: 
<b>האשה הכשית.</b> על שם נויה נקראת כושית כאדם הקורא את בנו נאה כושי, כדי שלא תשלט בו עין רעה: 
<b>כי אשה כשית לקח.</b> ועתה גרשה: 

Verse 2

<b>הרק אך.</b> עמו לבדו דבר ה': 
<b>הלא גם בנו דבר.</b> ולא פרשנו מדרך ארץ:


Verse 3

<b>ענו.</b> שפל וסבלן:


Verse 4

<b>פתאם.</b> נגלה עליהם פתאם, והם טמאים בדרך ארץ, והיו צועקים מים מים, להודיעם שיפה עשה משה שפרש מן האשה, מאחר שנגלית עליו שכינה תדיר ואין עת קבועה לדבור (תנחומא): 
<b>צאו שלשתכם.</b> מגיד ששלשתן נקראו בדבור אחד, מה שאי אפשר לפה לומר ולאזן לשמוע: 

Verse 5

<b>בעמוד ענן.</b> יצא יחידי, שלא כמדת בשר ודם מלך בשר ודם כשיוצא למלחמה יוצא באכלוסין, וכשיוצא לשלום יוצא במועטים, ומדת הקדוש ברוך הוא יוצא למלחמה יחידי, שנאמר (שמות טו, ג) ה' איש מלחמה, ויוצא לשלום באכלוסין, שנאמר (תהלים סח, יח) רכב אלהים רבתים אלפי שנאן: 
<b>ויקרא אהרן ומרים.</b> שהיו נמשכין ויוצאין מן החצר לקראת הדבור: 
<b>ויצאו שניהם.</b> ומפני מה משכן והפרידן ממשה, לפי שאומרים מקצת שבחו של אדם בפניו וכלו שלא בפניו, וכן מצינו בנח, שלא בפניו נאמר (בראשית ו, ט) איש צדיק תמים, ובפניו נאמר (בראשית ז, א) כי אתך ראיתי צדיק לפני דבר אחר שלא ישמע בנזיפתו של אהרן:


Verse 6

<b>שמעו נא דברי.</b> אין נא אלא לשון בקשה: 
<b>אם יהיה נביאכם.</b> אם יהיו לכם נביאים: 
<b>ה' במראה אליו אתודע.</b> שכינת שמי אין נגלית עליו באספקלריא המאירה אלא בחלום וחזיון:


Verse 7



Verse 8

<b>פה אל פה.</b> אמרתי לו לפרוש מן האשה והיכן אמרתי לו, בסיני (דברים ה, כז) לך אמר להם שובו לכם לאהליכם, ואתה פה עמד עמדי: 
<b>ומראה ולא בחידת.</b> מראה זה מראה דבור, שאני מפרש לו דבורי במראית פנים שבו ואיני סותמו לו בחידות, כענין שנאמר ליחזקאל (יחזקאל יז, ב) חוד חידה וגו', יכול מראה שכינה, תלמוד לומר (שמות לג, כ) לא תוכל לראות את פני: 
<b>ותמנת ה' יביט.</b> זה מראה אחורים, כענין שנאמר (שמות לג, כג) וראית את אחרי: 
<b>בעבדי במשה.</b> אינו אומר בעבדי משה, אלא בעבדי במשה, בעבדי אף על פי שאינו משה, במשה אפלו אינו עבדי, כדאי הייתם לירא מפניו, וכל שכן שהוא עבדי ועבד מלך מלך, היה לכם לומר אין המלך אוהבו חנם ואם תאמרו איני מכיר במעשיו, זו קשה מן הראשונה:


Verse 9

<b>ויחר אף ה' בם וילך.</b> מאחר שהודיעם סרחונם גזר עליהם נדוי, קל וחמר לבשר ודם שלא יכעס על חברו עד שיודיענו סרחונו:


Verse 10

<b>והענן סר.</b> ואחר כך והנה מרים מצרעת כשלג, משל למלך שאמר לפדגוג, רדה את בני, אבל לא תרדנו עד שאלך מאצלך, שרחמי עליו:


Verse 11

<b>נואלנו.</b> כתרגומו לשון אויל:


Verse 12

<b>אל נא תהי.</b> אחותנו זו: 
<b>כמת.</b> שהמצורע חשוב כמת, מה מת מטמא בביאה, אף מצורע מטמא בביאה: 
<b>אשר בצאתו מרחם אמו.</b> אמנו היה לו לומר, אלא שכנה הכתוב וכן חצי בשרו, חצי בשרנו היה לו לומר, אלא שכנה הכתוב. מאחר שיצאה מרחם אמנו היא לנו כאלו נאכל חצי בשרנו, כענין שנאמר (בראשית לז, כז) כי אחינו בשרנו הוא. ולפי משמעו אף הוא נראה כן, אין ראוי לאח להניח את אחותו להיות כמת: 
<b>אשר בצאתו.</b> מאחר שיצא זה מרחם אמו של זה שיש כח בידו לעזור ואינו עוזרו, הרי נאכל חצי בשרו, שאחיו בשרו הוא דבר אחר אל נא תהי כמת, אם אינך רופאה בתפלה, מי מסגירה ומי מטהרה, אני אי אפשר לראותה, שאני קרוב ואין קרוב רואה את הנגעים, וכהן אחר אין בעולם, וזהו אשר בצאתו מרחם אמו:


Verse 13

<b>אל נא רפא נא לה.</b> בא הכתוב ללמדך דרך ארץ, שהשואל דבר מחברו צריך לומר שנים או שלשה דברי תחנונים ואחר כן יבקש שאלותיו: 
<b>לאמר.</b> מה תלמוד לומר, אמר לו השיבני אם אתה מרפא אותה אם לאו, עד שהשיבו ואביה ירק ירק וגו' רבי אלעזר בן עזריה אומר בארבעה מקומות בקש משה מלפני הקדוש ברוך הוא להשיבו אם יעשה שאלותיו אם לאו, כיוצא בו (שמות ו, יב) וידבר משה לפני ה' לאמר וגו', מה תלמוד לומר לאמר, השיבני אם גואלם אתה אם לאו, עד שהשיבו עתה תראה וגו'. כיוצא בו (במדבר כז, טו. טז) וידבר משה אל ה' לאמר יפקד ה' אלהי הרוחות לכל בשר, השיבו קח לך (במד' כז, יח). כיוצא בו (דברים ג) ואתחנן אל ה' בעת ההיא לאמר, השיבו רב לך: 
<b>רפא נא לה.</b> מפני מה לא האריך משה בתפלה, שלא יהיו ישראל אומרים אחותו נתונה בצרה והוא עומד ומרבה בתפלה [דבר אחר שלא יאמרו ישראל בשביל אחותו הוא מאריך בתפלה, אבל בשבילנו אינו מאריך בתפלה]:


Verse 14

<b>ואביה ירק ירק בפניה.</b> ואם אביה הראה לה פנים זועפות הלא תכלם שבעת ימים, קל וחמר לשכינה ארבעה עשר יום, אלא דיו לבא מן הדין להיות כנדון, לפיכך אף בנזיפתי תסגר שבעת ימים: 
<b>ואחר תאסף.</b> אומר אני כל האסיפות האמורות במצורעים על שם שהוא משלח מחוץ למחנה, וכשהוא נרפא נאסף אל המחנה לכך כתוב בו אסיפה לשון הכנסה:


Verse 15

<b>והעם לא נסע.</b> זה הכבוד חלק לה המקום בשביל שעה אחת שנתעכבה למשה כשהשלך ליאור, שנאמר (שמות ב, ד) ותתצב אחותו מרחק וגו':



Chapter 13



Verse 1



Verse 2

<b>שלח לך אנשים.</b> למה נסמכה פרשת מרגלים לפרשת מרים, לפי שלקתה על עסקי דבה שדברה באחיה, ורשעים הללו ראו ולא לקחו מוסר: 
<b>שלח לך.</b> לדעתך, אני איני מצוה לך, אם תרצה שלח, לפי שבאו ישראל ואמרו (דברים א, כב) נשלחה אנשים לפנינו, כמה שנאמר (שם) ותקרבון אלי כלכם וגו', ומשה נמלך בשכינה אמר אני אמרתי להם שהיא טובה, שנאמר (שמות ג, יז) אעלה אתכם מעני מצרים וגו', חייהם שאני נותן להם מקום לטעות בדברי המרגלים למען לא יירשוה:


Verse 3

<b>על פי ה'.</b> ברשותו, שלא עכב על ידו: 
<b>כלם אנשים.</b> כל אנשים שבמקרא לשון חשיבות, ואותה שעה כשרים היו:


Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16

<b>ויקרא משה להושע וגו'.</b> התפלל עליו יה יושיעך מעצת מרגלים:


Verse 17

<b>עלו זה בנגב.</b> הוא היה הפסולת של ארץ ישראל, שכן דרך התגרים מראין את הפסולת תחלה ואחר כך מראין את השבח:


Verse 18

<b>את הארץ מה היא.</b> יש ארץ מגדלת גבורים ויש ארץ מגדלת חלשים יש מגדלת אכלוסין ויש ממעטת אכלוסין: 
<b>החזק הוא הרפה.</b> סימן מסר להם, אם בפרזים יושבין, חזקים הם שסומכין על גבורתם, ואם בערים בצורות הם יושבין, חלשים הם:


Verse 19

<b>הבמחנים.</b> תרגומו הבפצחין, כרכין פצוחין ופתוחין מאין חומה: 
<b>הטובה היא.</b> במעינות ותהומות טובים ובריאים:


Verse 20

<b>היש בה עץ.</b> אם יש בהם אדם כשר שיגין עליהם בזכותו: 
<b>בכורי ענבים.</b> ימים שהענבים מתבשלין בבכור:


Verse 21

<b>ממדבר צן עד רחב לבא חמת.</b> הלכו בגבוליה באורך וברוחב כמין גאם, הלכו רוח גבול דרומית ממקצוע מזרח עד מקצוע מערב, כמו שצוה משה עלו זה בנגב, דרך גבול דרומית מזרחית עד הים, שהים הוא גבול מערבי ומשם חזרו והלכו כל גבול מערבי על שפת הים עד לבא חמת, שהוא אצל הר ההר במקצוע מערבית צפונית, כמו שמפורש בגבולות הארץ בפרשת אלה מסעי:


Verse 22

<b>ויבא עד חברון.</b> כלב לבדו הלך שם ונשתטח על קברי אבות, שלא יהא נסת לחבריו להיות בעצתם, וכן הוא אומר (דברים א, לו) ולו אתן את הארץ אשר דרך בה, וכתיב (שופטים א, כ) ויתנו לכלב את חברון: 
<b>שבע שנים נבנתה.</b> אפשר שבנה חם את חברון לכנען בנו הקטן קודם שיבנה את צוען למצרים בנו הגדול, אלא שהיתה מבנה בכל טוב על אחד משבעה בצוען ובא להודיעך שבחה של ארץ ישראל, שאין לך טרשין בארץ ישראל יותר מחברון, לפיכך הקצוה לקברות מתים, ואין לך מעלה בכל ארצות כמצרים, שנאמר (בראשית יג, י) כגן ה' כארץ מצרים, וצוען היא המעלה שבארץ מצרים ששם מושב המלכים, שנאמר (ישעיה ל, ד) כי היו בצוען שריו, והיתה חברון טובה ממנה שבעה חלקים:


Verse 23

<b>זמורה.</b> שוכת גפן ואשכול של ענבים תלוי בה: 
<b>וישאהו במוט בשנים.</b> ממשמע שנאמר וישאהו במוט איני יודע שהוא בשנים, מה תלמוד לומר בשנים, בשני מוטות הא כיצד, שמונה נטלו אשכול, אחד נטל תאנה ואחד רמון, יהושע וכלב לא נטלו כלום, לפי שכל עצמם להוציא דבה נתכונו, כשם שפריה משנה כך עמה משנה. ואם חפץ אתה לידע כמה משאוי אחד מהם צא ולמד מאבנים שהקימו בגלגל, (יהושע ד ה) והרימו לכם איש אבן אחת על שכמו, והקימוה בגלגל. ושקלום רבותינו משקל כל אחת ארבעים סאה. וגמירי, טונא דמדלי אנש על כתפיה, אינו אלא שליש משאוי ממשאוי שמסיעין אותו להרים:


Verse 24



Verse 25

<b>וישבו מתור הארץ מקץ ארבעים יום.</b> והלא ארבע מאות פרסה על ארבע מאות פרסה היא, ומהלך אדם בינוני עשרה פרסאות ליום, הרי מהלך ארבעים יום מן המזרח למערב והם הלכו ארכה ורחבה, אלא שגלוי לפני הקדוש ברוך הוא שיגזור עליהם יום לשנה, קצר לפניהם את הדרך:


Verse 26

<b>וילכו ויבאו.</b> מהו וילכו, להקיש הליכתן לביאתן, מה ביאתן בעצה רעה, אף הליכתן בעצה רעה: 
<b>וישיבו אתם דבר.</b> את משה ואת אהרן:


Verse 27

<b>זבת חלב ודבש הוא.</b> כל דבר שקר שאין אומרים בו קצת אמת בתחלתו, אין מתקים בסופו:


Verse 28

<b>בצרות.</b> לשון חזק, ותרגומו כריכן, לשון בירניות עגלות, ובלשון ארמי כריך עגול:


Verse 29

<b>עמלק יושב וגו'.</b> לפי שנכוו בעמלק כבר, הזכירוהו מרגלים כדי ליראם: 
<b>על יד הירדן.</b> יד כמשמעו, אצל הירדן, ולא תוכלו לעבור:


Verse 30

<b>ויהס כלב.</b> השתיק את כלם: 
<b>אל משה.</b> לשמוע מה שידבר במשה צוח ואמר וכי זו בלבד עשה לנו בן עמרם. השומע היה סבור שבא לספר בגנותו, מתוך שהיה בלבם על משה בשביל דברי המרגלים. שתקו כלם לשמוע גנותו, אמר והלא קרע לנו את הים והוריד לנו את המן והגיז לנו את השלו: 
<b>עלה נעלה.</b> אפלו בשמים והוא אומר עשו סלמות ועלו שם נצליח בכל דבריו: 
<b>ויהס.</b> לשון שתיקה, וכן (זכריה ב, יז) הס כל בשר, (עמוס ו, י) הס כי לא להזכיר כן דרך בני אדם הרוצה לשתק אגדת אנשים אומר הס:


Verse 31

<b>חזק הוא ממנו.</b> כביכול כלפי מעלה אמרו:


Verse 32

<b>אוכלת יושביה.</b> בכל מקום שעברנו מצאנום קוברי מתים, והקדוש ברוך הוא עשה לטובה כדי לטרדם באבלם ולא יתנו לב לאלו: 
<b>אנשי מדות.</b> גדולים וגבוהים וצריך לתת להם מדה, כגון גלית (שמואל א' יז, ד) גבהו שש אמות וזרת, וכן (שמואל ב' כא, כ) איש מדון, (ד"ה א' יא, כג) איש מדה:


Verse 33

<b>הנפילים.</b> ענקים מבני שמחזאי ועזאל שנפלו מן השמים בימי דור אנוש: 
<b>וכן היינו בעיניהם.</b> שמענו אומרים זה לזה נמלים יש בכרמים כאנשים: 
<b>ענק.</b> שמעניקים חמה בקומתן:



Chapter 14



Verse 1

<b>כל העדה.</b> סנהדראות:


Verse 2

<b>לו מתנו.</b> הלואי ומתנו:


Verse 3



Verse 4

<b>נתנה ראש.</b> כתרגומו נמני רישא, נשים עלינו מלך, ורבותינו פרשו לשון עבודה זרה:


Verse 5



Verse 6



Verse 7



Verse 8



Verse 9

<b>אל תמרדו.</b> ושוב ואתם אל תיראו: 
<b>כי לחמנו הם.</b> נאכלם כלחם: 
<b>סר צלם.</b> מגנם וחזקם כשרים שבהם מתו, איוב שהיה מגין עליהם. דבר אחר צלו של מקום סר מעליהם:


Verse 10

<b>לרגום אתם.</b> את יהושע וכלב: 
<b>וכבוד ה'.</b> הענן ירד שם:


Verse 11

<b>עד אנה.</b> עד היכן: 
<b>ינאצני.</b> ירגיזוני: 
<b>בכל האתות.</b> בשביל כל הנסים שעשיתי להם היה להם להאמין שהיכולת בידי לקים הבטחתי:


Verse 12

<b>ואורשנו.</b> לשון תרוכין ואם תאמר מה אעשה לשבועת אבות: 
<b>ואעשה אתך לגוי גדול.</b> שאתה מזרעם:


Verse 13

<b>ושמעו מצרים.</b> ושמעו את אשר תהרגם: 
<b>כי העלית.</b> כי משמש בלשון אשר, והם ראו אשר העלית בכחך הגדול אותם מקרבם וכשישמעו שאתה הורגם לא יאמרו שחטאו לך, אלא יאמרו שכנגדם יכלת להלחם אבל כנגד יושבי הארץ לא יכלת להלחם וזה הוא:


Verse 14

<b>ואמרו אל יושב הארץ הזאת.</b> כמו על יושב הארץ הזאת ומה יאמרו עליהם, מה שאמור בסוף הענין, מבלתי יכלת ה', בשביל ששמעו כי אתה ה' שוכן בקרבם, ועין בעין אתה ה' נראה להם, והכל בדרך חבה, ולא הכירו בך שנתקה אהבתך מהם עד הנה:


Verse 15

<b>והמתה את העם הזה כאיש אחד.</b> פתאום, ומתוך כך יאמרו הגוים אשר שמעו את שמעך וגו':


Verse 16

<b>מבלתי יכלת וגו'.</b> לפי שיושבי הארץ חזקים וגבורים, ואינו דומה פרעה לשלשים ואחד מלכים, זאת יאמרו על יושב הארץ הזאת <b>מבלתי יכלת</b> — מתוך שלא היה יכלת בידו להביאם שחטם: 
<b>יכלת.</b> שם דבר הוא: 

Verse 17

<b>יגדל נא כח ה'.</b> לעשות דבורך: 
<b>כאשר דברת לאמר.</b> ומהו הדבור: 

Verse 18

<b>ה' ארך אפים.</b> לצדיקים ולרשעים כשעלה משה למרום מצאו משה להקדוש ברוך הוא שהיה יושב וכותב ה' ארך אפים. אמר לו לצדיקים. אמר לו הקדוש ברוך הוא אף לרשעים. אמר לו רשעים יאבדו. אמר לו הקדוש ברוך הוא חייך שתצטרך לדבר. כשחטאו ישראל בעגל ובמרגלים התפלל משה לפניו בארך אפים, אמר לו הקב"ה והלא אמרת לי לצדיקים. אמר לו והלא אמרת לי אף לרשעים: 
<b>ונקה.</b> לשבים: 
<b>לא ינקה.</b> לשאינן שבים:


Verse 19



Verse 20

<b>כדברך.</b> בשביל מה שאמרת פן יאמרו מבלתי יכלת ה':


Verse 21

<b>ואולם.</b> כמו אבל זאת אעשה להם: 
<b>חי אני.</b> לשון שבועה כשם שאני חי וכבודי ימלא את כל הארץ, כך אקים להם, כי כל האנשים הרואים וגו' אם יראו את הארץ. הרי זה מקרא מסורס, חי אני כי כל האנשים אם יראו את הארץ וכבודי ימלא את כל הארץ, שלא יתחלל שמי במגפה הזאת לומר מבלתי יכלת ה' להביאם, שלא אמיתם פתאום כאיש אחד אלא באחור ארבעים שנה מעט מעט:


Verse 22

<b>וינסו.</b> כמשמעו: 
<b>זה עשר פעמים.</b> שנים בים שנים במן ושנים בשלו וכו', כדאיתא במסכת ערכין (טו, א):


Verse 23

<b>אם יראו.</b> לא יראו: 
<b>לא יראוה.</b> לא יראו את הארץ:


Verse 24

<b>רוח אחרת.</b> שתי רוחות אחת בפה ואחת בלב, למרגלים אמר, אני עמכם בעצה, ובלבו היה לומר האמת ועל ידי כן היה בו כח להשתיקם, כמו שנאמר (לעיל יג, ל) ויהס כלב, שהיו סבורים שיאמר כמותם, זהו שנאמר בספר (יהושע יד, ז) ואשב אתו דבר כאשר עם לבבי, ולא כאשר עם פי: 
<b>וימלא אחרי.</b> וימלא את לבו אחרי וזה מקרא קצר: 
<b>אשר בא שמה.</b> חברון תנתן לו: 
<b>יורשנה.</b> כתרגומו יתרכינה, יורישו את הענקים ואת העם אשר בה, ואין לתרגמו יירתינה, אלא במקום יירשנה:


Verse 25

<b>והעמלקי וגו'.</b> אם תלכו שם יהרגו אתכם, מאחר שאיני עמכם: 
<b>מחר פנו.</b> לאחוריכם וסעו לכם וגו':


Verse 26



Verse 27

<b>לעדה הרעה וגו'.</b> אלו המרגלים, מכאן לעדה שהיא עשרה: 
<b>אשר המה מלינים.</b> את ישראל עלי: 
<b>את תלנות בני ישראל אשר המה מלינים.</b> המרגלים מלינים אותם עלי שמעתי:


Verse 28

<b>חי אני.</b> לשון שבועה — <b>אם לא וגו' כן אעשה.</b> כביכול איני חי: 
<b>כאשר דברתם.</b> שבקשתם ממני, או במדבר הזה לו מתנו (פסוק ב): 

Verse 29

<b>וכל פקדיכם לכל מספרכם.</b> כל הנמנה לכל מספר, שאתם נמנין בו, כגון לצאת ולבא לצבא ולתת שקלים, כל המנויים לכל אותן מספרות ימותו, ואלו הן מבן כ' שנה וגו', להוציא שבטו של לוי שאין פקודיהם מבן עשרים:


Verse 30



Verse 31



Verse 32

<b>ופגריכם אתם.</b> כתרגומו לפי שדבר על הבנים להכניסם לארץ ובקש לומר ואתם תמותו, נופל לשון זה כאן לומר אתם:


Verse 33

<b>ארבעים שנה.</b> לא מת אחד מהם פחות מבן ששים, לכך נגזר ארבעים, כדי שיהיו אותם של בני עשרים מגיעין לכלל ששים ושנה ראשונה היתה בכלל, ואף על פי שקדמה לשלוח המרגלים, לפי שמשעשו את העגל עלתה גזרה זו במחשבה אלא שהמתין להם עד שתתמלא סאתם, וזהו שנאמר (שמות לב, לד) וביום פקדי, במרגלים, ופקדתי עליהם חטאתם, ואף כאן נאמר תשאו את עונתיכם, שתי עונות של עגל ושל תלונה. וחשב להם במנין חייהם מקצת שנה ככלה, וכשנכנסו לשנת ששים מתו אותם של בני עשרים: 
<b>ונשאו את זנותיכם.</b> כתרגומו ויקבלון ית חוביכון:


Verse 34

<b>את תנואתי.</b> שהניאותם את לבבכם מאחרי תנואה לשון הסרה, כמו (במדבר ל, ו) כי הניא אביה אתה:


Verse 35



Verse 36

<b>וישבו וילינו עליו.</b> וכששבו מתור הארץ הרעימו עליו את כל העדה בהוצאת דבה אותם אנשים וימותו כל הוצאת דבה לשון חנוך דברים, שמלקיחים לשונם לאדם לדבר בו, כמו (שה"ש ז, י) דובב שפתי ישנים. וישנה לטובה וישנה לרעה, לכך נאמר כאן מוצאי דבת הארץ רעה, שיש דבה שהיא טובה: 
<b>דבה.</b> פרלדי"ץ בלע"ז [לשון הרע]:


Verse 37

<b>במגפה לפני ה'.</b> באותה מיתה ההגונה להם מדה כנגד מדה הם חטאו בלשון, ונשתרבב לשונם עד טבורם ותולעים יוצאים מלשונם ובאין לתוך טבורם, לכך נאמר במגפה ולא במגפה, וזהו לפני ה', באותה הראויה להם על פי מדותיו של הקדוש ברוך הוא, שהוא מודד מדה כנגד מדה:


Verse 38

<b>ויהושע וכלב חיו וגו'.</b> מה תלמוד לומר חיו מן האנשים ההם, אלא מלמד שנטלו חלקם של מרגלים בארץ וקמו תחתיהם לחיים:


Verse 39



Verse 40

<b>אל ראש ההר.</b> והוא הדרך העולה לארץ ישראל: 
<b>הננו ועלינו אל המקום.</b> לארץ ישראל: 
<b>אשר אמר ה'.</b> לתתה לנו שם נעלה: 
<b>כי חטאנו.</b> על אשר אמרנו הלא טוב לנו שוב מצרימה:


Verse 41

<b>והוא לא תצלח.</b> זו שאתם עושין לא תצלח:


Verse 42



Verse 43

<b>כי על כן שבתם.</b> כלומר כי זאת תבא לכם על אשר שבתם וגו':


Verse 44

<b>ויעפלו.</b> לשון חוזק וכן (חבקוק ב, ד) הנה עפלה אינגרי"ש בלע"ז [עזי רוח] לשון עזות, וכן (מיכה ד, ח) עפל בת ציון, (ישעיה לב, יד) עפל ובחן. ומדרש תנחומא מפרשו לשון אופל, הלכו חשכים שלא ברשות:


Verse 45

<b>ויכתום.</b> כמו (דברים ט, כא) ואכת אתו טחון, מכה אחר מכה: 
<b>עד החרמה.</b> שם המקום נקרא על שם המאורע:



Chapter 15



Verse 1



Verse 2

<b>כי תבאו.</b> בשר להם שיכנסו לארץ:


Verse 3

<b>ועשיתם אשה.</b> אין זה צווי אלא כשתבאו שם ותעלה על לבבכם לעשות אשה לה': 
<b>ריח ניחח.</b> שיהיה נחת רוח לפני: 
<b>לפלא נדר או בנדבה וגו'.</b> או שתעשו האשה בשביל חובת מועדיכם שחייבתי אתכם לעשות במועד:


Verse 4

<b>והקריב המקריב.</b> תקריבו נסכים ומנחה לכל בהמה המנחה כליל, והשמן נבלל בתוכה, והיין לספלים, כמו ששנינו במסכת סכה (סוכה מח, א):


Verse 5

<b>לכבש האחד.</b> על כל האמור למעלה הוא מוסב על המנחה ועל השמן ועל היין:


Verse 6

<b>או לאיל.</b> ואם איל הוא ורבותינו דרשו או לרבות את הפלגס לנסכי איל:


Verse 7



Verse 8



Verse 9



Verse 10

<b>אשה ריח.</b> אינו מוסב אלא על המנחה והשמן, אבל היין אינו אשה, שאינו נתן על האש:


Verse 11

<b>או לשה.</b> בין שהוא בכבשים בין שהוא בעזים. כבש ושה קרוים בתוך שנתם,<b> איל </b> — בן שלשה עשר חדש ויום אחד: 

Verse 12

<b>כמספר אשר תעשו.</b> כמספר הבהמות אשר תקריבו לקרבן, ככה תעשו נסכים לכל אחד מהם, <b>כמספרם </b> של בהמות מספרם של נסכים: 

Verse 13



Verse 14



Verse 15

<b>ככם כגר.</b> כמותכם כן גר וכן דרך לשון עברית, (בראשית יג, י) כגן ה' כארץ מצרים, כן ארץ מצרים, (מ"א כב, ד) כמוני כמוך כעמי כעמך:


Verse 16



Verse 17



Verse 18

<b>בבאכם אל הארץ.</b> משנה ביאה זו מכל ביאות שבתורה, שבכלן נאמר כי תבא, כי תבאו, לפיכך כלן למדות זו מזו וכיון שפרט לך הכתוב באחת מהן שאינה אלא לאחר ירשה וישיבה, אף כלן כן, אבל זו נאמר בה בבאכם, משנכנסו בה ואכלו מלחמה נתחיבו בחלה:


Verse 19



Verse 20

<b>ראשית ערסתכם.</b> כשתלושו כדי עיסתכם שאתם רגילין ללוש במדבר וכמה היא, (שמות טז, טז) וימדו בעמר עמר לגלגלת, תרימו מראשיתה, כלומר קודם שתאכלו ממנה, ראשית תלקח חלה אחת תרומה לשם ה': 
<b>חלה.</b> טורטי"ל בלע"ז [עוגה]: 
<b>כתרומת גרן.</b> שלא נאמר בה שעור ולא כתרומת מעשר שנאמר בה שעור, אבל חכמים נתנו שעור, לבעל הבית אחד מעשרים וארבעה, ולנחתום אחד מארבעים ושמונה:


Verse 21

<b>מראשית ערסתיכם.</b> למה נאמר, לפי שנאמר ראשית עריסותיכם, שומע אני ראשונה שבעיסות, תלמוד לומר מראשית, מקצתה ולא כלה: 
<b>תתנו לה' תרומה.</b> לפי שלא שמענו שעור לחלה, נאמר תתנו, שיהא בה כדי נתינה:


Verse 22

<b>וכי תשגו ולא תעשו.</b> עבודה זרה היתה בכלל כל המצות שהצבור מביאין עליהן פר, והרי הכתוב מוציאה כאן מכללן לדון בפר לעולה ושעיר לחטאת: 
<b>וכי תשגו וגו'.</b> בעבודה זרה הכתוב מדבר, או אינו אלא באחת מכל המצות, תלמוד לומר את כל המצות האלה, מצוה אחת שהיא ככל המצות, מה העובר על כל המצות פורק עול ומפר ברית ומגלה פנים, אף מצוה זו פורק בה עול ומפר ברית ומגלה פנים ואיזו, זו עבודה זרה: 
<b>אשר דבר ה' אל משה.</b> אנכי ולא יהיה לך מפי הגבורה שמענום, (תהלים סב, יב) אחת דבר אלהים שתים זו שמעתי:


Verse 23

<b>את כל אשר צוה וגו'.</b> מגיד שכל המודה בעבודה זרה ככופר בכל התורה כלה ובכל מה שנתנבאו הנביאים, שנאמר למן היום אשר צוה ה' והלאה:


Verse 24

<b>אם מעיני העדה נעשתה לשגגה.</b> אם מעיני העדה נעשתה עברה זו על ידי שוגג, כגון ששגגו והורו על אחת מן העבודות שהיא מתרת לעבוד עבודה זרה בכך: 
<b>לחטת.</b> חסר א' שאינו כשאר חטאות, שכל חטאות שבתורה הבאות עם עולה החטאת קודמת לעולה, שנאמר (ויקרא ה, י) ואת השני יעשה עולה, וזו עולה קודמת לחטאת:


Verse 25

<b>הביאו את קרבנם אשה לה'.</b> זה האמור בפרשה הוא פר העולה שנאמר אשה לה': 
<b>וחטאתם.</b> זה השעיר:


Verse 26



Verse 27

<b>תחטא בשגגה.</b> בעבודה זרה: 
<b>עז בת שנתה.</b> שאר עברות יחיד מביא כשבה או שעירה ובזו קבע לה שעירה:


Verse 28



Verse 29



Verse 30

<b>ביד רמה.</b> במזיד: 
<b>מגדף.</b> מחרף, כמו (יחזקאל ה, טו) והיתה חרפה וגדופה, (ישעיה לז, ו) אשר גדפו נערי מלך אשור עוד דרשו רבותינו מכאן למברך את השם שהוא בכרת:


Verse 31

<b>דבר ה'.</b> אזהרת עבודה זרה מפי הגבורה, והשאר מפי משה: 
<b>עונה בה.</b> בזמן שעונה בה שלא עשה תשובה:


Verse 32

<b>ויהיו בני ישראל במדבר וימצאו.</b> בגנותן של ישראל דבר הכתוב, שלא שמרו אלא שבת ראשונה, ובשניה בא זה וחללה:


Verse 33

<b>המצאים אתו מקושש.</b> שהתרו בו ולא הניח מלקושש אף משמצאוהו והתרו בו:


Verse 34

<b>כי לא פרש מה יעשה לו.</b> לא היו יודעים באיזו מיתה ימות, אבל יודעים היו שהמחלל שבת במיתה:


Verse 35

<b>רגום.</b> כמו עשה פיישנ"ט בלע"ז וכן הלוך אלנ"ט וכן זכור ושמור:


Verse 36

<b>ויציאו אתו.</b> מכאן שבית הסקילה חוץ ורחוק מבית דין:


Verse 37



Verse 38

<b>ועשו להם ציצת.</b> על שם הפתילים התלויים בה, כמו (יחזקאל ח, ג) ויקחני בציצית ראשי דבר אחר ציצית על שם וראיתם אתו, כמו (שה"ש ב, ט) מציץ מן החרכים: 
<b>תכלת.</b> צבע ירוק של חלזון: 

Verse 39

<b>וזכרתם את כל מצות ה'.</b> שמנין גימטריא של ציצית שש מאות, ושמונה חוטים וחמשה קשרים הרי תרי"ג: 
<b>ולא תתורו אחרי לבבכם.</b> כמו (במדבר יג, כה) מתור הארץ. הלב והעינים הם מרגלים לגוף ומסרסרים לו את העברות, העין רואה והלב חומד והגוף עושה את העברות: 

Verse 40



Verse 41

<b>אני ה'.</b> נאמן לשלם שכר: 
<b>אלהיכם.</b> נאמן לפרע: 
<b>אשר הוצאתי אתכם.</b> על מנת כן פדיתי אתכם שתקבלו עליכם גזרתי: 
<b>אני ה' אלהיכם.</b> עוד למה נאמר, כדי שלא יאמרו ישראל מפני מה אמר המקום, לא שנעשה ונטל שכר, אנו לא עושים ולא נוטלים שכר, על כרחכם אני מלככם וכן הוא אומר (יחזקאל כ, לג) אם לא ביד חזקה וגו' אמלך עליכם. דבר אחר למה נאמר יציאת מצרים, אני הוא שהבחנתי במצרים בין טפה של בכור לשאינה של בכור, אני הוא עתיד להבחין ולהפרע מן התולה קלא אילן בבגדו ואומר תכלת היא. ומיסודו של רבי משה הדרשן העתקתי, למה נסמכה פרשת מקושש לפרשת עבודה זרה, לומר שהמחלל את השבת כעובד עבודה זרה, שאף היא שקולה ככל המצות, וכן הוא אומר בעזרא (נחמי' ט, יג. טו) ועל הר סיני ירדת ותתן לעמך תורה ומצות ואת שבת קדשך הודעת להם, ואף פרשת ציצית לכך נסמכה לאלו לפי שאף היא שקולה כנגד כל המצות, שנאמר ועשיתם את כל מצותי: 
<b>על כנפי בגדיהם.</b> כנגד (שמות יט, ד) ואשא אתכם על כנפי נשרים. על ארבע כנפות — ולא בעלת שלש ולא בעלת חמש, כנגד ארבע לשונות של גאלה שנאמר במצרים (שמות ו) והוצאתי והצלתי וגאלתי ולקחתי: 
<b>פתיל תכלת.</b> על שם שכול בכורות, תרגומו של שכול תכלא. ומכתם היתה בלילה וכן צבע התכלת דומה לצבע רקיע המשחיר לעת ערב. ושמונה חוטים שבה, כנגד שמונה ימים ששהו ישראל משיצאו ממצרים עד שאמרו שירה על הים: 

Chapter 16



Verse 1

<b>ויקח קרח.</b> פרשה זו יפה נדרשת במדרש רבי תנחומא: 
<b>ויקח קרח.</b> לקח את עצמו לצד אחד להיות נחלק מתוך העדה לעורר על הכהנה, וזהו שתרגם אנקלוס ואתפלג נחלק משאר העדה להחזיק במחלוקת, וכן (איוב טו, יב) מה יקחך לבך, לוקח אתך להפליגך משאר בני אדם דבר אחר ויקח קרח משך ראשי סנהדראות שבהם בדברים, כמו שנאמר (במדבר כ, כה) קח את אהרן, (הושע יד, ג) קחו עמכם דברים: 
<b>בן יצהר בן קהת בן לוי.</b> ולא הזכיר בן יעקב, שבקש רחמים על עצמו שלא יזכר שמו על מחלקתם, שנאמר (בראשית מט, ו) בקהלם אל תחד כבדי והיכן נזכר שמו על קרח, בהתיחסם על הדוכן בדברי הימים, שנאמר (ד"ה א' ו, כב. כג) בן אביאסף בן קרח בן יצהר בן קהת בן לוי בן ישראל: 
<b>ודתן ואבירם.</b> בשביל שהיה שבט ראובן שרוי בחניתם תימנה, שכן לקהת ובניו החונים תימנה, נשתתפו עם קרח במחלקתו, אוי לרשע אוי לשכנו ומה ראה קרח לחלוק עם משה, נתקנא על נשיאותו של אליצפן בן עזיאל שמנהו משה נשיא על בני קהת על פי הדבור. אמר קרח, אחי אבא ארבעה היו, שנאמר (שמות ו, יח) ובני קהת וגו'. עמרם הבכור נטלו שני בניו גדלה, אחד מלך ואחד כהן גדול, מי ראוי לטול את השניה, לא אני שאני בן יצהר שהוא שני לעמרם, והוא מנה נשיא את בן אחיו הקטן מכלם, הריני חולק עליו ומבטל את דבריו. מה עשה, עמד וכנס מאתים חמשים ראשי סנהדראות, רבן משבט ראובן שכניו, והם אליצור בן שדיאור וחבריו וכיוצא בו, שנאמר נשיאי עדה קראי מועד, ולהלן הוא אומר (במדבר א, טז) אלה קרואי העדה, והלבישן טליתות שכלן תכלת. באו ועמדו לפני משה. אמרו לו טלית שכלה של תכלת חיבת בציצית או פטורה. אמר להם חיבת. התחילו לשחק עליו, אפשר טלית של מין אחר חוט אחד של תכלת פוטרה, זו שכלה תכלת לא תפטור את עצמה: 
<b>בני ראובן.</b> דתן ואבירם ואון בן פלת:


Verse 2



Verse 3

<b>רב לכם.</b> הרבה יותר מדאי לקחתם לעצמכם גדלה: 
<b>כלם קדשים.</b> כלם שמעו דברים בסיני מפי הגבורה: 
<b>ומדוע תתנשאו.</b> אם לקחת אתה מלכות לא היה לך לברר לאחיך כהנה, לא אתם לבדכם שמעתם בסיני אנכי ה' אלהיך (שמות כ, ב), כל העדה שמעו:


Verse 4

<b>ויפל על פניו.</b> מפני המחלקת, שכבר זה בידם סרחון רביעי, חטאו בעגל (שמות לב, יא) ויחל משה, במתאוננים (במדבר יא, יב) ויתפלל משה, במרגלים (שם יד, יג) ויאמר משה אל ה' ושמעו מצרים, במחלקתו של קרח נתרשלו ידיו משל לבן מלך שסרח על אביו ופייס עליו אוהבו פעם ושתים ושלש, כשסרח רביעית נתרשלו ידי האוהב ההוא. אמר עד מתי אטריח על המלך, שמא לא יקבל עוד ממני:


Verse 5

<b>בקר וידע וגו'.</b> עתה עת שכרות הוא לנו ולא נכון להראות לפניו והוא היה מתכון לדחותם שמא יחזרו בהם: 
<b>בקר וידע ה' את אשר לו.</b> לעבודת לויה: 
<b>ואת הקדוש.</b> לכהנה: 
<b>והקריב.</b> אותם אליו והתרגום מוכיח כן ויקריב לקדמוהי יקריב לשמושיה. ומדרשו בקר, אמר לו משה, גבולות חלק הקדוש ברוך הוא בעולמו, יכולים אתם להפוך בקר לערב, כן תוכלו לבטל את זו, שנאמר (בראשית א, ה. ז) ויהי ערב ויהי בקר ויבדל, כך (דה"א כג, יג) ויבדל אהרן להקדישו וגו':


Verse 6

<b>זאת עשו קחו לכם מחתות.</b> מה ראה לומר להם כך, אמר להם בדרכי הגוים יש נמוסים הרבה וכומרים הרבה ואין כלם מתקבצים בבית אחד, אנו אין לנו אלא ה' אחד, ארון אחד ותורה אחת ומזבח אחד וכהן גדול אחד ואתם מאתים וחמשים איש מבקשים כהנה גדולה, אף אני רוצה בכך, הא לכם תשמיש חביב מכל, היא הקטרת החביבה מכל הקרבנות וסם המות נתון בתוכו שבו נשרפו נדב ואביהוא, לפיכך התרה בהם והיה האיש אשר יבחר ה' הוא הקדוש, כבר הוא בקדשתו וכי אין אנו יודעים שמי שיבחר הוא הקדוש, אלא אמר להם משה הריני אומר לכם שלא תתחיבו, מי שיבחר בו יצא חי, וכלכם אובדים: 
<b>מחתות.</b> כלים שחותין בהם גחלים ויש להם בית יד:


Verse 7

<b>רב לכם בני לוי.</b> דבר גדול אמרתי לכם ולא טפשים היו שכך התרה בהם וקבלו עליהם לקרב, אלא הם חטאו על נפשותם, שנאמר את מחתות החטאים האלה בנפשתם. וקרח שפקח היה מה ראה לשטות זה, עינו הטעתו, ראה שלשלת גדולה יוצאה ממנו, שמואל ששקול כנגד משה ואהרן. אמר בשבילו אני נמלט, ועשרים וארבע משמרות עומדות לבני בניו כלם מתנבאים ברוח הקדש, שנאמר (ד"ה א' כה, ה) כל אלה בנים להימן, אמר אפשר כל הגדלה הזאת עתידה לעמוד ממני ואני אדום, לכך נשתתף לבוא לאותה חזקה, ששמע מפי משה שכלם אובדים ואחד נמלט. אשר יבחר ה' הוא הקדוש, טעה ותלה בעצמו, ולא ראה יפה, לפי שבניו עשו תשובה, ומשה היה רואה. תנחומא: 
<b>רב לכם.</b> דבר גדול נטלתם בעצמכם לחלוק על הקדוש ברוך הוא:


Verse 8

<b>ויאמר משה אל קרח שמעו נא בני לוי.</b> התחיל לדבר עמו דברים רכים, כיון שראהו קשה ערף, אמר עד שלא ישתתפו שאר השבטים ויאבדו עמו, אדבר גם אל כלם, התחיל לזרז בהם שמעו נא בני לוי:


Verse 9

<b>ולעמד לפני העדה.</b> לשיר על הדוכן:


Verse 10

<b>ויקרב אתך.</b> לאותו שרות שהרחיק ממנו שאר עדת ישראל:


Verse 11

<b>לכן.</b> בשביל כך אתה וכל עדתך הנעדים אתך על ה' כי בשליחותו עשיתי לתת כהנה לאהרן ולא לנו היא המחלוקת הזו:


Verse 12

<b>וישלח משה וגו'.</b> מכאן שאין מחזיקין במחלוקת, שהיה משה מחזר אחריהם להשלימם בדברי שלום: 
<b>לא נעלה.</b> פיהם הכשילם, שאין להם אלא ירידה:


Verse 13



Verse 14

<b>ותתן לנו.</b> הדבר מוסב על לא האמור למעלה, כלומר לא הביאותנו ולא נתת לנו נחלת שדה וכרם, אמרת לנו (שמות ג, יז) אעלה אתכם מעני מצרים אל ארץ וגו', משם הוצאתנו ולא אל ארץ זבת חלב ודבש הביאתנו, אלא גזרת עלינו להמיתנו במדבר, שאמרת לנו (במדבר יד, כט) במדבר הזה יפלו פגריכם: 
<b>העיני האנשים ההם תנקר וגו'.</b> אפלו אתה שולח לנקר את עינינו אם לא נעלה אליך, לא נעלה: 
<b>האנשים ההם.</b> כאדם התולה קללתו בחברו:


Verse 15

<b>ויחר למשה מאד.</b> נצטער עד למאד: 
<b>אל תפן אל מנחתם.</b> לפי פשוטו הקטרת שהם מקריבים לפניך מחר אל תפן אליהם והמדרש אומר יודע אני שיש להם חלק בתמידי צבור, אף חלקם לא יקבל לפניך לרצון, תניחנו האש ולא תאכלנו: 
<b>לא חמור אחד מהם נשאתי.</b> לא חמורו של אחד מהם נטלתי אפלו כשהלכתי ממדין למצרים והרכבתי את אשתי ואת בני על החמור, והיה לי לטול אותו החמור משלהם, לא נטלתי אלא משלי. ותרגום אנקלוס, שחרית, לשון ארמי, כך נקראת אנגריא של מלך שחוור:


Verse 16

<b>והם.</b> עדתך:


Verse 17

<b>והקרבתם וגו' איש מחתתו.</b> החמשים ומאתים איש שבכם: 

Verse 18



Verse 19

<b>ויקהל עליהם קרח.</b> בדברי ליצנות כל הלילה ההוא הלך אצל השבטים ופתה אותם כסבורין אתם שעלי לבדי אני מקפיד, איני מקפיד אלא בשביל כלכם. אלו באין ונוטלין כל הגדלות, לו המלכות ולאחיו הכהנה, עד שנתפתו כלם: 
<b>וירא כבוד ה'.</b> בא בעמוד ענן:


Verse 20



Verse 21



Verse 22

<b>אל אלהי הרוחת.</b> יודע מחשבות אין מדתך כמדת בשר ודם, מלך בשר ודם שסרחה עליו מקצת מדינה אינו יודע מי החוטא, לפיכך כשהוא כועס נפרע מכלם, אבל אתה לפניך גלויות כל המחשבות ויודע אתה מי החוטא: 
<b>האיש אחד.</b> הוא החוטא ואתה על כל העדה תקצוף אמר הקדוש ברוך הוא יפה אמרת, אני יודע ומודיע מי חטא ומי לא חטא:


Verse 23



Verse 24

<b>העלו וגו'.</b> כתרגומו הסתלקו מסביבות משכן קרח:


Verse 25

<b>ויקם משה.</b> כסבור שישאו לו פנים ולא עשו:


Verse 26



Verse 27

<b>יצאו נצבים.</b> בקומה זקופה לחרף ולגדף, כמו (שמואל א' יז, טז) ויתיצב ארבעים יום דגלית: 
<b>ונשיהם ובניהם וטפם.</b> בא וראה כמה קשה המחלוקת, שהרי בית דין של מטה אין עונשין אלא עד שיביא שתי שערות, ובית דין של מעלה עד עשרים שנה, וכאן אבדו אף יונקי שדים:


Verse 28

<b>לעשות את כל המעשים האלה.</b> שעשיתי על פי הדבור לתת לאהרן כהנה גדולה ובניו סגני כהנה ואליצפן נשיא הקהתי:


Verse 29

<b>לא ה' שלחני.</b> אלא אני עשיתי הכל מדעתי ובדין הוא חולק עלי:


Verse 30

<b>ואם בריאה.</b> חדשה: 
<b>יברא ה'.</b> להמית אותם במיתה שלא מת בה אדם עד הנה, ומה היא הבריאה, ופצתה האדמה את פיה ותבלעם, אז וידעתם כי נאצו הם את ה', ואני מפי הגבורה אמרתי ורבותינו פרשו אם בריאה. פה לארץ מששת ימי בראשית מוטב, ואם לאו יברא ה':


Verse 31



Verse 32



Verse 33



Verse 34

<b>נסו לקולם.</b> בשביל הקול היוצא על בליעתן:



Chapter 17



Verse 1



Verse 2

<b>ואת האש.</b> שבתוך המחתות: 
<b>זרה הלאה.</b> לארץ מעל המחתות: 
<b>כי קדשו.</b> המחתות ואסורין בהנאה, שהרי עשאום כלי שרת:


Verse 3

<b>החטאים האלה בנפשתם.</b> שנעשו פושעים בנפשתם, שנחלקו על הקדוש ברוך הוא: 
<b>רקעי.</b> רדידין: 
<b>פחים.</b> טסין מרדדין טינבי"ש בלע"ז: 
<b>צפוי למזבח.</b> למזבח הנחשת: 
<b>ויהיו לאות.</b> לזכרון, שיאמרו אלו היו מאותן שנחלקו על הכהנה ונשרפו:


Verse 4

<b>וירקעום.</b> אטינבירנ "ט בלע "ז:


Verse 5

<b>ולא יהיה כקרח.</b> כדי שלא יהיה כקרח: 
<b>כאשר דבר ה' ביד משה לו.</b> כמו עליו, על אהרן דבר אל משה, שיהיה הוא ובניו כהנים, לפיכך לא יקרב איש זר אשר לא מזרע אהרן וגו', וכן כל לי ולו ולהם הסמוכים אצל דבור פתרונם כמו על ומדרשו על קרח. ומהו ביד משה ולא כתב אל משה, רמז לחולקים על הכהנה שלוקין בצרעת, כמו שלקה משה בידו שנאמר (שמות ד, ו) ויוציאה והנה ידו מצרעת כשלג, ועל כן לקה עזיה בצרעת:


Verse 6



Verse 7



Verse 8



Verse 9



Verse 10



Verse 11

<b>וכפר עליהם.</b> רז זה מסר לו מלאך המות כשעלה לרקיע, שהקטרת עוצר המגפה כדאיתא במסכת שבת (שבת פט א):


Verse 12



Verse 13

<b>ויעמד בין המתים וגו'.</b> אחז את המלאך והעמידו על כרחו אמר לו המלאך הנח לי לעשות שליחותי. אמר לו משה צוני לעכב על ידך. אמר לו אני שלוחו של מקום ואתה שלוחו של משה. אמר לו אין משה אומר כלום מלבו אלא מפי הגבורה, אם אין אתה מאמין הרי הקדוש ברוך הוא ומשה אל פתח אהל מועד בא עמי ושאל. וזהו שנאמר וישב אהרן אל משה. דבר אחר למה בקטרת, לפי שהיו ישראל מליזין ומרננים אחר הקטרת לומר סם המות הוא, על ידו מתו נדב ואביהוא, על ידו נשרפו חמשים ומאתים איש, אמר הקדוש ברוך הוא תראו שעוצר מגפה הוא, והחטא הוא הממית:


Verse 14



Verse 15



Verse 16



Verse 17



Verse 18

<b>כי מטה אחד.</b> אף על פי שחלקתים לשתי משפחות משפחת כהנה לבד ולויה לבד מכל מקום שבט אחד הוא:


Verse 19



Verse 20

<b>והשכתי.</b> כמו וישכו המים (בראשית ח, א), וחמת המלך שככה (אסתר ז, י): 

Verse 21

<b>בתוך מטותם.</b> הניחו באמצע, שלא יאמרו מפני שהניחו בצד שכינה פרח: 

Verse 22



Verse 23

<b>ויצא פרח.</b> כמשמעו: 
<b>ציץ.</b> הוא חנטת הפרי כשהפרח נופל: 
<b>ויגמל שקדים.</b> כשהכר הפרי הכר שהן שקדים, לשון (בראשית כא, ח) ויגדל הילד ויגמל, ולשון זה מצוי בפרי האילן, כמו (ישעיה יח, ה) ובסר גמל יהיה נצה ולמה שקדים, הוא הפרי הממהר להפריח מכל הפרות, אף המעורר על הכהנה פרענותו ממהרת לבא, כמו שמצינו בעזיה (ד"ה ב' כו, יט) והצרעת זרחה במצחו. ותרגומו וכפית שגדין, כמין אשכול שקדים יחד כפותים זה על זה:


Verse 24



Verse 25

<b>למשמרת לאות.</b> לזכרון שבחרתי באהרן הכהן ולא ילונו עוד על הכהנה: 
<b>ותכל תלונתם.</b> כמו ותכלה תלונתם, לשון שם מפעל יחיד לנקבה כמו תלנתם מורמורי"ץ בלע"ז [תלנות] ויש חלוק בין תלנותם לתלנתם, תלנתם תלנה אחת, תלנותם שם דבר בלשון יחיד, ואפלו הם תלנות הרבה:


Verse 26



Verse 27



Verse 28

<b>כל הקרב הקרב וגו'.</b> אין אנו יכולין להיות זהירין בכך, כלנו רשאין להכנס לחצר אהל מועד ואחד שיקריב עצמו יותר מחברו ויכנס לתוך אהל מועד ימות: 
<b>האם תמנו לגוע.</b> שמא הפקרנו למיתה:



Chapter 18



Verse 1

<b>ויאמר ה' אל אהרן.</b> למשה אמר שיאמר לאהרן להזהירו על תקנת ישראל שלא יכנסו למקדש: 
<b>אתה ובניך ובית אביך.</b> הם בני קהת אבי עמרם: 
<b>תשאו את עון המקדש.</b> עליכם אני מטיל ענש הזרים שיחטאו בעסקי הדברים המקדשים המסורים לכם הוא האהל והארון והשלחן וכלי הקדש אתם תשבו ותזהירו על כל זר הבא לגע: 
<b>ואתה ובניך.</b> הכהנים: 
<b>תשאו את עון כהנתכם.</b> שאינה מסורה ללוים ותזהירו הלוים השוגגים שלא יגעו אליכם בעבודתכם:


Verse 2

<b>וגם את אחיך.</b> בני גרשון ובני מררי: 
<b>וילוו.</b> ויתחברו אליכם להזהיר גם את הזרים מלקרב אליהם: 
<b>וישרתוך.</b> בשמירת השערים ולמנות מהם גזברין ואמרכלין:


Verse 3



Verse 4

<b>וזר לא יקרב אליכם.</b> אתכם אני מזהיר על כך:


Verse 5

<b>ולא יהיה עוד קצף.</b> כמו שהיה כבר, שנאמר (במדבר יז, יא) כי יצא הקצף:


Verse 6

<b>לכם מתנה נתנים.</b> יכול לעבודתכם של הדיוט, תלמוד לומר לה', כמו שמפורש למעלה, לשמור משמרת גזברין ואמרכלין:


Verse 7

<b>עבדת מתנה.</b> במתנה נתתיה לכם:


Verse 8

<b>ואני הנה נתתי לך.</b> בשמחה לשון שמחה הוא זה, כמו (שמות ד, יד) הנה הוא יוצא לקראתך וראך ושמח בלבו, משל למלך שנתן שדה לאוהבו ולא כתב ולא חתם ולא העלה בערכאין. בא אחד וערער על השדה. אמר לו המלך כל מי שירצה יבא ויערער לנגדך, הריני כותב וחותם לך ומעלה בערכאין, אף כאן לפי שבא קרח וערער כנגד אהרן על הכהנה, בא הכתוב ונתן לו עשרים וארבע מתנות כהנה בברית מלח עולם, ולכך נסמכה פרשה זו לכאן: 
<b>משמרת תרומתי.</b> שאתה צריך לשמרן בטהרה: 
<b>למשחה.</b> לגדלה:


Verse 9

<b>מן האש.</b> לאחר הקטרת האשים: 
<b>כל קרבנם.</b> כגון זבחי שלמי צבור: 
<b>מנחתם חטאתם ואשמם.</b> כמשמעו: 
<b>אשר ישיבו לי.</b> זה גזל הגר:


Verse 10

<b>בקדש הקדשים תאכלנו וגו'.</b> למד על קדשי קדשים שאין נאכלין אלא בעזרה ולזכרי כהנה:


Verse 11

<b>תרומת מתנם.</b> המורם מן התודה ומהשלמים ואיל נזיר: 
<b>לכל תנופת.</b> שהרי אלו טעונין תנופה: 
<b>כל טהור.</b> ולא טמאים דבר אחר כל טהור לרבות אשתו:


Verse 12

<b>ראשיתם.</b> היא תרומה גדולה:


Verse 13



Verse 14



Verse 15



Verse 16



Verse 17



Verse 18

<b>כחזה התנופה וכשוק הימין.</b> של שלמים שנאכלים לכהנים לנשיהם ולבניהם ולעבדיהם לשני ימים ולילה אחד, אף הבכור נאכל לשני ימים ולילה אחד: 
<b>לך יהיה.</b> בא רבי עקיבא ולמד הוסיף לך הכתוב הויה אחרת, שלא תאמר כחזה ושוק של תודה, שאינו נאכל אלא ליום ולילה:


Verse 19

<b>כל תרומת הקדשים.</b> מחבתה של פרשה זו כללה בתחלה וכללה בסוף ופרט באמצע: 
<b>ברית מלח עולם.</b> כרת ברית עם אהרן בדבר הבריא ומתקיים ומבריא את אחרים: 
<b>ברית מלח.</b> כברית הכרותה למלח שאינו מסריח לעולם:


Verse 20

<b>וחלק לא יהיה לך בתוכם.</b> אף בבזה:


Verse 21



Verse 22



Verse 23

<b>והם.</b> הלוים ישאו עונם של ישראל, שעליהם להזהיר הזרים מגשת אליהם:


Verse 24

<b>אשר ירימו לה' תרומה.</b> הכתוב קראו תרומה עד שיפריש ממנו תרומת מעשר:


Verse 25



Verse 26



Verse 27

<b>ונחשב לכם תרומתכם כדגן מן הגרן.</b> תרומת מעשר שלכם אסורה לזרים ולטמאים וחייבין עליה מיתה וחמש כתרומה גדולה שנקראת ראשית דגן מן הגרן: 
<b>וכמלאה מן היקב.</b> כתרומת תירוש ויצהר הנטלת מן היקבים: 
<b>מלאה.</b> לשון בשול תבואה שנתמלאת: 
<b>יקב.</b> הוא הבור שלפני הגת שהיין יורד לתוכו וכל לשון יקב חפירת קרקע הוא, וכן (זכריה יד, י) יקבי המלך, הוא ים אוקיינוס חפירה שחפר מלכו של עולם:


Verse 28

<b>כן תרימו גם אתם.</b> כמו שישראל מרימים מגרנם ומיקביהם תרימו גם אתם ממעשר שלכם, כי הוא נחלתכם:


Verse 29

<b>מכל מתנתיכם תרימו את כל תרומת ה'.</b> בתרומה גדולה הכתוב מדבר, שאם הקדים לוי את הכהן בכרי וקבל מעשרותיו קודם שיטול כהן תרומה גדולה מן הכרי, צריך להפריש הלוי מן המעשר תחלה אחד מחמשים לתרומה גדולה, ויחזור ויפריש תרומת מעשר:


Verse 30

<b>בהרימכם את חלבו ממנו.</b> לאחר שתרימו תרומת מעשר ממנו: 
<b>ונחשב.</b> המותר ללוים חלין גמורין: 
<b>כתבואת גרן.</b> לישראל, שלא תאמר הואיל וקראו הכתוב תרומה שנאמר כי את מעשר בני ישראל אשר ירימו לה' תרומה, יכול יהא כלו אסור, תלמוד לומר ונחשב ללוים כתבואת גרן, מה של ישראל חלין, אף של לוי חלין:


Verse 31

<b>בכל מקום.</b> אפלו בבית הקברות:


Verse 32

<b>ולא תשאו עליו חטא וגו'.</b> הא אם לא תרימו תשאו חטא: 
<b>ולא תמותו.</b> הא אם תחללו תמותו:



Chapter 19



Verse 1



Verse 2

<b>זאת חקת התורה.</b> לפי שהשטן ואמות העולם מונין את ישראל לומר מה המצוה הזאת ומה טעם יש בה, לפיכך כתב בה חקה, גזרה היא מלפני ואין לך רשות להרהר אחריה: 
<b>ויקחו אליך.</b> לעולם היא נקראת על שמך, פרה שעשה משה במדבר: 
<b>אדמה תמימה.</b> שתהא תמימה באדמימות, שאם היו בה שתי שערות שחורות פסולה: 

Verse 3

<b>אלעזר.</b> מצותה בסגן: 
<b>אל מחוץ למחנה.</b> חוץ לשלש מחנות: 
<b>ושחט אתה לפניו.</b> זר שוחט ואלעזר רואה: 

Verse 4

<b>אל נכח פני אהל מועד.</b> עומד במזרחו של ירושלים ומתכון ורואה פתחו של היכל בשעת הזאה הדם: 

Verse 5



Verse 6



Verse 7

<b>אל המחנה.</b> למחנה שכינה, שאין טמא משלח חוץ לשתי מחנות אלא זב ובעל קרי ומצורע: 
<b>וטמא הכהן עד הערב.</b> סרסהו ודרשהו וטמא עד הערב ואחר יבוא אל המחנה:


Verse 8



Verse 9

<b>והניח מחוץ למחנה.</b> לשלשה חלקים מחלקה, אחד נתן בהר המשחה, ואחד מתחלק לכל המשמרות, ואחד נתן בחיל זה של משמרות היה חוץ לעזרה לטול ממנו בני העירות וכל הצריכין להטהר, וזה שבהר המשחה כהנים גדולים לפרות אחרות מקדשין המנו, וזה שבחיל נתון למשמרת מגזרת הכתוב, שנאמר והיתה לעדת בני ישראל למשמרת: 
<b>למי נדה.</b> למי הזיה, כמו (איכה ג, נג) וידו אבן בי, (זכריה ב, ד) לידות את קרנות הגוים, לשון זריקה: 
<b>חטאת הוא.</b> לשון חטוי כפשוטו, ולפי הלכותיו קראה הכתוב חטאת, לומר, שהיא כקדשים להאסר בהנאה: 


Verse 10



Verse 11



Verse 12

<b>הוא יתחטא בו.</b> באפר הזה:


Verse 13

<b>במת בנפש.</b> ואי זה מת, של נפש האדם, להוציא נפש בהמה, שאין טמאתה צריכה הזאה דבר אחר בנפש זו רביעית דם: 
<b>את משכן ה' טמא.</b> אם נכנס לעזרה אפלו בטבילה בלא הזאת שלישי ושביעי: 
<b>עוד טמאתו בו.</b> אף על פי שטבל:


Verse 14

<b>כל הבא אל האהל.</b> בעוד שהמת בתוכו:


Verse 15

<b>וכל כלי פתוח.</b> בכלי חרס הכתוב מדבר, שאין מקבל טמאה מגבו אלא מתוכו, לפיכך אם אין מגופת צמידתו פתולה עליו יפה בחבור, טמא הוא, הא אם יש צמיד פתיל עליו טהור: 
<b>פתיל.</b> לשון מחבר בלשון עברי, וכן (בראשית ל, ח) נפתולי אלהים נפתלתי, נתחברתי עם אחותי:


Verse 16

<b>על פני השדה.</b> רבותינו דרשו לרבות גולל ודופק ופשוטו על פני השדה, שאין שם אהל, מטמא המת שם בנגיעה:


Verse 17



Verse 18



Verse 19

<b>וחטאו ביום השביעי.</b> הוא גמר טהרתו:


Verse 20

<b>ואיש אשר יטמא וגו'.</b> אם נאמר מקדש למה נאמר משכן וכו' כדאיתא בשבועות (דף טז ב):


Verse 21

<b>ומזה מי הנדה.</b> רבותינו אמרו שהמזה טהור, וזה בא ללמד שהנושא מי חטאת טמא טמאה חמורה לטמא בגדים שעליו, מה שאין כן בנוגע וזה שהוציאו בלשון מזה, לומר לך, שאינן מטמאין עד שיהא בהן שעור הזאה: 
<b>והנגע וגו' יטמא.</b> ואין טעון כבוס בגדים: 

Verse 22

<b>וכל אשר יגע בו.</b> הטמא הזה שנטמא במת יטמא: 
<b>והנפש הנגעת.</b> בו בטמא מת: 
<b>תטמא עד הערב.</b> מכאן למדנו שהמת אבי אבות הטמאה והנוגע בו אב הטמאה ומטמא אדם, זהו פרושה לפי משמעה והלכותיה: ומדרש אגדה העתקתי מיסודו שלר' משה הדרשן וזהו:  
<b>ויקחו אליך.</b> משלהם כשם שהם פרקו נזמי הזהב לעגל משלהם כך יביאו זו לכפרה משלהם: 
<b>פרה אדמה.</b> משל לבן שפחה שטנף פלטין של מלך אמרו תבא אמו ותקנח הצואה, כך תבא פרה ותכפר על העגל: 
<b>אדמה.</b> על שם (ישעיה א, יח) אם יאדימו כתולע, שהחטא קרוי אדום: 
<b>תמימה.</b> על שם ישראל שהיו תמימים ונעשו בו בעלי מומין, תבא זו ותכפר עליהם ויחזרו לתמותם: 
<b>לא עלה עליה על.</b> כשם שפרקו מעליהם עול שמים: 
<b>אל אלעזר הכהן.</b> כשם שנקהלו על אהרן, שהוא כהן, לעשות העגל ולפי שאהרן עשה את העגל לא נעשית עבודה זו על ידו, שאין קטיגור נעשה סניגור: 
<b>ושרף את הפרה.</b> כשם שנשרף העגל:
<b>עץ ארז ואזוב ושני תולעת.</b> שלשה מינין הללו כנגד שלשת אלפי איש שנפלו בעגל וארז הוא הגבוה מכל האילנות ואזוב נמוך מכלם, סימן שהגבוה שנתגאה וחטא, ישפיל את עצמו כאזוב ותולעת ויתכפר לו: 
<b>למשמרת.</b> כמו שפשע העגל שמור לדורות לפרענות, שאין לך פקודה שאין בה מפקודת העגל, שנאמר (שמות לב, לד) וביום פקדי ופקדתי וגו' וכשם שהעגל טמא כל העוסקין בו, כך פרה מטמאה כל העוסקין בה, וכשם שנטהרו באפרו, שנאמר (שמות לב, כ) ויזר על פני המים וגו', כך ולקחו לטמא מעפר שרפת החטאת וגו': 

Chapter 20



Verse 1

<b>כל העדה.</b> עדה השלמה, שכבר מתו מתי מדבר ואלו פרשו לחיים: 
<b>ותמת שם מרים.</b> למה נסמכה פרשת מיתת מרים לפרשת פרה אדמה, לומר לך מה קרבנות מכפרין אף מיתת צדיקים מכפרת: 
<b>ותמת שם מרים.</b> אף היא בנשיקה מתה ומפני מה לא נאמר בה על פי ה', שאינו דרך כבוד של מעלה ובאהרן נאמר על פי ה', באלה מסעי (במדבר לג, לח):


Verse 2

<b>ולא היה מים לעדה.</b> מכאן שכל ארבעים שנה היה להם הבאר בזכות מרים:


Verse 3

<b>ולו גוענו.</b> הלואי שגוענו: 
<b>בגוע אחינו.</b> במיתת אחינו בדבר, למד שמיתת צמא מגנה ממנה: 
<b>בגוע.</b> שם דבר הוא, כמו במיתת אחינו, ולא יתכן לפרשו כשמתו אחינו, שאם כן היה לו להנקד בגוע:


Verse 4



Verse 5



Verse 6



Verse 7



Verse 8

<b>ואת בעירם.</b> מכאן שחס הקדוש ברוך הוא על ממונם של ישראל:


Verse 9



Verse 10

<b>ויקהלו וגו'.</b> זה אחד מן המקומות שהחזיק מועט את המרבה: 
<b>המן הסלע הזה נוציא.</b> לפי שלא היו מכירין אותו, לפי שהלך הסלע וישב לו בין הסלעים, כשנסתלק הבאר, והיו ישראל אומרים להם מה לכם מאיזה סלע תוציאו לנו מים, לכך אמר להם המרים סרבנים, לשון יוני שוטים, מורים את מוריהם, המן הסלע הזה שלא נצטוינו עליו נוציא לכם מים:


Verse 11

<b>פעמים.</b> לפי שבראשונה לא הוציא אלא טפין, לפי שלא צוה המקום להכותו אלא ודברתם אל הסלע, והמה דברו אל סלע אחר ולא הוציא, אמרו שמא צריך להכות כבראשונה, שנאמר (שמות יז, ו) והכית בצור, ונזדמן להם אותו סלע והכהו:


Verse 12

<b>יען לא האמנתם בי.</b> גלה הכתוב שאלולי חטא זה בלבד היו נכנסין לארץ, כדי שלא יאמרו עליהם כעון שאר דור המדבר, שנגזר עליהם שלא יכנסו לארץ, כך היה עון משה ואהרן והלא (במדבר יא, כב) הצאן ובקר ישחט קשה מזו, אלא לפי שבסתר חסך עליו הכתוב, וכאן שבמעמד כל ישראל, לא חסך עליו הכתוב מפני קדוש השם: 
<b>להקדישני.</b> שאלו דברתם אל הסלע והוציא הייתי מקדש לעיני העדה ואומרים מה סלע זה שאינו מדבר ואינו שומע ואינו צריך לפרנסה מקים דבורו של מקום, קל וחמר אנו: 
<b>לכן לא תביאו.</b> בשבועה, כמו (שמואל א' ג, יד) לכן נשבעתי לבית עלי, נשבע בקפיצה כדי שלא ירבו בתפלה על כך:


Verse 13

<b>המה מי מריבה.</b> הם הנזכרים במקום אחר, את אלו ראו אצטגניני פרעה שמושיען של ישראל לוקה במים, לכך גזרו (שמות א) כל הבן הילוד היאורה תשליכוהו: 
<b>ויקדש בם.</b> שמתו משה ואהרן על ידם שכשהקדוש ברוך הוא עושה דין במקדשיו הוא יראוי ומתקדש על הבריות, וכן הוא אומר (תהלים סח, לו) נורא אלהים ממקדשיך, וכן הוא אומר (ויקרא י, ג) בקרובי אקדש:


Verse 14

<b>אחיך ישראל.</b> מה ראה להזכיר כאן אחוה, אלא אמר לו אחים אנחנו בני אברהם, שנאמר לו (בראשית טו, יג) כי גר יהיה זרעך, ועל שנינו היה אותו החוב לפרעו: 
<b>אתה ידעת את כל התלאה.</b> לפיכך פרש אביכם מעל אבינו (שם לו, ו) וילך אל ארץ מפני יעקב אחיו, מפני השטר חוב המטל עליהם והטילו על יעקב:


Verse 15

<b>וירעו לנו.</b> סבלנו צרות רבות: 
<b>ולאבותינו.</b> מכאן שהאבות מצטערים בקבר, כשפרענות באה על ישראל:


Verse 16

<b>וישמע קלנו.</b> בברכה שברכנו אבינו (בראשית כז, כב) הקול קול יעקב, שאנו צועקים ונענים: 
<b>מלאך.</b> זה משה מכאן שהנביאים קרואים מלאכים, ואומר (ד"ה ב' לו, טז) ויהיו מלעיבים במלאכי האלהים:


Verse 17

<b>נעברה נא בארצך.</b> אין לך לעורר על הירשה של ארץ ישראל, כשם שלא פרעת החוב עשה לנו עזר מעט לעבור דרך ארצך: 
<b>ולא נשתה מי באר.</b> מי בורות היה צריך לומר אלא כך אמר משה אף על פי שיש בידינו מן לאכול ובאר לשתות, לא נשתה ממנו אלא נקנה מכם אוכל ומים להנאתכם, מכאן לאכסנאי שאף על פי שיש בידו לאכול, יקנה מן החנוני כדי להנות את אשפיזו: 
<b>דרך המלך נלך וגו'.</b> אנו חוסמים את בהמתנו ולא יטו לכאן ולכאן לאכול:


Verse 18

<b>פן בחרב אצא לקראתך.</b> אתם מתגאים בקול שהורישכם אביכם, אמרתם (דברים כו, ז) ונצעק אל ה' וישמע קולנו, ואני אצא עליכם במה שהורישני אבי (בראשית כז, מ) ועל חרבך תחיה:


Verse 19

<b>רק אין דבר.</b> אין שום דבר מזיקך:


Verse 20

<b>וביד חזקה.</b> בהבטחת זקננו והידים ידי עשו:


Verse 21



Verse 22

<b>כל העדה.</b> כלם שלמים ועומדים להכנס לארץ שלא היה בהן אחד מאותם שנגזרה גזרה עליהם שכבר כלו מתי מדבר, ואלו מאותן שכתוב בהן (דברים ד, ד) חיים כלכם היום: 
<b>הר ההר.</b> הר על גבי הר כתפוח קטן על גבי תפוח גדול, ואף על פי שהענן הולך לפניהם ומשוה את ההרים, שלשה נשארו בהן הר סיני לתורה והר נבו לקבורת משה והר ההר לקבורת אהרן:


Verse 23

<b>על גבול ארץ אדום.</b> מגיד שמפני שנתחברו כאן להתקרב לעשו הרשע, נפרצו מעשיהם וחסרו הצדיק הזה, וכן הנביא אומר ליהושפט (דברי הימים ב' כ, לז) כהתחברך עם אחזיהו פרץ ה' את מעשיך:


Verse 24



Verse 25

<b>קח את אהרן.</b> בדברי נחומים אמור לו אשריך שתראה כתרך נתון לבנך מה שאין אני זכאי לכך:


Verse 26

<b>את בגדיו.</b> את בגדי כהנה גדולה הלבישהו והפשיטם מעליו לתתם על בנו בפניו אמר לו הכנס למערה, ונכנס. ראה מטה מצעת ונר דלוק. אמר לו עלה למטה, ועלה. פשוט ידיך, ופשט. קמוץ פיך, וקמץ. עצום עיניך, ועצם. מיד חמד משה לאותה מיתה, וזהו שנאמר לו (דברים לב, נ) כאשר מת אהרן אחיך, מיתה שנתאוית לה:


Verse 27

<b>ויעש משה.</b> אף על פי שהדבר קשה לו לא עכב:


Verse 28



Verse 29

<b>ויראו כל העדה וגו'.</b> כשראו משה ואלעזר יורדים ואהרן לא ירד, אמרו היכן הוא אהרן אמר להם מת. אמרו לו אפשר מי שעמד כנגד המלאך ועצר את המגפה ישלוט בו מלאך המות. מיד בקש משה רחמים והראוהו מלאכי השרת להם מטל במטה, ראו והאמינו: 
<b>כל בית ישראל.</b> האנשים והנשים, לפי שהיה אהרן רודף שלום ומטיל אהבה בין בעלי מריבה ובין איש לאשתו: 
<b>כי גוע.</b> אומר אני שהמתרגם דהא מית טועה הוא, אלא אם כן מתרגם ויראו ואתחזיאו, שלא אמרו רבותינו זכרונם לברכה כי זה משמש בלשון דהא אלא על מדרש שנסתלקו ענני כבוד, וכדאמר ר' אבהו (ראש השנה ג, א), דאמר רבי אבהו אל תקרי ויראו אלא ויראו ועל לשון זה נופל לשון דהא, לפי שהוא נתינת טעם למה של מעלה המנו למה ויראו, לפי שהרי מת אהרן. אבל על תרגום וחזו כל כנישתא, אין לשון דהא נופל אלא לשון אשר, שהוא מגזרת שמוש אי, שמצינו אם משמש בלשון אשר, כמו (איוב כא, ד) ואם מדוע לא תקצר רוחי, והרבה מפורשים כזה הלשון (שם יד, ה) אם חרוצים ימיו:



Chapter 21



Verse 1

<b>וישמע הכנעני.</b> שמע שמת אהרן ונסתלקו ענני כבוד וכו', כדאיתא בראש השנה (דף ג א) ועמלק מעולם רצועת מרדות לישראל, מזמן בכל עת לפרענות: 
<b>ישב הנגב.</b> זה עמלק, שנאמר (במדבר יג, כט) עמלק יושב בארץ הנגב ושנה את לשונו לדבר בלשון כנען, כדי שיהיו ישראל מתפללים להקדוש ברוך הוא לתת כנענים בידם והם אינם כנענים, ראו ישראל לבושיהם כלבושי עמלקים ולשונם לשון כנען, אמרו נתפלל סתם, שנאמר אם נתן תתן את העם הזה בידי: 
<b>דרך האתרים.</b> דרך הנגב שהלכו בה המרגלים שנאמר (במדבר יג, כב) ויעלו בנגב דבר אחר דרך האתרים דרך התיר הגדול הנוסע לפניהם, שנאמר (במדבר י, לג) דרך שלשת ימים לתור להם מנוחה: 
<b>וישב ממנו שבי.</b> אינה אלא שפחה אחת:


Verse 2

<b>והחרמתי.</b> אקדיש שללם לגבוה:


Verse 3

<b>ויחרם אתהם.</b> בהריגה: 
<b>ואת עריהם.</b> חרמי גבוה:


Verse 4

<b>דרך ים סוף.</b> כיון שמת אהרן ובאה עליהם מלחמה זו חזרו לאחוריהם דרך ים סוף, הוא הדרך שחזרו להם כשנגזר עליהם גזרת מרגלים, שנאמר (דברים א, מ) ויסעו המדברה דרך ים סוף וכאן חזרו לאחוריהם שבע מסעות, שנאמר (שם י, ו) ובני ישראל נסעו מבארות בני יעקן מוסרה שם מת אהרן. וכי במוסרה מת, והלא בהר ההר מת, אלא שם חזרו והתאבלו עליו והספידוהו כאלו הוא בפניהם. וצא ובדוק במסעות ותמצא שבע מסעות מן מוסרה עד הר ההר: 
<b>לסבב את ארץ אדום.</b> שלא נתנם לעבור בארצו: 
<b>ותקצר נפש העם בדרך.</b> בטורח הדרך שהקשה להם אמרו עכשו היינו קרובים להכנס לארץ ואנו חוזרים לאחורינו כך חזרו אבותינו ונשתהו שלשים ושמונה שנה עד היום, לפיכך קצרה נפשם בענוי הדרך. ובלשון לע"ז אינקרו"ט לו"ר. ולא יתכן לומר ותקצר נפש העם בדרך בהיותו בדרך. ולא פרש בו במה קצרה, שכל מקום שתמצא קצור נפש במקרא מפורש שם במה קצרה, כגון (זכריה יא, ח) ותקצר נפשי בהם, וכגון (שופטים י, טז) ותקצר נפשו בעמל ישראל, וכל דבר הקשה על אדם נופל בו לשון קצור נפש, כאדם שהטורח בא עליו ואין דעתו רחבה לקבל אותו הדבר, ואין לו מקום בתוך לבו לגור שם אותו הצער, ובדבר המטריח נופל לשון גדל, שגדול הוא וכבד על האדם, כגון (זכריה יא, ח) וגם נפשם בחלה בי, גדלה עלי, (איוב י, טז) ויגאה כשחל תצודני, כללו של פרוש כל לשון קצור נפש בדבר, לשון שאין יכול לסבלו הוא, שאין הדעת סובלתו:


Verse 5

<b>באלהים ובמשה.</b> השוו עבד לקונו: 
<b>למה העליתנו.</b> שניהם שוים: 
<b>ונפשנו קצה.</b> אף זה לשון קצור נפש ומאוס: 
<b>בלחם הקלקל.</b> לפי שהמן נבלע באיברים קראוהו קלקל אמרו עתיד המן הזה שיתפח במעינו, כלום יש ילוד אשה שמכניס ואינו מוציא:


Verse 6

<b>את הנחשים השרפים.</b> ששורפים את האדם בארס שניהם: 
<b>וינשכו את העם.</b> יבא נחש שלקה על הוצאת דבה ויפרע ממוציאי דבה יבא נחש שכל המינין נטעמים לו טעם אחד ויפרע מכפויי טובה, שדבר אחד משתנה להם לכמה טעמים:


Verse 7

<b>ויתפלל משה.</b> מכאן למי שמבקשים ממנו מחילה שלא יהא אכזרי מלמחול:


Verse 8

<b>על נס.</b> על כלונס שקורים פירק"א בלע"ז [מוט] וכן (ישעיה ל, יז) וכנס על הגבעה, (שם מט, כב) ארים נסי, (שם יג, ב) שאו נס, ולפי שהוא גבוה לאות ולראיה קראו נס: 
<b>כל הנשוך.</b> אפלו כלב או חמור נושכו היה נזוק ומתנונה והולך, אלא שנשיכת הנחש ממהרת להמית, לכך נאמר כאן וראה אתו ראיה בעלמא, ובנשיכת הנחש נאמר והביט, והיה אם נשך הנחש את איש והביט וגו', שלא היה ממהר נשוך הנחש להתרפאות אלא אם כן מביט בו בכונה ואמרו רבותינו וכי נחש ממית או מחיה, אלא בזמן שהיו ישראל מסתכלין כלפי מעלה ומשעבדין את לבם לאביהם שבשמים היו מתרפאים, ואם לאו היו נמוקים:


Verse 9

<b>נחש נחשת.</b> לא נאמר לו לעשותו של נחשת, אלא אמר משה הקדוש ברוך הוא קוראו נחש, ואני אעשנו של נחשת, לשון נופל על לשון:


Verse 10



Verse 11

<b>בעיי העברים.</b> לא ידעתי למה נקרא שמם עיים ועי לשון חרבה הוא דבר הטאוט במטאטא, והעי"ן בו יסוד לבדה והוא מלשון יעים, (ישעיה כח, יז) ויעה ברד: 
<b>העברים.</b> דרך מעבר העוברים שם את הר נבו אל ארץ כנען, שהוא מפסיק בין ארץ מואב לארץ אמורי: 
<b>על פני מואב ממזרח השמש.</b> במזרחה של ארץ מואב:


Verse 12



Verse 13

<b>מגבל האמרי.</b> תחום סוף מצר שלהם, וכן (דברים ב, יח) גבול מואב, לשון קצה וסוף: 
<b>מעבר ארנון.</b> הקיפו ארץ מואב כל דרומה ומזרחה עד שבאו מעבר השני לארנון בתוך ארץ האמורי בצפונה של ארץ מואב: 
<b>היוצא מגבל האמרי.</b> רצועה יוצאה מגבול האמורי והיא של אמוריים ונכנסת לגבול מואב עד ארנון, שהוא גבול מואב ושם חנו ישראל, ולא באו לגבול מואב, כי ארנון גבול מואב, והם לא נתנו להם רשות לעבור בארצם ואף על פי שלא פרשה משה, פרשה יפתח, כמו שאמר יפתח (שופטים יא, יז) וגם אל מלך מואב שלח ולא אבה. ומשה רמזה (דברים ב, כט) כאשר עשו לי בני עשו היושבים בשעיר והמואבים היושבים בער, מה אלו לא נתנום לעבור בתוך ארצם אלא הקיפום סביב, אף מואב כן:


Verse 14

<b>על כן יאמר.</b> על חניה זו ונסים שנעשו בה יאמר בספר מלחמות ה', כשמספרים נסים שנעשו לאבותינו יספרו את והב וגו': 
<b>את והב.</b> כמו את יהב, כמו שיאמר מן יעד ועד, כן יאמר מן יהב והב והוי"ו יסוד הוא, כלומר את אשר יהב להם הרבה נסים בים סוף: 
<b>ואת הנחלים ארנון.</b> כשם שמספרים בנסי ים סוף, כך יש לספר בנסי נחלי ארנון, שאף כאן נעשו נסים גדולים ומה הם הנסים:


Verse 15

<b>ואשד הנחלים.</b> תרגום של שפך אשד שפך הנחלים שנשפך שם דם אמוריים שהיו נחבאים שם, לפי שהיו ההרים גבוהים והנחל עמוק וקצר וההרים סמוכים זה לזה, אדם עומד על ההר מזה ומדבר עם חברו בהר מזה, והדרך עובר תוך הנחל. אמרו אמוריים כשיכנסו ישראל לתוך הנחל לעבור, נצא מן המערות בהרים שלמעלה מהם ונהרגם בחצים ואבני בליסטראות. והיו אותן הנקעים בהר של צד מואב ובהר של צד אמוריים היו כנגד אותן נקעים כמין קרנות ושדים בולטין לחוץ, כיון שבאו ישראל לעבור נזדעזע ההר של ארץ ישראל, כשפחה היוצאת להקביל פני גברתה, ונתקרב לצד הר של מואב ונכנסו אותן השדים לתוך אותן נקעים והרגום. וזהו אשר נטה לשבת ער, שההר נטה ממקומו ונתקרב לצד גבול מואב ונדבק בו, וזהו ונשען לגבול מואב:


Verse 16

<b>ומשם בארה.</b> משם בא האשד אל הבאר כיצד, אמר הקדוש ברוך הוא מי מודיע לבני הנסים הללו. המשל אומר נתת פת לתינוק הודיע לאמו. לאחר שעברו חזרו ההרים למקומם והבאר ירדה לתוך הנחל והעלתה משם דם ההרוגים וזרועות ואיברים ומוליכתן סביב המחנה וישראל, ראו ואמרו שירה:


Verse 17

<b>עלי באר.</b> מתוך הנחל והעלי מה שאת מעלה ומנין שהבאר הודיעה להם, שנאמר ומשם בארה. וכי משם היתה, והלא מתחלת ארבעים שנה היתה עמהם, אלא שירדה לפרסם את הנסים, וכן אז ישיר ישראל. השירה הזאת נאמרה בסוף ארבעים, והבאר נתנה להם מתחלת ארבעים, ומה ראה לכתב כאן, אלא הענין הזה נדרש למעלה המנו:


Verse 18

<b>באר חפרוה.</b> זאת היא הבאר אשר חפרוה שרים משה ואהרן: 
<b>במשענותם.</b> במטה: 
<b>וממדבר.</b> נתנה להם:


Verse 19

<b>וממתנה נחליאל.</b> כתרגומו:


Verse 20

<b>ומבמות הגיא אשר בשדה מואב.</b> כי שם מת משה ושם בטלה הבאר דבר אחר כרוה נדיבי העם כל נשיא ונשיא כשהיו חונים נוטל מקלו ומושך אצל דגלו ומחנהו ומי הבאר נמשכין דרך אותו סימן ובאין לפני חנית כל שבט ושבט: 
<b>במחקק.</b> על פי משה שנקרא מחוקק, שנאמר (דברים לג, כא) כי שם חלקת מחקק ספון ולמה לא נזכרמשה בשירה זו, לפי שלקה על ידי הבאר. וכיון שלא נזכר שמו של משה לא נזכר שמו של הקדוש ברוך הוא. משל למלך שהיו מזמנין אותו לסעודה, אמר אם אוהבי שם אני שם, ואם לאו איני הולך: 
<b>ראש הפסגה.</b> כתרגומו ריש רמתא: 
<b>פסגה.</b> לשון גובה, וכן (תהלים מח, יד) פסגו ארמנותיה, הגביהו ארמנותיה: 
<b>ונשקפה.</b> אותה הפסגה על פני המקום ששמו ישימון, והוא לשון מדבר שהוא שמם דבר אחר ונשקפה הבאר על פני הישימון שנגנזה בימה של טבריה והעומד על הישימון מביט ורואה כמין כברה בים והיא הבאר, כך דרש רבי תנחומא:


Verse 21

<b>וישלח ישראל מלאכים.</b> ובמקום אחר תולה השליחות במשה, שנאמר (דברים ב, כו) ואשלח מלאכים ממדבר קדמות, וכן (במדבר כ, יד) וישלח משה מלאכים מקדש אל מלך אדום, וביפתח הוא אומר (שופטים יא, יז) וישלח ישראל מלאכים אל מלך אדום וגו', הכתובים הללו צריכים זה לזה, זה נועל וזה פותח, שמשה הוא ישראל וישראל הם משה, לומר לך שנשיא הדור הוא ככל הדור, כי הנשיא הוא הכל:


Verse 22

<b>אעברה בארצך.</b> אף על פי שלא נצטוו לפתח להם בשלום בקשו מהם שלום:


Verse 23

<b>ולא נתן סיחן וגו'.</b> לפי שכל מלכי כנען היו מעלין לו מס שהיה שומרם שלא יעברו עליהם גיסות, כיון שאמרו לו ישראל אעברה בארצך אמר להם כל עצמי איני יושב כאן אלא לשמרם מפניכם ואתם אומרים כך: 
<b>ויצא לקראת ישראל.</b> אלו היתה חשבון מלאה יתושין, אין כל בריה יכולה לכבשה, ואם היה סיחון בכפר חלש אין כל אדם יכול לכבשו, וכל שכן אלו שהיה בחשבון אמר הקדוש ברוך הוא מה אני מטריח על בני כל זאת לצור על כל עיר ועיר, נתן בלב כל אנשי המלחמה לצאת מן העירות ונתקבצו כלם למקום אחד, ושם נפלו. ומשם הלכו ישראל אל הערים ואין עומד לנגדם כי אין שם איש, אלא נשים וטף:


Verse 24

<b>כי עז.</b> ומהו חזקו, התראתו של הקדוש ברוך הוא, שאמר להם (דברים ב, יט) אל תצרם וגו':


Verse 25

<b>בנתיה.</b> כפרים הסמוכים לה:


Verse 26

<b>והוא נלחם.</b> למה הצרך להכתב, לפי שנאמר (דברים ב, ט) אל תצר את מואב, וחשבון משל מואב היתה, כתב לנו שסיחון לקחה מהם ועל ידו טהרה לישראל: 
<b>מידו.</b> מרשותו:


Verse 27

<b>על כן.</b> על אותה מלחמה שנלחם סיחון במואב: 
<b>יאמרו המשלים.</b> בלעם, שנאמר בו (במדבר כג, ז) וישא משלו: 
<b>המשלים.</b> בלעם ובעור והם אמרו: 
<b>באו חשבון.</b> שלא היה סיחון יכול לכבשה והלך ושכר את בלעם לקללו, וזהו שאמר לו בלק (שם כב, ו) כי ידעתי את אשר תברך מברך וגו': 
<b>תבנה ותכונן.</b> חשבון בשם סיחון להיות עירו:


Verse 28

<b>כי אש יצאה מחשבון.</b> משכבשה סיחון: 
<b>אכלה ער מואב.</b> שם אותה המדינה קרוי ער בלשון עברי, ולחית בלשון ארמי: 
<b>ער מואב.</b> ער של מואב:


Verse 29

<b>אוי לך מואב.</b> שקללו את מואב שימסרו בידו: 
<b>כמוש.</b> שם אלהי מואב: 
<b>נתן.</b> הנותן את בניו של מואב: 
<b>פליטם.</b> נסים ופליטים מחרב ואת בנותיו בשבית וגו':


Verse 30

<b>ונירם.</b> מלכות שלהם: 
<b>אבד חשבון עד דיבן.</b> מלכות ועול שהיה למואב בחשבון אבד משם, וכן עד דיבן תרגום שלסר, עד. כלומר סר ניר מדיבון. ניר לשון מלכות ועול וממשלת איש, כמו (מלכים א' יא, לו) למען היות ניר לדוד עבדי: 
<b>ונשים.</b> שי"ן דגושה לשון שממה, כך יאמרו המושלים — <b>ונשים </b>אותם <b>עד נפח </b>— השמונום עד נפח: 

Verse 31



Verse 32

<b>וישלח משה לרגל את יעזר.</b> המרגלים לכדוה אמרו לא נעשה כראשונים, בטוחים אנו בכח תפלתו של משה להלחם:


Verse 33



Verse 34

<b>אל תירא אתו.</b> שהיה משה ירא להלחם, שמא תעמד לו זכותו של אברהם, שנאמר (בראשית יד, יג) ויבא הפליט, הוא עוג, שפלט מן הרפאים שהכו כדרלעומר וחבריו בעשתרות קרנים, שנאמר (דברים ג, יא) כי רק עוג מלך הבשן נשאר מיתר הרפאים:


Verse 35

<b>ויכו אתו.</b> משה הרגו, כדאיתא בברכות בהרואה (ברכות דף נד, ב) עקר טורא בת תלתא פרסי וכו':



Chapter 22



Verse 1



Verse 2

<b>וירא בלק בן צפור את כל אשר עשה ישראל לאמרי.</b> אמר אלו שני מלכים שהיינו בטוחים עליהם לא עמדו בפניהם, אנו על אחת כמה וכמה לפיכך ויגר מואב:


Verse 3

<b>ויגר.</b> לשון מורא, כמו (איוב יט, כט) גורו לכם: 
<b>ויקץ מואב.</b> קצו בחייהם:


Verse 4

<b>אל זקני מדין.</b> והלא מעולם היו שונאים זה את זה, שנאמר (בראשית לו, לה) המכה את מדין בשדה מואב, שבאו מדין על מואב למלחמה אלא מיראתן של ישראל עשו שלום ביניהם. ומה ראה מואב לטול עצה ממדין, כיון שראו את ישראל נוצחים שלא כמנהג העולם, אמרו מנהיגם של אלו במדין נתגדל, נשאל מהם מה מדתו. אמרו לו אין כחו אלא בפיו. אמרו אף אנו נבא עליהם באדם שכחו בפיו: 
<b>כלחוך השור.</b> כל מה שהשור מלחך אין בו ברכה: 
<b>בעת ההוא.</b> לא היה ראוי למלכות מנסיכי מדין היה, וכיון שמת סיחון מנוהו עליהם לצורך שעה:


Verse 5

<b>פתורה.</b> כשלחני הזה שהכל מריצין לו מעות, כך כל המלכים מריצין לו אגרותיהם ולפי פשוטו של מקרא כך שם המקום: 
<b>ארץ בני עמו.</b> של בלק משם היה, וזה היה מתנבא ואומר לו עתיד אתה למלוך. ואם תאמר מפני מה השרה הקדוש ברוך הוא שכינתו על גוי רשע, כדי שלא יהא פתחון פה לאמות לומר אלו היו לנו נביאים חזרנו למוטב, העמיד להם נביאים והם פרצו גדר העולם, שבתחלה היו גדורים בעריות וזה נתן להם עצה להפקיר עצמן לזנות: 
<b>לקרא לו.</b> הקריאה שלו היתה ולהנאתו, שהיה פוסק לו ממון הרבה: 
<b>עם יצא ממצרים.</b> ואם תאמר מה מזיקך: 
<b>הנה כסה את עין הארץ.</b> סיחון ועוג שהיו שומרים אותנו עמדו עליהם והרגום: 
<b>והוא ישב ממלי.</b> חסר כתיב, קרובים הם להכריתני, כמו (תהלים קיח, י) כי אמילם:


Verse 6

<b>נכה בו.</b> אני ועמי נכה לו בהם דבר אחר לשון משנה היא (ב"מ קה ב) מנכה לו מן הדמים, לחסר מהם מעט: 
<b>כי ידעתי וגו'.</b> על ידי מלחמת סיחון שעזרתו להכות את מואב:


Verse 7

<b>וקסמים בידם.</b> כל מיני קסמים, שלא יאמר אין כלי תשמישי עמי דבר אחר קסם זה נטלו בידם זקני מדין, אמרו אם יבא עמנו בפעם הזאת יש בו ממש, ואם ידחנו אין בו תועלת, לפיכך כשאמר להם לינו פה הלילה, אמרו אין בו תקוה, הניחוהו והלכו להם, שנאמר וישבו שרי מואב עם בלעם, אבל זקני מדין הלכו להם:


Verse 8

<b>לינו פה הלילה.</b> אין רוח הקדש שורה עליו אלא בלילה, וכן לכל נביאי אמות העולם, וכן לבן בחלום הלילה, שנאמר (בראשית לא, כד) ויבא אלהים אל לבן הארמי בחלם הלילה כאדם ההולך אצל פלגשו בהחבא: 
<b>כאשר ידבר ה' אלי.</b> אם ימליכני ללכת עם בני אדם כמותכם אלך עמכם, שמא אין כבודו לתתי להלך אלא עם שרים גדולים מכם: 
<b>וישבו.</b> לשון עכבה:


Verse 9

<b>מי האנשים האלה עמך.</b> להטעותו בא אמר פעמים שאין הכל גלוי לפניו, אין דעתו שוה עליו, אף אני אראה עת שאוכל לקלל ולא יבין:


Verse 10

<b>בלק בן צפור וגו'.</b> אף על פי שאיני חשוב בעיניך, חשוב אני בעיני המלכים:


Verse 11

<b>קבה לי.</b> זו קשה מארה לי, שהוא נוקב ומפרש: 
<b>וגרשתיו.</b> מן העולם ובלק לא אמר אלא ואגרשנו מן הארץ, איני מבקש אלא להסיעם מעלי, ובלעם היה שונאם יותר מבלק:


Verse 12

<b>לא תלך עמהם.</b> אמר לו אם כן אקללם במקומי אמר לו לא תאר את העם. אמר לו אם כן אברכם. אמר לו אינם צריכין לברכתך, כי ברוך הוא. משל אומרים לצרעה לא מדבשיך ולא מעקציך:


Verse 13

<b>להלך עמכם.</b> אלא עם שרים גדולים מכם למדנו שרוחו גבוהה ולא רצה לגלות שהוא ברשותו של מקום אלא בלשון גסות, לפיכך ויוסף עוד בלק:


Verse 14



Verse 15



Verse 16



Verse 17

<b>כי כבד אכבדך מאד.</b> יותר ממה שהיית נוטל לשעבר אני נותן לך:


Verse 18

<b>מלא ביתו כסף וזהב.</b> למדנו שנפשו רחבה ומחמד ממון אחרים אמר, ראוי לו לתן לי כל כסף וזהב שלו, שהרי צריך לשכור חילות רבות, ספק נוצח ספק אינו נוצח, ואני ודאי נוצח: 
<b>לא אוכל לעבר.</b> על כרחו גלה שהוא ברשות אחרים, ונתנבא כאן שאינו יכול לבטל הברכות שנתברכו האבות מפי השכינה:


Verse 19

<b>גם אתם.</b> פיו הכשילו, גם אתם סופכם לילך בפחי נפש כראשונים: 
<b>מה יסף.</b> לא ישנה דבריו מברכה לקללה הלואי שלא יוסיף לברך, כאן נתנבא שעתיד להוסיף להם ברכות על ידו:


Verse 20

<b>אם לקרא לך.</b> אם הקריאה שלך וסבור אתה לטול עליה שכר, קום לך אתם: 
<b>ואך.</b> על כרחך את הדבר אשר אדבר אליך אתו תעשה, ואף על פי כן וילך בלעם, אמר שמא אפתנו ויתרצה:


Verse 21

<b>ויחבש את אתנו.</b> מכאן שהשנאה מקלקלת את השורה, שחבש הוא בעצמו אמר הקדוש ברוך הוא רשע כבר קדמך אברהם אביהם, שנאמר (בראשית כב, ג) וישכם אברהם בבקר ויחבש את חמורו: 
<b>עם שרי מואב.</b> לבו כלבם שוה:


Verse 22

<b>כי הולך הוא.</b> ראה שהדבר רע בעיני המקום ונתאוה לילך: 
<b>לשטן לו.</b> מלאך של רחמים היה והיה רוצה למנעו מלחטוא, שלא יחטא ויאבד: 
<b>ושני נעריו עמו.</b> מכאן לאדם חשוב היוצא לדרך יוליך עמו שני אנשים לשמשו וחוזרים ומשמשים זה את זה:


Verse 23

<b>ותרא האתון.</b> והוא לא ראה, שנתן הקדוש ברוך הוא רשות לבהמה לראות יותר מן האדם, שמתוך שיש בו דעת תטרף דעתו כשיראה מזיקין: 
<b>וחרבו שלופה בידו.</b> אמר רשע זה הניח כלי אמנותו, שכלי זינן של אמות העולם בחרב, והוא בא עליהם בפיו, שהוא אמנות שלהם, אף אני אתפוש את שלו ואבוא עליו באמנותו וכן היה סופו (במדבר לא, ח) ואת בלעם בן בעור הרגו בחרב:


Verse 24

<b>במשעול.</b> כתרגומו בשביל וכן (מ"א כ, י) אם ישפק עפר שומרון לשעלים. עפר הנדבק בכפות הרגלים בהלוכן, וכן (ישעיה מ, יב) מי מדד בשעלו מים, ברגליו ובהלוכו: 
<b>גדר מזה וגדר מזה.</b> סתם גדר של אבנים הוא:


Verse 25

<b>ותלחץ.</b> היא עצמה: 
<b>ותלחץ.</b> את אחרים, את רגל בלעם:


Verse 26

<b>ויוסף מלאך ה' עבור.</b> לעבור עוד לפניו להלוך להיות לפניו במקום אחר, כמו (בראשית לג, ג) והוא עבר לפניהם ומדרש אגדה יש בתנחומא מה ראה לעמוד בשלשה מקומות, סימני אבות הראהו:


Verse 27



Verse 28

<b>זה שלש רגלים.</b> רמז לו אתה מבקש לעקור אמה החוגגת שלש רגלים בשנה:


Verse 29

<b>התעללת.</b> כתרגומו לשון גנאי ובזיון: 
<b>לו יש חרב בידי.</b> גנות גדולה היה לו דבר זה בעיני השרים, זה הולך להרוג אמה שלמה בפיו, ולאתון זו צריך לכלי זין:


Verse 30

<b>ההסכן הסכנתי.</b> כתרגומו, וכן (איוב כב, ב) הלאל יסכן גבר ורבותינו דרשו מקרא זה בגמרא אמרו ליה, מאי טעמא לא רכבת אסוסיא. אמר להון ברטיבא שדאי ליה וכו', כדאיתא במסכת עבודה זרה (ד, ב):


Verse 31



Verse 32

<b>כי ירט הדרך לנגדי.</b> רבותינו חכמי המשנה דרשוהו (שבת קה, א) נוטריקון יראה ראתה, נטתה, בשביל שהדרך לנגדי, כלומר לקנאתי ולהקניטני ולפי משמעו כי חרד הדרך לנגדי לשון רטט, כי ראיתי בעל הדרך שחרד ומהר הדרך שהוא לכעסי ולהמרותי [ולהמראתי]. ומקרא קצר הוא, כמו (ש"ב יג, לט) ותכל דוד. לישנא אחרינא ירט לשון רצון, וכן (איוב טז) ועל ידי רשעים ירטני, מפייס ומנחם אותי על ידי רשעים, שאינן אלא מקניטים:


Verse 33

<b>אולי נטתה.</b> כמו לולא, פעמים שאולי משמש בלשון לולא: 
<b>גם אתכה הרגתי.</b> הרי זה מקרא מסורס, והוא כמו גם הרגתי אותך, כלומר לא העכבה בלבד קראתך על ידי, כי גם ההריגה: 
<b>ואותה החייתי.</b> ועתה מפני שדברה והוכיחתך ולא יכלת לעמוד בתוכחתה, כמו שכתוב (פסוק ל) ויאמר לא על כן הרגתיה, שלא יאמרו זו היא שסלקה את בלעם בתוכחתה ולא יכול להשיב, שחס המקום על כבוד הבריות, וכן (ויקרא כ, טו. טז) ואת הבהמה תהרגו, וכן (שם) והרגת את האשה ואת הבהמה:


Verse 34

<b>כי לא ידעתי.</b> גם זה גנותו, ועל כרחו הודה, שהוא היה משתבח שיודע דעת עליון, ופיו העיד לא ידעתי: 
<b>אם רע בעיניך אשובה לי.</b> להתריס נגד המקום היא תשובה זו אמר לו הוא בעצמו צוני ללכת, ואתה מלאך מבטל את דבריו, למוד הוא בכך, שאמר דבר ומלאך מחזירו, אמר לאברהם (בראשית כב, ב) קח נא את בנך וגו', ועל ידי מלאך בטל את דברו, אף אני אם רע בעיניך צריך אני לשוב:


Verse 35

<b>לך עם האנשים.</b> בדרך שאדם רוצה לילך בה, מוליכין אותו 
<b>לך עם האנשים.</b> כי חלקך עמהם וסופך להאבד מן העולם: 
<b>ואפס.</b> על כרחך את הדבר אשר אדבר וגו': 
<b>עם שרי בלק.</b> שמח לקללם כמותם:


Verse 36

<b>וישמע בלק.</b> שלח שלוחים לבשרו: 
<b>אל עיר מואב.</b> אל מטרופולין שלו, עיר החשובה שלו, לומר ראה מה אלו מבקשים לעקור:


Verse 37

<b>האמנם לא אוכל כבדך.</b> נתנבא שסופו לצאת מעמו בקלון:


Verse 38



Verse 39

<b>קרית חצות.</b> עיר מלאה שוקים אנשים ונשים וטף בחוצותיה, לומר ראה ורחם שלא יעקרו אלו:


Verse 40

<b>בקר וצאן.</b> דבר מועט, בקר אחד וצאן אחד בלבד:


Verse 41

<b>במות בעל.</b> כתרגומו לרמת דחלתיה, שם עבודה זרה:



Chapter 23



Verse 1



Verse 2



Verse 3

<b>אולי יקרה ה' לקראתי.</b> אינו רגיל לדבר עמי ביום: 
<b>וילך שפי.</b> כתרגומו יחידי, לשון שופי ושקט, שאין עמו אלא שתיקה:


Verse 4

<b>ויקר.</b> לשון עראי, לשון גנאי, לשון טמאת קרי, כלומר בקושי ובבזיון, ולא היה נגלה עליו ביום אלא בשביל להראות חבתן של ישראל: 
<b>את שבעת המזבחת.</b> שבעה מזבחות ערכתי אין כתיב כאן, אלא את שבעת המזבחות, אמר לפניו אבותיהם של אלו בנו לפניך שבעה מזבחות, ואני ערכתי כנגד כלן אברהם בנה ארבעה (בראשית יב, ז) ויבן שם מזבח לה' הנראה אליו, (שם יב, ח) ויעתק משם ההרה וגו', (שם יג, יח) ויאהל אברם וגו' ואחד בהר המוריה. ויצחק בנה אחד (שם כו, כה) ויבן שם מזבח וגו'. ויעקב בנה שתים, אחד בשכם ואחד בבית אל: 
<b>ואעל פר ואיל במזבח.</b> ואברהם לא העלה אלא איל אחד:


Verse 5



Verse 6



Verse 7

<b>ארה לי יעקב ולכה זעמה ישראל.</b> בשני שמותיהם אמר לו לקללם, שמא אחד מהם אינו מבהק:


Verse 8

<b>מה אקב לא קבה אל.</b> כשהיו ראוים להתקלל לא נתקללו, כשהזכיר אביהם את עונם, כי באפם הרגו איש לא קלל אלא אפם, שנאמר (בראשית מט) ארור אפם. כשנכנס אביהם במרמה אצל אביו היה ראוי להתקלל, מה נאמר שם (שם כז, לג) גם ברוך יהיה. במברכים נאמר (דברים כז, יב) אלה יעמדו לברך את העם. במקללים לא נאמר ואלה יעמדו לקלל את העם, אלא על הקללה, לא רצה להזכיר עליהם שם קללה: 
<b>לא זעם ה'.</b> אני אין כחי אלא שאני יודע לכון השעה שהקדוש ברוך הוא כועס בה, והוא לא כעס כל הימים הללו שבאתי אליך, וזהו שנאמר (מיכה ו, ה) עמי זכר נא מה יעץ וגו' ומה ענה אתו בלעם וגו' למען דעת צדקות ה':


Verse 9

<b>כי מראש צרים אראנו.</b> אני מסתכל בראשיתם ובתחלת שרשיהם, ואני רואה אותם מיסדים וחזקים כצורים וגבעות הללו על ידי אבות ואמהות: 
<b>הן עם לבדד ישכן.</b> הוא אשר זכו לו אבותיו לשכון בדד, כתרגומו: 
<b>ובגוים לא יתחשב.</b> כתרגומו, לא יהיו נעשין כלה עם שאר האמות, שנאמר (ירמיה ל, יא) כי אעשה כלה בכל הגוים וגו' אינן נמנין עם השאר דבר אחר כשהן שמחין אין אמה שמחה עמהם, שנאמר (דברים לב, יב) ה' בדד ינחנו. וכשהאמות בטובה, הם אוכלין עם כל אחד ואחד ואין עולה להם מן החשבון, וזהו, ובגוים לא יתחשב:


Verse 10

<b>מי מנה עפר יעקב וגו'.</b> כתרגומו, דעדקיא דבית יעקב וכו' מארבע משריתא, מארבע דגלים דבר אחר עפר יעקב אין חשבון במצות שהם מקימין בעפר (דברים כב, י) לא תחרוש בשור ובחמור, (ויקרא יט, יט) לא תזרע כלאים, אפר פרה, ועפר סוטה וכיוצא בהם: 
<b>ומספר את רבע ישראל.</b> רביעותיהן, זרע היוצא מן התשמיש שלהם: 
<b>תמת נפשי מות ישרים.</b> שבהם:


Verse 11



Verse 12



Verse 13

<b>וקבנו לי.</b> לשון צווי, קללהו לי:


Verse 14

<b>שדה צופים.</b> מקום גבוה היה ששם הצופה עומד לשמור אם יבא חיל על העיר: 
<b>ראש הפסגה.</b> בלעם לא היה קוסם כבלק, ראה בלק שעתידה פרצה להפרץ בישראל משם ששם מת משה כסבור ששם תחול עליהם הקללה, וזו היא הפרצה שאני רואה:


Verse 15

<b>אקרה כה.</b> מאת הקדוש ברוך הוא, <b>אקרה</b> — לשון אתפעל: 

Verse 16

<b>וישם דבר בפיו.</b> ומה היא השימה הזאת, ומה חסר המקרא באמרו שוב אל בלק וכה תדבר, אלא כשהיה שומע שאינו נרשה לקלל, אמר מה אני חוזר אצל בלק לצערו ונתן לו הקדוש ברוך הוא רסן וחכה בפיו כאדם הפוקס בהמה בחכה להוליכה אל אשר ירצה. אמר לו על כרחך תשוב אל בלק:


Verse 17

<b>ושרי מואב אתו.</b> ולמעלה הוא אומר וכל שרי מואב, כיון שראו שאין בו תקוה הלכו להם מקצתם, ולא נשארו אלא מקצתם: 
<b>מה דבר ה'.</b> לשון צחוק הוא זה, כלומר אינך ברשותך:


Verse 18

<b>קום בלק.</b> כיון שראהו מצחק בו, נתכון לצערו עמוד על רגליך, אינך רשאי לישב ואני שלוח אליך בשליחותו של מקום: 
<b>בנו צפר.</b> לשון מקרא הוא זה, כמו (תהלים קד, כ) חיתו יער, (בראשית א, כד) וחיתו ארץ, (תהלים קיד, ח) למעינו מים:


Verse 19

<b>לא איש אל וגו'.</b> כבר נשבע להם להביאם ולהורישם ארץ שבעה אמות, ואתה סבור להמיתם במדבר: 
<b>ההוא אמר וגו'.</b> בלשון תמה, ותרגומו תיבין ומתמלכין, חוזרים ונמלכין לחזור בהם:


Verse 20

<b>הנה ברך לקחתי.</b> אתה שואלני מה דבר ה', קבלתי ממנו לברך אותם: 
<b>וברך ולא אשיבנה.</b> הוא ברך אותם ואני לא אשיב את ברכתו: 
<b>וברך.</b> כמו וברך וכן הוא גזרת רי"ש, כמו (תהלים עד, יח) אויב חרף, כמו חרף, וכן (שם י, ג) ובוצע ברך, המהלל ומברך את הגוזל ואומר, אל תירא כי לא תענש, שלום יהיה לך, מרגיז הוא להקדוש ברוך הוא ואין לומר ברך שם דבר, שאם כן היה נקוד בפתח קטן וטעמו למעלה, אבל לפי שהוא לשון פעל הוא נקוד קמץ, וטעמו למטה:


Verse 21

<b>לא הביט און ביעקב וגו'.</b> כתרגומו דבר אחר אחרי פשוטו הוא נדרש מדרש נאה. 
<b>לא הביט.</b> הקדוש ברוך הוא און שביעקב, כשהן עוברין על דבריו אינו מדקדק אחריהם להתבונן באוניות [באון] שלהם ובעמלן שהן עוברין על דתו: 
<b>עמל.</b> לשון עברה, כמו והרה עמל (תהלים ז, טו), כי אתה עמל וכעס תביט (שם י, יד) לפי שהעברה היא עמל לפני המקום: 
<b>ה' אלהיו עמו.</b> אפלו מכעיסין וממרים לפניו אינו זז מתוכן: 
<b>ותרועת מלך בו.</b> לשון חבה ורעות כמו רעה דוד (שמואל ב' טו, לז) אוהב דוד, ויתנה למרעהו (שופטים טו, ו) וכן תרגם אנקלוס ושכינת מלכהון ביניהון:


Verse 22

<b>אל מוציאם ממצרים.</b> אתה אמרת הנה עם יצא ממצרים, לא יצא מעצמו אלא האלהים הוציאם: 
<b>כתועפות ראם לו.</b> כתוקף רום וגובה שלו, וכן וכסף תועפות (איוב כב כה), לשון מעוז המה, ואומר אני שהוא לשון ועוף יעופף (בראשית א כ), המעופף ברום וגובה ותקף רב הוא זה ותועפות ראם עפיפת גובה. דבר אחר, <b>תועפות ראם</b> — תקף ראמים, ואמרו רבותינו אלו השדים: 

Verse 23

<b>כי לא נחש ביעקב.</b> כי ראוים הם לברכה שאין בהם מנחשים וקוסמים: 
<b>כעת יאמר ליעקב וגו'.</b> עוד עתיד להיות עת כעת הזאת אשר תגלה חבתן לעין כל שהן יושבין לפניו ולומדים תורה מפיו ומחצתן לפנים ממלאכי השרת, והם ישאלו להם מה פעל אל, וזהו שנאמר והיו עיניך רואות את מוריך (ישעיה ל, כ) דבר אחר יאמר ליעקב אינו לשון עתיד, אלא לשון הוה, אינן צריכין למנחש וקוסם כי בכל עת שצריך להאמר ליעקב ולישראל מה פעל הקדוש ברוך הוא ומה גזרותיו במרום, אינן מנחשים וקוסמים אלא נאמר להם על פי נביאיהם מה היא גזרת המקום, או אורים ותמים מגידים להם, ואונקלוס לא תרגם כן:


Verse 24

<b>הן עם כלביא יקום וגו'.</b> כשהן עומדים משנתם שחרית, הן מתגברין כלביא וכארי לחטוף את המצות, ללבוש טלית לקרא את שמע ולהניח תפלין: 
<b>לא ישכב.</b> בלילה על מטתו עד שהוא אוכל ומחבל כל מזיק הבא לטרפו כיצד, קורא את שמע על מטתו ומפקיד רוחו ביד המקום, בא מחנה וגיס להזיקם, הקדוש ברוך הוא שומרם ונלחם מלחמותם ומפילם חללים. דבר אחר הן עם כלביא יקום וגו'. כתרגומו: 
<b>ודם חללים ישתה.</b> נתנבא שאין משה מת עד שיפיל מלכי מדין חללים ויהרג הוא עמהם, שנאמר (יהושע יג, כב) ואת בלעם בן בעור הקוסם הרגו בני ישראל בחרב אל חלליהם:


Verse 25

<b>גם קב לא תקבנו.</b> גם ראשון מוסיף על גם השני, וגם השני על גם ראשון, וכן גם לי גם לך לא יהיה (מלכים א' ג, כו), וכן גם בחור גם בתולה (דברים לב, כה):


Verse 26



Verse 27

<b>וקבותו לי.</b> אין זה לשון צווי, כמו וקבנו, אלא לשון עתיד, אולי יישר בעיניו ותקבנו לי משם, מלדי"רש מי"י בלע"ז [תקלל אותו]:


Verse 28

<b>ראש הפעור.</b> קוסם היה בלק וראה שהן עתידין ללקות על ידי פעור ולא היה יודע במה, אמר שמא הקללה תחול עליהם משם, וכן כל החוזים בכוכבים רואים ואינם יודעים מה רואים:



Chapter 24



Verse 1

<b>וירא בלעם כי טוב וגו'.</b> אמר איני צריך לבדוק בהקדוש ברוך הוא כי לא יחפוץ לקללם: 
<b>ולא הלך כפעם בפעם.</b> כאשר עשה שתי פעמים: 
<b>לקראת נחשים.</b> לנחש אולי יקרה ה' לקראתו כרצונו, אמר רוצה ואינו רוצה לקללם, אזכיר עונותיהם, והקללה על הזכרת העברה תחול: 
<b>וישת אל המדבר פניו.</b> כתרגומו:


Verse 2

<b>וישא בלעם את עיניו.</b> בקש להכניס בהם עין רעה, והרי יש לך שלש מדותיו עין רעה ורוח גבוהה ונפש רחבה האמורים למעלה: 
<b>שוכן לשבטיו.</b> ראה כל שבט ושבט שוכן לעצמו ואינן מעורבין, ראה שאין פתחיהם מכונין זה כנגד זה, שלא יציץ לתוך אהל חברו: 
<b>ותהי עליו רוח אלהים.</b> עלה בלבו שלא יקללם:


Verse 3

<b>בנו בער.</b> כמו למעינו מים (תהלים קיד, ח) ומדרש אגדה שניהם היו גדולים מאבותיהם, בלק בנו צפור, אביו בנו הוא במלכות, ובלעם גדול מאביו בנביאות, מנה בן פרס היה: 
<b>שתם העין.</b> עינו נקורה ומוצאת לחוץ וחור שלה נראה פתוח, ולשון משנה הוא כדי שישתום ויסתום ויגוב (ע"ז סט) ורבותינו אמרו לפי שאמר ומספר את רבע ישראל, שהקדוש ברוך הוא יושב ומונה רביעיותיהן של ישראל מתי תבא טפה שנלד הצדיק ממנה, אמר בלבו מי שהוא קדוש ומשרתיו קדושים יסתכל בדברים הללו, ועל דבר זה נסמת עינו של בלעם. ויש מפרשים שתום העין פתוח העין, כמו שתרגם אנקלוס, ועל שאמר שתום העין, ולא אמר שתום העינים, למדנו שסומא באחת מעיניו היה:


Verse 4

<b>נפל וגלוי עינים.</b> פשוטו כתרגומו, שאין נראה עליו אלא בלילה כשהוא שוכב ומדרשו כשהיה נגלה עליו לא היה בו כח לעמוד על רגליו ונופל על פניו, לפי שהיה ערל ומאוס להיות נגלה עליו בקומה זקופה לפניו:


Verse 5

<b>מה טבו אהליך.</b> על שראה פתחיהם שאינן מכונין זה מול זה: 
<b>משכנתיך.</b> חניותיך, כתרגומו דבר אחר מה טבו אהליך. מה טבו אהל שילה ובית עולמים בישובן שמקריבין בהן קרבנות לכפר עליהם: 
<b>משכנתיך.</b> אף כשהן חרבין, לפי שהן משכון עליכם, וחרבנן כפרה על הנפשות, שנאמר כלה ה' את חמתו (איכה ד), ובמה כלה, ויצת אש בציון:


Verse 6

<b>כנחלים נטיו.</b> שנארכו ונמשכו לנטות למרחוק, אמרו רבותינו מברכותיו של אותו רשע אנו למדים מה היה בלבו לקללם כשאמר (פסוק א) וישת אל המדבר פניו, וכשהפך המקום את פיו ברכם מעין אותן קללות שבקש לומר כו', כדאיתא בחלק (סנהדרין קה, א): 
<b>כאהלים.</b> כתרגומו, לשון מור ואהלות (תהלים מה, ט): 
<b>נטע ה'.</b> בגן עדן לשון אחר כאהלים נטע ה', כשמים המתוחין כאהל: 
<b>נטע ה'.</b> לשון נטיעה מצינו באהלים, שנאמר ויטע אהלי אפדנו (דניאל יא, מה):


Verse 7

<b>מדליו.</b> מבארותיו ופירושו כתרגומו: 
<b>וזרעו במים רבים.</b> לשון הצלחה הוא זה, כזרע הזרוע על פני המים: 
<b>וירם מאגג מלכו.</b> מלך ראשון שלהם יכבוש את אגג מלך עמלק: 
<b>ותנשא מלכותו.</b> של יעקב יותר ויותר, שיבא אחריו דוד ושלמה:


Verse 8

<b>אל מוציאו ממצרים.</b> מי גורם להם הגדלה הזאת, אל המוציאם ממצרים, בתוקף ורום שלו יאכל את הגוים שהם צריו: 
<b>ועצמותיהם.</b> של צרים: 
<b>יגרם.</b> מנחם פתר בו לשון שבירה, וכן (צפניה ג, ג) לא גרמו לבקר, וכן (יחזקאל כג, לד) את חרשיה תגרמי, ואני אומר לשון עצם הוא שמגרר הבשר בשניו מסביב והמוח שבפנים, ומעמיד העצם על ערמימותה: 
<b>וחציו ימחץ.</b> אנקלוס תרגם חציו של צרים, חלוקה שלהם כמו (בראשית מט, כג) בעלי חצים, מרי פלוגתא, וכן ימחץ, לשון (שופטים ה, כו) ומחצה וחלפה רקתו, שיחצו את ארצם ויש לפתור לשון חצים ממש, חציו של הקדוש ברוך הוא ימחץ בדמם של צרים, יטבול ויצטבע בדמם, כמו (תהלים סח, כד) למען תמחץ רגלך בדם. ואינו זז מלשון מכה, כמו מחצתי, שהצבוע בדם נראה כאלו מחוץ ונגוע:


Verse 9

<b>כרע שכב כארי.</b> כתרגומו, יתישבו בארצם בכח וגבורה:


Verse 10

<b>ויספק.</b> הכה זו על זו:


Verse 11



Verse 12



Verse 13

<b>לעבר את פי ה'.</b> כאן לא נאמר אלהי, כמו שנאמר בראשונה, לפי שידע שנבאש בהקדוש ברוך הוא ונטרד:


Verse 14

<b>הולך לעמי.</b> מעתה הריני כשאר עמי, שנסתלק הקדוש ברוך הוא מעליו: 
<b>לכה איעצך.</b> מה לך לעשות ומה היא העצה, אלהיהם של אלו שונא זמה הוא כו', כדאיתא בחלק (סנהדרין קו.) תדע שבלעם השיא עצה זו להכשילם בזמה, שהרי נאמר הן הנה היו לבני ישראל בדבר בלעם (לקמן לא, טז): 
<b>אשר יעשה העם הזה לעמך.</b> מקרא קצר הוא זה, איעצך להכשילם, ואומר לך מה שהן עתידין להרע למואב באחרית הימים:


Verse 15



Verse 16

<b>וידע דעת עליון.</b> לכון השעה שכועס בה:


Verse 17

<b>אראנו.</b> רואה אני שבחו של יעקב וגדלתן, אך לא עתה היא, אלא לאחר זמן: 
<b>דרך כוכב.</b> כתרגומו, לשון דרך קשתו (איכה ב, ד), שהכוכב עובר כחץ, ובלע"ז דישטנ"ט [מזנק] כלומר יקום מזל: 
<b>וקם שבט.</b> מלך רודה ומושל: 
<b>ומחץ פאתי מואב.</b> זה דוד, שנאמר בו השכב אותם ארצה וימדד שני חבלים להמית וגו' (שמואל ב' ח, ב): 
<b>וקרקר.</b> לשון קורה כמו אני קרתי (מלכים ב' יט, כד) מקבת בור נקרתם (ישעיה נא, א) יקרוה עורבי נחל (משלי ל, יז) פורי"יר בלע"ז [לנקב]: 
<b>כל בני שת.</b> כל האמות, שכלם יצאו מן שת בנו של אדם הראשון:


Verse 18

<b>והיה ירשה שעיר איביו.</b> ישראל:


Verse 19

<b>וירד מיעקב.</b> ועוד יהיה מושל אחר מיעקב: 
<b>והאביד שריד מעיר.</b> מעיר החשובה של אדום והיא רומי, ועל מלך המשיח אומר כן, שנאמר בו וירד מים עד ים (תה' עב) ולא יהיה שריד לבית עשו (עוב' א):


Verse 20

<b>וירא את עמלק.</b> נסתכל בפרענותו של עמלק: 
<b>ראשית גוים עמלק.</b> הוא קדם את כלם להלחם בישראל, וכך תרגם אנקלוס ואחריתו לאבד בידם, שנאמר תמחה את זכר עמלק (דברים כה, יט):


Verse 21

<b>וירא את הקיני.</b> לפי שהיה קיני תקוע אצל עמלק, כענין שנאמר ויאמר שאול אל הקיני וגו' (שמואל א' טו, ו) הזכירו אחר עמלק, נסתכל בגדלתן של בני יתרו שנאמר בהם תרעתים שמעתים שוכתים (דברי הימים א' ב, נה): 
<b>איתן מושבך.</b> תמה אני מהיכן זכית לכך הלא אתה עמי היית בעצת הבה נתחכמה לו (שמות א, י), ועתה נתישבת באיתן ומעוז של ישראל:


Verse 22

<b>כי אם יהיה לבער קין וגו'.</b> אשרך שנתקעת לתוקף זה שאינך נטרד עוד מן העולם, כי אף אם אתה עתיד לגלות עם עשרת השבטים ותהיה לבער ממקום שנתישבת שם, מה בכך: 
<b>עד מה אשור תשבך.</b> עד היכן הוא מגלה אותך, שמא ללחלח וחבור, אין זה טרוד מן העולם, אלא טלטול ממקום למקום ותשוב עם שאר הגליות:


Verse 23

<b>וישא משלו וגו'.</b> כיון שהזכיר את שבית אשור אמר <b>אוי מי יחיה משמו אל</b> — מי יכול להחיות את עצמו משמו את אלה שלא ישים עליו הגוזר את אלה, שיעמוד סנחריב ויבלבל את כל האמות, ועוד יבואו: 

Verse 24

<b>וצים מיד כתים.</b> ויעברו כתיים שהן רומיים בבירניות גדולות על אשור: 
<b>וענו עבר.</b> וענו אותם שבעבר הנהר: 
<b>וגם הוא עדי אבד.</b> וכן פרש דניאל עד די קטילת חיותא והובד גשמה (דניאל ז, יא): 
<b>וצים.</b> ספינות גדולות, כדכתיב וצי אדיר (ישעיה לג, כא) תרגומו ובורני רבתא:



Chapter 25



Verse 1

<b>בשטים.</b> כך שמה: 
<b>לזנות אל בנות מואב.</b> על ידי עצת בלעם כדאיתא בחלק:


Verse 2

<b>וישתחוו לאלהיהן.</b> כשתקף יצרו עליו ואמר לה השמעי לי, והיא מוציאה לו דמות פעור מחיקה ואומרת לו השתחוה לזה:


Verse 3

<b>פעור.</b> על שם שפוערין לפניו פי הטבעת ומוציאין רעי, וזו היא עבודתו: 
<b>ויחר אף ה' בישראל.</b> שלח בהם מגפה:


Verse 4

<b>קח את כל ראשי העם.</b> לשפוט את העובדים לפעור: 
<b>והוקע אותם.</b> את העובדים: 
<b>והוקע.</b> היא תליה, כמו שמצינו בבני שאול והוקענום לה' (שמואל ב' כא, ו) ושם תליה מפורשת בעבודה זרה בסקילה, וכל הנסקלין נתלין: 
<b>נגד השמש.</b> לעין כל ומדרש אגדה השמש מודיע את החוטאים, הענן נקפל מכנגדו והחמה זורחת עליו:


Verse 5

<b>הרגו איש אנשיו.</b> כל אחד ואחד מדיני ישראל היה הורג שנים, ודיני ישראל שמונת רבוא ושמונת אלפים, כדאיתא בסנהדרין (יח):


Verse 6

<b>והנה איש מבני ישראל בא.</b> נתקבצו שבטו של שמעון אצל זמרי שהיה נשיא שלהם, אמרו לו אנו נדונין במיתה ואתה יושב וכו', כדאיתא באלו הן הנשרפין (סנהדרין דף פב, א): 
<b>את המדינית.</b> כזבי בת צור: 
<b>לעיני משה.</b> אמרו לו משה, זו אסורה או מתרת, אם תאמר אסורה, בת יתרו מי התירה לך וכו', כדאיתא התם: 
<b>והמה בוכים.</b> נתעלמה ממנו הלכה כל הבועל ארמית קנאים פוגעים בו געו כלם בבכיה בעגל עמד משה כנגד ששים רבוא, שנאמר (שמות לב, כ) ויטחן עד אשר דק וגו' וכאן רפו ידיו, אלא כדי שיבא פנחס ויטול את הראוי לו:


Verse 7

<b>וירא פנחס.</b> ראה מעשה ונזכר הלכה, אמר לו למשה מקבלני ממך הבועל ארמית קנאין פוגעין בו, אמר לו קריינא דאגרתא איהו ליהוי פרוונקא, מיד ויקח רמח בידו וגו':


Verse 8

<b>אל הקבה.</b> אל האהל: 
<b>אל קבתה.</b> [אל הקבה] כמו הלחיים והקיבה כון בתוך זכרות של זמרי ונקבות שלה, וראו כלם שלא לחנם הרגם, והרבה נסים נעשו לו כו', כדאיתא התם (סנהד' פב:):




Verse 9



Verse 10



Verse 11

<b>פנחס בן אלעזר בן אהרן הכהן.</b> לפי שהיו השבטים מבזים אותו, הראיתם בן פוטי זה שפטם אבי אמו עגלים לעבודה זרה והרג נשיא שבט מישראל, לפיכך בא הכתוב ויחסו אחר אהרן: 
<b>בקנאו את קנאתי.</b> בנקמו את נקמתי, בקצפו את הקצף שהיה לי לקצוף כל לשון קנאה הוא המתחרה לנקום נקמת דבר, אנפרימנ"ט בלע"ז:


Verse 12

<b>את בריתי שלום.</b> שתהא לו לברית שלום, כאדם המחזיק טובה וחנות למי שעשה עמו טובה, אף כאן פרש לו הקדוש ברוך הוא שלומותיו:


Verse 13

<b>והיתה לו.</b> בריתי זאת: 
<b>ברית כהנת עולם.</b> שאף על פי שכבר נתנה כהנה לזרעו של אהרן, לא נתנה אלא לאהרן ולבניו, שנמשחו עמו ולתולדותיהם שיולידו אחר המשחתן, אבל פנחס שנלד קודם לכן ולא נמשח, לא בא לכלל כהנה עד כאן וכן שנינו בזבחים (קא, ב) לא נתכהן פנחס עד שהרגו לזמרי: 
<b>לאלהיו.</b> בשביל אלהיו, כמו (במד' יא) המקנא אתה לי, (זכר' ח) קנאתי לציון, בשביל ציון:


Verse 14

<b>ושם איש ישראל וגו'.</b> במקום שייחס את הצדיק לשבח יחס את הרשע לגנאי: 
<b>נשיא בית אב לשמעני.</b> לאחד מחמשת בתי אבות שהיו לשבט שמעון דבר אחר להודיע שבחו של פנחס, שאף על פי שזה היה נשיא, לא מנע את עצמו מלקנא לחלול השם, לכך הודיעך הכתוב מי הואהמכה:


Verse 15

<b>ושם האשה המכה וגו'.</b> להודיעך שנאתם של מדינים שהפקירו בת מלך לזנות, כדי להחטיא את ישראל: 
<b>ראש אמות.</b> אחד מחמשת (במד' לא) מלכי מדין את אוי ואת רקם ואת צור וגו', והוא היה חשוב מכלם, שנאמר ראש אמות, ולפי שנהג בזיון בעצמו להפקיר בתו מנאו שלישי: 
<b>בית אב.</b> חמשה בתי אבות היו למדין עיפה ועפר וחנוך ואבידע ואלדעה, וזה היה מלך לאחד מהם:


Verse 16



Verse 17

<b>צרור.</b> כמו זכור, שמור, לשון הוה עליכם לאייב אותם:


Verse 18

<b>כי צוררים הם לכם </b>וגו' <b> על דבר פעור.</b> שהפקירו בנותיהם לזנות, כדי להטעותכם אחר פעור ואת מואב לא צוה להשמיד, מפני רות שהיתה עתידה לצאת מהם, כדאמרינן בבבא קמא (לח, ב): 

Chapter 26



Verse 1

<b>ויהי אחרי המגפה וגו'.</b> משל לרועה שנכנסו זאבים לתוך עדרו והרגו בהן והוא מונה אותן לידע מנין הנותרות דבר אחר כשיצאו ממצרים ונמסרו למשה, נמסר לו במנין, עכשו שקרב למות ולהחזיר צאנו, מחזירם במנין:


Verse 2

<b>לבית אבתם.</b> על שבט האב יתיחסו, ולא אחר האם:


Verse 3

<b>וידבר משה ואלעזר הכהן אתם.</b> דברו עמם על זאת שצוה המקום למנותם: 
<b>לאמר.</b> אמרו להם צריכים אתם להמנות:


Verse 4

<b>מבן עשרים שנה ומעלה כאשר צוה וגו'.</b> שיהא מנינם מבן עשרים שנה ומעלה, שנאמר (שמות ל, יג) כל העבר על הפקדים וגו':


Verse 5

<b>משפחת החנכי.</b> לפי שהיו האמות מבזין אותם ואומרים מה אלו מתיחסין על שבטיהם, סבורין הם שלא שלטו המצריים באמותיהם, אם בגופם היו מושלים קל וחומר בנשותיהם, לפיכך הטיל הקדוש ברוך הוא שמו עליהם, ה"א מצד זה ויו"ד מצד זה, לומר, מעיד אני עליהם שהם בני אבותיהם וזהו הוא שמפורש על ידי דוד (תהלים קכב, ד) שבטי יה עדות לישראל. השם הזה מעיד עליהם לשבטיהם, לפיכך בכלם כתיב החנכי הפלאי, אבל בימנה לא הצרך לומר משפחת הימני, לפי שהשם קבוע בו יו"ד בראש וה"א בסוף:


Verse 6



Verse 7



Verse 8



Verse 9

<b>אשר הצו.</b> את ישראל על משה: 
<b>בהצתם.</b> את העם על ה': 
<b>הצו.</b> השיאו את ישראל לריב על משה, לשון הפעילו:


Verse 10

<b>ויהיו לנס.</b> לאות ולזכרון (במדבר יז, ה) למען אשר לא יקרב איש זר, לחלוק עוד על הכהנה:


Verse 11

<b>ובני קרח לא מתו.</b> הם היו בעצה תחלה, ובשעת המחלוקת הרהרו תשובה בלבם, לפיכך נתבצר להם מקום גבוה בגיהנם וישבו שם:


Verse 12



Verse 13

<b>לזרח.</b> הוא צוחר, לשון צוהר אבל משפחת אהד בטלה, וכן חמשה משבט בנימין, שהרי בעשרה בנים ירד למצרים וכאן לא מנה אלא חמשה, וכן אצבון לגד, הרי שבע משפחות. ומצאתי בגמרא ירושלמית, שכשמת אהרן נסתלקו ענני כבוד ובאו הכנענים להלחם בישראל ונתנו לב לחזור למצרים וחזרו לאחוריהם שמנה מסעות מהר ההר למוסרה, שנאמר (דברים י, ו) ובני ישראל נסעו מבארות בני יעקן מוסרה שם מת אהרן, והלא בהר ההר מת, וממוסרה עד הר ההר שמונה מסעות יש למפרע, אלא שחזרו לאחוריהם ורדפו בני לוי אחריהם להחזירם, והרגו מהם שבע משפחות, ומבני לוי נפלו ארבע משפחות משפחת שמעי ועזיאלי, ומבני יצהר לא נמנו כאן אלא משפחת הקרחי, והרביעית לא ידעתי מה היא. ורבי תנחומא דרש שמתו במגפה בדבר בלעם, אבל לפי החסרון שחסר משבט שמעון במנין זה ממנין הראשון שבמדבר סיני, נראה שכל עשרים וארבעה אלף נפלו משבטו של שמעון:


Verse 14



Verse 15



Verse 16

<b>לאזני.</b> אומר אני שזו משפחת אצבון, ואיני יודע למה לא נקראת משפחתו על שמו:


Verse 17



Verse 18



Verse 19



Verse 20



Verse 21



Verse 22



Verse 23



Verse 24

<b>לישוב.</b> הוא יוב האמור ביורדי מצרים, כי כל המשפחות נקראו על שם יורדי מצרים והנלדין משם והלאה לא נקראו המשפחות על שמם, חוץ ממשפחות אפרים ומנשה שנלדו כלם במצרים, וארד ונעמן בני בלע בן בנימין. ומצאתי ביסודו של רבי משה הדרשן שירדה אמן למצרים כשהיתה מעברת מהם, לכך נחלקו למשפחות, כחצרון וחמול, שהיו בני בנים ליהודה, וחבר ומלכיאל שהיו בני בנים של אשר. ואם אגדה היא הרי טוב, ואם לאו, אומר אני, שהיו לבלע בני בנים הרבה, ומשנים הללו ארד ונעמן יצאה מכל אחד משפחה רבה ונקראו תולדות שאר הבנים על שם בלע, ותולדות השנים הללו נקראו על שמם. וכן אני אומר בבני מכיר, שנחלקו לשתי משפחות, אחת נקראת על שמו ואחת נקראת על שם גלעד בנו. חמש משפחות חסרו מבניו של בנימין, כאן נתקימה מקצת נבואת אמו שקראתו בן אוני, בן אנינותי ובפלגש בגבעה נתקימה כלה. זו מצאתי ביסודו של ר' משה הדרשן:


Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35



Verse 36

<b>ואלה בני שותלח וגו'.</b> שאר בני שותלח נקראו תולדותיהם על שם שותלח ומערן יצאה משפחה רבה ונקראת על שמו. ונחשבו בני שותלח לשתי משפחות. צא וחשוב ותמצא בפרשה זו חמשים ושבע משפחות, ומבני לוי שמונה, הרי ששים וחמש, וזהו שנאמר (דברים ז, ז) כי אתם המעט וגו', ה"א מעט, חמשה אתם חסרים ממשפחות כל העמים, שהן שבעים, אף זה הבנתי מיסודו של ר' משה הדרשן. אך הצרכתי לפחות ולהוסיף בדבריו:


Verse 37



Verse 38

<b>לאחירם.</b> הוא אחי שירד למצרים, ולפי שנקרא על שם יוסף שהיה אחיו ורם ממנו נקרא אחירם:


Verse 39

<b>לשפופם.</b> הוא מפים, על שהיה יוסף שפוף בין האמות:


Verse 40



Verse 41



Verse 42

<b>לשוחם.</b> הוא חשים:


Verse 43



Verse 44



Verse 45



Verse 46

<b>ושם בת אשר שרח.</b> לפי שהיתה קימת בחיים מנאה כאן:


Verse 47



Verse 48



Verse 49



Verse 50



Verse 51



Verse 52



Verse 53

<b>לאלה תחלק הארץ.</b> ולא לפחותים מבן עשרים, אף על פי שבאו לכלל עשרים בטרם חלוק הארץ, שהרי שבע שנים כבשו ושבע חלקו, לא נטלו חלק בארץ אלא אלו שש מאות אלף ואלף, ואם היה לאחד מהם ששה בנים, לא נטלו אלא חלק אביהם לבדו:


Verse 54

<b>לרב תרבה נחלתו.</b> לשבט שהיה מרבה באכלוסין נתנו חלק רב, ואף על פי שלא היו החלקים שוים, שהרי הכל לפי רבוי השבט חלקו החלקים, לא עשו אלא על ידי גורל, והגורל היה על פי רוח הקדש, כמו שמפורש בבבא בתרא (קכב, א) אלעזר הכהן היה מלבש באורים ותמים, ואומר ברוח הקדש אם שבט פלוני עולה, תחום פלוני עולה עמו והשבטים היו כתובים בשנים עשר פתקין, ושנים עשר גבולים בשנים עשר פתקין, ובללום בקלפי והנשיא מכניס ידו לתוכה ונוטל שני פתקין, עולה בידו פתק של שם שבטו, ופתק של גבול המפורש לו, והגורל עצמו היה צווח ואומר אני הגורל עליתי לגבול פלוני, לשבט פלוני, שנאמר על פי הגורל, ולא נתחלקה הארץ במדה, לפי שיש גבול משבח מחברו, אלא בשומא, בית כור רע כנגד בית סאה טוב, הכל לפי הדמים:


Verse 55

<b>לשמות מטות אבתם.</b> אלו יוצאי מצרים שנה הכתוב נחלה זו מכל הנחלות שבתורה, שכל הנחלות החיים יורשים את המתים וכאן מתים יורשים את החיים. כיצד, שני אחים מיוצאי מצרים, שהיו להם בנים בבאי הארץ, לזה אחד ולזה שלשה, האחד נטל חלק אחד, והשלשה נטלו שלשה, שנאמר לאלה תחלק הארץ, חזרה נחלתן אצל אבי אביהן וחלקו הכל בשוה. וזהו שנאמר לשמות מטות אבתם ינחלו. שאחר שנטלו הבנים חלקוה לפי האבות שיצאו ממצרים, ואלו מתחלה חלקוה למנין יוצאי מצרים לא היו נוטלין אלו הארבעה, אלא שני חלקים, עכשו נטלו ארבעה חלקים: 
<b>אך בגורל.</b> יצאו יהושע וכלב, וכן הוא אומר (שופ' א) ויתנו לכלב את חברון כאשר דבר משה, ואומר (יהושע יט) על פי ה' נתנו לו את העיר אשר שאל: 
<b>מטות אבתם.</b> יצאו גרים ועבדים:


Verse 56

<b>על פי הגורל.</b> הגורל היה מדבר, כמו שפרשתי, מגיד שנתחלקה ברוח הקדש, לכך נאמר על פי ה':


Verse 57



Verse 58

<b>אלה משפחת לוי.</b> חסר כאן משפחות השמעי והעזיאלי וקצת מן היצהרי:


Verse 59

<b>אשר ילדה אתה ללוי במצרים.</b> לידתה במצרים ואין הורתה במצרים כשנכנסו לתוך החומה ילדתה, והיא השלימה מנין שבעים, שהרי בפרטן אי אתה מוצא אלא ששים ותשע:


Verse 60



Verse 61



Verse 62

<b>כי לא התפקדו בתוך בני ישראל.</b> להיות נמנין בני עשרים שנה, ומה טעם? — <b>כי לא נתן להם נחלה.</b> והנמנין מבן עשרים שנה היו בני נחלה, שנאמר איש לפי פקדיו יתן נחלתו: 

Verse 63



Verse 64

<b>ובאלה לא היה איש וגו'.</b> אבל על הנשים לא נגזרה גזרת המרגלים, לפי שהן היו מחבבות את הארץ האנשים אומרים (במדבר יד, ד) נתנה ראש ונשובה מצרימה, והנשים אומרות (במד' כז) תנה לנו אחזה. לכך נסמכה פרשת בנות צלפחד לכאן:



Chapter 27



Verse 1

<b>למשפחת מנשה בן יוסף.</b> למה נאמר, והלא כבר נאמר בן מנשה, אלא לומר לך יוסף חבב את הארץ, שנאמר (בראשית נ, כה) והעליתם את עצמתי וגו', ובנותיו חבבו את הארץ, שנאמר (במדבר כז, ד) תנה לנו אחזה וללמדך שהיו כלם צדיקים, שכל מי שמעשיו ומעשה אבותיו סתומים ופרט לך הכתוב באחד מהם ליחסו לשבח, הרי זה צדיק בן צדיק. ואם יחסו לגנאי כגון (מלכים ב' כה, כה) בא ישמעאל בן נתניה בן אלישמע, בידוע שכל הנזכרים עמו רשעים היו: 
<b>מחלה נעה וגו'.</b> ולהלן הוא אומר (במדבר לו, יא) ותהיינה מחלה תרצה, מגיד שכלן שקולות זו כזו, לפיכך שנה את סדרן:


Verse 2

<b>לפני משה ולפני אלעזר.</b> מגיד שלא עמדו לפניהם אלא בשנת הארבעים, אחר שמת אהרן: 
<b>לפני משה.</b> ואחר כך לפני אלעזר, אפשר אם משה לא ידע אלעזר יודע, אלא סרס המקרא ודרשהו, דברי רבי יאשיה אבא חנן משום רבי אלעזר אומר בבית המדרש היו יושבים, ועמדו לפני כלם:


Verse 3

<b>והוא לא היה וגו'.</b> לפי שהיו באות לומר בחטאו מת, נזקקו לומר לא בחטא מתלוננים ולא בעדת קרח שהצו על הקדוש ברוך הוא, אלא בחטאו לבדו מת, ולא החטיא את אחרים עמו ר' עקיבא אומר מקושש עצים היה. ור' שמעון אומר מן המעפילים היה:


Verse 4

<b>למה יגרע שם אבינו.</b> אנו במקום בן עומדות, ואם אין הנקבות חשובות זרע, תתיבם אמנו ליבם: 
<b>כי אין לו בן.</b> הא אם היה לו בן לא היו תובעות כלום מגיד שחכמניות היו:


Verse 5

<b>ויקרב משה את משפטן.</b> נתעלמה הלכה ממנו וכאן נפרע על שנטל עטרה לומר (דברים א, יז) והדבר אשר יקשה מכם תקרבון אלי דבר אחר ראויה היתה פרשה זו להכתב על ידי משה, אלא שזכו בנות צלפחד ונכתבה על ידן:


Verse 6



Verse 7

<b>כן בנות צלפחד דברת.</b> כתרגומו יאות, כך כתובה פרשה זו לפני במרום, מגיד שראתה עינן מה שלא ראתה עינו של משה: 
<b>כן בנות צלפחד דברת.</b> יפה תבעו אשרי אדם שהקדוש ברוך הוא מודה לדבריו: 
<b>נתן תתן.</b> שני חלקים, חלק אביהן, שהיה מיוצאי מצרים, וחלקו עם אחיו בנכסי חפר: 
<b>והעברת.</b> לשון עברה הוא במי שאינו מניח בן לירשו דבר אחר על שם שהבת מעברת נחלה משבט לשבט שבנה ובעלה יורשין אותה. שלא תסוב נחלה לא נצטוה אלא לאותו הדור בלבד וכן והעברתם את נחלתו לבתו, בכלן הוא אומר ונתתם, ובבת הוא אומר והעברתם:


Verse 8



Verse 9



Verse 10



Verse 11

<b>לשארו הקרב אליו ממשפחתו.</b> ואין משפחה קרויה אלא משפחת האב:


Verse 12

<b>עלה אל הר העברים.</b> למה נסמכה לכאן, כיון שאמר הקדוש ברוך הוא נתן תתן להם, אמר אותי צוה המקום להנחיל, שמא התרה הגזרה ואכנס לארץ אמר לו הקדוש ברוך הוא גזרתי במקומה עומדת. דבר אחר כיון שנכנס משה לנחלת בני גד ובני ראובן שמח ואמר כמדמה שהתר לי נדרי, משל למלך שגזר על בנו שלא יכנס לפתח פלטין שלו, נכנס לשער והוא אחריו, לחצר והוא אחריו, לטרקלין והוא אחריו, כיון שבא לכנס לקיטון, אמר לו בני מכאן ואלך אתה אסור לכנס:


Verse 13

<b>כאשר נאסף אהרן אחיך.</b> מכאן שנתאוה משה למיתתו של אהרן דבר אחר אין אתה טוב ממנו, (דברים לב, נא) על אשר לא קדשתם, הא אם קדשתם אותי עדין לא הגיע זמנכם להפטר. בכל מקום שכתב מיתתם כתב סרחונם, לפי שנגזרה גזרה על דור המדבר למות במדבר בעון שלא האמינו, לכך בקש משה שיכתב סרחונו, שלא יאמרו אף הוא מן הממרים היה. משל לשתי נשים שלוקות בבית דין אחת קלקלה ואחת אכלה פגי שביעית וכו', אף כאן בכל מקום שהזכיר מיתתן הזכיר סרחונם, להודיע שלא היתה בהם אלא זו בלבד:


Verse 14

<b>הם מי מריבת קדש.</b> הם לבדם אין בהם עון אחר דבר אחר הם שהמרו במרה, הם היו שהמרו בים סוף, הם עצמם שהמרו במדבר צין:


Verse 15

<b>וידבר משה אל ה' וגו'.</b> להודיע שבחן של צדיקים שכשנפטרין מן העולם מניחין צרכן ועוסקין בצרכי צבור: 
<b>לאמר.</b> אמר לו השיבני אם אתה ממנה להם פרנס אם לאו:


Verse 16

<b>יפקד ה'.</b> כיון ששמע משה שאמר לו המקום תן נחלת צלפחד לבנותיו אמר הגיע שעה שאתבע צרכי שיירשו בני את גדלתי אמר לו הקדוש ברוך הוא לא כך עלתה במחשבה לפני, כדאי הוא יהושע לטול שכר שמושו שלא מש מתוך האהל. וזהו שאמר שלמה (משלי כז, יח) נצר תאנה יאכל פריה: 
<b>אלהי הרוחת.</b> למה נאמר, אמר לפניו: רבונו של עולם, גלוי וידוע לפניך דעתו של כל אחד ואחד ואינן דומין זה לזה, מנה עליהם מנהיג שיהא סובל כל אחד ואחד לפי דעתו:


Verse 17

<b>אשר יצא לפניהם.</b> לא כדרך מלכי האמות שיושבים בבתיהם ומשלחין את חילותיהם למלחמה, אלא כמו שעשיתי אני שנלחמתי בסיחון ועוג, שנאמר אל תירא אתו (במדבר כא, לד) וכדרך שעשה יהושע, שנאמר (יהושע ה, יג) וילך יהושע אליו ויאמר לו הלנו אתה וגו'. וכן בדוד הוא אומר (ש"א יח, טז) כי הוא יוצא ובא לפניהם, יוצא בראש ונכנס בראש: 
<b>ואשר יוציאם.</b> בזכיותיו: 
<b>ואשר יביאם.</b> בזכיותיו דבר אחר ואשר יביאם שלא תעשה לו כדרך שאתה עושה לי, שאיני מכניסן לארץ:


Verse 18

<b>קח לך.</b> קחנו בדברים אשריך שזכית להנהיג בניו של מקום: 
<b>לך.</b> את שבדוק לך את זה אתה מכיר: 
<b>אשר רוח בו.</b> כאשר שאלת שיוכל להלוך כנגד רוחו של כל אחד ואחד: 
<b>וסמכת את ידך עליו.</b> תן לו מתרגמן שידרוש בחייך, שלא יאמרו עליו, לא היה לו להרים ראש בימי משה:


Verse 19

<b>וצויתה אתו.</b> על ישראל, דע שטרחנין הם סרבנים הם, על מנת שתקבל עליך:


Verse 20

<b>ונתתה מהודך עליו.</b> זה קרון עור פנים: 
<b>מהודך.</b> ולא כל הודך נמצינו למדין פני משה כחמה פני יהושע כלבנה: 
<b>למען ישמעו כל עדת בני ישראל.</b> שיהיו נוהגין בו כבוד ויראה כדרך שנוהגין בך:


Verse 21

<b>ולפני אלעזר הכהן יעמד.</b> הרי שאלתך ששאלת שאין הכבוד הזה זז מבית אביך, שאף יהושע יהא צריך לאלעזר: 
<b>ושאל לו.</b> כשיצטרך לצאת למלחמה: 
<b>על פיו.</b> של אלעזר: 
<b>וכל העדה.</b> סנהדרין:


Verse 22

<b>ויקח את יהושע.</b> לקחו בדברים והודיעו מתן שכר פרנסי ישראל לעולם הבא:


Verse 23

<b>ויסמך את ידיו עליו.</b> בעין יפה יותר ויותר ממה שנצטוה שהקדוש ברוך הוא אמר לו וסמכת את ידך, והוא עשה בשתי ידיו, ועשאו ככלי מלא וגדוש ומלאו חכמתו בעין יפה: 
<b>כאשר דבר ה'.</b> אף לענין ההוד נתן מהודו עליו:



Chapter 28



Verse 1



Verse 2

<b>צו את בני ישראל.</b> מה אמור למעלה (כז, טז) יפקד ה' אמר לו הקדוש ברוך הוא עד שאתה מצוני על בני, צוה את בני עלי. משל לבת מלך שהיתה נפטרת מן העולם והיתה מפקדת לבעלה על בניה וכו', כדאיתא בספרי: 
<b>קרבני.</b> זה הדם: 
<b>לחמי.</b> אלו אמורין, וכן הוא אומר (ויקרא ג, טז) והקטירם הכהן המזבחה לחם אשה: 
<b>לאשי.</b> הנתנין לאשי מזבחי: 
<b>תשמרו.</b> שיהיו כהנים ולוים וישראלים עומדין על גביו מכאן למדו ותקנו מעמדות: 
<b>במועדו.</b> בכל יום הוא מועד התמידים:


Verse 3

<b>ואמרת להם.</b> אזהרה לבית דין: 
<b>שנים ליום.</b> כפשוטו ועיקרו בא ללמד שיהיו נשחטין כנגד היום, תמיד של שחר במערב ושלבין הערבים במזרחן של טבעות:


Verse 4

<b>את הכבש אחד.</b> אף על פי שכבר נאמר בפרשת ואתה תצוה, וזה אשר תעשה וגו' (שמות כט, לח), היא היתה אזהרה לימי המלואים, וכאן צוה לדורות:


Verse 5

<b>סלת למנחה.</b> מנחת נסכים:


Verse 6

<b>העשיה בהר סיני.</b> כאותן שנעשו בימי המלואים דבר אחר העשיה בהר סיני, הקיש עולת תמיד לעולת הר סיני אותה שנתקרבה לפני מתן תורה שכתוב בה (שמות כד, ו) וישם באגנות מלמד שטעונה כלי:


Verse 7

<b>ונסכו.</b> יין: 
<b>בקדש הסך.</b> על המזבח יתנסכו: 
<b>נסך שכר.</b> יין המשכר פרט ליין מגתו:


Verse 8

<b>ריח ניחח.</b> נחת רוח לפני שאמרתי ונעשה רצוני:


Verse 9



Verse 10

<b>עלת שבת בשבתו.</b> ולא עולת שבת זו בשבת אחרת, הרי שלא הקריב בשבת זו שומע אני יקריב שתים לשבת הבאה, תלמוד לומר בשבתו, מגיד שאם עבר יומו בטל קרבנו: 
<b>על עלת התמיד.</b> אלו מוספין, לבד אותן שני כבשים של עולת התמיד ומגיד שאין קרבין אלא בין שני התמידין, וכן בכל המוספין נאמר על עולת התמיד לתלמוד זה:


Verse 11



Verse 12

<b>ושלשה עשרונים.</b> כמשפט נסכי פר, שכן הן קצובין בפרשת נסכים:


Verse 13



Verse 14

<b>זאת עלת חדש בחדשו.</b> שאם עבר יומו בטל קרבנו ושוב אין לו תשלומין:


Verse 15

<b>ושעיר עזים וגו'.</b> כל שעירי המוספין באין לכפר על טמאת מקדש וקדשיו, הכל כמו שמפורש במס' שבועות (דף ט, א) ונשתנה שעיר ראש חדש שנאמר בו לה', ללמדך שמכפר על שאין בו ידיעה לא בתחלה ולא בסוף, שאין מכיר בחטא אלא הקדוש ברוך הוא בלבד, ושאר השעירין למדין ממנו. ומדרשו באגדה אמר הקדוש ברוך הוא, הביאו כפרה עלי על שמעטתי את הירח: 
<b>על עלת התמיד יעשה.</b> כל הקרבן הזה: 
<b>ונסכו.</b> אין ונסכו מוסב על השעיר, שאין נסכים לחטאת:


Verse 16



Verse 17



Verse 18

<b>כל מלאכת עבדה.</b> אפלו מלאכה הצריכה לכם, כגון דבר האבד המתרת בחלו של מועד אסורה ביום טוב:


Verse 19

<b>פרים.</b> כנגד אברהם, שנאמר (בראשית יח, ז) ואל הבקר רץ אברהם: 
<b>ואיל.</b> כנגד אילו של יצחק: 
<b>כבשים.</b> כנגד יעקב שנאמר (בראשית ל, מ) והכשבים הפריד יעקב ביסודו של רבי משה הדרשן ראיתי זאת:


Verse 20



Verse 21



Verse 22



Verse 23



Verse 24

<b>כאלה תעשו ליום.</b> שלא יהיו פוחתין והולכין כפרי החג:


Verse 25



Verse 26

<b>וביום הבכורים.</b> חג השבועות קרוי בכורי קציר חטים על שם שתי הלחם, שהם ראשונים למנחת חטים הבאים מן החדש:


Verse 27



Verse 28



Verse 29



Verse 30



Verse 31

<b>תמימים יהיו לכם ונסכיהם.</b> אף הנסכים יהיו תמימים למדו רבותינו מכאן שהיין שהעלה קמחין פסול לנסכים:



Chapter 29



Verse 1



Verse 2



Verse 3



Verse 4



Verse 5



Verse 6

<b>מלבד עלת החדש.</b> מוספי ראש חדש שהוא ביום ראש השנה:


Verse 7



Verse 8



Verse 9



Verse 10



Verse 11

<b>מלבד חטאת הכפרים.</b> שעיר הנעשה בפנים האמור באחרי מות, שגם הוא חטאת: 
<b>ועלת התמיד.</b> ומלבד עולת התמיד תעשו עולות הללו: 
<b>ונסכיהם.</b> מוסב על המוספין הכתובים ועל תעשו והוא לשון צווי מלבד עולת התמיד ומנחתה תעשו את אלה ונסכיהם וכן כל ונסכיהם האמורים בכל המועדות חוץ משל קרבנות החג שכל ונסכה ונסכיהם ונסכיה שבהם מוסבים על התמיד ואינן לשון צווי, שהרי נסכיהם של מוספין כתובין לעצמן בכל יום ויום:


Verse 12



Verse 13



Verse 14



Verse 15



Verse 16



Verse 17



Verse 18

<b>ומנחתם ונסכיהם לפרים.</b> פרי החג שבעים הם כנגד שבעים אמות שמתמעטים והולכים, סימן כליה להם, ובימי המקדש היו מגינין עליהם מן היסורין: 
<b>ולכבשים.</b> כנגד ישראל שנקראו (ירמיה נ, יז) שה פזורה, והם קבועים ומנינם תשעים ושמונה לכלות מהם תשעים ושמונה קללות שבמשנה תורה בשני נאמר ונסכיהם על שני תמידי היום ולא שנה הלשון אלא לדרוש, כמו שאמרו רבותינו זכרונם לברכה בשני ונסכיהם, בששי ונסכיה, בשביעי כמשפטם, מ"ם יו"ד מ"ם, הרי כאן מים, רמז לנסוך המים מן התורה בחג:


Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35

<b>עצרת תהיה לכם.</b> עצורים בעשית מלאכה דבר אחר עצרת עצרו מלצאת, מלמד שטעון לינה. ומדרשו באגדה לפי שכל ימות הרגל הקריבו כנגד שבעים אמות וכשבאין ללכת, אמר להם המקום בבקשה מכם עשו לי סעודה קטנה כדי שאהנה מכם:


Verse 36

<b>פר אחד איל אחד.</b> אלו כנגד ישראל, התעכבו לי מעט עוד ולשון חבה הוא זה, כבנים הנפטרים מאביהם והוא אומר להם קשה עלי פרידתכם עכבו עוד יום אחד. משל למלך שעשה סעודה וכו', כדאיתא במסכת סכה (דף נה, ב) ובמדרש רבי תנחומא למדה תורה דרך ארץ, שמי שיש לו אכסנאי יום ראשון יאכילו פטומות, למחר מאכילו דגים, למחר מאכילו בשר בהמה, למחר מאכילו קטניות, למחר מאכילו ירק, פוחת והולך כפרי החג:


Verse 37



Verse 38



Verse 39

<b>אלה תעשו לה' במועדיכם.</b> דבר הקצוב לחובה: 
<b>לבד מנדריכם.</b> אם באתם לדור קרבנות ברגל, מצוה היא בידכם או נדרים או נדבות שנדרתם כל השנה תקריבום ברגל, שמא יקשה לו לחזור ולעלות לירושלים ולהקריב נדריו, ונמצא עובר בבל תאחר:



Chapter 30



Verse 1

<b>ויאמר משה אל בני ישראל.</b> להפסיק הענין, דברי רבי ישמעאל, לפי שעד כאן דבריו של מקום ופרשת נדרים מתחלת בדבורו של משה, הצרך להפסיק תחלה ולומר שחזר משה ואמר פרשה זו לישראל, שאם לא כן יש במשמע שלא אמר להם זו אלא בפרשת נדרים התחיל דבריו:




Verse 2

<b>ראשי המטות.</b> חלק כבוד לנשיאים ללמדם תחלה ואחר כך לכל בני ישראל ומנין שאף שאר הדברות כן, תלמוד לומר (שמות לד, לא. לב) וישבו אליו אהרן וכל הנשאים בעדה וידבר משה אליהם ואחרי כן נגשו כל בני ישראל. ומה ראה לאמרה כאן, למד שהפרת נדרים ביחיד ממחה ואם אין יחיד ממחה מפר בשלשה הדיוטות. או יכול שלא אמר משה פרשה זו אלא לנשיאים בלבד, נאמר כאן זה הדבר, ונאמר בשחוטי חוץ (ויקרא יז, ב) זה הדבר, מה להלן נאמרה לאהרן ולבניו ולכל בני ישראל, שנאמר דבר אל אהרן וגו', אף זו נאמרה לכלן: 
<b>זה הדבר.</b> משה נתנבא (שמות יא, ד) בכה אמר ה' כחצות הלילה, והנביאים נתנבאו בכה אמר ה', מוסף עליהם משה שנתנבא בלשון זה הדבר דבר אחר זה הדבר מעוט הוא, לומר שהחכם בלשון התרה ובעל בלשון הפרה, כלשון הכתוב כאן, ואם חלפו אין מתר ואין מופר:


Verse 3

<b>נדר.</b> האומר הרי עלי קנם שלא אוכל או שלא אעשה דבר פלוני, יכול אפלו נשבע שיאכל נבלות אני קורא עליו ככל היוצא מפיו יעשה, תלמוד לומר לאסר אסר את המתר ולא להתיר את האסור: 
<b>לא יחל דברו.</b> כמו לא יחלל דברו, לא יעשה דבריו חלין:


Verse 4

<b>בבית אביה.</b> ברשות אביה ואפלו אינה בביתו: 
<b>בנעריה.</b> ולא קטנה ולא בוגרת, שהקטנה אין נדרה נדר והבוגרת אינה ברשותו של אביה להפר נדריה ואי זו היא קטנה, אמרו רבותינו בת אחת עשרה שנה ויום אחד נדריה נבדקין. אם ידעה לשם מי נדרה ולשם מי הקדישה נדרה נדר. בת שתים עשרה שנה ויום אחד אינה צריכה להבדק:


Verse 5



Verse 6

<b>ואם הניא אביה אתה.</b> אם מנע אותה מן הנדר, כלומר שהפר לה הנאה זו איני יודע מה היא, כשהוא אומר ואם ביום שמע אישה יניא אותה והפר, הוי אומר הנאה זו הפרה. ופשוטו לשון מניעה והסרה וכן (במדבר לב, ז) ולמה תניאון, וכן (תהלים קמא, ה) שמן ראש אל יני ראשי, וכן (במדבר יד, לד) וידעתם את תנואתי, את אשר סרתם מעלי: 
<b>וה' יסלח לה.</b> במה הכתוב מדבר באשה שנדרה בנזיר ושמע בעלה והפר לה והיא לא ידעה ועוברת על נדרה ושותה יין ומטמאה למתים, זו היא שצריכה סליחה, ואף על פי שהוא מופר ואם המופרים צריכים סליחה, קל וחמר לשאינן מופרים:


Verse 7

<b>ואם היו תהיה לאיש.</b> זו ארוסה או אינו אלא נשואה, כשהוא אומר ואם בית אישה נדרה, הרי נשואה אמור וכאן בארוסה, ובא לחלק בה, שאביה ובעלה מפירין נדרה הפר האב ולא הפר הבעל או הפר הבעל ולא הפר האב, הרי זה אינו מופר, ואין צריך לומר אם קים אחד מהם: 
<b>ונדריה עליה.</b> שנדרה בבית אביה ולא שמע בהן אביה ולא הופרו ולא הוקמו:


Verse 8

<b>ושמע אישה וגו'.</b> הרי לך שאם קים הבעל שהוא קים:


Verse 9

<b>והפר את נדרה אשר עליה.</b> יכול אפלו לא הפר האב, תלמוד למר בנעריה בית אביה, כל שבנעוריה ברשות אביה היא:


Verse 10

<b>כל אשר אסרה על נפשה יקום עליה.</b> לפי שאינה לא ברשות אב ולא ברשות בעל, ובאלמנה מן הנשואין הכתוב מדבר, אבל אלמנה מן האירוסין, מת הבעל נתרוקנה וחזרה לרשות האב:


Verse 11

<b>ואם בית אישה נדרה.</b> בנשואה הכתוב מדבר:


Verse 12



Verse 13



Verse 14

<b>כל נדר וכל שבעת אסר וגו'.</b> לפי שאמר שהבעל מפר, יכול כל נדרים במשמע, תלמוד לומר לענות נפש, אינו מפר אלא נדרי ענוי נפש בלבד והם מפורשים במסכת נדרים (דף עט, א):


Verse 15

<b>מיום אל יום.</b> שלא תאמר מעת לעת, לכך נאמר מיום אל יום, ללמדך שאין מפר אלא עד שתחשך:


Verse 16

<b>אחרי שמעו.</b> אחרי ששמע וקים, שאמר אפשי בו, וחזר והפר לה אפלו בו ביום: 
<b>ונשא את עונה.</b> הוא נכנס תחתיה למדנו מכאן שהגורם תקלה לחברו הוא נכנס תחתיו לכל ענשין:



Chapter 31



Verse 1



Verse 2

<b>מאת המדינים.</b> ולא מאת המואבים, שהמואבים נכנסו לדבר מחמת יראה שהיו יראים מהם, שיהיו שוללים אותם, שלא נאמר אלא (דברים ב, ט) אל תתגר בם מלחמה אבל מדינים נתעברו על ריב לא להם. דבר אחר מפני שתי פרידות טובות שיש לי להוציא מהם, רות המואביה ונעמה העמונית:


Verse 3

<b>וידבר משה וגו'.</b> אף על פי ששמע שמיתתו תלויה בדבר עשה בשמחה ולא אחר: 
<b>החלצו.</b> כתרגומו לשון חלוצי צבא מזינים: 
<b>אנשים.</b> צדיקים, וכן (שמות יז, ט) בחר לנו אנשים, וכן (דברים א, טו) אנשים חכמים וידעים: 
<b>נקמת ה'.</b> שהעומד כנגד ישראל, כאלו עומד כנגד הקדוש ברוך הוא:


Verse 4

<b>לכל מטות ישראל.</b> לרבות שבט לוי:


Verse 5

<b>וימסרו.</b> להודיעך שבחן של רועי ישראל כמה הם חביבים על ישראל, עד שלא שמעו במיתתו מה הוא אומר (שמות יז, ד) עוד מעט וסקלני, ומששמעו שמיתת משה תלויה בנקמת מדין, לא רצו ללכת עד שנמסרו על כרחן:


Verse 6

<b>אתם ואת פנחס.</b> מגיד שהיה פנחס שקול כנגד כלם ומפני מה הלך פנחס ולא הלך אלעזר. אמר הקדוש ברוך הוא מי שהתחיל במצוה, שהרג כזבי בת צור, יגמור. דבר אחר שהלך לנקום נקמת יוסף אבי אמו, שנאמר (בראשית לז, לו) והמדנים מכרו אתו. ומנין שהיתה אמו של פנחס משל יוסף, שנאמר (שמות ו, כה) מבנות פוטיאל, מזרע יתרו שפטם עגלים לעבודה זרה ומזרע יוסף שפטפט ביצרו. דבר אחר שהיה משוח מלחמה: 
<b>וכלי הקדש.</b> זה הארון והציץ שהיה בלעם עמהם ומפריח מלכי מדין בכשפים, והוא עצמו פורח עמהם. הראה להם את הציץ, שהשם חקוק בו, והם נופלים, לכך נאמר על חלליהם במלכי מדין, שנופלים על החללים מן האויר, וכן בבלעם כתיב (יהושע יג, כב) אל חלליהם: 
<b>בידו.</b> ברשותו וכן (במדבר כא, כז) ויקח את כל ארצו מידו:


Verse 7



Verse 8

<b>חמשת מלכי מדין.</b> וכי איני רואה שחמשה מנה הכתוב, למה הזקק לומר חמשת, אלא ללמדך ששוו כלם בעצה והשוו כלם בפרענות בלעם הלך שם לטול שכר עשרים וארבעה אלף שהפיל מישראל בעצתו, ויצא ממדין לקראת ישראל ומשיאן עצה רעה. אמר להם אם כשהייתם ששים רבוא לא יכלתם להם, ועכשיו בשנים עשר אלף אתם באים להלחם. נתנו לו שכרו משלם ולא קפחוהו: 
<b>בחרב.</b> הוא בא על ישראל, והחליף אמנותו באמנותם, שאין נושעים אלא בפיהם על ידי תפלה ובקשה ובא הוא ותפש אמנותם לקללם בפיו, אף הם באו עליו והחליפו אמנותם באמנות האמות, שבאין בחרב, שנאמר (בראשית כז, מ) ועל חרבך תחיה:


Verse 9



Verse 10

<b>טירתם.</b> מקום פלטרין שלהם, שהוא לשון מושב כומרים יודעי חקיהם דבר אחר לשון מושב שריהם, כמו שמתרגם סרני פלשתים טורני פלשתאי:


Verse 11

<b>ויקחו את כל השלל וגו'.</b> מגיד שהיו כשרים וצדיקים ולא נחשדו על הגזל לשלוח יד בבזה שלא ברשות, שנאמר את כל השלל וגו', ועליהם מפורש בקבלה שניך כעדר הרחלים וגו', אף אנשי המלחמה שביך כלם צדיקים: 
<b>שלל.</b> הן מטלטלין של מלבוש ותכשיטין: 
<b>בז.</b> הוא בזת מטלטלין שאינם תכשיטין: 
<b>מלקוח.</b> אדם ובהמה ובמקום שכתוב שבי אצל מלקוח, שבי באדם ומלקוח בבהמה:


Verse 12



Verse 13

<b>ויצאו משה ואלעזר הכהן.</b> לפי שראו את נערי ישראל יוצאים לחטף מן הבזה:


Verse 14

<b>ויקצף משה על פקודי החיל.</b> ממנים על החיל, ללמדך שכל סרחון הדור תלוי בגדולים שיש כח בידם למחות:


Verse 15



Verse 16

<b>הן הנה.</b> מגיד שהיו מכירין אותן זו היא שנכשל פלוני בה: 
<b>בדבר בלעם.</b> אמר להם אפלו אתם מכניסים כל המונות [האמות] שבעולם אין אתם יכולים להם, שמא מרבים אתם מן המצרים שהיו שש מאות רכב בחור בואו ואשיאכם עצה. אלהיהם של אלו שונא זמה הוא וכו', כדאיתא בחלק (סנהדרין קו.) ובספרי:


Verse 17

<b>וכל אשה ידעת איש.</b> ראויה להבעל אף על פי שלא נבעלה ולפני הציץ העבירום והראויה להבעל פניה מוריקות: 
<b>הרגו.</b> למה חזר ואמר, להפסיק הענין, דברי ר' ישמעאל, שאם אני קורא הרגו כל זכר בטף וכל אשה ידעת איש וכל הטף בנשים וגו' איני יודע אם להרוג עם הזכרים או להחיות עם הטף, לכך נאמר הרגו:


Verse 18



Verse 19

<b>מחוץ למחנה.</b> שלא יכנסו לעזרה: 
<b>כל הרג נפש.</b> ר' מאיר אומר בהורג בדבר המקבל טמאה הכתוב מדבר, ולמדך הכתוב שהכלי מטמא אדם בחבורי המת, כאלו נוגע במת עצמו, או יכול אפלו זרק בו חץ והרגו, תלמוד לומר וכל נגע בחלל, מקיש הורג לנוגע, מה נוגע על ידי חבורו, אף הורג על ידי חבורו: 
<b>תתחטאו.</b> במי נדה, כדין שאר טמאי מתים, שאף לדברי האומרים קברי גוים אינן מטמאין באהל, שנאמר (יחזקאל לד, לא) ואתן צאני צאן מרעיתי אדם אתם, אתם קרויין אדם ואין הגוים קרויין אדם, מודה הוא שהגוים מטמאין במגע ובמשא, שלא נאמר אדם אלא אצל טמאת אהלים, שנאמר אדם כי ימות באהל: (במדבר יט, יד) 
<b>אתם ושביכם.</b> לא שהנכרים מקבלין טמאה וצריכין הזאה, אלא מה אתם בני ברית, אף שביכם כשיבואו לברית ויטמאו, צריכין הזאה:


Verse 20

<b>וכל מעשה עזים.</b> להביא כלי הקרנים והטלפים והעצמות:


Verse 21

<b>ויאמר אלעזר הכהן וגו'.</b> לפי שבא משה לכלל כעס בא לכלל טעות, שנתעלמו ממנו הלכות גיעולי נכרים וכן אתה מוצא בשמיני למלואים, שנאמר (ויקרא י, טז) ויקצף על אלעזר ועל איתמר, בא לכלל כעס, בא לכלל טעות, וכן (במדבר כ, י. יא) בשמעו נא המרים ויך את הסלע, על ידי הכעס טעה: 
<b>אשר צוה ה' וגו'.</b> תלה ההוראה ברבו:


Verse 22

<b>אך את הזהב וגו'.</b> אף על פי שלא הזהיר לכם משה אלא על הלכות טמאה, עוד יש להזהיר לכם על הלכות געול ואך לשון מעוט, כלומר ממועטין אתם מלהשתמש בכלים אפלו לאחר טהרתן מטמאת המת, עד שיטהרו מבליעת אסור נבלות. ורבותינו אמרו אך את הזהב לומר שצריך להעביר חלודה שלו קודם שיגעילנו, וזהו לשון אך, שלא יהא שם חלודה, אך המתכת יהיה כמות שהוא:


Verse 23

<b>כל דבר אשר יבא באש.</b> לבשל בו כלום: 
<b>תעבירו באש.</b> כדרך תשמישו הגעלתו, מה שתשמישו על ידי חמין, יגעילנו בחמין, ומה שתשמישו על ידי צלי, כגון השפוד והאסכלה, ילבננו באור: 
<b>אך במי נדה יתחטא.</b> לפי פשוטו חטוי זה לטהרו מטמאת מת אמר להם צריכין הכלים געול לטהרם מן האסור, וחטוי לטהרן מן הטמאה. ורבותינו דרשו מכאן, שאף להכשירן מן האסור הטעין טבילה לכלי מתכות. ומי נדה הכתובין כאן דרשו מים הראוים לטבול בהם נדה. וכמה הם, ארבעים סאה: 
<b>וכל אשר לא יבא באש.</b> כל דבר שאין תשמישו על ידי האור, כגון כוסות וצלוחיות שתשמישן בצונן ולא בלעו אסור: 
<b>תעבירו במים.</b> מטבילן ודיו ודוקא כלי מתכות:


Verse 24

<b>אל המחנה.</b> למחנה שכינה, שאין טמא מת טעון שלוח ממחנה לויה וממחנה ישראל:


Verse 25



Verse 26

<b>שא את ראש.</b> קח את החשבון:


Verse 27

<b>וחצית את המלקוח בין תפשי המלחמה וגו'.</b> חציו לאלו וחציו לאלו:


Verse 28



Verse 29



Verse 30



Verse 31



Verse 32

<b>ויהי המלקוח יתר הבז.</b> לפי שלא נצטוו להרים מכס מן המטלטלין אלא מן המלקוח, כתב את הלשון הזה, ויהי המלקוח שבא לכלל חלקה ולכלל מכס, שהיה עודף על בז המטלטלין אשר בזזו עם הצבא איש לו, ולא בא לכלל חלקה מספר הצאן וגו':


Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42

<b>וממחצית בני ישראל אשר חצה משה.</b> לעדה והוציאה להם מן האנשים הצובאים:


Verse 43

<b>ותהי מחצת העדה.</b> כך וכך:


Verse 44



Verse 45



Verse 46



Verse 47

 <b>ויקח משה </b>וגו'

Verse 48


<b> הפקדים.</b> הממנים: 

Verse 49

<b>ולא נפקד.</b> ולא נחסר ותרגומו ולא שגא, אף הוא בלשון ארמי חסרון, כמו אנכי אחטנה, (בראשית לא, לט) תרגומו דהות שגיא ממנינא, וכן כי יפקד מושבך (שמואל א' כ, יח), יחסר מקום מושבך, איש הרגיל לישב שם וכן (שם כ, כז) ויפקד מקום דוד, נחסר מקומו ואין איש יושב שם:


Verse 50

<b>אצעדה.</b> אלו צמידים של רגל: 
<b>וצמיד.</b> של יד: 
<b>עגיל.</b> נזמי אזן: 
<b>וכומז.</b> דפוס של בית הרחם לכפר על הרהור הלב של בנות מדין:



Chapter 32



Verse 1



Verse 2



Verse 3

<b>עטרות ודיבון וגו'.</b> מארץ סיחון ועוג היו:


Verse 4



Verse 5



Verse 6

<b>האחיכם.</b> לשון תמיהה הוא:


Verse 7

<b>ולמה תניאון.</b> תסירו ותמניעו לבם מעבור שיהיו סבורים שאתם יראים לעבור מפני המלחמה וחוזק הערים והעם:


Verse 8

<b>מקדש ברנע.</b> כך שמה, ושני קדש היו:


Verse 9



Verse 10



Verse 11



Verse 12

<b>הקנזי.</b> חורגו של קנז היה, וילדה לו אמו של כלב את עתניאל:


Verse 13

<b>וינעם.</b> ויטלטלם מן נע ונד:


Verse 14

<b>לספות.</b> כמו (ישעיה כט, א) ספו שנה על שנה, (ירמיה ז, כא) עולותיכם ספו וגו', לשון תוספת:


Verse 15



Verse 16

<b>נבנה למקננו פה.</b> חסים היו על ממונם יותר מבניהם ובנותיהם, שהקדימו מקניהם לטפם אמר להם משה לא כן עשו, העיקר עיקר והטפל טפל, בנו לכם תחלה ערים לטפכם ואחר כך גדרות לצאנכם:


Verse 17

<b>ואנחנו נחלץ חשים.</b> נזדרז מהירים, כמו (ישעיה ח, א) מהר שלל חש בז, (ישעיה ה, יט) ימהר יחישה: 
<b>לפני בני ישראל.</b> בראשי גיסות, מתוך שגבורים היו, שכן נאמר בגד (דברים לג, כ) וטרף זרוע אף קדקד, ואף משה חזר ופרש להם באלה הדברים (דברים ג, יח) ואצו אתכם בעת ההיא וגו' חלוצים תעברו לפני אחיכם בני ישראל כל בני חיל וביריחו כתיב (יהושע ו, יג) והחלוץ הולך לפניהם, זה ראובן וגד שקימו תנאם: 
<b>וישב טפנו.</b> בעודנו אצל אחינו: 
<b>בערי המבצר.</b> שנבנה עכשיו:


Verse 18



Verse 19

<b>מעבר לירדן וגו'.</b> בעבר המערבי: 
<b>כי באה נחלתנו.</b> כבר קבלנוה בעבר המזרחי:


Verse 20



Verse 21



Verse 22



Verse 23



Verse 24

<b>לצנאכם.</b> תיבה זו מגזרת (תהלים ח, ח) צנה ואלפים כלם, שאין בו אל"ף מפסיק בין נו"ן לצד"י, ואל"ף שבא כאן אחר הנו"ן במקום ה"א של צנה הוא מיסודו של ר' משה הדרשן למדתי כן: 
<b>והיצא מפיכם תעשו.</b> לגבוה שקבלתם עליכם לעבור למלחמה עד כבוש וחלוק שמשה לא בקש מהם אלא ונכבשה ואחר תשבו, והם קבלו עליהם עד התנחל, הרי הוסיפו להתעכב שבע שחלקו, וכן עשו:


Verse 25

<b>ויאמר בני גד.</b> כלם כאיש אחד:


Verse 26



Verse 27



Verse 28

<b>ויצו להם.</b> כמו עליהם, ועל תנאם מנה אלעזר ויהושע, כמו (שמות יד, יד) ה' ילחם לכם:


Verse 29



Verse 30



Verse 31



Verse 32

<b>ואתנו אחזת נחלתנו.</b> כלומר בידינו וברשותנו תהי אחזת נחלתנו מעבר הזה:


Verse 33



Verse 34



Verse 35



Verse 36

<b>ערי מבצר וגדרות צאן.</b> זה סוף הפסוק מוסב על תחלת הענין, ויבנו בני גד את הערים הללו להיות ערי מבצר וגדרות צאן:


Verse 37



Verse 38

<b>ואת נבו ואת בעל מעון מוסבת שם.</b> נבו ובעל מעון שמות עבודה זרה הם, והיו האמוריים קורים עריהם על שם עבודה זרה שלהם, ובני ראובן הסבו את שמם לשמות אחרים, וזהו מסבות שם, נבו ובעל מעון מוסבות לשם אחר: 
<b>ואת שבמה.</b> בנו שבמה והיא שבם האמורה למעלה:


Verse 39

<b>ויורש.</b> כתרגומו ותריך שתבת רי"ש משמשת שתי חלקות לשון ירשה ולשון הורשה, שהוא טירוד ותירוך:


Verse 40



Verse 41

<b>חותיהם.</b> כפרניהון: 
<b>ויקרא אתהן חות יאיר.</b> לפי שלא היו לו בנים קראם בשמו לזכרון:


Verse 42

<b>ויקרא לה נבח.</b> לה אינו מפיק ה"א וראיתי ביסודו של רבי משה הדרשן לפי שלא נתקים לה שם זה, לפיכך הוא רפה, שמשמע מדרשו כמו לא. ותמהני מה ידרוש בשתי תיבות הדומות לה (רות ב, יד) ויאמר לה בעז, (זכריה ה, יא) לבנות לה בית:



Chapter 33



Verse 1

<b>אלה מסעי.</b> למה נכתבו המסעות הללו, להודיע חסדיו של מקום, שאף על פי שגזר עליהם לטלטלם ולהניעם במדבר, לא תאמר שהיו נעים ומטלטלים ממסע למסע כל ארבעים שנה ולא היתה להם מנוחה, שהרי אין כאן אלא ארבעים ושתים מסעות צא מהם ארבעה עשר, שכלם היו בשנה ראשונה, קודם גזרה, משנסעו מרעמסס עד שבאו לרתמה. שמשם נשתלחו המרגלים, שנאמר (במדבר יב, טז) ואחר נסעו העם מחצרות וגו' (שם יג, ב) שלח לך אנשים וגו'. וכאן הוא אומר ויסעו מחצרות ויחנו ברתמה, למדת שהיא במדבר פארן. ועוד הוצא משם שמונה מסעות שהיו לאחר מיתת אהרן מהר ההר עד ערבות מואב בשנת הארבעים, נמצא שכל שמנה ושלשים שנה לא נסעו אלא עשרים מסעות. זה מיסודו של רבי משה הדרשן. ורבי תנחומא דרש בו דרשה אחרת משל למלך שהיה בנו חולה והוליכו למקום רחוק לרפאותו, כיון שהיו חוזרין התחיל אביו מונה כל המסעות. אמר לו כאן ישנו, כאן הוקרנו, כאן חששת את ראשך וכו':


Verse 2



Verse 3



Verse 4

<b>ומצרים מקברים.</b> טרודים באבלם:


Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18

<b>ויחנו ברתמה.</b> על שם לשון הרע של מרגלים, שנאמר (תהלים קכ, ג) מה יתן לך ומה יוסיף לך לשון רמיה חצי גבור שנונים עם גחלי רתמים:


Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35



Verse 36



Verse 37



Verse 38

<b>על פי ה'.</b> מלמד שמת בנשיקה:


Verse 39



Verse 40

<b>וישמע הכנעני.</b> כאן למדך שמיתת אהרן היא השמועה, שנסתלקו ענני הכבוד וכסבור שנתנה רשות להלחם בישראל, לפיכך חזר וכתבה:


Verse 41



Verse 42



Verse 43



Verse 44

<b>בעיי העברים.</b> לשון חרבות וגלים, כמו לעי השדה, (מיכה א, ו) שמו את ירושלים לעיים (תהלים עט, א):


Verse 45



Verse 46



Verse 47



Verse 48



Verse 49

<b>מבית הישמת עד אבל השטים.</b> כאן למדך שעור מחנה ישראל שנים עשר מיל דאמר רבה בר בר חנה לדידי חזי לי ההוא אתרא וכו' (ערובין נה, ב): 
<b>אבל השטים.</b> מישור של שטים אבל שמו:


Verse 50



Verse 51

<b>כי אתם עברים את הירדן וגו' והורשתם וגו'.</b> והלא כמה פעמים הזהרו על כך, אלא כך אמר להם משה כשאתם עוברים בירדן ביבשה, על מנת כן תעברו, ואם לאו מים באין ושוטפין אתכם, וכן מצינו שאמר להם יהושע בעודם בירדן: 

Verse 52

<b>והורשתם.</b> וגרשתם: 
<b>משכיתם.</b> כתרגומו בית סגדתהון, על שם שהיו מסככין את הקרקע ברצפת אבנים של שיש להשתחוות עליהם בפשוט ידים ורגלים, כדכתיב (ויקרא כו, א) ואבן משכית לא תתנו בארצכם להשתחוות עליה: 
<b>מסכתם.</b> כתרגומו מתכתהון:


Verse 53

<b>והורשתם את הארץ.</b> והורשתם אותה מיושביה ואז וישבתם בה, תוכלו להתקים בה, ואם לאו לא תוכלו להתקים בה:


Verse 54

<b>אל אשר יצא לו שמה.</b> מקרא קצר הוא זה, אל מקום אשר יצא לו שמה הגורל לו יהיה: 
<b>למטות אבותיכם.</b> לפי חשבון יוצאי מצרים דבר אחר בשנים עשר גבולין כמנין השבטים:


Verse 55

<b>והיה אשר תותירו מהם.</b> יהיו לכם לרעה: 
<b>לשכים בעיניכם.</b> ליתדות המנקרות עיניכם תרגום של יתדות שיכיא: 
<b>ולצנינם.</b> פותרים בו הפותרים לשון מסוכת קוצים הסוככת אתכם לסגור ולכלוא אתכם מאין יוצא ובא: 
<b>וצררו אתכם.</b> כתרגומו:



Chapter 34



Verse 1



Verse 2

<b>זאת הארץ אשר תפל לכם וגו'.</b> לפי שהרבה מצות נוהגות בארץ ואין נוהגות בחוצה לארץ, הצרך לכתוב מצרני גבולי רוחותיה סביב, לומר לך מן הגבולים הללו ולפנים המצות נוהגות: 
<b>תפל לכם.</b> על שם שנתחלקה בגורל נקראת חלקה לשון נפילה ומדרש אגדה אומר על ידי שהפיל הקדוש ברוך הוא שריהם של שבע אמות מן השמים וכפתן לפני משה, אמר לו ראה אין בהם עוד כח:


Verse 3

<b>והיה לכם פאת נגב.</b> רוח דרומית אשר מן המזרח למערב: 
<b>ממדבר צן.</b> אשר אצל אדום מתחלת מקצוע דרומית מזרחית של ארץ תשעת המטות כיצד, שלש ארצות יושבות בדרומה של ארץ ישראל זו אצל זו קצת ארץ מצרים, וארץ אדום כלה וארץ מואב כלה. ארץ מצרים במקצוע דרומית מערבית, שנאמר בפרשה זו מעצמון נחלה מצרים והיו תוצאותיו הימה. ונחל מצרים היה מהלך על פני כל ארץ מצרים, שנאמר (יהושע יג, ג) מן השיחור אשר על פני מצרים. ומפסיק בין ארץ מצרים לארץ ישראל וארץ אדום אצלה לצד המזרח וארץ מואב אצל ארץ אדום בסוף הדרום למזרח, וכשיצאו ישראל ממצרים, אם רצה המקום לקרב את כניסתם לארץ היה מעבירם את הנילוס לצד צפון ובאין לארץ ישראל, ולא עשה כן, וזהו שנאמר (שמות יג, יז) ולא נחם אלהים דרך ארץ פלשתים, שהם יושבים על הים במערבה של ארץ כנען, כענין שנאמר בפלשתים (צפניה ב, ה) יושבי חבל הים גוי כרתים. ולא נחם אותו הדרך אלא הסבן והוציאם דרך דרומה אל המדבר, והוא שקראו יחזקאל (יחזקאל כ, לה) מדבר העמים, לפי שהיו כמה אמות יושבות בצדו והולכין אצל דרומה מן המערב כלפי מזרח תמיד, עד שבאו לדרומה של ארץ אדום ובקשו ממלך אדום שיניחם להכנס בארצו ולעבור דרך רחבה ולהכנס לארץ, ולא רצה. והצרכו לסבוב את כל דרומה של אדום עד בואם לדרומה של ארץ מואב, שנאמר (שופטים יא, יז) וגם אל מלך מואב שלח ולא אבה. והלכו כל דרומה של מואב עד סופה ומשם הפכו פניהם לצפון עד שסבבו כל מצר מזרחי שלה לרחבה וכשכלו את מזרחה מצאו את ארץ סיחון ועוג שהיו יושבין במזרחה של ארץ כנען והירדן מפסיק ביניהם. וזהו שנאמר ביפתח (שופטים יא, יח) וילך במדבר ויסב את ארץ אדום ואת ארץ מואב ויבא ממזרח שמש לארץ מואב. וכבשו את ארץ סיחון ועוג שהיתה בצפונה של ארץ מואב. וקרבו עד הירדן והוא כנגד מקצוע צפונית מערבית של ארץ מואב, נמצא שארץ כנען שבעבר הירדן למערב היה מקצוע דרומית מזרחית שלה אצל אדום:


Verse 4

<b>ונסב לכם הגבול מנגב למעלה עקרבים.</b> כל מקום שנאמר ונסב או ויצא, מלמד שלא היה המצר שווה אלא הולך ויוצא לחוץ, יוצא המצר ועוקם לצד צפונו של עולם באלכסון למערב ועובר המצר בדרומה של מעלה עקרבים, נמצא מעלה עקרבים לפנים מן המצר: 
<b>ועבר צנה.</b> אל צין כמו מצרימה: 
<b>והיו תוצאותיו.</b> קצותיו בדרומה של קדש ברנע: 
<b>ויצא חצר אדר.</b> מתפשט המצר ומרחיב לצד צפון של עולם ונמשך עוד באלכסון למערב ובא לו לחצר אדר ומשם לעצמון ומשם לנחל מצרים ולשון ונסב האמור כאן לפי שכתב ויצא חצר אדר שהתחיל להרחיב משעבר את קדש ברנע ורוחב אותה רצועה שבלטה לצד צפון היתה מקדש ברנע עד עצמון ומשם והלאה נתקצר המצר ונסב לצד הדרום ובא לו לנחל מצרים ומשם לצד המערב אל הים הגדול שהוא מצר מערבה של כל ארץ ישראל. נמצא שנחל מצרים במקצוע מערבית דרומית:


Verse 5

<b>והיו תוצאותיו הימה.</b> אל מצר המערב שאין עוד גבול נגב מאריך לצד המערב משם והלאה:


Verse 6

<b>וגבול ים.</b> ומצר מערבי מהו: 
<b>והיה לכם הים הגדול.</b> למצר: 
<b>וגבול.</b> הנסין שבתוך הים אף הם מן הגבול והם איים, שקורין אישלי"ש [איים]:


Verse 7

<b>גבול צפון.</b> מצר צפון: 
<b>מן הים הגדול תתאו לכם הר ההר.</b> שהוא במקצוע צפונית מערבית וראשו משפיע ונכנס לתוך הים ויש מרוחב הים לפנים המנו וחוצה המנו: 
<b>תתאו.</b> תשפעו לכם לנטות ממערב לצפון אל הר ההר: 
<b>תתאו.</b> לשון סבה, כמו (ד"ה ב' יב, יא) אל תא הרצים, (יחזקאל מ, י) ותאי השער היציע, שקורין אפינדי"ץ, שהוא מוסב ומשפע:


Verse 8

<b>מהר ההר.</b> תסבו ותלכו אל מצר הצפון לצד המזרח ותפגעו בלבא חמת, זו אנטוכיא: 
<b>תוצאות הגבול.</b> סופי הגבול כל מקום שנאמר תוצאות הגבול, או המצר כלה שם לגמרי ואינו עובר להלן כלל, או משם מתפשט ומרחיב ויוצא לאחוריו להמשיך להלן באלכסון יותר מן הרוחב הראשון, ולענין רוחב המדה הראשון קראו תוצאות, ששם כלתה אותה מדה:


Verse 9

<b>והיו תוצאתיו חצר עינן.</b> הוא היה סוף המצר הצפוני ונמצאת חצר עינן במקצוע צפונית מזרחית. ומשם והתאויתם לכם אל מצר המזרחי:


Verse 10

<b>והתאויתם.</b> לשון הסבה ונטיה כמו תתאו: 
<b>שפמה.</b> במצר המזרחי ומשם הרבלה:


Verse 11

<b>מקדם לעין.</b> שם מקום והמצר הולך במזרחו נמצא העין לפנים מן המצר ומארץ ישראל הוא: 
<b>וירד הגבל.</b> כל שהגבול הולך מצפון לדרום הוא יורד והולך: 
<b>ומחה על כתף.</b> אל עבר <b>ים כנרת קדמה </b> — שיהא ים כנרת תוך לגבול במערב, והגבול במזרח ים כנרת, ומשם יורד אל הירדן והירדן מושך ובא מן הצפון לדרום באלכסון נוטה לצד מזרח ומתקרב לצד ארץ כנען כנגד ים כנרת ומושך לצד מזרחה של ארץ ישראל כנגד ים כנרת עד שנופל בים המלח ומשם כולה הגבול בתוצאותיו אל ים המלח, שממנו התחלת מצר מקצוע דרומית מזרחית הרי סובבת אותה לארבע רוחותיה: 

Verse 12



Verse 13



Verse 14



Verse 15

<b>קדמה מזרחה.</b> אל פני העולם שהם במזרח, שרוח מזרחית קרויה פנים, ומערבית קרויה אחור, לפיכך דרום לימין וצפון לשמאל:


Verse 16



Verse 17

<b>אשר ינחלו לכם.</b> בשבילכם כל נשיא ונשיא אפטורפוס לשבטו ומחלק נחלת השבט למשפחות ולגברים ובורר לכל אחד ואחד חלק הגון ומה שהם עושין יהיה עשוי כאלו עשאום שלוחים. ולא יתכן לפרש לכם זה ככל לכם שבמקרא, שאם כן היה לו לכתוב ינחילו לכם. ינחלו משמע שהם נוחלים לכם בשבילכם ובמקומכם, כמו (שמות יד, יד) ה' ילחם לכם:


Verse 18

<b>לנחל את הארץ.</b> שיהא נוחל וחולק אותה במקומכם:


Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29

<b>לנחל את בני ישראל.</b> שהם ינחילו אותה לכם למחלקותיה:



Chapter 35



Verse 1



Verse 2

<b>ומגרש.</b> רוח מקום חלק חוץ לעיר סביב להיות לנוי לעיר, ואין רשאין לבנות שם בית ולא לנטוע כרם ולא לזרוע זריעה:


Verse 3

<b>ולכל חיתם.</b> ולכל צרכיהם:


Verse 4

<b>אלף אמה סביב.</b> ואחריו הוא אומר אלפים באמה, הא כיצד אלפים, הוא נותן להם סביב, ומהם אלף הפנימיים למגרש והחיצונים לשדות וכרמים:


Verse 5



Verse 6



Verse 7



Verse 8



Verse 9



Verse 10



Verse 11

<b>והקריתם.</b> אין הקריה אלא לשון הזמנה וכן הוא אומר (בראשית כז, כ) כי הקרה ה' אלהיך לפני:


Verse 12

<b>מגאל.</b> מפני גואל הדם שהוא קרוב לנרצח:


Verse 13

<b>שש ערי מקלט.</b> מגיד שאף על פי שהבדיל משה בחייו שלש ערים בעבר הירדן, לא היו קולטות עד שנבחרו שלש שנתן יהושע בארץ כנען:


Verse 14

<b>את שלש הערים וגו'.</b> אף על פי שבארץ כנען תשעה שבטים וכאן אינן אלא שנים וחצי, השוה מנין ערי מקלט שלהם משום דבגלעד נפישי רוצחים, דכתיב (הושע ו, ח) גלעד קרית פועלי און עקבה מדם:


Verse 15



Verse 16

<b>ואם בכלי ברזל הכהו.</b> אין זה מדבר בהורג בשוגג הסמוך לו, אלא בהורג במזיד ובא ללמד, שההורג בכל דבר צריך שיהא בו שעור כדי להמית, שנאמר בכלם אשר ימות בו, דמתרגמינן דהיא כמסת דימות ביה, חוץ מן הברזל, שגלוי וידוע לפני הקדוש ברוך הוא שהברזל ממית בכל שהוא אפלו מחט, לפיכך לא נתנה בו תורה שעור לכתוב בו אשר ימות בו. ואם תאמר בהורג בשוגג הכתוב מדבר, הרי הוא אומר למטה או בכל אבן אשר ימות בה בלא ראות וגו', למד על האמורים למעלה שבהורג במזיד הכתוב מדבר:


Verse 17

<b>באבן יד.</b> שיש בה מלא יד: 
<b>אשר ימות בה.</b> שיש בה שעור להמית, כתרגומו לפי שנאמר (שמות כא, יח) והכה איש את רעהו באבן, ולא נתן בה שעור, יכול כל שהוא, לכך נאמר אשר ימות בה:


Verse 18

<b>או בכלי עץ יד.</b> לפי שנאמר וכי יכה איש את עבדו או את אמתו בשבט (שמות כא), יכול כל שהוא, לכך נאמר בעץ אשר ימות בו, שיהא בו כדי להמית:


Verse 19

<b>בפגעו בו.</b> אפלו בתוך ערי מקלט:


Verse 20

<b>בצדיה.</b> כתרגומו, בכמנא במארב:


Verse 21



Verse 22

<b>בפתע.</b> באונס ותרגומו בתכיף, שהיה סמוך לו, ולא היה לו שהות להזהר עליו:


Verse 23

<b>או בכל אבן אשר ימות בה.</b> הכהו: 
<b>בלא ראות.</b> שלא ראהו: 
<b>ויפל עליו.</b> מכאן אמרו ההורג דרך ירידה גולה, דרך עליה אינו גולה:


Verse 24



Verse 25

<b>עד מות הכהן הגדול.</b> שהוא בא להשרות שכינה בישראל ולהאריך ימיהם, והרוצח בא לסלק את השכינה מישראל ומקצר את ימי החיים אינו כדאי שיהא לפני כהן גדול. דבר אחר לפי שהיה לו לכהן גדול להתפלל שלא תארע תקלה זו לישראל בחייו: 
<b>אשר משח אתו בשמן הקדש.</b> לפי פשוטו מן המקראות הקצרים הוא, שלא פרש מי משחו, אלא כמו אשר משחו המושח אותו בשמן הקדש ורבותינו דרשוהו במסכת מכות (יא, ב) לראיית דבר, ללמד שאם עד שלא נגמר דינו מת כהן גדול ומנו אחר תחתיו ולאחר מכאן נגמר דינו, חוזר במיתתו של שני, שנאמר אשר משח אתו, וכי הוא משחו לכהן או הכהן משח אותו, אלא להביא את הנמשח בימיו שמחזירו במיתתו:


Verse 26



Verse 27

<b>אין לו דם.</b> הרי הוא כהורג את המת שאין לו דם:


Verse 28



Verse 29

<b>בכל מושבתיכם.</b> למד שתהא סנהדרין קטנה נוהגת בחוצה לארץ כל זמן שנוהגת בארץ ישראל:


Verse 30

<b>כל מכה נפש וגו'.</b> הבא להרגו על שהכה את הנפש: 
<b>לפי עדים ירצח.</b> שיעידו שבמזיד ובהתראה הרגו:


Verse 31

<b>ולא תקחו כפר.</b> לא יפטר בממון:


Verse 32

<b>ולא תקחו כפר לנוס אל עיר מקלטו.</b> למי שנס אל עיר מקלטו שהרג בשוגג אינו נפטר מגלות בממון לתן כפר לשוב לשבת בארץ בטרם ימות הכהן: 
<b>לנוס.</b> כמו לנס, כמו (מיכה ב, ח) שובי מלחמה, ששבו מן המלחמה, וכן (צפניה ג, יח) נוגי ממועד, וכן (יהושע ה, ה) כי מלים היו, כאשר תאמר שוב על מי ששב כבר, ומול על מי שמל כבר, כן תאמר לנוס על מי שנס כבר, וקורהו נוס כלומר מברח ואם תאמר לנוס לברוח, ותפרשהו לא תקחו כפר למי שיש לו לברוח לפטרו מן הגלות, לא ידעתי היאך יאמר לשוב לשבת בארץ, הרי עדין לא נס ומהיכן ישוב:


Verse 33

<b>ולא תחניפו.</b> ולא תרשיעו, כתרגומו ולא תחיבון:


Verse 34

<b>אשר אני שכן בתוכה.</b> שלא תשכינו אותי בטמאתה: 
<b>כי אני ה' שכן בתוך בני ישראל.</b> אף בזמן שהם טמאים שכינה ביניהם:



Chapter 36



Verse 1



Verse 2



Verse 3

<b>ונוסף על נחלת המטה.</b> שהרי בנה יורשה והבן מתיחס על שבט אביו:


Verse 4

<b>ואם יהיה היובל.</b> מכאן היה רבי יהודה אומר עתיד היובל שיפסוק: 
<b>ואם יהיה היובל.</b> כלומר אין זו מכירה שחוזרת ביובל, שהירשה אינה חוזרת, ואפלו אם יהיה היובל לא תחזור הנחלה לשבטו, ונמצא שנוספה על נחלת המטה אשר תהיינה להם:


Verse 5



Verse 6



Verse 7



Verse 8

<b>וכל בת ירשת נחלה.</b> שלא היה בן לאביה:


Verse 9



Verse 10



Verse 11

<b>מחלה תרצה וגו'.</b> כאן מנאן לפי גדלתן זו מזו בשנים ונשאו כסדר תולדותן, ובכל המקרא מנאן לפי חכמתן ומגיד ששקולות זו כזו:
