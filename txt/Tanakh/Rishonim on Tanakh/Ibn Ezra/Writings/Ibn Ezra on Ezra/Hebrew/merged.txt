Ibn Ezra on Ezra
אבן עזרא על עזרא
merged
https://www.sefaria.org/Ibn_Ezra_on_Ezra
This file contains merged sections from the following text versions:
-Ibn Ezra on Ezra -- Daat
-http://www.daat.ac.il/he-il/tanach/parshanut_hamikra/full-text/eben-ezra/ezra

אבן עזרא על עזרא



Chapter 1



Verse 1

משית רוח בן בטוח, שוכן בלבב ברי מחשב, הוא יורני לשכיל סודות, קנין שכל מנהו בהיר, מואס חמוץ שונא יהיר, חלקי עזרא סופר מהיר.
ובשנת - מלת בשנת דבקה במלת אחת כי כל שם מספר ושם דבר שנים, רק להורות באיזה זמן ממספר האחדים היה כן יתמך הדבר לאחד מהמספרים, כאשר מצאנו בשנת שלש בשנת שבע גם כן המספרים דבקים בדברים, להודיע ולהורות מהם מה הם הדברים כאמרנו, שני אנשים שלשת הנפת ארבעת ימים שמונת הבקר ופי' בשנת אחת למלכו על בבל, כי מקדם היה מלך פרס ומלת אחת אמרו המדקדקים שהיא חסרת דל"ת אחדת ואותיות העקר שהם דג"ז קט"ף ע"ץ חס"ד אינם נגרעים לעולם זולתי הכפולים המדומים מהעי"ן והלמ"ד. והנכון להיות אחד לזכר ואחת לנקבה שתי לשונות בענין אחד ושנים שרשים וכן אחד עשר ועשתי עשר בענין אחד: 
לכורש - יש אומרים: שהמלה נהפכת מן וכשר הדבר כי כבר כנהו בשמו הנביא ישעיהו על הכשרון שיעשה עם ישראל, וזהו שאמר: הוא יבנה עירי וגלותי ישלח. 
לכלות - לעת כלות דבר השם שיצא מפי ירמיהו שיפקדם לפי מלאת למלכות בבל שבעים שנה, ויוציאם מעבדות, כי כן כתוב בדברי הימים ויהיו לו ולבניו לעבדים עד מלוך מלכות פרס, כי בשנת אחת לכורש היו נ"ב לחרבות ירושלים ובטלה העבודה, עד רצתה הארץ את שבתותיה ובשנת ב' לדריוש נשלמו ע' שנה לחרבת עיר הקדש, כי כן כתוב: אשר זעמת זה ע' שנה. 
העיר ה' את רוחו - לבנות עירו.
וגם במכתב - נחתם עם טבעתו.

Verse 2

כה - שלשה הפסוקים האלה הם דבקים, כי הוא היה המכתב. 
אלהי השמים - ולא אמר אלהי הארץ כי כבר נתנה לבני אדם. וכן הוא אומר: כל ממלכות הארץ נתן לי ה'. 
פקד - לשון פקיד וטעמו נתן הפקידות עלי. 
ביהודה - בארץ יהודה.

Verse 3

יהי אלהיו - טעמו שהשם היה עמו ונתן לו יכולת ממון. 
וי"ו ויעל – הוא הנכנס בתחלת ענין. וכן: ויהי בימי שפוט השופטים ואיננו לצורך.
אשר בירושלם - דבק עם בית ה'.

Verse 4

וכל הנשאר - שהוא דל ואין ידו משגת ממון לעלות. 
ינשאוהו - יתנו לו משאות ומתנות, או ינשאוהו ירימוהו מענין רם ונשא, כי העני בשפל והוא הנכון. 
עם הנדבה - שינשאוהו עם הנדבות אחרות שיתנדבו.

Verse 5

ויקומו, ליהודה ובנימין - כי ירושלים בחלק יהודה והבית בחלק בנימין. 
לכל העיר - חסר מלת אשר.

Verse 6

וכל, חזקו - ביד הנכשלים והדלים צאן ובקר. 
ובבהמה - לרכוב. 
במגדנות - יתכן מן מגדנים. 
לבד על כל התנדב - פירושו: הכסף והזהב ושאר המתנות נתנו לבד, על כל אשר התנדבו מנדבות.

Verse 7

ויתנם בבית אלהיו - דבק עם נבוכדנצר.

Verse 8

הגזבר - ממונה על גנזי המלך וטעמו פקיד. 
ויספרם - נתנם במספר. 
לששבצר - הוא זרובבל ונקרא כן בלשון כשדים.

Verse 9

אגרטלי - מזרקים, ופירושו בירושלמי: למה נקרא שמם אגרטלי? שאוגרים שם דם הטלה, של"א מ"ן הספ"ר. 
אגרטלי - המלה חמישית או הא' נוסף ופירושו גביעים. מחלפים. סכינים והוא מענין כליל יחלוף, בני חלוף, שטעמם כריתה.

Verse 10

כפורי - מזרקים לקבל דם הקרבנות. 
משנים - לכפורי זהב. 
ועשרה כלים אחרים - שאינם נזכרים בשמם אלף והזכיר פרטיהם שהם בכללם אלפים וארבע מאות ותשעים ותשעה. ולפי דעתי: כן הוא הפרטים שהם אלפים ותצ"ט בכללם הם הכלים הגדולים, ואחרי כן כלל אותם בין גדולים וקטנים שהם חמשת אלפים וארבע מאות, וכן כתוב בדברי הימים: וכל כלי בית האלהים הגדולים והקטנים ואוצרות בית המלך הכל הביא בבל.

Verse 11

העלות הגולה - שם הפעל.

Chapter 2



Verse 1

בני המדינה - היא מדינת בבל.

Verse 2

אשר באו, ישוע - הוא יהושע הכהן הגדול. 
מרדכי בלשן - הוא מרדכי היהודי. רק בלשן יתכן שהוא איש אחר והוא חסר וי"ו כאדם שת אנוש. 
מספר - השני בפסוק הוא שם חשבון והראשון שם איש.

Verse 3



Verse 4



Verse 5



Verse 6

פחת מואב - הוא ראש לישוע וליואב בנים שנולדו לאלה הנזכרים. ויתכן, להיות ישוע ויואב קדומים לפחת מואב.

Verse 7



Verse 8



Verse 9

זכי - כתוב וק' זכי נקרא בב' לשונות. וכן: בני אטר ליחזקיה, שנולדו ליחזקיה רק אטר הוא הראש, או חזקיה הראש ואטר בנו הוא והוא הנכון.

Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19



Verse 20



Verse 21



Verse 22



Verse 23

אנשי ענתות - כתוב עליהם כה אמר ה' אל אנשי ענתות הבחורים ימותו בחרב בניהם ובנותיהם ימותו ברעב ושארית לא תהיה להם, כי אביא רעה אל אנשי ענתות שנת פקדתם. אכן מהקבלה ידענו ששבו לאל טרם יום הפקידה ובטלה הגזירה מעליהם ונשארו מהם קכ"ח.

Verse 24



Verse 25

קרית ערים - היא יערים. וכן הפירוש בני קרית יערים, בני כפירה, בני בארות, כך וכך.

Verse 26

בני הרמה - בני גבע טעמו כך וכך.

Verse 27



Verse 28



Verse 29

נבו - שם איש, וכן: מגביש ועילם וחרים. ויתכן שהוא נבו ובעל מעון וכן לוד וחדיד ואונו חסר וי"ו וכן הוא וחדיד, משלשתם יצאו בני ירחו, הוא הידוע.

Verse 30



Verse 31



Verse 32

חרים - אחד הוא.

Verse 33



Verse 34



Verse 35



Verse 36



Verse 37



Verse 38



Verse 39



Verse 40

בני ישוע וקדמיאל - הם נולדו לבני הודויה, כי הפועל האמתי הוא אחרון כאשר אמרתי.

Verse 41



Verse 42

בני השוערים - שומרי השערים, הם בני אסף.

Verse 43

הנתינים - הם ראשי גבעון ובנותיה ויהושע נתנם לבית אלהיו, ועל כן נקראו נתינים אע"פ שנאמר אחרי כן ומן הנתינים שנתן דוד והשרים לעבודת הלוים, כי הטעם קיים הנתינה, או נקראו מן היום ההוא נתינים כי מקודם היו נקראים גבעונים.

Verse 44



Verse 45



Verse 46

שמלי - הכתיב ושלמי קרי, כי נקרא בשני שמות.

Verse 47



Verse 48



Verse 49



Verse 50

מעונים ונפוסים - שמות בני אדם.

Verse 51



Verse 52



Verse 53



Verse 54



Verse 55

בני הסופרת - יתכן שהוא שם תואר לאשה, או פועלת, בגלל ה"א הדעת.

Verse 56



Verse 57

פוכרת הצביים - לא ידענו אם זה שם אשה.

Verse 58



Verse 59

תל מלח תל חרשא - מקומות שנים. 
ולא יכלו להגיד בית אבותם וזרעם - הם נקראו אסופים שנאספו מן השוק, כי לא הכירו אב ואם ולא נודע אם מישראל הם.

Verse 60



Verse 61

ויקרא על שמם - על שם הבנות שהם מזרע ברזילי, קרא את שם עצמו ברזילי. 
מבנות - הטעם: אחת מבנותיו. וכן: ויקבר בערי הגלעד.

Verse 62

אלה, ולא נמצאו - יש אומרים: שהוא דבק עם כתבם, כי המלה מחברת מן האחדים כדרך תקראנה מלחמה. והנכון בעיני: שהוא דבק עם המתיחשים והם בני ידעיה הנזכרים למעלה ולא נמצאו בכתב יחוסם, על כן הוסרו מן הכהונה כי מלת ויגואלו מן הכהונה, מלשון לחם מגואל. והטעם: נמאסו. ויש אומרים:כי האל"ף תחת העי"ן.

Verse 63

התרשתא - יש אומרים: שנקרא כן, בעבור שהותר לו שתיית יין של עכו"ם, והטעם התיר שתא. ויתכן: שהוא שם תפארת וגדולה בלשון כשדים, כעניין שר או פחה והוא הנכון. 
הקדש הקדשים - הם התרומות. 
עד עמוד כהן לאורים ותומים - האורים שעשה משה נגנזו ולא נעשו עוד אחרים תחתם. ופירוש עד עמוד כהן - הראוי לאורים ולתומים.

Verse 64

כל, כאחד - כאשר היו הקהל מספר אחד בכללם כך וכך.

Verse 65

מלבד - ולהם משוררים ומשוררות להלל לה'.

Verse 66



Verse 67



Verse 68

ומראשי - ממקצתם ולא כולם. 
לבית ה' - הלמ"ד כטעם בעבור. 
על מכונו - על היסוד שהיה שם בתחילה מוכן.

Verse 69

ככוחם - כנגד הקהל ידבר, כי לא נתנו האבות רק שתי רבוא וכסף שנים אלפים ומאתים, כי כן מפורש במספר השני ובאמרו שש רבואות בכלל אחד, רצה לומר בין הקהל ובין ראשי האבות ושארים המתנדבים ממלכות כורש. 
דרכמונים - דינרי זהב. 
רבואות - האל"ף תחת הכפל וכן: בזאו נהרים. 
מנים - משקלים וחבירו המנה יהיה ותרגום שבעה שקלים שבעה מנים.

Verse 70

וישבו השוערים - שומרי השערים להלל השם.

Chapter 3



Verse 1

ויגע.נ- קראו כל ימי הלבנה חדש, בעבור התחדשה כל ט"ו ימים. 
כאיש אחד - פירוש אסיפת העם היתה במהרה, כאסיפת איש אחד.

Verse 2

ויקם, וזרובבל - נקרא כן, בעבור בני ציון שהם שרויין בבבל. 
בן שאלתיאל - לא אביו היה רק שאלתיאל דודו טפחו, על כן נקרא בנו וכן כתוב בדברי הימים: ובני יכניה אסיר שאלתיאל בנו ומלכירה ופדיה ובני פדיה זרובבל ושמעי וכן נקראו בני מרב בת שאול בני מיכל, כי היא טפחתם.

Verse 3

ויכינו, כי באימה - בעבור אימה עליהם, הכינו מזבח לאל שיעזרם. 
ויעלו - המעלה אחד והוא יהושע הכהן שהקריב בתחלה הקרבנות ואמר: ויעלו כי אחיו עזרוהו: 
עולות לבקר - פירוש עולות הראוים לבקר ולערב והם שתים.

Verse 4

ביומו - הוא דבק עם דבר יום. 
פירוש ביומו - הראוי לדבר וכן מדי חדש בחדשו דבק עם מדי, כי הוא כטעם עת וזמן.

Verse 5

ואחרי כן - אחרי חג הסכות עולות עומדות במקום ארבעה וכן הוא עולת תמיד לא נפסקה ועולה לחדשים ועולה לכל מועדי ה'.
המקדשים - הנקראים קדושים מפי בית דין ועולה לכל מתנדב. והטעם שלא בטלו הקרבנות אחרי כן מראש תשרי, שהחלו לעלות עולות.

Verse 6



Verse 7

כרשיון - מענין רשות.

Verse 8

לנצח - לחזק מענין: ויז נצחם, או מן נצח.

Verse 9

ישוע בניו - הנכון: ובניו. וכן: בני חנדד פירושו ובני.

Verse 10

ויסדו, מלובשים - בגדי כהונה. 
במצלתים - מן בצלצלי שמע.
על ידי דוד - בעבור המנגן ביד יקרא הנגון יד.

Verse 11

הוסד - שם הפועל.

Verse 12

ביסדו - דבק עם זה הבית ופירש: אשר ראו בעיניהם הבית הראשון בעת יסדו בית שני, היו בוכים.

Chapter 4



Verse 1



Verse 2

ולא אנחנו - קרי בוי"ו וכתיב באל"ף, ופירש ולא אנחנו זובחים לזולתו. 
לא לכם ולנו - טעמו שתתערבו עמנו לבנות בית אלהינו.

Verse 3

כי אנחנו יחד - רמז לכל קהל ישראל.

Verse 4

ומבלהים - כתיב מן בלהות אתנך, ומבהלים קרי, לנטות אחרי רבים בשורש בהל בלה, כי מעט הם, רק הענין אחד.

Verse 5

וסוכרים - הסמ"ך תחת שי"ן.

Verse 6

ובמלכות אחשורוש - הוא המכונה ארתחשסתא בלשון פרסי. 
כתבו שטנה - מן שטן, והטעם לסטון אותם.

Verse 7

כתב בשלם - כמו בשלום. 
על ארתחששתא - כמו אל.
כנותיו - חביריו או רעיו. 
וכתב הנשתון - צורות האותיות תקראנה בלשוננו, והעד אל היהודים ככתבם, או כתב זה הספר הנשתון השוה בכתיבה ובלשון ארמית. ויש אומרים: שהטעם חותם והוא הנכון.

Verse 8

בעל טעם - מן טעמו וראו, והנה רחום בעל טעם – עצה. 
כנמא - כאשר נאמר וזה מאמר הסופר ומסדרים הספר וטעמו כאשר נאמר, כן היתה האגרת ששלחו הנזכרים, או כנמא כטעם עתה.

Verse 9

דיניא ואפרסתכיא טרפליא - שם אומות ידועים אצלם. ויתכן להיות ארכוי מן וארך ואכד וכלנה. 
שושנכיא - מן שושן. 
ועלמיא - מן עילם.

Verse 10

וכענת - יש אומרים: שהוא שם אומה. ויתכן שהמלה מן עת, אך הראשון הוא הקרוב.

Verse 11

פרשגן - כטעם פתשגן הכתב שתי לשונות זה אומר בכה וזה אומר בכה, ופירוש המלה פשר וביאור.

Verse 12

ואושיא - יסודות ותרגום ונהרסו יסודותיה ויתגלון אושיה וכן: נפלו אשיותיה. 
יחיטו - מן חוט השני, ופירושו ישימו חוט על היסודות לבנות, כטעם קו המדה או הוא מענין תרגום: ויתפרו עלה תאנה, וחטיטו ויחיטה כטעם קשר וחבור והפי' הראשון הוא הקרוב:

Verse 13

כען, דך - כתרגום הלזה דכי.
מנדה בלו והלך - שמות למס המלך, ופירושם כדרך סברתי מנדה - מן הרכוש ובלו - מס המדינות והלך - מכס ההולכים דרך המלך. 
ואפתום מלכין תהנזק - תוצאות המלך ותועלותם.

Verse 14

כען, מלח היכלא - מענין כעשן נמלחו, ארץ מלחה לא תשב, וטעם הארץ ענין בטול ומניעות דבר. 
וערות מלכא - כמו את ערות הארץ, והטעם גנות. 
ואריך - תרגום וייחל עוד ואוריך עוד ופירש הפסוק כן הוא, ביטול ההיכל בטלנו וערות המלך וגנותו לא נוחיל לראות.

Verse 15

ואשתדור - תרגום הנה שלחתי את הגדי הזה שדרית מתנות השלוחים היו עושים בקרבה לעוזרים אותם, עלילות כמו הוה משתדר להצלותיה.

Verse 16

חלק בעבר נהרא לא איתי לך - שימרדו בו העמים הנזכרים אם יצום לבנות ירושלים או חלק, אין לך בעבר הנהר שהם ישראל יקחו הכל בחזקה.

Verse 17

פתגמא, על רחום - כמו אל רחום, והוא משרת במקום חמשה. 
וכעת - חסר נו"ן ופירש: ואל שאר עבר נהרא ואל כענת שלום.

Verse 18



Verse 19



Verse 20



Verse 21

אלך - כמו אלין.

Verse 22

וזהירין - מן והזהרת אתהם ופירושו לעשות שגגה היו מוזהרים והטעם: הזהרו שלא תשגו.

Verse 23



Verse 24

דריוש - הוא אחשורוש.

Chapter 5



Verse 1



Verse 2



Verse 3

ואושרנא - מן אדלג שור והאל"ף נוסף כאל"ף אזרוע. 
בה זמנא, לבנא - פי' להבנות. 
ואושרנא - כטעם שורא.

Verse 4

כנמא אמרנא להום - הם דברי הבונים, או דברי הסופרים לשואלים להם מן שם לכום טעם ופירש: כאשר נאמר בספר, כן אמרנו להם מי הם האנשים הבונים.

Verse 5

ועין אלההום - הכתוב יספר כי השם עזרם ולא בטלו המו והה"א אחרונה במלת אלההום מן להום, ובספרי יאמר אלהא דלהום.
יהך - ילך תרגום אם תלכו עמי בקרי.

Verse 6



Verse 7



Verse 8

אבן גלל - שצריכה לגלגל אותה מרוב כבדותה. 
ואע מתשם בכותליא - עצי ארזים שהם חזקים ולא ירקבו היו משימים בקירות להיות הבנין חזק. 
אספרנא - פירוש מהרה.

Verse 9

למבניה - פירוש לבנות.

Verse 10



Verse 11

ומלך לישראל רב - הוא שלמה.

Verse 12

סתריה - ענין הרס. ובלשון חכמינו ז"ל: שדבריו סותרין דברי תורה.

Verse 13



Verse 14



Verse 15

ואמר, אל מאניא - כמו אלה. 
שא אזל אחת המו - קח לך הורד אותם או הנח אותם והוא הנכון. 
ושא – מן: וישאו להם נשים, שפירושו ויקחו.

Chapter 6



Verse 1

מהחתין - מורידין.

Verse 2

באחמתא - יש אומרים: שהוא מן חמת מים, או הוא שם כלי, יגנזו בו כתבי הזכרונות. 
בבירתא - הוא ארמון תרגום בארמנותינו בברניתנא.

Verse 3

ואושוהי מסובלין - כענין אבן גלל והפירוש יסודותיו סובלים באבני סבל. 
רומיה אמין שתין - יותר גבוה מבנין שלמה ראשון, כי גבהו היה שלשים אמה קומתו. 
וכן פתיה אמין שתין – להיות הגובה והרחב שוה והאורך לא זכר, כי היה כמדה הראשונה.

Verse 4

נדבכין - פירש טירות ותרגום מתחת לטירות מלרע לנדבכיא וזה דומה לבנין ראשון, כאמרו שלשה טורי גזית וטור כרותות ארזים. 
ונפקתא - הוצאה.

Verse 5

ואף, יהתיבון - ישיבון המשיבין. 
ויהך - וילך כל כלי להיכלא והמלה מיוחדת מן הרבים, כדרך כי יתן מים.
ותחת - כנגד ששבצר ידבר באגרת והטעם ותורד או תנוח אתה ששבצר בבית אלהא, למ"ד לעבידת עומד במקום שנים, וכן הוא לפחת יהודאי.

Verse 6



Verse 7



Verse 8

אילך - כמו אלין והם שתי לשונות, זה אומר בכה וזה אומר בכה.

Verse 9

ומה חשחן - מה שצריכין וכן חשחות צורך.

Verse 10



Verse 11

יתנסח - יהרס כמו יסח ה' יהרוס, וכן משמרת הבית מסח שצוה שישמרו משמרת הבית מקום ההרס, שלא יכנס אדם משם. 
וזקיף - רמז לקירות ולעמודים העומדים וחבירו זוקף כפופים וטעמו נושא, או מעמיד וכן תרגום וישא עיניו ופירושו והעומד יהרס על העץ. 
נולו - מטונף כענין וישימוה למוצאות. ובלשון חכמינו ז"ל: מנולתא.

Verse 12



Verse 13

כנמא אספרנא - כבר פירשנום.

Verse 14

ודריוש - הוא הזקן המדי וארתחששתא הוא אחשורוש למלכות דריוש הוא בן אחשורוש.

Verse 15



Verse 16



Verse 17



Verse 18

בפלוגתהון - במחלקת הון.

Verse 19



Verse 20



Verse 21

וכל הנבדל - הם הגרים שנבדלו מטומאת גויי הארץ והתחברו אליהם לדרוש ה' כמותם, או הנבדל מישראל שנבדל מטומאת גויי הארצות.

Verse 22

ויעשו, מלך אשור - הוא ארתחששתא והזכיר אשור ולא פרס, כי מלכי אשור החריבו ארץ ישראל ועתה הסב לבו ממחשבתו הרעה לטובה וזה טעם לחזק ידיהם.

Verse 23



Chapter 7



Verse 1

ארתחששתא - אמרו חכמינו ז"ל: כי כל המלכים נקראים כן בלשון פרסיים, וזה ארתחששתא הוא דריוש.

Verse 2



Verse 3



Verse 4



Verse 5



Verse 6

והוא סופר מהיר - תרגום מגיד ומספר במספר במהירות.
כיד ה' - כח ותוקף.

Verse 7

ויעלו, ומן הכהנים והלוים - ואחרי כן יספר סבת הלוים איך עלו.

Verse 8



Verse 9

יסוד - שם דבר סמוך והמוכרת יסוד חבוש בטמון, או הוא במשקל זבול. 
המעלה - שם דבר על משקל מקנה משרה וכן הפירוש הוא עזרא היה עצת העולים לירושלם והטעם: הוא יעצם לעלות באחד בניסן ובא באחד באב.
ומלת יסד – כמו נוסדו שטעמו נועצו.

Verse 10



Verse 11



Verse 12

ארתחשסתא מלך מלכיא - עתה יספר כי המלך שלח אגרות שתים: אחת לכל מתנדב לעלות. ואחת לכל גזבריא לתת צרכם. 
גמיר - מפורש לשני ענינים: הראשון: להיות גמיר כתרגום כליל תכלת והוא רמז לכל ישראל המתנדבים לעלות ולמ"ד לעזרא משרת תחת שלש וכן הפירוש לעזרא ולגמור. 
ולכענת – שלח להודיעם טעמו ביד עזרא.
פירוש אחר: גמיר - תואר השם מענין גמרא גמור וזה רמז לעזרא. 
ספר דתא - שהוא גמיר ויודע דעת אלהיו, ויהיה למ"ד לעזרא במקום שתים. 
וכענת - שם כולל אומות עבר הנהר.

Verse 13

מני שים טעם - היא מאגרת לעזרא ולישראל המתנדבים.

Verse 14

שליח - תהיה שלוח. 
לבקרה - לחקור על היהודים ועל ירושלים. 
בדת אלהך - בעבור דת אלהיך אשר בידך שלחתיך.

Verse 15



Verse 16



Verse 17

תקנאי - מן: קניתי אתכם. 
דכרין - תרגום אלים.
אמרין - כבשים:

Verse 18



Verse 19



Verse 20

חשחות - צורך.

Verse 21

גזבריא - הפקידים על האוצרות.

Verse 22

בתין - מדות.

Verse 23

אדרזדא - כטעם מהירות בדרך סברא, כי אין לו דומה.

Verse 24

תרעיא - השוערים. 
מנדה בלו והלך - מפורשים.

Verse 25



Verse 26

הן לשרושו - להיות נעקר משרשו והטעם מגורש מנחלתו. וחכמינו ז"ל אמרו: מאי לשרושי הרדפה.

Verse 27

ברוך, ולכל שרי - הפירוש: ולפני כל שרי.

Chapter 8



Verse 1

והתיחסם - ואשר התיחשו לבית אבות.

Verse 2



Verse 3

מבני שכניה מבני פרעוש - הראוי אשר מבני פרעוש ואמר כן, להבדיל לבן שכניה יחזיאל. 
ועמו התיחש לזכרים - אשר התיחשו לעצמם הזכרים והיו מאה וחמשים.

Verse 4



Verse 5



Verse 6



Verse 7



Verse 8



Verse 9



Verse 10

בן יוסיפיה - לא הזכיר שמו כאחרים.

Verse 11



Verse 12



Verse 13



Verse 14

וזכור - קרי וזבור כתיב והם שני שמות, זה אומר בכה וזה אומר בכה.

Verse 15

ואקבצם, ואבינה בעם - עיון. 
ומבני לוי לא מצאתי שם - כי הם בעלי שיר.

Verse 16

לאליעזר לאריאל - הם היום היו שלוחים והלמ"ד הוא המורה על העצם, וטעמו לעצם אליעזר והנזכרים. 
מבינים - חכמים.

Verse 17

ואוצאה - כן כתיב כי האל"ף למ"ד הפועל על משקל ואבואה ואצוה קרי, כי הקרוב על דרך קצרה. 
על אדו הראש - שהוא ראש בכספיא המקום. 
אל אדו אחיו - חסר וי"ו והנכון אל אדו ואחיו שהם נתינים. ויש אומרים: כי אחי שם איש אחי אדו, או קרובו.

Verse 18

איש שכל - לא הזכירו הכתוב. ויתכן שהוא שרביה הנזכר בפסוק וכן הוי"ו נוסף כוי"ו ואיה וענה, או וי"ו המוסף על ענין ולא רצה להזכירו פעמים, וכן הפירוש איש שכל שרביה, ושרביה ובניו ואחיו, היו י"ח והוא הנכון.

Verse 19

ואת חשביה - הביאו.

Verse 20



Verse 21

על הנהר אהוא - חסר הנסמך והראוי נהר אהוא.

Verse 22



Verse 23

ויעתר - על ידי נביא או מראה בחלום. והטעם: נתרצה לנו והדריכנו הדרך הישרה באין מכשול.

Verse 24

לשרביה - הלמ"ד הוא הנכנס להורות על העצם והטעם הבדיל לעצם שרביה חשביה.

Verse 25

ההרימו - הה"א הוא הנכנס על הפעלים העוברים כמו ההלכוא השבה והטעם אשר.

Verse 26

מאה לככרים - כאילו אמר וכלי כסף למשקל הככרים מאה.

Verse 27

לאדרכונים - האל"ף נוסף והוא כטעם דרכמונים למשקל אדרכונים הם אלף. 
וכלי נחשת מצהב - כטעם ממורט מצהב טובה, פעם זכר ופעם נקבה, כענין ורוח גדולה וחזק וכן שנים חמודות.

Verse 28



Verse 29

שקדו - מלת השקד חסרה והוא על וראוי כמו: שוקד אני על דברי, לשקוד על דלתותי. והטעם: שקדו עליהם והם הכסף והזהב. 
הלשכות בית ה' - והטעם שרי הלשכות בית ה' ונכנס ה"א הדעת, על משקל הלשכות והמלה זרה בעבור הסמיכות.

Verse 30

וקבלו - והם יקבלוהו. 
לבית אלהינו - לצורך ביתו.

Verse 31



Verse 32



Verse 33



Verse 34

לכל - לכסף ולזהב.

Verse 35

על כל, ופחוות - כנגד אבות ישראל שהם שנים עשר שבטים, רק תשעים וששה שבעים ושבעה כפי יכלתם, אין להם טעם, פרים וצפירים בלשון נקבות והפך זה נשים פילגשים בלשון זכרים. 
ונשאו את העם - כטעם ינשאוהו אנשי מקומו, וכבר פורש טעמו.

Chapter 9



Verse 1

העם ישראל - חסר הנסמך והנכון העם עם ישראל. 
רבו למעלה - רבב ורבה ענין אחד להם.

Verse 2



Verse 3



Verse 4



Verse 5



Verse 6



Verse 7

נתנו - דגש הנו"ן לצורך נו"ן השרש.

Verse 8

תחנה - כטעם חנינה שחנן עלינו.
בעבדותינו - פירש: כי עבדים אנחנו.

Verse 9

גדר - לבלתי נהיה למרמס.

Verse 10



Verse 11

ארץ נדה - ענין ריחוק כתרגומו ומשקלו גזה.

Verse 12



Verse 13

ואחרי כל הבא עלינו - רמז לגלות. 
חשכת למטה מעונינו - כאילו מנעת וחשכת מכתוב מקצת עונינו בספר זכרון והנחתם למטה לארץ, כטעם: ותשליך במצולות ים כל חטאתם. 
כי אין לעמוד - פירש: אין לנו ראוי לעמוד לפניך באשמתינו זאת.

Chapter 10



Verse 1

בכה - על משקל מים מגבה.

Verse 2

יש מקוה - חסר ה"א התימה מן: קויתי ה' קותה נפשי.

Verse 3

ועתה והנולד מהם - כמו מהן. 
בעצת אדני - לקרב אל קהל ה' או להרחיק ולא מצאנו שהקריבו אחד מהם ואולי הוציאום שלא היו גיורות כרות המואביה. וחכמינו ז"ל אמרו: בנו הוא לכל דבר חוץ מן הנולד מן השפחה ומן הכותית והוציאו האמות והבנים. 
והחרדים במצות אלהינו - לבלתי התחתן בם יוציאו נשותיהם. 
וכתורה יעשה - למי שאינו חרד כי נכריחנו להוציא.

Verse 4



Verse 5



Verse 6



Verse 7



Verse 8



Verse 9

ומהגשמים - ומרוב הגשמים מרעידים.

Verse 10



Verse 11



Verse 12



Verse 13

והמלאכה - מלאכת הבדל מן הנשים.

Verse 14

ההושיב - הה"א לידיעה והיא הנכנסת על העוברים והוא כטעם אשר. 
עד לדבר הזה - כמו עד זה מדבר, ופירש: עוד יעמדו השרים בעבור הענין הזה.

Verse 15



Verse 16

ויבדלו עזרא הכהן אנשים - חסר וי"ו והטעם ואנשים. 
לדריוש - מלה זרה בעבור היו"ד והוא בן ארבע אותיות ומבנין הכבד הדגוש, ובא בחולם על דרך יסור יסרני, קוה קויתי, ויברך ברוך והטעם לדרוש.

Verse 17

ויכלו בכל - הבי"ת במקום שנים והם ויכלו בכל באנשים הושיבו.

Verse 18



Verse 19

ויתנו ידם - רמז לתקיעת יד בשבועה או נתינת היד כאדם שמוסר עצמו לאחר לעשות רצונו ושאלתו, וכן נתנו יד מסרנו עצמנו להם. 
ואשמים - תואר השם, ופירש: ונתנו יד האשמים להקריב איל צאן ואנחנו לא מצאנו עונש אשם לבועל עכו"ם, ואולי עצת הראשים היה לעשות כן.

Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41



Verse 42



Verse 43



Verse 44

ויש מהם נשים - טעמו: ויש מקצת מאלה שהיו להם נשים וכבר שמו בנים והטעם הולידו מהם בנים, או וישימו בנים לפי ראשי האבות להתיעץ מה יעשה להם, או יגרשום או אם יקריבום.