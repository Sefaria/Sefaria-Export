Ibn Ezra on Lamentations
אבן עזרא על איכה
merged
https://www.sefaria.org/Ibn_Ezra_on_Lamentations
This file contains merged sections from the following text versions:
-Ibn Ezra on Lamentations -- Wikisource
-https://he.wikisource.org/wiki/%D7%90%D7%91%D7%9F_%D7%A2%D7%96%D7%A8%D7%90_%D7%A2%D7%9C_%D7%9E%D7%92%D7%99%D7%9C%D7%AA_%D7%90%D7%99%D7%9B%D7%94

אבן עזרא על איכה

הקדמה

אנשי אמת יבינו במדרשי קדמונינו הצדיקים, שהם נוסדים על קשט, וביציקת מדע יצוקים. וכל דבריהם כזהב וככסף, שבעתים מזוקקים. אכן מדרשיהם – על דרכים רבים נחלקים. מהם חידות וסודות, ומשלים גבוהים עד שחקים. ומהם להרויח לבות נלאות בפרקים עמוקים. ומהם לאמץ נכשלים, ולמלאות הריקים. על כן ידמו לגופות – טעמי הפסוקים, והמדרשים – כמלבושים בגוף דבקים. מהם כמשי דקים, ומהם עבים כשקים. ודרך פשט הוא הגוף, בדברים נבחרים ובחוקים. וכן אמרו שהמקרא כפשוטו, והדברים עתיקים. ואני אברהם בר מאיר מארץ מרחקים, הוצאתני מארץ ספרד חמת המציקים. וספרי אלו בגלותי – היו בידי מחזיקים, ויורוני לבאר ספרים, בטעמים מנופת מתוקים. וכן אפרש זאת המגלה אחרי הדקדוקים, ואיננה המגלה הנשרפת על יד יהויקים. כי לא נמצא שני דברי השם, אשר הם בספר ירמיה חקוקים. וכן כתוב (ירמיהו ל״ו:ב׳): "קח לך מגלת ספר, וכתבת אליה את כל הדברים אשר דברתי אליך, על ישראל ועל יהודה ועל כל הגוים". ועוד כתוב: "מדוע כתבת עליה לאמר: בא יבא מלך בבל ותשחית את הארץ הזאת". ואין במגילת ספר איכה זכר בבל ולא מלכה. 





Chapter 1



Verse 1

<b>בדד</b> – שם נופל על זכר ועל נקבה, עם למ"ד ובחסרונו, וכן מלת "בטח": 
<b>רבתי, שרתי</b> – מלעיל, להבדיל בין היו"ד הנוסף ובין יודי"ן סימן המדבר, כמו: "אויבתי לי" (מיכה ז ח), "אהבתי לדוש" (הושע י יא). ועמדה מלת "גנובתי יום" מלרע, בעבור השתנות הבי"ת: 
<b>רבתי בגוים</b> – איננה כראשונה, רק בלשון גדולה, כמו: "ורבי המלך" (ירמיהו מא א), "על כל רב ביתו" (אסתר א ח). ונפתחה למד "למס" להורות על ה"א הדעת הנעדר. ולא נדגש המ"ם להקל על הלשון: 

Verse 2

וי"ו <b>בכו</b> תחת ה"א, כי אותיות אהו"י מתחלפות, כמו: "הסכלת עשו":


Verse 3

<b>יהודה</b> – זכר ונקבה, כישראל ומצרים, "ותחזק מצרים". ויש מפרשים המצרים מדברי מעתיקי הדת ז"ל: "דינא דבר מצרא". והישר בעיני "מן המצר", ואם הוא משונה מעט, והרי"ש ראוי להדגש. נמצא דרך זכר ונקבה כ"בית" ו"מקום":


Verse 4

<b>באי מועד</b> – שהיו באים במועדים. והטוב בעיני שהוא המקדש, ונקרא מועד בעבור היות כל ישראל נועדים שם, וכן: "בקרב מועדיך", "שרפו כל מועדי אל בארץ":

<b>שוממין</b> – נו"ן תמורת מ"ם, וכן: "קח לך חטין", "לקץ הימין". כי הנו"ן והמ"ם משרתים בסוף המלה, סימן רבים ורבות:

<b>נוגות</b> – מבנין נפעל, וכן: "נוגי ממועד", שהם מלשון "תוגה" ו"יגון". והתי"ו והנו"ן נוספים:


Verse 5

<b>היו צריה</b> – כל אחד לראש, וכן: "בנות צעדה עלי שור" – כל אחת מהן:

<b>שלו</b> – מגזרת "שלוה":

<b>הוגה</b> – מן הבנין הכבד הנוסף מיגון, וכן: "תגיון נפשי":

<b>הלכו שבי</b> – בחסרון בי"ת, כמו "הנמצא בית ה'":


Verse 6

יחסר מקום "אשר" אחר <b>כאילים</b>, וכן: "כמים לים מכסים":


Verse 7

<b>ימי עניה</b> – כמו "כי ששת ימים עשה ה'":

<b>ומרודיה</b> – בגלות. והמי"ם שרש:


Verse 8

<b>לנידה</b> – ללעג, כמו "מנוד ראש", ו"נוד שפתי", והוא מגזרת "נע ונד":

<b>הזילוה</b> – הפך הכבוד, כמו: "להוציא יקר מזולל", רק הוא משורש אחר. או טעמו: הורידוה, או עשו שתזל דמעתה:


Verse 9

<b>פלאים</b> – ירדה ירידה:


Verse 10

<b>כי ראתה גוים</b> – על "ירושלים" (פסוק ח) שבה:


Verse 11

<b>זוללה</b> – כמו: "זולל וסובא":


Verse 12

<b>לוא</b> – יש אומרים מלשון "אלה", ולא מצאנוה בלא אל"ף. וטעמו: לא יגיע אליכם, מה שהגיע אלי:

<b>עולל</b> – נעשה לי. והוא מהבנין הכבד שלא נקרא שם פועלו, בעבור שאיננו בקמץ קטן, כמו: "כונן אשורי":

<b>הוגה</b> – כמו: "הרה":


Verse 13

<b>וירדנה</b> – שב אל האש, כי ימצא לשון זכר, כמו: "תאכלנו אש לא נופח". וטעמו כמו: "לא ירדנו בפרך":


Verse 14

ומלת <b>נשקד</b> – אין לה אב ואם, והטעם כמו "נמשך" כמו "נמהר":

והיה <b>ישתרגו</b> – מבנין התפעל, ממשפחת השריגים:

<b>הכשיל</b> – שב אל עול פשעי, ויחסר "אשר" אחר בידי. גם אחר קום: "עמו" או "מפניו":


Verse 15

<b>סלה</b> – מגזרת "מסלה", וכן: "גת דרך ה'" מגזרת "דרך", רק "סלה" שרש אחר הוא:

<b>גת</b> – יקב:

<b>בתולת</b> – הסמוכה אל בת. ובת יהודה – כל השבט, וה"בתולה" – ירושלים:


Verse 16

<b>בוכיה</b> – כמו: "פוריה":

<b>עיני עיני יורדה מים</b> – עין אנוש דומה ל"עין המים", והעין יורד, וכן: "יזלו מים". ושניהם פעלים עומדים:


Verse 17

<b>פירשה</b> – בי"ת "בידיה" נוסף, כמו: "ותשקמו בדמעות שליש":


Verse 18

כל "נא" בלשון "עתה", וכן: "אוי נא לנו כי חטאנו". גם: "אל נא רפא נא לה", על כן השיב השם: "הלא תכלם שבעת ימים". "יומת נא", "דבר נא", "שמע נא". ועם תוספת אל"ף – לשון בקשה. ובלשון ישמעאל הפוך, והוא כמו "עתה":


Verse 19

<b>למאהבי</b> – איננו כמו: "אוהבי". וכן טעמו: למבקשים שאוהב אותם:


Verse 20

<b>חמרמרו</b> – כפול העי"ן והלמ"ד, וטעמו כמו: "עכורים". וכן: "פני חמרמרו", והוא מגזרת "חומר", כי הבכי כמים, וכן: "יין חמר":


Verse 21

<b>הבאת יום קראת</b> – תחסר מלת "לו" טרם "הבאת", כאילו הוא מתאוה. ויתכן להיות כמשמעו:


Verse 22

<b>ועולל</b> – עשה מגזרת "עלילותיו". והנכון שטעמו כמו "סבה", וכן: "ולו נתכנו עלילות":


Chapter 2



Verse 1

<b>איכה יעיב</b> – יש אומרים יעיב מ"עב" כמו יחשיך, והנכון יגביה עד עב:

<b>הדום</b> – דמות כסא קטן לרגלים:


Verse 2

אל"ף <b>נאות</b> במקום ו"ו כמו נות כרות רועים (צפניה ב, ו), וכן תתאו לכם (במדבר לד, ז):


Verse 3

<b>ויבער</b> – פועל עומד, ויחסר אף. והנכון שהוא שב אל בחרי אף:


Verse 4

<b>נצב ימינו</b> – בנין נפעל. ויש ימין זכר כמו נאדרי בכח (שמות טו ו):


Verse 5

<b>וירב</b> – בג' נקודות תחת היו"ד מהבנין הכבד הנוסף:

<b>תאניה</b> – התי"ו נוסף מגזרת ואנו ואבלו (ישעיה ג כו):


Verse 6

<b>ויחמוס</b> – חשף, נחמסו עקביך (ירמיהו יג כב):

<b>סֻכּוֹ</b> וסֻכָּתוֹ כמו חֻקּוֹ וחֻקָּתוֹ:

<b>מועדו</b> – כמו באי מועד (לעיל א ד):


Verse 7

<b>נאר</b> – הנו"ן שרש, נארת ברית עבדך (תהלים פט מ), כמו עזב או שנא:


Verse 8

<b>נטה קו</b> – תהו. (על פי: ישעיה לד יא):

<b>חל</b> – כמו ותעמוד בחיל (ש"ב כ טו) והוא מקום סביב חומה:


Verse 9

<b>אבד ושבר</b> – שב אל השם הכתוב בפסוק הראשון:


Verse 10

<b>ראשן</b> – שער ראשן, או כמשמעו:


Verse 11

<b>חמרמרו</b> – כראשון (לעיל א כ):

<b>בעטף</b> – בחסרון ה"א מבנין נפעל, כמו בהרג הרג (יחזקאל כו טו):


Verse 12

שי"ן <b>בהשתפך</b> קודם תי"ו התפעל כמו וישתמר (מיכה ו טז):


Verse 13

<b>אעידך</b> – מגזרת עדות:


Verse 14

<b>ותפל</b> – כמו שוא, וכן היאכל תפל (איוב ו ו) שאין לו טעם מדרך ישרה, וכן לא נתן תפלה (איוב א כב):

<b>משאות</b> – נבואות, וכן משא דמשק (ישעיה יז א):

<b>ומדוחים</b> – שהדיחו מדרך ישרה:


Verse 15

<b>כלילת יופי</b> – מגזרת כל:


Verse 16

<b>פצו</b> – פתחו, כמו יפצה פיהו (איוב לה טז):


Verse 17

<b>בצע</b> – כלה, וכן וידיו תבצענה (זכריה ד ט):


Verse 18

<b>פוגת</b> – דבק, והטעם פוגת עין מגזרת ויפג לבו (בראשית מה כו):


Verse 19

<b>רני</b> – הרמת קול בשיר או בנהי וכן ויעבר הרנה (מ"א כב לו) הכרוז:


Verse 20

<b>טפוחים</b> – מגזרת טפח, כמנהג הנשים עם ילדיהם הקטנים שיישנו:


Verse 21

<b>שכבו</b> – מטעם ושכבתי עם אבותי (בראשית מז ל):


Verse 22

<b>מגורי</b> – מגזרת גורו לכם מפני חרב (איוב יט כט). ויש אומרים שהטעם אנשי מגורי:


Chapter 3



Verse 1

<b>אני הגבר</b> – אמרו קדמונים ז"ל כי זאת המגלה ירמיה כתבה, אם כן יהיה הוא האומר אני הגבר, או יאמר כל אחד מישראל: 
<b>עני</b> – סמוך, ויחסר מקום השבות או הגלות: 
<b>ראה</b> – תחת ראיתי, וכן ונשאר אני: 
<b>עברתו</b> – שב אל אויבי כלם. ויש אומרים שהוא שב אל אף השם, ואיננו נכון בעיני. וזה המקונן אמר כי הצר היה מענה אותו בשבט עברתו: 

Verse 2

ונהג אותי ממקומי במקום חושך:


Verse 3

<b>יַהֲפֹ֥ךְ יָד֖וֹ.</b> המפרש ו"ו <b>בעברתו</b> על השם יפרש יהפך ידו מכתו, כמו הנה יד ה' הויה במקנך (שמות ט ג) והמכה ביד: 

Verse 4

<b>בלה בשרי</b> – הבשר והעור שירגישו בלו, והעצמות שלא ירגישו נשברו:


Verse 5

<b>ויקף ראש</b> – בצרה ותלאות. או יהיה כמו ועמי תלואים (הושע יא ז), ויהיה הראש לשון נקבה, והה"א נעלם כה"א ושערה לא הפך לבן (ויקרא יג ד):


Verse 6

<b>במחשכים</b> – מחשך בתוך מחשך:


Verse 7

<b>נחשתי</b> – כבלים:


Verse 8

<b>שתם</b> – בשי"ן כסמ"ך, וכן השירו ולא ידעתי (הושע ח ד):


Verse 9

<b>נתיבותי</b> – הנתיבות הם ידועות:


Verse 10

<b>דוב</b> – יש אומרים כי מנהג הדוב להכריז על הארי, והוא רחוק:


Verse 11

יש אומרים <b>סורר</b> מגזרת סירים, וכן הנני שך את דרכך בסירים (הושע ב ח). והישר בעיני שהוא פעל עבר מגזרת כפרה סוררה (שם ד טו):


Verse 12

<b>כמטרא</b> – אל"ף במקום ה"א הנקבה, והוא מגזרת נוטר:


Verse 13

<b>אשפתו</b> – דימה האשפה לבטן ההרה:


Verse 14

<b>לכל עמי</b> – עד שהיו עמי שוחקים ממני. או לכל העם שהיה תחת ידי, כמו את עמלק ואת עמו (שמות יז יג). או היו"ד נוסף. ואין ותפלטני מריבי עמי (ש"ב כב מד) כמו עמים, כי על שאול רמוז, וכן אמר בראשית השירה ומכף שאול: 

Verse 15

בי"ת <b>במרורים</b> נוסף, וכן בדמעות שליש (תהלים פ ו):


Verse 16

<b>ויגרס</b> – כמו וישבר, וכן גרסה נפשי (תהלים קיט כ):

<b>הכפישני</b> – אין לו אח, והטעם גאלני:


Verse 17

<b>ותזנח</b> – כמו ותמאס:


Verse 18

<b>נצחי</b> – עמידתי בנצח שיש לי, כמו ויז נצחם על בגדי וכל מלבושי אגאלתי (ישעיה סג ג) על הדם שבו יעמד החי נצחו:


Verse 19



Verse 20

<b>זכור</b> – שם הפועל כמו בזכור בניהם. או לשון בקשה לשם, כאשר תזכור נפשי זאת הרעה תשוח עלי:


Verse 21

<b>זאת</b> – התוחלת:


Verse 22

<b>תמנו</b> – כמשמעו, או הנו"ן תחת חסרון הכפל:


Verse 23

<b>חדשים</b> – הם החסדים:

<b>לבקרים</b> – בכל יום, כמו לבקרים אצמית (תהלים קא ח):

<b>רבה</b> – גדלה, או כמשמעו:


Verse 24

<b>אמרה</b> – לי:


Verse 25

<b>תדרשנו</b> – באמת:


Verse 26

ו"ו <b>ויחיל</b> כמו פ"ה רפה בלשון ישמעאל:


Verse 27

<b>עול</b> – מוסר:


Verse 28

<b>כי נטל עליו</b> – העול:


Verse 29

<b>יתן בעפר פיהו</b> – ישתחוה לעושהו עד בא העפר בפיו:


Verse 30

בי"ת <b>בחרפה</b> נוסף, כבי"ת השביעני במרורים (לעיל פסוק טו):


Verse 31

<b>יזנח</b> – ימאס:


Verse 32

<b>ורחם</b> – כמו ירחם, וכן דרך הלשון והיה ה' לי לאלהים (בראשית כח כא):


Verse 33

<b>מלבו</b> – מרצונו:

<b>ויגא</b> – אל"ף תחת ה"א, והוא מהבנין הכבד הנוסף כמו הַיְצֵא אתך (בראשית ח יז):


Verse 34

<b>לדכא</b> – אל"ף לדכא שורש:


Verse 35

<b>לְהַטּוֹת֙.</b> מלת הטה עם משפט כמו עוות: 

Verse 36

<b>לא ראה.</b> – בחכמה להיות כן: 

Verse 37



Verse 38



Verse 39

<b>יתאונן</b> – מגזרת און:


Verse 40

<b>נחפשה</b> – מבנין הקל:


Verse 41

<b>נשא לבבנו</b> – כטעם וישא משאת (בראשית מג לד):


Verse 42

אל"ף אנחנו נוסף:


Verse 43

<b>סכתה</b> – מפעלי הכפל:


Verse 44



Verse 45

<b>סחי</b> – מגזרת וסחיתי עפרה (יחזקאל כו ד) כטעם טלטול:


Verse 46

<b>פצו</b> – פתחו:


Verse 47

<b>השאת</b> – כמו השואה, יהיה האל"ף ראוי להראות:


Verse 48

<b>פלגי מים</b> – נהרים פלגים הם:


Verse 49

<b>תדמה</b> – כטעם לא תדמה לכל עינו, והוא רחוק:

ה"א <b>הפוגות</b> כמו תי"ו תרומות:


Verse 50

<b>ישקיף</b> – כאילו יש לשמים חלון שישקיף ממנו:


Verse 51

יש אומרים <b>עיני עוללה</b> – האחרון, ויפרשו עוללה כעוללות בציר (מיכה ז, א). והישר בעיני מגזרת ועולל למו (איכה א, כב): 

Verse 52

<b>חנם</b> – שב אל אויבי:


Verse 53



Verse 54

<b>צפו</b> – כמו שחו (חבקוק ג, ו), מגזרת אשר הציף (דברים יא ד): 

Verse 55

<b>תחתיות</b> – מתחתיות התחתיות:


Verse 56

<b>לרוחתי</b> – שתעשה לי רוחה, או עת רוחתי ושועתי:


Verse 57

<b>קרבת</b> – קרוב מצאתיך:


Verse 58

<b>רבת.</b> מה שהייתי אני רב רבת אתה ה':

Verse 59

<b>עותתי</b> – העוות שעשו לי:


Verse 60

<b>נקמתם</b> – בפרהסיא:


Verse 61

<b>חרפתם</b> – בגלוי:


Verse 62

<b>עלי</b> – לרעתי:


Verse 63

<b>מנגינתם</b> – כמו נגינתם, והמ"ם נוסף:


Verse 64

<b>גמול</b> – בסמוך ובמוכרת שוה:


Verse 65

<b>מגנת</b> – יש אומרים שדגשות הנו"ן נוסף, והוא מגזרת מִגֵּן צָרֶיךָ (בראשית יד כ) על משקל אכילה. והנכון בעיני שהוא מן גנון והציל (ישעיה לא ה):

<b>תאלתך</b> – מגזרת אלה והתי"ו נוסף, כמו תאנתה מי ישיבנה (ירמיה ב כד):


Verse 66

<b>שמי ה'</b> – הוא כמו שמיך, כמו ואל משה אמר עלה אל ה' (שמות כד א):


Chapter 4



Verse 1

<b>איכה יועם</b> – יש אומרים יועם כמו חשך, תרגום וְהִנֵה כֵהָה הַנֶגַע (ויקרא יג ו) עמיא מכתשא. והישר בעיני כמו לא עממוהו (יחזקאל לא ח), ומשקלו לחם יּודָק (ישעיה כח כח):


Verse 2

אל"ף <b>המסלאים</b> תחת ה"א השרש, כי הה"א הנעלם לא ימצא בתוך המלה:


Verse 3

<b>חלצו</b> – כמו וחלצה נעלו (דברים כה ט). יש לשון זכר ונקבה:


Verse 4

<b>פורש</b> – כמו פָרֹס לָרָעֵב (ישעיה נח ז), והוא פת לחם פתותה:


Verse 5

<b>האוכלים</b> – שיתעדנו:

<b>תולע</b> – כתולעת שני:


Verse 6

<b>חלו</b> – מלשון חיל, ואחרים אמרו כמו עַל רֹאש רְשָעִים יָחוּל (ירמיה כג יט):


Verse 7

<b>משלג ומחלב</b> – כפול, וכן <b>ספיר</b> כמו <b>פנינים</b>. וכן טעמו מ"ם מפנינים מושך עצמו ואחר עמו, כמ"ם מאל אביך (בראשית מט כה) כאילו נגזרו מספיר. ולבנת (שמות כד י) כמו לבנה, והעד "כמעשה", ובמקום אחר אבן (יחזקאל א כו):


Verse 8

<b>משחור</b> – יותר מן השחרות והוא שם:

<b>צפד</b> – כמו דבק, והוא שם לבדו:


Verse 9

<b>שהם יזבו</b> – והם מדוקרים:


Verse 10

<b>לברות</b> – מגזרת לְהַבְרוֹת את דוד (ש"ב ג לה) והם שני בניינים:


Verse 11

<b>ויצת אש</b> – דמה האף לאש:


Verse 12

<b>תבל</b> – מקום הישוב:


Verse 13

<b>דם צדיקים</b> – דם כל צדיק וצדיק, וכן בלב חכמים (קהלת ז ד):


Verse 14

<b>עורים</b> – כעורים, וכן אש אוכלה הוא (דברים ד כד):

<b>נגאלו</b> – מלה מורכבת מבנין נפעל ובנין שלא נקרא שם פועלו:


Verse 15

<b>סורו</b> גוי <b>טמא</b>:

<b>נצו</b> – יש להם נוצה כעוף, וכן נצא תצא (ירמיה מח ט):


Verse 16

<b>פני ה'</b> – זעף, כי בפנים יראה כמו ופניה לא היו לה עוד (ש"א א יח):


Verse 17

<b>בצפיתנו</b> – אין לו משקל:


Verse 18

<b>צדו</b> – כאילו צדו צעדינו:


Verse 19

וכן ויאמר <b>דלקונו</b> כמו כי דלקת אחרי (בראשית לא, לו): 

Verse 20

<b>בשחיתותם</b> – כמו בשחתם נתפש (יחזקאל יט ד):


Verse 21

<b>עוץ</b> – שנים הם, והם ארמים:


Verse 22

<b>לא יוסיף</b> – שב אל עוונך, ועליו ישוב פקד. או ישוב אל השם הנזכר ברוח אפנו:


Chapter 5



Verse 1

<b>זכור</b> – הזכור בלב והמבט בעין. והטעם כל הצרה שעברה עלינו קודם הגלות והחרפה שאנחנו בה: 

Verse 2

<b>נחלתנו</b> – שדות וכרמים, מכורה לזרים שהם בארצנו: 

Verse 3

<b>יתומים</b> – ועוד היינו עם הגרים עלובים כאילו יתומים היינו:
<b> ואין אב</b> - ידוע שמנהג משפחת האב לעזור היתומים: 

Verse 4

<b>מימינו</b> – אפילו המים והעצים שאינם ברשות אדם נקנה אותם במחיר רב, כי העיר יושבת במצור מן אויב:


Verse 5

<b>על</b> – ואם אנחנו מביאים המים או העצים, על צוארנו נרדפנו, הצר רדפנו ויגענו חנם, כי לא יניח לנו מה שהיינו מביאים:


Verse 6

<b>מצרים נָתַנּוּ יד</b> – דגשות הנו"ן במלת נתנו תחת נו"ן השרש, כי זאת הנו"ן סימן המדברים. ונתינת היד שבועה וְהִנֵּה נָתַן יָדוֹ (יחזקאל יז יח) והטעם כתקיעת כף כי נשבעו למצרים ואשור ואולי נשׂבע:


Verse 7

<b>אבותינו</b> – זאת הרעה הבאה עלינו בעבור עונותינו שהתחברו עם עונות אבותינו והם נמלטו ולא אנחנו, כטעם פוקד עון אבות על בנים:


Verse 8

<b>עבדים</b> – ועבדינו נותני מס לנו כאדום משלו בנו:

<b>פורק</b> – כמו מציל, כמו ויפרקנו מצרינו (תהלים קלו כד), ושניהם מגזרת מפרק הרים (מ"א יט יא):


Verse 9

<b>בנפשנו</b> – בתחלה היו עבדינו מביאים לחמנו ועתה אנחנו בעצמנו. והישר בעיני שטעמו בסכנת נפשנו וכן כי בנפשותם הביאום (דהי"א יא יט):


Verse 10

<b>עורנו</b> – ואם לא נסתכן להביא לחם נמות ברעב:

<b>נכמרו</b> – כמו יבערו ויקדו. ונכמרו כי נכמרו רחמיו (בראשית מג ל):


Verse 11

<b>נשים</b> – לא די לנו צרת הרעב עד שעינו העבדים נשינו. וכל שכיבה באונס והיא כדרכה תקרא ענוי:


Verse 12

<b>שרים</b> – אין לנו שרים שיושיעו נשינו כי אפילו הם נתלו בזרועם. ויש אומרים כי בידם שב אל העבדים הנזכרים למעלה:


Verse 13

<b>נשאו</b> – בחורים לטחון, ויהיה טחון שם הפועל, כמו נלאיתי נשוא (ישעיה א יד), וכשל כח הנערים בהניע עץ הטחנה. ויש אומרים שהוא כמשמעו, והטעם כי כל מחנה צריכה לטחון ולעצים:


Verse 14

<b>זקנים</b> – מנהגם היה לשבת בשערי ירושלים:


Verse 15

<b>שבת</b> – על הקרבנות שנכרתו:

<b>ומחולנו</b> – המחוללים והמשוררים:


Verse 16

<b>נפלה</b> – בית המקדש מקום השכינה:


Verse 17

<b>על זה היה דוה לבנו</b> – והעין חשכה מרוב הבכי:


Verse 18

<b>על הר ציון ששמם</b> – פועל עבר, כמו כאשר אהב (בראשית כז יד): 
<b>שועלים</b> – מנהגם להיות בחורבנות:
<b>הלכו בו</b> – המהלכים, כמו ויחנטו אותו (בראשית נ כו). ויהיה הלכו כטעם הליכה מהבנין הכבד והוא פועל עומד. ובעבור שמצאתי עָרוֹם הִלְּכוּ (איוב כד י) הוצרכתי לדקדוק הראשון: 

Verse 19

<b>אתה ה'</b> – ידענו כי מלכותך לא תסור, ולדור ודור אתה יושב על כסא המלוכה:


Verse 20

<b>למה</b> – בעבור שאתה עומד לנצח למה תשכחנו סלה:


Verse 21

<b>השיבנו</b> – לעיר משכן שמך, ונשוב לעבדך כימי קדם:


Verse 22

<b>כי</b> – השיבנו מהרה, אלא אם מאסתנו בעונינו כבר קצפת עלינו קצף גדול. והישר בעיני להיותו כי אם מאוס מאסתנו בעונינו כבר קצפת עלינו יותר מדאי, והוא ברחמיו ירחם עלינו ועל האומללים, ויעמיד השר מיכאל, להליץ טוב על ישראל, ובא לציון גואל: