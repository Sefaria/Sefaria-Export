Minchat Shai on Song of Songs
מנחת שי על שיר השירים
merged
https://www.sefaria.org/Minchat_Shai_on_Song_of_Songs
This file contains merged sections from the following text versions:
-Arba'ah Ve'Esrim im Minhat Shai. Mantua, 1742-1744
-https://www.nli.org.il/he/books/NNL_ALEPH002093602&context=L

מנחת שי על שיר השירים



Chapter 1



Verse 1

<b>שיר.</b> שי"ן רבתי רמז למה שאמרו רבותינו כל השירים קדש ושיר השירים קדש קדשים עיין בחיי פרשת כי תבא:
<b>אשר לשלמה.</b> במסכת סופרים סוף פרק ה' כל השלמות האמורים בשיר השירים כולם קודש חוץ מאחד שהוא חול ואיזהו הנה מטתו שלשלמה וי"א האלף לך שלמה ע"כ אבל בגמ' פ' שבועת העדות הכי איתא כל שלמה האמור בשיר השירים קדש שיר למי שהשלום שלו חוץ מזה כרמי שלי לפני האלף לך שלמה לדידה והכי איתא בזוהר פ' פקודי דף רכ"ז ומאתים לנוטרים את פריו רבנן כלו' הניחם ויעסקו בתורה א' מששה שבהם וי"א אף זה חול הנה מטתו שלשלמה ופרכינן אף זה ולא מבעיא האיך אלא הא דאמר שמואל מלכותא דקטלא חד משיתא בעלמא כלו' באנגריא דעבודת המלך או בהוצאה למלחמ' הרשות לא מיענשא שנאמר כרמי שלי לפני האלף לך שלמה למלכותא דרקיעא ומאתים לנוטרים את פריו למלכותא דארעא שמואל לא כת"ק ולא כיש אומרים אלא ה"ק ויש אומרים אף זה קדש וזהו חול דמטתו ושמואל דאמר כיש אומרים ע"כ בגמ' והר"ן כתב ולפי זה נ"ל דק"ל דכל שלמה האמור בשיר השירים קדש ואף כרמלי שלי לפני חוץ מהנה מטתו שלשלמה ותמהני על הרמ"בם ז"ל שכתב בפ' ו' מהלכות יסודי התורה על שלמה האמור בשיר השירים קדש והרי הוא כשאר הכינויין חוץ מזה האלף לך שלמה ע"כ והכסף משנה כתב וכיון דשמואל כיש אומרים משמע דהכי אית לן למפסק והר"ן תמה על רבינו שפסק כת"ק ולי נראה דהיינו טעמא דכיון דלשמואל אנו צריכים להגיה לשון ויש אומרים לא נקטינן כוותיה אלא נקטינן כמאי דמשמע פשט לשון ויש אומרים אף זה חול דמשמע ולא מבעיא האיך וכיון שאנו תופסים הברייתא כפשטה פסקינן כת"ק ומה שכתב רבינו והרי הוא כשאר הכינויים דעתו לומר דכשאמרו דשלמה האמור בשיר השירים ומלא מלכיא שבדניאל הם קדש לא אמרו לענין שאין נמחקים אלא הרי הם כשאר הכנויים לכל דבריהם ונאמר דהוו קדש שאם השביע את העדים בהם וכפרו חייבים וכ"כ הרי"טבא אבל רי"אז כתב כלשון הזה ומ"זה ביאר שהם נמחקים כמו חנון ורחום ולי נראה שאינן נמחקים שהק"בה עצמו נקרא שלמה שנאמר ויקרא לו ה' שלום והרי הוא כשאר הכנויין בב"ה בראיה ח' ע"כ והרמב"ן ז"ל בחידושיו לשבועות כתב כל שלמה האמור בשיר השירים קדש אפשר דלענין מחק קאמר ולא דמי לכינוי רחום וחנון דאיכא כנוי שהוא שם כגון אל"ף למ"ד אל"ף דל"ת וכן שלמה האמור בשיר השירים קדש ואינו נמחק אבל מלא מלכיא האמור בדניאל שהוא קדש נ"ל דלאו לענין מחק קאמר שהרי זה כנוי ואינו שם ודמי לחנון ורחום ומותר למחקו שהרי מלך גדול אני והמלך הקדוש מותר למחקן ולא מצאנו בו איסור אלא לענין שבועה קאמר שאם השביעו במלך מלכיא האמור בדניאל קדש הוא א"נ קמ"ל פירושא דקראי אגב אורחיה ואף בשלמה האמור בשיר השירים לא ראיתי הסופרים נמנעים מלמחוק בהן וכן נראה מדברי הרב ר' משה ז"ל ועיקר עכ"ל וגם הר"ן תפש לעיקר דעת זה האחרון של הר"מבן וכ"כ הר"אש בשבועות וכן כתב בתשובותיו סוף כלל שלישי שאף כל פי שהשם עצמו נקרא שלום כיון שאינו שם העצם אלא ע"י הפעולה נקרא כך הוה ליה כשמות הנמחקים וכ"ש שלמה שאינו קדוש אלא בשביל שהשלום שלו שהוא נמחק וכן כתב רבינו ירוחם בספר אדם נתיב ב' חלק א' ועיין מ"ש בדניאל נ' בס"ד ובירמיה סי' כ"ג ושופטים ו':

Verse 2

<b>כי טובים דדיך מיין.</b> בפרק אין מעמידין ובשיר השירים רבה אמר לו ר"ע לר' ישמעאל ישמעאל אחי היאך אתה קורא כי טובים דדֶיך מיין או כי טובים דדַיך מיין ופי' רשי לשון נקבה והכי קאמר כנסת ישראל ישקני הצור מנשיקות פיהו כי כך אמר לי כי טובים דדַיְךְ מיין א"ל אין הדבר כן שהרי חבירו מוכיח עליו לריח שמניך טובים וגו' פי' חבירו מוכיח עליו שהוא ל' זכר וכנסת ישראל היא שאמרה כך לפני שכינה לריח שמניך וגו' עלמות אהבוך לא שייך למימר לנקבה ועיין ש"ת בר ששת סימן קפ"ד ואילת אהבים למוה"רר שלמה הלוי בן אלקבץ:

Verse 3



Verse 4



Verse 5

<b>ונאוה.</b> הו"או בגעיא בספרים כ"י ובדפוסים קדמונים:

Verse 6

<b>נחרו בי.</b> בס"ס הנו"ן במאריך:

Verse 7

<b>שאהבה נפשי.</b> ש ה' בטעם בקריה וסימנהון שֶׁ֤אהבה נפשי עד שׁ֤המלך במסבו שׁ֤הביאתיו אל בית אמי שׁ֤הנחלים הלכים שׁ֤הימים הראשונים ניו טובים סימן אמב"ני זה מצאתי במסורת כ"י:

Verse 8

<b>צאי לך.</b> הצד"י בגעיא:
<b>בעקבי הצאן.</b> בס"ס הק"וף רפה וכן כתב המכלל יופי וכן משמע מדברי רד"ק בשרשים שרש עקב:
<b>על משכנות הרעים.</b> כתיב חסר וא"ו ונדרש בזוהר פ' בלק דף קצ"ח:

Verse 9

<b>לססתי.</b> לית חסר ויש בו דרש בשיר השירים רבתי ומכילתא פ' בשלח פ' וינער ה' את מצרים:

Verse 10



Verse 11



Verse 12



Verse 13



Verse 14



Verse 15

<b>הנך יפה עיניך.</b> הנו"ן בפתח:

Verse 16



Verse 17

<b>רחיטנו.</b> רהיטנו ק' והוא חד מן ד' מלין כתיב ח' באמצעות תיבותא וקריה ה' על פי המסורת:

Chapter 2



Verse 1



Verse 2



Verse 3



Verse 4



Verse 5



Verse 6



Verse 7

<b>ואם תעוררו.</b> הו"או בגעיא בס"ס ובדפוסים ישנים כחברו שבסימן ג':
<b>עד שתחפץ.</b> התי"ו בסגול:

Verse 8



Verse 9



Verse 10



Verse 11

<b>הסתו.</b> הסתיו ק' והס"מך דגושה:
<b>הלך לו.</b> בס"ס מדוייקים הטעם בל"מד ובספרים אשכנזים בה"א:

Verse 12



Verse 13

<b>נתנו ריח קומי לכי.</b> לך ק' אבל ואמר לי קומי לך דלעיל בסמוך כתיב וקרי לך וכן במסורת מלכים ב' ד' לכי ב' כתיב כן מה יש לכי בבית קומי לכי רעיתי תניינא דסיפרא גם במסורת דריש מלכים לא נמנה עם מלין דכתיבין יו"ד בסוף תיבותא ולא קריין רק קומי לכי שבפסוק התאנה חנטה פגיה:

Verse 14



Verse 15

<b>שעלים שעלים.</b> במדרש שמות פ' כ"ב ושיר השירים רבה על פסוק זה אמר ר' ברכיה שועלים קדמאה מלא תניינא חסר שעלים כתיב על שם שעלו של ים ע"כ והביאו ג"כ רש"י ז"ל וכן מצאתים במקצת ספרים כ"י אך ברוב ספרים שניהם חסרים ומסרה דילהו שועלים ב' מלאים בקריה וסימנהון ויפן זנב אל זנב שועלים הלכו בו וכתב במכלל יופי אף על פי שחסרו הוא"ו אחר שמקומו וא"ו תאריך קריאתו כמו עם הוא"ו נר' שאין בו געיא עכ"ל:

Verse 16



Verse 17



Chapter 3



Verse 1



Verse 2



Verse 3



Verse 4

<b>עד שהביאתיו.</b> בא מלא בעי"ם הפעל והבי"ת בצירי והאל"ף נחה ברוב נוסחאו' הדפוס וכ"י וכן נקדו המכלול בהפעיל מנחי העי"ן והל"מד וכן ראוי על פי המסורת ונסדר הסימן כאן ובישעיה מ"ג שזהו אחד מהתיבות מלאים יו"ד בלישן הבאה ובמ"ג משנת שנח מצאתי הבי"ת בחירק והא"לף בחולם וטעות הוא:

Verse 5



Verse 6

<b>כתימרות.</b> בספרים כ"י התי"ו במאריך ובקצתן המ"ם בחטף פתח:
<b>מקטרת.</b> אין במ"ם געיא:

Verse 7

<b>הנה מטתו שלשלמה.</b> איכא מ"ד קדש הוא כדכתיבנא לעיל ריש ספרא:

Verse 8



Verse 9



Verse 10



Verse 11

<b>בעטרה שעטרה.</b> השי"ן במאריך ולא בטפחא:

Chapter 4



Verse 1

<b>שערך.</b> העי"ן בשוא לבדו:

Verse 2

<b>מן הרחצה.</b> בנסחא כ"י הרי"ש בקמץ וכן מצאתי בספר דקדוק ישן שנמצא בקמץ חטף בכל אספמיא וכתב גם כן אחר כך שנמצא ברוב דוקנים הָרַחְצה ופלוגתא הָרָחְצה וכך מקובלני עכ"ל וברוב ספרים שלנו בפתח:

Verse 3



Verse 4



Verse 5

<b>תאומי צביה הרעים בשושנים.</b> דין קדמאה תְאוֹמי בשוא וחולם ותניינא תָאֳמי בקמץ וחטף קמץ בסימן ז' וסימן תתאו תְתָאו פי' הראשון תי"ו בשוא והשני תי"ו בקמץ:

Verse 6



Verse 7



Verse 8

<b>שניר וחרמון.</b> בסי"ן שמאלית כמ"ש בסוף פ' דברים:

Verse 9

<b>באחד מעיניך.</b> באחת ק':

Verse 10



Verse 11



Verse 12



Verse 13

<b>כפרים עם נרדים: נרד וכרכם.</b> חצי הספר בפסוקים:

Verse 14



Verse 15



Verse 16

<b>יזלו בשמיו.</b> הז"ין בדגש:

Chapter 5



Verse 1



Verse 2

<b>שראשי נמלא טל.</b> הרי"ש בדגש ע"פ המסורת ומכלול דף ע"ב:
<b>קוצותי.</b> בדגש הצד"י וכן קוצותיו תלתלים:

Verse 3

<b>איככה איככה.</b> שניהם מלאים מלעיל על פי המסורת:

Verse 4

<b>ומעי המו עליו.</b> כתב החכם מו"הרר שלמה הלוי בן אלקבץ חלקו בחיים בפי' שיר השירים הנקרא בשם אילת אהבים זה לשונו וחייב אני להודיע צערי לרבים כי מצאתי פי סופרים ופי ספרים מוטעים בפסוק הזה כי ברוב הספרים כתוב ומעי המו עלי בי"וד וכבר תראה מי שיפרשהו בנוסח זה כי לא אגלה ערותו בקהל אמרתי לגלות אזן שומעת דברי לבל תטעה גם היא כי הגרסה האמיתית ומעי המו עליו בו"או ר"ל בעבורו ע"כ וגם כי דבריו אינם צריכים חיזוק לא אחשך פי מלומר כי גם אני מצאתי כתוב עלי בדפוסים ישנים וגם חדשים מקרוב באו וכן במאיר נתיב שרש המה ושרש מעה ובקצת המפרשים ומה גם כי במדרש חזית על זה הפסוק ובספר אות אמת שם ובמדרש שוחר טוב על פסוק אזכרה אלהים ואהמיה במזמור ע"ז ובילקוט תילים גם כן על פסוק הנזכר בכולם כתוב עלי בי"וד איברא כי משמעות המדרשים אין הכרח ומשתמעי לתרי אנפי אמנם בילקוט ירמיה רמז שט"ו ע"פ על כן המו מעי לו הובא מדרש שוחר טוב בסגנון אחר ונכרין דברי אמת שהוא היותר שלם שבכולם ומוכח בהדיא מהתם דקרינן עליו וכן הוא בספרים כ"י המדוקדקים:

Verse 5

<b>וידי נטפו מור ואצבעתי מור עבר.</b> מור ד' מלא בלישנא וסימן אלך לי אל הר המור וידי נטפו ב' בו נטפת מור עבר ובמדרש חזית דרשו שלשת אחרונים מלשון מרירות וכן בפרק במה מדליקין ובפ' ר"ע אמר רב גידל אמר רב כל ת"ח שיושב לפני רבו ואין שפתותיו נוטפות מא פי' מרירה מחמת אימה תכוינה שנאמר שפתותיו שושנים נוטפות מור עובר אל תקרי שושנים אלא ששונים אל תקרי מור עובר אלא מר עובר ועיין מה שאכתוב במלאכי סימן ב':

Verse 6



Verse 7



Verse 8

<b>שחולת אהבה אני.</b> קדמאה כי חולת תניינא שחולת סימן כי שקד:

Verse 9



Verse 10



Verse 11



Verse 12



Verse 13



Verse 14



Verse 15



Verse 16



Chapter 6



Verse 1



Verse 2



Verse 3



Verse 4



Verse 5

<b>שערך כעדר העזים.</b> העי"ן בשו"א לבדו:

Verse 6



Verse 7



Verse 8



Verse 9



Verse 10



Verse 11



Verse 12

<b>עמי נדיב.</b> בס"א כ"י מסור עליו חדא מלה אבל בכמה ספרים תרתין מלין וכ"כ אבן עזרא וכן נראה מפירוש רש"י וגם במקרא גדולה נמסר עליו לית ותרתין כתיב:

Chapter 7



Verse 1

<b>שובי שובי.</b> ארבעתם מלעיל:

Verse 2

<b>ידי אמן.</b> הא"לף בקמץ והוא חטוף מפני דגשות המ"ם מכלול דף רי"ב:

Verse 3

<b>שררך.</b> השי"ן בקמץ חטוף כמ"ש בירמיה ה' על ישדדם וזה ג"כ בא שלם ונקוד ע"ד החסר כמו רפאות תהי לשרך משלי ג' וכן לא כרת שרך (יחזקאל ט״ז:ד׳) שהדגש ברי"ש לחסרון אות הכפל וכן כתב הרא"בע בספר מאזני לשון הקדש דף רי"ז ועיין מ"ש במזמור ט' על חננני:

Verse 4



Verse 5

<b>כשני עפרים.</b> בגיליון ס"א מטוליטולא כתוב בהללי עֲפָרים:

Verse 6



Verse 7



Verse 8

<b>ושדיך לאשכלות.</b> הא"לף בפתח והכ"ף בחולם:

Verse 9

<b>כשאשכלות.</b> הא"לף בסגול והכ"ף בשוא וכן כתב רד"ק בספר מכלול משקל אֶפְעוֹל ובשרשים וכן מצאתי במסורת כ"י שכל אשכלות בלשון רבים פתוחות חוץ מזה שהוא בסגול ובמקצת ספרים כ"י ודפוס ישן כתוב גם זה בפתח ואין לסמוך עליהם:

Verse 10



Verse 11



Verse 12



Verse 13

<b>הנצו הרמונים.</b> מצאתי בס' דקדוק ישן כ"י שצד"י הנצו בדגש במקום אות החסרה כמו הנצצו ובספרים שבידינו אין בהם דגש ושרשו נצה:

Verse 14



Chapter 8



Verse 1

<b>אשקך.</b> בנוסח כ"י השי"ן במאריך וברוב הספרים בגלגל ול"ד הוא במקום מאריך כמ"ש בחומש פעמים רבות:

Verse 2

<b>אנהגך.</b> במקצת ספרים הה"א במאריך ובחילופי בן אשר ובן נפתלי שבדפוס הגי"מל בשוא ופתח לב"א וטעות הוא אצלי וצ"ל בשוא לבדו וכן מצאתי בחילופים כ"י:

Verse 3



Verse 4



Verse 5

<b>חבלתך.</b> בס"ס הל"מד בגלגל ואין טעם אחר בכ"ף וכן הוא ברוב ספרי הדפוס ובספרים אחרים הגלגל בכ"ף ואין שום טעם בל"מד ויש ספרים שהל"מד במאריך והכ"ף בגלגל ובעל רב פעלים ובעל הלשון כתבו בפתח הל"מד ובספרים שלנו קמוצה:

Verse 6

<b>רשפי.</b> הפ"א דגושה ע"פ המסורת שמה שבר רשפי קשת רפה וכן כתב רש"י בתילים סימן ע"ו:
<b>שלהבתיה.</b> מלא חדא לבן אשר לכן התי"ו בשוא וכ"כ רד"ק בשרש אפל ושרש שלהב וה"א אחרונה רפויה בספרים כ"י מדוייקים וכן במסורת סוף פרשת בשלח במ"ג:

Verse 7



Verse 8

<b>ביום שידבר בה.</b> חד מן ג' ביום דגשים ומטעין בהון מסורת קהלת סימן י"ב ועיין מה שאכתוב שם:

Verse 9



Verse 10

<b>כמוצאת שלום.</b> במקצת ספרים כ"י הצד"י בצירי והא"לף נחה כמו אין בשורה מצֵאת (שמואל ב י״ח:כ״ב) וכן כתב אבן עזרא ונעלם הא"לף כמנהגו אך ברוב הספרים הצד"י בשוא והאל"ף בצירי וכן כתב האפודי ור"דק במכלול דף קע"ב ובשרשים שרש מצא ולוית חן פ' י"א מהשער הרביעי וזהו א' מן י"ז מלין שתנוע בהן הא"לף שלא כדין חברותיהן וקורין להן במסורת מפקין אל"ף פי' מפקין מוציאין וסימן נמסר בריש מסרה גדולה וכ"כ ר' אלייה המדקדק בדבור תשיעי מספר מסורת המסורת ובהגהת שרשים תמה על ראב"ע ובב"ר ס' ל"ה דריש ליה כאילו המ"ם בשורק לשון יציאה כמו היא מוצאת ולא לשון מציאה כמשמעו בחולם ואין משיבין על הדרש:

Verse 11



Verse 12

<b>האלף לך שלמה.</b> איכא מ"ד קדש הוא כדכתיבנא לעיל ריש ספרא:

Verse 13



Verse 14

<b>ודמה לך.</b> הוא"ו במאריך והד"לת בשוא ובס"א כ"י בחטף פתח ועיין שופטים ה':