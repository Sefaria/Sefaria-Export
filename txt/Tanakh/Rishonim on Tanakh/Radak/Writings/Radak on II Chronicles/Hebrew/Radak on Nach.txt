Radak on II Chronicles
רד"ק על דברי הימים ב'
Radak on Nach
https://www.sefaria.org

רד"ק על דברי הימים ב'



Chapter 1



Verse 1



Verse 2

<b>ויאמר שלמה לכל ישראל וכו' וילכו שלמה וכל הקהל.</b> פירוש שאמר להם שילכו לבמה אשר בגבעון וילכו, והוא מזבח הנחשת אשר עשה משה, וכן ויאמר ה' לדג ויקא את יונה אמר לו שיקיא אותו וכן עשה, וכן ויאמר ה' למלאך וישב חרבו אל נדנה: 

Verse 3



Verse 4



Verse 5



Verse 6

<b>ויעל עליו עולות אלף.</b> לא בפעם אחת אלא קודם שובו לירושלים:

Verse 7



Verse 8



Verse 9



Verse 10



Verse 11



Verse 12



Verse 13

<b>ויבא שלמה לבמה אשר בגבעון.</b> אין למ"ד לבמה במקום מ"ם כמו שכתב רבי יונה כי זה הפך זה כי הלמ"ד מורה הקירוב והמ"ם מורה הריחוק ואיך יהיה זה במקום זה אלא פירושו כך ויבא שלמה שהלך לבמה אשר בגבעון לפני אהל מועד אשר בגבעון בא לו לירושלם וימלוך על ירושלם, ורז"ל דרשוהו כך כשבא שלמה מגבעון ירושלים היו פניו לבמה אשר בגבעון כמו שהיו פניו כשהלך לשם כלומר כי כשיצא מהבית שהיתה שם הבמה מהלך לאחריו ופניו לבמה מפני כבוד הבמה ולמדו מזה וכן הכהנים בעבודתם ולוים בדוכנם וישראל במעמדם כשהיו נפטרים לא היו מחזירים פניהם והולכים אלא מצדדין פניהם והולכים וכן תלמיד הנפטר מרבו: 

Verse 14

<b>ויניחם בערי הרכב.</b>  בערים שהיו שם גדולי הסוסים שהיתה ארץ מקנה:

Verse 15

<b>כאבנים.</b> לא אמר על הערך אלא שהיה נמצא הזהב והכסף בירושלים לרוב כמו האבנים והוא על דרך הפלגה, ובדרש כאבנים ולא היו נגנבות א"ר יוסי אבני עשר אמות ואבני שמנה: 

Verse 16

<b>ומוצא הסוסים אשר לשלמה.</b>  פירש א"א ז"ל בספר מלכים כי פרעה נתן לו יציאות ורוחות במצרים מוצא בסוסים והיה מוכר אותם לסוחרים בשוה וזהו מקוא יקחו במחיר, ומקוא לשון קבוץ, ובמלכים מקוה כתיב בה"א ובדברי הימים כתיב באל"ף כי אותיות אהו"י מתחלפים: 

Verse 17

<b>מרכבה בשש מאות כסף וסוס בחמשים ומאה.</b> מכאן למדנו שהמרכבה היא ארבעה סוסים:
<b>בידם יוציאו.</b> ברשותם כלומר כל המלכים שהיו מוציאים סוסים ממצרים מיד הסוחרים שהיו לוקחים המוצא מהמלך שלמה היו מוציאים, והיו נותנים בסוס מאה וחמשים כסף: 

Chapter 2



Verse 1

<b>ויספר שלמה.</b> בכל אלה גרים היו הסבלים והחוצבים והמנצחים כמו שאמר בסמוך ויספר שלמה כל האנשים הגרים וגו':
<b>שלשת אלפים ושש מאות.</b> ובמלכים שלשת אלפים ושלש מאות פירוש רש"י ז"ל כי השלש מאות היו נציבים על כלם כי השלשת אלפים ושלש מאות היו ממונים על מאה וחמשים אלף שהיו בין סבלים וחוצבים אלף ומאה כמו שאומר ומנצחים עליהם שלשת אלפים ושלש מאות והשלש מאות מן השש מאות היו על כלם: 

Verse 2



Verse 3

<b>לעולם זאת על ישראל.</b> פירוש המצוה הזאת מצות הקרבנות לעולם על ישראל ואיננה על זמן לפיכך צריך אני לבנות בית טוב וחזק, ורבותינו ז"ל דרשו אלו תלמדי חכמים שעוסקים בהלכות עבודה מעלה עליהם הכתוב כאלו נבנה בית המקדש בימיהם: 

Verse 4



Verse 5



Verse 6

<b>ובארגון.</b> כמו בארגמן, ותרגום ארגמן ארגונא והוא צבע אדום: 
<b>וכרמיל.</b> הוא צבע אדום ג"כ אלא שארגמן הוא צבע אדום שקורין לאקא, וכרמיל הוא תולעת השני והוא צבע הכרמי: 

Verse 7

<b>ואלמוגים.</b> כמו אלגמים והוא העץ האדום הנקרא בערבי אלבהם ובלע"ז ברזיל"י, וי"מ קורייל"י: 

Verse 8

<b>גדול והפלא.</b> פירוש גדול היה והפלא בגדולתו:

Verse 9

<b>מכות לעבדיך.</b> כמו מכולת לביתו הכתוב במלכים, וכתבו ר' יונה מן כתית ר"ל חטים טחונים, וא"א ז"ל פירש מן נכות, ותרגום וינשכו ונכיתו, נשיכה לעבדיך כאלו אמר מאכל וזה היה מאכל כורתי עצים, ומה שזכר במלכים הוא מאכל לבית חירם שכר לעבדיך: 

Verse 10



Verse 11



Verse 12



Verse 13

<b>בן אשה.</b> אלמנה: <b>מבנות דן.</b> ובמלכים בן אשה אלמנה הוא ממטה נפתלי אביו היה ממטה נפתלי וקראו צרי לפי שגר בצור כמו עובד אדום הגתי כי לוי היה ולפי שגר בגת קראו גתי, וכן זה קראו צרי לפי שגר בצור ואמו היתה ממטה דן כמו שאומר מבנות דן: 
<b>יודע לעשות בזהב.</b> הוא אומר על אביו גם כן, וכן במלכים ואביו איש צרי חרש נחשת יתכן חרש נחשת עליו או על אביו, ורז"ל פירשו על אביו וסמכו מזה כי חייב כל אדם להתעסק באומנות אביו כי לפיכך הזכיר הכתוב אביו כי גם אביו היה אומן ובנו לומד אומנותו: 

Verse 14



Verse 15

<b>רפסודות.</b>  כמו דוברות והם הקורות שקושרים אותם בראשיהם ומוליכים אותם בנהרות ובים ולכן נקראו דוברות לשון הנהגה ותרגום וינהג ודבר ונקראו ג"כ רפסודות ובלשון המשנה אסדא היה יושב בספינה או באסדא ובגמרא הוא אסדא הוא אכסרא הוא רפסדות: 

Verse 16

<b>הספר.</b> שם על משקל איל שרד:
<b>אשר ספרם דוד.</b> כמו שאמר למעלה ויאמר דוד לכנוס את הגרים אשר בארץ ישראל ויעמד חוצבים והוא ג"כ ספרם אחר כן כי נוספו עליהם מעת שמלך שלמה, ואפשר שהגרים האלה הם העם הנותר מהאמורי ומן החתי והפריזי והיבוסי כמו שאמר בסמוך כי אותם העלה שלמה למס עד היום לעשות לו מלאכתו והערים אשר בנה וקראם גרים לפי שלא היו עובדי ע"ג כי לא היו מניחין לעבוד ע"ג בימי דוד ובימי שלמה שהיתה יד ישראל תקיפה ובתנאי זה הניחום לשבת בארץ ועשה מהם דוד ושלמה חוצבים וסבלים ועושי מלאכתו: 

Chapter 3



Verse 1



Verse 2

<b>בחדש השני בשני.</b> פי' ביום שני לשבוע, או הוא כפל דבר כמו עד החדש העשירי בעשירי באחד לחדש, ורז"ל אמרו כי לפיכך אמר בשני להורות כי מניסן מונין למלכי ישראל לפיכך אמר בחדש השני בשני כי החדש שהוא שני לחדשי השנה הוא שני גם כן למלכי ישראל: 

Verse 3

<b>ואלה הוסד שלמה לבנות את בית האלהים.</b> פירוש ואלה התכונות והמדות אשר הוסד שלמה לבנות בהם את בית האלהים, והוסד פירוש התיעץ כמו יסד המלך, יסדת עוז, נוסדו יחד, והכל ענין יסוד, כי העצה והסוד למעשה כיסוד לבנין והעצה והסוד בבנין הבית לקח שלמה מדוד אביו כמו שאמר למעלה ויתן דוד לשלמה בנו את תבנית האולם וכו': 
<b>במדה הראשונה.</b> פירוש האמות היו במדה הראשונה במדה שנעשו בה המשכן וכליו כמו האמה הזאת, ואמרו במשנה אמת הבנין ששה טפחים ושל כלים חמשה: 
<b>אמות ששים.</b> הדביר היה בכללן:

Verse 4

<b>והאולם אשר על פני האורך על פני רחב הבית.</b> פירוש והאולם שהיה על פני רוחב הבית היה על פני האורך עשרים אמה כי ארכו לרוחב הבית כי השטח הגדול יקרא אורך והקטן רוחב והנה אורך האולם לרוחב הבית:
<b>והגובה מאה ועשרים.</b> ובספר מלכים לא זכר רוחב האולם אך זכר גובה הבית ושלשים אמה קומתו, יתכן כי האולם לבדו היה לו זה הגובה והוא היה גבוה על כל הבית או היה כל הבית גבוה כאחד, ומה שאמר במלכים ושלשים אמה קומתו מקרקע הבית עד הספון ולמעלה מן הספון היו עליות גובהן תשעים אמה כמו שנאמר וגנזכיו ועליותיו וכן אמר והעליות חפה זהב, והקרוב אצלי כי האולם לבדו היה לו הגובה הגדול הזה ובו היו העליות לפיכך יחס העליות אל האולם כמו שנאמר ויתן דוד לשלמה בנו את תבנית האולם ואת בתיו וגנזכיו ועליותיו וחדריו הפנימים כי אין ספור האולם בכלל הבית ולא הבית בכלל האולם לא בספר מלכים ולא בספר הזה, לפיכך מה שאמר והגובה מאה ועשרים על האולם לבדו אמר, ואין טענה בעבור שאמר והגבה ולא אמר וגבהו וידמה כי על כל הבית אמר כי הנה אמר ג"כ על פני האורך ולא אמר על פני ארכו, ומה שאמר ויתן דוד לשלמה בנו את תבנית האולם, אין בכללו ההיכל והדביר אלא בכלל ובתיו, ויחס ההיכל אליו ואעפ"י שההיכל היה ארוך ממנו לפי שהאולם היה הבית החיצון יחס הבתים הפנימים אליו והם ההיכל והתאים אשר בקירותיו וזכר אחריהם בית הכפרת שהוא הדביר ששם הארון שהוא פנימי לכלם, ומדברי רז"ל נראה ג"כ כי על ההיכל והדביר היו עליות: 

Verse 5

<b>ואת הבית הגדול חפה עצי ברושים.</b> הוא ההיכל כי היה גדול שבבתים כי היתה ארכו ארבעים אמה:
<b>תמרים.</b>  צורת תמרים:

Verse 6

<b>פרוים.</b> שם מקום, ורז"ל אמרו שהיה אדום כדם הפרים: 

Verse 7



Verse 8

<b>את בית קדש הקדשים.</b> הוא הדביר:

Verse 9



Verse 10

<b>מעשה צעצועים.</b> כמו צאצאים כמו שאמרו רז"ל כרוב כרביה כי פני נערים היה להם, וי"מ מעשה כרכב היו עשויים הנקראת בלשון ערבי צנעא כרכוי: 

Verse 11

<b>לאמות חמש.</b> הלמ"ד כלמ"ד והשלישי לאבשלום: 

Verse 12



Verse 13

<b>פורשים אמות עשרים.</b> כמו שהיה אורך הבית, ואין צורך לגוף הכרובים שיהיה עומד בנס כי הגוף תחת הכנפים
<b>והם עומדים על רגליהם.</b> לא כאותם שעשה בצלאל שהיו בשני קצות הכפורת על הארון ואלה היו עומדים על רגליהם בקרקע הבית: 
<b>ופניהם לבית.</b> ובאותם שעשה בצלאל כתיב ופניהם איש אל אחיו, יתכן לפרש כי נשתנו בזה כמו שנשתנו שהיו עומדים על רגליהם והיו עצי שמן מחופים זהב, ורז"ל תירצו שני הפסוקים ואמרו שהיו מצדדין פניהם כתלמיד הנפטר מרבו: 

Verse 14


<b>ויעל עליו כרובים.</b> כרובים מצויירים היו בפרכת וכן אומר בפרשת המשכן תעשה אותם כרובים:

Verse 15

<b>אמות שלשים וחמש ארך.</b> על מדות שני העמודים הוא אומר כי העמוד האחד לא היה קומתו אלא שמנה עשרה וכן השני שלשים ושש בין שניהם והאמה האחת שלא מנה שהיא חצי אמה מכל אחד נכנסת בתוך הכותרת לפיכך לא אמר אלא שלשים וחמש ומה שמנה קומת שני העמודים כאחד לפי שבשעת יציקה יצקום כאחד והראיה שאמר אורך ידמה כי לעת היציקה הוא מונה שקומתן אחד ביציקתם, ובספר מלכים מונה מדתן לפי העמדתן שהיו עומדין ומנה קומתן לפיכך אמר מדת כל עמוד לבדו בקומה: 
<b>והצפת.</b> היא הכותרת שאמר בספר מלכים שהיה על ראש כל עמוד כותרת והיתה חמש אמות כמו שנאמר הנה אמות חמש, ובסוף מלכים אומר הכותרת שלש אמות, אמרו רז"ל שתי אמות התחתונות של כותרת היו שוות לעמוד שלא היה בהם צורה ושלש העליונות הם עודפות לחוץ מוקפות צורה, שנאמר שבכים מעשה שבכה כמין לולבין של דקל היו מוקפות לפיכך לא מנה בסוף מלכים אלא השלש אמות העליונות שהיתה בהן השבכה, לפיכך אמר בסמוך ושבכה ורמונים על הכותרת סביב שלא דבר אלא על השלש אמות העליונות שהיתה בהם השבכה, ונקראת הכותרת צפת לפי שהיתה צפוי לעמוד: 

Verse 16

<b>ויעש שרשרות בדביר ויתן על ראש העמודים.</b> אינו אומר שאותן שרשרות שבדביר נתן על ראש העמודים שהרי העמודים היו באולם על פני ההיכל אלא פירושו שעשה שרשרות בדביר כמו שאמר במלכים ויעבר ברתוקות זהב לפני הדביר ואמר אח"כ ויתן על ראש העמודים פירוש ויתן שרשרות על ראש העמודים, ולפי שזכר שרשרות חסרו וסמך על המבין וכן דרך המקרא בכמה מקומות: 

Verse 17

<b>ויקרא שם הימני יכין ושם השמאלי בועז.</b> לפי דרך הפשט קראם כן לסימן טוב, יכין לשון הכנה כלומר שיכון הבית לעולם, ובועז לשון עז והיא מלה מורכבת כלומר שיתן בו השם העוז והקיום, ולפי שהעמודים בכניסת הבית קרא להם שמות לסימן טוב לבית: 

Chapter 4



Verse 1



Verse 2

<b>עשר באמה משפתו אל שפתו.</b> שהיה רחבו עשר והקיפו שלשים אמה כמו שאומר קו שלשים באמה יסוב אותו סביב שכל שיש בהקיפו שלשה טפחים יש בו רוחב טפח:

Verse 3

<b>ודמות בקרים תחת לו סביב.</b> מלת לו שב אל שפתו שזכר כמו שאמר במלכים מתחת לשפתו ואף על פי ששפת לשון נקבה הנה מצאנו שפה יהיה לפיו לשון זכר, או שבה מלת לו אל הים ואינו ר"ל מתחתיו ממש אלא בקומתו מתחת היו מצוירים דמות הבקרים, ובקרים שזכר הנה הן הפקעים שזכר במלכים ותרגם יונתן פקעים דמות ביעין א"כ נצטרך לפרש כי גופם היה עגול כדמות ביצים ופניהם היה דמות פני בקרים: 
<b>עשר באמה מקיפים את הים סביב.</b> פירשו רז"ל כי השלש אמות התחתונות היו מרובעות והשתים העליונות עגולות כי קומת הים חמש אמות ופירוש עשר באמה כי הבקרים היו בשלש אמות התחתונות שהיה הים מרובע בהם ובהם היו הבקרים וזהו שאמר עשר באמה פירוש עשר באמה לכל רוח הנה היה רבוע הים ארבעים אמה ועגולו מלמעלה שלשים אמה: 
<b>יצוקים במצקתו.</b> השם מוצקת בפלס מולדת ואם זה בחולם וזה בשורק, ופירוש כי כל אלה הבקרים הותכו עם הים כאחד לא שחברו בו אחר כן: 

Verse 4

<b>עומד על שנים עשר בקר.</b> גם זה הפסוק מעיד כי הים היה מרובע מתחת שהרי מונה לו ארבע רוחות בכל מרובע ובכל רוח היה שלשה בקר שהיה הים עומד עליהם:

Verse 5

<b>מחזיק בתים שלשת אלפים יכיל.</b> ובספר מלכים אלפים בת יכיל, פירשו רז"ל אלפים בלח ושלשת אלפים ביבש, כי כל כלי מחזיק בדבר יבש אם גודשים אותו השליש יותר מחזיק על שמחזיק בדבר לח שאין אדם יכול לגדש אותו שהגדוש הוא שליש הכלי וכן אמרו במשנה שדה תיבה ומגדל וכוורת הקטן אעפ"י שיש להם שוליים אם מחזיקות ארבעים סאה בלח שהם כורים ביבש טהורין, וכורים ההם ששים סאים: 

Verse 6

<b>חמשה מימין וחמשה משמאל.</b> פירוש מימין כיור משה ומשמאלו, וכן במנורות חמש מימין מנורה שעשה משה וחמש משמאלה, וכן בשולחנות חמש מימין לשלחן משה וחמש משמאלו וכך פירשו רז"ל כי המנורות כלם בדרום והשלחנות כלם בצפון וכן נתנם משה במשכן המנורה בדרום והשלחן בצפון ונחלקו רז"ל מהם אמרו כי לא היו מדליקין אלא על מנורות משה ולא היו מסדרין אלא על שלחן משה שנאמר את מנורת הזהב ואת נרותיה לבער בערב, ומהם אמרו שעל כלם היו מדליקין שנאמר את המנורות ונרותיהם לבערם כמשפט ועל כלם היו מסדרים שנאמר ואת השולחנות ועליהם לחם הפנים, וכן נראה כי על כלם היו מדליקין ומסדרין ואעפ"י שכל אחד מהם תירץ הפסוקים לדעתו ומה שאמר על מנורת הזהב להודיע שאף בשל משה היו מדליקין אעפ"י שעשה עשר: 
<b>לרחצה בהם את מעשה העולה ידיחו בם.</b> את מעשה העולה הוא פירוש לרחצה בהם כלומר מה היו רוחצים בהם את מעשה העולה היו מדיחים בם, או הוא חסר וי"ו השימוש ואת מעשה העולה כלומר הכיורים היו לרחצה פירוש לרחוץ בהם הכהנים ידיהם ורגליהם כמו כיור שעשה משה שאמר בו ורחצו ממנו את ידיהם ורגליהם ואת מעשה העולה ידיחו בם ג"כ: 
<b>והים לרחצה לכהנים וגו'.</b> פי' הים לטבילת הכהנים שהיו טובלין מטומאתן לתוכו, ובגמרא ירושלמית מקשה ולאו כלי הוא כלומר איך היו טובלין לתוכו והלא כלי הוא ואין טבילה בכלים ומתרץ אריב"ל אמת המים היתה נמשכת לו מעין עיטם והיו רגלי השורים פתוחים ברמונים כלומר מתחת הארץ והיו באים לו המים והיו נכנסים ועולים דרך רגלי השורים שהיו פתוחין מתחתיהם וחלולים: 

Verse 7

<b>כמשפטם.</b> פי' כמשפט המנורה שעשה משה עם הגביעים והכפתורים:

Verse 8

<b>ויעש מזרקי זהב מאה.</b> אינו אומר שהיו לצורך השלחנות אלא לזרוק בהם הדם על המזבח היו אלא מנאם עם השלחנות לזכר הכלים שעשה זהב:

Verse 9

<b>והעזרה הגדולה.</b>  היא החצר הגדולה שהיו עומדים בה ישראל ונקראת עזרה שהיו נעזרים בה בהתפללם שם:

Verse 10



Verse 11



Verse 12



Verse 13

<b>ואת הרמונים ארבע מאות.</b> ולמעלה אומר ויעש רמונים מאה ויתן בשרשרות, המאה שזכר הם לטור האחד והיה בהם ארבעה טורים רמונים הנה הם ארבע מאות, או היו רמונים קבועים בשרשרות זולתי הרמונים הקבועים בשבכות והיו רמוני השרשרות מאה ורמוני השבכות ארבע מאות: 

Verse 14



Verse 15



Verse 16

<b>עשה חורם אביו למלך שלמה.</b> פי' הכלים האלה עשה חורם טובים ויפים כאביו כלומר כחורם אביו שהיה נודע ומפורסם באומנות כמו שאמר למעלה יודע בזהב ובכסף, וחסר מאביו כ"ף השמוש וכמוהו רבים כמו לב שמח ייטיב גהה שפי' כגהה: 

Verse 17

<b>בעבי האדמה.</b> פי' בעבי הקרקע יצקם לא שעשה להם כורים לצקת בהם כי לא יתכן לכלים גדולים כאלה ויונתן תירגם במעבה האדמה גרגושתא והוא עפר אדום ועשה ממנו הכורים להתיך בהם המתכות:
<b>בין סכות ובין צרדתה.</b> ובספר מלכים ובין צרתן, וצרתן וצרדתה קרובים הם בלשון: 

Verse 18



Verse 19



Verse 20



Verse 21

<b>הוא מכלות זהב.</b> כמו כלי זהב כלומר כל כלי המנורה הוא זהב, וי"מ מכלות זהב כמו כליל זהב כלומר זהב מזוקק הרבה, וכן בדברי רז"ל עשר מנורות עשה שלמה וכל אחת ואחת הביאה אלף ככר זהב והכניסוה אלף פעמים לכור והעמידוה על ככר זהב: 

Verse 22

<b>להיכל זהב.</b> פי' מצופות זהב כי הדלתות מעץ היו כמו שכתוב בספר מלכים אבל היו מצופות זהב:

Chapter 5



Verse 1

<b>ויבא שלמה את קדשי דוד אביו.</b> פי' הנותר כאשר נעשתה כל המלאכה:

Verse 2



Verse 3



Verse 4

<b>וישאו הלוים את הארון.</b> ובספר מלכים וישאו הכהנים את הארון הכהנים נשאוהו ומה שאמר הלוים הם הכהנים כי הכהנים לויים היו, וארז"ל בכ"ד מקומות נקראו הכהנים לוים וזה אחד מהם, והכהנים הלוים בני צדוק, ומה שאמר בסמוך הכהנים הלוים פי' הכהנים והלוים וכן כתיב במלכים (ב' ו') ויעלו אותם הכהנים והלוים הכהנים נשאו את הארון והלוים את אוהל מועד: 

Verse 5

<b>ויעלו את הארון ואת אהל מועד.</b> פי' את הארון מציון ואת אהל מועד מגבעון שהיה שם וכן כתוב במלכים אז יקהל שלמה להעלות את ארון ברית ה' מעיר דוד היא ציון ואת אהל מועד גנזו באוצרות בית אלהים עם הקדשים אבל הארון הכניסו אל מקומו אל דביר הבית:

Verse 6



Verse 7



Verse 8



Verse 9

<b>ויאריכו הבדים.</b> אם אלו הבדים הם שהיו בארון מתחלה תימה הוא היאך נראו על פני הדביר שהרי הבדים לא היו ארכן יותר מעשר אמות שהרי קדש הקדשים של אהל מועד לא היה אלא עשר, והארון היה נתון בתוכו ולא נאמר בתורה שהיו נראים הבדים מחוץ לפרוכת, והדביר היה רחבו עשרים א"כ היאך היו נראין על פני הדביר, ואפשר שעשו לארון בדים אחרים ארוכים מהם כדי שיראו על פני הדביר וזהו שאמר ויאריכו שהוא פועל יוצא ולא אמר ויארכו, גם יתכן לפרש כי אותם הבדים היו שהיו בארון מתחלה ואפשר שהיה ארכן עשר אמות וקודם שהכניסו הארון לדביר היו הבדים נתונין בארץ בשוה שהיו עודפין אחורי הארון כמו לפני הארון שהרי ארבעה אנשים היו נושאין אותו לכל בד שני אנשים אחד לפניו ואחד לאחוריו וכיון שהביאו הארון לדביר כמו שהיה עם בדיו ולא היה עתיד עוד לנושאו בכתף האריכו הבדים ומשכום כלפי חוץ עד שנראו ראשי הבדים על פני הדביר כדי שיהא נכנס שם כ"ג ביום הכפורים להקטיר בין הבדים ולא יהיה פונה הנה והנה, לפיכך האריכו הבדים על פני הדביר ולא יראו החוצה חוץ לפני הדביר, וא"ת כיון שלא היה אורך הבדים אלא עשר אמות והדביר רחבו עשרים היאך נראו עדיין על פני הדביר יתכן שלא נתנו הארון סמוך לכותל מערבי אלא הרחיקו אותו מן הכותל והכרובים פורשים כנפים על הארון ועל בדיו, שהיה פרישת הכנפים ברוחב גם כן עשרים אמה כמו שהיה באורך או היה רוחב הכנפים כרוחב הארון ואורך הבדים, ורז"ל דרשו ויראו ראשי הבדים וכתיב ולא יראו החוצה הא כיצד דוחקין ובולטין ויוצאין בפרוכת ונראין כמין שני דדי אשה שנאמר בין שדי ילין ואין אנו צריכין לדרשן שהוא אומר שהיו נראין על פני הדביר אבל חוץ לכותל הדביר לא היו נראין, ומה שאמרו עוד מקום ארון אינו מן המדה ובנס היו עומדים לא ידעתי מה טעם שהרי הכתוב אומר שהכרובים פורשי כנפים היו וכנפיהם על הארון והארון מתחת כנפי הכרובים היו ואינו נכנס בחשבון וא"כ מה טעם לתת גם המקום שאינו צריך והם אמרו כי הארון עשרה אמות היה לו לכל רוח זה לא מצאנו ולא יתכן לפי הפסוקים והם שאמרו ידעו מה אמרו כי דעתם רחבה מדעתנו: 

Verse 10



Verse 11

<b>אין לשמור למחלקות.</b> כי כבר נחלקו הכהנים והלוים למשמרות ועתה היו כל כך הזבחים לרוב והקהל לרוב כי כל הכהנים והלוים היו מצטרפים כולם לעבוד ולהלל:

Chapter 6



Verse 1

<b>לשכון בערפל.</b> פי' אמר שישכון בתוך בני ישראל בערפל והוא הענן, כמו שאמר ושכנתי בתוך בני ישראל והוא שירד כבודו בענן במקום המקדש לעובדו, ורז"ל אמרו כי כשאמר כי בענן אראה על הכפרת רמז להם בענן בעשן הקטרת אעפ"כ פשטיה דקרא בענן הכבוד הוא וכן היה הכבוד נראה בענן תמיד במשכן כמו שכתוב וירא כבוד ה' בענן והנה כבוד ה' נראה בענן, וכמו שאמר כן עשה שהשכין כבודו בבית זבול שבניתי לו וירד בענן: 

Verse 2

<b>עולמים.</b> כי שלה ונוב וגבעון לא היו עולמים כי לא היו הם המקום שנבחר שנאמר בו אל המקום אשר יבחר ה' כי אם זה המקום שהוא הר המוריה שעקד אברהם אבינו את יצחק בנו בו וקראו ה' יראה ואמר בהר ה' יראה כי באותו הר יראה לדורות ודוד כשראה כי נעתר שם וירד ה' שם על עולותיו אש מן השמים ידע כי הוא המקום הנבחר ואמר זהו בית האלהים וזהו מזבח לעולה לישראל:

Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13

<b>כי עשה שלמה כיור נחשת.</b> מלת כי הוא טעם למה שאמר נגד כל קהל ישראל היאך היה נגד כולם והיו רואים אותו כולם כי עשה כיור נחשת ועמד עליו:

Verse 14



Verse 15



Verse 16



Verse 17



Verse 18

<b>כי האמנם.</b> הה"א פתוחה, כי הוא לתימה כלומר האמת הוא שישב אלהים עם האדם על הארץ זה לא יתכן להאמין כי אתה תתברך ותתעלה על הכל אין לך מקום שיכילך כי אתה מקום העולם ואין העולם מקומך, א"כ מה שבניתי הבית לך אינו אלא על דרך משל שיהיה רצונך וכבודך נמצא בבית הזה לשמוע אל התפלה אשר יתפללו במקום הזה, ואעפ"י שבכל מקום הוא רצונו אלא הצועק אליו בלב שלם לשמוע תפלתו בקש שלמה מלפני השם שיהא המקום הזה הנבחר מסייע בתפלה כאלו הבית הוא מלאך מליץ ותשמע תפלת כל המתפלל בבית הזה בקרוב יותר משיתפלל במקום אחר: 

Verse 19



Verse 20



Verse 21



Verse 22

<b>ונשא בו אלה.</b> אם יתחייבנו הדיין שבועה מענין משאת מאומה שהוא לשון חוב:
<b>ובא אלה.</b> פי' ובא הנשבע לקבל האלה לפני מזבחך בבית הזה:

Verse 23

<b>ושפטת.</b> פירוש אף על פי שאתה מאריך לו, שיכירו בני אדם כי המקום הנבחר הזה סייע במהירות העונש וייראו הבית הזה ויפחדו ממנו וכל זה הוא כבודך וגם הבורא צוה כן שנאמר ומקדשי תיראו להרשיע לרשע ולהצדיק לצדיק איזה מהם שיהיה הרשע הנשבע לשקר או המשביעו בחנם והוא נשבע באמת כי העונש על המשביע: 

Verse 24



Verse 25



Verse 26



Verse 27

<b>כי תורם אל הדרך הטובה.</b> כלומר שהודיעם על איזה עון נעצרום השמים ותורם הדרך הטובה ונתת המטר:

Verse 28

<b>כל נגע וכל מחלה.</b> פי' אעפ"י שזכרתי מצרכי עמך ישראל בפרט אשר יתפללו עליהם לפניך כן אני אומר על כל נגע ועל כל מחלה שיהיה להם כל תפלה וכל תחנה שיתפללו על אשר יהיה לכל האדם <b>ולכל עמך ישראל.</b> כלומר בין ליחידים בין לרבים כל איש ואיש לפי נגע ומכאובו שיתפלל אתה תשמע:

Verse 29



Verse 30



Verse 31

<b>למען ייראוך.</b> כשיראו שתסלח להם בשובם אליך והתפללם אליך בבית הזה ידעו כי בעונש עון בא להם הנגע והמחלה ולא שהוא מקרה ובעבור זה יראוך, וכן טעם כי עמך הסליחה למען תורא: 

Verse 32



Verse 33



Verse 34



Verse 35



Verse 36



Verse 37



Verse 38



Verse 39



Verse 40



Verse 41

<b>קומה ה' אלהים לנוחך.</b>  כלומר שיהיה זה בית נוחך ונוח ארון עוזך לעולם וכהניך ילבשו תשועה שתרצה קרבנותם ותושיעם וכן חסידיך היושבים בביתך להתפלל לדעת דרכיך, או פי' וחסידיך הלוים שהיו משוררים במקדש: 

Verse 42

<b>אל תשב פני משיחך.</b> מכל מה שהתפללתי לך שתהיה תפלתי מקובלת לפניך:

Chapter 7



Verse 1



Verse 2



Verse 3

<b>על הרצפה.</b> על קרקע הבית וקראו רצפה לפי שהיה רצוף באבני שיש, וזכר כריעת אפים על הרצפה לפי שכריעת שלמה היתה על הכיור במקום שהיה עומד, והנה ג"כ כרעו אפים על הרצפה במקום שהיו שם: 

Verse 4



Verse 5



Verse 6

<b>בהלל דוד בידם.</b> כלי שיר שעשה דוד להלל, או פי' בהלל דוד שהיו אומרים המזמורים שעשה דוד ופי' בידם כי על פי ניגון הכלים היו נאמרים: 

Verse 7

<b>ויקדש שלמה את תוך החצר.</b> נחלקו רז"ל בדבר זה יש אומרים כי רצפת העזרה קדש לעשות בו העולות כמו על המזבח לצורך שעה לרוב העולות, וי"א כי בנה שם מזבח אחד לצורך שעה: 

Verse 8



Verse 9

<b>כי חנכת המזבח עשו שבעת ימים.</b> ארז"ל שאכלו ביום הכפורים כי שבעת ימים קודם חג הסכות יום הכפורים בכללם, והחנוכה היתה שמחה בזבחי שלמים במאכל ובמשתה ולא נחשב להם לעון שיצאה בת קול ואמרה כלכם מזומנים לחיי עולם הבא: 

Verse 10

<b>וביום עשרים ושלשה לחדש השביעי שלח את העם.</b> ובספר מלכים אומר ביום השמיני שלח את העם והוא עשרים ושנים לחודש, פי' רז"ל כי ביום השביעי נטלו רשות ממנו ולא נסעו אותו היום לפי שהיה חג ולמחר שהוא כ"ג לחדש שנסעו חזרו ונטלו רשות ממנו: 

Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19

<b>ואם תשובון אתם.</b> פי' אתם לישראל:

Verse 20



Verse 21

<b>אשר היה עליון לכל עובר.</b> פי' שהיה עליון ונפלא בעיני כל עובר בחרבנו ישום וישרוק העובר עליו:

Chapter 8



Verse 1



Verse 2

<b>והערים אשר נתן חורם לשלמה.</b> ובספר מלכים אומר כי שלמה נתן לחורם עשרים עיר בארץ הגליל ואינו אומר שנתן לשלמה אלא עצי ארזים ועצי ברושים וזהב, יתכן לפרש כי נתן חירם לשלמה ערים בארצו, והושיב שם בני ישראל כדי להתחזק בהם ושלמה גם כן נתן לחורם ערים בגליל וזה היה לחזק הברית ביניהם וזכר במלכים מה שנתן שלמה לחורם וזכר בזה הספר מה שנתן חורם לשלמה: 

Verse 3

<b>ויחזק עליה.</b> עד שכבש אותה:

Verse 4



Verse 5



Verse 6



Verse 7



Verse 8



Verse 9



Verse 10

<b>ואלה שרי הנצבים אשר למלך שלמה חמשים ומאתים הרודים בעם.</b> ובספר מלכים הוא אומר חמשים וחמש מאות, השלש מאות היו מהגרים שהיו נציבים על שלשת אלפים ושלש מאות כמו שכתבנו למעלה ואלו המאתים וחמשים היו מישראל שהיו נציבים על אותם השלש מאות גרים שהיו נציבים על השאר, ובספר מלכים מנה כל הנציבים כאחד ישראל וגרים והיו חמשים וחמש מאות ובזה הספר לא מנה נציבי הגרים כי אם נציבי ישראל כי נציבי הגרים מנאם בכלל שאר הגרים שאמר שלשת אלפים ושש מאות ועושי המלאכה לא היו אלא שלשת אלפים ושלש מאות כמו שאומר בספר מלכים הנה השלש מאות הם הנציבים: 

Verse 11

<b>בבית דוד.</b> דרך כלל רצה לומר בבתי דוד:
<b>כי קדש המה.</b> ואע"פ שלא היה הארון כי אם באחד מהבתים המקודש לו אעפ"כ חשב כל הבתים כמקודשים כיון שנכנס שם הארון ואומר לא תשב לי מהיום כיון שבניתי לה בית ולענין זה בנה לה בית שלא תשב במקום הקודש אעפ"כ ישבה שם ב' שנה עד שנגמרה מלאכת ביתו: 
<b>באה אליהם ארון ה'.</b> זכר הארון בלשון נקבה וכן וארון האלהים נלקחה:

Verse 12



Verse 13



Verse 14



Verse 15

<b>ולא סרו מצות המלך.</b> חסר מ"ם השמוש ופי' ממצות המלך: 

Verse 16

<b>מוסד בית ה' ועד כלותו.</b> גם כן תחסר מ"ם השמוש ופירוש ממוסד כלומר מיום הוסדו ועד כלותו נכונה כל המלאכה: 

Verse 17

<b>אז הלך שלמה לעציון גבר ואל אילות.</b> פי' ולקח אותם הערים ועשה שם אניה כמו שאמר בספר מלכים:

Verse 18

<b>ארבע מאות וחמשים ככר זהב.</b> ובספר מלכים הוא אומר ארבע מאות ועשרים, אפשר כי השלשים ככר זהב הוציאו בהוצאת הדרך: 

Chapter 9



Verse 1



Verse 2



Verse 3



Verse 4

<b>ועליתו אשר יעלה בית ה'.</b> מעלה שעשה מביתו לעלות לבית ה':

Verse 5



Verse 6



Verse 7



Verse 8



Verse 9



Verse 10



Verse 11

<b>מסלות לבית ה'.</b> ובספר מלכים הוא אומר מסעד לבית ה' ופי' יעמוד סמיכות התקרות:

Verse 12

<b>מלבד אשר הביאה אל המלך.</b> ובספר מלכים מלבד אשר נתן לה כיד המלך שלמה ופי' הפסוק כן הוא והמלך שלמה נתן למלכת שבא את כל חפצה אשר שאלה מלבד אשר נתן לה מעצמו כנגד מה שהביאה היא לו שהיה צריך הוא גם כן לתת לה דברי חמודות מעצמו כי היא הביאה לו גם כן הרבה והוא נתן לה כנגד מה שהביאה לו ונתן לה גם כן הוא כיד המלך מהנמצא בארץ ישראל ולא היה נמצא בארצה ויתכן לפרש נתן למלכת שבא את כל חפצה אשר שאלה מחידות ומדברי חכמות:
<b>ותהפך ותלך.</b> כמו ותפן ותלך לארצה הכתוב במלכים ופי' הסיבה פניה ללכת וכן הפך איש מעל מרכבתו לקראתך:

Verse 13



Verse 14

<b>לבד מאנשי התרים והסוחרים.</b>  התרים הם הסוחרים הקטנים, מעטי הסחורות והעסקים והם מחפשים הרבה על המקח ועל הממכר לפי שעסקם מעט לפיכך נקראים תרים, והסוחרים הם הסוחרים הגדולים: 

Verse 15



Verse 16

<b>שלש מאות זהב.</b> ובמלכים שלש מנים כי המנה מאה זהב:

Verse 17



Verse 18

<b>לכסא מאחזים.</b> פי' המעלות היו מאחזים ונדבקים לכסא ודבקים בו והכבש היה לפי המעלות והיה בזהב ופי' כבש כמו מעלה אבל אינו עשוי כמעלות האבנים והעצים שהם זה על זה אלא מעלה אחת היא והוא משופע והולך ועולה מהקרקע עד המקום שעולין בו אליו לפיכך היו עושין למזבח כבש שעולין בו אליו כמו שאומר במשנה עלה בכבש והיה אסור לעשות בו מעלות כמו שכתוב ולא תעלה במעלות וגו':

Verse 19



Verse 20



Verse 21

<b>שנהבים וקופים ותוכיים.</b> ת"י בספר מלכים שן דפיל וקופין וטוסין: 

Verse 22



Verse 23



Verse 24



Verse 25

<b>ארבעת אלפים אריות סוסים.</b> ובספר מלכים ארבעים אלף וגו', פירשו רז"ל ארבעים אלף אצטבלאות ובכל אחת ארבעת אלפים סוסים: 

Verse 26



Verse 27



Verse 28



Verse 29



Verse 30

<b>על כל ישראל ארבעים שנה.</b> לפי שדוד לא מלך על כל ישראל ארבעים שנה כי בחברון לבדה מלך שבע שנים על יהודה לפיכך אמר כי שלמה מלך על כל ישראל ארבעים שנה:

Chapter 10



Verse 1



Verse 2



Verse 3



Verse 4



Verse 5



Verse 6

<b>איך אתם נועצים.</b> איך אתם בעצתכם לתת לי עצה:

Verse 7

<b>להעם הזה.</b> עם ה"א הידיעה וברוב הה"א חסרה להקל: 

Verse 8



Verse 9



Verse 10



Verse 11



Verse 12



Verse 13



Verse 14

<b>לאמר אכביד את עולכם.</b> היה לו לומר אבי הכביד את עולכם ואני אוסיף עליו, אלא פי' אם חסר דבר וכה משפטו אכביד את עולכם כאשר הכביד אבי ואני אוסיף עליו או אלף אכביד במקום ה"א והוא מקור כמו אברך, אשכם, שהאל"ף בהם במקום ה"א, ופי' אבי אמר להכביד עולכם ואני אוסיף עליו: 

Verse 15

<b>כי היתה נסבה מעם האלהים.</b> ובספר מלכים אומר כי היתה סבה והוא שם וזה נפעל עומד שהוא התאר, ר"ל כי היתה גזרה נסבה מאת האלהים שישמע לעצת הילדים: 

Chapter 11



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18

<b>אביהיל בת אליאב וגו'.</b> חסר וי"ו החבור כמו שמש ירח ראובן שמעון, לקח מחלת בת ירימות לאשה ולקח ג"כ אביהיל בת אליאב וירמות זה לא נזכר בבני דוד אולי הוא אחד מן הנזכרים ושתי שמות היו לו: 

Verse 19

<b>ותלד לו.</b> על אחת מהם הוא אומר כי האחרת מתה או לא היו לו בנים ממנה:

Verse 20



Verse 21



Verse 22

<b>כי להמליכו.</b> פירושו כי אמר להמליכו והעמידו בחייו לנגיד באחיו:

Verse 23

<b>ויבן ויפרוץ מכל בניו.</b> פי' הבין בדבר ופחד ממרד ופרץ מכל בניו ופזרם בכל ארצות יהודה ובנימין כדי להחזיק המלכות בידו:
<b>ויתן להם המזון לרוב.</b> כדי שלא יצטרכו לשאול לעם:
<b>וישאל המון נשים.</b> פי' לבניו כדי להרבות זרעו כי לעצמו הנה כתיב כי שמנה עשרה נשים נשא וששים פלגשים, א"כ וישאל המון נשים לצורך בניו הוא: 

Chapter 12



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11

<b>אל תא הרצים.</b> פי' אל חדר הרצים:

Verse 12



Verse 13



Verse 14



Verse 15

<b>להתיחש.</b> פי' דברי שמעיה ועדו הנביאים היו בדברי המלכים ובהתיחסם:

Chapter 13



Verse 1

<b>בשנת שמונה עשרה למלך ירבעם וימלוך אביה.</b> לא ידענו למה נתעכב שנה אחת מלמלוך שהרי רחבעם לא מלך אלא י"ז שנה ורחבעם וירבעם תחלת מלכותם בשנה אחת, ויתכן לפרש כי רחבעם נכנס בשנת שמנה עשרה ולא מנאם לו לפי שלא השלימם ומנאם לירבעם כמשפט: 

Verse 2

<b>ושם אמו מיכיהו בת אוריאל.</b> היא מעכה בת אבשלום הנזכרת למעלה ושני שמות היו לה ולאביה, ומיכיהו ומעכה קרובים בלשון והרבה נמצאים בזה הספר אדם אחד נזכר בשתי שמות: 

Verse 3



Verse 4



Verse 5



Verse 6



Verse 7

<b>נער ורך לבב וגו'.</b> והלא בן מ"א שנה במלכו היה אלא כנער שלא היה אמיץ לב ללחום: 

Verse 8



Verse 9



Verse 10

<b>והלוים במלאכת.</b> במלאכה הראויה להם והם כלי השיר והיתה מ"ם במלאכת ראויה להדגש ונרפתה להקל, וכן בשר חי בשאת וזולתם כמו שכתבנו אותם בספר מכלל בחלק הדקדוק: 

Verse 11



Verse 12



Verse 13



Verse 14



Verse 15



Verse 16



Verse 17

<b>ויכו בהם אביה ועמו מכה רבה וגו'.</b> לפי הפשט פירושו לפניו ויפלו חללים מישראל ת"ק מאות אלף איש, ויש בו דרש למה אמר מכה רבה כלומר יותר על הריגתם שלא יהיו נשותיהם ראויות להנשא, אמרו א"ר אבא בר כהנא שהעביר הכרת פניהם הדא הוא דכתיב הכרת פניהם ענתה בם זה החוטם, ר' אמי אמר שהושיב עליהם ג' ימים עד שנתקלקלה צורתם הדא הוא דכתיב עצמו לו אלמנותיו מחול ימים: 

Verse 18



Verse 19



Verse 20

<b>ויגפהו ה' וימות.</b> לא שמת בימי אביה שהרי אביה לא מלך אלא שלש שנים ומלך בשנת שמונה עשרה לירבעם ואסא בנו מלך בשנת עשרים לירבעם נמצא כשמת אביה עדיין חי ירבעם ועוד חיה משמלך אסא שתי שנים כי כ"ב שנה מלך ירבעם אלא פירושו ויגפהו ה' במלחמותיו כמו שאמר והאלהים נגף את ירבעם וכל ישראל לפני אביה וימת, כלומר מת בזו השפלות שלא עצר כח עוד משמלך אביה, ובבראשית רבה ובסדר עולם מפרש ויגפהו על אביה ומפרש בעון שלקח בית אל ולא בער ע"ג ממנו שמצא שם אחד מן העגלים ועוד ישב ודרש והוא רחוק ויגפהו ה' את סבור שהוא ירבעם אינו אלא אביה ולא נגף אלא על שבזה את ירבעם ברבים הדא הוא דכתיב ועמכם עגלי זהב וגו': 

Verse 21



Verse 22

<b>במדרש הנביא עדו.</b> נקרא ספר מדרש לפי שהיה נדרש תמיד לראות שם ענייני המלכים:

Chapter 14



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10

<b>אל יעצר עמך אנוש.</b> כלומר אל ימלוך כמו יורש עצר כלומר לא יהיה להם ממשלה כנגדך, או פי' אל יעצר כח: 

Chapter 15



Verse 1



Verse 2



Verse 3

<b>ללא אלהי אמת.</b> שיהיו בגלות בין עובדי ע"ג כאלו עובדי ע"ג כמו ועבדתם שם אלהים אחרים כמו שתרגם אונקלוס כי כשעובד עובדיהם כאלו עובד אותם, או פי' ללא שופטי אמת, כמו והגישו אדוניו אל האלהים שפירושו השופטים כי הגוים שופטי ישראל בגלות: 

Verse 4



Verse 5



Verse 6



Verse 7



Verse 8

<b>והנבואה עודד הנביא.</b> חסר הנסמך ופי' הנבואה נבואת עודד הנביא, וכן הארון הברית ואחרים זולתו, או פי' והנבואה לעודד הנביא והנה הנבואה היתה לעזריה בן עודד ואיך אמר והנבואה עודד הנביא אלא ר"ל בן עודד הנביא כמו לעיני חנמאל דודי שר"ל בן דודי אע"פ שפירשתי בו פירוש אחר, או יתכן כי גם אביו התנבא לו בענין הזה פעם אחרת או באותה הפעם כי עודנו חי וכן מצאנו אותו בימי אחז וכששמע הדברים האלה ושמע הנבואה מאביו פעם אחת עם כל זה התחזק ויעבר השקוצים: 

Verse 9



Verse 10



Verse 11



Verse 12



Verse 13



Verse 14



Verse 15



Verse 16

<b>וגם מעכה אם אסא.</b> היא אם אביו כי מעכה בת אבשלום היתה אם אביו, ובספר מלכים אמר על אסא ושם אמו מעכה בת אבשלום, ר"ל אם אביו ודרך הלשון נקרא לאבי אביו אביו כמו אל רעואל אביהן וכן לאם אביו אמו, וזכר אם אביו לאסא בעבור שהיתה עובדת ע"ג כמו שנאמר אשר עשתה מפלצת לאשרה ועם כל זה הוא עשה הישר בעיני ה' ולא נטה אחריה, גם יתכן לפרש כי אחרת היתה שנקראת ג"כ מעכה בת אבשלום, אם אסא כמו אם אביו: 

Verse 17



Verse 18



Verse 19

<b>ומלחמה לא היתה עד שנת שלשים וחמש.</b> פי' מלחמת ישראל אבל מלחמת הכושים היתה בשנת ט"ו לאסא: 

Chapter 16



Verse 1

<b>בשנת שלשים ושש למלכות אסא עלה בעשא.</b> היאך היה זה והלא כתיב בספר מלכים בשנת עשרים ושש לאסא מלך יהודה מלך אלה בן בעשא ועוד כתיב שם כי בשנת שלש לאסא מלך בעשא על ישראל ומלך עשרים וארבע שנה הנה שלמה מלכותו בשנת עשרים ושש לאסא, יתכן לפרש כי אותן חשבונות של ספר מלכים אינו מונה לתחלת מלכות אסא אלא לתחלת מלחמותיו, ועשרה שנים שקטה הארץ בתחלת מלכותו כמו שאמר בימיו שקטה הארץ עשרה שנים, ולפי שבספר מלכים זוכר ענין מלכי ישראל ג"כ לא זכר תחלת מלכות אסא אלא מעת שהחל להלחם ועשר שנים ששקטה הארץ לא מנה אותם שם ושתי שנים מאלה עשר שנים היו בימי ירבעם והשמונה שנים לא מלך נדב על ישראל ואם מלך לא חזקה מלכותו ולא מנה אותם לו ובשנה השנית אחר העשרה שנים מלך נדב מלכות שלמה ונלחם עם אסא וגם בשנת שלש לאסא שאומר שם זהו פי' בשנת שלש שהחל להלחם עם מלכי ישראל ונלחם תחלה עם נדב בן ירבעם ושלש שנים מלך בעשא ונלחם עם אסא כמו שאמר שם ומלחמה היתה בין אסא ובין בעשא כל ימיהם ומלחמה זו שעלה בעשא ובנה את הרמה היתה בשנת כ"ג למלכות בעשא שהיא שנת ל"ו לתחלת מלכות אסא והיא שנת כ"ה או כ"ו למלחמת אסא כי שנה שנייה של נדב בן ירבעם מונה אותו ג"כ לבעשא כי אפשר שלא שלמה השנה לו, ובסדר עולם אמר כי המלחמה הזאת היתה בשנת שש עשרה לאסא שנה אחת אחר מלחמת הכושים ומנין שלשים ושש הוא אומר למיתת שלמה כי כשנשא שלמה את בת פרעה והיא בשנת ארבע למלכותו נגזרה גזרה שתחלק מלכות בית דוד ל"ו שנה כנגד אותן ל"ו שנה שהיה שלמה חתן פרעה והיתה עתידה לחזור מלכות בית דוד בשנת ט"ז לאסא ששלמו ל"ו שנה לשלמה ומפני שקלקל אסא במלחמת בעשא ונשען על מלך ארם ושלח לו אוצרות בית ה' ולא נשען על ה' לא חזרה מלכות בית דוד והיתה חלוקה כשהיתה: 

Verse 2



Verse 3



Verse 4



Verse 5



Verse 6



Verse 7



Verse 8



Verse 9

<b>עם לבבם שלם.</b> עם אשר לבבם שלם ורבים כמוהו:

Verse 10

<b>וירצץ אסא מן העם בעת ההיא.</b> כי היה לו כעס עם הכל על הנבואה אשר שמע:

Verse 11



Verse 12



Verse 13



Verse 14

<b>וזנים.</b> פי' ומינים תרגום למינהו לזנוהי:
<b>וישרפו לו שרפה.</b> פי' שריפות הבשמים והמרקחות, ורז"ל פירשו שהיה מנהג המלכים לשרוף בשעת מיתתן פשתן וכלי תשמישו: 

Chapter 17



Verse 1



Verse 2



Verse 3

<b>כי הלך בדרכי אביו דוד הראשונים.</b> שלא חטא אבל באחרונים חטא במעשה בת שבע ובמנות ישראל. או אמר הראשונים כנגד שאר מלכי יהודה שהיו חוטאים באחרונה וכך הוא הפי' כי הלך בדרכי דוד ואותם הדרכים הם דרכי כל מלכי יהודה הראשונים אבל באחרונה היו חוטאים כי שלמה לעת זקנתו נשיו הטו את לבבו וכן רחבעם ובחזקתו עזב את תורת ה', וכן אביה לפי המדרש שכתבנו, וכן אסא חטא באחרונה ונשען על מלך ארם וגם בחליו לא דרש את ה' וגו': 

Verse 4



Verse 5



Verse 6



Verse 7

<b>לבן חיל.</b> כן היה שמו:

Verse 8



Verse 9



Verse 10



Verse 11

<b>וכסף משא.</b> משא בהמות ושאר מנחות ואחר שאמר מביאים ולא הביאו נראה כי בכל שנה היו מביאים לו, וכן מביאים לו צאן אילים בכל שנה היו מביאים לו: 

Verse 12

<b>בירניות.</b> כמו בירה והנו"ן והיו"ד כנו"ן ויו"ד רחמניות קדמוניות: 

Verse 13



Verse 14



Verse 15



Verse 16

<b>המתנדב לה'.</b> אולי התנדב לאוצרות בית ה' כסף וזהב והיה אחר שהיה שמו כשמו לפיכך אמר המתנדב לה':

Chapter 18



Verse 1

<b>ויתחתן לאחאב.</b> התחתן עמו שלקח בת אחאב לבנו יהורם:

Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19

<b>מי יפתה את אחאב.</b> זה הענין פירשנו בספר מלכים:

Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31

<b>ויסיתם אלהים ממנו.</b> הסיתם ונתן בלבם שיסורו ממנו:

Verse 32



Verse 33



Verse 34

<b>היה מעמיד במרכבה.</b> פי' היה מתחזק ומעמיד עצמו כדי שלא יהיו סבורים בני אדם כי הוכה ועוד שלא לשבור לב ישראל, ובספר מלכים מעמד: 

Chapter 19



Verse 1



Verse 2



Verse 3



Verse 4



Verse 5



Verse 6

<b>ועמכם בדבר משפט.</b> כלומר שתיראו ממנו כאילו הוא עמכם בדבר משפט, או יהיה עמכם ויעזרכם בדבר המשפט אם תיראו ממנו: 

Verse 7



Verse 8

<b>וישובו ירושלים.</b> אותם שמנו השופטים בכל עיר במצותו:

Chapter 20



Verse 1

<b>ועמהם מהעמונים.</b> אמרו במדרש שהם בני שעיר כי כן זוכר אותם בסוף הענין וקראם עמונים כי התנכרו והתחפשו ולבשו בגדי עמונים כדי שלא יכירום בני ישראל לפי שהיו תחת יד מלכי יהודה עד שפשעו בימי יהורם בן יהושפט, ויתכן לפרש שהיו אומה אחרת נקראו בני עמונים כי לא נקראו בני עמון עמונים בשום מקום כי אם בני עמון והעמונים היו אומה אחרת נקראו כן על שם מקומם וכן בדברי עוזיהו ויתנו העמונים מנחה לעוזיהו ואפשר שהם המעונים שזכר שם והוא הפוך והוא הנכון ושם מקומם מעון וכן מצאנו בספר שופטים וצידונים ועמלק ומעון לחצו אתכם: 

Verse 2



Verse 3



Verse 4



Verse 5

<b>לפני החצר החדשה.</b> אפשר שהיתה צריכה חזוק וחדשו וחזקו אותה, ורז"ל פי' שחדשו בה דברים ואמרו טבול יום אל יכנס במחנה לויה כלומר בחצר חדשו מה שלא היה מן התורה וזה הוא שחדשו בה: 

Verse 6



Verse 7



Verse 8



Verse 9

<b>שפוט.</b> שם בשקל שמור יקוד:

Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19



Verse 20

<b>ותאמנו.</b>  תהיו נאמנים להקב"ה: 

Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31



Verse 32



Verse 33



Verse 34

<b>אשר העלה על ספר מלכי ישראל.</b> ספר יהוא בן חנני נכתב עם ספר מלכי ישראל:

Verse 35

<b>אתחבר.</b> כמו התחבר, האל"ף תמורת ה"א וכן וכל מלבושי אגאלתי כמו הגאלתי: 

Verse 36



Verse 37

<b>ולא עצרו ללכת אל תרשיש.</b> פי' ולא עצרו כח:

Chapter 21



Verse 1



Verse 2



Verse 3



Verse 4



Verse 5



Verse 6



Verse 7

<b>לתת לו ניר.</b> כי המלך כמו הנר המאיר כמו בן ובין, רש וריש: 

Verse 8

<b>פשע אדום מתחת יד יהודה וימליכו עליהם מלך.</b> כי מימי דוד שהכניעם ומשל עליהם כן היו תחת ממשלת מלכי יהודה עד עתה ולא היו יכולין להמליך עליהם מלך לפי שהיו תחת מלך יהודה והוא היה ממנה עליהם נציבים:

Verse 9



Verse 10



Verse 11



Verse 12

<b>ויבא אליו מכתב מאליהו הנביא.</b> זה היה אחר שעלה וענין זה כי נגלה אליהו ברוח הנבואה לאחד מן הנביאים ושם בפיו דברי המכתב הזה ואמר לו שיכתבם במכתב ויביא המכתב ליהורם ויאמר לו שזה המכתב שולח אליו אליהו כדי שיחשוב יהורם שזה המכתב בא לו מן השמים ויכניע לבבו וידע כי רעה גדולה עשה, והיאך אנו יודעים כי זה היה אחר שעלה כי בימי יהושפט כבר עלה כי כתיב כאשר התחבר יהושפט עם יהורם בן אחאב ללכת למלחמה על מואב ויאמר יהושפט האין פה נביא ויאמרו פה אלישע בן שפט אשר יצק מים על ידי אליהו ואלישע לא נפרד מאליהו עד עלותו ועוד שאמר אשר יצק ואלו לא עלה עדיין היה אומר אשר יוצק מים, ובסדר עולם אמר כי כבר היה לאליהו שבע שנים שנגנז כשבא ליהורם המכתב ממנו: 

Verse 13



Verse 14



Verse 15



Verse 16



Verse 17



Verse 18



Verse 19

<b>לימים שנים.</b> פי' שתי שנים:

Chapter 22



Verse 1



Verse 2

<b>בן ארבעים ושתים שנה אחזיהו במלכו.</b> ובספר מלכים הוא אומר בן כ"ב שנה אחזיהו במלכו, ועוד כל ימי יהורם אביו לא היה ארבעים שנה שכך כתיב בן ל"ב היה במלכו ושמנה שנים מלך וגו' א"כ היאך הוא בן מ"ב כשמת אביו זה לא יתכן ואומר בסדר עולם כיון שהשיא אסא בתו של עמרי ליהושפט בנו לאשה נגזרה גזרה זו על מלכות בית דוד שתכלה עם בית אחאב וכן היה כשמת אחזיהו מלך יהודה עם מלך ישראל שהרגם יהוא ועתליהו אם אחזיהו ראתה כי מת בנה ותאבד כל זרע המלוכה ולפיכך מנה מ"ב עם שנגזרה הגזרה ובשנת ל"א לאסא נשאה שנאמר בשנת שלשים ואחת שנה לאסא מלך עמרי על ישראל, והלא קודם לכן מלך ארבע שנים אלא ר"ל מלך מלכות שלמה על ישראל שנתחתן עם אסא ונתעלה והרגו לתבני ומלך על ישראל ומשנת ל"א לאסא עד שמת אחזיהו מלך יהודה מ"ב שנה כיצד ט' שנים לאסא וכ"ה ליהושפט הרי ל"ד וח' שנים ליהורם הרי מ"ב וזה המדרש הוא רחוק מדרך הפשט ויתכן לפרש כי יהורם חיה יותר ממ' שנה ולא מנה מימי מלכותו אלא ח' שנים שמלך בחזקתו אבל מעת שנפל ביד הערבים ונפל ג"כ בחליים לא מנו לו ימי מלכותו והמליכו אחזיהו בנו בחייו מעת שנפל אביו והלך בלא חמדה והיו כ' שנה וכשהמליכוהו בחיי אביו היה בן עשרים ושתים וזהו שאמר במלכים בן כ"ב שנה אחזיהו במלכו וכשמת אביו היה בן מ"ב שנה ולא מלך אחר שמת אביו אלא שנה אחת: 
<b>ושם אמו עתליהו בת עמרי.</b> בת אחאב היתה כמו שכתוב למעלה אלא שיחס אותו לאבי אביה וכן ותבאנה אל רעואל אביהן שהיה אבי אביהן:

Verse 3



Verse 4



Verse 5

<b>ויכו הרמים.</b> חסר אל"ף כמו הארמים וכן מבית הסורים יצא: 

Verse 6

<b>כי המכים.</b> שם כמו המכות, כלומר שהיה צריך להתרפאות בעבור המכות: 
<b>ועזריהו בן יהורם מלך יהודה.</b> הוא אחזיהו מלך יהודה ושני שמות היו לו:

Verse 7

<b>תבוסת אחזיהו.</b> כמו מהומה וכן יום מהומה ומבוסה כלומר מהאלהים היתה מהומה ומבוסה לאחזיהו שיבא אל יורם כדי שיפול עמו:

Verse 8

<b>ובני אחי אחזיהו משרתים לאחזיהו.</b> הוא שאמר במלכים ויהוא מצא את אחי אחזיהו ר"ל בני אחיו ויאמר מי אתם וגו' ונרד לשלום בני המלך ובני הגבירה וכן אמר הנה משרתים לאחזיהו כלומר היו הולכים לעבודת אחזיהו לעזור לבני מלך ישראל: 

Verse 9

<b>והוא מתחבא בשמרון.</b>  ובמלכים הוא אומר ויכם דרך בית הגן וירדוף אחריו יהוא ויאמר גם אותו הכוהו וגו' נראה כי בדרך הכוהו כשהיה נס אפשר כי כשרדפו אחריו לא השיגוהו כי לא אמר ויכוהו אל המרכבה אלא הכוהו ולא השיגוהו הם בעצם אלא הורו לו חצים והוא נס כמו שאמר וינס מגדו ואפשר כי יצא ממגדו ומה שאמר וימת שם לא מת ממש אלא השיגוהו החצים בדרך כשהיה נס וינס מגדו ושם מת שנשתתק בחולי מחמת המכות כמו שאמר בנבל וימת ולא מת עד עשרה ימים ואח"כ נשאוהו עבדיו להתחבא בשומרון ויתחבא בשמרון וימצאוהו שם ויבאוהו אל יהוא וימיתוהו כי עדיין לא מת, ומה שאמר הנה ויקברוהו כי אמרו בן יהושפט הוא, פי' נתנו אותו לקבורה והניחו עבדיו שישאוהו ירושלים כמו שאמר במלכים וירכיבו אותו עבדיו ירושלימה ויקברו אותו בקברתו עם אבותיו בעיר דויד: 
<b>ואין לבית אחזיהו לעצור כח לממלכה.</b> מעת שמת יהוא כי לא היה לו בן גדול ראוי למלוך וכל אותן שהיו מזרע המלוכה היו קטנים לפיכך היה כח ביד עתליה להמית כל זרע המלוכה לבית יהודה:

Verse 10

<b>ותדבר.</b> ותמית מענין דבר כבד מאד:

Verse 11

<b>בחדר המטות.</b> כמו שתרגם יונתן במלכים באדרון בית משכבא כלומר בחדר שהיו יהוידע ויהושבעת אשתו:

Chapter 23



Verse 1



Verse 2



Verse 3



Verse 4

<b>לשוערי הספים.</b> הוא האמור למעלה בענין המשמרות בית האספים וזה שער היה לדרום העזרה:

Verse 5

<b>בשער היסוד.</b> ובמלכים בשער סור ופי' רז"ל שהיה שער מזרחי ושבעה שמות היו לו: 

Verse 6

<b>והמשרתים ללוים.</b> הלמ"ד במקום ה"א הידיעה וכן אשר למלך נשען על ידו: 
<b>ישמרו משמרת ה'.</b> פי' הכהנים והלוים ישמרו בתוך בית המקדש כי קדש המה האולם וההיכל ולא יכנסו שם ישראל וכל עם ישראל ישמרו משמרת ה' מבחוץ:

Verse 7



Verse 8

<b>כי לא פטר יהוידע הכהן את המחלקות.</b> פי' המחלקות שהיו נחלקים מימי דוד כל משמר ומשמר שבת הוא עכבם כלם ולא פטר יוצאי השבת אלא עכבם כלם עם באי שבת להיות שומרים המלך:

Verse 9



Verse 10

<b>ואיש שלחו בידו.</b> חרבו, כמו בשלח יעברו: 

Verse 11

<b>את הנזר.</b> פי' כתר מלכות:
<b>ואת העדות.</b> בגדי מלכות מן ועדית עדי, עדות בשקל גאות: 

Verse 12



Verse 13

<b>עומד על עמודו.</b> ובמלכים על העמוד ות"י על אצטוונא, ר"ל על הסטיו שעומד בו המלך בבית ה': 

Verse 14

<b>אל מבית השדרות.</b>  מקום נסדר למושב השרים:
<b>והבא אחריה.</b> לעזרה:

Verse 15

<b>וישימו לה ידים.</b> כלומר נתנו לה מקום לנוס ולהכנס אל מבוא שער הסוסים:

Chapter 24



Verse 1



Verse 2



Verse 3



Verse 4



Verse 5



Verse 6

<b>את משאת משה עבד ה'.</b> הוא כסף שקלים מחצית השקל שהיה נותן כל ישראל פעם אחת בשנה כמו שכתוב בתורה כי תשא את ראש בני ישראל ומפני מה קראו משאת על שם כי תשא, ובמלכים כתיב שלשה כספים, כסף עובר והוא מחצית השקל כמו שאמר כל העובר על הפקודים, איש כסף נפשות ערכו הוא האומר ערכי עלי או ערך פלוני עלי, כל כסף אשר יעלה על לב איש הוא המתנדב לבדק הבית: 
<b>והקהל לישראל.</b> פי' משאת משה עבד ה' והקהל שצוה משה לישראל להביאו במדבר לאהל העדות:

Verse 7

<b>כי עתליהו המרשעת.</b> תאר וכן הערים המבדלות תאר, המ"ם בחיר"ק: 
<b>בניה פרצו את בית האלהים.</b> פי' היא ובניה פרצו את בית האלקים, לפיכך צריך חיזוק ותקון, ופי' בניה בנים שהיו לה מאיש אחר לא מן המלך: 
<b>וגם כל קדשי בית ה' עשו לבעלים.</b> שאלו לא הוציאו קדשי בית ה' לבעלים היו הקדשים ההם מספיקים לחזק בדק הבית אבל עשו אותם לבעלים לפיכך צריך לקבץ כסף מכל ישראל ולא הוציאו עתליה ובניה כל קדשי הבית אלא רוב הקדשים לפיכך אמר כל קדשי בית ה' שפירושו רוב כמו וכל טוב אדוניו בידו והראיה כי נשארו מן הקדשים בבית ה' כמו שאומר בספר מלכים כשעלה חזאל ירושלים ויקח יהואש מלך יהודה את כל הקדשים אשר הקדישו יהושפט ויהורם כו', והנותר ההוא לא רצה יהואש להוציאו במלאכה שלא ישאר האוצר ריק ואלו לא פרצו עתליה ובניה הבית עדיין היה קיים כי מיום שנבנה הבית עד שבדקו יהואש לא היה אלא קכ"ה שנה ובנין חזק היה אותו הבנין והיה עומד יותר אלולי שפרצוהו: 

Verse 8

<b>ארון אחד.</b> פי' ארון איש אחד, ופירוש ויעשו שתקנו אותו לתת בו הכסף כמו שאומר במלכים ויקוב חור בדלתו: 

Verse 9



Verse 10



Verse 11

<b>ויערו את הארון.</b> כמו ותער כדה:

Verse 12



Verse 13

<b>ותעל ארוכה למלאכה.</b> בדרך ההשאלה, וכן כי עלתה ארוכה לחומת ירושלים, וירפא את מזבח ה' ההרוס: 

Verse 14

<b>ויעשהו כלים לבית ה' כלי שרת.</b> ובמלכים אך לא יעשה בית ה' ספות כסף וגו', ורז"ל הקשו אלו הפסוקים ותירצו כאן שגבו והותירו כאן שגבו ולא הותירו, וזהו שאמר וככלותם הביאו לפני המלך כי כאן לפני כלות המלאכה לא יהיו עושים כלים ממנו כמו שאמר במלכים כי לעושי המלאכה יתנוהו שעדיין לא נעשית המלאכה אך כאשר נעשית כמו שאמר הנה ויעמידו את בית האלהים על מתכונתו ויאמצוהו וככלותם וגו' עשו מהנותר כלי שרת: 
<b>והעלות.</b> י"מ כמו עלי שהוא יד המכתש כמו בתוך הריפות בעלי ועשו אותו לכתוש בו הבשמים לקטורת, ולפי דעתי שהוא כלי קטן ששואבין בו ההין מן היין לנסכים ומצאנו אותו בדברי רז"ל אמהתא דבי רבי כד הוה משתעיה בלשון חכמה אמרת הכי עלת נקפת בכד, פי' הכלי הקטן שהיו שואבין בו היין מן הכד שמו עלת והיתה אומרת לו כי העלת היתה מכה בשולי הכד שלא היה יין בכד ועוד אמרו מרגניתא זבנא בתליסר עיליתא דדינרי, פי' מכרה בי"ג סלים מלאים דינרים מאותו הכלי הקטן הנקרא עלת, ויקרא הא' עלת או עלה והרבות עלות: 

Verse 15



Verse 16



Verse 17

<b>וישתחוו למלך אז שמע המלך אליהם.</b> השתחוו לו ופתו אותו בדבריהם ואמרו שיהיו נשמעים לו לכל מצותיו וגם הוא ישמע אליהם לעבוד האשרים ככל העמים וכיוצא בדברים האלו אז שמע המלך אליהם ועזבו עבודת בית המקדש ועבדו האלילים, ובדרש וישתחוו לו שעשאוהו לאלוה וכך אמרו והזר הקרב יומת ואתה אדוני המלך היית בבית המקדש שש שנים ועדיין אתה חי וראוי אתה שנעבדך עבודת אלוה: 

Verse 18



Verse 19



Verse 20



Verse 21



Verse 22



Verse 23

<b>וישחיתו את כל שרי העם מעם.</b> יצאו אליהם למלחמה המלך ושרי יהודה וחיל לרוב, וחיל ארם השחיתו את כל שרי העם ומן העם גם כן השחיתו: 

Verse 24



Verse 25

<b>בדמי בני יהוידע הכהן.</b> אולי כשהרגו זכריה הרגו גם כן שאר בני יהוידע או לא היו לו בנים אז ליהוידע אלא זכריה כי שאר בניו שאמר ויולד בנים ובנות כבר מתו ולא נשאר מבני יהוידע אלא זכריה ואותו הרגו, ואמר בדמי כמו ובני דן חושים: 

Verse 26



Verse 27

<b>ובניו ירב המשא.</b> וכתיב ורב שהוא שם, כמו ורב שלום בניך כלומר רוב המשא שנבאו הנביאים עליו כמו שאמר למעלה וישלח בהם נביאים, וקרי ירב המשא ירבה, והוא עתיד במקום עבר כלומר המשא שרב עליו ובניו שב אל יואש פי' זכר בניו ומה שרבה המשא והוא הנבואה עליו וספור יסוד בית האלהים שחזק הכל כתוב בספר מלכים וכבר פירשנו למה נקרא שמו מדרש: 

Chapter 25



Verse 1



Verse 2



Verse 3



Verse 4



Verse 5



Verse 6



Verse 7

<b>ואיש האלהים בא אליו.</b> אמרו כי זה היה אמוץ אבי ישעיה הנביא:

Verse 8

<b>יכשילך האלהים לפני אויב.</b> כי אם יבוא עמך צבא ישראל יכשילך האלהים ואם לא יעזרך כי יש כח באלהים לעזור ולהכשיל:

Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17

<b>נתראה פנים.</b> להלחם:

Verse 18



Verse 19

<b>ונשאך לבך להכביד.</b> להרבות עוד מלחמה, כמו והכבדתים ולא יצערו: 

Verse 20



Verse 21



Verse 22



Verse 23

<b>עד שער הפונה.</b> ובמלכים עד שער הפנה. ונקראת הפנה פונה לפי שהפונה מביט הקיר ויופיו:

Verse 24

<b>עם עובד אדום.</b> פי' שהיה נגיד על האוצרות ובניו אחריו:
<b>ואת בני התערובות.</b> בני השרים שנותנים המלכים זה ביד זה להקים הברית והשלום ביניהם אשתיי"ש בלע"ז: 

Chapter 26



Verse 1



Verse 2



Verse 3



Verse 4



Verse 5

<b>בימי זכריה המבין בראות האלהים.</b> פי' שהיה נביא:

Verse 6



Verse 7



Verse 8

<b>ויתנו העמונים.</b>  המעונים שזכר והוא הפוך כמו שפירשנו למעלה:

Verse 9

<b>ועל המקצוע.</b> פי' על הזויות כמו בארבע מקצועי העיר:

Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19

<b>ובידו מקטרת להקטיר.</b> מקטרת שם המחתה:

Verse 20



Verse 21

<b>וישב בית החפשית.</b> מפרש בגמרא ירושלמי שעשה לו בית בבית הקברות כמה דאת אמר במתים חפשי:

Chapter 27



Verse 1



Verse 2

<b>רק לא בא אל היכל ה'.</b> כלומר בזה הדבר לא עשה כעזיהו אביו שבא אל היכל ה' להקטיר או פי' רק לא בא אל היכל ה' בעבור שנכשל בו עזיהו אביו לא רצה להכנס שם להתפלל ולהקריב קרבנותיו והיה מקריב בבמות, וזהו שאמר אחריו ועוד העם משחיתים כמו שמפורש במלכים עוד העם מזבחים ומקטרים בבמות: 

Verse 3

<b>ובחומת העופל.</b> כמו עופל ובחן, מקום גבוה: 

Verse 4

<b>ובחרשים בנה בירניות ומגדלים.</b> ביערים תרגום יער חורשא:
<b>בירניות.</b> כמו בירות מן כי לא לאדם הבירה שפירושו ארמון:

Chapter 28



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15

<b>וכל מערמיהם הלבישו.</b> תאר או שם והאחד ממנו מערום בשקל מגדול:

Verse 16



Verse 17



Verse 18



Verse 19

<b>כי הפריע ביהודה.</b> מענין כי פרעה אהרן ענין גלוי כמו גלה ביהודה שנתגלו על ידו מעשיהם הרעים בפרהסיא:

Verse 20

<b>ויצר לו ולא חזקו.</b> י"מ אותו יוצא וכן לשום חתול לחבשה לחזקה, ואם הוא יוצא נפרשנו כן ולא חזק אותו מלך אשור, ולפי ששלח לו אחז לעזור לו אמר לו די שלא חזקו אלא בא עליו והצר לו וכן אמר ולא לעזרה כלומר אף על פי שנתן לו שוחד הועיל לו על רצין ועל פקח שהוא ירא מהם אבל גם עליו עלה והצר לו, ואם הוא עומד פי' ולא חזק ממנו כלומר לא היה לאחז חוזק ממלך אשור אלא היה לו גם כן אחר שהחריב דמשק ושומרון: 

Verse 21



Verse 22



Verse 23



Verse 24



Verse 25



Verse 26



Verse 27

<b>כי לא הביאהו לקברי מלכי ישראל.</b> לפי שבמלכי יהודה היו בהם מלכי ישראל ודוד ושלמה קראם מלכי ישראל כלומר לא היה ראוי לבא במחיצתם:

Chapter 29



Verse 1



Verse 2



Verse 3



Verse 4



Verse 5

<b>והוציאו את הנדה מן הקדש.</b> הרחוק והוא ע"ג מן המזבח שנתן שם אחז וכן מי נדה שם: 

Verse 6



Verse 7



Verse 8



Verse 9



Verse 10



Verse 11

<b>אל תשלו.</b> מתרגם שגגה שלו כלומר לא יהיה לכם שגגה ושכחה בדבר:

Verse 12



Verse 13



Verse 14



Verse 15

<b>לטהר.</b> את בית האלהים:

Verse 16



Verse 17



Verse 18



Verse 19

<b>אשר הזניח.</b> אשר הרחיק כלומר ששמש בהם לע"ג: 
<b>הכנו והקדשנו והנם לפני מזבח ה'.</b> לפי פשוטו הכנו שטהרנו אותם והקדשנו לה' כבתחלה, אבל רז"ל פי' הכנו גנזנו אותם כי לא היו ראויים עוד לשרת בהם לה', והקדשנו פי' והקדשנו אחרים תחתיהם: 

Verse 20



Verse 21

<b>על הממלכה ועל המקדש ועל יהודה.</b> לכפר עליהם כי כלם היו צריכים כפרה:

Verse 22



Verse 23



Verse 24

<b>כי לכל ישראל.</b> בעבור כל ישראל אמר להקריב העולה והחטאת:

Verse 25



Verse 26



Verse 27



Verse 28

<b>והשיר משורר והחצוצרות מחצצרים.</b> פירוש בעל השיר משורר או לשון משורר על השיר עצמו והוא פעל עומד כאלו אומר מתשורר, וכן והחצוצרות מחצצרים והצד"י השני במחצצרים אינה נקראת: 

Verse 29



Verse 30



Verse 31

<b>וכל נדיב לב עולות.</b> לפי שהעולות אינם כזבחים ותודות כי הזבחים והתודות נאכלים לבעלים והעולות היו כולם כליל אמר בהבאת העולות כל נדיב לב:

Verse 32



Verse 33



Verse 34

<b>ויחזקום אחיהם הלוים.</b> ועזרום להפשיט ובזה חזקו אותם וזרזו אותם למהר להתקדש ואף על פי שמקבלת הדם ואילך מצות כהונה שעת הדוחק היה זה ועזרו הלוים את הכהנים להפשיט כי הם התקדשו כמו שאומר כי הלוים ישרי לבב להתקדש מהכהנים:

Verse 35



Verse 36

<b>על ההכין.</b>  כמו אשר הכין:

Chapter 30



Verse 1



Verse 2

<b>ויועץ.</b> אחר שנועץ שלח על כל ישראל ויהודה כי מה שאמר וישלח יחזקיה על כל ישראל ויהודה לעשות הפסח בעבור שנועץ עם השרים והקהל לעשות פסח בחדש השני, ואני תמה על מה שארז"ל עבר ניסן בניסן ולא הודו לו שהרי הכתוב אומר ויועץ המלך ושריו וכל הקהל בירושלים הנה הכתוב משמע כי הודו לו, גם מה שאמרו עבר ניסן בניסן אין להם ראיה מן הפסוק כי אפשר כי באדר היתה ההסכמה הזאת לעשות אדר שני במקום ניסן ולעשות הפסח בחדש השני שהוא אייר ויהיה הוא ניסן לעשות בו פסח, גם מה שאמרו וחלקו על מה שבקש רחמים חזקיהו הרי מפורש לפי שרבים מהם אכלו הפסח בטומאה כמו שאמר כי אכלו את הפסח בלא ככתוב:
ו<b>לעשות הפסח בחדש השני</b> לא היה זה כמו פסח שני שהרי בחדש ניסן לא עשו פסח כלל אלא עשו מניסן אדר כי עברו השנה מפני הטומאה ומפני העם שלא יוכל להגיע לירושלים כי לא היה עדיין לבבם נכנע אל עבודת האלהים ולא היו רוצים לבא לירושלים לעשות הפסח לפיכך הוצרכו לעבר השנה ולהאריך הזמן כמו שאומר כי לא עשו ככתוב כלומר רוב ישראל לא עשו עד עתה ככתוב כי היו עובדי גלולים ולא היו חוששין לבא לירושלים לעבודת האלהים כי אעפ"י ששלח יחזקיהו הרצים רובם היו מלעיגים בם ואף אותם שבאו לא התקדשו כלם ואכלו הפסח בטומאה עד שהוצרך חזקיהו להתפלל עליהם כמו שכתוב וע"כ הוצרכו לעבר השנה והחדש השני נתנו אותו במקום ניסן ועשו בו הפסח ועשו חג המצות שבעת ימים: 

Verse 3

<b>כי הכהנים לא התקדשו למדי.</b> כמו למן די והמ"ם פתוחה כמ"ם למבראשונה פי' כי לא התקדשו כל כך הכהנים שיהיה די להם להקריב הקרבנות: 

Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16

<b>הכהנים זורקים את הדם מיד הלוים.</b> כי מקבלה ואילך מצות כהונה:

Verse 17

<b>כי רבת בקהל.</b> שם כמו רבת צררוני מנעורי כלומר הרבה היו בקהל שלא התקדשו:
<b>לכל לא טהור.</b>  פי' בעבור כל איש מישראל שלא היה טהור היו הלוים מוכנים על שחיטת פסחיהם כי אע"פ שהרבה מהם אכלו את הפסח בטומאה לא היו יכולין לעשות דבר אחר ומוכרחים היו כי לא היה להם פנאי ליטהר אבל ליכנס לעזרה טמאים זה לא הותר להם כי היו יכולין לעשות ע"י הלוים: 

Verse 18

<b>כי אכלו את הפסח בלא ככתוב.</b> פי' בלא משפטו כי טמא שאכל קדש הוא בכרת שנאמר כל איש אשר יקרב מכל זרעכם וגו' וטומאתו עליו ונכרתה, ופי' רז"ל קריבה זו אכילה כי בנגיעה לבד אינו חייב כרת, אלא פי' כי יקרב לאכול ופסח קדשים קלים היה: 
<b>יכפר בעד.</b> דבק עם ראש הפסוק האחר כל לבבו הכין, והחכם אברהם בן עזרא ז"ל אמר כי איננו דבק כי כל לבבו הכין הוא אומר על חזקיהו, ופירוש יכפר בעד אלו שאכלו את הפסח בטומאה:

Verse 19

<b>ולא בטהרת הקדש.</b> פי' אעפ"י שאכלו שלא בטהרת הקדש התפלל חזקיה שיכפר השם להם כיון שהכינו לבבם לדרוש האלהים: 

Verse 20

<b>וירפא את העם.</b> שסלח להם עונם, וכן בענין הסליחה רפאה נפשי כי חטאתי לך: 

Verse 21

<b>בכלי עז.</b> על דרך מכרכר בכל עז:

Verse 22

<b>ויאכלו את המועד.</b>  פי' זבחי המועד:

Verse 23



Verse 24

<b>הרים לקהל.</b> פי' הפרישם בעבורם ונתנם להם שיעשו להם עולות ושלמים:

Verse 25



Verse 26



Verse 27

<b>וישמע בקולם.</b> נתרצה להם וכן לשמע אוזן ישמעו לי:

Chapter 31



Verse 1



Verse 2



Verse 3



Verse 4



Verse 5

<b>וכפרוץ הדבר.</b> שהתחילו להביא התרומות והמעשרות, ורז"ל פי' כי לפיכך אמר וכפרץ שפרצו בהבאת המעשרות והביאו אף מפירות אילן וירק שאינם חייבים מן התורה: 
<b>ראשית דגן.</b> בכורים או תרומה גדולה שהיא ראשית:
<b>ודבש.</b> הוא התמרים כי מהדבש לא יביאו בכורים ולא תרומה, וכן פי' רז"ל ארץ זית שמן ודבש, הוא התמרים כי מאותם השבעת מינין הנזכרים בפסוק מביאים בכורים: 
<b>וכל תבואת השדה.</b> פירוש שאר האילנות גפן תאינה ורמון שגם מהם מביאים בכורים:

Verse 6

<b>ומעשר קדשים המקודשים לה'.</b> אפילו מהקדשים שהקדישו הביאו מהם מעשר אעפ"י שהם פטורים מן המעשרות: 

Verse 7

<b>החלו הערמות ליסוד.</b>  יסוד הערמות הוא תכליתם, ליסוד מקור והדגש ללא צורך כי היו"ד כתובה אלא בא לפאר המלה: 

Verse 8



Verse 9



Verse 10

<b>לבוא בית ה'.</b> כמו להביא:
<b>אכול ושבוע.</b> פי' שגבו הכהנים והלוים מהתרומות וממעשרות:
<b>והנותר את ההמון הזה.</b> פי' והנותר יהיה להמון הכהנים והלוים הזה שישמרו אותם להם ויחלקו אותם להם כקטן כגדול דבר יום ביומו ואמר המון בעבור שנתקבצו שם מכל המקומות הכהנים והלוים:

Verse 11



Verse 12



Verse 13

<b>במפקד יחזקיהו.</b> במצותו:

Verse 14



Verse 15



Verse 16

<b>מלבד התיחשם לזכרים מבן שלש שנים ולמעלה.</b> כי הזכרים פחותים מבני שלש לא היו ראוים להביא לבית ה' והנקבות לא היו באות לא כך ולא כך, או אמר בן שלש שנים לפי שפחות מבן שלש אין לו דעת לשמור מה שבידו ואין נותנין בידו תרומה שמא יטמאנה כמנהגו לטפח בשרצים המתים אבל מבן ג' שנים ומעלה יודע לשמור ידיו אחר שמלמדין אותו ומרגילין אותו, ופירוש התיחשם שיבאו האבות עם הבנים, ופי' מלבד כי היו נותנין להם בערי הכהנים כמו שאמר מלבד מה שהיו נותנין להם בבואם בית ה': 

Verse 17

<b>והלוים מבן עשרים שנה ולמעלה.</b> יבא לצבא צבא לעבודת אהל מועד הזמינם קודם זמנם כדי שיהיו רגילים ולמדים עבודת ה' כי כבר שכחו הכל בבטול העבודה מבית ה' בימי המלכים הרעים:

Verse 18



Verse 19

<b>לכל זכר בכהנים.</b> מנות הראויים לאכול לזכרי כהונה:
<b>ולכל התיחש בלוים.</b> לנשיהם ולבניהם:

Chapter 32



Verse 1

<b>אחרי הדברים והאמת האלה.</b> חזקיהו ויהודה לשוב לעבודת אלהי אמת בא עליהם סנחריב, כי אע"פ שחזקיהו היה לבו שלם ביהודה היו דברים רעים ולא היה לבבם כולם שלם עם ה' כמו שאמר ישעיה הנביא בהרבה מתוכחות שאמר עליהם: 
<b>ויאמר לבקעם אליו.</b>  וכן עשה כמו שאמר במלכים ויתפשם, וכמוהו לשכב את בת יעקב, להרגו בערמה והדומים להם: 

Verse 2



Verse 3



Verse 4

<b>ואת הנחל השוטף.</b> הוא גיחון והיה אז מלא ושוטף וסתמו אותו:

Verse 5

<b>שלח לרב.</b>  חרב והוא כלל לכלי זיין, וכן ואיש שלחו בידו: 

Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19



Verse 20



Verse 21



Verse 22



Verse 23

<b>וינשא לעיני כל הגוים מאחרי כן.</b>  משפטו ויתנשא, ופי' כמו מתנשא לאמר שהתגאה מפני הגדולה והכבוד שהיה לו וזה שאמר כי גבה לבו: 

Verse 24



Verse 25



Verse 26



Verse 27



Verse 28

<b>וארות.</b> אבוסים ותרגום אבוס בעליו אוריה דמרוהי:
<b>ועדרים לאורות.</b> הוא הפוך מן אוריות, ועדרים פי' מערכות, וכן עדרי מערכה בלבב שלם: 

Verse 29



Verse 30

<b>העליון.</b> נראה כי שני פלגים היה נחל גיחון והעליון סתם, ואני תמה ממה שארז"ל סתם מי גיחון ולא הודו לו והנה כתיב למעלה ויועץ עם שריו וגבוריו לסתום מימי המעינות ובכלל שריו חכמי ישראל עמו שכתוב שרי האלפים והם היו החכמים והשופטים, ובהגדה מצאתי סתם מי גיחון והסכימה דעתו לדעת המקום: 
<b>ויישרם למטה מערבה.</b> משפטו ויישרם ובנוח היו"ד פ"א הפעל הוטלה תנועתה על היו"ד הנוספת, מערבה מלעיל והה"א נוספת ר"ל יישירם והעמידם למטה מהארץ על ידי חריצים לצד מערב לעיר דוד: 

Verse 31

<b>במליצי שרי בבל.</b> סמוך על סמוך וכן נהרי נחלי דבש וחמאה, מבחר הטוב לבנון ופי' מליצי מענין מליצה: 
<b>לדעת כל בלבבו.</b> כל אשר בלבבו והוא שמח אליהם והראם את כל בית נכאתו וכל זה לכבוד והתגאה בהם והש"י חשב לו זה לעון, ופי' לדעת שידעו בני האדם: 

Verse 32



Verse 33

<b>במעלה קברי בני דוד.</b> במקום המעולה שבהם כלומר עם הטובים שבהם וכן אמרו רז"ל אצל המעולים שבמשפחה ומאן נינהו דוד ושלמה: 

Chapter 33



Verse 1



Verse 2



Verse 3



Verse 4



Verse 5



Verse 6



Verse 7

<b>לעילום.</b> כמו לעולם:

Verse 8



Verse 9



Verse 10



Verse 11



Verse 12



Verse 13



Verse 14

<b>מערבה לגיחון.</b> מלרע והוא כמו מערב, ובא עם הנקבה אשר נוספת עם השמות וכן ממזרח שמש וממערבה, ויתכן שיהיה הה"א בשניהם כינוי הנקבה והיה דינו במפיק וכבר כתבנו הדומים בספר מכלל ופירוש מערבה לגיחון מערב החומה היה לגיחון וכן וממערבה ממערב השמש כי השמש בל' נקבה ובלשון זכר: 
<b>וסבב לעופל.</b> מקום גבוה שהיה בחומה:

Verse 15



Verse 16



Verse 17



Verse 18



Verse 19

<b>על דברי חוזי.</b> כמו חוזים, וכן וחשפי שת, וקרע לו חלוני: 

Verse 20

<b>ויקברוהו ביתו.</b> כמו בביתו. הנמצא בית ה', ופי' ביתו בגן שהיה לו בבית וכן אומר במלכים בגן ביתו, והבית הוא כלל לבתים ולגן: 

Chapter 34



Verse 1



Verse 2



Verse 3

<b>ובשמונה שנים למלכו.</b> באותה שנה עצמה שמלך שהיתה שמינית לו:
<b>ובשתים עשרה שנה החל לטהר</b>, אבל לא כלה עד י"ח שנה למלכו אחר אשר מצא הספר כי אז כלה לטהר הכל: 

Verse 4

<b>על פני הקברים הזובחים להם.</b> חסר הנסמך הקברים קברי הזובחים להם, כמו הארון והברית, העם המלחמה, והדומים להם: 

Verse 5



Verse 6

<b>בחרבותיהם סביב.</b> הם המקבות שהיו נותצים בהם המזבחות וכן ומגדלותיך יתוץ בחרבותיו:

Verse 7

<b>כתת להדק.</b> הוא מבנין פיעל:

Verse 8

<b>לטהר את הארץ והבית.</b> פי' חשב לכלות טהרת הארץ והבית:

Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19

<b>ויקרע את בגדיו.</b>  אמרו כי מצא הספר שהיה נגלל בפרשת תוכחות יולך ה' אותך ואת מלכך וגו':

Verse 20



Verse 21



Verse 22

<b>ואשר המלך.</b> פי' ואשר צוה המלך ללכת עם חלקיהו לדרוש את ה':
<b>במשנה.</b> בבית המדרש וכן ואת משנה התורה למוד התורה:

Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31

<b>על עמדו.</b> ובספר מלכים על העמוד, ר"ל שעמד על רגליו סמוך לעמוד, ויונתן תרגם העמוד אצטוונא וכבר פרשנוהו למעלה: 

Verse 32



Verse 33

<b>ויעבד את כל הנמצא בישראל.</b> ואחר כן פי' מה העבודה העבידם לעבוד את ה':

Chapter 35



Verse 1



Verse 2



Verse 3

<b>תנו את ארון הקדש.</b> אולי הוציאו מנשה משם כאשר שם הפסל בבית האלהים. אבל יש לתמוה היאך לא החזירו שם אחר הכנעו ושב בתשובה והסיר הסמל מבית ה', ורז"ל פי' שצוה לגנוז את הארון כדי שלא יגלה עם הגולה, ואמרו אבן היתה בבית קדשי הקדשים במערבו ועליה היה הארון מונח ולפניו צנצנת המן ומטה אהרן ובעת שבנה שלמה את הבית וסופו ליחרב בנה מקום לגנוז בו את הארון למטה במטמוניות עמוקות ועקלקלות והאבן הזאת היתה מכסה למקום ההוא ויאשיהו המלך צוה וגנזו את הארון באותו מקום שבנה שלמה שנאמר תנו את ארון הקדש וגנזו עם הארון מטה אהרן וצנצנת המן ושמן המשחה: 

Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13

<b>ויבשלו את הפסח וגו'.</b> לא מצאנו במקום אחר לשון בישול וצלי:
<b>בסירות ובדודים ובצלחות.</b> מיני קדרות הם:

Verse 14



Verse 15



Verse 16



Verse 17



Verse 18

<b>ולא נעשה פסח כמוהו בישראל מימי שמואל הנביא.</b>  ובמלכים מימי השופטים כי שמואל שופט היה, ומה שאמר לא נעשה פסח כמוהו שהיו כל ישראל בלב שלם לעבוד את ה' וכן אומר בשמואל וינהו כל בית ישראל אחרי ה' ואומר ויסירו בני ישראל את הבעלים וגו', וגם פסח שעשה יחזקיהו היו רבים מישראל שלא היו שם ולא עוד אלא שהיו מלעיגים ברצים שהיה שולח להם חזקיהו ואף אותם שהיו בירושלם רבים היו טמאים ואכלו את הפסח בטומאה: 

Verse 19



Verse 20

<b>עלה נכו.</b> נכו שם כנוי כמו שאמר במלכים פרעה נכה, ונקרא כן לפי שהיה נכה רגלים וכן תרגם יונתן פרעה חגירא: 

Verse 21

<b>ואלהים אמר לבהלני חדל לך מאלהים אשר עמי.</b> מחלוקת בדברי רז"ל י"א כי שניהם קדש וכן נראה ממה שאמר ולא שמע אל דברי נכו מפי אלהים:

Verse 22


אולי מפי ירמיהו הנביא היה לו להלחם בכרכמיש ובעודו שם נלחם בכרכמיש על פרת ולקח השם נקמת יאשיהו ממנו שבא עליו נבוכדנצר והוא שנתנבא ירמיה למצרים על חיל פרעה נכה מלך מצרים אשר היה על נהר פרת בכרכמיש אשר הכה נבוכדנצר מלך בבל ואומר והיום ההוא לה' צבאות יום נקמה להנקם מצריו וזהו נקמת יאשיהו המלך: 

Chapter 36



Verse 1



Verse 2



Verse 3

<b>ויסירהו מלך מצרים בירושלים.</b> פי' ממלוך בירושלים וכן כתיב במלכים וברבלה בארץ חמת הוא שאסרוהו והסירוהו מהמלוכה:

Verse 4



Verse 5



Verse 6

<b>להוליכו בבלה.</b> ולא הוליכו כי בדרך מת ועליו נאמר קבורת חמור יקבר סחוב והשלך וגו', והנה כתוב בדניאל ויתן ה' בידו את יהויקים מלך יהודה ומקצת כלי בית האלהים ויביאם ארץ שנער, א"כ הוליכו לבבל עם הכלים ואח"כ הושיבו לירושלים כי אחד עשר שנה מלך ואחר כן חזר ומרד בסוף ימיו ותפשוהו הגדודים ומת בדרך בידם כמו שאמר סחוב והשלך, פי' להוליכו כמו להרגו בערמה: 

Verse 7



Verse 8

<b>על ספר מלכי ישראל ויהודה.</b> זהו ספר ירמיהו ושם כתובים תועבותיו הוי בונה ביתו וגו' כי בספר מלכים אין כתיב מתועבותיו דבר אלא בסתם ויעש הרע בעיני ה':

Verse 9

<b>בן שמונה שנים יהויכין.</b>  ובספר מלכים כתיב בן י"ח שנה אפשר כי יהויקים אביו המליכו בשנה ראשונה שמלך הוא שימלוך תחתיו אחריו והיה אז בן שמנה שנים ועתה כשמלך אחר אביו היה בן י"ח: 

Verse 10

<b>את צדקיהו אחיו.</b> דודו היה כמו שכתוב בתחלת הספר הזה ביחסים ובספר מלכים אלא שהקרובים יקראו אחים כמו כי אנשים אחים אנחנו את לוט בן אחיו:

Verse 11



Verse 12



Verse 13



Verse 14



Verse 15



Verse 16

<b>מלעיבים.</b> כמו מלעיגים:
<b>ומתעתעים.</b> תרגום והייתי בעיניו כמתעתע כמתלעב:
<b>במלאכי האלהים.</b> הם הנביאים שהם שלוחי השם יתברך, ומתעתעים משפטו עם תי"ו ומתתעתעים: 
<b>עד לאין מרפא.</b> כל כך הרבו לפשוע עד שנמנעה מהם התשובה שהיא המרפא:

Verse 17

<b>זקן וישש.</b> בצר"י כמו ישיש בחיר"ק: 

Verse 18



Verse 19



Verse 20

<b>לו ולבניו.</b> לבנו ולבן בנו:
<b>עד מלוך מלכות פרס.</b> והם נ"ב שנה מיום שגלו עד רצתה הארץ את שבתותיה כי לא היתה הפקידה שלמה עד שנת שתים לדריוש בן אחשורוש שמלאו לחרבות ירושלים שבעים שנה: 

Verse 21



Verse 22

<b>וגם במכתב.</b> העביר כרוז בכל מלכותו עד שלוח להם כתבים:

Verse 23

<b>והוא פקד עלי.</b> הוא צוה עלי והיכן צוה עליו אלא שהעיר את רוחו ונתן אל לבו לשלוח הגלות לבנות בית בירושלים או צוה על ידי נביאו וכן נתנבא ישעיהו כה אמר ה' למשיחו אנכי העירותיהו בצדק וגו':
<b>מי בכם מכל עמו.</b> יהי ה' אלהיו עמו ויעל: