Radak on I Chronicles
רד"ק על דברי הימים א׳
Radak on Nach
https://www.sefaria.org

רד"ק על דברי הימים א׳

הקדמה







Chapter 1



Verse 1

<b>אדם שת אנוש.</b> זה הוא מספר התולדה זה אחר זה, וכן קינן, מהללאל, ירד, חנוך, מתושלח, למך, נח, שם, אבל שם וחם ויפת, הוא כמו ראובן, שמעון, לוי, יהודה: 

Verse 2



Verse 3



Verse 4



Verse 5

<b>בני יפת.</b> החל מיפת כמו שנכתב בתורה והוא הקטון כי בכל מקום מזכירם שם וחם ויפת דומה כי כן היה תולדותם, ומה שאמר אחי יפת הגדול אינו אומר גדול בשנים אלא גדול במעלה, וכן נראה ביחסו שם אליו, והטעם שהחל להזכיר התולדות מהקטון לפי שעיקר הספור אינו אלא על אברהם שהוא מזרע שם ובו יאריך סיפור היחסים, לפיכך זכר תולדות שם באחרונה והקדים יפת להם כי היה גדול ונכבד ממנו ואם הוא קטון בשנים: 

Verse 6

<b>ובני גמר.</b> דיפת בדל"ת, ובספר בראשית הוא ברי"ש: 

Verse 7

<b>ובני יון.</b> והניח מגוג ומדי ותבל ומשך ותירס, וכן בספר בראשית כדי לקצר כי אין יחסם בא לעיקר ואולי גמר ויון היו ראשי המשפחות היוצאות מיפת: 

<b>ורודנים.</b> כתוב ברי"ש ראשונה, ובספר בראשית כתוב בשני דלתין ודדנים ולפי שהדל"ת והרי"ש קרובים בכתבן והרואים בספרי היחסים הנכתבים בימים הקדמונים יש שהיו קוראים בדל"ת ויש שהיו קוראים ברי"ש ונשארו השמות לפני בני אדם בדל"ת וברי"ש לפיכך נכתב בספר בראשית באחת מהקריאות ונכתב בספר הזה באחרת להודיע כי הכל שם אחד ואם זה קורא בדלי"ת וזה קורא ברי"ש, וכן רבלתה ברי"ש ודבלתה בדל"ת, וכן רעואל ברי"ש ודעואל בדלי"ת, וכן תשתנה הקריאה בוי"ו וביו"ד לפי שהם קרובים בכתיבתן וכן תשתנה בנחות האל"ף ובה"א בתכלית המלה, כמו בסבתא וסבתכא כי האל"ף והה"א אחיות אותיות הנשימה ומי שירצה לכתוב אל"ף יכתוב ולכתוב ה"א יכתוב וזה השימוש באותיות אהו"י הוא ג"כ בפעלים ובשמות ובמלים כמו שבארנו בחלק הדקדוק אשר חברנו באר היטב, ואע"פ שיש בשינוי אותיות השמות האלה דרשות לא ראיתי לכתבם למען לא תאריך המלאכה עלי והעיקר הוא מה שפירשתי: 

Verse 8



Verse 9



Verse 10



Verse 11



Verse 12



Verse 13

<b>וכנען ילד.</b> ראיתי לאחד מהמפרשים שכתב כי בני כנען אחד עשר ועמו הם שנים עשר הוא שאמר הכתוב יצב גבולות עמים למספר בני ישראל, גבולות כנען ובניו שהם למספר בני ישראל: 

Verse 14



Verse 15



Verse 16



Verse 17

<b>בני שם.</b> הזכיר בני הבנים בסדר הבנים לקצר כי עוץ וחול וגתר ומשך היו בני ארם, ובספר בראשית ומש וקרובים הם בלשון ובזה ובזה היה נקרא: 

Verse 18



Verse 19



Verse 20

<b>ויקטן ילד את חצרמות.</b> מלה אחת:

Verse 21



Verse 22



Verse 23



Verse 24

<b>שם ארפכשד.</b> עתה קצר חשבון היחס משם עד אברהם איש אחר איש:

Verse 25



Verse 26



Verse 27

<b>אברם הוא אברהם.</b> הזכיר אברם על דרך תולדת היחס והוא אברהם הידוע שאהב השם וגדל שמו כי אב המון גוים נתנו, ובהזכירו תולדות אברהם הזכיר תולדות ישמעאל בנו ובני קטורה ואחרי כן אמר ויולד אברהם את יצחק כי הוא העיקר: 

Verse 28



Verse 29



Verse 30



Verse 31



Verse 32

<b>ובני קטורה פילגש אברהם.</b> לפי שאמר בתורה ויוסף אברהם ויקח אשה ושמה קטורה הודיע הנה שאינה אלא פילגש, ומה שאמר ויקח אשה לקח אשה אחת לפילגש כי לא היתה לו אשה אלא שרה אמנו והשאר פלגשים וכן אמר בתורה ולבני הפלגשים אשר לאברהם וכו': 

Verse 33



Verse 34



Verse 35

<b>בני עשו.</b> כמו שהזכיר תולדות ישמעאל בן אברהם כן הזכיר תולדות עשו בן יצחק והמלכים אשר מלכו באומתו לפני מלוך מלך בישראל כי אחרי כן לא היו מלכים כמו שכתבתי כי תחת יד דוד היו עד שגרמו עונות מלכי יהודה ופשעו מתחת ידם:

Verse 36

<b>בני אליפז צפי.</b> כתיב ביו"ד ובתורה הוא צפו כתיב בוי"ו: 
<b>קנז ותמנע ועמלק.</b> כנראה מן הפסוק הזה כי תמנע הוא בן אליפז ובתורה כתיב כי תמנע היתה פלגש לאליפז ותלד לו את עמלק יש מפרשים כי תמנע אם עמלק כמו שכתוב בתורה וממזרת היתה כי אליפז בא אל אשת שעיר אם לוטן וילדה תמנע או בחיי שעיר או אחר מותו, ועזרא דקדק בתורה שיש פסוק אחר ותמנע שאף היא היתה בתו ואחרי כן היתה לו פלגש וילדה לו עמלק לכך כתוב ואחות לוטן תמנע ולא אמר בת שעיר אלא אחות לוטן וזה הפירוש הוא דרך דרש, ואילו היתה תמנע בת אליפז לא מנה אותה בסדר הבנים כי אין זה דרך הכתוב אם לא יזכור בפירוש כמו ואת דינה בתו ושרח אחותם, והנראה בעיני כי אחז הכתוב דרך קצרה כי לא הוצרך עזרא לפרש כי מפורש הוא בתורה אלא שכתב התולדות דרך קצרה, וכן קצר בבני שם וכתב בני הבן בסדר הבנים לקצר וכשהזכיר וארם וכו' אמר ובניו עוץ וחול, כן כתב הנה ותמנע דרך קצרה כי היה לו לקצר עוד וגעתם קנז ועמלק אלא לפי שעמלק לא היה שוה לשאר הבנים כי הם היו בני אשה והוא בן פלגש לכך הפריד ביניהם וזכר אמו ואמר ותמנע ודי לו כי נזכר הוא בתורה: 

Verse 37



Verse 38

<b>ובני שעיר.</b> הזכיר כמו כן בני שעיר כמו שהזכיר בתורה כי לאהבת יצחק נתן לעשו בנו נחלת האלופים האלה:

Verse 39

<b>ובני לוטן חורי והומם.</b> בוי"ו ובתורה והימם ביו"ד: 

Verse 40

<b>בני שובל עלין.</b> ובתורה עלון:
<b>שפי.</b> ביו"ד ובתורה שפו בוי"ו: 

Verse 41

<b>ובני דישון.</b> ובתורה ואלה בני דישן בקמץ ואמר כי בני דישון היו כי דישון בחולם היה החמישי מבני שעיר ודישן בקמץ היה הבן השביעי מבני שעיר וכן הזכירם, ודישון ואצר ודישן אבל כשנזכר תולדותם קראם שניהם דישן בקמץ ואלה בני דישן חמדן וכו' ואחר כן בני אצר ואחר כן בני דישן עוץ וארן ועזרא כתב שניהם דישון נראה כי לא היו מקפידים בשמותן בין דישן לדישון: 
<b>ובני דישון חמרן.</b> ברי"ש ובתורה חמדן בדל"ת וכבר כתבתי טעמי החילופין: 

Verse 42

<b>וזעון יעקן.</b> ביו"ד ובתורה ועקן בוי"ו: 

Verse 43

<b>ואלה המלכים.</b> וימת בעל חנן וימלוך תחתיו הדד בדל"ת ובתורה הדר ברי"ש: 

Verse 44



Verse 45



Verse 46



Verse 47



Verse 48



Verse 49



Verse 50

<b>ושם עירו פעי.</b> ובתורה פעו בוי"ו: 

Chapter 2



Verse 1

<b>אלה בני ישראל וכו'.</b> והתחיל ליחס בני יהודה כי עיקר הספר על מלכי יהודה:

Verse 2



Verse 3



Verse 4



Verse 5



Verse 6

<b>ובני זרח זמרי.</b> הוא זבדי בן זרח הנזכר בספר יהושע:

Verse 7

<b>ובני כרמי.</b> אף על פי שלא נזכר כרמי ידוע היה כי כרמי בן זבדי הוא זמרי שזכר וכן מנהג זה הספר בספור יחסים במקומו, ועכר הוא עכן אלא קראו עכר לגנאי כי עכר ישראל: 

Verse 8

<b>ובני איתן עזריה.</b> כמו ובני דן חושים, ובני פלוא אליאב ולא הזכיר יחוס הימן וכלכל ודרע אולי לא מצאם, או קצר ביחס זרח כי לא באה ממנו המלוכה וחזר ליחס חצרון בן פרץ כי משם יצאה המלוכה: 

Verse 9

<b>ואת כלובי.</b> הוא כלב בן חצרון שמזכיר למטה:

Verse 10

<b>את נחשון נשיא בני יהודה.</b> לכבוד דוד כתב כן להודיע שאף זקנו נחשון היה נשיא:

Verse 11



Verse 12



Verse 13

<b>ואישי הוליד.</b> באל"ף וביו"ד אחד הוא כי אותיות אהו"י מתחלפות: 
<b>ושמעא השלישי.</b> הוא שמה הנזכר בספר שמואל:

Verse 14



Verse 15

<b>דויד השבעי.</b> כתב ר' יונה כי הוא כמו השמיני שהרי שבעה בנים היו לו מלבד דוד כמו שאומר בספר שמואל ויעבר ישי שבעת בניו לפני שמואל, ואחרי כן אמר לו התמו הנערים ואמר עוד נשאר הקטן, ועוד כתיב ולו שמנה בנים הנה כי שמנה בנים היה לו ודוד היה השמיני אם כן דוד השביעי ר"ל השמיני, ולא יתכן זה ההפך אבל הנכון שהיה לישי בן מאשה אחרת, ובספר שמואל מנה אותם כולם בכלל שאמר שבעת בניו ואמר עוד נשאר הקטון, ובכאן זכר השבעה שהיו מאם אחד עם דוד וכן פירש אותו החכם ר' אברהם בן עזרא, ויש אומרים כי מת הבן האחד, ובמדרש כי הבן השמיני היה שמו אליהוא והוא הנזכר בנגידים שהקים דוד ליהודה אליהוא מאחי דוד והוא היה קטן מדוד ומה שאמר ודוד הוא הקטן על שהיה מקטין עצמו קראו קטן: 

Verse 16



Verse 17

<b>יתר הישמעאלי.</b> הוא יתרא הישראלי וקראו ישמעאלי לפי שגר בארץ ישמעאל ולפיכך קראו ישראל שלא יחשוב אדם לפי שקראו ישמעאלי שהיה מזרע ישמעאל אלא מזרע ישראל היה:

Verse 18

<b>וכלב בן חצרון.</b> יש מרבותינו ז"ל שאמרו כי הוא כלב בן יפונה ולמה נקרא בן יפונה שפנה עצמו מעצת מרגלים ומה שאמר בן עתניאל בן קנז אחי כלב אמרו כי אחיו היה מאמו ולא היה בן קנז אלא חורגו שהוא בן אשתו, ואמרו דוקי' דכתיב הקניזי ולא כתב בן קנז ולא יראה כן לפי פשטי הכתובים כי לפי פשטי הכתובים נראה כי כלב זה היה מבני חצרון הראשונים, ואמר כי אחר לקח בת מכיר והוא בן ששים שנה ואם כמו שאמרו רז"ל כי היה כלב בן יפונה כשהוליד חצרון כלב היה חצרון בן מאה ושבעים שנה, כי כלב אמר בן ארבעים שנה אנכי בשלוח אותי משה עבד ה' וזה היה בשנה שניה שיצאו ממצרים וחצרון היה מבאי מצרים: 
<b>הוליד את עזובה אשה ואת יריעות,</b> ואחרי כן אמר ותמת עזובה ואמר ואלה בניה נראה כי נשיו היו, ונראה כי בנותיו היו וכן אמרו רבותינו וכי יש אדם מוליד את נשיו ודרשו בו ענינים, ולפי דעתי את זה כמו מן, וכן כצאתי את העיר ואחרים זולתו, וכן פירוש הפסוק וכלב בן חצרון הוליד מן עזובה אשתו מן יריעות שתיהם היו נשיו ומשתיהן היו לו בנים וקצר התולדה ולא זכר את בני האחת והיא עזובה ועליה אמר ואלה בניה וכאשר מתה עזובה לקח לו כלב אשה אחרת שמה אפרת: 

Verse 19



Verse 20



Verse 21

<b>ואחר בא חצרון.</b> מה שאמר והוא בן ששים שנה כי הנשים שזכר לקחם קודם זאת ואחר כן כשהיה בן ששים שנה והוא זקן לקח בת מכיר וכו' וכל אלה התולדות במצרים היו שהרי חצרון היה מבני מצרים:

Verse 22

<b>ושגוב הוליד את יאיר.</b> הנראה מן התורה כי יאיר היה משבט מנשה והוא שלקח הערים בארץ הגלעד וקרא אותם חוות יאיר על שמו וכל הספור ספר הנה גם כן להודיע כי זה הוא יאיר הנזכר בתורה וכן מיחס אותו אל שבט יהודה, וכן היה, ומה שאמר בתורה בן מנשה ממשפחות האם כי האם היתה בת מכיר בן מנשה ולפי שלקח יאיר הערים בארץ הגלעד נשאר שם וגם שבט אמו והיו לו הערים ההמה לנחלה, ורבותינו ז"ל אמרו כי אין זה יאיר הכתוב בתורה אלא זה יאיר בן שגוב לקח אשה בארץ הגלעד ומתה וירשה ומירושת אשתו היו לו אלו עשרים ושלשה ערים: 

Verse 23

<b>ויקח גשור וארם.</b> הודיע כי אלה הערים אשר לקחם יאיר לקחם מיד בני בניו גשור וארם שהיו מהאומות שהיו שכיניהם כמ"ש עד גבול הגשורי והמעכתי: 
<b>כל אלה בני מכיר אבי גלעד.</b> פירוש כל אלה הערים היו לבני מכיר אבי גלעד, כלומר לבני בת מכיר והוא חסר למ"ד השימוש, וכן ושני שרי גדודים היו בן שאול כמו לבן שאול ורבים כמוהו חסרים למ"ד השמוש, ומכאן ראו רז"ל בני בנים הרי הם כבנים ואפילו בני בנות ואינו עומד בדבר זה לענין הדין והם פירושו בני כמשמעו לא כמו שאנו מפרשים אותו שהוא כמו לבני, והנכון כמו שפירשנו כי אם היה אומר על הבנים מהו כל אלה והוא לא זכר אלא שגוב אלא על הערים אמר ששים עיר שזכר, ואפשר כי מה שזכר כ"ג ערים בארץ הגלעד הם בכלל ששים עיר שזכר שגם אלה ששים עיר בארץ הגלעד הם, ובאמרו עשרים ושלש הערים הגדולות ואמרו ששים עם בנותיהן: 

Verse 24

<b>ואחר מות חצרון בכלב אפרתה.</b> יש אומרים כי על שם כלב ואשתו קראו את העיר כלב אפרתה ואם כן חצרון היה מבאי הארץ ובארץ ישראל מת, ורחוק הוא זה הפירוש שהיה חצרון יותר ממאתים וחמשים שנה, ולפי דעתי כי פירושו בעת שלקח כלב בנו אפרתה אשתו באותו העת מת חצרון: 
<b>ואשת חצרון אביה.</b> לפי שאמר כי בעת זקנתו לקח בת מכיר הודיע כי בעת שמת היתה לו אשה אחרת ושמה אביה וילדי לו את אשחור אבי תקוע אפשר בחייו או לאחר מותו:

Verse 25

<b>ויהיו בני ירחמאל.</b> הזכיר תחלה יחוס רם בן חצרון כי הוא העיקר לספר ממשפחת דוד ואחר כך הזכיר יחס כלב בן חצרון אחר רם, ועתה שב להזכיר יחס הבכור והוא ירחמאל: 

Verse 26

<b>ותהי אשה אחרת לירחמאל ושמה עטרה.</b> לפי פשט הפסוק ישראלית היתה אלא אמר אחרת לפי שזכר הראשונה או אפילו תאמר שהיתה פלגש כמו בן אשה אחרת אתה אבל מישראל היתה, ורבותינו דרשו כי גויה היתה לכן הזכיר ושמה עטרה שלקחה להתעטר בה כי בת גדולים היתה ומכאן אמרו אל תאמן בגר עד עשרים וארבעה דורות כי כ"ד דורות מעטרה עד ישמעאל בן נתניה בן אלישמע שהרג גדליה בן אחיקם, ואילו הן, עטרה, אונם, שמי, נדב, אפים, ישעי, ששן, בן ששן, עתי, נתן, זביד, אפלל, עובד, יהוא, עזריה, חלץ, אלעשה, ססמי, שלום, יקמיה, אלישמע, נתניה, ישמעאל, עם ירחע אבי עתי שהיה עבד הם כ"ד: 

Verse 27



Verse 28



Verse 29



Verse 30

<b>וימת סלד לא בנים.</b> בלא בנים:

Verse 31



Verse 32



Verse 33



Verse 34

<b>ולא היה לששן בנים.</b> והלא אמר ובני ששן אחלי, אלא שמת אחלי בחיי אביו ולא נשאר ממנו בן ולא בת: 
<b>ולששן עבד מצרי ושמו ירחע.</b> שגדל עמו והיה בן ביתו כמו אליעזר עבד אברהם ונתן לו את בתו אחר ששחררו ודרך דרש כי מן השם למדו שעשהו בן חורין כי ירחע עבד חרי וירח חרי בהפך, מכאן אמרו בתך בגרה שחרר עבדך ותנה לו, ואע"פי ששחררו עבר על התורה כשנתן לו בתו כי מצרי ראשון היה ומכאן אמרו אל תאמן בעבד עד עשרה דורות כי י"ו דורות מן ירחע עד ישמעאל בן נתניה: 

Verse 35



Verse 36



Verse 37



Verse 38



Verse 39



Verse 40



Verse 41



Verse 42

<b>ובני כלב אחי ירחמאל.</b> ספר יחס ירחמאל ובא להשלים יחס כלב מה שלא נכתב למעלה:
<b>מישע בכורו.</b> כי אשר זכר למעלה לא היו בני הראשונים אלא הקדימם אולי היו החשובים מבניו וכן הבנים שהיו לו מן אפרת לכבוד בצלאל וזהו שאמר למעלה ואלה בני כלומר כי לו כבר היו בנים אבל אלה היו לו מן עזובה:
<b>הוא אבי זיף.</b> זיף היה ידוע לפיכך אמר אבי וכן מכיר אבי גלעד ואחרים רבים, ואולי זיף שם העיר נקראת על שמו אבי זיף שר זיף כלומר כי מישע היה אדון ושר על העיר הנקראת זיף והראשון נכון: 
<b>ובני מרשה אבי חברון.</b> לפי דעתי כי הוא חסר זיף, ולפי שהזכירו בסמוך סמך על המבין והניחו, והוא כאלו אמר ובני זיף מרשה אבי חברון: 

Verse 43



Verse 44



Verse 45



Verse 46



Verse 47

<b>ובני יהדי.</b> הוא אחד מן הבנים שהזכיר ושני שמות היו לו:

Verse 48

<b>פלגש כלב מעכה ילד.</b> אינו חוזר למעכה כי היה אומר ילדה אלא לכלב כאלו אמר פלגש כלב מעכה ויולד ממנה את שבר ואת תרחנה:

Verse 49



Verse 50

<b>אלה היו בני כלב בן חור.</b> אלה שמספר עמה שובל והאחרים היו בני כלב בן חור והוא היה בן בנו של כלב בן יפונה ולפי שיחס למעלה אורי בן חור אמר עתה כי עוד היה לו בן אחד לחור ושמו כלב ואלה היו בניו:
<b>אבי קרית יערים.</b> יש מפרשים אדון קרית יערים וכן אבי בית לחם: <b>אבי בית גדר.</b> יתכן לפרש אבי כמשמעו פירוש אבי קרית יערים כי כל בני קרית יערים היו בניו ובני בניו וכל אותה העיר נתיחסה מבניו לכך כללן ואמר קרית יערים וכן אבי בית לחם אבי בית גדר:

Verse 51



Verse 52

<b>הרואה חצי המנחות.</b> יש מפרשים שהיה מושל על העיר ששמה מנחות הנזכר למטה, ופירוש הרואה שרואה ענין העיר ומושל עליה, ויש מפרשים שהיה מושל על חצי העיר ירושלים שנקראת מנוחה, ויש מפרשים שהיה רואה וממונה על חצי המנחות הבאות לירושלים מאת כל הגוים, ועוד יש פירושים אחרים לא ראיתי לכתבם וגם אלו אשר כתבתי לא ישרו בעיני, והנראה בעיני כי הרואה חצי המנחות הם שמות בני שובל בנים אחרים לבד אשר ישבו בקרית יערים ושם האחד רואה ושם האחד חצי המנחות, ואין לתמוה על צירוף שמות בני אדם שידמה ענין כי הנה צרף גדלתי ורוממתי שידמה ענין והוא שמות בני אדם ואחרים מלבד אלה: 

Verse 53

<b>ומשפחות קרית יערים היתרי והפותי.</b> פירוש כל בני קרית יערים שהיו בני שובל היו חלוקים לאלה המשפחות, ואלה הנזכרים ראשי המשפחות כל משפחה מתיחסת אל בית אב שלה כמו לימנה משפחת הימני לבריעה משפחת הבריעה וכן כולם: 
<b>מאלה יצאו הצרעתי והאשתאלי.</b> וצרעה ואשתאול שני מקומות בארץ יהודה ויצאו אנשים ממשפחת קרית יערים ובנו שני מקומות אלה וישבו שם והיו לשני משפחות נקראו צרעתי ואשתאלי ואף על פי שכתוב ותחל רוח לפעמו במחנה דן בין צרעה ובין אשתאל לא היו משבט דן כי אם משבט יהודה כמו קרית יערים אלא שבט דן חנו באותן המקומות עד נפלה להם נחלה לפיכך נקרא מחנה דן וכן כתיב ויעלו ויחנו בקרית יערים ביהודה על כן קראו למקום ההוא מחנה דן עד היום הזה הנה אחרי קרית יערים:

Verse 54

<b>בני שלמא בית לחם.</b> כמו שפירשנו שלמא אבי בית לחם ועוד מבניו משפחה אחרת שמה נטופתי:
<b>עטרות בית יואב.</b> גם הוא שם משפחה או שם עיר כמו עטרות ודיבון וכל אותה העיר היתה מבניו:
<b>וחצי המנחתי הצרעי.</b> גם כן שם משפחות היו מבני שלמא:

Verse 55

<b>ומשפחות סופרים יושבי יעבץ.</b> כלומר גם אלה המשפחות היו מבני שלמא:
<b>סופרים</b> שהיו סופרים ומלמדים והיו יושבי עיר ששמה יעבץ אפשר שיעבץ בנה אותה ונקראת על שמו:
<b>תרעתים שמעתים שוכתים.</b> שמות משפחות ויש הרבה דרשות בשמות הללו ואם באנו לדרוש כל השמות למה נקראו כן לא יכילם ספר ואין לנו אלא מה שנמצא כתוב, כי כל השמות היו על ענינים ידועים אצלם כמו שכתוב במקצתם ואין לנו לחפש אחר אותם שלא נכתבו עניניהם: 
<b>המה הקינים.</b> מצאתי בספר מדויק הקנים בצ"רי הקו"ף, ובספרים אחרים גם כן מצאתי בחירק הקו"ף, והמסרה עליו לית וחד קינים והגנז, והקינים הם כמו כן שם משפחה ידועה, ויש מפרשים שהיו צורפים מתרגום ויתנהו לצורף ויהביה לקנאה, ואמרו רבותינו ז"ל שהיו מבני קני חותן משה ונתערבו במשפחת יהודה ונתיחסו עמם: 
<b>מחמת אבי בית רכב.</b> והם משפחת בית הרכבים הנזכר בספר ירמיה ושם אב המשפחה ההיא חמת:

Chapter 3



Verse 1

<b>ואלה היו בני דויד.</b> לפי שהזכיר למעלה משפחת רם עד דוד ולא השלים היחס כדי לספר יחס כלב אחריו חזר עתה בהשלימו יחס כלב להשלים יחס דוד:
<b>שני דניאל.</b> ובספר שמואל קורא אותו כלאב, יש בו דרש לפי שלקח דוד אביגיל אחרי מות נבל אמרו בני הדור כי זה הבן הנולד לאביגיל היה בנו של נבל ולפיכך יצא קלסתר פניו כקלסתר פניו של דוד להסיר החשד לפיכך קראו כלאב דומה לאב ודניאל היה שמו העקרי כלומר דנני אלהים מנבל: 

Verse 2

<b>השלישי לאבשלום בן מעכה.</b> למ"ד לאבשלום נופלת על עיקר העצם לא להביא דבר אל העצם ובאמרו לאבשלום כאלו אמר את אבשלום, וכמו למ"ד זו למ"ד הרגו לאבנר, לכל כליו תעשה נחשת, אנוש לשברך, ואחרים מלבד אלה כמו שהבאתים בספר מכלל בחלק הדקדוק: 

Verse 3

<b>יתרעם לעגלה אשתו.</b> אמרו כי זו היא מיכל בת שאול לפיכך אמר אשתו הראשונה, ומה שאמר הכתוב ומיכל בת שאול לא היה לה ולד עד יום מותה מאותו היום ואילך לא היתה לה בשביל עונש בזיון שביזתה לדוד על שהיה מפזז ומכרכר לפני ה' אבל קודם לכן היה לה: 

Verse 4



Verse 5

<b>ואלה נולדו בירושלם.</b> דגש בלמ"ד נולדו תמורת הנח ואף על פי שנכתבה הוי"ו הנה נבלע בדגש: 
<b>ארבעה לבת שוע בת עמיאל.</b> היא בת שוע בת אליעם, ויש שהיו קוראין אותה בת שבע ויש בת שוע כי קרובים הם, וכן עמיאל ואליעם אחד הוא אלא שהאותיות הפוכות, ולא נזכרו אלו הארבעה בנים כסדר תולדותם, שהרי שלמה היה הגדול כי הוא היה הבן הראשון שהיה לבת שבע מדוד אחרי מות הילד וכמו שכתוב וינחם דוד את בת שבע אשתו ויבא אליה ותלד בן ויקרא שלמה שמו ובספר שמואל כשזוכר אותם בני דוד שנולדו בירושלים אינו זוכר אליפלט הראשון ונגה אולי לא היו בחיים אז ולא מנה אותם ובזה הספר מנה אותם אף על פי שלא היו אל השנים בחיים כי מנה הנולדים לו בירושלים, ולפי שאמר הנה כל בני דוד מנה אותם כולם ואף על פי שלא אמר <b>כל בני דוד.</b> הרי אמר אשר היו לו בירושלים:

Verse 6



Verse 7



Verse 8

<b>ואליפלט</b> השני אולי מת הראשון כשקרא שם האחרון אליפלט, ובמנין השני בזה הספר יש שנוי מעט ביניהם כי הראשון אליפלט והשני אליפלט: 

Verse 9



Verse 10

<b>ובן שלמה רחבעם.</b> הניח הבנים אחרים ויחס שלמה כי לו המלוכה ולבניו אחריו ויחס מלכי יהודה דור אחר דור:

Verse 11



Verse 12



Verse 13



Verse 14



Verse 15

<b>ובני יאשיהו הבכור יוחנן.</b> הוא יהואחז שלקחו פרעה נכה והגלהו למצרים ומת שם ושני שמות היו לו והיאך אומר הבכור והלא יהויקים היה גדול ממנו שתי שנים דכתיב בן כ"ג יהואחז במלכו, וכתיב בן כ"ה יהויקים במלכו ולא היה בן מלכות זה למלכות כלומר שמלך תחילה כן פירשוהו רז"ל: 
<b>השלישי צדקיהו הרביעי שלום.</b> אמרו חכמינו ז"ל כי שלום הוא צדקיהו וקראו שלום על שם שהיה מושלם במעשיו כי הוא צדיק היה אלא שהיו בני דורו רשעים, ועוד קראו שלום על ששלמה מלכות בית דוד בימיו ואמר עליו השלישי שהיה שלישי לבני יאשיהו ואמר עליו הרביעי שהיה רביעי למלכות יאשיהו, ומדרך הפשט לא נראה כן אלא כי שלום זה הוא יהויכין בן יהויקים בן יאשיהו ולא נוכל לומר כי בן אחר היה ליאשיהו ששמו שלום כי לא מצאנו במלכים אחר יאשיהו כי אם יהואחז ויהויקים ויהויכין וצדקיהו, ושלום קורא אותו מלך בספר ירמיהו אל שלום בן יאשיהו המולך תחת יאשיהו, וכל ענין אותה הנבואה על יהויכין שגלה לבבל, ואמר בן יאשיהו כי בן בנו היה ובני בנים כבנים בהרבה מקומות תמצא כן, והנה ג"כ כתיב בספר בני יאשיהו לפי שהיה לו למלכות יאשיהו בפני צדקיהו דודו לפיכך חזר לספר אותו על הסדר. והנה גם כן כתב בספר בני יאשיהו: 

Verse 16

<b>ובני יהויקים יכניה בנו צדקיהו בנו.</b> קרא יכניה בנו צדקיהו על שם דודו צדקיהו:

Verse 17

<b>ובני יכניה אסיר שאלתיאל בנו.</b> שניהם היו בניו וקראו אסיר שנולד בבית האסורין כי כבר כתב עליו הנביא כתבו את האיש הזה ערירי גבר לא יצלח בימיו, אלא אמרו שעשה תשובה בבית האסורין ושב אל ה' בכל לבו ויעתר לו ה' ונתן לו בנים ויצא מבית הכלא וקרא שם האחד אסיר שנולד בבית האסורין ושם האחד שאלתיאל שנשאלה מלכות בית דוד ממנו, ועוד אמרו אמר ר' יוחנן גולה מכפרת על הכל שנאמר כתבו את האיש הזה ערירי ובתר דגלה כתיב אסיר שאלתיאל בנו, אסיר שעברתו אמו בבית האסורים, שאלתיאל ששתלו שלא כדרך הנשתלין, גמירי דאין אשה מתעברת מעומד והיא נתעברה מעומד, דבר אחר שאלתיאל שנשאל על אלתו, זרובבל שנזרע בבבל ומה שמו נחמיה בן חכליה שמו: 

Verse 18

<b>ומלכירם ופדיה.</b> כל אלה בני שאלתיאל ואחז דרך קצרה ולא אמר ובני שאלתיאל כי הדבר מובן שזוכר אב ובניו כולם:

Verse 19

<b>ובני פדיה זרובבל ושמעי.</b> ומה שאמר בחגי זכריה ובעזרא זרובבל בן שאלתיאל לפי שהיה בן בנו כי פדיה בן שאלתיאל וזרובבל בן פדיה, הלא תראה בכמה מקומות שזכר בני בנים כבנים: 
<b>ובן זרובבל משולם.</b> כמו ובני זרובבל, וכן ובן חנניה ובן נעריה: 

Chapter 4



Verse 1

<b>בני יהודה פרץ חצרון וכרמי.</b> בא להשלים יחס יהודה מה שלא הזכיר למעלה, והזכיר דרך קצרה בנים ובני בנים כסדר: 
<b>וחור ושובל.</b> זהו חור שהזכיר למעלה כלב בן חור בכור אפרתה, והיה חור זה בן כלב בן יפונה, והוא אבי כלב שהיה אבי שובל כמו שהזכיר למעלה ובכאן השלים יחסו: 

Verse 2

<b>וראיה בן שובל.</b> ראיה זה הוא הרואה שהזכיר למעלה ויהיו בנים לשובל הרואה חצי המנוחות והרואה וראיה אחד כי כן דרך המשפחות להתהפך בהן האותיות:
<b>אלה משפחות הצרעתי.</b> הוא שהזכיר למעלה מאלה יצאו הצרעתי והאשתאלי, והזכיר הנה יחת ואחומי ולהד שהיו עיקר משפחות הצרעתי: 

Verse 3

<b>ואלה אבי עיטם.</b> פירוש ועוד אלה בנים משובל ומחור אבי עיטם יזרעאל:
<b>ושם אחותם הצללפוני.</b> מה שהזכיר אחותם וכן הזכיר למעלה בבני זרובבל ושלמיה אחותם, אולי לא היתה להם עוד והזכירם, או היו בעלות השם בדורם ונשים חשובות לכך הזכירם כמו סרח בת אשר: 

Verse 4

<b>אבי בית לחם.</b> קצר ולא הזכיר שלמא שהיה אבי בית לחם כי חור היה אבי שלמא, ושלמא אבי בית לחם: 

Verse 5

<b>ולאשחור אבי תקוע.</b> הוא שהזכיר למעלה בן חצרון שהיה לו מאביה אשתו ולא הזכיר למעלה עוד מיחוסו אלא שאמר אבי תקוע, והנה השלים יחוסו: 

Verse 6



Verse 7



Verse 8



Verse 9

<b>ויהי יעבץ נכבד מאחיו.</b> אולי יעבץ הוא אחד מהנזכרים והיו לו שני שמות או הוא אחר, ואף על פי שלא הזכירו בסדר התולדה הזכיר ענינו: 
<b>יעבץ.</b> אע"פ שהוא הפוך אל הענין כי היה לו לומר יעצב, אינם מקפידים העברים על זה כמו נח מן ינחמנו, קין מן קניתי, שמואל מן מה' שאלתיהו: 

Verse 10

<b>ויקרא יעבץ.</b> אולי חשש על שמו שהיה מענין עצב כמו שאמר לבלתי עצבי וחשש שלא יבואו עניניו על הנכונה ושיעצב בעניני העולם ונדר נדר אם יצליחהו השם ויברכהו יעשה כך וכך ולא הזכיר הנדר, וכן וידר יעקב נדר לאמר אם יהיה אלהים עמדי לדעת קצת המפרשים וכן וידר ישראל נדר לה' ויאמר אם נתון תתן את העם וגו': 
<b>ועשית מרעה לבלתי עצבי.</b> כלומר שתעשה אות עמי שלא אעצב מרעה בעולם ולא יהיה שמי גורם לי שום עצב ועצבי הוא מקור פועל עומד והכנוי והמקור באחד אין בו פועל ופעיל, או יהיה פועל יוצא ופירושו ועשית עמי להצילני מרעה לבלתי עצב אותי: 

Verse 11

<b>וכלוב אחי שוחה.</b> אף על פי שלא הזכירו בסדר התולדה הזכירו לספר תולדותיו וכן תמצא בספר זה בהרבה מקומות כי מקצר היה בתולדות:

Verse 12

<b>אבי עיר נחש.</b> כמו אבי קרית יערים כי מבניו נתישבה העיר הנקראת עיר נחש:
<b>אלה אנשי רכה.</b> כל אלה בני כלוב שהזכיר היו נקראין אנשי רכה על ענין ידוע אצלם:

Verse 13

<b>ובני קנז עתניאל.</b> אף על פי שלא הזכיר קנז הזכיר תולדותיו כמו שכתבנו:

Verse 14

<b>אבי גיא חרשים.</b> כמו אבי קרית יערים כמו שכתבנו והזכיר למה נקראת העיר גיא החרשים <b>כי חרשים היו.</b> פירוש אומני אבן ועץ וברזל כי הכל יקרא חרש:

Verse 15

<b>ובני כלב בן יפונה.</b> כבר כתבנו כי דעת רבותינו ז"ל שהוא כלב בן חצרון, ואם הוא הזכיר עוד מתולדותיו מה שלא הזכיר למעלה: 
<b>ובני אלה וקנז.</b> כך היה שמו וקנז בוי"ו: 

Verse 16



Verse 17

<b>ובן עזרה יתר ומרד ועפר וילון ותהר את מרים.</b> פירוש ותהר כמו ותלד וכן על ברכות הורי כמו יולדי, ועל אשתו של מרד אומר שילדה לו למרד את מרים ואת שמי וכו' מרים בן הוא כמו האחרים כי הרבה נמצאים בשם אחד זכר ונקבה, כמו אביה אשת חצרון ועיפה פלגש כלב ואחרים רבים וסוף פסוקים המוכיח כי ותהר את מרים על אשתו של מרד הוא אומר וכן אשתו היהודיה ילדה את ירד פירוש אשתו של מרד: 

Verse 18

<b>היהודיה.</b> מכלל שהראשונה שהזכיר לא היתה יהודיה והיא בתיה בת פרעה שהזכיר בסוף הענין:
<b>את ירד אבי גדור.</b> יש מפרשים כל אלה אבי אדון ומפרשים גדור ושכו וזנוח שם הערים שהיו אלה מושלים עליהם, והנכון שהם כמשמעם וכלם שמות בני הילודים לכל אחד ואחד וכן תראה במה שהקדמנו שהוא מיחס האב על הבן להודיע לפרסמו כשהיה הבן נכבד וידוע מאביו: 
<b>ואלה בני בתיה בת פרעה.</b> פירוש ואלה שהזכרנו תחלה מרים ושמי וכו' היו בני בתיה בת פרעה: אשר לקח מרד בן עזרה מבני כלב בן יפונה, ורז"ל דרשו כי מרד הוא כלב בן יפונה ולמה נקרא שמו מרד שמרד מעצת מרגלים, ודרשו כל אלה השמות ירד ואביגדור וחבר כולם על משה רבינו ואמרו ילדה כמו גדלה שהיה לה כבן: 

Verse 19

<b>ובני אשת הודיה.</b> אף על פי שלא אמר עד הנה הודיה זה הזכיר תולדותיו וכן מנהג הספר כמו שכתבנו ומאשתו שהיתה אחות נחם היו לו אלה הבנים אבי קעילה הגרמי ואשתמוע המעכתי:

Verse 20



Verse 21

<b>בני שלה בן יהודה.</b> כל התולדות שהזכיר עד הנה היו מפרץ ומזרח ומבני שלה לא הזכיר עד עתה, ועתה בהשלימו יחס יהודה הזכיר מבני שלה קצת: 
<b>ומשפחות בית עבודת הבץ.</b> פירוש שהיו אותם משפחות עובדי פשתים:

Verse 22

<b>ויוקים ואנשי כזבא.</b> יש דרשות הרבה באלה השמות, ודרשו יואש ושרף שהם מחלון וכליון: <b>אשר בעלו למואב.</b> שלקחו להם נשים מואביות וישבי לחם שהיו מבית לחם יהודה, וכן בפסוק המה היוצרים הרבה דרשות, ולפי פשט הפסוק כל אלה מבני שלה ומבני בניו ואנשי כזבא כולם היו מבניו, ואפשר שכזבא הוא כזיב, ויואש ושרף ג"כ מבניו, ופירוש אשר בעלו למואב שנלחמו עם מואב והיו אדונים להם, וישבי לחם גם כן שם אחד מבניו: 
<b>והדברים עתיקים.</b> פירוש זה שאמרנו כי יואש ושרף בעלו למואב אף על פי שלא נמצא זה בספרי הנבואה הם מדברי' ידועים בקבלה ובמסרה ונעתקים איש מפי איש, ויש מפרשים כי והדברים עתיקים חוזר על כל מה שכתב עזרא הנה מיחס התולדות, כי הדברים הנכתבים הנה אף על פי שלא תמצאם כתובים בספר מספרי הנבואה לא תאמר איך ידע כל זה עזרא דברים שלא היו בימיו כי הדברים מקובלים כלם: 

Verse 23

<b>המה היוצרים ויושבי נטעים וגדרה.</b> יתכן שחוזר לאנשי כזבא שזכר ואמר כי אלה אנשים המה היוצרים הידועים שהיו יוצרים אומני כלי חרש והיו יושבים חוץ לעיר במקום הנטעים לטעת נטעים ולעבוד האדמה ולעשות שם הכלים גם כן אולי אותו המקום היה העפר שלו טוב למלאכת החרש ויהיו יושבים שם ונוטעים נטיעות וגודרים גדרות:
<b>עם המלך במלאכתו</b> וכן היו עם המלך בחוץ בענין הנטעים והגדרות וישבו שם מפני הכנת מלאכתם שם:

Verse 24

<b>בני שמעון.</b> הזכיר יחס שמעון בקצרה אחר יחס יהודה לפי שהיו שכנים בנחלה הוא זוכר נחלתם עם יחסם כמ"ש מחבל בני יהודה נחלת בני שמעון כי היה חלק בני יהודה רב מהם וינחלו בני שמעון בתוך נחלתן כי לא היה לו חלק בפני עצמו כמו לשאר השבטים וזהו שאמר אחלקם ביעקב ואפיצם בישראל: 
<b>נמואל וימין.</b> נמואל הוא ימואל הנזכר בפרשת ויגש אליו ובפרשת וארא ונזכר גם בפרשת פנחס נמואל לנמואל משפחת הנמואלי וכן תראה ברוב השמות בעברי בשמות בני אדם ובשמות הערים כי אינם קופדים בחילוף אות אחת או שתים בשם, ופעמים קוראים אותם בשני שמות שאינם דומים זה לזה וקורא אותם במקום אחד בשם האחד ובמקום אחר בשם האחר: 

Verse 25



Verse 26



Verse 27

<b>וכל משפחתם לא הרבו עד בני יהודה.</b> לפי שהיו שוכנים בתוך בני יהודה אמר כי לא הרבו משפחתם שהגיעו למספר בני יהודה, לפיכך היו יושבים ביניהם ונספחים אליהם וישבו בקצת ערי יהודה וכן תמצא הערים אשר מזכיר הנה בספר יהושע בכלל ערי יהודה ומזכיר אותם גם כן בנחלת בני שמעון שנפלה להם בתוך בני יהודה לפיכך אמר הנה אלה עריהם עד מלך דוד, אבל כשמלך דוד וחזקו בני יהודה גרשום בני יהודה מנחלתם והם בקשו להם נחלה, כמו שאמר וילכו למבוא גדור עד למזרח הגיא ומהם מן בני שמעון הלכו להר שעיר וכו' כי הלכו הנה והנה לבקש נחלה, ומה שאמר זאת משבותם והתיחסם להם, ר"ל כי אלה חמש ערים וחצריהם נשארו להם ולא גרשום משם בני יהודה: <b>התיחשם להם.</b> כלומר כי היו נקראים על שמם כל הימים, ואיננו רחוק בלשון לזכור יחס בענין הערים, כי עקר מלת יחס הוא גלוי על משפחה והודיע על האיש מאיזה משפחה הוא ומאיזה שבט הוא כן מיחס הערים אל האדם והאדם אל הערים להודיע ולגלות הדבר וכן קראו ליו"ד צרי יו"ד היחס שמיחס אותו אל צרי עבר, ומה שאמר ואת מושבותם ולא אמר אלה כן דרך הלשון בהרבה מקומות יחיד בלשון רבים ורבים בלשון יחיד כמו כי תקראנה מלחמה, ויבא משה ואהרן והדומים להם כמו שכתבנו בספר מכלל בחלק הדקדוק, או יהיה פירושו זאת הארץ: 

Verse 28



Verse 29



Verse 30



Verse 31



Verse 32



Verse 33



Verse 34

<b>ומשובב וימלך וכו'.</b> כל אלה שזוכר היו נשיאי משפחות לשבט שמעון וראשי בתי אבות והלכו לבקש נחלה אחר מלוך דוד והארץ היתה מבני חם שהיו יושבים שם לפנים ובאו אלה והכום והחרימום עד היום וישבו תחתיהם:

Verse 35



Verse 36



Verse 37



Verse 38



Verse 39



Verse 40



Verse 41

<b>ואת המעונים.</b> בשורק מקום חולם והוא קבוץ מן מעון שהוא מקום הדירה ומה שאמר עד היום הזה כי עד ימי עזרא לא שבו עוד בניהם באלה המקומות אף על פי שגלו משם בני שמעון:

Verse 42

<b>בני ישעי בראשם.</b> אלה ארבעה בני ישעי שהיו ראשים לאלה חמש מאות אנשים אמרו רבותינו ז"ל כי ממנשה היו, בני ישעי ראינו שהיה משבט מנשה כמו שאמר ואלה ראשי בית אבותם ועפר וישעי ואמר זה לפי שאין זרעו של עשו נופל אלא ביד זרעו של יוסף שנאמר ובית יוסף להבה, והקשו והכתיב ומהם מבני שמעון הלכו להר שעיר ובני ישעי בראשם ותרצו ישעי נמי מבני מנשה קאתי דכתיב ועפר וישעי: 

Verse 43

<b>ויכו את שארית הפליטה לעמלק.</b> פירוש מה שנשאר שלא החרימום שאול ודוד כי בדוד הוא אומר עד הכרית כל זכר באדום ועמלק מבני אדום, ומה שאמר וישבו שם עד היום הזה, פירושו עד היום הזה שגלו, או פירושו כי עד היום אף על פי שגלו בני שמעון בני עמלק לא שבו שם ועד היום הזה בחזקת בני שמעון: 

Chapter 5



Verse 1

<b>ובני ראובן.</b> אחר שהזכיר שמעון מפני שהיה שכן ליהודה כמו שכתבנו חזר לראובן הבכור:
<b>כי הוא הבכור.</b> כלומר הוא הבכור ובו היה ראוי להחל ספור היחסים כי משפט הבכורה והמלכות היו ראוים לו אלא שבחללו יצועי אביו נתנה בכורתו לבני יוסף בן ישראל כלומר שהיה לו לאביו בן אהוב וחביב ונתנה לו:
<b>ולא להתיחש לבכורה.</b> כלומר כשנתן לו הבכורה לא שיתיחש יוסף לבכורה מכל ויקרא בכור ישראל שאם כן היתה לו המלוכה גם כן כמו שהיתה המשפט לראובן מהכל:

Verse 2

<b>כי יהודה גבר באחיו.</b> ונתן לו יעקב המלוכה, ושאר משפט הבכורה והוא לקחת פי שנים בארץ נתן ליוסף: 
<b>ולנגיד ממנו.</b> פירוש מי שיהיה בישראל לנגיד אמר יעקב שיהיה ממנו:

Verse 3

<b>בני ראובן.</b> לפי שהפסיק בענין חזר לומר פעם אחרת בני ראובן:

Verse 4

<b>בני יואל.</b> אע"פ שלא הזכירו בסדר התולדה מזכירו עתה לייחס בניו אחריו וכמוהו רבים בספור היחסים: 
<b>שמעיה בנו גוג בנו.</b> כלם אחד בן אחד ואפילו היה לכל אחד בנים אחרים אינו מזכיר אלא הראשים, וכן תמצא בהרבה מקומות: 

Verse 5



Verse 6

<b>בארה בנו אשר הגלה וגו'.</b> הוא היה נשיא לשבט ראובן בעת שהגלם תלגת פלנאסר והוא תגלת שמזכיר במלכים והפוך האותיות בשמות הוא דרך הלשון כמו שתראה רבים:

Verse 7

<b>ואחיו למשפחותיו.</b> כלומר זה היה נשיא וגם אחיו בהתיחשם לתולדותם הם ראשי משפחות וידועים, והראש בהם יעיאל וזכריהו וגו': 

Verse 8

<b>בן שמע בן יואל.</b> הוא שמעיה בן יואל שהזכיר למעלה:
<b>הוא יושב בערוער.</b> י"מ בי"ת בערוער במקום מ"ם כי ערוער לא היה לבני ראובן כי אם לבני גד כמו שאמר ויבנו בני גד את דיבון ואת עטרות ואת ערוער, ונכון הוא וכמוהו מצאנו בי"ת במקום מ"ם והנותר בבשר ובלחם וכן וירעצו וירוצצו את בני ישראל בשנה ההיא שמונה עשרה שנה, ויש לפרש עוד בערוער בגבול ערוער כי העיר לבדה היתה לבני גד שבנו אותה וגבולה היה לבני ראובן: 

Verse 9

<b>ולמזרח ישב.</b> פירוש למזרח ארץ הגלעד כי כל ארצם היתה מזרח לארץ ישראל כמו שאמר עבר הירדן מזרחה אבל למזרח ארץ הגלעד התפשטו וישבו <b>עד לבא מדברה למן הנהר פרת.</b> כלומר עד נהר פרת ומן הנהר והנה הוא גבולם כי נהר פרת הוא גבול ארץ ישראל למזרח כמו שאמר מן הנהר נהר פרת עד הים האחרון יהיה גבולכם:
<b>כי מקניהם רבו.</b> כלומר כי לכך היו צריכים להתפשט בארץ כי מקניהם רבו:

Verse 10

<b>עם ההגריאים.</b> הם בני הגר, והאל"ף מקום יו"ד היחש: 
<b>על כל פני מזרח לגלעד.</b> פני מזרח אשר לגלעד:

Verse 11

<b>ובני גד לנגדם ישבו בארץ הבשן עד סלכה.</b> אינו אומר בכל ארץ הבשן שהרי אמר בתורה כי ארץ הבשן נתנה משה לחצי שבט המנשה, כמו שאומר ויתר הגלעד וכל הבשן ממלכת עוג נתתי לחצי שבט המנשה וגו', אלא מקצת הבשן היה לבני גד עד סלכה ומסלכה ואילך כל הבשן היה לחצי שבט המנשה ומה שאמר בתורה כי כל הבשן היה לחצי שבט המנשה פירושו כל הבשן שהיה ממלכות עוג לכל חבל הארגוב שהיה נקרא ארץ הרפאים, אבל היה מקצת מקומות בבשן שלא היה מולך עליהם עוג ואף על פי שהיה נקרא מלך הבשן לפי שרוב הבשן היה לו ומקצת מן הבשן עד סלכה היה לאמורי ואותו היה לבני גד, ומה שאמר גם כן הנה וישבו בגלעד בבשן ובבנותיה באותו בשן שהוא עד סלכה ובבנותיה ישבו בני גד וכן אמר הנה שחצי שבט המנשה ישבו בארץ הבשן עד בעל חרמון, ר"ל מאותו מקום הבשן שהיה לבני גד עד בעל חרמון וכן אמר ביהושע ולחצי שבט המנשה נתן משה בבשן ולא אמר כל הבשן: 

Verse 12

<b>יואל הראש.</b> היה ראש לבני גד, ואלה הארבעה שזכר ראשי משפחות וידועים בשבט היו מושלים בבשן, ויש בדרש ושפט בבשן הוא שפט אבי אלישע הנביא וסמך לו בבשן מה בשן ששים עיר אף אלישע בנו פרנס ישראל ששים שנה: 

Verse 13



Verse 14



Verse 15

<b>ראש לבית אבותם.</b> עבדיאל או גוני אביו:

Verse 16

<b>וישבו בגלעד בבשן.</b> פירוש ובבשן והוא חסר וי"ו כמו שמש ירח: 

Verse 17

<b>כלם התיחסו בימי יותם מלך יהודה ובימי ירבעם מלך ישראל.</b> פירוש כל אלה בני ראובן ובני גד וחצי שבט המנשה התיחשו למלחמה הזאת שעשו עם ההגריאים כלומר התפקדו למשפחותם לבית אבותם בצאתם למלחמה והיה זה בימי יותם מלך יהודה ובימי ירבעם מלך ישראל והוא ירבעם בן יואש מבני יהודה, ואף על פי שנראה מן הפסוקים במלכים כי יותם מלך יהודה וירבעם מלך ישראל לא מלכו בזמן אחד שהרי ירבעם מלך ארבעים ואחת שנה ובשנת עשרים ושבע לירבעם מלך עזריה בן אמציה מלך יהודה והוא עוזיה ומלך עזריה חמשים ושתים שנה הנה עזריה מלך יהודה מלך אחרי מות ירבעם מלך ישראל שלשים ושמנה שנה ואע"פ שיש לדקדק בחשבונות אלו כמו שאנו עתידים לבאר במלכים מכל מקום עוזיה האריך ימים אחרי ירבעם, א"כ איך מלך יותם בן עוזיה בזמן ירבעם אלא שיותם בן עוזיה מלך בחיי עוזיה אביו משהיה מצורע עוזיה כמו שנאמר וינגע ה' את המלך ויותם בן המלך על הבית שופט את עם הארץ, ויתכן לפרש בימי יותם ובימי ירבעם עם כל אחד בזמנו ועם כל אחד מהם התיחשו למלחמה: 

Verse 18

<b>ולמודי מלחמה.</b> הוא תואר קל ואינו פעול כי למד הוא פועל עומד ואין בו פעול כי אם על דרך התואר כמו שבארתי בספר מכלל בחלק הדקדוק:

Verse 19



Verse 20

<b>וכל שעמהם.</b> וכל האומות שהיו עם ההגריאים הכל נתנו בידם:
<b>ונעתר להם.</b> כמו ונעתור והוא מגזרת פעול, כמו ונחתום בטבעת המלך: 

Verse 21



Verse 22

<b>וישבו תחתיהם.</b> במקומם ואף על פי שאמר וישבו מקניהם מקצתם ישבו שם, ומקצתם שבו לארצם עם השבי: 
<b>עד הגלה.</b> עד שגלו על ידי מלכי אשור:

Verse 23

<b>ובני חצי שבט המנשה וגו' המה רבו.</b> כלומר לפי שרבו הרבו גבולים עד בעל חרמון ושניר והר חרמון:

Verse 24

<b>ועפר וישעי.</b> וי"ו ועפר כמו ואיה וענה: 

Verse 25



Verse 26

<b>עד היום הזה.</b> כי לא יצאו בצאת גלות יהודה מבבל:

Verse 27

<b>בני לוי.</b> הזכיר יחס בני לוי ג"כ ועריהם שנתנו להם והזכיר כי העמיד דוד מהם משוררים ומשרתים לפני ה' והזכיר יחש אהרן עד הגולה והוא יהוצדק שהלך עם גלות יהודה ביד נבוכדנצר ויהושע בנו עלה מבבל עם הגולה, ובספר עזרא מזכיר זה היחס עד אהרן כי עזרא היה בן שריה ומיחסו עד אהרן כמו שמיחס הנה יהוצדק אחיו עד אהרן אבל שם מדלג בו חמשה בתי אבות שהזכיר הנה מיחוסן אבי עזריה עד מריות ולקצר דלג אותם בתי אבות, והזכיר יחס אלעזר ולא יחס איתמר לפי שמבני אלעזר היו כהנים גדולים עד עולם כי כן אמר לפנחס הקב"ה כאשר קנא בשיטים והיתה לו ולזרעו אחריו ברית כהנת עולם זו היא כהונה, כי ג"כ בני איתמר היו כהנים ואלה שמבני פנחס היו כהנים גדולים עד עולם, ובצדוק היתה תחלת הברכה הזאת עד יהוצדק והיו כהנים גדולים גם מבני איתמר כי עלי היה כהן גדול שהיה מבני איתמר וכן אחימלך ואביתר בנו: 

Verse 28



Verse 29



Verse 30



Verse 31



Verse 32



Verse 33



Verse 34



Verse 35



Verse 36

<b>הוא אשר כהן בבית אשר בנה שלמה בירושלים.</b> אם נאמר כי הוא היה ראשון אשר כהן בבית לא היה כן כי צדוק היה כמו שאמר במלכים צדוק הכהן ונתן הנביא ובזה הספר הוא אומר ג"כ וימשחו לה' לנגיד ולצדוק לכהן, ואם נאמר כי לא רצה לומר שכהן ראשון בבית אלא שכהן הנה גם האחרים כהנו מה בא לומר ואם בא לומר כי כהן גדול היה גם אחרים היו כהנים גדולים, ורז"ל אמרו שהוא עזריה שהיה בימי עוזיהו ולפי שמסר נפשו על קדושת הבית שלא הניח עוזיהו להקטיר לכך נאמר הוא אשר כהן כלומר שהוא חס על כבוד הכהונה ולא נשא פנים לעוזיהו, ויש לפרש כי גם בימי שלמה כהן אחר צדוק ואחר אבותיו הנזכרים אלא בימי שלמה היה קטן עדיין ולא היה כהן גדול בימי עוזיהו ובימי חזקיהו עדיין היה חי והיה כהן גדול כמו שנאמר ויאמר אליו עזיהו כהן הראש ולפי שהאריך ימים כל כך אמר עליו אשר כהן בבית כלומר אשר כהן כמה ימים: 

Chapter 6



Verse 1

<b>בני לוי גרשם.</b> הוא גרשון כי המ"ם והנו"ן שוים בשמות, כמו כמהם כמהן תנים תנין: 

Verse 2



Verse 3



Verse 4



Verse 5

<b>לגרשום לבני בנו וכו'.</b> ולא זכר משפחת שמעי וכן בפרשת פנחס והטעם שלא זכרו הנה כמו שלא זכר משפחת עמרם וחברון ועזיאל כי זכר העומדים על השיר כמו שזכר בסמוך משפחת יצהר ומגרשום משפחת לבני וממררי משפחת מושי ולמטה כשפירש דוד זכר משפחת שמעי:
<b>יחת בנו.</b> בן לבני, ובבני שמעי למטה זוכר יחת כי היו שני בניהם נקראים בשם אחד אבל זה יחת בן לבני זוכר שמו למטה יחיאל, ויחת ויחיאל קרובים בלשון ובשני שמות האלה היה נקרא וכמוהו רבים במספר: 

Verse 6



Verse 7

<b>בני קהת עמינדב.</b> חזר לספר בני קהת לפי שרצה לספר מיחס בניו ובני בניו עוד, ועמינדב זהו יצהר ושני שמות היו לו, ולמעלה הזכירו יצהר וכאן הזכירו עמינדב אסיר בנו: 
<b>אלקנה בנו אביאסף בנו.</b> אלה שלשתן אינו ר"ל אחד בן אחד כמו האחרים, אלא שלשתן בנו אלה חוזר לקרח כי שלשתן היו בניו כמו שכתוב בתורה ובני קרח אסיר ואלקנה ואביאסף והנה גם כן אמר בהזכירו יחש הימן בן אביאסף בן קרח: 

Verse 8



Verse 9



Verse 10

<b>ובני אלקנה עמשי ואחימות, אלקנה.</b> אלה שלשתן אחד בן אחד כי אלקנה זה בן אחימות בן עמשי ועמשי בן אלקנה: 

Verse 11

<b>בני אלקנה צופי בנו וכו'.</b> אלה הם אחד בן אחד, ואליאב הנזכר הנה הוא אליהוא הנזכר בתחלת ספר שמואל ונחת הוא תוחו הנזכר שם וצופי הוא צוף הנזכר שם: 

Verse 12



Verse 13

<b>ובני שמואל הבכור ושני ואביה.</b> יש מפרשים כמו והשני כאלו אמר והשני אביה ואמר הבכור ולא זכר שמו כי ידוע הוא כי הוא יואל והשני אביה כמו שאמר בשמואל שם ומשנהו אביה ואומרים כי ושני כמו שני כמו שלו ושלו, והוי"ו פתוחה כמו וחמור אסור שהוא כמו והחמור, ואין זה פירוש נכון כי לא מצאנו ושני כמו שני ואין ראיה משלו ושלו כי הם שני משקלים ועוד כי וי"ו פתוחה לא יתכן בזה הדרך כי וי"ו וחמור פתוחה מפני אות הגרון כי היתה ראויה בשורק כמו וי"ו וזבולן וכן כל וי"ו שמוש שהוא על תיבה שתחלתה שב"א הוא בשורק אלא על אותיות הגרון שהוא בפתח כשתחלת התיבה שב"א ופתח או כשתחלת התיבה שבא וסגו"ל. ואם ושני היתה לשמוש היה לו לומר ושני הוי"ו בשורק ועוד היאך אמר הבכור ולא הזכיר שמו וזה החסרון לא מצאנו, ועוד שיצטרכו לומר כי וי"ו ואביה נוספת ומי הביאם בטורח הזאת אבל הנכון כי ושני הוא יואל ושני שמות היו לו כמו שתראה בספר הזה בכמה מקומות כן זה הוא שמו יואל והיה שמו ושני גם כן: 

Verse 14



Verse 15



Verse 16

<b>ואלה אשר העמיד דוד על ידי שיר.</b> כלומר העמידם לשורר:
<b>בית ה'.</b> כמו בבית, וכן הנמצא בית ה' ורבים כמוהו: 
<b>ממנוח הארון.</b> הוא סמוך מן מנוח כמו מן מקום ממקום, ופירוש ממנוח הארון מיום שנח הארון בירושלים כשהביאוהו מקרית יערים לירושלים והיה באהל אשר נטה לו דוד עד בנין הבית וזהו שאמר ממנוח הארון כי עד היום ההוא לא היה נח כי היו מביאין אותו ממקום למקום, ומיום שנח הארון שם העמיד דוד המשוררים ושרתו לפני הארון שם כמו בבית המקדש: 

Verse 17

<b>ויעמדו כמשפטם על עבודתם.</b> היא עבודת השיר וכן אמר בתורה לעבוד עבודת עבודה והוא השיר שהוא עבודת הקרבנות:

Verse 18

<b>ואלה העומדים.</b> זכר אלה השלשה הימן ואסף ואיתן שהיו ראשי אבות ללוים ולכבודם מיחס כל אחד מהם עד לוי והימן שהיה גדול ונכבד מהשנים יחסו עד יעקב אבינו אמר עליו בן ישראל ובשנים אמר בן לוי ולא עוד ומפני שהיה נכבד מהשנים היה עומד בשיר אמצעי ואסף על ימינו ואיתן על שמאלו, ורז"ל אמרו כי לפיכך אמר ביחס הימן בן ישראל לפי שהיה מבני קרח ואמר יעקב ובקהלם אל תחד כבודי, כלומר כשיקהלו מעצמם לא יזכר שמי וכן אמר בתורה קרח בן יצהר בן קהת בן לוי אבל בקהלם שיקהלו לעבודת השם על ידי דוד יזכר שמי לפיכך אמר בן ישראל, ביחש הימן זה תמצא השמות משתנים ממה שהזכירם למעלה וזהו המנהג כמו שתראה בהרבה מקומות יש שהיו לו שתי שמות פעם קוראים אותו באחד ופעם קוראים אותו באחר, ויש שהיה משתנה שמו מעט השם האחד קרוב לאחר באותיות ולא היו קפדים בזה כמו תוח שזוכר אותו הנה ולמעלה זכר אותו תחת ובספר שמואל תוחו, וכן זוכר צוף הנה ולמעלה צופי, וכן אליאל ולמעלה זכר אותו אליאב ובספר שמואל אליהוא: 

Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28

<b>בן יחת בן גרשום בן לוי.</b> לא זכר לבני וזכר שמעי בן יחת ולא זכרו למעלה ולא מצאנו טעם בדבר זה: <b>ואיתן.</b> הוא יואח הנזכר למעלה, ועדיה הוא עדו ואתני הוא יאתרי:

Verse 29



Verse 30



Verse 31



Verse 32



Verse 33

<b>ואחיהם הלוים נתונים לכל עבודת בית האלהים.</b> כלומר אלה השלשה שזכרנו היו ראשי אבות, והיו משוררים לפני משכן אהל מועד ולא היה עבודת כתף ושום דבר עליהם אלא משוררים היו ואחיהם היו לשאר עבודת המשכן כמו שכתוב בתורה שהיו נושאי המשכן עד מנוח הארון וממנוח הארון היו שוערים ומתעסקים בענין המשכן וכן בבית אשר בנה שלמה היו שוערים כמ"ש: 

Verse 34

<b>ואהרן ובניו מקטירים.</b> זכר אהרן שהיה ראש הכהונה ולפי שזכר הלוים כלומר ללוים נתנה עבודה זו לאהרן ולבניו להקטיר ולכפר על ישראל:

Verse 35

<b>ואלה בני אהרן.</b> יחסם עד צדוק ואחימעץ שהיו בימי דוד ושלמה:

Verse 36



Verse 37



Verse 38



Verse 39

<b>ואלה מושבותם לטירותם.</b> לפי ששבט לוי לא היה לו חלק בארץ אלא השם הוא נחלתו והם היו נתונים לעבודת השם הלוים לשורר והכהנים להקריב זכר הערים שנתנו להם חלף עבודתם ובסיפור ערי הלוים תמצא שמות משתנים ממה שתמצא בספר יהושע והוא כמו שכתבתי לך בשמות בני אדם, ויש מפרשים כי כל שנשתנו כאן היה כי כשנפל הגורל לתת המנויין ביהושע היו קצת הערים ביד הכנענים והפרישו אחרים תחתיהם עד שכבשום, וכענין זה נמצא בתוספתא אף על פי שהפרישו שכם בהר אפרים לא היתה קולטת הפרישו את גמלא תחתיה עד שכבשו קדש ויש הרבה דרשות בהשתנות השמות ואין צריך להזכירם: 

Verse 40



Verse 41



Verse 42



Verse 43



Verse 44



Verse 45



Verse 46



Verse 47



Verse 48



Verse 49



Verse 50



Verse 51

<b>וממשפחות בני קהת.</b> פירוש מקצת משפחות בני קהת אותם שלא לקחו מיהודה ומשמעון ומבנימין לקחו ערים ממטה אפרים את שכם ואת מגרשיה ואת גדר ואת מגרשיה:

Verse 52



Verse 53

<b>ואת יקמעם.</b> זאת קבציה הנזכר ביהושע:
<b>ואת בית חורון ואת מגרשיה.</b> זה היה מבני אפרים:

Verse 54

<b>ואת אילון.</b> זה היה מבני דן ולא זכרו אולי היו סמוכות לאותם הערים שלקחו מאפרים, וכן ביהושע זכר דן אחר אפרים וכאן לא זכר שם דן כי זכר הערים שסמוכות לערי בני אפרים וידוע הוא כי לבני דן היו: 

Chapter 7



Verse 1

<b>ולבני יששכר.</b> למ"ד ולבני כלמ"ד והשלישי לאבשלום, למעלה החל לספר ביחס השבטים והפסיק בלוי וספר יחסם ומושבותם בעריהם ועתה חזר ליחס השבטים ומספרם כאשר נמצאו בימי דוד מלך ישראל ומה שהניח מהם שלא זכר הנה זכר אותם עם האחרים כולם בספור בואם אל דוד חברונה להמליכו ויחס דן ובניו לא זכר, וי"א כי חושים בני אחר שזכר סמוך לבני נפתלי הוא רמז לחושים בן דן ומנפתלי לא זכר יחסו כי אם בנו לבד ואולי לא מצא יחסם כתוב ולא נאמר לו בקבלה, ומה שהניח מן היחסים כלל באמרו בסוף וכל ישראל התיחשו והנם כתובים על ספר מלכי ישראל: 

Verse 2

<b>לתולע גבורי חיל לתולדותם.</b> פירוש לתולע היו אלה גבורי חיל משאר בניו חוץ מעזי והיו עשרים ושנים אלף ושש מאות ומבני עזי היו שלשים וששה אלף וזהו הטעם כי הרבו נשים ובנים לפיכך עלה מספרם כל כך כי משאר בני תולע שהיו חמשה לא היו מספרם כי אם עשרים ושנים אלף ושש מאות ומבני עזי היו שלשים וששה אלף לפי שהרבו נשים והולידו בנים רבים:

Verse 3



Verse 4



Verse 5

<b>ואחיהם לכל משפחות יששכר.</b> הם מאחי תולע פואה ישוב ושמרון:

Verse 6

<b>בנימין בלע ובכר.</b> יש מפרשים כי מבני יששכר הוא זה בנימין וכל התולדה עד בני נפתלי כי עוד יזכיר בנימין אחר אשר, ויש לפרש כי על בנימין בן יעקב הוא אומר והזכיר הנה קצת היחס ובאחרונה זכר עוד עד יחס שאול מלך ישראל: 
<b>וידיעאל.</b> הוא אשבל:

Verse 7



Verse 8

<b>ובני בכר וכו' וענתות.</b> עיר ענתות אשר בארץ בנימין נקראת על שמו שבנאה ענתות זה, כמו ויקרא שם העיר כשם בנו חנוך: 
<b>ועלמת.</b> כמו כן שם אדם ושם עיר בארץ בנימין והיא הנקראת בחורים וכן כתיב מבחורים ומן עלמת:

Verse 9



Verse 10



Verse 11



Verse 12

<b>ושפים</b> והפירוש <b>בני עיר.</b> והוא עיר שזכר מבני בלע:
<b>חשים בני אחר.</b> אחר זה לא נזכר ואפרש הוא אחר מהנזכרים ויש לו שתי שמות ומה שספר היחס על דרך קצרה כי עזרא מה שמצא ביחסים או מה שנמסר לו בקבלה הוא מה שכתב:

Verse 13

<b>בני נפתלי.</b> ולא זכר מיחסו כי אם בניו ומה שאמר בני בלהה כמו שאמר בתורה אלה בני בלהה ואע"פ שלא אמר כן באחרים ויש בו דרש לשבח בלהה זכרה שברצון נשאת ליעקב שאין כתיב בה ותקח כמו בזלפה אלא ותתן: 

Verse 14

<b>בני מנשה אשריאל אשר ילדה.</b> מן הנראה בתורה כי אשריאל מבני גלעד בן מכיר בן מנשה והוא היה הבן השלישי לו ובהרבה מקומות מצאנו בספר הזה שזוכר בני הבנים בסדר הבנים, והנה ג"כ זכר אשריאל בבני מנשה אע"פ שהיה בן בנו והקדימהו למכיר בנו לפי שמכיר היה בן פלגש כמו שאמר פלגש הארמיה ילדה את מכיר אבי גלעד, ומה שאמר אשר ילדה ולא זכר היולדת כן דרך הכתוב כמו אשר ילדה אותה ללוי במצרים, ואותה ילדה אחרי אבשלום, ומה שזכר אשריאל ולא זכר האחרים לפי שהם נזכרים בתורה ואחז דרך קצרה וזכר זה אולי היה נכבד מאחיו ומשפחתו ידועה, ויש בו דרש לפי שהיה שמו דומה לשם ישראל אביהם: 

Verse 15

<b>ומכיר לקח אשה לחפים ולשפים.</b> ר"ל לקח אשה מהם והם בני עיר שזכר למעלה ולמ"ד לחפים ולשפים ר"ל ומכיר לקח אשה שהיתה אחות לחפים ולשפים, וזהו שאמר ושם אחותו מעכה, ומה שאמר אחותו ולא אחותם חזר אל הנכבד מהם והוא חופים שהקדימו לשפים, ומה שאמר למעלה שפים וחפים על דרך התולדה: 
<b>ושם השני צלפחד.</b> חוזר לבני מנשה אשריאל אשר זכר ואשריאל הוא בן בן בן מנשה, וצלפחד בן בן בן בן מנשה ואומר השני ואם אינו שני לאשריאל כי חפר אביו היה הבן הששי לגלעד ואשריאל היה השלישי, אבל מה שאמר השני לזכירה לפי שלא זכר כי אם אשריאל וצלפחד ובני שמידע שזכר באחרונה וזכרו במקום חפר אביו לפי שלא היה לו בן הגון ונכבד כמוהו אלא צלפחד ובמקומו היה לשם כי לא זכרו האחרים וצלפחד לא היו לו בנים כי בנות, אבל לחפר היו לו בנים אחרים כמו שאמר ביהושע נחלה בתוך אחי אביהם ואמר בתורה לבני דודיהן לנשים: 

Verse 16

<b>ובניו אולם ורקם.</b> חוזר לפרש או לשרש הקרוב:

Verse 17

<b>אלה בני גלעד בן מכיר בן מנשה.</b> חוזר לאשריאל ולצלפחד שזכר אותם אע"פ שזכרתי אותם בבני מנשה בן גלעד מבן בנו היו: 

Verse 18

<b>ואחותו המולכת.</b> אחות גלעד והיתה מולכת בקצת הארץ אשר לגלעדי ואע"פ שלא נזכר בתורה ובנביאים ידוע הוא אצלם בקבלה, ולפי שהיתה אשה גדולה זכר תולדתה: 

Verse 19

<b>ויהיו בני שמידע.</b> לא היה צריך לזכור כי אם שמידע בן גלעד כי ידוע הוא מן התורה, וזכר בניו והוא אחין ושכם ולקחי ואניעם, ושכם זה אינו הנזכר בתורה כי אותו היה אחי שמידע וזה בנו: 

Verse 20

<b>ובני אפרים.</b> שותלח כמו שנזכר בתורה, וברד הוא בכר והוא הנזכר בתורה, ותחת הוא תחן הנזכר בתורה, ומכאן ואילך הם בני בכר ואולי כל הנזכרים מלבד שותלח הם בני בנים: 

Verse 21

<b>והרגום אנשי גת הנולדים.</b> י"מ כי לפיכך אמר הנולדים בארץ לפי שהם היו יודעים מוצא הארץ ומבואה והם בני אפרים נכנסו בארץ לקחת מקניהם ולא ידעו הדרכים והם בני גת ארבו להם והרגום, וי"מ כי אמר הנולדים בארץ לפי שהיתה גת אחר כן לישראל אמר כי בני גת הנולדים בארץ והם הפלשתים הם הרגום, ולפי דעתי כי הנולדים בארץ שב לבני אפרים, ולפי שזכר בבני אפרים הנולדים במצרים והם בניו ובני בניו כמו שאמר וירא יוסף לאפרים בני שלשים, אמר כי בני אפרים הנולדים בארץ שהוליד הוא בארץ ירדו לארץ גת לקחת מקניהם והרגום אנשי גת וזה היה במדבר כי בארץ ישראל לא יוכל להיות לפי שאמר ויתאבל אפרים אביהם ימים רבים, ואפרים לא נכנס בארץ כי לא נכנסו לארץ מיוצאי מצרים מבן עשרים שנה ומעלה כי אם כלב בן יפונה ויהושע בן נון, לפיכך אני אומר כי המעשה הזה היה במדבר או בארץ הגלעד, והיה עדיין אפרים חי כי זה יכול להיות כי מכיר בן מנשה היה מכובשי ארץ גלעד, והנה בני מכיר בן מנשה ילדו על ברכי יוסף, ומה שמוכיח הפירוש הזה כי תמצא מספר בני אפרים בצאתם ממצרים כשנמנו במדבר סיני בשנה השנית מ' אלף ות"ק וכשנמנו בכניסתם לארץ בערבות מואב בשנת הארבעים לא היו כי אם ל"ב אלף ות"ק ואלו ח' אלפים שחסרו במדבר הם שהרגו בני גת, ורז"ל דרשו כי זה היה קודם יציאת מצרים שמנו את הקץ וטעו ויצאו בלא עתם וקרה להם זה: 

Verse 22

<b>ויבאו אחיו לנחמו.</b> קרוביו ומיודעיו:

Verse 23

<b>ברעה היתה בביתו.</b> כי מעת שלקחה קרה לו המקרה הרע הזה שהרגו אנשי גת את בניו:

Verse 24

<b>ותבן את בית חורון התחתון ואת העליון.</b> הם הנזכרים בספר יהושע בנחלת בני אפרים:
<b>ואת אוזן שארה.</b> שם העיר אוזן ואולי היה אוזן אחר, לפיכך היו מיחסים זה אל שארה שבנתה אותו: 

Verse 25

<b>ורפח בנו ורשף.</b> שב לסדר התולדה שהזכיר בבני אפרים והפסיק במעשה אנשי גת ועתה חזר והשלים היחס עד יהושע:

Verse 26



Verse 27



Verse 28



Verse 29

<b>ועל ידי בני מנשה.</b> ועל מקומות בני מנשה כמו איש על ידו, ר"ל כי סמוך לערי בני מנשה שהן בית שאן ובנותיה תענך ובנותיה וכו' סמוך להם היו בני אפרים כמו שאמר בספר יהושע: 

Verse 30

<b>בני אשר וכו' הוא אבי ברזית.</b> מלכיאל הוא אבי ברזית:

Verse 31



Verse 32

<b>וחבר הוליד את יפלט וגו' ראשי הנשיאים.</b> ואף לנשיאי השבט היו ראשים מרוב גבורותם, או יהיה ראשי כמו ראשים וכמוהו רבים ור"ל שהם הראשים הנשיאים: 

Chapter 8



Verse 1

<b>ובנימין הוליד את בלע בכורו אשבל השני.</b> אמר אשבל השני ולא היה אלא שלישי כי בני בנימין בלע ובכר ואשבל וכן אמר למעלה בלע ובכר, אלא לפי שלא זכר בכר אמר אשבל השני ולא זכר בכר הנה כמו שלא זכרו גם כן בסדר פנחס אלא לבלע משפחת הבלעי לאשבל משפחת האשבלי, ובסדר ויגש אליו זכר עשרה בנים לבנימין ובסדר פנחס לא זכר כי אם חמשה אולי הם היו ראשי משפחות לבנימין לפיכך לא זכר הנה ג"כ בכר אע"פ שזכר אותם בספר הראשון, ובסדר ויגש גם כן זכר ארד ונעמן בבני בנימין ובסדר פנחס זכרם בבני בלע, ואפשר כי בסדר ויגש זכר בני הבנים עם הבנים או מה שזכר בסדר פנחס ויהיו בני בלע ארד ונעמן שקרא בלע שם בניו כשם אחיו גם שנה זכר השמות בסדר פנחס ממה שזכרם בסדר ויגש כמו שעשה בספר הזה ובזולתו בהרבה מקומות כמו שכתבתי, ורז"ל אמרו כי אותם משפחות שחסרו בסדר פנחס כלו במדבר בדבר בלעם, ומה יאמרו בבכר שלא זכרו בסדר פנחס ונזכר בזה הספר למעלה הוא ומשפחתו ומספרם שהיו בימי דוד: 

Verse 2



Verse 3



Verse 4



Verse 5



Verse 6

<b>ויגלום אל מנחת.</b> פירוש אלה ראשי האבות הגלו יושבי גבע אל מנחת, ואחר כן זוכר איזה מן הראשים שהגלום והם נעמן ואחיה וגרא, והגלות הזה לשון טלטול כלומר הניעום וטלטלום ממקומם שהיה גבע אל מנחת, וכן גם גולה אתה לשון טלטול וכן כל לשון גלות אלא שרובם טלטול השבי: 

Verse 7



Verse 8

<b>ושחרים הוליד בשדה מואב.</b> שחרים זה הוא מתולדות בנימין ואף על פי שלא זכרו כמוהו רבים בספר שהלך לגור בשדה מואב מפני הרעב או מפני מקרה אחר, <b>הוליד</b> בן מן שלחי אותם, והוא שם אשתו האחת חשים השנית ובערא השלישית שלשתן נשיו, ואומר משלשתן הוליד ומן מן שלחו עומד במקום שנים כאלו אמר מן שלחו אותם ומן חשים: <b>ואת בערא.</b> כמו מן בערא כמו כצאתי את העיר שפירושו מן, וזכר תולדות שתי נשיו ולא זכר תולדות בערא, אולי לא היו נכבדים וראשים כי אלה שזכר היו ראשי האבות כמו שאומר: <b>חדש אשתו.</b> היא שלחו אותם שזכר וי"מ מן שלחו אותם מעת ששלח אותם שחרים, אותם שהגלה אותם ושאר ראשי האבות אל מנחת מעת ששלח אותם הלך הוא בשדה מואב והוליד שם מחשים ומבערא נשיו: 

Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27

<b>ויערשיה ואליה וזכרי בני ירוחם.</b> מצאתי בדרש שזה אליה הוא אליה הנביא וארבע שמות היו לו ואלו השמות מפרשים עליו כמו שכתוב בדרש ההוא, ומבני בנימין היה כי אלה התולדות תולדות בנימין הם כמו שאמר, א"כ לדברי בעל הדרש הזה מנחם אינו אליהו, ומצאתי ג"כ בסדר אליהו רבא בב"ר אמר להם אליהו רבותי עד מה אתם חולקים עלי איני אלא מזרעה של רחל אמרו לו תן סימן לדבריך אמר להם לא כן כתוב בספר יחוס ואליה וזכרי בני ירוחם: 

Verse 28

<b>אלה ישבו בירושלים.</b> כי ירושלים מקצתה היתה לבנימין ומקצתה ליהודה ואלה שזכר עד עתה מבני בנימין ישבו בירושלים:

Verse 29

<b>ובגבעון ישבו.</b> גבעון היתה עיר לבני בנימין כמו שאמר בספר יהושע ואולי אבי גבעון זה בנה אותה ונקראת על שמו או שמו המיוחד היה יעזיאל כמו שזכר אותו למטה בפעם השנית בזכור זה היחס וקראו אבי גבעון שהיה גדול העיר הנקראת גבעון, 

Verse 30

ובעל ונדב לא זכרם ובפעם השנית זכרם בעל ונר ונדב: 

Verse 31



Verse 32

<b>ואף המה נגד אחיהם.</b> אף על פי שלא היתה עיקר ישיבת אלו בירושלים גם הם ישבו עם אחיהם בירושלים:

Verse 33

<b>ונר הוליד את קיש.</b> ובספר שמואל אמר כי אביאל אבי קיש ונר היה אחי קיש בן אביאל והיה אבי אבנר, וכן אמר בפסוק אחר אבנר בן נר דוד שאול והנה הוא אומר כי נר היה אבי קיש אבי שאול, ואף בפסוק שלמטה אומר וקיש ובעל נר ונדב ידמה כי אחים היו נר וקיש, וזה נוכל לאמר כי קרא נר לשם בנו קיש כשם אחיו ויתכן לפרש כי אביאל הוא נר ושני שמות היו לו וקרא שם בנו נר כשמו והוא אבי אבנר והוא שקרא נר שם בנו אבנר ר"ל שם אביו שהוא שמו נר, וכן מצאתי בדברי רז"ל בויקרא רבא אמר רבי שמעון בן לקיש כתוב אחד אומר ונר הוליד את קיש וכתוב אחד אומר קיש בן אביאל, הא כיצד אביאל שמו ועל שהיה מדליק נרות במבואות האפלים נקרא שמו נר: 
<b>את יהונתן ואת מלכי שוע ואת אשבעל.</b> אבי נדב הוא ישבי שזוכר בספר שמואל וכן קורא אותו שם אבינדב כשמתו במלחמה, ואשבעל הוא איש בושת בן שאול, ובעל ובשת אחד כי הבעל נקרא בשת כמו שנאמר וינזרו לבשת, וכן אומר שמה מזבחות לבשת מזבחות לקטר לבעל, וכן גדעון נקרא ירובעל ונקרא ירובשת ולא ספר לנו הכתוב על מה נקרא שמו כן, וכן בן יהונתן בשמואל זוכר אותו מפיבשת והנה מריב בעל הנה בעל במקום בשת ומריב במקום מפי כי קרובים הם כי המריבה על פה הוא ונקרא כן על ענין ידוע אצלם לא נודע אצלנו: 

Verse 34

<b>ומריב בעל הוליד את מיכה.</b> מיכה זה ג"כ נזכר בספר שמואל שהיה בן מפיבשת: 

Verse 35



Verse 36



Verse 37



Verse 38

<b>ולאצל.</b> בצר"י: <b>בני אצל.</b> בפת"ח הצד"י מפרי ההפסק: 

Chapter 9



Verse 1

<b>וכל ישראל התיחשו.</b> כלומר אף על פי שזכרתי מקצת יחסם לא זכרתי כולם והנם כתובים על ספר מלכי ישראל, ואותו הספר אינו נמצא אצלנו כמו ספר הישר וספר מלחמות ה': 
<b>ויהודה הגלו לבבל במעלם.</b> גלות ישראל זכר למעלה שהגלם פול מלך אשור ותגלת פלאסר מלך אשור לראובני ולגדי ולחצי שבט המנשה, וכן שאר השבטים הגלם מלך אשור ואותם לא שבו בבית שני, זולתי מעטים מן השבטים נשארו מאפרים וממנשה ומיששכר ומזבולן, ונשארו עם מלכי יהודה עד גלות יהודה וגלו עמהם ושבו עמהם ושבט יהודה שהגלו לבבל במעלם שבו בימי עזרא, ועתה הוא מספר תשובתם ואותם שישבו בירושלים בשובם מהגלות כמו שמספר בספר עזרא: 

Verse 2

<b>והיושבים הראשונים אשר באחזתם.</b> כלומר הראשונים אשר באו מבבל נתיישבו באחזתם בעריהם ישראל וכהנים ולוים ונתינים ובירושלים ישבו מהם כמו שהולך ומספר וכן אמר שם בספר עזרא ואלה ראשי המדינה אשר ישבו בירושלים ובערי יהודה איש באחזתו בעריהם ישראל הכהנים והלוים והנתינים ושם הוסיף ובני עבדי שלמה שלא זכרם הנה:

Verse 3

<b>ובירושלים ישבו מבני יהודה ומבני בנימין וכו'</b> וכן אמר שם וספורו הנה הדברים וספורו שם שוה שלא יתחלף אלא במקומות מעטים ונקל הוא להשוות ביניהם כי שמות בני אדם משתנים כמו שזכרנו כמה פעמים בזה הספר ומה שיש הפרש ביניהם בחשבון בבני בנימין שכלל בחשבון שם מה שלא כלל הנה וכלל הנה מה שלא כלל שם קרוב הוא להבין:

Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18

<b>ועד הנה בשער המלך מזרחה.</b> כלומר עדיין כמו שהיה בבית ראשון: <b>השוערים.</b> ממונים בשער שהיה המלך נכנס בו שהיה מזרחה כמו כן על אותו ענין שנעשה בבית ראשון נעשה בבית שני כמו שאומר המה יסד דוד ושמואל הרואה באומנותם:

Verse 19

<b>ושלום בן קורא בן אביסף בן קרח.</b> הוא אביאסף בן קרח שהזכיר למעלה בפרשת ואלה אשר העמיד דוד על ידי שיר אבל שלום בן קורא לא זכר שם אולי מבני הימן היה וקצר היחס עם בן אביסף בן קרח:
<b>ואחיו לבית אביו הקרחים על מלאכת העבודה שמרי הספים לאהל.</b> ר"ל שומרי מזוזות בית קדשי הקדשים כמו שהיו אבותיהם משפחת הקרחי שהוא משפחת הקהתי על הארון ועל הכפרת ואל פרוכת המסך והוא מחנה ה' היו שומרים המבוא שלא יכנס אדם לפנים כמו שכתוב עליהם עצמם ולא יבואו לראות כבלע את הקדש ומתו: 

Verse 20

<b>ופנחס בן אלעזר נגיד היה עליהם.</b> ר"ל על משפחת הקרחי היה נגיד פנחס בן אלעזר לפנים בימי אבותיהם כמו שהיה אלעזר אביו ממונה עליהם כמו שאמר ופקודת משמרת אלעזר בן אהרן ואחריו היה פנחס בנו נגיד ג"כ עליהם כי היה ה' עמו, והיה גדול מבני איתמר לפיכך היה נגיד כל ימיו עליהם, ויש מרבותינו שאמרו פנחס זה אליהו ואמת כי פנחס חיה ימים רבים כי בימי פלגש בגבעה ראינו שהיה עדיין חי כמו שאמר שם ופנחס בן אלעזר וגו', והיה אז ליציאת מצרים יותר משלש מאות שנה והוא היה מיוצאי מצרים, ודרשו רבותינו ז"ל כי נסתלקה ממנו שכינה על שלא התיר נדרו של יפתח וזהו שנאמר נגיד היה עליהם הוא עליהם אין כתיב כאן אלא היה ואמר לפנים ה' עמו בימי זמרי מחה ובימי פלגש בגבעה לא מחה, כלומר בימי זמרי היה ה' עמו והיה כח בידו למחות ומחה והיה כפרה לישראל שלא כלו בימי זמרי כי היה ה' עמו והיה כח בידו למחות אבל בימי פלגש בגבעה לא היה כח בידו למחות כי לא היה ה' עמו כי כמה אלפים מתו מישראל עד שלא נצחו לבני בנימין, וי"מ ופנחס בן אלעזר נגיד היה עליהם אינו זה פנחס הכהן, כי זה הפנחס היה לוי וזהו שאמר לפנים ה' עמו, כלומר זה פנחס אינו אותו פנחס שהיה לפנים כי אותו היה ה' עמו והיה שורה עליו רוח הקדש וזה לא היה בו אבל גדול היה ונגיד היה על הלוים, והפירוש הנכון הוא מה שפירשתי: 

Verse 21



Verse 22

<b>כלם הברורים וגו' המה יסד דוד ושמואל הרואה באמונתם.</b> דוד ושמואל תקנו משמרות כהונה ולויה ותקנו שלא להיות פחות ממאתים ושנים עשר ופירוש באמונתם בקיומם שיסדו וקיימו זה על דרך ומאמר אסתר קיים, וכן אמר כי הם יסדו וקיימו הדבר שהיה כן כל הימים, ואמונה לשון קיום, והרבה ימצאו כן כמו וארשתיך לי באמונה אמונה אמן, והיה אמונת עתך, ואחרים זולתם, ורז"ל אמרו באמונתם אומנות גדולה היתה שם שאין משמר נוטל בשדה אחוזה ולא היו כל אלה ר' וי"ב שומרים כאחד אלא משבעה ימים לשבעה ימים היו באים כמו שהיו המשמרות קבועות וזהו שאמר לבא לשבעת הימים מעת לעת עם אלה כי גם אלה היו בחצריהם יושבים כמו שאמר המה בחצריהם התיחשם כלומר בחצריהם שנתנו להם בימי יהושע והיו מתיחשים כאו"א השמר לבית אבותיו לדעת באיזה עיר ישבו והיו באים לירושלים במשמרות הידועות להם כמו שתקנו להם: 

Verse 23



Verse 24



Verse 25



Verse 26

<b>כי באמונה המה ארבעת גבורי השוערים.</b> לא היו ארבעה לבד אלא ארבעה גבורים ממונים על האחרים להיות שומרים השערים:

Verse 27



Verse 28



Verse 29



Verse 30



Verse 31

<b>על מעשה החביתים.</b> מעשה מחבת, והדגש תמורת הנח אשר בשרידים אשר הוא במשקלו, וכן כי שם אדם נחתים ששרשו נחת והדגש בו תמורת הנח: 

Verse 32



Verse 33

<b>פטורים.</b> כלומר היו יושבים בלשכות והיו פטורים משאר מלאכה כי במלאכת השיר היו מתעסקים יומם ולילה:

Verse 34



Verse 35

<b>ובגבעון ישבו וגו'.</b> פסוק זו הזכיר למעלה והפסיק לענין הכהנים והלוים שישבו בירושלים על משמרותם ועתה שב להזכיר יחס שאול על הסדר ועניינו היאך היה, וכי הוסבה המלוכה ממנו לדוד בן ישי ומכאן ואילך הולך ומספר דברי מלכי יהודה על הסדר זה אחר זה עד הגלות: 

Chapter 10



Verse 1



Verse 2

<b>וידבקו פלשתים.</b> כמו וידביקו, וכן וידרכו את לשונם, כמו וידריכו: 

Verse 3



Verse 4



Verse 5



Verse 6



Verse 7



Verse 8



Verse 9



Verse 10

<b>וישימו את כליו וגו' ואת גלגלתו תקעו בית דגן.</b> ובספר שמואל ואת גויתו תקעו בחומת בית שן מה שלא נזכר שם נזכר הנה כי גלגלתו תקעו בית דגון וגויתו תקעו עם גוית בניו בחומת בית שן ואנשי יבש גלעד גויתו וגוית בניו לקחו אבל ראשו שהיה בבית דגון לא לקחו ואנשי יבש גלעד התעסקו בו כי זכרו את אשר עשה עמהם שהושיעם כשבא עליהם נחש העמוני:

Verse 11



Verse 12

<b>ויצומו שבעת ימים.</b> זכר לאותן שבעת ימים שנתן להם זמן נחש העמוני ובאותו זמן נושעו על ידי שמואל:

Verse 13

<b>על דבר ה' אשר לא שמר וגו',</b> פירוש דבר עמלק: 

Verse 14

<b>ולא דרש בה' וגו'.</b> ובספר שמואל אמר וישאל שאול בה' ולא ענהו ה' ואחרי כן דרש באוב כיון שדרש אחרי כן באוב נחשב לו כאלו לא דרש בה' שהרי השוה דרישת האוב ודרישה בה' ואף על פי שלא ענהו ה' היה לו לבקש פני ה' עוד ולשוב בתשובה שלימה לפניו ולא להוסיף על חטאתו פשע ולדרוש באוב:

Chapter 11



Verse 1



Verse 2



Verse 3



Verse 4



Verse 5



Verse 6



Verse 7



Verse 8

<b>מן המלוא ועד הסביב.</b> מלוא הוא מקום סמוך לחומה ואותו המקום הוא רחב להאסף העם שם לפירוש נקרא מלוא כמו האספו מלאו, וממנו ולפנים בנה עד סביב המגדל וזהו הסביב, וזהו שאמר בספר שמואל מן המלוא וביתה, כלומר מן המלוא ולפנים, ושלמה בנה אותו המלוא הוא שאומר שלמה בנה את המלוא וגו': 
<b>ויואב יחיה את שאר העיר.</b> פירוש בנה שאר העיר שהיתה הרוסה ולשון חיות על הבנין הוא לשון שאלה, וכן היחיו את האבנים מערמות העפר, וכן וירפא את מזבח השם ההרוס על דרך השאלה: 

Verse 9



Verse 10



Verse 11

<b>ישבעם בן חכמוני.</b> ובספר שמואל יושב בשבת תחכמוני אפשר שאביו היה שמו תחכמוני כמו שאומר כאן בן חכמוני ובנו זה שמו עדינו, והיה יושב בשבת עם המלך שהיה מיועציו וזהו שנקרא שמו ישבעם שהיה יושב בעצה עם המלך נגד העם או על ענייני העם, ומה שאמר [שם] על שמנה מאות והנה הוא אומר על שלש מאות האחד הוא אומר על האב והאחר על הבן, ואפשר שאמר שניהם על אחד אלא שבשתים מלחמות היה באחת עורר חניתו על שלש מאות ובאחרת על שמנה מאות: 

Verse 12

<b>הוא בשלשה הגבורים.</b> היו בן חכמוני ואלעזר בן דודו ושמה בן אגא, וגבורת אלעזר לא זכר הנה, ובספר שמואל זכר הוא קם ויך בפלשתים עד כי יגעה ידו, ומה שאמר הנה הוא היה עם דוד בפס דמים, אינו אומר על אלעזר כי אם על שמה כמו שאומר שם בשמואל על שמה ויתיצב בתוך החלקה, ומה שאומר הוא ולא זכר שמה אחר שזכר שלשה הגבורים ושמה היה הגבור השלישי הרי כאלו זכרו, ואפשר כי גם אלעזר היה עמו לפי שאמר הנה ויתיצבו בתוך החלקה אבל שמה עיקר אותה המלחמה כמו שאומר בספר שמואל: 

Verse 13

<b>בפס דמים.</b> ובספר שמואל אמר באפס דמים במלחמת גלית הפלשתי וכן המלחמה הזאת היתה באותו מקום ובספר שמואל אמר בזה המלחמה ויאספו פלשתים לחיה והוא לשון עיר פרזי שאין לו חומה ואותו מקום היתה נקראה אפס דמים או פס דמים כי הכל אחד:
<b>ותהי חלקת השדה מלאה שעורים.</b> ובספר שמואל אמר מלאה עדשים אפשר כי עמרים היתה מלאה כי החלקה כבר נקצרה אלא שאספו בתוכה עמרים מהשדות אחרים והיו אותן העמרים מעדשים ומשעורים והיתה מלאה מהם ואמר הנה מלאה שעורים ושם מלאה עדשים:

Verse 14



Verse 15

<b>וירדו שלשה מהשלשים ראש.</b> מהשלשים שהיו ראשי הגבורים אשר לדוד:
<b>על הצור.</b> אמר וירדו ואמר על הצור, כי במקום שהיו בו שירדו ממנו היה גבוה על הצור אשר במערת עדולם, וכן וירדתי על ההרים וירד הסלע: 

Verse 16



Verse 17



Verse 18



Verse 19



Verse 20



Verse 21

<b>מן השלושה בשנים נכבד.</b> כי הוא היה משלשת הגבורים שהביאו המים והוא היה נכבד מהשנים חביריו: <b>בשנים נכבד.</b> ובשמואל אמר מן השלשה הכי נכבד, ר"ל ג"כ משלשתם: 
<b>ועד השלשה לא בא.</b> עד אותן השלשה האחרים שהם תחכמוני אלעזר ושמה:

Verse 22

<b>שני אריאל מואב.</b> שני גבורי מואב וכן אמר המתרגם בשמואל תרין רברבי מואב, וכנה הגבורים אריאל לפי שארי גבור וחזק, וכן אל לשון חזק: 

Verse 23

<b>איש מדה.</b> ובשמואל אמר איש מראה כלומר שהיה בעל פרצוף גדול ובמדה גדולה:
<b>כמנור אורגים.</b> הוא העץ שמקפל בו האורג את הבגד:

Verse 24



Verse 25

<b>מן השלשים הנו נכבד הוא.</b> לא היה ממנין השלשים אבל נכבד היה מהשלשים:
<b>ואל השלשה לא בא.</b> אלו השלשה ראשונים תחכמוני ואלעזר ושמה:

Chapter 12



Verse 1



Verse 2

<b>נושקי קשת.</b> מזויינים בקשת ובחיצים:
<b>מימינים ומשמאילים.</b> שהיו שולטים בשתי ידיהם בין לירות אבנים בין לירות חיצים:
<b>מאחי שאול מבנימין.</b> כלומר מקרובי שאול באו אליו לעזרו אף על פי שהיה שאול חי:

Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16

<b>ממלא.</b> תואר כמו מלא:
<b>ויבריחו את כל העמקים.</b> הבריחו יושבי העמקים בעברם צבא גדול וחשבו כי אויבים היו וברחו:

Verse 17



Verse 18

<b>ואם לרמותני לצרי.</b> בעבור צרי, ולפי שהיו שם מבני בנימין היה דוד ירא, ותי"ו לרמותני בפת"ח מקום צר"י: 

Verse 19

<b>ורוח לבשה את עמשי.</b> רוח רצון:

Verse 20



Verse 21



Verse 22



Verse 23

<b>כמחנה אלהים.</b> ר"ל גדול כי כשרוצה להגדיל הדבר מיחסו אל השם כמו כהררי אל, עיר גדולה לאלהים, שלהבתיה, מאפליה, ואף על פי כי שלהבתיה מלה אחת וכן מאפליה עניינם שתי מלות: 

Verse 24



Verse 25



Verse 26



Verse 27



Verse 28

<b>הנגיד לאהרן.</b> לזרע אהרן כלומר הוא הכהן הגדול ובא אל דוד עם שלשת אלפים ושבע מאות ובניהו בנו היה ראש שלשים הגבורים כמו שאמר למעלה:

Verse 29

<b>וצדוק נער.</b> באותו הזמן היה עדיין נער והיה גבור חיל ובא אל דוד עם עשרים ושנים שרים עם בית אביו:

Verse 30

<b>ועד הנה מרביתם.</b> כלומר אלה שלשת אלפים מבני בנימין שבאו אל דוד חברונה אחרי מות אבנר ואיש בשת שבאו כל ישראל אל דוד חברונה אז באו אלה שלשת אלפים כי עד אותו הזמן היה מרביתם עם בית שאול ושומרים לו המלכות לא כאותם שבאו אל דוד בחיי שאול לצקלג:

Verse 31



Verse 32



Verse 33

<b>ומבני יששכר יודעי בינה לעתים לדעת מה יעשה ישראל.</b> רבותינו פירשו שיודעים לעבר שנים ולקבוע חדשים, וזהו שאמר לדעת מה יעשה ישראל וזהו יודעי בינה לעתים כלומר לזמני העולם שהיו יודעים לחשב בתקופות המזלות, וזכר ענין זה בזה המקום כי צריך המלך אליהם להתיעץ עמהם כי על פי המלך היה נעשה העבור והקביעות כדבר חזקיה המלך, ורבי יונה פירוש ענין משפטים ודינים וכן יודעי העתים כמו שאמר לפני כל יודעי דת ודין, וכן עת ומשפט ידע לב חכם, והיה צריך המלך להתיעץ עמהם על ענין הדינין אבל לדעת מה יעשה ישראל אין טעמו דבק לזה הפירוש כי היה לו לומר לדעת מה יעשה המלך, אבל לפירוש רבותינו יבא בטוב לדעת מה יעשה ישראל היאך ישמרו המועדים ובאיזה זמן יעשו אותם: 

Verse 34

<b>מזבלון וגו' ולעדור בלא לב ולב.</b> פירוש ולעדור ולערוך, וכן עודרי מערכה וכן לאורות פירוש מערכות ולזה יקרא מערכת הצאן עדר, ופירוש הפסוק כי אלו היו לערוך מלחמה כנגד אויבי דוד בלא לב ולב, כלומר שלא היה להם שתי לבבות כי אם לב אחד שלם אל דוד, ובב"ר בלא לב ולב בין במתכוין בין בלא מתכוין היו מנצחים: 

Verse 35



Verse 36



Verse 37



Verse 38



Verse 39

<b>וגם כל שרית ישראל.</b> כמו שארית וכן יתן את שלתך. כמו שאלתך:

Chapter 13



Verse 1

<b>לכל נגיד.</b> כלומר לכל נגיד שבהם קרא להתיעץ:

Verse 2

<b>נפרצה נשלחה על אחינו.</b> כלומר נשלחה מלאכים הנה והנה בכל מקום, ונפרצה כמו ופרצת ימה וקדמה, והכל ענין התפשטות הדברים לרוב, וזהו שאמר בספר שמואל ויוסף עוד דוד, כלומר אסף עוד מישראל על אשר היו אתו בהמליכו כמו שאמר הנה:

Verse 3

<b>כי לא דרשנוהו בימי שאול.</b> כי הוא החריב נוב עיר הכהנים וכתיב בו ולא דרש בה':

Verse 4

<b>כי ישר הדבר בעיני כל העם.</b> פעל עבר כי הוא חציו פתח:

Verse 5



Verse 6

<b>בעלתה אל קרית יערים.</b> נקראת גם כן בעלה כמו שאומר בספר יהושע ותאר הגבול בעלה כי היא קרית יערים וכן אמר אל קרית בעל היא קרית יערים עיר בני יהודה וכן אמר בספר שמואל מבעלי יהודה ושם היה הארון מיום אשר שב משדה פלשתים עשרים שנה עד אשר העלו דוד משם:
<b>אשר נקרא שם.</b> ובספר שמואל פי' שם ה' צבאות יושב הכרובים עליו לפיכך נקרא שם ומה שקראו במקום הזה כן מה שלא קראו כן במקום אחר לפי שנתקדש שמו של הקב"ה עליו בהיותו בשדה פלשתים: 

Verse 7



Verse 8



Verse 9

<b>עד גורן כידון.</b> ובספר שמואל גורן נכון ושני שמות היו לו ואפשר כי נקרא כידון על שמת שם עזא מענין יראו עיניו כידו:

Verse 10

<b>על אשר שלח ידו על הארון.</b> והוא לא היה לוי ובזה שגה דוד כי על ידי הלוים היה לו להביאו ולא בעגלה כמו שכתוב ולבני קהת לא נתן כי עבודת הקדש עליהם בכתף ישאו וכן התודה הוא חטאו ואמר כי לא לשאת ארון האלהים כי אם הלוים ואמר פרץ השם בנו כי לא דרשנוהו כמשפט והענין אשר שגה דוד בזה הענין והוא מקרא מפורש חשב כי לא יהיה חטא בזה אם ישאוהו בעגלה אע"פ שכתוב בכתף ישאו כי אמר באותו זמן במדבר צוה השם כן לפי שהיה המשכן נשא בעגלות צוה לשאת הארון בכתף להורות כי קדושת הארון גדולה מקדושת המשכן אבל בזמן שלא יהיה שם משכן חשב שאין חטא אם ינשא בעגלה ועוד כי בעגלה בא משדה פלשתים ובזה שגה: 

Verse 11



Verse 12

<b>היך אביא אלי.</b> כמו איך כי אותיות אהו"י מתחלפים, וכן בדניאל י' והיך יוכל עבד אדוני זה: 

Verse 13

<b>בית עובד אדום הגתי.</b> לוי היה ומן השוערים היה כמו שכתוב ועובד אדום ויואל השוערים, וקראו גתי לפי שהתגורר בגת: 

Chapter 14



Verse 1



Verse 2

<b>וידע דוד כי הכינו.</b> לפי שראה המלכים היו שולחים לו המנחה:

Verse 3



Verse 4



Verse 5



Verse 6



Verse 7



Verse 8

<b>לבקש את דוד.</b> להלחם עמו:

Verse 9



Verse 10



Verse 11



Verse 12



Verse 13



Verse 14

<b>ממול הבכאים.</b> פי' בו תותים:

Chapter 15



Verse 1



Verse 2



Verse 3



Verse 4



Verse 5



Verse 6



Verse 7



Verse 8



Verse 9



Verse 10



Verse 11



Verse 12

<b>אל הכינותי לו.</b> פי' אל המקום אשר הכינותי, וכן מהשלל הביאו כמו אשר הביאו ואחרים זולתו כמו שהבאתי אותם בספר מכלל בחלק הראשון מן הספר: 

Verse 13

<b>כי למבראשונה לא אתם.</b> כלומר לא הייתם אתם בראשונה כשנשאנו אותו מבית אבינדב לפיכך פרץ ה' אלהינו בנו: <b>כי לא דרשנוהו כמשפט.</b> כי המשפט לאלהים הוא כמו שכתוב בתורת משה לשאת אותו הלוים בכתפם במוטות, ומ"ם למבראשונה פתוחה ומשפטה חיר"ק על המנהג, וכן לא התקדשו למדי, חלקו מחמאות פיו: 

Verse 14



Verse 15



Verse 16



Verse 17



Verse 18

<b>ועמהם, המשנים.</b> שניים להם כמו משנה למלך, כמו שאמר אסף הראש ומשנהו זכריה: 
<b>זכריה בן.</b> כך היה שמו בן, וכן פי' אדוני אבי ז"ל לבן הנזכר בספר תהלים כי על זה המשורר אומר שהוא נגן אותו המזמור שעשה דוד על מות גלית ונסו פלשתים, ואף על פי שלמ"ד לבן פתוחה שתורה על ה"א הידיעה וה"א הידיעה לא תבא על שם אדם באה כאן בה"א הידיעה להודיע כי הוא המשורר כי אם היה אומר לבן היה דומה מן בנים: 
<b>השוערים.</b> שהיו שוערים לארון אחר שהציגו לארון באהל אשר נטה לו, או היו שוערים מתחילה כשהיה הארון בשילה ובנוב ובגבעון: 

Verse 19



Verse 20



Verse 21



Verse 22

<b>יסר.</b> הלוים במשא: <b>כי מבין הוא.</b> פי' למד חכמת השיר שהיתה לו והיה שר וגדול בנבואה כי מבין הוא, וי"מ במשא בהגבהת הקול מן וישא את קולו כלומר היה שר וגדול על כולם בנשיאת הקול בשיר, ויסר הוא כתוב בס"מך והוא כמו בשי"ן וכן כולם סרי סופרים כמו שרי בשי"ן: 

Verse 23



Verse 24

<b>מחצצרים.</b> כתוב בשני צדי והראשונה נקראת והשנית אינה נקראת, וכן יששכר שי"ן הראשונה נקראת והשנייה אינה נקראת, וכן ומחייאל ילד את מתושאל, וכן יראייה בן שלמייה הראשונה נקראת והשנייה אינה נקראת: 

<b>שוערים לארון.</b> כלומר אף על פי שהיו שוערים היו גם כן משוררים:

Verse 25



Verse 26

<b>ויהי בעזר האלהים את הלוים.</b> בי"ת בעזר בסגו"ל ומשפטה בפתח על המנהג, וטעם בעזר שלא נכשלו בנשאם הארון כאשר נכשלו בתחילה כשמת עוזא, ובספר שמואל אמר כי כאשר צעדו ששה צעדים זבחו זה הזבח, ורבותינו דרשו בעזר מכאן שהארון נושא את עצמו: 

Verse 27

<b>מכרבל במעיל בוץ.</b> מעוטף וכן בארמית פטשיהון וכרבלתהון, ומעיל בוץ שאומר הנה הוא אפוד בד שאומר בספר שמואל וי"ת אפוד בד כרדוט דבוץ כי כן תרגם תלבשנה בנות המלך הבתולות מעילים כרדוטין: 
<b>וכנניה השר המשא.</b> חסר הנסמך השר שר המשא, וכן הארון הברית ואחרים זולתם: 

Verse 28

<b>משמיעים בנבלים.</b> פי' משמיעים קול:

Chapter 16



Verse 1



Verse 2



Verse 3



Verse 4



Verse 5



Verse 6



Verse 7



Verse 8

<b>הודו לה' קראו בשמו.</b> זה המזמור שוררו אותן היום לפני הארון ובספר תהלים הוא כתוב ג"כ אלא שיש ביניהם שינוי מעט במקצת תיבות והענין אחד, ושם הוא עד ובנביאי אל תרעו, והנה ג"כ הוא תכלית מזמור הודו לה' כי שירו לה' כל הארץ הוא מזמור אחר, ובספר תהלים גם כן זה המזמור אלא שיש ביניהם שינוי מעט והענין אחד: 
<b>הודו לה'.</b> דברי דוד למשוררים ולקהל:
<b>קראו בשמו.</b> להודות דרך ה' כמו ויקרא שם אברהם בשם ה', וזהו טעם הודיעו בעמים עלילותיו, ופי' עלילותיו העלילות שהתעולל בפלשתים על דבר הארון: 

Verse 9

<b>שירו לו זמרו לו.</b> בפה ובכלים:
<b>שיחו בכל נפלאותיו.</b> גם תשיחו תמיד זה לזה בכל נפלאותיו:

Verse 10

<b>התהללו בשם קדשו.</b> אתם תוכלו להתהלל על כל העמים בשם קדשו הנקדש עליכם על כן ישמח לבבכם שאתם מבקשי ה' או כל מבקשי ה' ואפילו מהאומות ישמח לבם בשם בבקשם אותו:

Verse 11

<b>דרשו ה' ועוזו.</b> הארון נקרא עזו כמו שכתוב ויתן לשבי עוזו:

Verse 12



Verse 13

<b>זרע ישראל עבדו.</b> ובספר תילים זרע אברהם עבדו, ואמר הנה זרע ישראל כי כוונת זרע אברהם שאמר שם הוא זרע ישראל כי זרע אחר היה לאברהם אבל זרע ישראל הוא מיוחד בנו וכשאמר זרע אברהם על זרע ישראל ר"ל: 

Verse 14

<b>הוא ה' אלהינו.</b> אף על פי שבכל הארץ משפטיו הוא אלהינו ואנחנו עמו:

Verse 15

<b>זכרו לעולם בריתו.</b> ובתילים זכר לעולם בריתו, פי' הברית שכרת עם אברהם זכר אותה לעולם ולבניו והדבר שהיה לו עמו וההבטחה שהבטיחו צוה שיעמוד לאלף דור, או פי' צוה גזר כמו ה' לא צוה, ופי' הדבר שגזר בין הבתרים לתת לבניהם את ארץ כנען יהיה לאלף דור, ומה שאמר הנה זכרו פי' בריתו שהוא עמכם לעולם זכרו אותו תמיד: 

Verse 16

<b>אשר כרת את אברהם.</b> כמו שכתוב ביום ההוא כרת ה' את אברהם ברית לאמר לזרעך נתתי וגו', ואותה הברית והשבועה ליצחק היה כלומר בעבור יצחק לא בעבור ישמעאל ובני קטורה, כי מה שאמר לזרעך בברית ובשבועה ליצחק היתה כמו שאמר כי ביצחק יקרא לך זרע והשבועה היתה בעקדת יצחק כמו שכתוב בי נשבעתי ואמר ליצחק והקמותי השבועה אשר נשבעתי לאברהם אביך ואותה הברית והשבועה העמידה לחוק לבני ישראל ברית עולם כי על זרעו המיוחד היתה הברית והשבועה לא על עשו, וכן אמר יצחק ליעקב ויתן לך את ברכת אברהם: 

Verse 17



Verse 18

<b>לאמר לך אתן ארץ כנען.</b> לכל אחד ואחד אמר כן:
<b>חבל נחלתכם.</b> לנכח ישראל:

Verse 19

<b>בהיותכם.</b> כנגד האבות וכן אמר בתילים בהיותם:

Verse 20

<b>ויתהלכו מגוי אל גוי.</b> אברהם יצחק ויעקב:

Verse 21

<b>ויוכח עליהם מלכים.</b> פרעה ואבימלך:

Verse 22

<b>במשיחי.</b> גדולי ונסיכי, כי היו נכבדים אצל מלכים כאלו היו מלכים משוחים וכן אמרו בני חת לאברהם נשיא אלהים אתה בתוכינו, וכן אבימלך הלך אחר יצחק לעשות שלום ולכרות ברית עמו: 
<b>ובנביאי אל תרעו.</b> כי נביאים היו והשם היה מדבר עמהם וכן אמר על אברהם השב אשת האיש כי נביא הוא, ובתהילים ולנביאי בלמ"ד ואחד הוא כי פי' זה לא תעשו להם רעה: 

Verse 23

<b>שירו לה' כל הארץ.</b> וגם זה המזמור אמרו בו ביום ואמרו רבותינו כי הודו לה' אמרו בבקר ושירו לה' בין הערבים וכן אמרו כל אותן שנים המזמורים בכל יום לפני הארון כל הימים עד שהביא שלמה את הארון לבית עולמים:
<b>בשרו מיום אל יום ישועתו.</b> כמו יום ביומו, כלומר כל יום בשרו ישועתו כי תמיד הוא מושיע אתכם מיד אויביכם, ואמר זה על ישועת הארון כי על כרחם השיבו אותו פלשתים וזהו ספרו בגוים את כבודו כי כבוד גדול היה דבר הארון, ובאותו הדבר היה להם לגוים להכיר <b>כי כל אלהי העמים אלילים וה' שמים עשה.</b> כי אף עובדי צבא השמים עבודתם הבל כי הוא עשה השמים וצבאם והארץ והים וכל אשר בהם, ואין ראוי לעבוד את העבדים אלא האדון, והנה דגון אלהיהם נפל לפני הארון ונכרת והוא נשאר בכבודו וכבדוהו ונשאוהו בראותם נפלאותיו: 

Verse 24



Verse 25



Verse 26



Verse 27

<b>הוד והדר לפניו עוז וחדוה במקומו.</b> לפי שהיתה יללה ובכיה בפלשתים כל ימי שבת הארון בשדה פלשתים:

Verse 28

<b>הבו לה' משפחות עמים.</b> כי כל העמים הרואים והשומעים זה יתנו הכבוד וההוד וכן טעם כל הפסוקים, והמזמור הזה אף על פי שנאמר על ענין הארון ענינו גם כן על העתיד על הגלות הזה כשיראה השם נפלאותיו כשיוציאנו מהגלות ויקבצנו יראה נפלאותיו לנו עד אשר כל הגוים יתנו לו הכבוד והעוז, כמו שאמר והיה ה' למלך על כל הארץ כמו שאמר הנה ויאמרו בגוים ה' מלך וכן אמר ירעם הים ומלואו יעלץ השדה וכן אמר בקבוץ גליות ההרים והגבעות יפצחו לפניכם רנה וכל עצי השדה ימחאו כף, ואז יאמרו אלה לאלה הודו לה' כי טוב כי לעולם חסדו: 

Verse 29



Verse 30



Verse 31



Verse 32



Verse 33



Verse 34



Verse 35

<b>ואמרו הושיענו אלהי ישענו.</b> כלומר ואמרו גם כן אתה הושיענו כלומר בכל יום ויום התפללו על קבוץ הגליות שעתיד להיות:

Verse 36

<b>ברוך ה'.</b> זה הפסוק הוא סוף התהלות והתשבחות ותפלות המשוררים במזמורים האלה, ואמר בסוף זה הפסוק ויאמרו כל העם אמן והלל לה': 

Verse 37

<b>ויעזב שם לפני ארון הברית ה' וגו'.</b> עזב שם אסף ושאר המשוררים לעמוד תמיד לפני הארון ולשרת ולשורר ולזמר דבר יום ביומו מעלות עולות כי זה מקריב בבמה קטנה ולצדוק הכהן ולאחיו הכהנים אמר שילכו לגבעון לפני משכן ה' לעשות העולות בקר וערב כי שם היתה הבמה הגדולה ואין מקריב בה אלא כהן:

Verse 38

<b>ועובד אדום ואחיהם.</b> פי' ובניו ואחיהם וכן אמר למטה המה ובניו ואחיהם:

Verse 39



Verse 40



Verse 41



Verse 42

<b>ועמהם הימן וידותון וחצוצרות.</b> פי' ועם הימן וידותון וחצוצרות, ואמר הכינוי קודם ההודעות, וכן ותפתח ותראהו את הילד, וזהמתו חיתו לחם, יביאה תרומת ה', וזולתם כאשר זכרנו בספר מכלל: 

Chapter 17



Verse 1



Verse 2



Verse 3



Verse 4



Verse 5

<b>מאהל אל אהל וממשכן.</b> ר"ל וממשכן אל משכן, ולפי שאמר מאהל אל אהל סומך על המבין, ופי' מאהל אל אהל וממשכן, מאהל מועד אשר במדבר לגלגל, ומגלגל לשילה, ומשילה לנוב ומנוב לגבעון, ובכל אלה המקומות תחת היריעות היה הארון והמזבח, ואף כל הימים שהיה הארון בקרית יערים היה המזבח בנוב ובגבעון: 

Verse 6

<b>את אחד שופטי ישראל.</b> במקומו בספר שמואל את אחד שבטי ישראל כי השופט והראש נקרא שבט, כמו לא יסור שבט מיהודה, שבט מישור שבט מלכותך: 

Verse 7

<b>מן הנוה.</b> גדרות הצאן נקרא נוה כמו נות הרועים וגדרות צאן:

Verse 8

<b>ועשיתי לך שם כשם הגדולים.</b> כמו שאמר למעלה ויצא שם דוד בכל הארצות וה' נתן פחדו על כל הגוים:

Verse 9



Verse 10

<b>ולמימים וגו'.</b> בראשונה היו מכלים אותם ואף מימים שצויתי עליהם שופטים ג"כ היו מענים אותם ואף על פי שהיו מושיעים אותם השופטים לא היה להם מנוחה שלמה עד עתה: 

Verse 11



Verse 12



Verse 13



Verse 14



Verse 15



Verse 16

<b>עד הלום.</b> שהמלכתני ואני קטן ונבזה:

Verse 17

<b>ותקטן זאת בעיניך.</b> עד שדברת אל בית עבדך <b>למרחוק.</b> שהבטחת זרעי אחרי להמליכם עד עולם כמו שאמר והעמדתיהו בביתי ובמלכותי עד העולם:
<b>וראיתני כתור האדם המעלה.</b> כלומר הראיתני במעלה גדולה כתכונת האדם הגדול ואני שפל ונבזה ותור הוא לשון תכונה, וכן תורת האדם שאמר בספר שמואל וקרוב לו נאוו לחייך בתורים שהם הפנינים המסודרים ומחוברים על סדר ותכונה: 

Verse 18



Verse 19



Verse 20



Verse 21

<b>לגרש מפני עמך אשר פדית ממצרים גוים.</b> זה היה לך שם גדולות ונוראות שפדיתם ממצרים וגרשת מפניהם גוים והם ז' אומות, ובספר שמואל אמר אשר פדית ממצרים גוים ואלהיו: 

Chapter 18



Verse 1



Verse 2



Verse 3

<b>חמתה.</b> בחמת הכהו כשהלך הדרעזר להציב ידו בנהר פרת שהלך לכבוש ולהציב גבולו בנהר פרת והוא היה גבול ארץ ישראל והיה בחמת כי מלחמה היה לו עם תועו מלך חמת כמו שאומר כי איש מלחמות תועו היה הדרעזר, ובספר שמואל להשיב ידו כלומר להשיב הארץ אליו: 

Verse 4

<b>וילכד דוד ממנו אלף רכב ושבעת אלפים פרשים.</b> ובספר שמואל אלף ושבע מאות פרשים ידמה כי לא מנה שם אלא השרים הגדולים אשר במחנה הדרעזר, ובזה הספר מנה כל הפרשים וכן לא זכר שם מנין הרכב והנה זכר אותם, וכן זכר שם הרגלים מה שלא זכר הנה: 
<b>ויעקר דוד את כל הרכב.</b> לפי שהיה אסור לו להרבות סוס כמו שכתוב לא ירבה לו סוסים:
<b>ויותר ממנו מאה רכב.</b> כדי צרכו:

Verse 5



Verse 6

<b>וישם דוד בארם דרמשק.</b> ר"ל כי שם נציבים ופקידים, וכן אמר בספר שמואל וישם דוד נציבים בארם דמשק, ושם אומר ומבטח ומברתי, והנה אמר ומטבחת ומכון, כי הערים היו נקראים בשני שמות וטבחת ומבטח אחד אלא שהפכו האותיות: 

Verse 7



Verse 8



Verse 9



Verse 10



Verse 11

<b>הקדיש המלך דוד.</b> לבנין בית המקדש:

Verse 12

<b>ואבשי בן צרויה וגו'.</b> יש לשאול כי בספר תהלים זוכר אותם בשם יואב ואומר שנים עשר אלף, והנה זכר אותם בשם אבישי ואמר שמנה עשר אלף וכן בספר שמואל י"ח אלף, ובשני הספרים אומר אדום ובספר שמואל אמר ארם, ונראה כי מלחמות אדום היתה כשהיתה מלחמות ארם כי כן כתוב בתהילים בהצותו את ארם נהרים ואת ארם צובה ומארם ומאדום היו אלה שמנה עשר אלף, ואמר במקום אחר אדום ור"ל ואשר עמהם והם ארם ובאמרו הנה כי אבישי י"ח אלף ובתהלים אמר יואב ואמר י"ב אלף, אבישי עשה המלחמה תחילה והכה בהם ששת אלפים ואחר כן יואב והכה בהם י"ב אלף, וזהו שאמר בתהלים וישב יואב כלומר אחרי אבישי וזכר הנה המלחמה כולה בשם אבישי מפני שהוא היה תחילת המלחומה, ובספר שמואל זכר המלחמה בשם דוד שהוא העיקר: 

Chapter 19



Verse 1



Verse 2



Verse 3



Verse 4

<b>ויגלחם.</b> כמו שאמר בספר שמואל ויגלח את חצי זקנם:
<b>מדויהם.</b> לבושיהם מן מדו בד:
<b>עד המפשעה.</b> פי' הערוה והוא מן אפשעה בה, וכן כינה הערוה ברגלים גם כן ולא עשה רגליו, ובמקומו בשמואל עד שתותיהם והוא ג"כ כינוי לערוה: 

Verse 5



Verse 6



Verse 7



Verse 8

<b>ואת כל צבא הגבורים.</b> ר"ל כל הצבא והגבורים: 

Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18

<b>שבעת אלפים רכב וארבעים אלף איש רגלי.</b> ובספר שמואל שבע מאות רכב וארבעים אלף פרשים, ומה שאומר בשמואל שבע מאות רכב ר"ל שבע מאות רכב בחור ולא מנה שאר הרכב, ובזה הספר מנה כל הרכב שהיו שבעת אלפים ושם מנה הפרשים שהיו ארבעים אלף ולא מנה הרגלים והנה מנה הרגלים ולא מנה הפרשים: 

Chapter 20



Verse 1



Verse 2

<b>ותהי על ראש דוד.</b> שואלים היאך היה סובל אותה ומשקלה היה ככר זהב י"מ כי תלויה היתה למעלה מראשו והוא היה יושב על הכסא תחתיה והיתה כנגד ראשו מלמעלה, ובדברי רז"ל כי אבן יקרה שהיתה בה אבן שואבת היתה והיתה מעמידה אותה באויר, ועוד אמרו אבן יקרה שהיתה בה היתה שוה ככר זהב, וי"ל כי לא היתה על ראשו תמיד אלא היתה על ראשו פעם או שתים ויכול לסבלה שעה אחת שהיתה על ראשו: 

Verse 3

<b>וישר במגרה.</b> כרת אותם במגרה, וישר מענין אם יתגדל המשור והיה ראוי להדגש: 

Verse 4



Verse 5

<b>אלחנן בן יעיר את לחמי אחי גלית הגתי.</b> ובספר שמואל אלחנן בן יערי בית הלחמי את גלית הגתי, גלית הגתי הוא גלית הפלשתי כי כן אמר שגלית הפלשתי הוא שמו מגת ואלחנן לא הכהו כי דוד הכהו, וא"כ בפסוק אשר בשמואל יש דבר נסתר ובית הלחמי אמר על דוד שהכה גלית הגתי ואלחנן הכה אחיו, והנה אמר ג"כ את לחמי ר"ל עם לחמי והוא עם דוד, ושם ספר מיתת גלית והנה ספר מיתת אחיו, ודוד הכה את גלית ואלחנן הכה אחי גלית אולי בעזרת דוד הרגו לפיכך זכר עמו דוד, וי"ת אותו פסוק של שמואל על דוד שתרגם כן וקטל דוד בריש מחי פרוכת בית מקדשיה דמבית לחם: 

Verse 6

<b>איש מדה.</b> ר"ל מדה גדולה וכן אנשי מדות, ובס' שמואל אמר איש מדון והנו"ן במקום הכפל כמו מעזניה, כי לא תמנו, או הנו"ן כנו"ן זכרון והדל"ת היתה ראוי להדגש לחסרון הכפל ובא הנח תמורתו: 
<b>שש ושש עשרים וארבע.</b> אמרו רבותינו למה הוצרך לומר עשרים וארבע כי אלו לא אמר כן הייתי אומר שש בשתי ידיו ושש בשתי רגליו לכך אמר עשרים וארבע ואלו אמר עשרים וארבע ולא אמר שש ושש הייתי אומר באחת חמש אצבעות ובאחת שבע אצבעות לכן אמר שש ושש:
<b>להרפא.</b> כתב א"א ז"ל כי אינו שם לנקבה כי אם לזכר והוא מן רפאים שהן ענקים, ומן רפאים יאמר האחד רפא וכאשר אמר להרפא כאלו אמר לענק והה"א לידיעה והוא כתוב באל"ף בזה הספר בזה הענין בשתי מקומות, ובספר שמואל כתיב בה"א ואותיות אהו"י מתחלפות: 

Verse 7



Verse 8

<b>נולדו.</b> כמו נולדו הדגש תמורת הנח, ואף על פי שכתוב בוי"ו אחר שהלמ"ד דגושה הנה הוי"ו נעלמת מהמבטא: 

Chapter 21



Verse 1

<b>ויעמוד שטן על ישראל ויסת את דוד וגומר.</b> הוא הנטוע בלב האדם מנעוריו ומה שאמר בספר שמואל ויוסף אף ה' לחרות בישראל ויסת את דוד בהם שנראה כי ה' הוא המסית, אמת הוא כי הוא הסיתו באמצעות השטן בעון ישראל שהיו ראוים להענש וגם הוא יקרא מלאך ה' והוא שראה דוד כדמות מלאך ה' וחרבו שלופה בידו כי הוא המטעה והוא הממית: 

Verse 2



Verse 3



Verse 4



Verse 5

<b>אלף אלפים ומאה אלף איש שולף חרב ויהודה ארבע מאות ושבעים אלף איש שולף חרב.</b> ובספר שמואל שמנה מאות אלף ויהודה חמש מאות אלף, מצאנו בהגדה א"ר שמעון בן לוי הכתובים מוסיפין כאן מה שחסר כאן אלו שני שבטים שלא נמנו שכך כתוב ולוי ובנימין לא פקד בתוכם אמר באלו אני יכול להשמט ולומר שבט לוי אינו נמנה במנין שאר השבטים כי אם מבן חדש ומעלה ובנימין דיו שחסר וכלה בפלגש בגבעה ולזה הפירוש פסוק זה ולוי ובנימין לא פקד בתוכם בשמואל היה לו לכתוב אותו שהיה טעם לחסרון שחסר שם המספר, ולחסרון שחסרו בני יהודה בזה הספר לא נתן טעם, ובשלשים ושתים מדות דרבי אלעזר בנו של רבי יוסי הגלילי אומר משני כתובים המכחישים זה את זה עד שיבא הכתוב השלישי ויכריע ביניהם כיצד כתוב אחד אומר ויהי כל ישראל אלף אלפים ומאה אלף איש שולף חרב ויהודה ארבע מאות ושבעים אלף איש שולף חרב, וכתוב אחד אומר ותהי ישראל שמנה מאות אלף ואיש יהודה חמש מאות אלף איש, נמצא ביניהם שלש מאות אלף איש, אילו שלש מאות אלף איש מה טיבן בא המכריע והכריע בני ישראל למספרם ראשי האבות ושרי האלפים והמאות ושוטריהם המשרתים את המלך לכל דבר המחלקות הבאה והיוצאת חדש בחדש לכל חדשי השנה, המחלקות האחד עשרים וארבעה אלף שלש מאות אלף היו כתובים בנימוסו של מלך ולא היו צריכים להמנות כיצד עשרים וארבעה אלף לשנים עשר הרי כאן מאתים ושמנים ושמנת אלפים נשתיירו שנים עשר אלף לנשיאי ישראל והשליכן הכתוב כאן וחזר וכללן להלן, וגם זה לא נתן טעם לחסרון מספר יהודה שנמצא הנה כי בשמואל כתיב חמש מאות אלף והנה כתוב ארבע מאות ושבעים אלף נמצאו חסרים שלשים אלף, ואפשר שכל אותם שלשים אלף מתו במגפה כי שבעים אלף היו המתים במגפה ושלשים אלף מהם היו מיהודה ומתו כל כך מיהודה לפי שהוא שבטו של דוד והוא היה הסבה: 

Verse 6



Verse 7



Verse 8



Verse 9



Verse 10



Verse 11



Verse 12

<b>שלש שנים רעב.</b> ובספר שמואל כתיב התבא לך שבע שנים רעב בארצך, לא אמר לו אלא שלש שנים אלא אמר לו שבע לפי שג' שנים רעב היה באותו זמן כמו שאומר ויהי רעב בימי דוד שלש שנים שנה אחר שנה לפיכך אמר לו גד הנביא התבא שבע שנים רעב בארץ כלומר התבחר בזה כי שלש שנים היה רעב ושלש שנים אחרים שיהיו עתה הרי שש, והשנה השביעית אף על פי שיהיה מטר ויהיה חריש וקציר לא תמלט בלא רעב שתבא התבואה אחר שש שני הרעב: 

Verse 13



Verse 14



Verse 15

<b>ובהשחית ראה ה' וינחם וגו'.</b> ראה כי רבים מתו ונחם על הרעה, ובדברי רז"ל מה ראה אפרו של יצחק ראה כי באותו הגרן העלה אברהם את יצחק בנו: 

Verse 16



Verse 17



Verse 18



Verse 19



Verse 20



Verse 21



Verse 22



Verse 23



Verse 24



Verse 25

<b>ויתן דוד לארנן במקום שקלי זהב משקל שש מאות.</b> ובספר שמואל אמר ויקן דוד את הגורן ואת הבקר בכסף שקלים חמשים, אמרו רז"ל גבה מכל שבט ושבט חמשים שהם שש מאות כסף ומשקלם במשקל של זהב וזהו שאמר שקלי זהב, ועוד אמרו כתוב אחד אומר באחד שבטיך וכתוב אחד אומר מכל שבטיכם בית משבט אחד והכסף מכל שבטיכם, רבי אומר משום אבא יוסי בן דוסתאי בקר ועצים ומקום מזבח בחמשים וכל הבית כלו בשש מאות, ולשון הפסוקים מוכיחים דברי רבי כי בספר שמואל אומר את הגורן ואת הבקר בכסף שקלים חמשים כי הגורן והבקר היה בחמשים, והנה אומר ויתן דוד לארנון במקום שקלי זהב, ר"ל בכל המקום כי בגרן היה המזבח והשדה כלו נבנה בו הבית: 

Verse 26



Verse 27



Verse 28



Verse 29

<b>בבמה בגבעון.</b> כל הבית שהיה שם המשכן והמזבח נקרא במה לפי שהיתה שם הבמה והוא המזבח, וכן בטרם יעלה הבמתה לאכל כי לא היו אוכלים במזבח אלא בבתים שהיה בהם המזבח והוא הבמה: 

Chapter 22



Verse 1



Verse 2



Verse 3

<b>ולמחברות.</b> לחבר קרש אל קרש במסמרים:

Verse 4



Verse 5



Verse 6



Verse 7



Verse 8

<b>דם לרוב שפכת.</b> זה לא מצאנו שאמר לו השם אבל דוד אמר כן בלבו כי מפני זה מנעהו השם לבנות הבית, או נתן הנביא אמר לו כן ואף על פי שלא נכתב בספר שמואל נמצא כמוהו רבים כמו ותאמרו נשלחה אנשים, ובאמרו דמים לרוב שפכת ארצה כי דם נקיים היה בדמים אשר שפך כמו דם אוריה וזה לפני, גם בדמי הכהנים היה הוא הסבה כמו שאמר הסיבותי בכל נפש בית אביך, גם בדמי הגוים אשר שפך אותם שלא היו בני מלחמתו אפשר שהיו בהם אנשים טובים וחסידים אף על פי כן לא נענש עליהם כי כוונתו לכלות הרשעים שלא יפרצו בישראל ולהציל עצמו כשהיה בארץ פלשתים לא יחיה איש ואשה, אבל כיון שנזדמן לו שפיכות דמים לרוב מנעו מלבנות בית המקדש שהוא לשלום ולכפרת עון ולעטרת תפלה, כמו שמנעו להניף ברזל במזבח ובבית המקדש לפי שהברזל עושים ממנו כלי הריגה לא יעשו ממנו כלי שלום ברוב: 

Verse 9



Verse 10



Verse 11



Verse 12



Verse 13



Verse 14

<b>והנה בעניי הכינותי וגו'.</b> שלא היה עשיר גדול והיה מוציא הוצאות במלחמות, ובדרש אם משבאו לידו עשיר היה ואם קודם שבאו לידו האיך אדם מקדיש דבר שאינו שלו כי אם בנתונים בתוך ארבע אמות שלו אמר רבי בון שאין עשירות לפני המקום, ד"א בעוד שהיה מתענה היה מקדיש סעודתו לשמים: 

Chapter 23



Verse 1



Verse 2



Verse 3



Verse 4



Verse 5



Verse 6



Verse 7

<b>לגרשוני לעדן ושמעי.</b> לעדן הוא לבני הנזכר בתורה ונזכר בזה הספר למעלה:

Verse 8

<b>בני לעדן הראש יחיאל.</b> יחיאל הראש, ר"ל ואין לו הכרע ונמשך לפניו או לאחריו, כי לבני היה הבכור לגרשון ויחיאל היה הבכור ללבני שהוא לעדן, ויחיאל הוא יחת הנזכר למעלה, וזיתם ויואל ג"כ בני לעדן והנה הם שלשה, ולמטה הוא זיתם ויואל בני יחיאל שאמר בני יחיאל זיתם ויואל אחיו א"כ הנה כתב בני בנים עם הבנים וכמוהו בספר רבים, או נפרש מה שאמר למטה בני יחיאל זיתם ויואל היו בניו נקראים על שם אחיו או חסר וי"ו ופירוש בני יחיאל זיתם אחיו היו על אוצרות בית ה': 

Verse 9

<b>בני שמעי.</b> אין זה שמעי מבני גרשון אלא אחד מבני לעדן הנזכרים היה שמו שמעי ובניו שלמיה וחזיאל וחרן שלשה:

Verse 10

<b>ובני שמעי.</b> זהו שמעי בן גרשום:

Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19



Verse 20



Verse 21



Verse 22



Verse 23



Verse 24



Verse 25



Verse 26

<b>וגם ללוים אין לשאת.</b> כלומר אחר ששכן האהל בירושלים עוד אין ללוים עבודת משא:

Verse 27

<b>כי בדברי דוד האחרונים.</b> כלומר במעשיו האחרונים היה זה שספר הלוים מבן עשרים שנה והעמידם על משמרותם והכין כל צורכי המקדש, כי מתחילה ספר אותם מבן שלשים כמו שכתוב בתורה, ועתה אמר כיון שאין ללוים לשאת בכתף נעמיד ג"כ מבן עשרים שנה: 

Verse 28

<b>ועל טהרת לכל קדש.</b> שיהיו הלוים מזומנים לטהרת כל קדש כמו שאמר ביחזקאל ויבאו הכהנים לפנימה בית ה' לטהר וגו' ויקבלו הלוים להוציא לנחל קדרון חוצה:
<b>ומעשה עבודת בית האלהים.</b> מעשה איננו סמוך כי הוא נקוד סגול ופירוש ולמעשה ולעבודת בית ה' לכל יהיו מזומנים:

Verse 29

<b>ולכל משורה ומדה.</b> גם כן יהיו מזומנים לתקן המדות שיהיו צריכין למקדש ההין והאיפה שלישתם ורביעתם ועשירתם, והמשורה הוא כלל המדות הקטנות והמדה כלל המדות הגדולות: 

Verse 30



Verse 31

<b>ולכל העלות עלות.</b> שיהיו מזומנים ג"כ להלל בכל זמן שיעלו עולה לשבתות לחדשים ולמועדים ולעזור לכהנים ג"כ באלה הימים שהקרבנות מרובים ויעזרו להביא הבהמות ולהכניס ולשחוט ולעשות כל מעשה עד קבלת הדם כי מקבלת הדם ואילך מצות כהונה: 

Chapter 24



Verse 1



Verse 2



Verse 3

<b>ויחלקם דוד וצדוק וגו'.</b> היו"ד בסגול והחי"ת בקמץ והוא כמו ויחלקם האמור למעלה כי שוים הם בניקוד, וכבר זכרתי דקדוקו בספר מכלל, פירוש לפי ששנה דוד המשמרות ממה שהיו כי מתחילה היו שמונה מאלעזר ושמונה מאיתמר, וראה דוד רבים לראשי גבורים לאלעזר מן בני איתמר ולקח עמו אחד מבני איתמר ואחד מבני אלעזר והוסיף עוד שמונה משמרות ותקן עשרים וארבעה משמרות השש עשרה מאלעזר והשמונה מאיתמר, וזהו שאמר בית אב אחד אחוז לאלעזר כלומר יותר על מה שהיה בתחילה, ואחוז אחוז לאיתמר, כלומר מה שהיה אחז לאיתמר היה גם עתה כן אחוז כי לא הוסיפו לו משמרה, ונחלקו רבותינו יש מי שאומר כי משה תקן שמונה משמרות ד' מאלעזר וד' מאיתמר בא שמואל והעמידן על שש עשרה שמונה מאלעזר ושמונה מאיתמר בא דוד והעמידן על עשרים וארבע, ויש מהם מי שאומר כי משה תקן שש עשרה שמונה מאלעזר ושמונה מאיתמר באו שמואל ודוד והעמידום על עשרים וארבע שנאמר יסד דוד ושמואל הרואה באמונתם: 

Verse 4



Verse 5

<b>ויחלקם בגורלות אלה עם אלה וגו'.</b> ר"ל כי לא נתן מעלה לאחד מהם על חברו כי כלם היו שרי קדש ושרי האלהים מבני אלעזר ומבני איתמר לפיכך לא נתן להם מעלה זה על זה להיות זה קודם לזה אלא כמו שעלה הגורל להם כן היו לבד הכהונה הגדולה שהיתה מבני אלעזר כמו שפירשנו למעלה: <b>ויכתבם שמעיה בן נתנאל הסופר.</b> עשרים וארבעה משמרות ובית ראשי הגברים ונתנם בקלפי ויצא הגורל הראשון ליהויריב וגו':

Verse 6



Verse 7



Verse 8



Verse 9



Verse 10



Verse 11



Verse 12



Verse 13



Verse 14



Verse 15



Verse 16



Verse 17



Verse 18



Verse 19



Verse 20



Verse 21



Verse 22



Verse 23



Verse 24



Verse 25



Verse 26



Verse 27



Verse 28



Verse 29



Verse 30



Verse 31

<b>אבות הראש.</b> כך היה שמו אבות, ופירושו לעמת אחיו הקטן שלא היה הגורל ראשון ואחריו הקטן אלא הפילו ביניהם גורלות גם הם כמו שעשו הכהנים בין גדול בין קטן כאשר עלה בגורלו כך היה וכן אמר כקטן כגדול מבין עם תלמיד פירוש המבין הוא הגדול והתלמיד הוא הקטן: 

Chapter 25



Verse 1

<b>ויבדל דוד.</b> פירוש הבדיל לבני אסף והימן וידותון להיות משוררים והאחרים להיות שוערים והאחרים להיות גזברים על אוצרות בית ה' כמו שאומר, וכל חבורה מהם נחלקו ביניהם על פי הגורל: 
<b>הנבאים בכנורות בנבלים ובמצלתים.</b> היו בני אסף מנגנים בכלי שיר ואסף שורה עליו רוח הקדש והיה משורר בפיו לקול הכנורות, וכן הימן וידותון כלם היו נביאים עם כלי השיר כי ספר תהלים ברוח הקדש נאמר ויש בו נבואות ועתידות הגלות והגאולה, והיו בני אסף ארבעה ובני ידותון ששה ובמספר אינם כי אם חמשה גדליהו וצרי וישעיהו חשביהו ומתתיהו ואמר ששה ואינם אלא חמשה אבל במספר הגורל מצאנו אחד שאינו הנה והוא שאמר והעשירי שמעי, ונמצא בהגדה כי כשחלקם דוד היו לידותון חמשה בנים והיתה אשתו מעוברת משמעי וראה ברוח הקדש שגם הוא יהיה ראש משמרה לפיכך אמר ששה, ויתכן לומר שהיה קטן אז ולא היה עדיין ראוי לשורר ולהיותו ראש משמרה עד שגדל והיה ראש משמרה, לפיכך ספרו במספר הגורל לפי שהיו מלמדים אותו והיה עתיד להיות ראש משמרה, ובני הימן היו י"ד כי רוממתי עזר הוא שם אחד אף על פי ששתי תיבות הנה כמוהו רבים, והנה בין שלשתם היו עשרים וארבעה ראשי משמרות כנגד הכהנים שהיו גם כן עשרים וארבע, ויוסף בן אסף ראש משמרות הלוים שבת עם יהויריב ראש משמרות הכהנים וכן כלם, ואלה עשרים וארבע משמרות הלוים היה כל אחד מהם עם אחיו ובניו שנים עשר הנה בין כולם היו מאתים ושמונים ושמונה כמו שאומר הנביא: 

Verse 2

<b>על ידי המלך.</b> הם המזמורים שאמר אסף והיו נאמרים ברוח הקדש ואמר על ידי המלך כי המלך מנהו ראש בדברי השיר ובכליו וכתב דבריו בספרו, וכן אמר בידותון הנביא על הודות והלל לה', ובהימן ג"כ אמר שהיה מבני קרח חוזה המלך בדברי האלהים להרים קרן ישראל ולהוציאם מהגלות: 

Verse 3



Verse 4



Verse 5

<b>ויתן האלהים להימן בנים ארבעה עשר ובנות שלש.</b> אמר כן לפי שאסף וידותון לא היה להם כל כך בנים או אפשר שהיה עקר מתחילה והעתיר לה' ושמע תפלתו ונתן לו ארבעה עשר בנים ושלש בנות:

Verse 6



Verse 7



Verse 8

<b>ויפילו גורלות משמרת לעמת.</b> ר"ל לעמת משמרת וכן מאהל אל אוהל וממשכן וגומר כמו שכתבנו: 

Chapter 26



Verse 1



Verse 2



Verse 3



Verse 4



Verse 5

<b>פעלתי השמיני כי ברכו אלהים.</b> כמו שכתב למעלה ויברך אלהים את בית עובד אדום ואת כל אשר לו בעבור ארון האלהים וכן כתוב ששים ושנים לעובד אדום, למעלה אומר ועובד אדום ואחיהם ששים ושמונה ואמר ואחיהם כינוי הרבים על עובד אדום ובניו כי כלם יקראו אחי אביהם כמו אחיהם והנה אמר מבני עובד אדום שהיו ששים ושנים, ומה שאמר המה ובניהם ואחיהם המה אומר על בני עובד אדום ובניהם אומר על בני בניו הנזכרים ואחיהם על שאינם נזכרים, ואיש חיל כמו ואנשי חיל, ורז"ל דרשו ויברך ה' את בית עובד אדום ואת כל אשר לו שילדה אשתו ושמנה כלותיה ששה בכרס אחד והם ששים ושנים: 

Verse 6

<b>הממשלים לבית אביהם כי גבורי חיל המה.</b> דומים להם בגבורה כמו שהיו בית אביהם גבורי חיל לעבודה כן היו הם, והממשלים תאר בחיר"ק המ"ם כמו הערים המבדלות, עתליהו המרשעת: 

Verse 7



Verse 8



Verse 9



Verse 10



Verse 11



Verse 12



Verse 13

<b>ויפילו גורלות כקטן כגדול.</b> כמו שפירשנו למעלה:
<b>לשער ושער.</b> פירוש הגורלות שהפילו ביניהם לא לדעת איזה מהם קודם אלא איזה מהם לשער מזרח, ואיזה מהם לשער מערב ודרום וצפון: <b>ויפל הגורל מזרח לשלמיהו.</b> וצפון לזכריהו בנו ולעובד אדום נגבהס, לשפים ולחוסה למערב: 

Verse 14



Verse 15

<b>ולבניו בית האספים.</b> פירוש בניו היו שומרים בית האספים והיה זה הבית לדרום העזרה מבחוץ, ומה שאמר ולאספים שנים שנים, יש בו פירושים שנים בדברי רז"ל האחד שהיו לכל אחד מבני האספים שנים לוים והאחר שהיה לכל אחד מבתי האספים אחד ואחד, ויהיה פירוש כך ולאספים שהיו שנים היו שנים הכל אחד ואחד והיה בין כולם עשרים וארבע כשאר המשמרות במזרח ששה ובצפון ארבעה ובדרום ארבעה, ולאספים שנים שנים והיו ארבעה, ולמערב ארבעה, ולפרבר שנים הרי עשרים וארבעה, ורבותינו חלקום לעשרים וארבעה מקומות שאמרו במשנה בשלשה מקומות הכהנים שומרים את המקדש בבית אבטינס ובבית הניצוץ ובבית המוקד, והלוים בעשרים ואחד מקום חמשה על חמשה שערי הר הבית ארבעה על ארבעה פנותיו מבפנים חמשה על חמשה שערי העזרה, וארבעה על ארבעה פנותיו מבחוץ אחד בלשכת הקרבן ואחד בלשכת הפרכת ואחד אחרי בית הפרכת, והקשו הפסוקים האלה שיש בהם עשרים וארבעה ובלוים הוא מדבר, ותירצו כי בעשרים וארבע מקומות נקראו הכהנים לוים וזה אחד מהם והכהנים והלוים בני צדוק והנה גם כן השלשה היו כהנים ועשרים ואחד לוים ותירצו הפסוקים גם כן בענין אחר, כמו שכתבו במסכת תמיד ובזבחים, ואמרו מאי לפרבר כמאן דאמר כלפי בר: 

Verse 16



Verse 17



Verse 18



Verse 19



Verse 20



Verse 21

<b>בני לעדן.</b> הוא לבני כמו שפירשנו ואמר בני הגרשוני אולי היה לעדן אחר ואמר בני לעדן שהיו מבני גרשון הם ראשי האבות הנזכרים למעלה ולעדן ששה שהם ללעדן הגרשוני ובכל זה תוספת ביאור כי די היה לו בפעם אחת ואחד מבני לעדן הגרשוני היה יחיאל והוא היה הבכור ואומר על אלה שהיו באוצרות בית ה':

Verse 22

<b>בני יחיאלי.</b> פרשתיו למעלה:

Verse 23



Verse 24



Verse 25

<b>רחביהו בנו וישעיהו בנו.</b> פירוש ישעיה בן רחביהו כי לאליעזר לא היו לו בנים כי אם רחביה כמו שאמר למעלה, וישעיה ויורם וזכרי ושלומות בני רחביה ורבים בנים היו לו כמו שאמר ובני רחביה רבו למעלה אבל שלמות היה ראש לכולם כמו שאמר שלומות ואחיו על כל אוצרות הקדשים וכן אמר כל המקדיש על יד שלומות אחיו, שלומית הוא שלומות שאמר אחרי כן, והנה אמר כי אחיה על אוצרות בית האלהים ולאוצרות הקדשים ואחרי כן אמר כי זתם ויואל אחיו על אוצרות בית ה' ואחרי כן אמר כי שבואל בן גרשום בן משה נגיד על האוצרות, ואחרי כן אמר כי שלומית ואחיו על כל אוצרות הקדשים וגומר, יראה כי מתחלה היה אחיה ממונה על האוצרות וכן זתם ויואל היו גם כן ממונים על האוצרות, אבל האוצרות היו חולקים לכל הקדשות שהקדישו בכל דור ודור מדור המדבר עד דוד כי מהם היו מקדישים לקרבנות ומהם היו מקדישים לבנין הבית ומהם היו מקדישים לכלי בית ה' וכל אוצר מהם לבדו והיה ממונה על כל אחד ואחד ושבואל היה ממונה על כולם וזהו שאמר ושבואל בן גרשום בן משה נגיד על האוצרות ושלומית היה ממונה על ההקדשות שהקדישו משמואל ואילך שהקדיש שמואל ושאול ודוד ואבנר ויואב וראשי האבות לשרי האלפים והמאות כלם הקדישו על ידי שלומית: 

Verse 26



Verse 27



Verse 28



Verse 29

<b>למלאכה החיצונה.</b> המלאכה שהיתה חוצה לעיר לחטוב עצים ביערות ולחצוב אבנים ושדות וכרמים וגנות ופרדסים של הקדש, והיה כנניהו ובניו ממונים עליהם, ומה שאמר על ישראל לפי שהיו בישראל מתנדבים בכל שנה להקדיש מתבואותיהם ופירותיהם והיו אלה ממונים לשוטרים ולשופטים על הממונים תחתיהם לאסוף ולכנוס ולהביא בית ה': 

Verse 30

<b>מעבר לירדן מערבה וכו'.</b> קצת הארץ אשר מעבר לירדן הקצת שהוא לצד מערב לארץ ההיא לצד ירדן אבל כל ארץ הגלעד בכללה היה מזרח לארץ ישראל וכן נקראת בכל מקום:

Verse 31

<b>בשנת הארבעים למלכות דוד נדרשו.</b> פירוש אלה אשר מעבר לירדן וכן כל הענין אשר הקדים היה בשנת הארבעים שהרי אמר בתחלת הענין ודוד זקן ושבע ימים וימלך את שלמה וגו' ויספרו הלוים וגו' ויחלקם דוד מחלקות וגו' אבל מחלקות ישראל היו בתחלת מלכותו, כמו שאמר למעלה ואלה ראשי הגבורים אשר לדוד המתחזקים עמו במלכותו עם כל ישראל להמליכו וסופר שם הגבורים שסופר הנה, וגם עשאהל אחי יואב היה הרביעי לחדש הרביעי והוא לא האריך ימים בתחלת מלכותו כי אבנר הרגו: 

Chapter 27



Verse 1



Verse 2



Verse 3



Verse 4



Verse 5

<b>שר הצבא השלישי.</b> לפי שהיה בניהו ראש לשלשים הגבורים אמר עליו שר הצבא מה שלא אמר כן באחרים:
<b>הכהן ראש.</b> יהוידע היה כהן גדול כמו אמר למעלה בתחלת מלכות בית דוד ויהוידע הנגיד לאהרן:

Verse 6

<b>ומחלקתו עמיזבד בנו.</b> פירוש עמיזבד בנו היה גם כן על מחלוקתו תחתיו:

Verse 7

<b>וזבדיה בנו אחריו.</b> שהרי עשהאל נהרג בתחלת מלכותו ונתן דוד זבדיה בנו אחריו לראש על מלחמתו:

Verse 8



Verse 9



Verse 10



Verse 11

<b>סבכי החשתי לזרחי.</b> ממשפחת זרח:

Verse 12



Verse 13



Verse 14



Verse 15

<b>חלדי הנטופתי לעתניאל.</b> ממשפחת עתניאל בן קנז:

Verse 16

<b>ועל שבטי ישראל לראובני נגיד.</b> עד הנה ספר הגבורים שהיו ראשי המחלוקת ועתה ספר השרים שהיו ראשי השבטים נשיא כל שבט ושבט:

Verse 17



Verse 18

<b>ליהודה אליהו מאחי דוד.</b> הנזכרים למעלה ולו שני שמות או אחר מלבד הנזכרים כמו שאמרו רז"ל בדרש שכתבנו: 

Verse 19



Verse 20



Verse 21



Verse 22



Verse 23

<b>ולא נשא דוד מספרם למבן עשרים שנה ולמטה.</b> כלומר כל אלה שספר דוד שנים עשר מחלקות כל אחד מעשרים וארבעה אלף לא ספר אלא מעשרים שנה ומעלה:
<b>כי אמר ה' להרבות וכו'.</b> ואף כשאמר הקב"ה למנות ישראל לא אמר למנותם אלא מבן עשרים שנה ומעלה כי אמר להרבותם ככוכבי השמים ואין להם מספר כמו שאמר גם זרעך ימנה וכל אלה שספר דוד לא היו בכלל אותם שמנה יואב שהתחיל למנות כל ישראל ולא כלה כי שני שבטים לא ספר כי נתעב דבר המלך אל יואב כמו שכתוב ויהי בזאת קצף על ישראל: 

Verse 24



Verse 25

<b>ועל אוצרות המלך.</b> עתה סופר פקידיו וגזבריו על מלאכתו ועל אוצרותיו בבית ובשדה:

Verse 26



Verse 27

<b>ועל הכרמים.</b> שמעי היה ממונה על הכרמים עד אסיפת הענבים, וזבדי היה ממונה על הכרמים בשעת אסיפת הפירות והענבים מהבציר ואילך כמו שאמרו לאוצרות היין: 

Verse 28



Verse 29



Verse 30

<b>אוביל הישמעלי.</b> שהתגורר בארץ בני הגר:

Verse 31



Verse 32

<b>ויחיאל בן חכמוני עם בני המלך.</b> שהיה מלמדם ומגדלם:

Verse 33



Verse 34

<b>ואחרי אחיתופל יהוידע.</b> כלומר אחרי שמת אחיתופל והיה יועץ המלך היו יועציו יהוידע ואביתר ויואב היה שר צבא:

Chapter 28



Verse 1



Verse 2

<b>ויקם דוד המלך על רגליו.</b> התחזק וקם מהמשכב שהיה שם כי כבר נפל למשכב שכתוב בספר מלכים והתחזק והלך למקום שצוה להאסף שם כל ישראל וקם על רגליו ודבר אליהם את כל הדברים האלה:

Verse 3



Verse 4



Verse 5



Verse 6



Verse 7



Verse 8



Verse 9

<b>דע את אלהי אביך.</b> כמו וידעת את ה' אלהיך ואמר אלהי אביך ר"ל שיסמוך על הקבלה עד שידעם מעצמו: 
<b>וכל יצר מחשבות מבין.</b> פעלת הלב נקראת יצר, לפי שהלב פועל ויוצר במחשבה הענינים הן לטוב הן לרע: 

Verse 10



Verse 11

<b>וגנזכיו.</b> פירוש אוצרותיו:

Verse 12

<b>כל אשר היה ברוח עמו.</b> ברוח נבואה כי על פי רוח הקדש ידע כל תבנית הבית או על ידי עצמו או על ידי שמואל הנביא:

Verse 13



Verse 14



Verse 15

<b>למנורות הזהב.</b> הם המנורות עשר שעשה שלמה אבל מנורת כסף לא מצאנו שעשה א"כ מה הוא ולמנורות הכסף, ויראה כי עשה מנורות כסף להיות בלשכות הכהנים להאיר להם שהיו אוכלים ושוכבים שם, ומנורות הזהב היו בהיכל עשר חמש מימין המנורה שעשה משה וחמש משמאל וכן שלחנות הזהב היו ללחם הפנים ושולחנות הכסף לשחוט עליהם ולתת עליהם בשר העולה כשהיה מנתחה ואף על פי שלא זכר זה בספור בנין הבית למדנו זה מבנין הבית שראה יחזקאל במראה הנבואה: 

Verse 16



Verse 17

<b>ולכפורי הזהב.</b> פירשו רז"ל מזרקים שאמרו ודם הסכין במאי מקנח ליה בשפת מזרק דכתיב כפורי זהב, ונקראו כן על שם שמקנח בהם הסכין כמו מכפר לה בבליתא דפרטא שעניינו מקנח וכן כל לשון כפרה: 

Verse 18

<b>ולתבנית המרכבה הכרובים זהב.</b> פירוש לתבנית מרכבות חיות הקדש כי בהם פני הכרוב:
<b>לפורשים וסוככים.</b> פירוש להיות פורסים וסוככים בכנפיהם על ארון ברית ה':

Verse 19

<b>הכל בכתב מיד ה'.</b> פירוש הנה לך הכל בכתב מסודר כמו שהוא מיד ה' על כל מלאכות התבנית כי בנבואה נאמר לה כמו שכתבנו על יד שמואל הרואה:

Verse 20



Verse 21

<b>ועמך בכל מלאכה לכל נדיב בחכמה לכל עבודה.</b> על דרך כל אשר ידבנו לבו לקרבה אל המלאכה לעשות אותה, כלומר עמך עמלים בכל מלאכה ובכל אשר יתנדבו לעשות אותה, והשרים והעם הם מזומנים לכל דבריך: 

Chapter 29



Verse 1

<b>נער ורך וכו'.</b> אמרו כי בן י"ב שנה היה שלמה כשמלך כי באותו פרק שנולד הוא מספר ענין אמנון ותמר ואומר ויהי לשנתים ימים ויהיו גוזזים לאבשלום והרג אמנון וברח לגשור והיה שם שלש שנים הרי חמש שנים ושב אבשלום לירושלם והיה שם שנתים הרי שבע שנים, ומרד באביו ונהרג אחרי זה ויהי רעב בימי דוד שלש שנים הרי עשר, ובשנה שאחריו מנה דוד את ישראל וכתיב וישוטו בארץ תשעה חדשים הרי י"א ובשנת מותו היא שנת ארבעים למלך דוד תקן המשמרות הרי י"ב: 

Verse 2

<b>הזהב לזהב והכסף לכסף.</b> כלומר הכנותי הזהב למה שצריך זהב וכסף למה שצריך כסף:
<b>אבני פוך ורקמה.</b> פירוש ובגדי רקמה ואבני פוך:
<b>וכל אבן יקרה.</b> לקירות הבית ולרצפה, והפוך הוא אפשר שהוא אבני הכחול, או אבנים יקרות עינם כעין הכחול: 

Verse 3

<b>מכל הכינותי.</b> מכל אשר הכינותי:

Verse 4

<b>לטוח קירות הבתים.</b> והלא בזהב היו טוחים הקירות שנאמר ואת כל הבית צפה זהב ואיך אמר כי הכסף הכין לטוח הקירות, נאמר כי לטוח טעמו לשלשת ככרי זהב שזכר, ובדברי רז"ל לטוח את קירות הבית וכי כסף היה והלא זהב היה אלא למה קורין אותו כסף שהיה מכסיף כל בעלי זהבים: 

Verse 5



Verse 6



Verse 7

<b>ואדרכנים רבו.</b> מטבע ידוע אצלם:

Verse 8



Verse 9



Verse 10

<b>אלהי ישראל אבינו.</b> אבינו שב אל ישראל וזכר הנה יעקב אבינו על בנין הבית לפי שיעקב אבינו אמר תחלה לבנות בית אלהים כמו שכתוב והאבן הזאת אשר שמתי מצבה יהיה בית אלהים ובב"ר מפרש כי על שם הנדבה אשר התנדבו זכרו ישראל אביהם שהוא היה תחילה לנודרים שנאמר וידר יעקב נדר לאמר מהו לאמר לאמר לדורות שיהיו נודרים בעת צרתם, יעקב פתח בנדר תחלה לפיכך כל מי שהוא נודר לא יהא תולה את הנדר אלא בו, א"ר אבהו כתיב אשר נשבע לה' נדר לאביר יעקב לאביר אברהם לאביר יצחק לא נאמר אלא לאביר יעקב תלה את הנודר מי שפתח בו בתחלה, רב הונא בשם רבי אידי אמר כתיב וישמחו העם על התנדבם וכו' ויברך דוד את ה' וכו' ברוך אתה ה' אלהי ישראל אבינו אלהי אברהם אלהי יצחק לא נאמר אלא אלהי ישראל תלה הנדר במי שפתח בו תחלה: 

Verse 11

<b>לך ה' הגדלה והגבורה וכו'.</b> כלומר כל הגדולה הזאת והגבורה שהיתה לי והנצח שהיתה לי על כל הגוים והתפארת שהיה לי הוד וכבוד עליהם הכל הוא כמו שאמר כי ממך הכל ומידך נתנו לך:
<b>כי כל בשמים ובארץ לך ה' הממלכה.</b> כלומר אשר בשמים ובארץ לך ה' היא הממלכה שאתה מולך ומושל בכל אשר בשמים ובארץ:
<b>והמתנשא לכל לראש.</b> כלומר לכל הראשים והמלכים אתה הוא המתנשא על כולם ולמ"ד לראש ר"ל לכל אשר ממונה לראש, ורבותינו פירשו כי כל המתנשא להיות לראש וכל שהוא ראש על כל דבר אינו אלא ממך כי אפילו ריש גרגותא מן שמיא ממנו: 

Verse 12



Verse 13



Verse 14



Verse 15

<b>ותושבים ככל אבותינו.</b> כלומר אם אנחנו בעולם תושבים אין אנחנו תושבים אלא ככל אבותינו שהלכו להם ומתו א"כ גרים אנחנו וכמו הצל שהוא פונה במהרה כן ימינו על הארץ: 
<b>ואין מקוה.</b> ואין שום מקוה לאדם שיאריך בעולם כי חרוצים הם ימינו:

Verse 16

<b>כל ההמון הזה.</b> כמו הממון ר"ל ריבוי הכסף והזהב ושאר דברים וכן מהמון רשעים רבים: 

Verse 17

<b>כי אתה בוחן לבב.</b> כלומר אתה הוא בוחן ורוצה ביושר לבבי וידעת ביושר לבבי כי כאשר לבבי התנדבתי וכן עמך אשר נמצאו פה אתה ידעת את לבבם אבל אני ראיתי כי בשמחה התנדבו לך וכמדומה לי כי בלב יושר התנדבו הם ג"כ כמו שהיום לבבם יושר כן שמרה זאת להם לעולם שיהיה יצר מחשבתם ולבבם נכון אליך, וה"א הנמצאו במקום אשר וכן ה"א ההלכוא אתו וזולתם כמו שכתבנו בספר מכלל: 

Verse 18



Verse 19



Verse 20



Verse 21



Verse 22

<b>וימליכו שנית לשלמה וכו'.</b> כי פעם אחרת המליכו דוד כשבאה בת שבע אליו ונתן הנביא ואותו היום צוה למשחו ולהמליכו כמו שכתוב בספר מלכים ואז לא היו שם ישראל אלא אנשי ירושלים ואחרי כן הקהיל כל שרי ישראל מכל השבטים והמליכו לעיניהם פעם שנית:
<b>וימשחו לה' לנגיד.</b> פירוש וימשחהו אותו לה' לנגיד וצדוק משחו להיות כ"ג, ומזה הפסוק סמכו רז"ל כי הבזה שהיו בוזזים ישראל מאויביהם מחצה למלך ומחצה לעם מקיש נגיד לצדוק מה צדוק מחצה לו אף נגיד מחצה לו ומחצה לעם לאחיו הכהנים שנאמר והיתה לאהרן ובניו: 

Verse 23



Verse 24



Verse 25

<b>ויתן עליו הוד מלכות.</b> שהיו כל העם יראים ממנו ומנשאים אותו ובהפך זה כתיב בספר דניאל ולא נתנו עליו הוד מלכות: